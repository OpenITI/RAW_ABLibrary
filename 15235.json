[
  {"content":"\r\n\r\nآيين كيفرى اسلام\r\nشرح فارسى تحرير الوسيله\r\n( حدود )\r\nدرسهاى خارج فقه\r\nمرجع عاليقدر حضرت آية الله العظمى فاضل لنكرانى قدس سره\r\nجلد دوم\r\nتقرير ، تحقيق و تنظيم\r\nحجة الاسلام والمسلمين اكبر ترابى\r\nتحقيق و نشر : مركز فقهى ائمه اطهار عليهم السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nترابى شهرضايى ، اكبر ، 1338 - ، محرر .\r\n[ تحرير الوسيلة . برگزيده . شرح . فارسى 
  ]\r\nآيين كيفرى اسلام : شرح فارسى تحرير الوسيله ( حدود ) درسهاى خارج فقه مرجع عاليقدر حضرت آيت الله العظمى فاضل لنكرانى قدس سره / تقرير و تحقيق و تنظيم اكبر ترابى ؛ تحقيق و نشر مركز فقهى ائمه اطهار عليهم السلام . - قم : مركز فقهى ائمه اطهار عليهم السلام ، 1432 ق . = 1390 ش .\r\n3 ج . ( موسوعة الإمام الفاضل اللنكراني ؛ 66 ، 67 ، 68 ) .\r\nISBN : 978 - 600 - 5694 - 20 - 8\r\nكتابنامه .\r\n1 . حدود ( فقه ) . 2 . فقه جعفرى - قرن 14 . 3 . خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 . تحرير الوسيلة - نقد و تفسير . 4 . فقه جعفرى - رساله عمليه . الف . خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 . تحرير الوسيلة .\r\nبرگزيده . شرح . فارسى . ب . فاضل موحدى لنكرانى ، محمد ، 1310 - 1386 . ج . مركز فقهى ائمه اطهار عليهم السلام . د . عنوان . ه‍ . عنوان : شرح فارسى تحرير الوسيلة ( حدود ) . و . تحرير الوسيلة . برگزيده . شرح . فارسى . ز . موسوعة الامام الفاضل الامام الفاضل اللنكراني .\r\n9 آ 4 ت / 6 / 195 BP\r\n375 / 297\r\n1390\r\nانتشارات مركز فقهى ائمه اطهار\r\nآيين كيفرى اسلام ( 2 )\r\nشرح فارسى تحرير الوسيلة ( حدود )\r\nتأليف : اكبر ترابى شهرضايى\r\nناشر : مركز فقهى ائمه اطهار عليهم السلام\r\nنوبت چاپ : اول ، 1432 ق / 1390 ش\r\nچاپ : اعتماد - قم\r\nتيراژ : 2000\r\nقيمت دوره : 30000 تومان\r\nحق چاپ محفوظ\r\nشابك : 2 - 22 - 5694 - 600 - 978\r\nISBN : 978 - 600 - 5694 - 22 - 2\r\nمركز پخش : قم ، ميدان معلم ، انتشارات مركز فقهى ائمه اطهار عليهم السلام\r\nتلفن انتشارات : 7832303\r\nتلفن مركز : 7749494\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ جلد دوم 
  ]\r\n\r\n[ ادامه بخش اول : كتاب حدود 
  ]\r\n\r\nفصل پنجم : ملحقات باب زنا\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n[ موارد سقوط حدّ الزنا 
  ]\r\n[ مسألة 1 - إذا شهد الشهود به مقدار النصاب على امرأة بالزنا قبلًا فادّعت أنّها بكر وشهد أربع نساء عدول بذلك ، تقبل شهادتهنّ ويدرأ عنها الحدّ . بل الظاهر أنّه لو شهدوا بالزنا من غير قيد بالقبل ولا الدبر فشهدت النساء بكونها بكراً ، يدرأ الحدّ عنها ؛ فهل تحدّ الشهود للفرية أم لا ؟ الأشبه الثاني .\r\nو كذا يسقط الحدّ عن الرجل لو شهد الشهود بزناه بهذه المرأة ، سواء شهدوا بالزنا قبلًا أو أطلقوا فشهدت النساء بكونها بكراً . نعم ، لو شهدوا بزناه دبراً ثبت الحدّ ، ولا يسقط بشهادة كونها بكراً .\r\nولو ثبت علماً بالتواتر ونحوه كونها بكراً وقد شهد الشهود بزناها قبلًا أو زناه معها كذلك ، فالظاهر ثبوت حدّ الفرية إلّامع احتمال تجديد البكارة وإمكانه . ولو ثبت جبّ الرجل المشهود عليه بالزنا في زمان لا يمكن حدوث الجبّ بعده درأ عنه الحدّ وعن المرأة الّتي شهدوا أنّه زنى بها وحدّ الشهود للفرية إن ثبت الجبّ علماً وإلّا فلا يحدّ . 
  ]\r\n\r\nموارد سقوط حدّ زنا\r\nدر اين مسأله چهار فرع مطرح است :\r\n1 - اين‌كه چهار نفر شاهد عادل به زناى زن معيّنى شهادت دادند و هيچ موجب نقصى در شهادت‌شان وجود ندارد ، و بلكه واجد تمام شرايط شهادت هستند ؛ امّا آن زن در مقابل اين شهود ، ادّعا مىكند كه باكره است و موضوعى براى زنا تحقّق ندارد ، و ادّعاى خود را با شهادت چهار زن عادل اثبات كرد .\r\nدر اين‌جا سه فرض متصوّر است :\r\nالف : شهود به وقوع زنا در قبل شهادت مىدهند .\r\nب : شهادت شهود بر زناى در دبر است ؛ - در تعريف زنا گفتيم كه زنا مقيدّ به قُبُل نيست ، بلكه با دخول در دبر نيز محقّق شده و همان آثار بر آن مترتّب مىشود - .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nج : شهادتى مطلق بر وقوع زنا مىدهند ؛ و آن را به قُبُل و دُبُر مقيّد نمىكنند .\r\nدر فرض اوّل ، تعارضى روشن و بيّن وجود دارد ؛ زيرا ، شهادت شهود بر زناى در قُبُل و شهادت شهود نيز بر بكارت اين زن است . امام راحل رحمه الله مىفرمايند : شهادت زنان بر بكارت پذيرفته مىشود و حدّ از او ساقط مىشود ؛ و همين‌گونه ، اگر شهادت به زناى مردى با زن معيّنى دادند ، حدّ از آن مرد برداشته مىشود .\r\nحكم فرض سوم نيز مانند فرض اوّل است ؛ يعنى شهادت شهود بر بكارت پذيرفته ، و حدّ از مرد و زن ساقط مىگردد ؛ ولى در فرض دوم ، حدّ زنا ثابت بوده ، و با شهادت بر بكارت ، منتفى نمىشود .\r\n2 - در صورت سقوط حدّ از زن و مرد ، آيا به شهود زنا حدّ قذف زده مىشود ؟ اشبه عدم حدّ قذف است .\r\n3 - اگر علم به بكارت زن از راه تواتر و غير آن حاصل شود ، و شهود به زناى در قُبُل شهادت داده‌اند ، ظاهراً حدّ قذف ثابت مىگردد ؛ مگر آن‌كه احتمال تجديد بكارت را بدهيم و امكان آن نيز باشد .\r\n4 - اگر ثابت شود مردى كه به او نسبت زنا مىدهند ، مجبوب است ؛ و حصول اين جبّ و مقطع الذكر بودن نيز در زمانى باشد كه امكان تحقّق آن بعد از زنا نباشد ، در اين صورت حدّ از او و زنى كه گفته‌اند اين مرد با او زنا كرد برداشته مىشود ؛ و بر شهود حدّ فريه و قذف اقامه مىشود ؛ اگر جبّ از راه علم ثابت شود ؛ و گرنه بر شهود نيز حدّى نيست .\r\n\r\nفرع اوّل : تعارض شهود زنا با بيّنه‌ى بكارت\r\nاين فرع متضمّن سه فرض بود :\r\n1 - شهود بر زناى در قُبُل شهادت داده ، و بيّنه بر بكارت شهادت مىدهد .\r\n2 - شهادت شهود بر زنا مقيّد به دُبُر و قُبُل نيست .\r\n3 - شهادت شهود مقيّد به دُبُر است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nحكم فرض اوّل ( شهادت بر زناى در قُبُل )\r\nدر فرض اوّل بين شهادت شهود بر زنا و باكره بودن زن ، دقيقاً معارضه است ؛ از نظر فتاوا و روايات ، بايد به بيّنه‌ى بر بكارت عمل كرد . در نتيجه ، حدّ زنا ساقط مىشود . صاحب جواهر رحمه الله « 1 » بلاخلاف مىداند ؛ و از صاحب رياض رحمه الله « 2 » نقل مىكند كه مسأله ظاهراً اجماعى است . صاحب تنقيح رحمه الله « 3 » نيز به طور صريح ادّعاى اجماع كرده و مخالفى در اين مسأله وجود ندارد .\r\nدو روايت در اين مورد رسيده كه دلالتشان بر اين مقدار مسلّم است :\r\n1 - محمّد بن الحسن بإسناده ، عن الحسين بن سعيد ، عن فضالة ، عن إسماعيل بن أبي زياد ، عن أبي عبداللَّه عليه السلام ، عن أبيه ، عن عليّ عليه السلام ، أنّه أتي رجل بامرأة بكر زعم أنّها زنت ، فأمر النساء فنظرن إليها فقلن هي عذراء ، فقال علي عليه السلام : ما كنت لأضرب من عليها خاتم من اللَّه ، وكان يجيز شهادة النساء في مثل هذا . « 4 »\r\nفقه الحديث : روايت را سكونى از امام صادق عليه السلام نقل مىكند ؛ و سند آن خوب است .\r\nامام صادق عليه السلام از پدرانش از امام على عليه السلام نقل مىكند : مردى زن بكرى را خدمت اميرمؤمنان عليه السلام آورده ، گفت : اين زن زنا داده است . - « زعم » به معناى خيال به كار نرفته ، بلكه در اين‌جا به معناى اعتقاد است . -\r\nاميرمؤمنان عليه السلام دستور داد زنان او را معاينه كنند . آنان بعد از معاينه نظر دادند كه او باكره است . در اين حال ، امام عليه السلام فرمود : كسى كه مُهر الهى دارد و بكارتش به حسب شهادت زنان ثابت است ، او را تازيانه نمىزنم . اميرمؤمنان عليه السلام شهادت زنان را در مثل بكارت نافذ مىدانستند .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 362 .\r\n( 2 ) . رياض المسائل ، ج 10 ، ص 78 .\r\n( 3 ) . التنقيح الرائع ، ج 4 ، ص 345 و 346 .\r\n( 4 ) . وسائل الشيعة ، ج 18 ، ص 394 ، باب 25 از ابواب حدّ زنا ، ح 1 .\r\n","page_name":" 13 ","page_number":13},
  {"content":"\r\n\r\nدر اين روايت ، صحبتى از شهادت شهود نيست ؛ ولى به ملاحظه‌ى اين كه جريان حدّ منوط به شهادت شهود است ، اگر شهودى وجود نداشته باشد ، حدّ جارى نمىشود ؛ خواه شهادت به بكارت بدهند يا ندهند . لذا ، از اين كه امام عليه السلام درأ و سقوط حدّ را به واسطه‌ى وجود خاتم من اللَّه مىداند ، كشف مىكنيم زنا در مقام اثبات ثابت شده است . پس ، ثبوت آن به بيّنه و شهود بوده است ؛ و گرنه اگر شهودى نبوده ، چه لزومى داشت كه امام عليه السلام با ادّعاى يك مرد به زناكار بودن زن ، فرمان به معاينه بدهد ؟ با شهادت يك نفر ، زنا ثابت نمىشود . بنابراين ، مىفهميم اين زن ادّعاى بكارت در مقابل شهود داشته ، و از اين رو ، امام عليه السلام دستور معاينه داده است .\r\nدر نتيجه ، اگر شاهدى بر زنا نبود ، اصلًا جاى درأ حدّ نيست ، زيرا ، حدّى ثابت نشده تا برداشته شود ؛ و اگر شاهد بوده و زن ادّعاى بكارت نداشته ، جايى براى فرمان به معاينه نيست . بنابراين ، از خصوصيّات مورد ، استفاده مىشود كه بيّنه بر اثبات زنا بوده و زن ادّعاى بكارت داشته است . پس ، روايت بر مطلوب ما دلالت تامّ دارد .\r\n2 - و بإسناده عن محمّد بن عليّ بن محبوب ، عن العبيدي ، عن خراش ، عن زرارة ، عن أحدهما عليهما السلام في أربعة شهدوا على امرأة بالزنا ، فقالت : أنا بكر فنظر إليها النساء فوجدنَها بكراً فقال : تقبل شهادة النساء . « 1 »\r\nفقه الحديث : سند اين روايت ضعيف است . زراره از امام باقر يا امام صادق عليهما السلام نقل مىكند : چهار نفر بر زنى شهادت به زنا دادند و او در مقابل ، ادّعاى بكارت دارد ؛ زنان ( چهار زن ) او را معاينه كرده و او را بكر يافتند ، تكليف چيست ؟\r\nامام عليه السلام فرمود : شهادت زنان بر بكارت پذيرفته مىشود .\r\nقدر مسلّم از پذيرفته شدن شهادت بر بكارت ، سقوط حدّ از زن است . اين مسأله از نظر نصّ و فتوا تمام است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 267 ، باب 24 از ابواب شهادات ، ح 44 .\r\n","page_name":" 14 ","page_number":14},
  {"content":"\r\n\r\nحكم فرض دوم ( شهادت بر زناى مطلق )\r\nشهود بر زناى مطلق داده ، و آن را به قُبُل و دُبُر مقيّد نمىكنند ؛ ليكن زنان شهادت به بكارت او مىدهند . صاحب مسالك رحمه الله فرموده است : در اين صورت ، بين دو بيّنه تعارضى نيست ؛ زيرا ، زنا دو راه دارد : از راه دُبُر و قُبُل . بنابراين ، جمع بين دو بيّنه حكم به وقوع زنا در دُبُر است ؛ لذا ، بايد حدّ زنا بر زن جارى شود . « 1 »\r\nنقد فتواى شهيد ثانى رحمه الله\r\nاوّلًا : هر دو روايتى كه در اين باب رسيده ، مطلق است ؛ و هيچ كدام مقيّد به زناى در قُبُل نيست . بنابراين ، به اطلاقش فرض اوّل را شامل مىشود .\r\nثانياً : در باب حدود يك مبناى كلّى اثبات كرديم ؛ به اين صورت كه : شارع با حدود و عقوبات مىخواهد مردم را تأديب كند ، ليكن نمىخواهد اين حدود در هر موردى پياده شود ؛ بلكه در موارد يقينى كه جاى ترديد و شكّ و شبهه نباشد ، حدود اجرا مىشوند .\r\nبنابراين ، در اين فرض ، احتمال مىدهيم شايد مراد شهود ، زناى در قُبُل باشد . با وجود اين احتمال ، « إدرؤوا الحدود بالشبهات » « 2 » جارى است .\r\nثالثاً : هر چند زنا عامّ بوده و شامل زناى در قُبُل و دُبُر مىشود ، ليكن اگر اين كلمه را مطلق بياورند و بگويند زيد و هند زنا كردند ، زناى در قُبُل به ذهن انصراف دارد . بنابراين ، شهود كه شهادت مطلق به زنا مىدهند ، شهادتشان نوع انصرافى به زناى در قُبُل دارد ؛ و با شهادت بيّنه به بكارت تعارض پيدا مىكند . با تقديم بيّنه‌ى بكارت ، حدّ زنا ساقط مىشود .\r\nحكم فرض سوم ( شهادت بر زناى در دُبُر )\r\nاگر شهود رسماً شهادت بر زناى در دُبُر دادند و زن هم ادّعاى بكارت داشته باشد و چهار زن عادل نيز بر وجود آن شهادت دادند يا حتّى اگر علم به بكارت او داشته باشيم ، شهادت شهود منافاتى با بيّنه بر بكارت يا علم به آن ندارد ؛ و دو روايت گذشته اين مورد را شامل نمىشود . زيرا ، فرض روايت ، صورت تعارض بين دو بيّنه است كه بيّنه دوم را مقدّم\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 391 .\r\n( 2 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n","page_name":" 15 ","page_number":15},
  {"content":"\r\n\r\nمىدارد ؛ امّا در صورتى كه هيچ تعارضى وجود ندارد و به هم‌ديگر ارتباط ندارند ، و هر دو شهادت مقبول است و سبب سقوط حدّ نمىشود .\r\nاين مقام شبيه جايى است كه شهودى شهادت دهند « فلان كتاب مال زيد است » و شهود ديگرى شهادت دهد « فلان عبا مال عمرو است » ؛ در اين‌جا هيچ تنافى و تعارضى بين اين دو بيّنه نيست .\r\nتا اين‌جا حكم حدّ زن در سه صورت مفروض معلوم شد ؛ امّا در مورد حكم حدّ مرد در صورتى كه شهود شهادت به زناى مردى با زن معيّنى بدهند و آن زن ادّعاى بكارت داشته باشد و زنان بر بكارت او شهادت دهند نيز همان سه فرض پياده مىشود . در صورتى كه شهادت به زناى در قُبُل و يا شهادت مطلق بدهند ، حدّى بر مرد جارى نمىشود ؛ امّا در صورت شهادت به زناى در دُبُر ، حدّ اقامه مىگردد ؛ زيرا ، شهادت زنان منافاتى با وطى در دُبُر ندارد .\r\n\r\nفرع دوم : حكم شهود در صورت سقوط حدّ\r\nدر دو فرضى كه حدّ بر زن يا مرد جارى نمىشود ، - يعنى شهود زن ، مقدّم بر شهود زنا مىگردد . - آيا معناى تقدّم فقط سقوط حدّ زنا است و يا علاوه بر اين كه حدّ زنا ساقط مىگردد ، شهود به عنوان افترا و كذب بايد حدّ قذف بخورند ؟\r\nدر اين مسأله اختلاف شده است . شيخ طوسى رحمه الله در كتاب نهايه « 1 » كه از متون اصلى فقه و سابق بر مبسوط است ، مىفرمايد : بايد به شهود زنا حدّ قذف زند .\r\nابوعلى بن جنيد رحمه الله « 2 » و مرحوم ابن ادريس در كتاب شهادات سرائر « 3 » نيز همين فتوا را داده‌اند . مرحوم محقّق نيز در كتاب شرايع « 4 » بعد از مطرح كردن دو فتوا ، اين نظر را اشبه مىداند .\r\n\r\n\r\n","description":"","footnote":"\r\n( 1 ) . النهاية في مجرد الفقه والفتوى ، ص 332 و 333 .\r\n( 2 ) . مختلف الشيعه ، ج 9 ، ص 137 و 138 .\r\n( 3 ) . السرائر ، ج 2 ، ص 137 .\r\n( 4 ) . شرايع الاسلام ، ج 4 ، ص 939 .\r\n","page_name":" 16 ","page_number":16},
  {"content":"\r\n\r\nشيخ طوسى رحمه الله در كتاب مبسوط ؛ از فتواى نهايه عدول كرده و فرموده است : « لاحدّ عليهم » رحمه الله « 1 » ابن ادريس رحمه الله « 2 » نيز در كتاب حدود اين رأى را اختيار كرده ، و امام راحل رحمه الله نيز اين قول را اشبه دانسته است .\r\nدليل قول اوّل ( حدّ خوردن شهود ) و نقد آن\r\nكسانى كه فتوا به حدّ خوردن شهود داده‌اند ، در مقام استدلال مىگويند : از رواياتى كه متضمّن جمله‌ى « تقبل شهادتهنّ » است ، عرف چه مىفهمد ؟ آيا از مواردى به شمار مىآيد كه اثبات شيء نفى ما عدا نمىكند ، يا مقصود و مراد از پذيرفتن شهادت زنان ، ردّ شهادت مردان و تكذيب آن است ؟\r\nحقّ اين است كه عرف مىگويد معناى پذيرفتن شهادت زنان ، ردّ شهادت مردان است ؛ و ردّ شهادت ، تكذيب آن است . اگر شهادت كذب و افترا شد ، چرا حدّ قذف جارى نشود ؟\r\nصاحب جواهر رحمه الله در اين‌جا دو بيان دارند :\r\nدر بيان اوّل مىفرمايد : ما در جريانى واقع شده‌ايم كه با دو نوع شهادت مواجه هستيم ؛ يك گروه شهادت به وقوع زنا مىدهند ، و گروه ديگر شهادت به بكارت ؛ اين دو شهادت متعارض و اقتضاى تساقط دارند . در نتيجه ، در وقوع زنا شكّ مىشود ، و حدّ زنا از جهت شبهه دفع مىگردد . روايت نگفته است شهادت شهودِ زنا مردود و شهادت زنان پذيرفته مىشود ؛ بنابراين ، جارى نشدن حدّ زنا از جهت پذيرش شهادت زنان نيست ، بلكه از جهت عدم ثبوت زنا است .\r\nبر اين نظر و تقريب ، شهادت زنان با شهادت بر زنا تعارض كرده ، و هيچ كدام ترجيح بر ديگرى ندارد ؛ پس ، همان‌گونه كه بر متهم حدّ زنا اقامه نمىشود ، بر شهود نيز حدّ قذف اجرا نمىگردد . زيرا ، اين دو شهادت كالعدم است . « 3 »\r\nدر نقد نظر صاحب جواهر رحمه الله مىگوييم : اگر بخواهيم در اين مسأله بر طبق ضوابط\r\n\r\n\r\n","description":"","footnote":"\r\n( 1 ) . المبسوط ، ج 8 ، ص 10 .\r\n( 2 ) . السرائر ، ج 3 ، ص 429 و 430 .\r\n( 3 ) . جواهر الكلام ، ج 41 ، ص 363 .\r\n","page_name":" 17 ","page_number":17},
  {"content":"\r\n\r\nرفتار كرده و كارى به روايت نداشته باشيم ، مىگوييم دو بيّنه با هم تعارض دارند و قاعده‌ى باب تعارض تساقط است . امّا اگر مقصود ما معنا كردن روايت است - ( روايت هر چند ضعيف است ؛ امّا ضعف آن با استناد مشهور و تمامى فقها جبران شده است . ) - زراره به امام عليه السلام مىگويد : ما دو نوع شهادت و بيّنه داريم ، يعنى بيّنه‌اى بر زنا و بيّنه‌اى بر بكارت .\r\nامام عليه السلام مىفرمايد : « تقبل شهادتهنّ » يعنى ، بيّنه بكارت مورد قبول است ؛ معناى اين مطلب ، تعارض دو بيّنه‌ى زنا و بيّنه‌ى بكارت است ؛ نه اين كه دو بيّنه پس از تعارض ساقط شوند .\r\nامّا دليل اولويّت داشتن بيّنه‌ى بكارت بر بيّنه‌ى زنا چيست ؟ ما نمىدانيم . بنابراين ، به ملاحظه‌ى فهم عرفى ، معناى « تقبل شهادتهن » ، « تردّ شهادتهم » است ؛ يعنى شهادت مردان مردود ، و شهادت زنان مقبول است . در نتيجه ، ردّ شهود زنا ، تكذيب آنان است . از اين رو ، بيان اوّل صاحب جواهر رحمه الله تمام نيست كه مىگويد : در مقام معارضه و تساقط دليلى بر اجراى حدّ قذف نداريم .\r\nبيان دوم صاحب جواهر رحمه الله اين است كه چرا شهودِ مرد را حدّ قذف بزنيم ؟ ممكن است زن واقعاً زنا داده و بكارت او عود كرده باشد . بنابراين ، پذيرفتن شهادت زنان بر بكارت ، به معناى دروغ گفتن شهود زنا نيست .\r\nاين بيان هم تمام نيست ، زيرا : اوّلًا : با وجود چنين احتمالى - يعنى احتمال عود بكارت - نيازى به روايت نيست ؛ هر كجا شهود شهادت به زنا بدهند ، هر چند آن را مقيّد به قُبُل كنند ، باز منافاتى با شهادت به بكارت ندارد ؛ زيرا ، احتمال عود بكارت داده مىشود .\r\nثانياً : اگر احتمال عود بكارت مىدهيد ، چرا به زن حدّ زنا نمىزنيد ؟ شما اگر در مقام از بين بردن تعارض هستيد ، با احتمال عود بكارت ، چرا شهادت بر زنا را ردّ مىكنيد ؟ هرگز نبايد آن را ردّ كنيد ؛ بلكه بايد حدّ زنا را جارى كنيد ؛ و حال آن‌كه به اين مطلب ملتزم نمىشويد .\r\nبيان سوم صاحب جواهر رحمه الله اين است كه اگر بنا بود به شهود زنا حدّ فريه و قذف زده شود ، چرا در اين دو روايت هيچ اشعارى به اين مطلب نيست ؟ چرا نگفت : « تقبل شهادة النساء ويحدّ شهود الزنا للفرية » ؟ از عدم اشاره به حدّ قذف ، مىفهميم كه نبايد شهود زنا را زير شلاق حدّ قذف بگيرند .\r\nاين بيان نيز ناتمام است . زيرا ، روايت در مقام بيان حكم زن است ؛ يعنى مىخواهد\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nوضعيّت زن را روشن كند . چهار شاهد بر زناى او شهادت داده و چهار زن بكارت او را گواهى كرده‌اند ، آيا حدّ زنا بر چنين زنى اقامه مىشود ؟\r\nليكن روايت ، در مقام بيان حكم شهود زنا پس از ردّ شدن شهادتشان نيست . بنابراين ، نمىتوان نتيجه گرفت اشعار به لزوم و يا اشعار به عدم ، در روايت وجود دارد ؛ از اين رو ، هيچ يك از بيانات صاحب جواهر رحمه الله تمام نيست .\r\nنظر برگزيده : با ملاحظه‌ى روايات وارده در اين مسأله ، معناى قبول شهادت زنان ، ردّ شهادت مردان است كه مستلزم تكذيب آنان و قذف است . بنابراين ، بايد حدّ قذف جارى گردد ؛ وقول اشبه ، همان ثبوت حدّ قذف است . بله ، اگر روايتى نداشتيم ، مقتضاى قواعد ، تحقّق تعارض و تساقط و عدم ثبوت حدّ زنا و حدّ قذف است ؛ امّا با توجّه به روايات ، اشبه مختار محقّق رحمه الله صاحب شرايع است .\r\n\r\nفرع سوم : حصول علم به بكارت از راه تواتر يا غير آن\r\nاگر شهودى وجود نداشته باشد ، ولى از راه تواتر يا قرائن و شواهد بكارت زن مسلّم باشد ، به گونه‌اى كه به شهادت شهود نياز نشود ؛ اين صورت ، از مورد دو روايت خارج است .\r\nشهود به وقوع زناى در قُبُل از طرف مرد يا زن شهادت داده‌اند ، ليكن ما قطع به بكارت او داريم . اين‌جا ، جاى تعارض نيست ؛ بلكه علم به كذب شهود مطرح است . و با علم به كذب شهود بايد حدّ قذف درباره‌ى آنان اجرا گردد . البته به شرط اين‌كه احتمال عود بكارت به علاج يا به خودى خود داده نشود ؛ و گرنه اگر احتمال دهيم اين بكارت ، جديد و غير طبيعى است ، باز حدّ فريه از شهود كنار مىرود ؛ زيرا ، بين شهادت شهود و علم به بكارت تنافى نيست و حدّ زنا در مورد زن پياده مىشود .\r\nدر نتيجه ، اگر شهود به زناى زن يا مرد در قُبُل شهادت بدهند و علم به بكارت زن از راه تواتر يا غير آن داشته باشيم ، حدّ فريه و قذف براى شهود ثابت است ؛ مگر آن كه احتمال تجديد بكارت را بدهيم كه حدّ قذف ساقط مىگردد .\r\nامّا اگر شهود به وقوع زنا به نحو مطلق شهادت دادند ، اين صورت نيز از مورد روايت خارج است و بايد بر طبق قاعده عمل كرد . شهادت مطلق ظهورى در زناى در قُبُل ندارد ؛\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبنابراين ، بين علم حاكم و بيّنه‌ى بر زنا ، تعارضى نيست ؛ تا علم ، بيّنه را تكذيب كند ؛ پس ، حدّ زنا بايد جارى گردد .\r\nدر مسأله‌ى گذشته ، ما تابع روايت بوديم ؛ بايد سعه و ضيق آن را ملاحظه مىكرديم ؛ امّا در اين فرع ، روايتى نيست ؛ و جمع بين اين دو امكان دارد . بيّنه به زنا شهادت داده و علم به بكارت هم داريم ؛ امّا احتمال وقوع زنا از راه دُبُر منتفى نيست ؛ و از طرفى لازم نيست كه بيّنه مسأله قُبُل و دُبُر را مطرح كند .\r\n\r\nحكم شهادت بر زناى مجبوب\r\nاگر بيّنه به زناى مرد با زن معيّنى يا زنى با مرد معيّنى شهادت دهند ، - ( البتّه ثبوت زنا از طرف مرد ، ملازم با ثبوت آن از طرف زن نيست ؛ زيرا ، ممكن است از طرف زن وطى به شبهه باشد . ) - و معلوم شد مرد مقطوع الذَكَر است و اصلًا آلت رجوليّتى ندارد كه قابليّت براى زنا داشته باشد . در مورد ثبوت مقطوع الذكر بودن ، دو صورت وجود دارد : يك صورت آن است كه بيّنه بر مجبوب بودن او قائم شود ؛ و صورت ديگر آن كه اين معنا با تواتر و قرائن قطعيّه ثابت شود .\r\nاگر بر مجبوب بودن مرد بيّنه‌اى قائم شد ، و شهود نيز به زناى او شهادت دادند ، دو بحث مطرح است : يكى از جهت اجراى حدّ زنا ، و ديگر از جهت اجراى حدّ قذف .\r\nالبته بايد توجّه داشت كه در اين صورت ، فروض سه گانه‌ى زناى در قُبل يا مطلق يا در دُبر جا ندارد ؛ زيرا ، اثرى بر آن مترتّب نيست ؛ و بحث در اين است كه آيا وسيله‌ى تحقّق زنا را دارد يا نه ؟ بنابراين ، فرقى ندارد كه شهادت ، به زناى مطلق يا در قُبل يا در دُبر باشد .\r\nاز نظر ثبوت حدّ زنا يا عدم آن ، مىگوييم : از يك طرف بيّنه بر زناى مرد شهادت داده است و از ديگر سو ، شهود ديگرى جبّ او را گواهى مىدهد ، در نتيجه ، دو بيّنه تعارض كرده و ساقط مىشوند .\r\nبا سقوط بيّنه‌ى زنا ، حدّ زنا ثابت نمىگردد ؛ زيرا ، اثبات كننده‌اى براى آن نداريم .\r\nاگر علم به مجبوب بودن مرد داشته باشيم ، در حقيقت ، به كذب بيّنه عالم هستيم ؛ بنابراين ، نبايد به شهادتشان ترتيب اثر داده و حدّ را جارى كنيم .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنتيجه آن‌كه : در هر دو صورت ، حدّ زنا ثابت نمىشود ؛ زيرا ، در يك صورت ، با تعارض ، بيّنه‌ى زنا از ارزش مىافتد ؛ و در صورت دوم ، بيّنه با علم به كذبش ساقط مىشود .\r\nاز نظر ثبوت حدّ قذف ، تفصيلى به اين صورت وجود دارد كه اگر مجبوبيّت از راه تواتر و قرائن قطعى ثابت شده باشد ، با علم به جبّ ، مىفهميم شهود كاذب بوده‌اند ، يعنى افترا بسته و به زن يا مرد به دروغ نسبت زنا داده‌اند ؛ لذا ، حدّ قذف بدون اشكال جارى است .\r\nامّا اگر مجبوب بودن از راه بيّنه ثابت شود ، امام راحل رحمه الله در بحث گذشته فرمود : حدّ قذف جارى نمىشود ؛ در اين‌جا نيز همان را مىگويد . ولى ما كه در بحث گذشته حدّ قذف را تأييد كرديم ، در اين صورت مىگوييم حدّ قذف ساقط است ؛ زيرا ، ثبوت حدّ در صورت شهادت بيّنه به بكارت ، مقتضاى روايت بود كه معناى عرفى « تقبل شهادتهنّ » ردّ شهادت شهود زنا بوده ، و بنابراين ، حدّ قذف ثابت مىگردد ؛ و اين مطلب خلاف قاعده است و ما از مورد روايت به همين جهت تعدّى نمىكنيم ؛ ولى در اين‌جا ، به حسب قاعده بحث مىكنيم ؛ زيرا ، روايتى نداريم .\r\nدر اين مقام ، شهودى به زنا شهادت داده و بيّنه‌اى مجبوب بودن مرد را تأييد مىكند و هيچ كدام مزيّتى بر ديگرى ندارد ؛ بنابراين ، اين دو تعارض كرده و ساقط مىشوند ؛ نه بيّنه‌ى زنا اثبات زنا مىكند و نه بيّنه‌ى مجبوبيت مىتواند جبّ را اثبات كند ؛ پس ، هيچ يك از دو حدّ ثابت نمىشود .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n[ حكم الحلّ مع غيبة الشهود أو موتهم 
  ]\r\n[ مسألة 2 - لا يشترط حضور الشهود عند إقامة الحدّ رجماً أو جلداً ، فلا يسقط الحدّ لو ماتوا أو غابوا . نعم ، لو فرّوا لا يبعد السقوط للشبهة الدارئة . ويجب عقلًا على الشهود حضورهم موضع الرجم مقدّمة لوجوب بدئهم بالرجم ، كما يجب على الإمام عليه السلام أو الحاكم الحضور ليبدأ بالرجم إذا ثبت بالإقرار ، ويأتي به بعد الشهود إذا ثبت بالبيّنة . 
  ]\r\n\r\nحكم حدّ در صورت غيبت ، يا مرگ شاهدان\r\nدر مباحث گذشته گفتيم : اگر زنا به واسطه‌ى بيّنه ثابت شود ، در رجم ، مىبايست ابتدا شهود رجم كنند و پس از آنان ، امام عليه السلام يا حاكم و مردم با سنگ‌هاى كوچك زانى را سنگسار كنند ؛ ولى اگر زنا با اقرار ثابت شده باشد ، ابتدا امام عليه السلام و آن‌گاه مردم وى را رمى مىكنند .\r\nدر اين‌جا دو مطلب بايد بررسى شود :\r\n1 - در اصل اقامه‌ى حدّ رجم و تازيانه ، حضور شهود شرط نيست ؛ بنابراين ، اگر شهود مُردند يا غايب بودند ، حدّ ساقط نمىشود . آرى ، اگر فرار كنند ، بعيد نيست كه حدّ از جهت شبهه ساقط شود .\r\n2 - حضور شهود براى شروع سنگسار واجب عقلى است ؛ زيرا مقدّمه‌ى شروع رجم است كه بر آنان واجب مىباشد ؛ و همين طور حضور امام عليه السلام يا حاكم براى ابتداى به رجم در صورتى كه زنا با اقرار ثابت شده باشد ، لازم است .\r\n\r\nفرع اوّل : اثر غيبت شهود در حدّ\r\nآيا حدّ تازيانه يا رجم ، در صورتى اجرا مىشود كه شهود در مراسم اقامه‌ى حدّ حضور داشته باشند ، به طورى كه اگر شهود مُردند ، ديگر حدّ اجرا نمىگردد ؟ به عبارت ديگر ، آيا حضور شهود شرط اقامه‌ى حدّ است ؟ دليل بر اين مطلب چيست ؟\r\nدر فرع بعد اين مسأله مطرح است كه بر شهود واجب است در مراسم رجم شركت كرده و به رجم ابتدا كنند . آيا معناى اين مطلب ، سقوط حدّ است در صورت نبودن كسى كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nواجب است رمى را شروع كند ؟ و آيا از دليلى كه مىگويد : شهود بايد آغازگر رمى باشند ، استفاده مىشود حضورشان در اقامه‌ى حدّ شرطيّت دارد ؟ يا اين‌كه حضور و آغازگرى يك حكم تكليفى است كه با از بين رفتن موضوع ساقط مىشود ؟ حتّى ممكن است مكلّف به جهت عصيان و سركشى عمداً حاضر نشود و اين وظيفه‌ى وجوبى را مخالفت كند .\r\nاز اطلاقات ادلّه استفاده مىشود فرقى بين حضور و عدم حضور شهود در اجراى حدّ نيست ؛ از اين رو ، اگر شهود مُردند و يا غيبت كردند ، مسأله‌ى اجراى حدّ نبايد تعطيل گردد .\r\nحكم فرار شهود\r\nاز روايتى استفاده مىشود كه اگر بر غيبت شهود عنوان فرار منطبق شود ، ديگر حدّ جارى نمىشود ؛ زيرا ، با فرارشان احتمال عدم وقوع زنا تقويت شده و مطلب مشتبه مىگردد ؛ و اين سؤال پيش مىآيد كه اگر در اين شهادت راستگو بودند چرا فرار كردند ؟ فرارشان صدق آنان را مورد ترديد و شبهه قرار مىدهد و قاعده‌ى « الحدود تدرأ بالشبهات » « 1 » جارى مىشود . بنابراين ، لازم است كه اين روايت را بررسى كنيم :\r\nوعن عليّ بن إبراهيم ، عن أبيه ، عن ابن أبي نجران ، عن عاصم بن حميد ، عن محمّد بن قيس ، عن أبي جعفر عليه السلام ، قال : قضى أمير المؤمنين عليه السلام في رجل جاء به رجلان وقالا : إنَّ هذا سرق درعاً ، فجعل الدَّجل يناشده لمّا نظر في البيّنة وجعل يقول : واللَّه لو كان رسول اللَّه صلى الله عليه و آله ما قطع يدي أبداً .\r\nقال : و لم ؟ قال : يخبره ربّه إنّي بريء فيبرأني ببراءتي ، فلمّا رأى مناشدته إيّاه دعا الشاهدين ، فقال : اتقيّا اللَّه ولا تقطعوا يد الرّجل ظلماً وناشدهما ، ثمّ قال :\r\nليقطع أحدكما يده ويمسك الآخر يده . الحديث .\r\nوفي التهذيب : فلمّا تقدّما إلى المصطبة ليقطع يده ضرب الناس حتّى اختلطوا ، فلمّا اختلطوا أرسلا الرجل في غمار النّاس ، حتّى اختلطا بالنّاس ، فجاء الّذي شهدا عليه ، فقال : يا أمير المؤمنين عليه السلام شهد عليّ الرجلان ظلماً\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات الحدود ، ح 4 .\r\n","page_name":" 23 ","page_number":23},
  {"content":"\r\n\r\nفلمّا ضرب النّاس واختلطوا أرسلاني وفرّا ولو كانوا صادقين لم يرسلاني ، فقال أمير المؤمنين عليه السلام : من يدلّني على هذين أنكلهما . « 1 »\r\nفقه الحديث : روايت ، بين حسن و صحيح مردّد است . امام باقر عليه السلام در اين روايت مىفرمايد : دو مرد ، شخصى را نزد اميرمؤمنان عليه السلام آورده و گفتند : زرهى را دزديده و به سرقت او شهادت دادند - در باب سرقت ، دو شاهد كافى است - زمانى كه اميرمؤمنان عليه السلام درباره‌ى شهود فكر و مطالعه مىكردند ، مرد متهمّ به دست و پا افتاده ، قسم مىداد و مرتّب مىگفت : به خدا قسم ، اگر پيامبر خدا صلى الله عليه و آله حاضر بود ، دستم را قطع نمىكرد .\r\nامام عليه السلام از او پرسيد : چرا ؟ گفت : خداوند به او حقيقت را مىگفت و مىفهميد من برى هستم و او نيز مرا تبرئه مىكرد . امام عليه السلام هنگامى كه حالت او را مشاهده كرد ، به آن دو شاهد فرمود : از خدا بپرهيزيد ، مبادا دست اين مرد را با ظلم و كذب قطع كنيد و آنان را قسم داد . آن‌گاه فرمود : حال كه مسأله اين‌گونه است و شما روى شهادتتان اصرار داريد ، پس خودتان حدّ را اجرا كنيد ؛ يكى دستش را بگيرد و ديگرى مباشر قطع آن شود .\r\nمرحوم شيخ طوسى ادامه‌ى روايت را در عقاب تهذيب آورده است ؛ به اين صورت كه :\r\nوقتى آن دو نفر به سوى محل قطع دست حركت كردند ، جمعيّت ازدحام كرده و اين دو نفر در ميان جمعيت متهمّ را رها كرده و داخل مردم شدند ؛ زمينه‌ى فرارشان مهيّا شده و آنان فرار كردند .\r\nمرد متهمّ نزد اميرمؤمنان عليه السلام بازگشته ، گفت : اى اميرمؤمنان عليه السلام آن دو نفر عليه من از روى ظلم و ستم شهادت دادند ؛ هنگامى كه جمعيّت به هم خورد و ازدحام پيش آمد ، مرا رها كرده ، فرار كردند ؛ و اگر در شهادتشان راستگو بودند ، فرار را بر قرار ترجيح نداده و حدّ را درباره‌ى من اجرا مىكردند .\r\nامام عليه السلام فرمود : اگر كسى آنان را به من تحويل دهد ، آن‌ها را عقوبت كرده و به كيفر مىرسانم تا بر ضدّ مسلمانى به دروغ شهادت ندهند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 345 ، باب 33 از ابواب مقدّمات الحدود ، ح 2 ؛ كافى ، ج 7 ، ص 264 ، ح 23 ؛ تهذيب ، ج 6 ، ص 318 ، ح 83 .\r\n","page_name":" 24 ","page_number":24},
  {"content":"\r\n\r\nنكته : آيا از روايت استفاده مىشود كه فرار موضوعيّت در اسقاط حدّ دارد ، و يا علامت كذب و دروغ‌گويى شاهد است ؟\r\nظاهراً فرار از آن جهت كه فرار است ، نمىتواند موضوعيّتى داشته باشد ؛ به طورى كه اگر فرار جنبه‌ى ديگرى پيدا كرد ، بر آن نتوان تكيه كرد . گفتار متّهم به اميرمؤمنان عليه السلام :\r\n« لوكانوا صادقين لم يرسلاني » ، بيانگر اين مطلب است كه فرارى نقش دارد كه ايجاد شبهه كند ؛ به گونه‌اى كه بر كذب شهود دلالت داشته باشد ؛ هر چند دلالتش قطعى نباشد .\r\nامّا همين مقدار كه صدق گفتار آن‌ها را مورد ترديد قرار دهد ، كافى است .\r\nنتيجه : حضور شهود شرط نيست . بنابراين ، اگر غيبت يا مانعى از حضور داشتند ، مانع اجراى حدّ نمىشود ؛ مگر آن كه فرار شهود به گونه‌اى باشد كه سبب تحقّق شبهه و ترديد در صدق بيّنه گردد . پس ، به مقتضاى اين روايت و قاعده‌ى « الحدود تدرأ بالشبهات » « 1 » حدّ ساقط مىگردد .\r\nدر مسأله‌ى سرقت كه براى اجراى حدّ آن لازم نيست كه شهود حضور داشته باشند ، امّا اگر فرار كنند ، فرار سبب سقوط حدّ مىشود ؛ پس ، در باب زنا به طريق اولى ساقط مىگردد .\r\n\r\nفرع دوم : وجوب حضور شهود در اقامه‌ى حدّ\r\nدر مسائل گذشته گفتيم : شهود و بيّنه بايد آغازگر حدّ رجم باشند . رمى و پرتاب سنگ متوقّف بر حضور شهود در مراسم اجراى حدّ است ؛ بنابراين ، بر آنان واجب است كه در مراسم حضور داشته باشند . اين وجوب عقلى است يا شرعى ؟\r\nمقدارى كه روايات گذشته دلالت داشت ، اين بود كه بر شهود واجب است ابتدا آن‌ها سنگ پرتاب كنند . ظاهر اين بيان ، وجوب مطلق است و نه وجوب مشروط ؛ يعنى شهود بايد آغازگر رمى باشند و امام عليه السلام نيز در مرحله‌ى بعد بايد رمى كند ؛ و اگر ثبوت زنا با اقرار باشد ، امام عليه السلام قبل از مردم رمى مىكند . بنابراين ، وقتى شروع رمى به وسيله‌ى امام عليه السلام يا بيّنه ، بر آنان واجب شد ، حضور كه مقدّمه‌ى آن است نيز واجب عقلى است ؛ بنا بر اين‌كه وجوب مقدّمه را وجوب عقلى بدانيم ؛ و گرنه وجوبش شرعى خواهد بود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n","page_name":" 25 ","page_number":25},
  {"content":"\r\n\r\n[ حكم شهادة أربعة أحدهم الزوج 
  ]\r\n[ مسألة 3 - إذا شهد أربعة أحدهم الزوج بالزنا فهل تقبل وترجم المرأة أو يلاعن الزوج ويجلد الآخرون للفرية ؟ قولان وروايتان ، لايبعد ترجيح الثاني على اشكال . 
  ]\r\n\r\nحكم شهادت دادن زوج به همراه سه شاهد ديگر\r\nاين مسأله متوقّف بر ذكر يك مقدّمه است ؛ و آن اين كه دو مطلب مسلّم و غير قابل ترديد داريم :\r\nاوّل : اگر شهود زنا غير از زوج باشند ، حدّ تازيانه يا رجم پياده مىشود .\r\nدوم : اگر شوهرى به همسرش نسبت زنا داده ، بنا بر آن‌چه در كتاب لعان مطرح و در آيه‌ى شريفه آمده است ، مرد بايد لعان كند .\r\n« وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً وَ لَاتَقْبَلُواْ لَهُمْ شَهدَةً أَبَدًا وَ أُوْللِكَ هُمُ الْفسِقُونَ * إِلَّا الَّذِينَ تَابُواْ مِن‌م بَعْدِ ذَ لِكَ وَ أَصْلَحُواْ فَإِنَّ اللَّهَ غَفُورٌ رَّحِيمٌ * وَ الَّذِينَ يَرْمُونَ أَزْوَ جَهُمْ وَ لَمْ يَكُن لَّهُمْ شُهَدَآءُ إِلَّآ أَنفُسُهُمْ فَشَهدَةُ أَحَدِهِمْ أَرْبَعُ شَهدَ ت‌ِم بِاللَّهِ إِنَّه‌ُو لَمِنَ الصدِقِينَ » كسانى كه به زنانشان نسبت زنا داده و هيچ شاهد و گواهى غير از خودشان نيست ، مرد بايد چهار مرتبه شهادت داده و خدا را گواه بگيرد كه در اين ادّعاى خود صادق و راستگو است و بار پنجم بگويد : لعنت خدا بر من باد اگر از دروغگويان باشم . پس از اجراى اين پنج سوگند ، حدّ زنا بر زن ثابت مىشود .\r\nهمسر آن مرد نيز براى برداشتن و سقوط حدّ از خودش چهار مرتبه خدا را گواه گرفته بر اين كه شوهرم در ادّعايش دروغگو است ؛ و بار پنجم مىگويد : لعنت خدا بر من باشد اگر شوهرم راستگو باشد . و با اين سوگند ، حدّ زنا از او ساقط ، و زن و شوهر بر يكديگر حرام ابدى مىشوند .\r\nحدّ فاصل بين اين دو مسأله‌ى مسلّم ، موردى است كه يكى از چهار شاهد ، همسر زن\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمتّهم باشد . در اين‌جا دو قول وجود دارد :\r\n1 - شهادت زوج را به همراه شهادت سه نفر ديگر مىپذيريم ، و آثار ساير شهادت‌ها را بر آن مترتّب مىكنيم ؛ و طبيعى است حدّ رجم اجرا مىشود . شهيد ثانى رحمه الله « 1 » اين قول را به اكثر نسبت داده و صاحب جواهر رحمه الله « 2 » نيز آن را اقوا دانسته است .\r\n2 - شهادت‌ها را بايد از يكديگر تفكيك كرد ؛ و شهادت زوج به باب لعان ملحق مىشود ؛ مثل اين كه فقط زوج به همسرش نسبت زنا داده باشد ؛ و نسبت به سه نفر ديگر ، از آن‌جا كه به حدّ نصاب نرسيده‌اند ، بايد حدّ قذف و بهتان اجرا گردد . گروهى اين قول را اختيار كرده‌اند ؛ و امام بزرگوار رحمه الله در متن تحرير الوسيله مىفرمايد : بعيد نيست كه اين قول ترجيح داشته باشد ؛ هر چند در انتها مىفرمايد : « على اشكال » .\r\nدو روايتى كه در اين باب رسيده ، يكى شاهد قول اوّل و ديگرى شاهد قول دوم است .\r\nبايد هر دو را ملاحظه كرده و ببينيم راه جمعى وجود دارد يا نه ؟ لكن قبل از ورود در تحقيق دو روايت ، بايد ديد مقتضاى عمومات يا اطلاقات با قطع نظر از دو روايت چيست ؟\r\nبر قول اوّل دلالت دارد يا بر قول دوم ؟\r\n\r\nمقتضاى عمومات و اطلاقات در اين مسأله\r\nادلّه و رواياتى را در مباحث گذشته مطرح كرديم كه مفاد آن‌ها لزوم وجود چهار شاهد عادل براى اثبات زنا بود و با كمتر از اين مقدار ، حدّ ثابت نمىشد . هنگام بررسى آن روايات ، اين معنا كه بايد يكى از چهار شاهد به طور حتم زوج نباشد ، و زوج نمىتواند به عنوان يكى از شهود نقشى داشته باشد ، به ذهن خطور نداشت . به عبارت ديگر ، آيا ادلّه‌اى كه وجود چهار شاهد عادل را در ثبوت زنا لازم مىداند ، از شوهر انصراف دارد ؟\r\nحقّ اين است كه فرقى بين شهادت شوهر با ديگران نيست . هنگامى كه همسر واجد شرايط شهادت باشد - كه مهم‌ترين آن‌ها عدالت است - هيچ‌گاه به ذهن نمىآيد كه شوهر عادل حقّ شركت در شهادت را ندارد . اگر براى همسر اولويّتى قائل نشويم - از جهت اين\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 394 .\r\n( 2 ) . جواهر الكلام ، ج 41 ، ص 365 .\r\n","page_name":" 27 ","page_number":27},
  {"content":"\r\n\r\nكه مسأله مربوط به عِرض و آبروى اوست - لااقل با ديگران مساوى است . پس ، چرا بايد از شهادت دادن محروم شود ؛ و به چه دليل ادلّه از شهادت وى انصراف دارد ؟\r\nعلاوه بر مطالب گذشته ، رواياتى داريم كه در خصوص مرد و زن وارد شده ، و مفاد آن‌ها شهادت دادن شوهر و زن به نفع يكديگر يا بر ضرر هم‌ديگر است . و صرف زوجيّت سبب محروميّت آن دو از شهادت نمىشود . اين فرع نيز از مصاديق همان كلّى است ؛ زوج قصد دارد همراه ديگر شهود به عمل شنيعى كه از همسرش سر زده است ، شهادت بدهد .\r\n\r\nبررسى مفاد آيه‌ى لعان\r\nاستثناى مذكور در آيه‌ى شريفه كه مىفرمايد : وَ الَّذِينَ يَرْمُونَ أَزْوَ جَهُمْ وَ لَمْ يَكُن لَّهُمْ شُهَدَآءُ إِلَّآ أَنفُسُهُمْ « 1 » - « كسانى كه همسران خود را به زنا رمى مىكنند و شاهدى غير از خودشان ندارند » - منقطع است يا متصّل ؟\r\nظهورِ استثنا در استثناى متّصل است ؛ منتها در جايى كه فقط شوهر باشد ؛ شهادت يك نفر نقشى ندارد . امّا در فرع مذكور ، غير از شوهر ، سه نفر ديگر نيز هستند كه با وجود آن‌ها چهار شاهد تكميل مىشوند . در اين‌جا « يكون شهداء غير أنفسهم » صادق است .\r\nبنابراين ، آيه‌ى شريفه در اين معنا ظهور دارد كه شوهر به عنوان يك شاهد مطرح است .\r\nمؤيّد اين مطلب ، آن است كه در ادامه‌ى آيه شريفه ، خداوند متعال مىفرمايد :\r\nفَشَهدَةُ أَحَدِهِمْ أَرْبَعُ شَهدَ ت‌ِم بِاللَّهِ إِنَّه‌ُو لَمِنَ الصدِقِينَ « 2 » . از آيه به ذهن مىآيد : در صورتى كه شوهر زوجه‌ى خود را به زنا رمى كند و غير از خودش گواه و شاهدى نداشته باشد ، چهار بار شهادت دادن او به منزله‌ى چهار شاهد است ؛ گويا اگر چهار شاهد وجود داشت ، ديگر مسأله‌ى لعان مطرح نبوده ؛ امّا در اثر نبودن چهار شاهد ، نوبت به چهار شهادت مىرسد و بر شهادت‌هاى چهارگانه‌ى زوج ، اثر شهادت چهار شاهد مترتّب مىشود .\r\nدر باب اقرار نيز مسأله از همين مقدار است . زنى كه آبستن بود و خدمت\r\n\r\n\r\n","description":"","footnote":"\r\n( 1 ) . سوره‌ى نور ، 6 .\r\n( 2 ) . سوره‌ى نور ، 6 .\r\n","page_name":" 28 ","page_number":28},
  {"content":"\r\n\r\nامير المؤمنين عليه السلام براى تطهير آمد ، امام عليه السلام پس از اقرار چهارم فرمود : « اللّهمّ إنّه قَد ثبت عليها أربع شهادات » . « 1 » مىبينيم با آن كه اين زن چهار مرتبه اقرار كرد ، امام عليه السلام از آن‌ها به شهادت تعبير كرده است . به ذهن مىآيد كه اين چهار شهادت ، به منزله‌ى چهار شاهد است .\r\nسرّ اين كه آيه‌ى دوم را مؤيّد دانستيم ، دو نكته است : 1 - به چهار شهادت مرد اكتفا نمىشود و بايد به دنبال آن لعنى هم بيايد : وَ الْخمِسَةَ أَنَّ غَضَبَ اللَّهِ عَلَيْهَآ إِن كَانَ مِنَ الصدِقِينَ « 2 » . اگر مسأله‌ى شهادت بود ، بايد به همان چهار شهادت ، مطلب ثابت گردد و نيازى به قسم پنجم نباشد .\r\n2 - آيه‌ى شريفه ، اين چهار شهادت را غير از رمى اولى كه در ابتداى آيه آمده ، قرار داده است ؛ اوّل رمى است ، آن‌گاه چهار شهادت . اين سبب دور شدن از مسأله‌ى ما مىشود .\r\nمطلب در ادامه‌ى آيات لعان نيز به اين‌گونه ادامه مىيابد .\r\nلَّوْلَا جَآءُو عَلَيْهِ بِأَرْبَعَةِ شُهَدَآءَ فَإِذْ لَمْ يَأْتُواْ بِالشُّهَدَآءِ فَأُوْللِكَ عِندَ اللَّهِ هُمُ الْكذِبُونَ . « 3 » مىفرمايد : چرا كسانى كه رمى به زنا مىكنند ، نرفتند چهار شاهد بياورند ( نه چهار تا شاهد باشند ) ؟ اكنون كه چهار شاهد نياوردند ، آنان دروغگويند و بايد حدّ قذف بخورند .\r\nدر تعبير لَّوْلَا جَآءُو عَلَيْهِ فاعل جَآءُو قاذفين يعنى كسانى كه رمى به زنا كرده‌اند ، هست ؛ لذا ، كسى كه به زنا رمى مىكند بايد چهار شاهد بياورد و معنا ندارد خودش را به عنوان شاهد بياورد ؛ در حالى كه اگر مراد و مقصود پذيرفته بودن شهادتِ « رامى » بود ، مىگفت : چهار نفر شهادت بدهند . مقدارى كه آيه دلالت دارد اين است كه بايد چهار شاهد غير از قاذف و رامى باشند .\r\nدر آيه‌ى ديگر از سوره‌ى نساء مىفرمايد :\r\nوَالتِى يَأْتِينَ الْفحِشَةَ مِن نّسَآلِكُمْ فَاسْتَشْهِدُواْ عَلَيْهِنَّ أَرْبَعَةً مّنكُمْ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 379 ، باب 16 از ابواب حدّ زنا ، ح 1 .\r\n( 2 ) . سوره‌ى نور ، 9 .\r\n( 3 ) . همان ، 13 .\r\n","page_name":" 29 ","page_number":29},
  {"content":"\r\n\r\nفَإِن شَهِدُواْ فَأَمْسِكُوهُنَّ فِى الْبُيُوتِ حَتَّى يَتَوَفَّلهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا . « 1 »\r\nآن زنانى كه از شما دچار فاحشه و كار زشت شده‌اند ، بر آنان چهار شاهد بگيريد .\r\nخطاب فَاسْتِشْهِدُوا اگر به شوهران باشد ، معنايش اين است كه چهار شاهد بايد غير از شوهران كه مخاطب اين آيه هستند ، باشند ؛ و احتمال دارد خطاب متوجّه به حكّام ، قضات و متصدّيان اين امور باشد ؛ در اين صورت ، منافات ندارد كه يكى از شهود شوهران باشند و به عنوان يك شاهد عادل شهادت دهد .\r\nتحقيق در مسأله با توجّه به آيات فوق اين است كه بگوييم : ظهور آيه‌ى لَمْ يَكُن لَّهُمْ شُهَدَآءُ إِلَّآ أَنفُسُهُمْ قوىتر از ظهور لَّوْلَا جَآءُو عَلَيْهِ بِأَرْبَعَةِ شُهَدَآءَ است . آيه‌ى اوّل ظهور دارد كه شوهران مىتوانند يكى از شهود باشند ؛ و ظهور آيه‌ى دوم اين است كه بايد غير از شوهر شهادت بدهد . از اين رو ، مىتوان گفت : اگر سه نفر به همراه شوهر عادل ، به تحقّق زنا شهادت دادند ، مسأله لعان پياده نمىشود و مصداق آيات لعان نيست ؛ بلكه جاى اجراى حدّ رجم است .\r\nنتيجه‌ى قاعده‌ى اوّلى با قطع نظر از دو روايت وارد در اين فرع ، اختيار قول اوّل است ؛ يعنى شهادتِ زوج به عنوان يك شاهد پذيرفته مىشود .\r\n\r\nمفاد روايات باب\r\nمحمّد بن الحسن بإسناده عن محمّد بن أحمد بن يحيى ، عن العبّاس بن معروف ، عن عبّاد بن كثير ، عن إبراهيم بن نعيم ، عن أبي عبداللَّه عليه السلام ، قال : سألته عن أربعة شهدوا على امرأة بالزنا أحدهم زوجها قال :\r\nتجوز شهادتهم . « 2 »\r\nفقه الحديث : عبّاد بن كثير كه در سند اين روايت هست ، توثيق ندارد ؛ از اين رو ،\r\n\r\n\r\n","description":"","footnote":"\r\n( 1 ) . سوره‌ى نساء ، 15 .\r\n( 2 ) . وسائل الشيعة ، ج 15 ، ص 606 ، كتاب اللعان ، باب 12 ، ح 1 .\r\n","page_name":" 30 ","page_number":30},
  {"content":"\r\n\r\nروايت ضعيف است . از امام صادق عليه السلام پرسيد : چهار نفرى كه يكى از آنان شوهر است عليه زنى شهادت به زنا دادند ، چه اثرى بر اين شهادت مترتّب است ؟ امام صادق عليه السلام فرمود : شهادتشان نافذ است .\r\n« تجوز شهادتهم » ؛ مراد ، جواز تكليفى نيست تا در مقابل حرمت باشد ؛ بلكه جواز وضعى است ؛ يعنى شهادتشان ممضى و نافذ است . بنابراين ، دلالت اين روايت بر مطلوب تمام بوده ، ليكن سندش ضعيف است .\r\nوجود دو روايت منافى\r\n1 - وبإسناده عن أحمد بن محمّد بن عيسى ، عن اسماعيل بن خراش ، عن زرارة ، عن أحدهما عليهما السلام ، في أربعة شهدوا على امرأة بالزنا أحدهم زوجها ، قال : يلاعن الزّوج ويجلد الآخرون . « 1 »\r\nفقه الحديث : در سند اين حديث اسماعيل بن خراش ذكر شده كه توثيق ندارد . زراره از امام صادق يا باقر عليهما السلام درباره‌ى حكم زنى مىپرسد كه چهار نفر از جمله شوهرش به زناى او شهادت دادند . امام عليه السلام فرمود : زوج براى فرار از حدّ قذف بايد لعان كند و سه نفر ديگر محكوم به حدّ قذف و تازيانه هستند .\r\n2 - وبإسناده عن الحسين بن سعيد ، عن ابن محبوب ، عن إبراهيم بن نعيم ، عن أبي سيّار مسمع ، عن أبي عبداللَّه عليه السلام ، في أربعة شهدوا على امرأة بفجور أحدهم زوجها ، قال : يجلدون الثلاثة ويلاعنها زوجها ويفرَّق بينهما ولا تحلّ له أبداً . « 2 »\r\nفقه الحديث : در اين روايت ، ابوسيّار مسمع كردين از امام صادق عليه السلام درباره‌ى حكم زنى كه چهار نفر به فجور او شهادت دادند ، و يكى از آن چهار شاهد ، شوهرش بود ، سؤال\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 606 ، كتاب اللعان ، باب 12 ، ح 2 .\r\n( 2 ) . همان ، ح 3 .\r\n","page_name":" 31 ","page_number":31},
  {"content":"\r\n\r\nمىكند . امام عليه السلام در پاسخ فرمود : آن سه نفر را تازيانه زده و شوهرش لعان مىكند ؛ و بين آنان جدايى انداخته و حرمت ابدى پيدا مىكنند .\r\nكيفيّت جمع بين روايات\r\nفقها و بزرگان از متقدّمين و غير متقدّمين در مقام جمع بين اين دو دسته روايات برآمده تا آن‌ها را از تعارض خارج كنند . اگر چنين جمعى عرفى و عقلايى باشد و عرف آن را بپسندد به گونه‌اى كه وقتى دو روايت را در اختيار عقل بگذاريم ، بگويند : بين آن‌ها معارضه و تنافى نيست ، مفيد فايده است ؛ و گرنه جمعى تبرّعى خواهد بود كه بر آن اثرى مترتّب نيست ؛ و دو روايت را از تعارض خارج نمىكند .\r\nعرف در موارد عامّ و خاصّ يا مطلق و مقيّد ، بين دو دليل جمع مىكنند ، بايد در جمعى كه مطرح شده ، دقّت كنيم ، آيا با اين وجوه جمع ، روايت از تعارض خارج مىشود يا آن كه وجوه جمع بدون دليل ، و به اصطلاح جمع تبرّعى است ؟\r\nچند وجه در اين جمع گفته‌اند :\r\nوجه اوّل : شيخ طوسى رحمه الله فرموده است : روايت سوم كه در آن ، مسأله‌ى تازيانه و لعان مطرح است ، حمل مىشود بر جايى كه بعضى از شهود فاقد شرايط باشند ؛ مانند اين كه يكى از شهود ، خواه شوهر يا غير او ، عادل نباشد . در اين صورت ، شهود عادل و غير عادل محكوم به حدّ قذف مىشوند . « 1 »\r\nاين وجه تمام نيست . زيرا ، در روايت آمده است : « في أربعة شهدوا على امرأة بفجور أحدهم » تكيه سؤال سائل روى اين جهت است كه تنها امتياز اين مورد از ساير موارد وجود شوهر در زمره‌ى شهود است ، نه اين كه بعضى از شرايط شهادت مانند عدالت وجود ندارد .\r\nوجه دوم : صاحب سرائر ، « 2 » صاحب وسيله ، « 3 » و صاحب جامع رحمهما الله « 4 » گفته‌اند : روايت سوم را حمل مىكنيم بر موردى كه قذف مقدّم بر شهادت باشد ، و روايت اوّل بر موردى حمل\r\n\r\n\r\n","description":"","footnote":"\r\n( 1 ) . النهاية في مجرد الفقه والفتوى ، ص 690 .\r\n( 2 ) . السرائر ، ج 3 ، ص 430 .\r\n( 3 ) . الوسيلة ، ص 410 .\r\n( 4 ) . الجامع للشرايع ، ص 548 .\r\n","page_name":" 32 ","page_number":32},
  {"content":"\r\n\r\nمىشود كه قذفِ سابق نباشد .\r\nتوضيح اين تفصيل عبارت است از اين كه گاه شوهر همراه با ديگر شهود و در رديف آنان مىآيد و بدون اين كه قذفى از سوى او مطرح گردد ، شهادت به وقوع زناى همسرش مىدهد ؛ و گاه قبل از آن كه مسأله‌ى شهادت شهود پيش آيد ، شوهر ، همسرش را قذف و رمى به زنا مىكند ؛ و پس از آن ، دنبال شاهد و پشتوانه مىگردد ؛ سه نفر را پيدا كرده و خودش به عنوان شاهد چهارم در شهادت شركت مىكند . بنابراين ، روايتى كه مىگويد :\r\nزوج بايد لعان كند ، حمل بر چنين موردى مىشود ؛ و روايتى كه شهادت او را كافى مىداند ، حمل بر صورت اوّل مىشود .\r\nآيه‌ى لَمْ يَكُن لَّهُمْ شُهَدَآءُ إِلَّآ أَنفُسُهُمْ و لَّوْلَا جَآءُو عَلَيْهِ بِأَرْبَعَةِ شُهَدَآءَ نيز در موردى است كه شوهر ابتدا قذف كرده باشد ؛ كه به او گفته مىشود . بايد چهار شاهد بياورى كه غير از خودت باشند .\r\nدر نقد نظر ايشان مىگوييم : آيه‌ى لَّوْلَا جَآءُو عَلَيْهِ بِأَرْبَعَةِ شُهَدَآءَ ظهور در اين مطلب دارد كه بايد چهار نفر شاهد غير از قاذف و شوهر باشد ؛ ولى در مقابلِ لَمْ يَكُن لَّهُمْ شُهَدَآءُ إِلَّآ أَنفُسُهُمْ نمىتواند مقاومت كند ؛ زيرا ، ظهورى قوى در متصل بودن استثنا دارد . و لازمه‌ى اتصالش اين است كه شوهر نيز جزء شهود باشد و اين عنوان بر او منطبق است .\r\nسؤال اين است كه در آيه‌ى الَّذِينَ يَرْمُونَ أَزْوَ جَهُمْ وَ لَمْ يَكُن لَّهُمْ شُهَدَآءُ إِلَّآ أَنفُسُهُمْ ، آيا شهادت بايد عنوان ديگرى غير از عنوان رمى داشته باشد ، يا اين كه آيه مىخواهد بگويد : شهادت واحد بر زنا پذيرفته نمىشود ؛ و به جاى « شهادت » كلمه‌ى « رمى » را به كار برده است ؟ واقعيّت رمى به زنا همان شهادت به زنا بوده و با آن فرقى ندارد .\r\nآيه نمىگويد : اگر شوهر بخواهد در زمره‌ى شهود قرار گيرد ، بايد شهادت مجدّد و رمى مجدّدى داشته باشد ؛ بلكه مىگويد : اين يك شهادت است و داراى اثر نيست ؛ در اين صورت ، اگر سه شاهد ديگر همراه شوهر شهادت دادند ، چه نقصى در اين شهادت متصوّر است ؟\r\nامّا جمعى كه بين اين روايات داشتند و يكى را بر قذف سابق و ديگرى را بر جايى كه قذفى نبوده ، حمل كردند ، جمعى عقلايى و عرفى نيست ؛ هر چند مرحوم محقّق در كتاب\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشرايع « 1 » با تعبير « هو حسنٌ » آن را تحسين كرده است . لكن با چنين جمعى كه عرف و عقلا آن را نمىپسندند ، نمىتوان از تعارض خارج شد .\r\nوجه سوم : ابن جنيد رحمه الله « 2 » مىگويد : روايت اوّل را بر جايى كه زوجه مدخولٌ بها نباشد و روايت دوم - يعنى روايت لعان - را بر جايى كه مدخول بها باشد ، حمل مىكنيم . لازمه‌ى اين جمع آن است كه مقصود از « تجوز شهادتهم » موردى است كه مسأله‌ى رجم نباشد ؛ زيرا ، از شرايط رجم ، احصان است ؛ و تحقّق احصان به مدخولٌ بها بودن زوجه است .\r\nروايات لعان نيز در مواردى است كه زن مدخولٌ بها باشد ؛ چرا كه مدخوله بودن زوجه از شرايط لعان است .\r\nانصافاً اين وجه جمع از دو وجه ديگر غير عقلايىتر و دور تر از جمع عرفى است .\r\nوجه چهارم : شيخ صدوق رحمه الله « 3 » بر خلاف فقها كه مىگويند لعان در دو مورد نفى ولد و رمى زنا از طرف شوهر تحقّق دارد ، لعان را مختصّ به نفى ولد مىكند . ايشان ظهور آيه‌ى شريفه وَ الَّذِينَ يَرْمُونَ أَزْوَ جَهُمْ وَ لَمْ يَكُن لَّهُمْ شُهَدَآءُ إِلَّآ أَنفُسُهُمْ فَشَهدَةُ أَحَدِهِمْ أَرْبَعُ شَهدَ ت‌ِم بِاللَّهِ إِنَّه‌ُو لَمِنَ الصدِقِينَ را كه ظهورى قوى در رمى به زنا دارد ، چگونه تفسير مىكند ؟ پاسخ را بايستى در كتاب لعان بحث و بررسى كرد .\r\nبا توجّه به اين مقدّمه ، ايشان فرموده است : روايتى كه مىگويد : « تجوز شهادتهم » مربوط به جايى است كه شوهر شهادت به زناى همسرش مىدهد . در اين صورت ، شهادت به زنا صحيح و پذيرفته مىشود ؛ امّا روايت ديگر كه مسأله‌ى لعان را مطرح كرده ، مربوط به نفى ولد است و كارى به مسأله‌ى شهادت به زنا ندارد . در حقيقت ، به نظر صدوق رحمه الله در اين مسأله ، فقط روايت اوّل رسيده و روايت دوم ، خارج از بحث است .\r\nدر نقد نظر ايشان مىگوييم :\r\nاوّلًا : مبناى شما با اكثر فقها در لعان تفاوت دارد و ما اين مبنا را قبول نداريم ؛ بلكه لعان در دو مورد موضوع دارد : نفى ولد ورمى همسر به زنا توسط شوهر .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 939 .\r\n( 2 ) . مختلف الشيعة ، ج 9 ، ص 138 ، مسأله 2 .\r\n( 3 ) . الفقيه ، ج 4 ، ص 52 ؛ المقنع ، ص 440 .\r\n","page_name":" 34 ","page_number":34},
  {"content":"\r\n\r\nثانياً : بر فرض صحّت اين مبنا ، آيا با سؤال در روايت مىسازد ؟ عبارت روايتى كه شما حمل بر نفى ولد مىكنيد ، عبارت است از « أربعة شهدوا على امرأة بفجورٍ » چهار نفر نسبتِ زنا و فجور به زن دادند ؛ چگونه ممكن است شهادت به فجور را حمل بر نفى ولد كنيم ؟ چه ارتباطى بين اين دو وجود دارد ؟\r\nعلاوه بر اين كه در مسأله‌ى نفى ولد ، نياز به چهار شاهد نيست . در باب لعان يا اصلًا شاهدى مطرح نيست و يا اگر مطرح باشد ، دو نفر كافى است ؛ بنابراين ، اين روايت كه در آن چهار شاهد ذكر شده ، مربوط به زنا و رمى زنا است . پس ، اين وجه جمع نيز صحيح نخواهد بود .\r\nوجه پنجم : جمعى است كه صاحب وسائل رحمه الله « 1 » بر عكس وجه جمع ابن جنيد رحمه الله در ذيل روايات آورده ، و روايات لعان را حمل بر عدم دخول كرده است .\r\nظاهراً ايشان از اين نكته غفلت كرده‌اند كه از شرايط لعان ، مدخولٌ بها بودن زن است .\r\nنظر برگزيده : وجوه جمع گذشته ناتمام بود . از اين رو ، بايد براى حلّ تعارض ، يكى از دو راه را پيمود ؛ يا شهرت فتوايى را مرجّح روايات « تجوز شهادتهم » قرار دهيم و به روايت اوّل عمل كنيم ؛ و يا از باب موافقت داشتن آن با ظاهر كتاب خدا به صورتى كه گفته شد ، به آن اخذ كرده و ديگرى را كنار گذاريم .\r\nنكته‌اى كه غفلت از آن صحيح نيست ، اين است كه دليل ترجيح دادن روايت دوم در كلام امام راحل رحمه الله از تحرير الوسيله معلوم نيست ؛ زيرا ، موافق شهرت فتوايى نبوده و با ظاهر كتاب نيز مخالفت دارد ؛ علاوه آن كه از نظر سند و دلالت هم ترجيحى ندارد . البتّه كلمه‌ى « على اشكال » در كلام ايشان وجود دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 606 . ذيل حديث 2 ، باب 12 ، كتاب اللعان .\r\n","page_name":" 35 ","page_number":35},
  {"content":"\r\n\r\n[ إثبات الحقوق بعلم الحاكم 
  ]\r\n[ مسألة 4 - للحاكم أن يحكم بعلمه في حقوق اللَّه و حقوق النّاس ، فيجب عليه إقامة حدود اللَّه تعالى لو علم بالسبب فيحدّ الزاني ، كما يجب عليه مع قيام البيّنة والإقرار ، ولا يتوقّف على مطالبة أحد . وأمّا حقوق النّاس فتقف إقامتها على المطالبة حدّاً كان أو تعزيراً ، فمع المطالبة له العمل بعلمه . 
  ]\r\n\r\nاثبات حقوق به علم حاكم\r\nدر اين مسأله دو فرع وجود دارد :\r\n1 - اين مسأله ، مورد ابتلاى افرادى است كه در مسند قضا هستند و اين مسئوليّت را به عهده دارند . حاكم همان‌گونه كه با بيّنه ، اقرار و يمين حكم مىكند ، در صورتى كه علم و يقين به واقعه داشته باشد نيز مىتواند و جايز است مطابق با آن حكم كند ؛ يعنى اگر با بيّنه و اقرار زنا ثابت شد ، حدّ الهى را جارى مىكند ؛ همچنين در صورتى كه خودش نيز به زنا يقين پيدا كرد ، مىتواند حدّ را اقامه كند ؛ بلكه بر او واجب است بر طبق علمش عمل كند . و در اين جهت ، فرقى بين حقوق اللَّه و حقّ الناس نيست .\r\n2 - تفاوت اصلى بين حقّ اللَّه و حق‌ّالناس در اين است كه اوّلى متوقّف بر مطالبه‌ى كسى نيست ؛ به محض آن كه حاكم علم پيدا كرد ، حدّ را اقامه مىكند ؛ ولى در حقّ الناس ، حاكم در صورتى مىتواند حدّ را مطابق علم خود پياده كند كه صاحب حدّ آن را مطالبه كند ؛ زيرا ، حدّ قذف از حدودى است كه مقذوف ، حقّ اسقاط آن را دارد . بنابراين ، اقامه‌ى اين حدّ متوقّف بر مطالبه‌ى صاحبش است .\r\n\r\nفرع اوّل : عمل حاكم به علم خود\r\nدر اين فرع ، دو بحث مطرح است :\r\nبحث اوّل : در وظيفه‌ى امام معصوم عليه السلام است كه تمام فقها به استثناى ابن جنيد رحمه الله معتقدند امام معصوم عليه السلام مىتواند به علم خود عمل كند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nميان سيّد مرتضى و ابن جنيد رحمه الله مطالبى ردّ و بدل شده كه مربوط به بحث قضا است و در اين‌جا مطرح نيست . « 1 » از اين رو ، درباره‌ى آن بحث نمىكنيم ؛ به خصوص كه اين مسأله به حال ما سودى ندارد . امام معصوم عليه السلام اگر حاضر باشد ، وظيفه‌ى خود را بهتر مىداند .\r\nبنابراين ، از اين بحث ردّ مىشويم .\r\nبحث دوم : در وظيفه‌ى حكّام شرع غير معصوم است . ابتدا به بررسى اقوال فقها در اين مسأله مىپردازيم ، آن‌گاه وجه نظر هر قولى رامطرح مىكنيم :\r\nمشهور بين فقهاى شيعه از متقدّم و متأخّر همان مطلبى است كه امام رحمه الله در تحرير الوسيله فرموده است ؛ يعنى حكّام شرع مىتوانند به علم خود در حق‌ّاللَّه و حق‌ّالناس عمل كنند ؛ امّا ابن جنيد رحمه الله كه بنا بر فرموده‌ى سيّد مرتضى رحمه الله در كتاب انتصار ، تنها مخالف در اين مسأله است ، گفته : حاكم در حقّ اللَّه و حقّ الناس نمىتواند به علم خود عمل كند . سيّد مرتضى رحمه الله درباره‌ى او مىفرمايد : « لاخلاف بين الإماميّة في هذه المسألة ، وقد تقدّم إجماعُهم ابن جنيد وتأخّر ، وإنّما عوّل ابن الجنيد على ضرب من الرأى والاجتهاد ، وخطاؤه ظاهر . . . » « 2 » ؛ اجماع اماميّه قبل و بعد از ابن جنيد بر اين معنا قائم شده است كه حاكم شرع در حقوق اللَّه و حقوق النّاس مىتواند به علم خود عمل كند ؛ او در اين مسأله ، بر نوعى از رأى و اجتهاد تكيه كرده ، و خطاى او روشن است . - از اين بيان استفاده مىشود مرحوم سيّد مرتضى ابن جنيد رحمه الله را مخالف مطلق مىداند .\r\nشهيد ثانى رحمه الله در كتاب مسالك مىفرمايد : مشهور بين فقها جواز قضاوت حاكم به علم خويش است ؛ و نظرى بر عدم جواز مطلق وجود دارد ؛ « 3 » ابن‌ادريس رحمه الله اين مطلب را در حقوق الناس جايز مىدانست بر خلاف حقوق اللَّه ؛ و ابن جنيد رحمه الله در « كتاب الأحمدى » به عكس ابن ادريس قدس سره قائل شده است ؛ يعنى آن را در حقوق اللَّه جايز مىداند و نه در حوق الناس .\r\nنقل شهيد رحمه الله خيلى مورد اعتماد نيست ؛ زيرا ، سيّد مرتضى رحمه الله قريب العهد به ابن جنيد رحمه الله بوده و او را مخالف مطلق قلمداد مىكند ؛ علاوه آن كه ما قائلى غير\r\n\r\n\r\n","description":"","footnote":"\r\n( 1 ) . الانتصار ، ص 488 .\r\n( 2 ) . همان .\r\n( 3 ) . مسالك الافهام ، ج 13 ، ص 384 .\r\n","page_name":" 37 ","page_number":37},
  {"content":"\r\n\r\nاز ابن جنيد رحمه الله پيدا نكرديم كه مخالف مطلق و مصداق كلام شهيد « وقيل : لا يجوز مطلقاً » باشد .\r\n\r\nادلّه‌ى قائلين به جواز\r\nوجه اوّل : اجماع است . صاحب جواهر رحمه الله « 1 » به آن اعتماد كرده است و آن را بهترين دليل در مسأله مىداند . فردى مانند سيّد مرتضى رحمه الله در كتاب انتصار مىگويد : اجماع قبل و بعد از ابن جنيد رحمه الله بر اين مسأله قائم است . « 2 » صاحب غنيه « 3 » و شيخ طوسى رحمه الله در خلاف « 4 » نيز ادّعاى اجماع كرده‌اند . از ظاهر كلام ابن ادريس رحمه الله در سرائر « 5 » نيز همين معنا استفاده مىشود ؛ هر چند خودش بر خلاف آن فتوا داده است .\r\nنقد وجه اوّل : اين اجماع نمىتواند در مسأله ما نقشى داشته باشد ؛ زيرا ، با وجود ادلّه‌ى زيادى كه در اين مسأله وجود دارد ، احتمال قوى مىدهيم مجمعين با توجّه به همين ادلّه ، چنين فتوايى داده باشند ؛ حتّى سيّد مرتضى رحمه الله نيز علاوه بر اجماع ، به ادلّه‌ى ديگرى هم استناد كرده است ؛ بنابراين ، چگونه مىتوان براى آن اصالت قائل شد و آن را دليل مستقلّ كاشف از رأى معصوم عليه السلام دانست ؟ لذا ، هرچند صاحب جواهر رحمه الله « 6 » در دو سه جاى كلامش به اجماع تكيه كرده و در يك‌جا آن را تنها دليل قلمداد مىكند ، ولى ما نمىتوانيم آن را بپذيريم .\r\nوجه دوم : صاحب جواهر رحمه الله مىفرمايد : اگر حاكم نتواند به علم خود عمل كند ، لازمه‌اش اتّصاف به فسق و يا ايقاف حكم در بعضى از موارد است ؛ مانند اين كه شخصى نزد حاكم شرع به زنش سه طلاق شرعى داد ، در نتيجه ، اين زن بر او حرمت پيدا كرده و به محلّل نياز دارد ؛ پس از گذشت زمانى ، نزد حاكم شرعى كه خود شاهد طلاق سوم بوده ، آمد و ادّعاى زوجيّت و عدم طلاق زن را داشته باشد ، در اين حال اگر زوجه بيّنه‌اى ندارد\r\n\r\n\r\n","description":"","footnote":"\r\n( 1 ) . جواهر الكلام ، ج 40 ، ص 88 .\r\n( 2 ) . الانتصار ، ص 488 .\r\n( 3 ) . غنية النزوع ، ص 436 .\r\n( 4 ) . كتاب الخلاف ، ج 6 ، ص 242 - 244 ، مسأله 41 .\r\n( 5 ) . السرائر ، ج 2 ، ص 179 .\r\n( 6 ) . جواهر الكلام ، ج 40 ، ص 88 .\r\n","page_name":" 38 ","page_number":38},
  {"content":"\r\n\r\nكه بر طلاق اقامه كند ، نوبت به يمين شوهر بر عدم طلاق مىرسد . وظيفه‌ى حاكم شرع در اين‌جا چيست ؟\r\nاگر حاكم اين مرد را قسم بدهد و او نيز قسم بخورد ، بايد حكم به زوجيّت آنان كند .\r\nحاكمى كه يقين به طلاق دارد و خود ناظر آن بوده ، چگونه مرتكب چنين كار حرامى بشود ؟ حكم دادنش بر خلاف واقع مستلزم فسق اوست .\r\nو اگر حاكم بخواهد در اين نزاع فصل خصومت نكند ، فصل خصومت بر او واجب و به اختيار خودش نيست كه هر زمان بخواهد حكم كند و هر وقت نخواست حكم نكند .\r\nبنابراين ، چاره‌اى از قضاوت به علم خودش ندارد . « 1 »\r\nاين دليل ، به حسب ظاهر ، دليل خوبى است .\r\nوجه سوم : خطاب هايى كه در آيات و روايات رسيده ، مانند : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا « 2 » و وَالسَّارِقُ وَ السَّارِقَةُ فَاقْطَعُواْ أَيْدِيَهُمَا « 3 » به چه كسى متوجّه است ؟\r\nقدر متيقّن از اين ادلّه ، توجّه خطاب به حكّام و مسؤولين اجراى حدّ است . در حقيقت ، چنين مىشود : « أيّها الحكّام ، الزانية والزاني فاجلدوا كلّ واحد منهما مائة جلدة » . آيه حكم را بر عنوان زانى و زانيه برده است و براى اجراى حدّ بايد اين عنوان احراز شود ؛ از طرف ديگر ، احراز آن را به شهود و اقرار نيز مقيّد نكرده است ؛ اگر گفته بود « الزانية الّتي شهدت أربعة بأنّها زانية » يا « الزانية الّتي أقرّت على نفسها بالزنا » ، مىگفتيم راه احرازِ عنوان ، مقيّد به شهود و اقرار است ؛ امّا با عدم تقييد عنوان ، آن‌چه مهم است ، تحقّق اين عنوان در خارج براى اجراى حدّ است ؛ و چه راهى براى احراز اين عنوان در خارج مىتواند بالاتر ، كاشف‌تر و روشن‌تر از علم باشد ؟\r\nاگر حاكم ، عالم به زناى مرد يا زن شد ، اين علم از آن جهت كه طريق محض و كاشف قطعى از واقع است ، بهترين راه براى احراز واقع است .\r\n\r\n\r\n","description":"","footnote":"\r\n( 1 ) . جواهر الكلام ، ج 40 ، ص 88 .\r\n( 2 ) . سوره‌ى نور ، 2 .\r\n( 3 ) . سوره‌ى مائده ، 38 .\r\n","page_name":" 39 ","page_number":39},
  {"content":"\r\n\r\nبه عبارت ديگر ، اگر حاكم شرع به اين آيات توجّه داشته باشد و به زنا يا سرقت علم پيدا كند ، در پيشگاه خداوند چه عذرى مىتواند داشته باشد آن‌گاه كه به او گفته شود : مگر علم به زنا يا سرقت او نداشتيد ؟ براى چه معطّل شدى و حدّ الهى را اجرا نكردى ؟\r\nچه فرقى بين « فاجلدوا » و « فاقطعوا » با « أقيموا الصلاة » و « آتوا الزكوة » است ؟\r\nهمان‌گونه كه در اوامر اخير بايد به تكليف عمل شود ، در آن اوامر نيز حكّام شرع كه طرف خطاب هستند ، بايد امتثال كنند ؛ از اين رو ، اگر ما باشيم و اين قبيل آيات و روايات ، مىگوييم دلالت آن‌ها اگر به نحو اولويت قطع و علم از بيّنه و اقرار نباشد ، لا اقل در رديف بيّنه و اقرار ، بلكه بهتر از آن‌ها كشف از واقع مىكند . بنابراين ، اين دليل ، به نظر ما در حقوق اللَّه تمام است ؛ ليكن مدّعا اعمّ از حقوق اللَّه و حقوق الناس است .\r\nصاحب جواهر رحمه الله براى تعميم حكم به حق‌ّالناس مىفرمايد : وقتى حاكم در حقّ اللَّه توانست به علم خود عمل كند ، در حقّ الناس به طريق اولى مىتواند به علمش عمل كند . « 1 »\r\nاين اولويّت تمام نيست ؛ زيرا :\r\nاوّلًا : با توجّه به تفصيلى كه شهيد ثانى رحمه الله از كتاب احمدى ابن جنيد رحمه الله نقل مىكند كه ايشان فرموده : در حق‌ّاللَّه جايز ولى در حق‌ّالناس جايز نيست ، معلوم مىشود اولويّتى در كار نيست كه چنين فتوايى داده است .\r\nثانياً : اجراى حدّ در حقوق النّاس به سبب علم حاكم او را گرفتار اتهام مىكند و مورد سوء ظن قرار مىدهد ؛ زيرا ، در حقوق الناس نفع و ضرر مطرح است به خلاف حدود الهى كه با اجراى آن سودى به حاكم نمىرسد ؛ از اين رو ، اتّهامى نيست ؛ لذا ، اثبات اولويّت حقّ الناس بر حقّ اللَّه متوقّف است بر نبودن تفصيل ابن جنيد رحمه الله و كشف اولويّت توسط فقيه .\r\nبنابراين ، راهى به اثبات آن نيست . در نتيجه ، دليل اخصّ از مدّعا مىگردد .\r\nوجه چهارم : در آيات زير سه عنوان « حكم به حق » و « حكم به قسط » و « حكم به عدل » ديده مىشود : يدَاوُودُ إِنَّا جَعَلْنكَ خَلِيفَةً فِى الْأَرْضِ فَاحْكُم بَيْنَ النَّاسِ\r\n\r\n\r\n","description":"","footnote":"\r\n( 1 ) . جواهر الكلام ، ج 40 ، ص 88 .\r\n","page_name":" 40 ","page_number":40},
  {"content":"\r\n\r\nبِالْحَقّ ؛ « 1 » إِنَّ اللَّهَ يَأْمُرُكُمْ أَن تُؤَدُّواْ الْأَمنتِ إِلَى أَهْلِهَا وَإِذَا حَكَمْتُم بَيْنَ النَّاسِ أَن تَحْكُمُواْ بِالْعَدْلِ ؛ « 2 »\r\nوَإِنْ حَكَمْتَ فَاحْكُم بَيْنَهُم بِالْقِسْطِ إِنَّ اللَّهَ يُحِبُّ الْمُقْسِطِينَ ؛ « 3 »\r\nدر آيه‌ى اوّل ، به حضرت داود عليه السلام خطاب مىكند : بين مردم به حقّ حكم كن .\r\nدر آيه‌ى دوم ، خطاب عمومى است ؛ مىفرمايد : بين مردم به عدل حكم كنيد .\r\nدر آيه‌ى سوم ، خطاب به نبىّ اكرم صلى الله عليه و آله مىفرمايد : اگر بين آنان حكم كردى ، به قسط حكم كن .\r\nتوهّم اين كه آيه‌ى اوّل و سوم اختصاص به حضرت داود عليه السلام و پيامبر اكرم صلى الله عليه و آله دارد ، توهّم بىجايى است ؛ زيرا ، خطاب آيه‌ى دوم عمومى است ؛ علاوه بر اين كه حكم به حقّ و قسط ، وظيفه‌ى هر حاكم شرعى است . و مستفاد از آيات ، مطلوبيّت حكم به حقّ ، عدل و قسط است ؛ و خصوصيّتى در مُجرى حكم نيست .\r\nآيا حاكم براى تحقّق بخشيدن به اين عناوين سه گانه ، راهى بالاتر از علم دارد ؟ اگر مطلبى صددرصد نزد حاكم روشن و معلوم است ، حكمش حكم به حقّ ، عدل و قسط است ؛ و حكم از روى علم ، مصداق كامل و اظهر اين عناوين است .\r\nاين دليل ، به نظر ما ، وافى و كافى براى مطلوب است .\r\nوجه پنجم : سيد مرتضى رحمه الله در ردّ ابن جنيد رحمه الله مىنويسد : در داستان فدك و محاكمه‌اى كه ابو بكر تشكيل داد ، حضرت زهرا عليها السلام ادّعا كردند فدك را رسول خدا صلى الله عليه و آله به صورت نحله و هبه در اختيارشان قرار داده بود . ابو بكر از آن حضرت مطالبه‌ى بيّنه و برهان كرد .\r\n- داستان آن مفصّل است ؛ و در كتاب‌هاى تاريخى ذكر شده است - .\r\n\r\n\r\n","description":"","footnote":"\r\n( 1 ) . سوره‌ى ص ، 26 .\r\n( 2 ) . سوره‌ى نساء ، 58 .\r\n( 3 ) . سوره‌ى مائده ، 42 .\r\n","page_name":" 41 ","page_number":41},
  {"content":"\r\n\r\nسيّد مرتضى رحمه الله مىگويد : يكى از طعن‌هايى كه تمام علماى شيعه بر ابوبكر مىزنند ، همين معنا است كه او اصلًا حقّ مطالبه‌ى شاهد از حضرت زهرا عليها السلام را نداشته است . زيرا ، او مىدانست آن حضرت نه تنها صادق است ، بلكه صدّيقه بوده و هيچ دروغى به ساحت قدسش راه ندارد . شخص ابوبكر به اين معنا اعتراف داشت . علماى شيعه مىگويند : اى ابوبكر ، تو كه اين مطلب را عالم بودى ، چرا به علمت عمل نكردى و طلب شاهد وبيّنه كردى ؟ علم بالاتر است يا بيّنه ؟\r\nاز اين اعتراض معلوم مىشود كه با وجود علم ، حاكم نبايد دنبال بيّنه و امثال آن برود . « 1 »\r\nاين وجه را مىتوان به دليل اوّل ، يعنى اجماع ، برگردانيد ؛ يا به عنوان وجه مستقلّى پذيرفت . به هر حال ، مؤيّدى در اين مسأله است .\r\nوجه ششم : اين سؤال است كه در باب حكومت و قضا ، چرا بيّنه و اقرار مطرح است ؟\r\nآيا يك حكم تعبّدى محض است كه از كلام پيامبر اكرم صلى الله عليه و آله - « إنّما أقضي بينكم بالبيّنات والأيمان » « 2 » - استفاده مىشود ؟ يا آن كه بيّنه و اقرار موضوعيّتى نداشته و بلكه راهى براى كشف واقع و ملاك حجّيتشان تعبّد محض نيست ؛ بلكه حكايت‌گرى از واقع و نشان دادن آن است ؛ و همين ملاك به طريق اولى در علم وجود دارد ؛ چرا كه كاشفيّت تامّ و صددرصد مربوط به علم است . بنابراين ، دليلى كه بيّنه و اقرار را حجّت مىكند ، بر حجّيت علم نيز دلالت دارد .\r\nاگر كسى براى بيّنه و اقرار موضوعيّت قائل باشد و هيچ ملاكى براى حجّيت آن‌ها نتواند استفاده كند ، اين راه به رويش بسته است . ليكن اين مطلب تمام نيست ؛ زيرا ، مىدانيم براى بيّنه و اقرار شرايطى از قبيل تعدّد ، عدالت و . . . وجود دارد و لزوم اين شرايط ، بيانگر آن است كه ما را به واقع نزديك‌تر كند . وقتى ملاك ، واقع و نزديك شدن به آن باشد ، علم در اين جهت نقصى ندارد ، تا به خاطر آن ، مردود و ممنوع گردد .\r\nوجه هفتم : صاحب جواهر رحمه الله مىفرمايد : دو نفر بر سر خانه‌اى دعوا دارند ؛ و نزاع را نزد حاكم شرع آوردند . حاكم مىداند خانه در ملك زيد است ، امّا زيد بيّنه‌اى ندارد . اظهار حقّ و انكار منكر از واجبات شرعى و وظايف اسلامى هستند . در اين‌جا حق با زيد است و حاكم شرع هم مىداند ؛ امّا اگر بخواهد بر طبق ضوابط و قواعد حكم كند ، بايد خانه را به بكر بدهد .\r\n\r\n\r\n","description":"","footnote":"\r\n( 1 ) . الانتصار ، ص 492 .\r\n( 2 ) . وسائل الشيعة ، ج 18 ، ص 169 ، باب 2 از ابواب كيفية الحكم ، ح 1 .\r\n","page_name":" 42 ","page_number":42},
  {"content":"\r\n\r\nآيا در اين‌جا ، حاكم شرع به عنوان پشتيبانى از حقّ و محكوم كردن غير حقّ ، نمىتواند به علمش عمل كند ؟ او به مقتضاى ضوابط و قواعد بايد خانه را از صاحبش گرفته و به غير او بدهد ؛ و به جاى طرفدارى از حقّ ، به پايمال كردن آن بپردازد و از باطل جانبدارى كند . « 1 »\r\nاين وجه را نيز به عنوان مؤيّد قبول داريم .\r\nوجه هشتم : رواياتى است كه قضاياى پيامبر و اميرمؤمنان عليهما السلام را نقل مىكند وشيخ صدوق رحمه الله آن‌ها را در كتاب من لا يحضره الفقيه جمع آورى كرده است ؛ امّا به نظر ما استناد به آن‌ها جايز نيست ؛ زيرا ، يا در زمان رسول خدا صلى الله عليه و آله بوده و يا در زمان اميرالمؤمنين عليه السلام ؛ و در هر دو حال ، حاكم اميرمؤمنان عليه السلام بوده است و عمل كردن امام عليه السلام به علم خويش ربطى به حكّام شرع ندارد ؛ چرا كه امام معصوم عليه السلام با آن احاطه‌ى علمى و ولايت مطلقه‌اى كه دارد ، شايد اين جهت نيز از خصوصيّات او باشد .\r\nبا اين حال ، به خلاصه‌اى از آن قضايا اشاره مىكنيم :\r\n1 - بين رسول خدا صلى الله عليه و آله و اعرابى نزاعى شد و در آن قضيه ، اميرمؤمنان عليه السلام به علم خود عمل كرد . « 2 »\r\n2 - اميرمؤمنان عليه السلام با شخصى درباره‌ى زره‌ى طلحه مرافعه كرده ، قضيه را نزد شريح قاضى بردند و او از امام عليه السلام مطالبه‌ى بيّنه كرد . امام عليه السلام به او فرمود : واى بر تو ، امام مسلمانان در مسائل مهم مورد اطمينان است ، تو از او در مقابل يك زره ، مطالبه‌ى بيّنه مىكنى ؟ « 3 »\r\nدر روايت اخير كه معصوم عليه السلام با غير معصوم ترافع داشته ، اگر بر حاكم لازم باشد به خاطر خصوصيّتى كه در معصوم عليه السلام هست به علمش رفتار كند ، از جهت اين‌كه به مقام ولايت و امامت اهانت نشود ؛ از اين رو ، به مواردى كه دوطرف غير معصوم هستند ، مربوط نيست .\r\n\r\n\r\n","description":"","footnote":"\r\n( 1 ) . جواهر الكلام ، ج 40 ، ص 88 .\r\n( 2 ) . وسائل الشيعة ، ج 18 ، ص 200 ، باب 18 از ابواب كيفية الحكم ، ح 1 .\r\n( 3 ) . همان ، ص 194 ، باب 14 از ابواب كيفية الحكم ، ح 6 .\r\n","page_name":" 43 ","page_number":43},
  {"content":"\r\n\r\n3 - وعن عليّ بن محمّد ، عن محمّد بن أحمد المحمودي ، عن أبيه ، عن يونس ، عن الحسين بن خالد ، عن أبي عبداللَّه عليه السلام ، قال : سمعته يقول : الواجب على الإمام إذا نظر إلى رجل يزني أو يشرب الخمر أن يقيم عليه الحدّ ، ولا يحتاج إلى بيّنة مع نظره لأنّه أمين اللَّه في خلقه ، وإذا نظر إلى رجل يسرق أن يزبره وينهاه ويمضي ويدعه .\r\nقلت : وكيف ذلك ؟ قال : لأنّ الحقّ إذا كان للَّه‌فالواجب على الإمام إقامته وإذا كان للنّاس فهو للنّاس . « 1 »\r\nفقه الحديث : حسين بن خالد مىگويد : از امام صادق عليه السلام شنيدم فرمود : امام - دو احتمال دارد : يكى آن كه مقصود امام معصوم عليه السلام باشد ؛ و ديگر آن‌كه ، امام امّت اسلام در طول تاريخ مراد است - هنگامى كه ديد مردى زنا مىكند ، يا شراب مىآشامد ، بر او واجب است كه حدّ را جارى كند و نياز به بيّنه نيست ؛ زيرا ، او امين خداوند در خلق او است .\r\nو اگر ديد مردى دزدى مىكند ، واجب است او را منع و زجر كرده و بگذرد و او را رها كند . راوى پرسيد : چرا بين سرقت و شرب خمر و زنا فرق گذاشتيد ؟\r\nامام عليه السلام فرمود : حقّ وقتى به خداوند تعلّق داشت ، بر امام عليه السلام واجب است آن را اقامه كند - ( در اين تعليل دقّت شود ، حدّ بايد اقامه شود ؛ فرقى ندارد مجرى آن معصوم عليه السلام يا غير معصوم باشد ؛ زيرا ، همان‌گونه كه بر معصوم عليه السلام اقامه‌ى حدّ واجب است ، بر غير معصوم نيز اقامه‌ى حدّ واجب است . بنابراين ، نمىتوان گفت : « لأنّ الحقّ إذا كان للَّه فالواجب على الإمام إقامته » اختصاص به معصوم عليه السلام دارد و اجراى حدود فقط وظيفه‌ى معصومين عليهم السلام است و حكّام و نوّاب عامّ در زمان غيبت هيچ وظيفه‌اى ندارند ) - و اگر حقّ مربوط به مردم باشد ، خود آنان حقّ خود را مىگيرند .\r\nانتقاد صاحب جواهر رحمه الله به ادلّه\r\nصاحب جواهر رحمه الله بعد از ذكر ادلّه‌ى فوق و نقل كلام سيّد مرتضى رحمه الله در انتصار ، در ردّ نظر ابن جنيد رحمه الله مىگويد : انصاف اين است كه قول ابن جنيد رحمه الله در عدم جواز عمل قاضى به\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 344 ، باب 32 از ابواب مقدّمات الحدود ، ح 3 .\r\n","page_name":" 44 ","page_number":44},
  {"content":"\r\n\r\nعلم خودش آن‌قدر نيز ضعيف و سست نيست كه سيّد مرتضى رحمه الله به آن حمله‌ور شده است ؛ زيرا ، در ادلّه‌اى كه گذشت ، به غير از اجماع - كه دليلى قرص و محكم است و نمىتوان در آن مناقشه كرد - ترديد و اشكال وجود دارد .\r\nبحث ما در جواز عمل قاضى به علم است و نه در حجّيت علم ، تا بگوييم آيا حجّيت علم ، ذاتى است يا نه ؛ بنابراين ، نقطه‌ى بحث اين است كه آيا قاضى با علم خود مىتواند در باب قضا به فصل خصومت بپردازد به گونه‌اى كه پس از قضاى او ، متخاصمين حقّ مخالفت نداشته ، و حاكم شرع ديگرى نتواند حكم او را نقض كند و آثار ديگرى كه در باب قضا و حكم مترتّب است ، مترتّب شود ؟ يا اين آثار اختصاص به قضا و فصل خصومتى دارد كه از راه بيّنه ، يمين و اقرار و امثال آن تحقّق يافته باشد ؟ ادلّه‌اى كه در اين مقام ذكر شد ، نمىتواند اين معنا را اثبات كند ؛ علاوه بر اين‌كه اگر شكّ كنيم آيا بر فصل خصومتى كه از راه علم حاكم پديد آمده ، اثرى مترتّب هست ؟ استصحاب عدم ترتّب اثر محكّم است . « 1 »\r\nنقد دليل صاحب جواهر رحمه الله\r\nبيان صاحب جواهر رحمه الله خيلى بعيد به نظر مىآيد ؛ زيرا چه بسا بتوان در برخى از ادلّه‌اى كه گذشت ، مناقشه كرد ؛ امّا اكثر آن‌ها در مورد فصل خصومت بود ؛ مثلًا آيات شريفه حكم به عدل ، قسط و حقّ فرمان مىداد ؛ و ما گفتيم علم بهترين راه براى حكم به حقّ ، قسط و عدل است . شما مىگوييد : اين دليل در رابطه با فصل خصومت نيست ، چرا ؟\r\nآيات و رواياتى كه حكم را بر روى عنوان سارق و زانى برده ، و خطاب نيز به حكّام و قضات متوجّه است ، مىگويد : اى حكّام ، بر شما واجب است دست دزد را قطع كنيد يا زانى را تازيانه بزنيد . آيا حاكمى كه به عنوان سارق و زانى قطع پيدا كرده است ، نبايد اين حكم را پياده كند ؟ اگر وظيفه‌ى او اجراى مفاد آيات است ، معلوم مىشود قطع در اجراى حدود نقش دارد ؛ و كلام ابن جنيد رحمه الله بر عدم جواز عمل به علم در حقوق اللَّه بىاساس مىشود .\r\nبنابراين ، بيشتر ادلّه‌اى كه گذشت ، به خصوص روايتى كه از امام صادق عليه السلام مطرح شد مبنى بر آن‌كه اگر امام عليه السلام ناظر جريان زنا يا شراب خمر بود ، نبايد منتظر شهود و بيّنه باشد ،\r\n\r\n\r\n","description":"","footnote":"\r\n( 1 ) . جواهر الكلام ، ج 40 ، ص 89 .\r\n","page_name":" 45 ","page_number":45},
  {"content":"\r\n\r\nهمه‌ى اين‌ها بر مطلوب دلالت تامّ دارد .\r\nبنابراين ، بيان صاحب جواهر رحمه الله كه ادلّه‌اى محكم را زير سؤال برده و به اجماعى تمسّك مىكند كه قابل نقد و بررسى است ، جاى تأمّل دارد ؛ زيرا ، با وجود اين وجوه متكثّر ، اگر اجماعى هم ثابت شود ، نمىتواند دليلى اصيل و مستقلّ بوده و كاشفيّتى از رأى معصوم عليه السلام داشته باشد .\r\n\r\nادلّه‌ى منكرين جواز عمل به علم قاضى\r\nوجه اوّل : اگر حاكم به علمش بخواهد عمل كند ، در معرض تهمت و سوءِ ظنّ قرار مىگيرد ؛ و كسى كه در چنين پست مقدّسى مشغول انجام وظيفه است ، صحيح نيست خود را در معرض اتّهام و سوءِظنّ قرار دهد . بر خلاف موردى كه قاضى با بيّنه و اقرار حكم مىكند .\r\nنقد وجه اوّل : در موارد قيام بيّنه يا اقرارِ مجرم نيز گاه مسأله‌ى سوء ظنّ پيش مىآيد ؛ مثلًا حاكم شرع از كجا به صلاحيّت بيّنه پى ببرد ؟ جرح و تعديل بيّنه به دست حاكم و با نظر و خواست او محقّق مىشود ؛ بنابراين ، اگر مدّعى ، بيّنه بياورد و حاكم آن‌ها را نپذيرد ، براى مدّعى سوءظنّ پيش مىآيد كه به چه مناسبت بيّنه‌اش را ردّ كرده است ؛ معلوم مىشود خرده حسابى در كار است . اين همه اشكالاتى كه از قضات و حكّام مىگيرند ، بيانگر همين سوءِ ظن‌ّها است .\r\nالبته حكّام و قضاتى كه اكنون بر سر كارند ، حاكم‌هاى اضطرارى هستند . بحث ما در مجتهد عادل و جامع الشرايط است كه از نظر علمى ، حائز رتبه‌ى اجتهاد و از نظر تقوايى ، در رتبه‌ى عدالت است ؛ چنين فردى نبايد مورد اتّهام واقع شود .\r\nوجه دوم : بناى حدود الهى بر مسامحه ، تخفيف و مستوريت است .\r\nنقد وجه دوم : اگر مقصود اين است كه در موارد شكّ و شبهه ، بايد « إدرؤوا الحدود بالشبهات » « 1 » را پياده و حدّ را ساقط كرد . ما اين مطلب را قبول داريم ؛ ليكن بحث در جايى است كه حاكم يقين به زنا يا شرب خمر و . . . دارد . در اين صورت ، مسامحه و تخفيف يعنى چه ؟ معناى تخفيف و مسامحه اين است كه تا زمانى كه جرم ثابت نشده ، كارى نداشته\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 336 ، باب 24 از ابواب مقدّمات الحدود ، ح 4 .\r\n","page_name":" 46 ","page_number":46},
  {"content":"\r\n\r\nباشيد ؛ حتّى تجسّس هم لازم نيست ؛ امّا پس از پيدا شدن علم براى قاضى در مقابل آيه‌ى شريفه : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » ، چه عذرى دارد ؟\r\nلذا ، نبايد بين اين دو مطلب خلط كرد . بناى حدود بر مسامحه است ، يعنى تا ثابت نشده ، دنبال نكرده و سعى نكنيد تا به مرحله‌ى اثبات برسد . در مباحث گذشته ديديم كه پيامبر خدا و اميرمؤمنان عليهما السلام سعى مىكردند اقرار به حدّ نصاب نرسد و بلكه از كسى كه مقدّمه‌ى به حدّ نصاب رسيدن آن را فراهم كرد ، ناراحت شد ؛ ولى هنگامىكه اقرار تكميل شد ، فرمود : « اللّهمّ إنّه قَد ثبت عليها أربع شهادات » و در اجراى حدّ تأخير نكرد . « 2 »\r\nوجه سوم : استدلال به روايات است ؛ كه به آن‌ها اشاره مىكنيم .\r\n1 - محمّد بن عليّ بن الحسين ، قال : قال رسول اللَّه صلى الله عليه و آله : البيّنة على المدّعي واليمين على المدّعى عليه ، والصّلح جائز بين المسلمين إلّاصلحاً أحلَّ حراماً أو حرَّم حلالًا . « 3 » 2 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن حمّاد ، عن الحلبي ، عن جميل و هشام ، عن أبي عبداللَّه عليه السلام ، قال : قال رسول اللَّه صلى الله عليه و آله البيّنة على من ادّعى واليمين على من ادّعى عليه . « 4 »\r\nفقه الحديث : روايات زيادى در اين باب وجود دارد كه بيانگر لزوم بيّنه بر مدّعى و سوگند بر منكر يا مدّعى عليه است ؛ روايت دوّمى كه ذكر شد ، صحيحه است . اين روايات ، قضاوت را در بيّنه و يمين منحصر مىكند .\r\nنقد استدلال به اين دو روايت : اگر ما باشيم و همين روايات ، تعبير « البيّنة على المدّعي واليمين على من ادّعى عليه » وظيفه‌اى را بر دوش مدّعى و منكر مىگذارد ؛ يعنى : اى مدّعى ، خيال نكنى به صرف ادّعا مطلبت ثابت مىگردد ؛ بلكه ادّعايت سبب مىشود كه دو\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . وسائل الشيعة ، ج 18 ، ص 377 ، باب 16 از ابواب حدّ زنا ، ح 1 و 2 و 5 .\r\n( 3 ) . همان ، ص 171 ، باب 3 از ابواب كيفية الحكم ، ح 5 .\r\n( 4 ) . همان ، ص 170 ، ح 1 .\r\n","page_name":" 47 ","page_number":47},
  {"content":"\r\n\r\nشاهد عادل براى اثبات آن عرضه كنى ؛ و اى منكر ، با انكارت دعوا خاتمه نيافته است ؛ بلكه وظيفه‌اى بر دوش تو مىگذارد كه بايد قسم بخورى .\r\nاز اين رو ، نمىتوان گفت : مفهوم اين روايات عدم نقش و اثر براى غير يمين و بيّنه است . از كدام قسمت اين روايات استفاده مىشود كه با علم نمىتوان قضاوت كرد ؟\r\n3 - محمّد بن يعقوب ، عن عليّ بن إبراهيم ، عن أبيه وعن محمّد بن إسماعيل ، عن الفضل بن شاذان جميعاً ، عن ابن أبي عمير ، عن سعد ، يعنى ابن أبي خلف ، عن هشام بن الحكم ، عن أبي عبداللَّه عليه السلام ، قال : قال رسول اللَّه صلى الله عليه و آله : إنّما أقضي بينكم بالبيّنات والأيمان وبعضكم ألحن بحجّته من بعض ، فأيّما رجل قطعت له من مال أخيه شيئاً فإنّما قطعت له به قطعة من النّار . « 1 »\r\nفقه الحديث : در اين روايت صحيحه ، امام صادق عليه السلام فرموده است : من بين شما فقط با بيّنه و يمين حكم مىكنم - « إنّما أقضي » از كلمه‌ى « إنّما » كه براى حصر مىباشد ، مستدلّ استفاده كرده است - بعضى از شما انسان‌ها پر حرف و لفّاظ هستيد و مىخواهيد با صغرى و كبرى چيدن مطلب خود را ثابت كنيد ، ولى اين فايده ندارد ؛ چيزى كه مىتواند مطلب را اثبات يا نفى كند ، بيّنه در طرف مدّعى و يمين در جانب منكر است .\r\nبراى هر كه با وجود بيّنه‌ى صالح ، حكمى كرديم و مالى در اختيارش قرار داديم ، امّا او بين خود و خدايش مىدانست كه اين مال از براى او نيست ، در اين‌جا فكر نكند كه با حكومت ما به نفع او ، مال برايش حلال مىشود ؛ نه ، اين قطعه‌اى از آتش است كه در اختيار او قرار داده‌ايم ؛ هر چند از طريق بيّنه و فصل خصومت باشد ؛ يعنى فصل خصومت ، واقعيّتى كه بين او و خدا هست را تغيير نمىدهد .\r\nاستدلال بر لفظ « إنّما » استوار است . روايت ، قضا و فصل حكومت را منحصر به بيّنه و يمين مىكند ؛ به اين معنا كه قضاوت بدون اين دو امكان ندارد .\r\nنقد استدلال به اين روايت : سؤالى كه به ذهن مىآيد ، اين است كه آيا حصر در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 169 ، باب 12 از ابواب كيفية الحكم ، ح 1 .\r\n","page_name":" 48 ","page_number":48},
  {"content":"\r\n\r\nاين روايت ، حصر حقيقى است يا حصر اضافى ؟ يعنى آيا ناظر به بُعد خاصّى است يا به تمامى ابعاد ؟\r\nاحتمال مىدهيم كه روايت در مقام بيان حصر اضافى باشد ؛ يعنى در مقام نفى كردن اثر از صرف ادّعا يا انكار است ؛ به اين معنا كه اگر مدّعى بيّنه ندارد و منكر نمىخواهد قسم بخورد ، امكان طرح دعوا نيست ؛ بنابراين ، در مقام اين نيست كه آيا راه سوّمى وجود دارد يا نه ؟ از كدام قسمت روايت استفاده مىكنيد كه عمل به علم جايز نيست ؟ بنابراين ، حصر اضافى نسبت به موردى است كه بيّنه ، يمين و علم هيچ‌كدام وجود نداشته باشد . شاهدِ اين مطلب ، كلام پيامبر صلى الله عليه و آله است - « بعضكم ألحن بحجّته من بعض » « 1 » - كه مدّعى يا منكر مىخواهند بدون بيّنه و يمين به همان سخنان زيبا و نافذ خودشان اكتفا كنند ؛ در حالى كه ما به اين‌گونه سخنان ترتيب اثر نمىدهيم . امّا نسبت به علم ، نمىگويد : ما به آن حكم نمىكنيم ، و چه بسا عمل به علم ، اولويّت هم داشته باشد همان گونه كه اين را از ادلّه استفاده كرديم .\r\nبه عبارت ديگر ، ما در جواب استدلال منكر ، اگر احتمالى را تثبيت كنيم ، كافى است پايه‌ى استظهارش خراب گردد ؛ و لازم نيست ثابت كنيم روايت بر خلاف ادّعاى او ظهور دارد . همين مقدار كه در مطلوب او ظهور پيدا نكند ، براى ما كفايت مىكند .\r\nآيا مىتوان حصر در روايت را حصر حقيقى گرفت به گونه‌اى كه قضاى به علم را خارج كند ؟ واقع مطلب اين است كه روايت چنين ظهورى ندارد ؛ هر چند ما ادّعا نمىكنيم كه روايت در حصر اضافى ظهور دارد .\r\n4 - وعن الحسين بن محمّد ، عن معلّى بن محمّد ، عن أحمد بن محمّد بن عبداللَّه ، عن أبي جميل ، عن إسماعيل بن أبي اويس ، عن ضمرة بن أبي ضمرة ، عن أبيه ، عن جدّه ، قال : قال أمير المؤمنين عليه السلام : أحكام المسلمين على ثلاثة ، شهادة عادلة أو يمين قاطعة أو سنّة ماضية من أئمّة الهدى . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 169 ، باب 2 از ابواب كيفية الحكم ، ح 1 .\r\n( 2 ) . همان ، ص 168 ، باب 1 از ابواب كيفية الحكم ، ح 6 .\r\n","page_name":" 49 ","page_number":49},
  {"content":"\r\n\r\nفقه الحديث : سند اين روايت معتبر نيست . اميرمؤمنان عليه السلام فرمود : احكام مسلمانان بر سه مطلب استوار شده است ؛ شهادت و بيّنه‌ى عادل ؛ يمين و سوگند قاطع ؛ روشى از گذشتگان كه امامان حقّ بر آن عمل كرده‌اند . اين روايت نيز قضا را منحصر به اين سه طريق مىكند و سخنى از علم نيست .\r\nنقد استدلال به اين روايت : اين روايت به نفع ما دلالت دارد تا بر ضرر ما ؛ زيرا ، روش اميرالمؤمنين عليه السلام قضاوت به علم خودش در بسيارى از موارد بوده است . داستان‌هايى كه از آن حضرت حكايت شده ، متضمّن اين معنا است .\r\n5 - ما رواه في سنن البيهقي في قصّة الملاعنة ، عن النبيّ صلى الله عليه و آله : لو كنت راجماً من غير بيّنة لرجمتها . « 1 »\r\nبيهقى روايتى را در مورد زن ملاعنه‌اى نقل كرده است كه پيامبر صلى الله عليه و آله فرمود : اگر از غير طريق بيّنه مىخواستم رجم كنم ، اين زن را رجم مىكردم . مفاد اين روايت ، آن است كه رجم فقط از طريق بيّنه ممكن است .\r\nنقد دليل : اين روايت در جوامع اهل سنّت آمده و سند آن ضعيف است ؛ در مسأله‌اى كه تنها مخالفش ابن جنيد رحمه الله است و دليل‌هاى فراوان بر جواز حكم قاضى به علمش داريم ، چگونه مىتوان به چنين روايت ضعيفى استدلال كرد ؟ به خصوص با ملاحظه‌ى فتواى محكم اصحاب !\r\nاز مباحث گذشته ، نتيجه مىگيريم : حاكم مىتواند در حقوق اللَّه و حقوق النّاس به علم خود عمل كند .\r\n\r\nفرع دوم : فرق بين حقّ اللَّه و حقّ النّاس\r\nامام راحل رحمه الله در تحرير الوسيله در اين زمينه مىفرمايد : در حقوق اللَّه ، اگر حاكم شرع به\r\n\r\n\r\n","description":"","footnote":"\r\n( 1 ) . سنن بيهقى ، ج 7 ، ص 407 .\r\n","page_name":" 50 ","page_number":50},
  {"content":"\r\n\r\nموجِب حدّ علم پيدا كرد ، بايد حدّ را اجرا كند ؛ بنابراين ، همان‌طور كه به شخص زانى كه زناى او از راه اقرار و بيّنه ثابت شده باشد ، حدّ مىزند ، در صورتى كه زناى او از راه علم نيز ثابت شود ، بايد حدّ زده شود ، و مطالبه‌ى مردم نقشى در اجراى حدّ ندارد ؛ مُطالب واقعى خدا است . جريان حدّ پس از ثبوتِ موجِب حدّ به وسيله‌ى علم ، متوقّف بر چيزى نيست .\r\nامّا در حقوق الناس ، حاكم بدون مطالبه‌ى صاحب حقّ ، نمىتواند حكم را اجرا كند ؛ خواه آن حقّ جزء حدود باشد ، مانند حدّ قذف ، يا جزء تعزيرات باشد مثل اين كه فردى به مسلمانى دشنام بدهد . بنابراين ، فرق حقّ اللَّه وحق‌ّالنّاس فقط در عدم توقف اجراى حقّ اللَّه بر مطالبه و توقّف اجراى حقّ النّاس بر مطالبه است .\r\nنكته : در فرع سابق گفته شد : حاكم مىتواند به علم خود در حقوق اللَّه و حقوق الناس عمل كند ، خواه آن حقّ حدّ و تعزير باشد يا غير آن . بنابراين ، وجه اختصاص به حدّ و تعزير در كلام امام رحمه الله از جهت اين است كه مطلب را در كتاب حدود مطرح كرده‌اند ؛ و گرنه در باب قضا ، مطلق حقوق مطرح است ؛ اموال باشد يا حدّ و تعزير و غير آن .\r\nدليل افتراق حقّ الناس و حقّ اللَّه\r\nمحمّد بن الحسن بإسناده عن الحسن بن محبوب ، عن أبي أيّوب ، عن الفضيل ، قال : سمعت أبا عبداللَّه عليه السلام يقول : من أقرّ على نفسه عند الإمام بحقّ من حدود اللَّه مرّة واحدة حرّاً كان أو عبداً ، أو حرّة كانت أو أمة ، فعلى الإمام أن يقيم الحدّ عليه للّذي أقرّ به على نفسه كائناً من كان إلّاالزاني المحصن فإنّه لايرجمه حتّى يشهد عليه أربعة شهداء فإذا شهدوا ضربه الحدّ مائة جلدة ثمّ يرجمه .\r\nقال : وقال أبو عبداللَّه عليه السلام : و من أقرّ على نفسه عند الإمام بحقّ حدّ من حدود اللَّه في حقوق المسلمين فليس على الإمام أن يقيم عليه الحدّ الّذي أقرّ به عنده حتّى يحضر صاحب الحقّ أو وليّه فيطالبه بحقّه .\r\nقال : فقال له بعض أصحابنا : يا أبا عبداللَّه فما هذه الحدود الّتي إذا أقرّ بها عند الإمام مرّة واحدة على نفسه اقيم عليه الحدّ فيها ؟ فقال : إذا أقرّ على نفسه عند الإمام بسرقة قطعه ، فهذا من حقوق اللَّه ، وإذا أقرَّ\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nعلى نفسه أنّه شرب خمراً حدّه ، فهذا من حقوق اللَّه ، وإذا أقرَّ على نفسه بالزّنا وهو غير محصن فهذا من حقوق اللَّه ، قال : وأمّا حقوق المسلمين فإذا أقرّ على نفسه عند الإمام بفرية لم يحدّه حتّى يحضر صاحب الفرية أو وليّه ، وإذا أقرّ بقتل رجل لم يقتله حتّى يحضر أولياء المقتول فيطالبوا بدم صاحبهم .\r\nفقه الحديث : روايت صحيحه از فضيل بن يسار است . مىگويد : از امام صادق عليه السلام شنيدم كسى كه به حقّى از حقوق الهى يك مرتبه اقرار كند ، حرّ يا عبد ، مرد يا زن باشد ، امام عليه السلام بايد بر او حدّ جارى سازد ؛ مگر زانى محصن كه با اقرار ، وى را رجم نمىكند تا آن كه چهار شاهد بر زناى او شهادت دهند ؛ در اين حال ، به او صد تازيانه زده ، آن‌گاه او را سنگسار مىكند . - ( ما به اين روايت در گذشته اشاره كرديم و گفتيم : فرقى در اقرارِ موجِب حدّ بين تازيانه و رجم نيست ؛ در هر دو ، چهار اقرار لازم است و هر دو به اقرار يا چهار شاهد ثابت مىگردد . ليكن روايت بر خلاف مطلوب دلالت مىكند كه بحث آن گذشت . ) -\r\nدر ادامه‌ى روايت فرمود : هر كسى به حقّى از حقوق مردم نزد امام عليه السلام اقرار كند ، امام عليه السلام حدّ را اقامه نمىكند تا آن كه صاحب حقّ حاضر شده و حقّش را مطالبه كند - اين مقدار نيز مربوط به اقرار است و ربطى به بحث ما ندارد - .\r\nقسمت مورد استدلال ما : بعضى از اصحاب از امام صادق عليه السلام پرسيدند : كدام حدّ است كه اگر يك مرتبه به آن نزد امام عليه السلام اقرار كند ، بر او جارى مىشود ؟\r\nامام عليه السلام فرمود : اگر اقرار به سرقت كرد ، دست او را قطع مىكند ؛ زيرا ، از حقوق الهى است ؛ و اگر اقرار به شرب خمر كند ، حدّ به او مىزند ؛ زيرا ، از حقوق الهى است ؛ و اگر به زناى غير احصانى اقرار كند ، او را تازيانه مىزند .\r\nاز بيان امام عليه السلام استفاده مىشود در حقوق الهى تأخيرى نيست و توقّفى بر مطالبه ندارد . اين تعليل شامل مقام ما نيز مىشود ؛ يعنى هرچند روايت در مورد اقرار رسيده ، ولى تعليل آن عامّ است و مىخواهد بگويد : اثر حدوداللَّه اين است كه بر چيزى متوقّف نيست . در باب زناى احصانى ، كلام امام عليه السلام اشعار دارد به اين‌كه از حقوق الهى به شمار\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنمىآيد ؛ ولى به نظر ما كه فرقى بين زناى احصانى و غير آن نيست ، در اين مورد توجيهى محتمل است .\r\nيعنى امام عليه السلام موردى را فرموده كه مرد معيلى با زن شوهردارى زنا كرده باشد ؛ در اين صورت ، احتمال مىدهيم حقّ شوهر آن زن در ميان باشد . از جهت اين كه عِرض و آبروى او هتك مىگردد ؛ ليكن اين احتمال نيز وجهى ندارد و بين دو زنا فرقى نيست . هر دو از حقوق الهى هستند .\r\nامام عليه السلام فرمود : اگر در حقّ الناس كسى نزد امام به قذفى اقرار كرد و گفت : من به فلان زن يا مرد مسلمان نسبت زنا دادم ، امام حدّ را بر او جارى نمىكند ؛ مگر آن كه صاحب حق يا ولىّ او بيايد و مطالبه‌ى اجراى حدّ كند . در باب قصاص نيز همين‌طور است ؛ اگر به قتلى اقرار كند ، او را نمىكشند ؛ مگر آن كه اولياى مقتول بيايند و خون صاحب خود را مطالبه كنند .\r\nهر چند اين روايت مربوط به اقرار بوده و بحث ما در علم قاضى است ؛ ليكن فارق بين حقّ اللَّه و حقّ الناس ، علم و اقرار نيست : بلكه مطالبه و عدم مطالبه است . نكته‌ى ديگر اين كه اگر به صدر روايت عمل نكرديم و گفتيم با يك اقرار حدّ زنا جارى نمىشود و فرقى بين زناى احصانى و غير احصانى در ثبوت به اقرار نيست ، امّا سبب نمىشود كه به ذيل آن عمل نشود ؛ به عبارت ديگر ، عمل نكردن به صدر روايت منافاتى با عمل به ذيل آن ندارد ؛ زيرا ، بايد به روايت صحيح السند عمل كرد و در بسيارى از موارد فقه ، ما به چنين تفكيكى ناچار هستيم .\r\nصاحب وسائل رحمه الله همين روايت را به طريق كلينى رحمه الله از فضيل بن يسار به صورت مستقلّ مىآورد ؛ ليكن ما نمىتوانيم آن را روايت ديگرى بدانيم ؛ بلكه روايت دوم از همان روايت اوّل گرفته شده ، ولى تلخيص گشته است .\r\nوعن عليّ بن محمّد ، عن محمّد بن أحمد المحمودي ، عن أبيه ، عن يونس ، عن الحسين بن خالد ، عن أبي عبداللَّه عليه السلام ، قال : سمعته يقول : الواجب على الإمام إذا نظر إلى رجل يزني أو يشرب الخمر أن يقيم عليه الحدّ ولا يحتاج إلى بيّنة مع نظره ، لأنّه أمين اللَّه في خلقه . وإذا نظر إلى رجل يسرق أن يزبره\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nوينهاه ويمضي ويدعه ، قلت : وكيف ذلك ؟ قال : لأنّ الحقّ إذا كان للَّه‌فالواجب على الإمام إقامته وإذا كان للنّاس فهو للنّاس . « 1 »\r\nفقه الحديث : امام صادق عليه السلام فرمود : اگر امام عليه السلام مردى را مشغول زنا يا شرب خمر ديد ، بر او واجب است كه حدّ را بر مجرم اقامه كند و نياز به بيّنه نيست ؛ زيرا ، او امين خدا در ميان مردم است .\r\nو اگر مردى را مشغول دزدى ديد ، بايد او را منع و نهى كند ، و بگذرد و رهايش كند .\r\nراوى پرسيد : فرق بين سرقت و زنا چيست ؟ امام عليه السلام فرمود : اگر حقّ از آن خدا باشد ، بر امام عليه السلام واجب است بدون توقّف و تأخير و مطالبه‌ى كسى آن را پياده كند ؛ امّا اگر حقّ از آن مردم باشد ، مال مردم است .\r\nمعناى روايت اين نيست كه حق‌ّالناس ربطى به حاكم شرع ندارد ؛ زيرا ، آن را هم بايد حاكم شرع بگيرد . پس معناى « فهو للناس » يعنى رضايت مردم در اجراى حكم دخالت دارد و آنان بايد مطالبه كنند تا حاكم حكم را اجرا كند ؛ نه اين كه مردم به طور مستقيم در مسأله‌ى قضا دخالت كنند .\r\nدلالت اين روايت از روايت فضيل بهتر است ؛ زيرا ، در خصوص علم وارد شده است ، در حالى كه مورد روايت فضيل اقرار بود و مطلب را از تعليل آن استفاده كرديم . ليكن اشكال روايت حسين بن خالد اين است كه بر خلاف روايت فضيل ، سرقت را حقّ الناس شمرده است . جمع بين اين دو روايت چگونه است ؟\r\nدر توجيه آن ، محتمل است گفته شود : روايت فضيل مربوط به موردى است كه سرقت محقّق شده ، ولى روايت حسين بن خالد در خصوص موردى است كه شخص اراده‌ى سرقت دارد ، ولى هنوز محقّق نشده است . شاهدش اين كه : اگر سرقت در خارج واقع شده باشد ، « يزبره و ينهاه » معنا ندارد ؛ زيرا ، عمل واقع شده را چگونه مىتوان منع و زجر كرد ؟\r\nامّا اين احتمال بعيد است كه « يسرق » را حمل بر اراده‌ى سرقت كنيم .\r\nوجه ديگر در توجيه روايت آن است كه بگوييم : در سرقت دو جنبه وجود دارد ؛ از يك\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 344 ، باب 32 از ابواب مقدّمات الحدود ، ح 3 .\r\n","page_name":" 54 ","page_number":54},
  {"content":"\r\n\r\nجنبه ، جزء حقوق الهى مىشود ؛ و از جنبه‌ى ديگرش ، جزء حقوق مردم محسوب مىشود .\r\nسرقت مانند زنا - كه فقط از حقوق الهى خالص است - نيست ؛ در سرقت ، دست دزد را به جهت حقّ اللَّه مىبُرند ؛ امّا از سوى ديگر ، سارق مال مسروقه را عيناً ، يا مثلًا و يا قيمةً ضامن است و بايد به صاحبش برگرداند .\r\nبا توجّه به اين نكته ، مىگوييم : روايت فضيل كه مىگفت : اگر به سرقت شخص اقرار كرد ، امام عليه السلام دستش را قطع مىكند ، فقط جنبه‌ى حقّ اللّهى را متعرّض شده است ، ولى روايت حسين بن خالد جنبه‌ى حقّ النّاسى را مطرح كرده كه به اختيار صاحب مال است .\r\nنتيجه : حاكم شرع بايد به علم خود در مطلق حقوق - چه حقوق الهى و چه حقوق مردم - عمل كند ، و فرق بين اين دو ، در توقّف حقوق مردم بر مطالبه‌ى صاحب حقّ و عدم توقّف حقوق الهى بر مطالبه است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n[ حكم من افتضّ بكراً 
  ]\r\n[ مسألة 5 - من افتضّ بكراً حرّةً بإصبعه لزمه مهر نسائها ، ويعزّره الحاكم بما رأى . 
  ]\r\n\r\nحكم افتضاض باكره\r\nدر اين مسأله دو فرع مطرح است :\r\n1 - كسى كه بكارت زن حرّى را بدون آن كه مجامعتى صورت گيرد ، با انگشت يا غير آن از بين ببرد ، بايد مهر المثل او را بپردازد .\r\n2 - فرد مجرم را به هر اندازه‌اى كه حاكم شرع صلاح مىبيند ، تعزير مىكند .\r\n\r\nفرع اوّل : ثبوت مهر المثل به ازاله‌ى بكارت\r\n« افتضّ » با « فاء » يا « قاف » به معناى پاره و سوارخ كردن و ايجاد سوراخ است . به واسطه‌ى تناسبى كه اين بحث با زنا دارد ، آن را در لواحق بحث زنا مطرح كرده‌اند .\r\nبحث ما در مورد زن حرّى است كه غير شوهرش بدون جماع سبب ازاله‌ى بكارت او گردد . نسبت به كنيز روايات مختلفى وجود دارد كه در برخى از آن‌ها آمده است بايد يك دهم قيمت كنيز را بپردازد ؛ و بعضى ديگر از روايات مىگويد : ارش ما بين باكره و ثيّبه را بايد بدهند .\r\nاز نظر نصّ و فتوا ، كسى كه در اين مسأله مخالفت نكرده و گفته‌اند : بايد زن را با خصوصيّاتى كه دارد ، از نظر سنّ ، قيافه ، خانواده و . . . در نظر گرفته و مهرالمثل زنان هم شأن او با همان جهات خاصّه را به وى بپردازد . رواياتى كه در فرع بعد مطرح مىكنيم ، بر اين مطلب دلالت دارد .\r\n\r\nفرع دوم : مجازات افتضاض\r\nمجازات كسى كه به غير جماع ، بكارت زنى را از بين ببرد ، تعزير به آن چيزى است كه حاكم مصلحت مىبيند ؛ ليكن در مقدار آن از نظر كمى و زيادى اختلاف بسيارى است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمرحوم شيخ مفيد رحمه الله در مقنعه « 1 » و سلّار رحمه الله در مراسم « 2 » گفته‌اند : حدّاقل سى تازيانه ، حدّ اكثر هشتاد تازيانه است ؛ يعنى مقدار تعزير نبايد از سى تازيانه كمتر و از هشتاد تازيانه تجاوز كند . انتخاب عددى بين دو عدد با حاكم است .\r\nشيخ طوسى رحمه الله در نهايه « 3 » و ابن ادريس رحمه الله در سرائر « 4 » گفته‌اند : حدّاقل تعزير سى تازيانه و حدّاكثر آن نود و نه تازيانه است .\r\nصاحب جواهر رحمه الله از شيخ طوسى رحمه الله نقل مىكند : « من ثلاثين إلى سبعة وتسعين » از سى تا نود و هفت تازيانه به او مىزنند ؛ كه با قول قبل ، دو تازيانه تفاوت دارد ؛ و احتمال دارد « تسعة » بوده كه اشتباهاً « سبعة » خوانده و نوشته شده است . « 5 »\r\nمرحوم شيخ صدوق در كتاب مقنع « 6 » فرموده : « يحدّ » ؛ يعنى بايد حدّ بخورد ، ولى مقدار و عددى را معيّن نكرده است .\r\nاساس اين اقوال ، رواياتى است كه در اين باب به صورت متعدّد مطرح شده ، ولى واقع مطلب اين است كه يك روايت از يك راوى بوده ؛ منتها با تعابير مختلف ذكر شده است .\r\nمحمّد بن الحسن بإسناده عن الحسين بن سعيد ، عن ابن أبي عمير ، عن ابن سنان يعنى عبداللَّه و غيره ، عن أبي عبداللَّه عليه السلام في امرأة افتضّت جارية بيدها ، قال : عليها المهر ، وتضرب الحدّ . « 7 »\r\nفقه الحديث : در اين صحيحه ، عبداللَّه بن سنان ثقه و غير او ، از امام صادق عليه السلام نقل مىكنند كه آن حضرت فرمود : زنى ، جاريه‌اى را با دستش افتضاض كرد ؛ حكمش چيست ؟ امام عليه السلام فرمود : بايد مهر را بپردازد و به او حدّ زده شود .\r\nشايد به ذهن آيد كه مراد از جاريه ، كنيز است ؛ در حالى كه جاريه به معناى مطلق زن\r\n\r\n\r\n","description":"","footnote":"\r\n( 1 ) . المقنعة ، ص 785 .\r\n( 2 ) . المراسم ، ص 257 .\r\n( 3 ) . النهاية في مجرد الفقه والفتوى ، ص 699 .\r\n( 4 ) . السرائر ، ج 3 ، ص 449 .\r\n( 5 ) . جواهر الكلام ، ج 41 ، ص 371 .\r\n( 6 ) . المقنع ، ص 432 .\r\n( 7 ) . وسائل الشيعة ، ج 18 ، ص 409 ، باب 39 از ابواب حدّ زنا ، ح 1 .\r\n","page_name":" 57 ","page_number":57},
  {"content":"\r\n\r\nاست ؛ هم در حرّه و هم در كنيز استعمال مىشود . و ما به قرينه‌ى رواياتى كه در خصوص كنيز وارد شده و حكم ديگرى را مترتّب كرده مىگوييم ، مقصود از جاريه در اين‌جا خصوص زن آزاد است ؛ زيرا ، در آن باب ، در اكثر روايات ، عُشر قيمت ؛ و در برخى ديگر ارش بين باكره و غيره باكره مطرح است .\r\nفتواى صدوق رحمه الله عين متن روايت است ؛ و ما در اوّل كتاب حدود گفتيم : گاه در روايات ، « حدّ » به معناى تعزير يا اعمّ از تعزير استعمال مىشود ؛ بنابراين ، هرجا كلمه‌ى « حدّ » اطلاق شد ، نمىتوان بلافاصله آن را بر معناى اصطلاحىاش كه در مقابل تعزير است ، حمل نمود ، اگر در روايت آمده : « ليس في الحدود نظر ساعة » « 1 » - در باب حدود حتّى تأخير يك ساعت جايز نيست - منظور « حدّ » در مقابل تعزير نيست كه گفته شود در تعزيرات تأخير جايز است ؛ بلكه ملاك هر دو يكى بوده ، و در هيچ كدام تأخير جايز نيست .\r\nدر بعضى از روايات داشتيم كه اجراى حدّى از حدود الهى بركات و منافع بسيارى به دنبال دارد . « 2 » اين نيز بدان معنا نيست كه در اجراى تعزير ، بركت و نفعى نيست ؛ بلكه در اين مورد بين تعزير و حدّ فرقى نيست ؛ هر دو قانون براى جلوگيرى از فساد وضع شده و همان آثارى كه بر حدود مترتّب است ، بر تعزيرات نيز هست .\r\nاز اين رو ، اگر در موردى واژه‌ى « حدّ » به كار رفت ، مقصود از آن ، معنايى در مقابل تعزير نيست ؛ به خصوص اگر حدّ را بگويند و ميزانى براى آن تعيين نكنند ، حدّ زنا با آن همه اهميّت مشخّص است ؛ حدّ سرقت ، شرب خمر ، قذف نيز معلوم است ؛ چرا در اين مسأله مقدار را معيّن نكرده و فقط فرموده است : « تضرب الحدّ ؟ » اين مطالب احتمال اعميّت حدّ از تعزير را تقويت مىكند .\r\nقال الصدوق رحمه الله : وفي آخر تضرب ثمانين « 3 » ؛ شيخ صدوق رحمه الله فرمود : در خبر ديگرى آمده است كه حضرت فرمود : هشتاد تازيانه بزنيد . و اين به جاى « تضرب الحدّ » بيان\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 25 از ابواب مقدّمات الحدود ، ح 1 .\r\n( 2 ) . همان ، ص 308 ، باب 1 از ابواب مقدّمات الحدود ، ح 2 ، 3 ، 4 ، 5 .\r\n( 3 ) . همان ، ص 409 ، باب 39 از ابواب حدّ زنا ، ح 2 .\r\n","page_name":" 58 ","page_number":58},
  {"content":"\r\n\r\nشده است .\r\nوعنه ، عن ابن محبوب ، عن ابن سنان ، عن أبي عبداللَّه عليه السلام ، أنّ أمير المؤمنين عليه السلام قضى بذلك ، وقال : تجلد ثمانين . « 1 »\r\nفقه الحديث : در اين روايت ، عبداللَّه بن سنان از امام صادق عليه السلام نقل مىكند كه فرمود :\r\nاميرمؤمنان عليه السلام به همين مطلب حكم فرمود . و فرمود : هشتاد تازيانه زده مىشود .\r\nبإسناده عن عليّ بن إبراهيم ، عن ابن أبي نجران ، عن عبداللَّه بن سنان ، عن أبي عبداللَّه عليه السلام في امرأة افتضت جارية بيدها ، قال : قال عليها مهرها وتجلد ثمانين . « 2 »\r\nفقه الحديث : اين روايت نيز مانند حديث اوّل است ؛ و فقط مقدار تازيانه را معيّن كرده است .\r\nكيفيّت جمع بين روايات ابن سنان\r\nابن سنان در سه روايت ، مقدار حدّ را هشتاد تازيانه معيّن كرده است ؛ ولى در روايت اوّل فرمود : « تضرب الحدّ » و آن را مطلق گذاشت . اگر راويان حديث متعدّد بودند ؛ مثلًا يكى را ابن سنان ، ديگرى را محمّد بن مسلم و سوّمى را زراره روايت كرده بود ، جمع بين آن‌ها كار آسانى بود ؛ زيرا ، در يكى فرموده : « تضرب الحدّ » ، و در روايات ديگر مقدار آن بيان شده است ؛ از باب حمل مطلق بر مقيّد يا مجمل بر مبيّن عمل مىكرديم و مىگفتيم : مقصود از حدّ ، همان هشتاد تازيانه است .\r\nولى در بحث ما ، راوى هر چهار روايت ، ابن سنان است ؛ بنابراين ، روايات متعدّدى نيستند ؛ ابن سنان يك مرتبه از امام صادق عليه السلام مطلب را شنيده و براى شاگردان روايتى خود نقل كرده است . در اين حال ، نمىدانيم آيا « تضرب الحدّ » را نقل كرده است يا « تجلد ثمانين » و كدام يك را شنيده است ؟ نمىتوانيم بگوييم دوبار مطلب را شنيده يا دو بار\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 409 ، ح 3 .\r\n( 2 ) . همان ، ص 409 ، ح 4 .\r\n","page_name":" 59 ","page_number":59},
  {"content":"\r\n\r\nسؤال كرده است . قاعده اقتضا مىكند يك مطلب را يك بار مىپرسند ، يا گوش مىدهند و نقل مىكنند . آن‌چه سبب اختلاف مىشود ، نقل‌هاى بعد است و اين را نمىتوان به حساب تعدّد روايت گذاشت . با توجّه به اين مطلب و اتّحاد روايات ، جاى حمل مطلق بر مقيّد نيست .\r\nاشكال ديگر بر اين روايات آن است كه هيچ يك از فقها به عدد هشتاد تازيانه به عنوان حدّ افتضاض به طور تعيّن قائل نشده است . اكثر فقها همانند امام راحل رحمه الله فرموده‌اند : « ويعزّره الحاكم بما رأى » ؛ در مقنعه و مراسم نيز حدّاقل سى و حدّاكثر هشتاد تازيانه آمده است .\r\nراه جمع اين است كه بگوييم : « تجلد ثمانين » ظهور در تعيّن دارد ؛ امّا از آن‌جا كه بر خلاف آن اجماع قائم شده است ، دست از تعيّنش بر مىداريم . با كنار رفتن تعيّن ، آيا هشتاد را به عنوان حدّاكثر بپذيريم ، همان‌گونه كه مفيد و سلّار رحمه الله گفته‌اند ؟ و يا به عنوان أحد الأفراد ؟ احتمال اوّل بعيد است ؛ بنابراين ، بهتر آن است كه احتمال دوم را گرفته و بگوييم : « ثمانين » به عنوان يكى از افراد مطرح شده است . اين احتمال ، خلاف ظاهر روايت است ؛ ليكن به دليل قيام اجماع بر خلاف اين ظهور ، مجبوريم دست از آن برداريم .\r\nنكته : در مسأله‌ى تقبيل و مضاجعه‌ى دو مرد يا دو زن و يا يك زن و مرد زير يك لحاف بدون وقوع زنا يا لواط ، اقوال مختلف با روايات گوناگونى وجود داشت ، و با توجّه به خصوصيّات ، روايات از سى تا نود و نه تازيانه را دلالت داشتند ؛ امّا در اين بحث ، نمىدانيم فقهايى كه فتوا مىدهند مقدار حدّ كمتر از سى تازيانه نباشد اين عدد را از كجا آوردند ؟ و يا كسانى كه مىگويند بيشتر از نود و هفت يا نود و نه نباشد ، از كجا و به چه دليل ، اين عدد را حداكثر گرفته‌اند ؟ وجه روشنى در مسأله نيست .\r\nنظر برگزيده : در اين فرع يا بايد به اجماع اعتنا نكرد و همان حدّ هشتاد تازيانه را كه در روايت آمده و ظهور در تعيين دارد ، اخذ كنيم ؛ و يا بگوييم چون كسى به تعيّن هشتاد قائل نيست و « تضرب الحدّ » نيز ظهور در حدّ اصطلاحى ندارد ، بنابراين ، مسأله تعزير مطرح مىشود ، و حاكم به آن‌چه مصلحت مىبيند ، حكم مىكند .\r\nاگر فقيهى مىخواهد احتياط كند ، عدد هشتاد را انتخاب مىكند ؛ زيرا ، با آن‌چه حاكم مصلحت مىبيند ، منافات ندارد و با اين سه روايت نيز مطابق است .\r\nتذكّر : در ابتداى مسأله گفتيم : اين فرع شامل موردى نمىشود كه شوهر با انگشت يا\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nچيز ديگرى بكارت همسرش را ازاله كند ؛ زيرا ، در روايت آمده : « لزمه مهر نسائها » يعنى هنوز مهرى معيّن نشده ؛ در حالى كه در زوجه ، مهر معيّن است . علاوه بر اين‌كه مسأله را در لواحق زنا مطرح كرده‌اند ؛ پس ، بايد تناسبى با زنا داشته باشد و مسأله‌ى زوج و زوجه مناسبتى با حدّ زنا ندارد .\r\nسؤال : اگر مردى با انگشت يا غير آن بكارت همسرش را از بين برد ، بدون اشكال مهر المسمّى به عهده‌ى او مىآيد . امّا آيا عمل حرامى انجام داده است ؛ به گونه‌اى كه اگر نزد حاكم ثابت شود ، مىتواند او را تعزير و تأديب كند ؟\r\nصاحب جواهر رحمه الله فرمود : فعل حرامى انجام داده است ؛ بنابراين ، حاكم بايد او را در مقابل اين كار حرام تأديب كند . « 1 »\r\nاوّلًا : به چه دليل ، عمل حرامى انجام داده است ؛ به خصوص در جايى كه بين زن و شوهر تراضى بوده و زن به اين كار راضى باشد ، به ويژه در صورتى كه زوج از طريق مجامعت ، قدرت بر ازاله‌ى بكارت نداشته باشد ؟ !\r\nبر فرض اين‌كه عمل حرامى باشد ، به چه دليل بايد تعزير گردد ؟ اين مسأله مورد اختلاف است كه آيا تعزير در هر معصيتى جارى است يا آن كه مخصوص گناهان كبيره است ؟ پس ، معصيت بودن اين عمل ، محلّ تأمّل است .\r\nثانياً : بر فرض ، معصيت باشد ، امّا اين كه در شمار گناهان كبيره باشد ، محل اشكال است ؛ بنابراين ، نه حرمتى دارد و نه تعزيرى ؛ به ويژه اگر سبب التذاذ زوجين باشد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 372 .\r\n","page_name":" 61 ","page_number":61},
  {"content":"\r\n\r\n[ حكم من زنى في زمان أو مكان شريف 
  ]\r\n[ مسألة 6 - من زنى في زمان شريف كشهر رمضان والجمع والأعياد ، أو مكان شريف كالمسجد والحرم والمشاهد المشرّفة عوقب زيادة على الحدّ ، وهو به نظر الحاكم ، وتلاحظ الخصوصيّات في الأزمنة والأمكنة ، أو اجتماع زمان شريف مع مكان شريف ، كمن ارتكب وألعياذ باللَّه في ليلة القدر المصادفة للجمعة في المسجد ، أو عند الضرائح المعظّمة من المشاهد المشرّفة . 
  ]\r\n\r\nحكم زنا در مكان يا زمان شريف\r\nحدّ زنايى كه تا كنون مورد بحث قرار گرفت ، مربوط به زناى واقع شده در زمان و مكان عادى است ؛ ولى در اين مسأله ، سخن در اين است كه اگر براى زمان يا مكان اهميّت خاصّى بود ، علاوه بر حدّ زناى معمولى ، يك عقوبت اضافه‌اى هم با نظر حاكم شرع براى مجرم تعيين مىشود ؛ مانند كسى كه در ماه رمضان ، يا روز جمعه يا ايّامى كه به اسلام يا ائمّه عليهم السلام انتسابى دارد ، يا در مكان شريفى مانند مسجد ، يا حرم ، يا ضرايح ائمه عليهم السلام مرتكب فحشا شود . اين فرد ، هم مرتكب زنا شده و هم آن زمان شريف يا مكان شريف را هتك نموده است .\r\nبين زمان‌ها و مكان‌هاى شريف نيز تفاوت است ؛ مثلًا زنايى كه در مسجد يا شب‌هاى عادى ماه رمضان واقع شود ، با زنايى كه در مسجد الحرام يا شب‌هاى قدر رمضان باشد فرق دارد . و نيز ممكن است چند شرافت با يكديگر جمع شود ؛ مانند زنايى كه در ماه رمضان ، در شب قدر مصادف با شب جمعه ، در مسجد يا مسجد الحرام انجام شود . اين فرد با ارتكاب زنا ، شرافت چندين زمان يا مكان يا هر دو را هتك كرده است . از اين رو ، نوع تعزيرى كه حاكم انتخاب مىكند ، به موقعيّت زمان يا مكان و يا هر دو بستگى دارد .\r\n\r\nاثبات شرافت و اهميّت براى زمان و مكان\r\nفقها نسبت به اهميّت زمان و مكان دليلى نياورده‌اند ، ولى مىتوان بر آن دليل اقامه كرد . از جمله ، اين روايت :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n1 - وعن جميل بن درّاج ، عن أبي عبداللَّه عليه السلام ، قال : درهم رباء أعظم عنداللَّه من سبعين زنية كلّها بذات محرم في بيت اللَّه الحرام . « 1 »\r\nفقه الحديث : حضرت امام صادق عليه السلام مىفرمايد : گناه يك درهم ربا نزد خداوند ، از هفتاد زناى با محارم - كه حدّ آن قتل است - در بيت اللَّه الحرام بيشتر است .\r\nوقوع اين عمل در بيت اللَّه الحرام ، تا چه اندازه اهميّت و بزرگى گناه را رسانده و قبح آن را تشديد مىكند .\r\n\r\nدليل تشديد مجازات در روزها يا مكان‌هاى شريف\r\nمحمّد بن يعقوب ، عن أبي عليّ الأشعري ، عن أحمد بن النّضر ، عن عمرو بن شمر ، عن جابر ، رفعه ، عن أبي مريم ، قال : اتي أمير المؤمنين عليه السلام بالنجاشيِّ [ الحارثي 
  ] الشّاعر قد شرب الخمر في شهر رمضان فضربه ثمانين ثمَّ حبسه ليلة ثمّ دعا به من الغد فضربه عشرين ، فقال له : يا أمير المؤمنين هذا ضربتني ثمانين في شرب الخمر وهذه العشرون ما هي ؟ قال : هذا لتجرّئك على شرب الخمر في شهر رمضان . « 2 »\r\nفقه الحديث : نجاشى شاعر معروف زمان اميرالمؤمنين عليه السلام را كه در ماه رمضان شراب نوشيده بود ، نزد آن حضرت آوردند . حضرت على عليه السلام هشتاد تازيانه به او زدند و يك شب او را نگاه داشته ، فردا او را خواستند و بيست ضربه تازيانه‌ى ديگر بر او زدند .\r\nنجاشى گفت : هشتاد تازيانه براى شراب‌خوارى به من زديد ، اين بيست تازيانه براى چيست ؟ امام عليه السلام فرمود : براى اين است كه احترام ماه رمضان را هتك كردى . اين هتك احترام سبب شد عقوبت اضافى در حقّ تو پياده گردد .\r\nاين بيان امام عليه السلام به منزله‌ى تعليل است ؛ يعنى در هر موردى يك محترم شرعى هتك شود ، خواه زمان شريفى باشد مانند ماه رمضان ، يا مكان شريفى باشد مانند مسجد ، و يا هر\r\n\r\n\r\n","description":"","footnote":"\r\n( 1 ) . وسائل الشيعة ، ج 12 ، ص 427 ، باب 1 از ابواب الربا ، ح 9 .\r\n( 2 ) . همان ، ج 18 ، ص 474 ، باب 19 از ابواب حدّ المسكر ، ح 1 .\r\n","page_name":" 63 ","page_number":63},
  {"content":"\r\n\r\nدو وجود داشته باشد ، بايد در عقوبت تشديد شود .\r\nاين روايت ، هر چند مرسل است ، ليكن فقها بر طبق آن فتوا داده‌اند علاوه بر اين كه مىتوان گفت نيازى هم به آن نداريم ؛ و بلكه به عنوان مؤيّد است . زيرا ، هتك احترام مسجد يا ماه رمضان حرام است ؛ و اين حرمت ، سبب تعزير است .\r\nكيفيّت و خصوصيّات آن در مباحث آينده خواهد آمد ؛ انشاء اللَّه .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n[ لا كفالة ولاتأخير في الحدّ ولاشفاعة في إسقاطه 
  ]\r\n[ مسألة 7 - لاكفالة في حدّ ولا تأخير فيه مع عدم عذر كحبل أو مرض ، ولاشفاعة في اسقاطه . 
  ]\r\n\r\nعدم جريان كفالت ، تأخير و شفاعت در حدّ\r\nاين مسأله را امام راحل رحمه الله در اين قسمت مطرح كرده‌اند ؛ لكن فقها به طور معمول آن‌را در پايان حدود مىآورند ؛ زيرا ، يك مسأله‌ى كلّى است و به حدّ زنا به تنهايى مربوط نيست .\r\nدر اين مسأله سه فرع مطرح است :\r\n1 - در حدّ كفالتى نيست . 2 - تأخير در حدّ بدون عذر ، همانند : حمل يا مرض ، جايز نيست . 3 - شفاعت كسى در اسقاط حدّ پذيرفته نمىشود .\r\n\r\nفرع اوّل : عدم كفالت در حدّ\r\nدر فقه كتابى به نام كتاب الكفالة داريم . كفالت به معناى ضامن و كفيل شدن شخصى براى مجرم است تا او را رها كنند ؛ كه اگر در زمان مطالبه نيامد ، كفيل به جاى او حاضر شود . در اين مقام منظور آن است كه كسى كفيل زانى گردد و بگويد : اكنون حدّ را بر او اقامه نكنيد و او را آزاد بگذاريد تا به كارهايش برسد ؛ اگر در موعد مقرّر نيامد ، مرا به جاى او حدّ بزنيد .\r\nروايات اين فتوا عبارتند از :\r\n1 - محمّد بن يعقوب ، عن عليِّ بن إبراهيم ، عن أبيه ، عن النّوفلي ، عن السّكوني ، عن أبي عبداللَّه عليه السلام قال : قال رسول اللَّه صلى الله عليه و آله : لاكفالة في حدّ . « 1 »\r\nفقه الحديث : مستفاد از روايت اين است كه كفالت در حدّ راه ندارد ؛ نه از باب اين كه كفالت موجب تأخير مىشود ؛ بلكه چه بسا تأخير مانعى نداشته باشد ؛ مانند اين كه مجرم داراى عذرى از مرض يا حمل باشد . بلكه خودِ عنوان كفالت موضوعيّت دارد ؛ و در شريعت كفالت در رابطه‌ى با حدود نفى شده است ؛ يعنى : حدّ ، كفالت‌بردار نيست ؛ خواه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 333 ، باب 21 از ابواب مقدّمات الحدود ، ح 1 .\r\n","page_name":" 65 ","page_number":65},
  {"content":"\r\n\r\nكفالت در موردى باشد كه مستلزم تأخير است يا در غير آن .\r\nكلمه‌ى « حدّ » در روايت اطلاق دارد و شامل جميع حدود مىشود ؛ و بعيد نيست كه « حدّ » در اين روايت ، اعمّ از حدّ اصطلاحى باشد . بنابراين ، دامنه‌اش تعزير را فرا مىگيرد .\r\nيعنى مقصود از « حدّ » عقوبتى باشد كه در خارج بايد بر فرد محكوم پياده گردد ، خواه متّصف به عنوان حدّ باشد يا تعزير .\r\n2 - محمّد بن عليِّ بن الحسين ، قال : قال رسول اللَّه صلى الله عليه و آله ادرؤوا الحدود بالشّبهات ، ولاشفاعة ولا كفالة ولايمين في حدّ . « 1 »\r\nفقه الحديث : اين روايت از مرسلات صدوق است ؛ امّا چون آن را به نحو جزم ارسال كرده ، معتبر است . پيامبر صلى الله عليه و آله فرمود : حدود را با شبهات ساقط كنيد ؛ امّا شفاعت و كفالت و يمين در حدّ راه ندارد .\r\n3 - دعائم الإسلام : عن أمير المؤمنين عليه السلام ، أنّه قال : لا كفالة في حدّ ، ولا شهادة على شهادة في حدّ ، ولا يجوز كتاب قاض إلى قاض في حدّ . « 2 »\r\nفقه الحديث : اميرمؤمنان عليه السلام فرمود : در حدّ كفالت ، و شهادتِ بر شهادت نيست ؛ و كتاب قاضى به قاضى ديگر در حدّ جايز نيست .\r\nنفى يمين در حدّ به لحاظ اين است كه يمين فقط در باب رفع تخاصم و تنازع نقش دارد ؛ امّا كسى كه محكوم به حدّ شده ، صد بار هم قسم بخورد كه زنا نكرده است ، قسمش پذيرفته نيست ؛ خواه حدّ به اقرار ثابت شده باشد يا به بيّنه .\r\n\r\nفرع دوم : عدم جواز تأخير در حدّ\r\nرواياتى كه بر اين فتوا دلالت دارد ، عبارت است از :\r\n1 - محمّد بن الحسن بإسناده عن محمّد بن أحمد بن يحيى ، عن بنان بن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 24 از ابواب مقدّمات الحدود ، ح 4 .\r\n( 2 ) . مستدرك الوسائل ، ج 18 ، ص 25 ، باب 19 از ابواب مقدّمات الحدود ، ح 1 .\r\n","page_name":" 66 ","page_number":66},
  {"content":"\r\n\r\nمحمّد ، عن أبيه ، عن ابن المغيرة ، عن السّكوني ، عن جعفر ، عن أبيه ، عن عليّ عليه السلام في حديث : قال : ليس في الحدود نظر ساعة . « 1 »\r\nفقه الحديث : طبق اين روايت اميرمؤمنان عليه السلام فرمود : در حدود يك ساعت تأخير و مهلت جايز نيست .\r\n2 - محمّد بن عليِّ بن الحسين بإسناده إلى قضايا أمير المؤمنين عليه السلام ، قال : إذا كان في الحدّ لعلّ أو عسى فالحدّ معطّل . « 2 »\r\nفقه الحديث : اميرمؤمنان عليه السلام فرمود : اگر در باب حدود ، « لعلّ » و « عسى » آوردند - يعنى از كلمات ترديد استفاده شد - سبب تعطيل حدود الهى مىگردد .\r\n3 - وعن عليِّ بن إبراهيم ، عن أبيه ، عن ابن محبوب ، عن عليِّ بن أبي حمزة ، عن أبي بصير ، عن عمران بن ميثم أو صالح بن ميثم ، عن أبيه ، في حديث طويل : إنّ امرأة أتت أميرالمؤمنين عليه السلام ، فأقرَّت عنده بالزّنا أربع مرّات ، قال :\r\nفرفع رأسه إلى السّماء وقال : اللّهمَّ إنّه قد ثبت عليها أربع شهادات وإنّك قد قلت لنبيّك في ما أخبرته من دينك : « يا محمّد من عطّل حدّاً من حدودي فقد عاندني و طلب بذلك مضادّتي » . « 3 »\r\nفقه الحديث : روايت مربوط به زن حامله‌اى است كه چهار مرتبه نزد اميرمؤمنان عليه السلام به زنا اقرار كرد . امام عليه السلام پس از آن گفت : بارپروردگارا ، چهار شهادت بر او ثابت شد و تو به پيامبرت فرمودى : هر كسى حدّى از حدود مرا تعطيل كند ، با من به معاندت و دشمنى برخاسته و در تضادّ با من است .\r\nاز اين دو روايت استفاده مىشود تأخير از آن‌جا كه تأخير است نقشى ندارد ؛ بلكه تأخيرى جايز نيست كه منتهى به تعطيلى حدّ الهى گردد ؛ بنابراين ، مقصود از « ليس في\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 25 از ابواب مقدّمات الحدود ، ح 1 .\r\n( 2 ) . همان ، ح 2 .\r\n( 3 ) . همان ، ص 309 باب 1 از ابواب مقدّمات الحدود ، ح 6 .\r\n","page_name":" 67 ","page_number":67},
  {"content":"\r\n\r\nالحدود نظر ساعة » « 1 » اين نيست كه اگر صبح حكم كرده ، حقّ ندارد اقامه‌ى آن را به بعد از ظهر موكول كند . زيرا ، در پاره‌اى روايات ديديم اميرمؤمنان عليه السلام خطاب به مردم فرمود :\r\nفردا بياييد مىخواهيم فلان زن را سنگسار كنيم . از اين رو ، مراد از ساعت در روايت ، ساعت اصطلاحى برابر با شصت دقيقه نيست ؛ بلكه مقصود از آن ، « لحظه » است . به همين جهت ، معناى اين روايت آن است كه تأخير يك لحظه جايز نيست ؛ و اين معنا با روايات و تعبيرات ديگر تنافى پيدا مىكند . از مجموع اين روايات استفاده مىشود كه حكم بر عنوان « تعطيل » بار شده و تأخير تا جايى كه اين عنوان صدق نكند ، اشكال ندارد . مثل اين‌كه فردى را امروز محكوم كنند و اجراى حدّ را به فردا بيندازند تا اعلان گردد و مردم بيشترى جمع شوند . امّا اگر كسى را محكوم كردند و گفتند : دست نگهداريم ببينيم چه مىشود و يا يك ماه ديگر حدّ را اجرا مىكنيم ، عنوان تعطيلى حدّ بر اين صورت صادق است .\r\n\r\nفرع سوم : قابل شفاعت نبودن حدّ\r\nبراى اين فتوا دليل‌هاى زير بيان شده است :\r\n1 - در روايت مرسله‌ى صدوق رحمه الله آمده بود كه : « لاشفاعة حدّ » « 2 » ؛ يعنى حدّ قابل شفاعت نيست .\r\n2 - آيه‌ى شريفه‌ى : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ وَ لَاتَأْخُذْكُم بِهِمَا رَأْفَةٌ فِى دِينِ اللَّهِ « 3 » نيز اشعار به اين معنا دارد ؛ زيرا ، شفاعت متولّد از رأفت خواهد بود . كسى شفاعت را مىپذيرد كه حالت نرمى در او نسبت به مجرم پيدا شده باشد ؛ در حالى كه خداوند از منشأ شفاعت نهى مىكند ؛ و مىفرمايد : شما در دين خدا و اجراى حدود الهى ، نبايد نرمى به خرج دهيد ؛ زيرا ، اين حالت سبب جلوگيرى از اجراى حدّ مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 336 ، باب 25 از ابواب مقدّمات حدود ، ح 1 .\r\n( 2 ) . همان ، باب 24 از ابواب مقدّمات الحدود ، ح 4 .\r\n( 3 ) . سوره‌ى نور ، 2 .\r\n","page_name":" 68 ","page_number":68},
  {"content":"\r\n\r\n3 - رواياتى نيز در اين مورد به خصوص رسيده است كه عبارتند از :\r\n1 - محمّد بن يعقوب ، عن عدَّة من أصحابنا ، عن سهل بن زياد ، وعن عليِّ بن إبراهيم ، عن أبيه ، وعن محمّد بن يحيى ، عن أحمد بن محمّد بن عيسى ، جميعاً عن ابن محبوب ، عن ابن رئاب ، عن محمّد بن قيس ، عن أبي جعفر عليه السلام ، قال : كان لُامّ سلمة زوج النبيّ صلى الله عليه و آله أمة فسرقت من قوم ، فأتي بها النبيّ صلى الله عليه و آله فكلّمته ام‌ّسلمة فيها ، فقال النبيّ صلى الله عليه و آله يا امّ سلمة هذا حدّ من حدود اللَّه لا يضيّع فقطعها رسول اللَّه صلى الله عليه و آله . « 1 »\r\nفقه الحديث : در اين حديث صحيح ، امام باقر عليه السلام فرموده است : امّ سلمه همسر رسول خدا صلى الله عليه و آله كنيزى داشت كه مالى را از جمعيّتى دزديد . او را نزد پيامبر صلى الله عليه و آله آوردند و سرقت او ثابت شد . امّ سلمه به شفاعت او برخاست و در اين‌باره با پيامبر خدا صلى الله عليه و آله صحبت كرد تا از اجراى حدّ درباره‌ى او صرف نظر كنند . پيامبر خدا صلى الله عليه و آله فرمود : اى ام‌ّسلمه ، اين حدّى از حدود خدا است ، و حدّ خدا نبايد ضايع گردد ؛ يعنى شفاعت در اسقاط حدّ نقشى ندارد .\r\nآن‌گاه دست آن كنيز را قطع كرد .\r\n2 - وعنهم عن سهل ، عن ابن أبي نجران ، عن مثنىّ الحنّاط ، عن أبي عبداللَّه عليه السلام ، قال : قال رسول اللَّه صلى الله عليه و آله لُاسامة بن زيد : لايشفع في حدّ . « 2 »\r\nفقه الحديث : در اين روايت ، امام صادق عليه السلام فرمود : رسول خدا صلى الله عليه و آله به اسامة بن زيد فرمود : درباره‌ى هيچ حدّى نبايد شفاعت كرد .\r\nاين يك بيان كلّى بوده ، و مقصود از آن حرمت شفاعت نيست ؛ بلكه معنايش اثر نداشتن شفاعت است .\r\n3 - وعن عليِّ بن إبراهيم ، عن أبيه ، عن النوفلي عن السّكوني ، عن أبي عبداللَّه عليه السلام ، قال : قال أمير المؤمنين عليه السلام : لايشفعنّ أحد في حدّ إذا بلغ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 332 ، باب 20 از ابواب مقدّمات الحدود ، ح 1 .\r\n( 2 ) . همان . ح 2 .\r\n","page_name":" 69 ","page_number":69},
  {"content":"\r\n\r\nالإمام ، فإنّه لايملكه واشفع في ما لم يبلغ الإمام إذا رأيت النّدم ، واشفع عند الإمام في غير الحدّ مع الرجوع من المشفوع له ، ولا يشفع في حقّ امرىء مسلم ولا غيره إلّابإذنه . « 1 »\r\nفقه الحديث : مطابق اين روايت ، امام صادق عليه السلام فرمود : اميرمؤمنان عليه السلام فرمود : هيچ كسى در مورد هيچ حدّى حقّ شفاعت ندارد . وقتى مطلب به امام عليه السلام رسيد و حدّ ثابت شد ، و درباره‌ى محكوم حكم كرد ، كسى حقّ شفاعت ندارد . امام عليه السلام به دليل اين مسأله اشاره كرده و مىفرمايد : امام مالك حدّ نيست . حدّ ، حكم الهى است و امام مأمور اجراى آن است ؛ يعنى اين‌گونه نيست كه مطلب به طور كلّ در اختيار امام باشد . حاكم و مقنّنِ حدّ ، خداوند متعال است و نه امام ؛ وظيفه‌ى امام ، پياده كردن حدّ است .\r\nامّا اگر مطلب به امام نرسيده و حكمها صادر نشده باشد ، مانعى از شفاعت نيست ؛ زيرا ، قبل از ثبوت حدّ است .\r\nتذكّر : بعضى از عبارت « فإنّه لا يملكه » اين مطلب را استفاده كرده‌اند كه در برخى موارد خداوند در باب حدّ ، اختيار را به دست امام عليه السلام داده است ؛ مانند جايى كه زنا به اقرار ثابت شود ، كه امام عليه السلام حقّ عفو داشت . امّا در مورد جايى كه زنا به شهادت شهود ثابت شده باشد ، امام بايد حكم را اجرا كند و حقّ عفو ندارد . با توجّه به اين نكته ، گفته‌اند :\r\nدر مواردى كه اختيار به دست امام است و امام مالك حدّ است ، در شفاعت كردن اشكالى نيست ؛ اگر كسى به عنوان شفاعت ، وساطت كند و از امام بخواهد مجرم را مشمول عفو قرار دهد ، امام عليه السلام مىتواند مجرم را عفو كند .\r\nاين بيان با فتواى اصحاب كه به طور مطلق فتوا داده‌اند ، و فرقى بين اثبات جرم به بيّنه و اقرار نگذاشته‌اند ، منافات دارد .\r\nالبته ممكن است از راه صناعت و برهان وارد شده و بگوييم : « لاشفاعة في حدّ » و « لا يشفع في حدّ » ظهور در اطلاق دارد ؛ و اين ظهور ، از مفهومى كه از تعليل « فإنّه لا\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 332 ، باب 20 از ابواب مقدّمات حدود ، ح 4 .\r\n","page_name":" 70 ","page_number":70},
  {"content":"\r\n\r\nيملكه أحد » استفاده مىشود ، قوىتر است ؛ بنابراين ، به اطلاق آن فتوا مىدهيم ؛ و فرقى بين ثبوت حدّ به اقرار يا بيّنه نمىگذاريم . در هيچ‌كدام حقّ شفاعت نيست .\r\nنكته‌ى آخر آن‌كه : آن‌چه در باب كفالت گفتيم ، مبنى بر آن‌كه به احتمال قوى « حدّ » اعمّ از تعزير است ، در باب شفاعت نيز جريان دارد ؛ يعنى شفاعت در تعزير نيز پذيرفته نمىشود و امكان ندارد .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nبخش دوّم : حدّ لواط ، مساحقه و قوّادى\r\n\r\nفصل اوّل : حدّ لواط و ملحقات آن\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n[ تعريف اللواط وطرق إثباته 
  ]\r\n[ مسألة 1 - اللواط وطء الذكران من الآدمي بإيقاب وغيره .\r\nوهو لا يثبت إلّاباقرار الفاعل أو المفعول أربع مرّات ، أو شهادة أربعة رجال بالمعاينة مع جامعيّتهم لشرائط القبول . 
  ]\r\n\r\nتعريف لواط و راه‌هاى اثبات آن\r\nدر اين مسأله دو فرع مطرح است :\r\n1 - لواط به وطى ذُكران از آدمى به داخل كردن يا غير آن گويند .\r\n2 - راه ثبوت لواط به چهار مرتبه اقرار فاعل يا مفعول بوده ، و يا چهار مردى كه شرايط شهادت را داشته باشند ، به رؤيت و معاينه‌ى لواط شهادت دهند .\r\nامام راحل رحمه الله مىفرمايد : لواط وطى « ذُكران » است . « ذُكران » مانند « ذُكور » جمع « ذَكَر » است ؛ و گرنه اگر مراد دو مذكّر بود ، بايد آن را به سبب مضاف‌اليه بودن « ذكرين » مىگفت . علّت اين اطلاق ، استعمال فقهاى بزرگ مانند صاحب شرايع « 1 » و غير او است ؛ امامِ راحل رحمه الله نيز در تعبير ، از آنان متابعت كرده‌اند . وطى خواه به ايقاب و دخول باشد يا غير آن ، لواط است ؛ بنابراين ، دايره‌ى لواط را توسعه مىدهند . پس ، شامل « بين الفخذين » نيز مىشود . قبل از ورود به تعريف لواط ، بايد به دو مطلب توجّه شود :\r\n\r\nمطلب اوّل : ريشه‌ى لغوى لواط\r\n« لواط » آيا لفظى عربى بوده ، و ريشه و اصل لغوى دارد ، يا از واژه‌هاى مستحدثه است و براى آن در لغت عرب اصل و ريشه‌اى نيست ؟\r\nصاحب جواهر رحمه الله مىفرمايد : « واشتقاقه من فعل قوم لوط » ؛ اين كلمه از فعل قوم لوط مشتق شده ، و منشأش عمل آن قوم است . « 2 »\r\nمقصود صاحب جواهر رحمه الله از اين عبارت چيست ؟ دو احتمال در آن وجود دارد :\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 941 .\r\n( 2 ) . جواهر الكلام ، ج 41 ، ص 374 .\r\n","page_name":" 75 ","page_number":75},
  {"content":"\r\n\r\nالف : كلمه‌ى لواط در لغت عرب وجود نداشته است . زيرا ، عرب قبل از لوط پيامبر نيز وجود خارجى داشته ، ولى اين عمل در ميان آنان رايج نبوده است ؛ لذا ، اين كلمه از نام حضرت لوط گرفته شده است ، به لحاظ اين كه قوم او مرتكب اين عمل شنيع شدند .\r\nايشان اگر اين مطلب را قصد كرده باشد ، با مراجعه به كتاب لغت مانند المنجد مىبينيم درباره لواط به اندازه‌ى يك ستون يا كم‌تر از يك صفحه ، در مشتقّات و معانى آن بحث كرده و مىگويد : « لاط ، يَلُوط لَوْطاً يا لُوطاً » و « لاط الشيء بالشيء أي ألصقه به » معناى متعدّى دارد و « لاط الشيء بقلبى أيلصق به » معناى لازم دارد . « لاط يلوط لوطاً » به معناى ضرب و طبل مىآيد ؛ و گاه به معناى زياده و ربا نيز استعمال مىگردد .\r\nاز اين‌رو ، اگر مقصود صاحب جواهر رحمه الله اين احتمال باشد ، كلامش تمام نيست ؛ علاوه بر اين كه « لوط » نام پيامبرى بوده و معناى اسمى دارد و نه مصدرى ، تا از آن فعل‌اشتقاق يابد .\r\nب : اگر مقصود ايشان آن است كه لواط به معناى اصطلاحى كه فقها مطرح مىكنند ، ربطى به لغت ندارد و به قوم لوط مربوط بوده و از آن‌جا گرفته‌اند و از آن زمان شيوع پيدا كرده است ؛ بعيد نيست حرف قابل قبولى باشد . زيرا ، از كلام قرآن مجيد استفاده مىشود كه اين عمل بىسابقه بوده است :\r\nوَلُوطًا إِذْ قَالَ لِقَوْمِه‌ِى أَتَأْتُونَ الْفحِشَةَ مَا سَبَقَكُم بِهَا مِنْ أَحَدٍ مّنَ الْعلَمِينَ * إِنَّكُمْ لَتَأْتُونَ الرّجَالَ شَهْوَةً مّن دُونِ النّسَآءِ بَلْ أَنتُمْ قَوْمٌ مُّسْرِفُونَ . « 1 »\r\nيعنى حضرت لوط فرمود : مخترع اين عمل شما هستيد ، هيچ كس چنين عملى را قبل از قوم لوط انجام نداده و سابقه‌ى تاريخى نداشته است . در اين صورت ، ممكن است به ذهن بيايد عملى كه هرچند به صورت نادر در خارج محقّق نشده و مبتلابه نيز نبوده و قبل از قوم لوط نيز به فكر كسى اين عمل خطور نكرده بود ، نيازى به وضع لفظ براى آن نبوده است .\r\nاز اين‌رو ، مىگوييم : لواط به معناى اصطلاحى مشتقّ از عمل قوم لوط است و ربطى به لغت ندارد ؛ سابقه‌ى لغوى و وضعى نيز براى آن نيست و كلام صاحب جواهر رحمه الله متين است .\r\n\r\n\r\n","description":"","footnote":"\r\n( 1 ) . سوره‌ى اعراف ، 80 و 81 .\r\n","page_name":" 76 ","page_number":76},
  {"content":"\r\n\r\n\r\nمطلب دوّم : حرمت لواط در قرآن\r\nحرمت لواط از مسلّمات فقه و ضروريّات آن است ؛ بلكه مىتوانيم ادّعا كنيم مانند وجوب نماز و روزه از ضروريّات اسلام به شمار مىآيد ؛ به‌گونه‌اى كه اگر كسى حرمتش را انكار كند و توجّه به لازمه‌ى انكارش داشته باشد ، مرتدّ محسوب مىشود .\r\nبنابراين ، بعيد نيست بگوييم حرمت لواط به حدّى مسلّم است كه مانند حرمت خمر ، و بلكه بالاتر از آن ، به لحاظ بزرگى گناه و عقوبتش ، از ضروريّات اسلام به شمار مىآيد .\r\nآيات و روايات متعدّدى نيز بر آن دلالت مىكند كه به بعضى از آن‌ها اشاره مىكنيم :\r\nالف : كلام حضرت لوط پيامبر عليه السلام در دو جاى قرآن ؛ و تعبير لواط به فاحشه :\r\nوَلُوطًا إِذْ قَالَ لِقَوْمِه‌ِى أَتَأْتُونَ الْفحِشَةَ مَا سَبَقَكُم بِهَا مِنْ أَحَدٍ مّنَ الْعلَمِينَ * إِنَّكُمْ لَتَأْتُونَ الرّجَالَ شَهْوَةً مّن دُونِ النّسَآءِ بَلْ أَنتُمْ قَوْمٌ مُّسْرِفُونَ ؛ « 1 » وَ لُوطًا إِذْ قَالَ لِقَوْمِه‌ِى أَتَأْتُونَ الْفحِشَةَ وَ أَنتُمْ تُبْصِرُونَ . « 2 »\r\nدر اين دو آيه‌ى شريفه ، مقصود حضرت لوط از عنوان « فاحشه » همان عمل لواط است ؛ و احتمال ديگرى در آن راه ندارد . عنوان « فاحشه » از نظر قرآن به حدّى قبيح است كه خداوند متعال نهى از زنا را به آن تعليل مىكند .\r\nدر سوره‌ى اسرا آمده است : وَ لَاتَقْرَبُواْ الزّنَى إِنَّه‌ُو كَانَ فحِشَةً وَسَآءَ سَبِيلًا . « 3 »\r\nاز اين آيه استفاده مىشود : از نظر منطق قرآن ، « فاحشه » ، عملى زشت و قبيحِ مسلّم است ؛ بنابراين ، حرمت زنا به آن معلّل گشته است . آيات ديگرى نيز بر حرمت اين عمل دلالت دارد ؛ مانند آياتى كه در باب نكاح و وطى زنان و كنيزان وارد شده است ؛ كه به دنبال آن مىفرمايد : فَمَنِ ابْتَغَى وَرَآءَ ذَ لِكَ فَأُوْللِكَ هُمُ الْعَادُونَ . « 4 »\r\nيعنى وطى حلال منحصر به وطى زنان يا كنيزان است ؛ از اين دو نبايد تجاوز كرد . هر كسى غير از اين دو راه را بطلبد ، تجاوزگر است . « وراء ذلك » عنوان عامى است كه شامل زنا و لواط مىشود .\r\n\r\n\r\n","description":"","footnote":"\r\n( 1 ) . سوره‌ى اعراف ، 80 - 81 .\r\n( 2 ) . سوره‌ى نمل ، 54 - 55 .\r\n( 3 ) . سوره‌ى اسراء ، 32 .\r\n( 4 ) . سوره‌ى مؤمنون ، 7 .\r\n","page_name":" 77 ","page_number":77},
  {"content":"\r\n\r\n\r\nمطلب سوّم : حرمت لواط در روايات\r\n1 - وعنه ، عن أبيه عن إسماعيل بن مرار ، عن يونس ، عن بعض أصحابنا ، عن أبي عبداللَّه عليه السلام ، قال : سمعته يقول : حرمة الدّبر أعظم من حرمة الفرج ، وإنّ اللَّه أهلك امّة لحرمة الدبر و لم يهلك أحداً لحرمة الفرج . « 1 »\r\nفقه الحديث : هرچند روايت مرسله است ، امّا مرسِل آن يونس بن عبدالرحمان است كه بنا بر مشهور ، مرسلاتش حجّت است . امام عليه السلام مىفرمايد : حرمت لواط بزرگ‌تر از حرمت زنا است ؛ و خداوند امّتى ( قوم لوط ) را به خاطر آن هلاك كرد ؛ امّا كسى را براى زنا نابود نكرد .\r\nمقصود اين است كه در باب زنا ، خداوند عقوبت دنيوى را به حدّى نشان نداده است كه جمعيّت و امّتى را به جهت آن هلاك كند ؛ هرچند ممكن است عكس‌العمل‌هايى غير از هلاكت داشته باشد .\r\nدلالت روايت بر حرمت تمام است . زيرا ، اگر حرام نبود ، سبب هلاكت قومى نمىشد .\r\n2 - وعنه ، عن أبيه ، عن النّوفلي ، عن السّكوني ، عن أبي عبداللَّه عليه السلام ، قال : قال أمير المؤمنين عليه السلام : لو كان ينبغي لأحد أن يرجم مرّتين لرجم اللوطي . « 2 »\r\nفقه الحديث : امير مؤمنان عليه السلام فرمود : اگر سزاوار بود و امكان داشت شخصى را دو مرتبه رجم كنند ، هر آينه لوطى را رجم مىكردند .\r\n3 - وعنه ، عن عليّ بن إبراهيم ، عن النوفلي ، عن السّكوني ، عن أبي عبداللَّه عليه السلام ، قال : قال أمير المؤمنين عليه السلام : اللواط ما دون الدبر ، والدبر هو الكفر . « 3 »\r\nفقه الحديث : حضرت فرمود : لواط دخول در كمتر از دُبر - يعنى فخذين و ران‌ها - است و دخول در دُبر كفر است .\r\nامام عليه السلام در مقام بيان مراتب لواط است ؛ با ذكر مراتب ، به ذهن نمىآيد كه بعضى از\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 249 ، باب 17 از ابواب نكاح المحرم ، ح 2 .\r\n( 2 ) . همان ، ج 18 ، ص 420 ، باب 3 از ابواب حدّ لواط ، ح 2 .\r\n( 3 ) . همان ، ج 14 ، ص 257 ، باب 20 از ابواب نكاح محرّم ، ح 2 .\r\n","page_name":" 78 ","page_number":78},
  {"content":"\r\n\r\nآن‌ها حلال باشد . مىفرمايد : لواطى كه شما شنيده‌ايد ، و به اين اندازه اهميّت دارد ، در پايين‌تر دُبر است ؛ امّا اگر ايقاب و دخولى به دُبر واقع شود ، حكم اين بالاتر از حرمت ، يعنى كفر است . هرچند كفر واقعى مقصود نيست تا احكام كفر بر آن مترتب گردد ؛ بلكه مثل تعبيرى كه در باب ترك حجّ رسيده : وَمَن كَفَرَ فَإِنَّ اللَّهَ غَنِىٌّ عَنِ الْعلَمِينَ « 1 » اشاره به شدّت وجوب حجّ دارد .\r\n4 - محمّد بن يعقوب ، عن عليِّ بن إبراهيم ، عن أبيه ، عن ابن أبي عمير ، عن أبي بكر الحضرمي ، عن أبي عبداللَّه عليه السلام ، قال : قال رسول اللَّه صلى الله عليه و آله : من جامع غلاماً جاء يوم القيامة جنباً لا ينقيه ماء الدّنيا و غضب اللَّه عليه ولعنه وأعدّ له جهنّم وساءت مصيراً ، ثمّ قال : إنَّ الذّكر يركب الذّكر فيهتزّ العرش لذلك . « 2 »\r\nفقه الحديث : امام صادق عليه السلام فرمود : رسول خدا صلى الله عليه و آله فرمودند : كسى كه با مذكّرى لواط كند ، در قيامت جُنب وارد محشر مىشود ؛ و آب دنيا نمىتواند او را پاك كرده و از جنابت بيرون آورد . - اين معنا نيز كنايه از شدّت گناه است ؛ نه اين كه واقعاً جنب مىماند و آثار جنابت بر او مترتّب است ؛ پس نمىتواند نماز بخواند و كارهايى كه در آن‌ها طهارت شرط است را انجام دهد . - خداوند بر او غضب و لعن كرده ، جهنّم را برايش آماده ساخته و بد بازگشتى دارد . آن‌گاه رسول خدا صلى الله عليه و آله فرمود : وقتى لواطى تحقّق يابد ، عرش خدا به لرزه و اهتزاز درآيد .\r\nدنباله‌ى حديث به شرح زير است :\r\nوقال رسول اللَّه صلى الله عليه و آله : وإنّ الرّجل ليؤتى في حقبه فيحبسه اللَّه على جسر جهنّم حتّى يفرغ اللَّه من حساب الخلائق ثمّ يؤمر به إلى جهنّم فيعذّب بطبقاتها طبقة طبقةً حتّى يرد إلى أسفلها ولا يخرج منها . « 3 »\r\nپيامبر خدا صلى الله عليه و آله فرمود : مردى كه مفعول واقع شده باشد ، با همان محفظه و زندانش\r\n\r\n\r\n","description":"","footnote":"\r\n( 1 ) . سوره‌ى آل عمران ، 97 .\r\n( 2 ) . وسائل الشيعة ، ج 14 ، ص 248 ، باب 17 از ابواب نكاح محرّم ، ح 1 .\r\n( 3 ) . همان ، ص 252 ، باب 18 از ابواب نكاح محرم ، ح 1 .\r\n","page_name":" 79 ","page_number":79},
  {"content":"\r\n\r\nبياورند ؛ و خداوند او را بر جهنّم حبس كرده و معطّلش مىكند تا از حساب خلايق فارغ شود . آن‌گاه فرمان مىدهد او را به جهنّم ببرند ، و در هر طبقه‌اى عذاب مىگردد تا به آخرين طبقه و شديدترين آن‌ها برسد ؛ در آن‌جا باقى مىماند و راه خروجى ندارد .\r\nمجموعه‌ى آيات و روايات فوق بر حرمت لواط در شرع اسلام دلالت دارد .\r\n\r\nفرع اوّل : تعريف لواط\r\nامام راحل رحمه الله در تحرير الوسيله به تبعيّت از فقها گفته‌اند : « اللواط وطىء الذكران من الآدمى بإيقاب وغيره » . لازم است پيرامون اين تعريف مقدارى بررسى نماييم . « وطى » مصدر و به « ذُكران » كه مفعول است اضافه شده ، نه به فاعل ؛ زيرا ، اگر « ذُكران » را فاعل بگيريم ، تعريف اعمّ از لواط مىشود . چه آن كه هرجا وطى محقّق باشد ، واطى و فاعلش مذكّر است . علاوه بر اين كه جدايى مسأله لواط از زنا ، در جهت مفعول و موطوء است ؛ لذا ، معناى عبارت ، مذكّرانى است كه موطوء واقع شوند .\r\nاشكالى كه در اين تعريف وجود دارد ، آن است كه مانند تعريف زنا شامل دو طرف نمىشود ؛ در حالى كه لواط كه فعل لاطى است ، اضافه‌ى به ملوط و مفعول نيز دارد ؛ و در احكام ، فرقى بين لاطى و ملوط نيست . بر هر دو حرام و موجب حدّ است . بنابراين ، بايد به گونه‌اى تعريف كرد كه هر دو را شامل شود . اين تعريف براى لاطى است . در باب زنا نيز تعريف فقط فاعل را شامل مىشد ؛ در حالى كه بحث ما در كتاب حدود و بيان حدِّ هر دو طرف است .\r\nمرحوم امام با قيد « من الآدمى » وطى به حيوانات مذكّر را خارج كرد ؛ هرچند آن نيز عمل حرامى است و احكام مخصوصى دارد ؛ امّا ربطى به لواط ندارد .\r\nقيد « بإيقاب وغيره » دو بحث دارد :\r\nبحث اوّل : در عموميت دايره‌ى لواط ، كه شامل « ايقاب » يعنى دخول و « غير إيقاب » - يعنى جايى كه دخول در دُبر نبوده ، بلكه بين ران‌ها و باسن داخل كرده است - مىشود .\r\nظاهر تعريف فقها و امام راحل قدس سره اين است كه لواط معناى عامّى دارد و اختصاص به موردى كه دخول كرده باشد ، ندارد . ولى صاحب جواهر رحمه الله بدون استشهاد به دليل و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمطلبى فرموده است : استعمال لواط در جايى كه دخول نباشد ، مجاز است . « الظاهر أنّ إطلاق اللواط على غيره من التفخيذ أو الفعل بين الإليتين من المجاز » . « 1 »\r\nاز ايشان بر مجازيّت دليل مىطلبيم . تنها دليلى كه مىتوان ذكر كرد ، استيناس است ؛ همان‌گونه كه در باب زنا مىگفتيم : تا ايلاج محقّق نشود ، زنا نيست ؛ در باب لواط نيز بگوييم تا زمانى كه دخول نكرده ، حقيقت لواط محقّق نمىگردد .\r\nاگر دليل همين مقدار باشد ، در نقدش مىگوييم : چه دليلى بر مشابهت زنا با لواط داريد ؟ همان فقهايى كه در باب زنا ايلاج را مطرح كرده‌اند ، در باب لواط نيز به عدم فرق بين ايقاب و غير آن تصريح دارند .\r\nعلاوه بر اين كه روايات وارد شده ، بر اعمّيت دلالت دارد ؛ مانند روايت سكونى :\r\n« اللواط ما دون الدبر والدبر هو الكفر » . « 2 » اگر بخواهيم بر عبارت امام عليه السلام جمود كنيم ، بايد بگوييم : لواط انحصار به مادون دُبر دارد ؛ ليكن از نظر فقهى نمىتوانيم فرض دخول را از تحت عنوان لواط خارج كنيم ؛ بلكه بايد گفت : لواط معمولى كه از جمله محرّمات بوده و حدّ هم دارد ، بلكه از محرّماتِ متوسّط يا بالاتر است ، به « مادون دُبر » محقّق مىگردد ؛ و اگر مسأله‌ى ايقاب در كار بود ، هم‌مرز كفر مىشود .\r\nمحمّد بن الحسن بإسناده عن سهل بن زياد ، عن بكر بن صالح ، عن محمّد بن سنان ، عن حذيفة بن منصور ، قال : سألت أبا عبداللَّه عليه السلام عن اللّواط فقال :\r\nما بين الفخذين ، وسألته عن الّذي يوقب ، فقال : ذاك الكفر بما « لما » أنزل اللَّه على نبيّه صلى الله عليه و آله . « 3 »\r\nفقه الحديث : حذيفه از امام صادق عليه السلام درباره‌ى لواط پرسيد ، حضرت فرمود : بين دو ران است . سؤال كرد : اگر دخولى در كار باشد ، امام عليه السلام فرمود : اين كفر است به آن‌چه كه بر پيامبر نازل شده است .\r\nدر اين روايت ، ماهيّت لواط به مادون دُبر تعريف شده است ، و بر ايقاب عنوان لواط\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 376 .\r\n( 2 ) . وسائل الشيعة ، ج 14 ، ص 257 ، باب 20 از ابواب نكاح محرم ، ح 2 .\r\n( 3 ) . همان ، ح 3 .\r\n","page_name":" 81 ","page_number":81},
  {"content":"\r\n\r\nگفته نشده ، و بلكه آن را كفر دانسته است . با ملاحظه‌ى اين قبيل روايات ، مىگوييم : لواط دو مرتبه دارد : يكى لواط اصطلاحى كه مادون دُبر است ؛ و ديگرى لواطى كه تا مرز كفر رفته و توأم با ايقاب است . دليل اين مطلب ، اتّفاق فقها بر صدق لواط در صورت ايقاب است ؛ حتّى صاحب جواهر رحمه الله مىگويد : معناى حقيقى لواط همان صورت ايقاب است . « 1 »\r\nاگر از فتواى فقها صرف نظر كرده و تعريف آنان را ناديده بگيريم ، و تنها به روايات توجّه كنيم ، بايد صورت ايقاب را لواط ندانيم ؛ و آن را منحصر به مادون دُبر و بين ران‌ها بنماييم .\r\n\r\nبحث دوّم : مراد از ايقاب\r\nسه احتمال در اين‌جا وجود دارد : الف : تمام آلت ، ب : مقدار حشفه ، ج : مسمّاى ادخال . قبل از ورود به اين بحث ، بايد به دو نكته توجّه شود : 1 - در باب لواط چند حكم مترتّب مىشود : وجوب غسل ، حرام ابدى شدن خواهر و مادر و دختر ملوط بر لاطى و حدّ لواط .\r\n2 - هرچند تعريف لواط اعمّ از مادون دُبر و ايقاب است ، امّا در مقدار حدّ با هم فرق دارند ؛ مانند : زناى محصن و غير محصن ، كه بر هر دو زنا صادق بود ، ولى در حدّ تفاوت داشتند ؛ در باب لواط نيز ، حدّ لواط ايقابى قتل ، و غير ايقابى ، صد تازيانه است .\r\nبا توجّه به اين دو مقدّمه ، اشكالى كه ممكن است براى بعضى مطرح شود ، اين است كه با تعميم لواط نسبت به ايقاب و غير آن ، بحث از محقِّق ايقاب بىفايده و غلط است ؛ اين بحث در باب زنا جا داشت ، ولى اين‌جا ثمره‌اى ندارد ؛ زيرا ، لواط مادون دُبر را نيز شامل مىشود . اين اشكال خودبه‌خود رفع مىشود . زيرا ، بين دو لواط در حدّ تفاوت است ؛ و لواطى كه سبب جنابت مىشود ، لواط ايقابى است نه غير ايقابى در صورت عدم انزال .\r\nعلاوه بر اين كه براى مقدار ايقاب نيز دو خصوصيّت هست ؛ زيرا ، دخولى سبب وجوب غسل جنابت مىشود كه به اندازه‌ى حشفه باشد و ايقابى كه موجب حرمت خواهر ، مادر و دختر ملوط مىگردد ، مسمّاى ايقاب است ؛ هرچند غسل جنابت نيز واجب نشود . سخن در اين است كه حدّ قتل بر چه ايقابى مترتّب است : مسمّاى ايقاب يا ايقاب حشفه ؟ احتمال جميع آلت را فقها متعرّض نشده‌اند ، و شايد به طور عادى نيز ممكن هم نباشد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 376 .\r\n","page_name":" 82 ","page_number":82},
  {"content":"\r\n\r\n\r\nاقوال فقها در مقدار ايقاب\r\nشهيد ثانى رحمه الله در شرح لمعه مىفرمايد : ظاهراً فقها اتّفاق دارند بر اين كه حدّاقل ايقابى كه موجب حدّ قتل مىشود ، بايد به اندازه‌ى حشفه باشد . « 1 » از اين بيان استفاده مىشود بين ايقابى كه حرام‌كننده خواهر و دختر و مادر ملوط است با ايقابى كه حدّ آن قتل است ، فرق وجود دارد .\r\nصاحب رياض رحمه الله « 2 » نيز همين معنا را فرموده است ؛ ليكن شهيد ثانى قدس سره در مسالك « 3 » فرموده است : معناى ايقاب ادخال است كه به مسمّى نيز محقّق مىشود ؛ و آن‌چه مرحوم علّامه در قواعد « 4 » فرموده - مبنى بر آن كه ايقاب را به معناى « غيبوبة حشفة » گرفته است و ظهور در تمام حشفه دارد - صحيح نيست ؛ زيرا ، ايقاب با اوّل جزء از آلت محقق مىشود و لازم نيست تمام حشفه يا مقدارى از آن باشد .\r\nبعضى از فقها در توجيه كلام مرحوم علّامه گفته‌اند : مقصود ايشان از غيبوبت حشفه هم شامل كلّ و هم شامل بعضى از آن مىشود .\r\nاز مجموعه‌ى اين نقد و ايرادها استفاده مىشود در مقدار دخول ، اتّفاق و اجماعى وجود ندارد ؛ زيرا ، آن‌چه را كه شهيد رحمه الله در شرح لمعه به فقها نسبت مىدهد ، خود در مسالك با آن مخالفت كرده و ايقاب را به ادخال مطلق تفسير مىكند . بنابراين ، بايستى ببينيم آيا حدّ لواط در ايقاب به اندازه‌ى حشفه همان‌گونه كه در زنا گفتيم ، قتل است ؛ يا كمتر از آن ؟\r\nكدام يك از ادلّه استفاده مىشود ؟\r\nنظر برگزيده\r\nسه احتمال در ايقاب - تمام آلت ، تمام حشفه ، مسمّاى ذَكَر - وجود داشت .\r\nاحتمال اوّل را كسى مطرح نكرده و شايد امكان هم نداشته باشد . بنابراين ، بحث در انتخاب دو احتمال ديگر است . در مسأله ، اجماع و اتّفاقى وجود ندارد ؛ لذا ، بايد به ادلّه مراجعه كنيم .\r\n\r\n\r\n","description":"","footnote":"\r\n( 1 ) . شرح لمعه ، ج 9 ، ص 143 .\r\n( 2 ) . رياض المسائل ، ج 10 ، ص 89 .\r\n( 3 ) . مسالك الافهام ، ج 14 ، ص 401 .\r\n( 4 ) . قواعد الاحكام ، ج 2 ، ص 256 .\r\n","page_name":" 83 ","page_number":83},
  {"content":"\r\n\r\nدر رواياتى كه حدّ لواط را قتل معيّن كرده ، كلمه‌ى ايقاب و مشتقّاتش استعمال شده ، و بر آن تكيه كرده است ؛ و هيچ مسأله يا امر زايد ديگرى مطرح نيست . اگر ما باشيم و همين ادلّه ، مىگوييم : مسمّاى ادخال و ايقاب كافى است .\r\nدليلى بر ملازمه بين حدّ قتل و وجوب غُسل نيز نداريم ؛ همان‌گونه كه به عدم ملازمه بين وجوب حدّ در مادون دُبر و وجوب غسل جنابت ، در صورتى كه منى انزال نشود ، يقين داريم . در صورت انزال منى ، وجوب غُسل به خاطر انزال است ، و نه به دخول در بين ران‌ها .\r\nجايى كه موجب غسل جنابت هست ، دخول به اندازه‌ى حشفه است ؛ امّا دليلى نداريم كه دلالت كند هرجا غسل جنابت در لواط واجب شد ، حدّ قتل نيز مترتّب مىگردد ؛ بنابراين ، با نبودن ملازمه‌ى بين دو باب ، بايد به ظاهر روايات ، يعنى مطلق ايقاب اخذ نمود .\r\nقياس باب لواط به باب زنا نيز از وجوه متعدّد ، قياس مع‌الفارق است ؛ كه به بعضى از آن‌ها اشاره مىكنيم :\r\nوجه اوّل : در باب زنا به حسب روايات ، بين وجوب غُسل جنابت و حدّ زنا ملازمه بود .\r\nروايات بر « التقاء ختانين » تصريح داشت كه ملازمه با ادخال تمام حشفه دارد ؛ زيرا ، اگر بعضى از حشفه داخل شود ، اين عنوان صدق نمىكند . التقاء در جايى است كه لااقلّ به مقدار تمام حشفه ادخال شود . اين روايات به زنا مربوط است ؛ از كجا و به چه دليل ، آن را به لواط نيز سرايت دهيم ؟ اين مسائل با هم مساوى نيستند .\r\nوجه دوّم : در باب زنا ، شهادت دو زن به جاى يك مرد پذيرفته بود ؛ يعنى اگر سه مرد و دو زن شهادت مىدادند ، حدّ جارى مىشد ؛ امّا حدّ لواط فقط به شهادت چهار مرد عادل ثابت مىشود .\r\nنتيجه اين كه ، لواط احكامى مغاير با زنا دارد ؛ و از نظر حرمت نيز با آن قابل مقايسه نيست . ما احتمال قوى مىدهيم كه حرمت لواط شديدتر از حرمت زنا باشد ؛ به‌گونه‌اى كه ادخالِ كمتر از مقدار حشفه نيز سبب ترتّب حدّ مىگردد ؛ امّا باب زنا اين‌گونه نيست . در اين‌جا به روايات باب زنا اشاره‌اى گذرا داريم تا معلوم شود ربطى به باب لواط ندارد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n1 - صحيحه‌ى محمّد بن مسلم : قال : سألته متى يجب الغسل على الرّجل والمرأة ؟ فقال : إذا أدخله فقد وجب الغسل والمهر والرجم . « 1 »\r\nفقه الحديث : از امام عليه السلام سؤال مىكند : چه زمانى بر مرد و زن غسل واجب مىشود ؟\r\nامام عليه السلام فرمود : آن‌گاه كه ذَكَر را داخل كند ( ضمير در « أدخله » ، به ذَكَر برمىگردد ) ، غسل و مهر و رجم واجب مىشود .\r\nدر اين جا نمىتوان به اطلاق « أدخله » تمسّك كرد ؛ زيرا ، در ادامه‌ى آن مىفرمايد : مهر و رجم واجب مىشود . پس ، معلوم مىشود مربوط به باب زنا و مرد و زن است ؛ و به باب لواط مربوط نيست . روايت ديگرى نيز ادخال را معنا مىكند .\r\n2 - صحيحه‌ى محمّد بن إسماعيل بن بزيع : قال : سألت الرضا عليه السلام عن الرّجل يجامع المرأة قريباً من الفرج فلا ينزلان متى يجب الغسل ؟ فقال : إذا التقى الختانان فقد وجب الغسل . فقلت : التقاء الختانين هو غيبوبة الحشفة ؟\r\nقال : نعم . « 2 »\r\nفقه الحديث : از امام رضا عليه السلام سؤال مىكند : چه زمانى غسل واجب مىشود ؟ حضرت در پاسخ فرمود : زمانى كه التقاى ختانين شد . پرسيد : التقاى ختانين همان غايب شدن ختنه‌گاه است ؟ حضرت فرمود : آرى .\r\nاز اين‌جا معلوم مىشود ادخال در باب زنا با التقاى ختانين و غيبوبة الحشفة يك معنا دارد .\r\n3 - محمّد بن عليِّ بن الحسين بإسناده عن عبيداللَّه بن عليّ الحلبيّ ، قال :\r\nسئل أبو عبداللَّه عليه السلام عن الرجل يصيب المرأة فلا ينزل ، أعليه غسل ؟ قال :\r\nكان عليّ عليه السلام يقول : إذا مسّ الختان الختان فقد وجب الغسل ، قال : وكان عليّ عليه السلام يقول : كيف لا يوجب الغسل ؟ والحدّ يجب فيه ، وقال : يجب عليه المهر والغسل . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 469 ، باب 6 از ابواب الجنابة ، ح 1 .\r\n( 2 ) . همان ، ح 2 .\r\n( 3 ) . همان ، ح 4 .\r\n","page_name":" 85 ","page_number":85},
  {"content":"\r\n\r\nفقه الحديث : از امام صادق عليه السلام پرسيدند : مردى با زنى نزديكى كرده امّا منى از او خارج نشده ، آيا غسل بر او واجب است ؟ امام عليه السلام فرمود : امير مؤمنان عليه السلام مىفرمود : وقتى ختنه‌گاه با ختنه‌گاه تماس پيدا كرد ، غسل واجب مىشود . و مىفرمود : چگونه غسل واجب نشود در حالى كه حدّ واجب مىشود ؟ ! و فرمود : مهر و غسل بر او واجب مىشود .\r\nاز اين روايات استفاده شد بين مهر ، غسل و حدّ در باب زنا ملازمه است ؛ يعنى جايى كه غسل واجب مىشود ، حدّ هم واجب مىگردد ؛ و جايى كه غسل واجب مىشود ، مهر هم به گردن مرد ثابت مىشود . امّا دليلى بر سرايت اين ملازمه به باب لواط نداريم ؛ زيرا ، در لواط غير ايقابى حدّ جارى است ، ولى غسل واجب نمىباشد .\r\nاز آن‌چه گفتيم ، معلوم شد ايقاب در باب لواط به مسمّاى دخول محقّق مىشود و با ايلاج در باب زنا كه به غايب شدن حشفه محقّق مىگردد ، فرق دارد .\r\n\r\nفرع دوّم : طريق اثبات لواط\r\nامام راحل رحمه الله مىفرمايند : به چهار مرتبه اقرار فاعل در حقّ خودش ، يا اقرار مفعول براى خودش - اقرار هر كدام فقط در حقّ خودش نافذ است و لواط را نسبت به ديگرى ثابت نمىكند . - و يا شهادت چهار مرد به معاينه و رؤيت - به همان كيفيّتى كه در باب زنا گفتيم ؛ و با برخوردار بودن آنان از شرايط قبولى شهادت - لواط اثبات مىگردد .\r\nاين فرع يك جنبه‌ى ثبوتى و يك جنبه‌ى نفىاى دارد . جنبه‌ى ثبوتى آن عبارت است از : راه‌هايى كه با آن‌ها لواط ثابت مىشود . و امام در مسأله ( 3 ) به جنبه‌ى نفىاى آن اشاره مىكنند ، كه عبارت است از اين كه : به كمتر از چهار مرتبه اقرار يا به غير از چهار مرد عادل لواط ثابت نمىشود . امّا ما هر دو را اين‌جا بحث مىكنيم .\r\nثبوت لواط به چهار اقرار\r\nنسبت به اين فرع ، فتواى فقها مسلّم بوده ، و كسى هم در آن مناقشه ندارد . به همين دليل ، به\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nيك روايت بسنده مىكنيم :\r\nمحمّد بن يعقوب ، عن عليِّ بن إبراهيم ، عن أبيه ، عن ابن محبوب ، عن ابن رئاب ، عن مالك بن عطيّة ، عن أبي عبداللَّه عليه السلام ، قال : بينما أمير المؤمنين عليه السلام في ملأ من أصحابه إذ أتاه رجل فقال : يا أمير المؤمنين عليه السلام إنّي أوقبت على غلام فطهّرني .\r\nفقال له : يا هذا إمض إلى منزلك لعلّ مراراً هاج بك ، فلمّا كان من غد عاد إليه ، فقال له : يا أمير المؤمنين عليه السلام إنّي أوقبت على غلام فطهّرني . فقال له :\r\nإذهب إلى منزلك لعلّ مراراً هاج بك ، حتّى فعل ذلك ثلاثاً بعد مرّته الاولى ، فلمّا كان في الرابعة قال له : يا هذا إنَّ رسول اللَّه صلى الله عليه و آله حكم في مثلك بثلاثة أحكام فاختر أيّهنَّ شئت . قال : و ما هنَّ يا أمير المؤمنين ؟ قال : ضربة بالسيف في عنقك بالغة ما بلغت ، أو إهداب [ إهداء 
  ] من جبل مشدود اليدين والرجلين ، أو إحراق بالنّار .\r\nقال : يا أمير المؤمنين أيّهنّ أشدّ عليَّ ؟ قال : الإحراق بالنّار . قال : فإنّي قد اخترتها يا أمير المؤمنين ، فقال : خذ لذلك أهبتك ، فقال : نعم .\r\nقال : فصلّى ركعتين ثمّ جلس في تشهّده فقال : اللّهمّ إنّي قد أتيت من الذّنب ما قد علمته وإنّي تخوّفت من ذلك ، فأتيت إلى وصيَّ رسولك وابن عمّ نبيّك فسألته أن يطهّرني فخيّرني ثلاثة أصناف من العذاب ، اللّهمَّ فإنّي اخترت أشدّهنّ ، اللّهمّ فإنّي أسألك أن تجعل ذلك كفّارة لذنوبي و أن لا تحرقني بنارك في آخرتي .\r\nثمَّ قام وهو باك حتّى دخل الحفيرة الّتي حفرها له أمير المؤمنين عليه السلام وهو يرى النّار تتأجّج حوله . فبكى أمير المؤمنين وبكى أصحابه جميعاً ، فقال له أمير المؤمنين عليه السلام : قم يا هذا فقد أبكيت ملائكة السماء وملائكة الأرض ، فإنّ اللَّه قد تاب عليك ، فقم ولا تعاودنّ شيئاً ممّا فعلت . « 1 »\r\nفقه الحديث : اين روايت ، بين صحيحه و حسنه مردّد است ؛ زيرا ، ابراهيم بن هاشم ، يا امامى موثّق است و يا امامى ممدوح .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 422 ، باب 5 از ابواب حدّ لواط ، ح 1 .\r\n","page_name":" 87 ","page_number":87},
  {"content":"\r\n\r\nامام صادق عليه السلام جريانى را كه زمان امير مؤمنان عليه السلام اتّفاق افتاده بود ، نقل مىكنند - بعضى از روايات كه ائمّه عليهم السلام حوادث گذشته را نقل مىكنند ، براى قصّه‌گويى نيست ؛ بلكه نوعى بيان حكم و شيوه‌اى از راه‌هاى افاده‌ى حكم است - . امام عليه السلام فرمود : هنگامى كه امير مؤمنان عليه السلام با جماعتى از اصحاب و ياران نشسته بودند ، مردى وارد شد و گفت : « بر غلامى ايقاب كردم - به « أوقبت » تعبير مىكند ؛ و امام عليه السلام از او نمىپرسد به چه صورتى بوده ، آيا تمام حشفه يا مقدارى از آن . اين روايت دليل است بر اين كه مسمّاى ايقاب كافى است ؛ و گرنه امام عليه السلام نحوه‌ى ايقاب را مىپرسيد . - مرا تطهير كن .\r\nامير مؤمنان عليه السلام به او فرمودند : شايد خيالاتى شده‌اى ، و اين اقرار از تو سر مىزند ؛ - مثل اين كه امام عليه السلام درصدد منحرف كردن او از موضوع است - برو دنبال كارت و به خانه‌ات برگرد . فردا دوباره نزد امام عليه السلام آمده ، همان مطالب ردّ و بدل شد ، تا مرتبه‌ى چهارم كه اقرار كرد ، امام عليه السلام به او فرمود : اى فلانى ! رسول خدا درباره‌ى چنين عملى سه حكم فرمود ، هر كدام را خواستى اختيار كن . پرسيد كدام‌اند ؟\r\nامام عليه السلام فرمود : شمشيرى به گردنت بزنم به هر كجا منتهى شد ، يا تو را « اهداب » - در برخى از نسخ « اهداء » و در نسخه‌اى از كتاب وافى و جواهر « دهداه » به معناى دحراج و غلطانيدن آمده است - ؛ مقصود اين است كه تو را به بالاى كوهى ببرند و دست و پايت را ببندند و به طرف پايين بغلطانند ، و يا زنده زنده در آتش تو را بسوزانيم .\r\nگفت : كدام يك از اين سه حكم سخت‌تر و مشكل‌تر است ، تا من آن را انتخاب كنم ؟\r\nامام عليه السلام فرمود : احراق به آتش . امام عليه السلام فرمود : اسباب آن را مهيّا كن . آن‌گاه دو ركعت نماز خواند و پس از نماز گفت : خدايا تو مىدانى چه گناهى مرتكب شده‌ام ؛ من از عقوبتش مىترسم ، به نزد وصىّ رسول‌اللَّه و پسرعموى او آمدم و از او خواستم مرا تطهير كند . او مرا ، بين سه عقوبت مخيّر كرد و من سخت‌ترين آن‌ها را انتخاب كردم . خدايا از تو مىخواهم آن را كفّاره‌ى گناهم قرار دهى و مرا به آتش آخرت نسوزانى .\r\nآن مرد با ديده‌ى گريان برخاست ، و در گودالى كه امير مؤمنان حفر كرده بود ، وارد شد ؛ در حالى كه با چشم خود زبانه كشيدن آتش را مىديد . امير مؤمنان عليه السلام و اصحاب گريان\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشدند . به او فرمود : بيا لازم نيست تو را بسوزانيم . ملائكه‌ى آسمان و زمين را به گريه انداختى . خداوند توبه‌ات را پذيرفت . بار ديگر به اين كارها دست مزن .\r\nتذكّر : نكته‌ى اوّلى كه از روايت استفاده مىشود ، ترك استفصال امام عليه السلام از نوع ايقاب ، بيانگر ترتّب حدّ بر مطلق ايقاب است .\r\nنكته‌ى دوّم : روايت بر جنبه‌ى اثباتِ مسأله ، يعنى لزوم تحقّق چهار مرتبه اقرار براى ترتّب حدّى كه رسول خدا عليه السلام معيّن كرده ، دلالت دارد .\r\nنكته‌ى سوّم : از روايت استفاده مىشود : بر سه مرتبه اقرار اثرى نيست ؛ زيرا ، اگر بر كمتر از چهار مرتبه حكمى بود ، امام عليه السلام بايد آن را در مرتبه‌ى دوّم يا سوّم پياده كند . از عدم اعتناى امام عليه السلام به اقرارش در مرتبه‌ى دوّم و سوّم ، معلوم مىشود نقشى در ثبوت حدّ يا حكم ندارد .\r\nاگر گفته شود : دلالت روايت فقط بر لواط ايقابى تمام است ، امّا بر غير ايقابى نه ؛ در حالى كه مدّعاى شما اعمّ بوده و ممكن است لواط غير ايقابى به كمتر از چهار مرتبه اقرار نيز ثابت شود .\r\nمىگوييم : فرقى بين لواط ايقابى و غير ايقابى در جهت اثبات به چهار مرتبه اقرار نيست ؛ زيرا ، هيچ كس از فقها بين اين دو در اين جهت فرق نگذاشته‌اند ؛ حتّى كسى هم احتمال فرق نداده است . بنابراين ، با توجّه به فتواى اصحاب ، مىگوييم : هرچند مورد روايت ، لواط ايقابى است ؛ امّا اثبات مطلق لواط به چهار مرتبه اقرار امكان دارد و به كمتر از آن ثابت نمىشود .\r\nثبوت لواط به شهادت چهار مرد\r\nامام راحل رحمه الله فرمود : لازم است چهار مردى كه همه‌ى شرايط شهادت را دارا باشند ، به ديدن فعل لواط شهادت دهند ، تا لواط ثابت شود . دو بحث در اين‌جا مطرح هست . 1 - آيا به كمتر از چهار شاهد نيز ثابت مىشود ؟ 2 - آيا شهادت زنان منضمّ به شهادت مردان پذيرفته مىشود ؟\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبحث اوّل : لزوم شهادت چهار مرد\r\nبين لواط و مواردى كه با دو شاهد عادل ثابت مىشود ، فرق است . در آن موارد ، دليلِ حجيّت بيّنه مىگويد : دو شاهد عادل كافى است ؛ امّا در باب لواط ، خصوصيّتى وجود دارد كه اقتضا مىكند حتماً بايد چهار شاهد عادل شهادت دهند .\r\nادلّه‌اى بر اين مطلب و خصوصيّت اقامه شده كه ممكن است بر پاره‌اى از آن‌ها اشكال وارد باشد . تنها دليلِ محكم و غير قابل اشكال ، اجماع فقهاى اماميّه است . به اين صورت كه هيچ يك از فقها در لزوم چهار شاهد براى اثبات لواط مخالفت نكرده ، بلكه احتمال خلاف هم نداده است ؛ يعنى اين يك مسأله‌ى مسلّم و اتّفاقى بين علماى شيعه است .\r\nدر مقابل ، فقهاى اهل سنّت بر دو گروه هستند . ابوحنيفه و پيروان او گفته‌اند : لواط در شريعت اسلام حرام است ، امّا حدّ معينى ندارد ؛ بلكه حاكم شرع ، مرتكب آن را تعزير مىكند ، مانند : كارهاى حرامى كه حدّ ندارد . از اين رو ، مىگويند : لواط با شهادت دو نفر نيز ثابت مىشود ؛ زيرا ، اثر مهمّى بر آن مترتّب نيست .\r\nليكن سه گروه ديگر اهل سنّت ، معتقدند كه لواط حدّ دارد ؛ و بين آن‌ها نيز اين مطلب مسلّم است كه به كمتر از چهار شاهد اثبات نمىشود . لذا ، مىتوانيم ادّعا كنيم تمام مسلمانانى كه براى لواط حدّى معيّن قائل‌اند ، طريق ثبوت آن را به شهادت چهار نفر مىدانند . « 1 »\r\nدليل دوّم : بعضى گفته‌اند : وقتى لواط به همه به كمتر تبديل شوند از چهار اقرار ثابت نشود ، به طريق اولى به كمتر از چهار شاهد نيز ثابت نمىگردد ؛ زيرا ، مقام اقرار بالاتر از مقام شهادت است . شهادت ، خبر دادن ديگرى از فعل انسان است ؛ در صورتى كه اقرار خبر دادن از فعل خودش هست ؛ علاوه بر آن كه در امور مالى ، به يك بار اقرار ، مقرّبه ثابت مىشود ، در حالى كه شهادت يك نفر كافى نيست . با توجّه به اين مطالب ، مىتوان ادّعاى اولويّت كرد و گفت : بايد چهار شاهد ، بر لواط شهادت بدهند ؛ و به دو يا سه شاهد اكتفا نمىشود .\r\nدليل سوّم : حجّت بودن اقرار از اين جهت است كه شعبه‌اى از شهادت مىباشد . شهادت\r\n\r\n\r\n","description":"","footnote":"\r\n( 1 ) . المبسوط للسرخسى ، ج 9 ، ص 77 ؛ المغنى والشرح الكبير ، ج 10 ، ص 161 ؛ بدايع الصنايع ، ج 5 ، ص 487 .\r\n","page_name":" 90 ","page_number":90},
  {"content":"\r\n\r\nدو نوع است : يكى شهادتِ غير ، عليه انسان ؛ و ديگرى شهادت انسان عليه خودش .\r\nبر اين مطلب كه اقرار نوعى شهادت است دو دليل اقامه شده :\r\n1 - در روايتى كه ميثم تمّار درباره‌ى اقرار زن آبستن به زنا نزد امير مؤمنان عليه السلام و سنگسار كردنش نقل كرد ، در هر مرتبه‌اى كه آن زن نزد امام اقرار مىكرد ، حضرت مىفرمود : « اللّهمّ إنّها شهادة . . . اللّهمّ إنّهما شهادتان . . . اللّهمّ هذه ثلاث شهادات . . . اللّهمّ إنّه قد ثبت عليها أربع شهادات . . . » . « 1 »\r\nيعنى : امير مؤمنان عليه السلام پس از هر اقرارى به تحقّق شهادتى تصريح كردند . آيا نمىتوان از اين تعبير استفاده كرد كه اگر بر اقرار عنوان شهادت منطبق است ، پس همان‌گونه كه چهار اقرار لازم است ، چهار شاهد نيز لازم مىباشد ؟\r\n2 - در روايتى از اصبغ بن نباته در باب زنا ، آمده است : « الاقرار بمنزلة الشهادة » ؛ « 2 » اقرار جانشين شهادت است .\r\nدليل چهارم : در گذشته گفتيم : در مقايسه‌ى بين زنا و لواط مىبينيم حرمت لواط شديدتر از حرمت زنا است ؛ وقتى در زنا چهار شاهد لازم است ، معنى ندارد در چيزى كه حرمتش اقوى و اشدّ از او است ، كمتر از چهار شاهد نقش داشته باشد ؛ هرچند در باب زنا ، گاه دو زن به جاى يك مرد ، يا چهار زن به جاى دو مرد مىتوانند شهادت بدهند ؛ امّا به هر حال ، چهار شاهد بايد باشد و به كمتر از آن اثبات نمىشود .\r\nنقد دليل چهارم : ممكن است كسى بگويد : حرمت قتل شديدتر است يا حرمت لواط ؟\r\nبدون هيچ اشكالى حرمت قتل شديدتر است ؛ ولى قتل با دو شاهد عادل ثابت مىشود .\r\nبنابراين ، نمىتوان گفت : هر چيزى كه حرمتش شديدتر بود ، عدد چهار در آن خصوصيّت دارد . همان‌طور كه زنا حرمتش از قتل كمتر است ، امّا به چهار شاهد نياز دارد ، در صورتى كه قتل با دو شاهد ثابت مىگردد .\r\nدفع نقد : مسأله‌ى قتل با مسأله‌ى زنا و لواط قابل قياس نيست ؛ زيرا ، در اين دو ، فقط حرمت عمل مطرح نيست ؛ بلكه هتك حيثيّت و آبروى مسلمان نيز وجود دارد ؛ در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 378 ، باب 6 از ابواب زنا ، ح 1 .\r\n( 2 ) . همان ، ص 342 ، باب 31 از ابواب مقدّمات الحدود ، ح 4 .\r\n","page_name":" 91 ","page_number":91},
  {"content":"\r\n\r\nمسأله‌ى قتل دو نفر با هم دعوا و نزاعى دارند و يكى ، ديگرى را مىكشد ؛ امّا آبروريزى نيست . بنابراين ، در باب قتل ، اگر دو شاهد عادل نبود و فقط يك نفر عادل شهادت داد ، قتل ثابت نمىشود ؛ امّا حدّ قذفى هم نيست ؛ بر خلاف باب زنا و لواط كه اگر سه نفر هم شهادت بدهند ، حدّ زنا يا لواط ثابت نمىشود و بايد به آن سه نفر حدّ قذف زد .\r\nدر نتيجه ، زنا و لواط از يك باب بوده ، و اگرچه لواط از زنا شديدتر است ؛ ولى ربطى به باب قتل ندارد و آن را نمىتوان با قتل مقايسه كرد .\r\nدليل پنجم : روايت صحيحه‌ى حلبى : عن أبي عبداللَّه عليه السلام ، قال : حدّ الرجم أن يشهد أربع أنّهم رأوه يدخل ويخرج . « 1 »\r\nبه نظر ما ، اين روايت به بحث ما مربوط نيست ؛ بلكه به حدّ رجم مربوط بوده كه عقوبت زناى احصانى است و نه لواط . اگر بخواهيم با اولويّت ، مسأله‌ى لواط را استفاده كنيم ، احتياجى به روايت نداريم ؛ و اگر حديث به عنوان دليل مستقلّ مطرح است ، ديگر براى « يدخل » و « يخرج » به قرينه‌ى صدر روايت اطلاقى نمىماند تا به آن تمسّك شود .\r\nدليل ششم : محمّد بن يعقوب ، عن عدّة من أصحابنا ، عن سهل بن زياد ، عن بكر بن صالح ، عن محمّد بن سنان ، عن أبي بكر الحضرمي ، عن أبي عبداللَّه عليه السلام ، قال : اتي أمير المؤمنين عليه السلام بامرأة وزوجها ، قد لاط زوجها بابنها من غيره وثقبه وشهد عليه بذلك الشهود ، فأمر به عليه السلام فضرب بالسّيف حتّى قتل ، وضرب الغلام دون الحدّ وقال : أما لو كنت مدركاً لقتلتك لإمكانك إيّاه من نفسك بثقبك . « 2 »\r\nفقه الحديث : در سند روايت ، محمّد بن سنان وجود دارد كه در توثيق او اختلاف است .\r\nامام صادق عليه السلام فرمود : زن و شوهرى را نزد امير مؤمنان عليه السلام آوردند كه شوهر با پسر آن زن - از شوهر قبلىاش - لواط كرده و ايقاب محقّق شده بود . شهود نيز به آن شهادت دادند - محلّ استشهاد جمله‌ى « شهد عليه بذلك الشهود » است ؛ زيرا ، اگر دو نفر بودند ، مىفرمود :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 371 ، باب 12 از ابواب حدّ زنا ، ح 1 .\r\n( 2 ) . همان ، ص 418 ، باب 2 از ابواب لواط ، ح 1 .\r\n","page_name":" 92 ","page_number":92},
  {"content":"\r\n\r\n« شهد عليه بذلك الشاهدان » ؛ امّا امام عليه السلام فرمود : « الشهود » كه جمع و اقلّ آن سه نفر است .\r\nو از آن جا كه سه شاهد قائلى ندارد ، بنابراين ، آن را بايد بر چهار شاهد حمل كرد - .\r\nامير مؤمنان عليه السلام دستور داد با شمشير به آن مرد زده تا او را كشتند ؛ امّا بر غلام كمتر از حدّ زدند ؛ زيرا ، مكلّف نبود . و فرمود : اگر بالغ بودى تو را مىكشتم ، چرا كه بر وطى و دخول او تمكين كردى .\r\nنقد استدلال : امام صادق عليه السلام در مقام نقل حادثه و واقعه بوده ، و مىفرمايند : چهار شاهد شهادت دادند ؛ و اين بر لزوم چهار شاهد دلالت ندارد . درست است كه در آن واقعه چهار شاهد حضور داشتند ، امّا امكان دارد كه براى ثبوت حدّ ، دو نفر هم كافى باشد ؛ از اين رو ، نمىتوان به اين روايت استدلال كرد .\r\nدر اشكال بر اين مطلب ، همان گونه كه در گذشته گفتيم ، اگر راوى حادثه‌اى را حكايت كند ، اين اشكال جا دارد ؛ امّا در اين روايت ، امام صادق عليه السلام آن واقعه را توضيح مىدهد و در مقام بيان حكم واقعى است ؛ زيرا ، يكى از راه‌هاى بيان حكم ، نقل وقايع زمان پيامبر صلى الله عليه و آله يا امير مؤمنان عليه السلام است . هنگامى كه امام عليه السلام مىفرمايد : « شهد عليه بذلك الشهود » ، آن را نمىتوان مانند بيان راوى و تعليل او دانست .\r\nدليل هفتم : وعن محمّد بن يحيى ، عن أحمد بن محمّد ، عن سيف بن الحارث ، عن محمّد بن عبدالرّحمن العزرمي ، عن أبيه عبدالرّحمن ، عن أبي عبداللَّه ، عن أبيه عليهما السلام ، قال : اتي عمر برجل قد نكح في دبره فهمَّ أن يجلده ، فقال للشّهود : رأيتموه يدخله كما يدخل الميل في المكحلة ؟\r\nقالوا : نعم .\r\nفقال لعليّ عليه السلام : ما ترى في هذا ؟ فطلب الفحل الّذي نكح فلم يجده ، فقال عليّ عليه السلام : أرى فيه أن تضرب عنقه . قال : فأمر فضربت عنقه ، ثمّ قال : خذوه ، فقد بقيت له عقوبة اخرى . قال : ما هي ؟ قال : ادع بطنّ من حطب ، فدعا بطنّ من حطب فلفّ فيه ثمّ أحرقه بالنّار . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 420 ، باب 3 از ابواب حدّ لواط ، ح 3 .\r\n","page_name":" 93 ","page_number":93},
  {"content":"\r\n\r\nفقه الحديث : اين روايت معتبر نيست . امام باقر عليه السلام فرمود : مردى را پيش عمر آوردند در حالى كه مفعول واقع شده بود . عمر تصميم گرفت او را تازيانه بزند . از شهود پرسيد : آيا به چشم خودتان دخول و خروج را همانند ميل در سرمه‌دان ديديد ؟ گفتند : آرى . رو به امير مؤمنان عليه السلام كرد ، گفت : حكمش چيست ؟\r\nامام عليه السلام دستور داد : فاعل را پيدا كنيد . گشتند ، ولى او را پيدا نكردند . حضرت امير عليه السلام فرمود : گردن او را بزنيد . . .\r\nاستشهاد در اين روايت به كلمه‌ى « الشهود » است . اشكال و جوابى كه در روايت قبل بيان شد ، در اين‌جا نيز مىآيد . علاوه آن كه ، به اين دو روايت نياز نداريم ؛ بلكه ، اجماع مسلّم موجود در مسأله كافى بوده و مورد اعتماد است .\r\n\r\nبحث دوّم : نقش شهادت زنان در ثبوت لواط\r\nآيا شهادت زنان در باب اثبات لواط معتبر است ؟ به عبارت ديگر ، اگر شهادت زنان با شهادت مردان ضميمه شود كه حدّاقلّش شهادت سه مرد و دو زن است و يا بدون انضمام ، هشت زن به جاى چهار مرد شهادت بدهند ، پذيرفته مىشود ؟\r\nبررسى اقوال فقها و روايات\r\nدر اين مسأله ، بين فقها اختلاف است . امام راحل رحمه الله در مسأله‌ى اوّل مىفرمايند : لازم است چهار مرد عادل شهادت بدهند و در مسأله‌ى سوّم تصريح مىكنند : شهادت زنان نه مستقلّاً و نه ضميمه شده به شهادت مردان اعتبار ندارد و حساب باب لواط را بايد از باب زنا جدا كنيم .\r\nشيخ مفيد رحمه الله ، « 1 » شيخ طوسى رحمه الله در كتاب نهايه « 2 » و مرحوم سلّار در مراسم « 3 » فقط شهادت‌چهار مرد را معتبر مىدانند ؛ امّا صدوق رحمه الله در مقنع « 4 » و ابن‌زهره در غنيه « 5 » گفته‌اند : لواط\r\n\r\n\r\n","description":"","footnote":"\r\n( 1 ) المقنعة ص 785\r\n( 2 ) النهاية في مجرد الفقه دالفتوى ص 703\r\n( 3 ) المراسم ص 255\r\n( 4 ) المقنع ص 402\r\n( 5 ) . غنية النزوع ، ص 438 .\r\n","page_name":" 94 ","page_number":94},
  {"content":"\r\n\r\nبا شهادت سه مرد و دو زن نيز اثبات مىشود . علاوه بر اين كه مرحوم ابن‌زهره ادّعاى اجماع مىكند .\r\nابن‌حمزه رحمه الله در وسيله بيان كرده است : زنايى كه حدّ آن تازيانه است و نه رجم ، با دو مرد و چهار زن ثابت مىشود ؛ پس از آن ، در باب لواط مىگويد : « واللواط يثبت به مثل ما يثبت به الزّنا من البيّنة والإقرار على الوجوه المذكورة على سواء » ؛ يعنى : راه‌هاى ثبوت زنا و لواط از نظر بيّنه و اقرار فرقى ندارد . « 1 » لازمه‌ى اين بيان ، ثبوت لواط جلدى و نه قتلى ، به شهادت دو مرد و چهار زن است .\r\nبا ملاحظه‌ى اقوال در باب زنا و لواط ، فقيه متوجّه مىشود در اين مسأله اجماعى وجود ندارد ، بلكه نظرات مختلف است . بنابراين ، بايستى به بررسى روايات و ادلّه پرداخت .\r\nبررسى ادلّه‌ى اقوال فقها\r\nآن‌چه مرحوم صاحب وسيله ادّعا كرد ، تمام نبوده ، و دليلى بر اثبات آن نداريم . به چه دليل ، راه‌هاى ثبوت لواط همان راه‌هاى ثبوت زنا است ؟\r\nنهايت مطلبى كه در اين‌جا مىتوان گفت تمسّك به اولويت است كه بيان شد ؛ وقتى در باب زنا شهادت چهار مرد لازم است ، به طريق اولى در باب لواط هم بايد چهار مرد شهادت بدهد ؛ امّا اگر زنا با شهادت سه مرد و دو زن ثابت شد ، يا به طور كلّى شهادت زنان منضمّ به رجال پذيرفته شد ، نمىتوان گفت : در باب لواط نيز چنين شهادتى پذيرفته است .\r\nزيرا ، نظر به اهميّتى كه لواط دارد و در آن هتك عرض و آبرو بيشتر است ، چنين چيزى ممكن است با شهادت زنان ثابت نشود . اولويّتى وجود ندارد كه بگوييد : وقتى در باب زنا پذيرفته شد ، در باب لواط به طريق اولى معتبر است . بنابراين ، هيچ دليل و مدركى از آيات و روايات بر اثبات مدّعاى ايشان دلالت ندارد . رواياتى كه وارد شده ، دو دسته است : - صاحب جواهر رحمه الله در كتاب شهادات « 2 » متعرّض اين بحث شده است - يك طايفه از روايات بر عدم اعتبار شهادت زنان در حدود به\r\n\r\n\r\n","description":"","footnote":"\r\n( 1 ) . الوسيلة ، ص 409 - 414 .\r\n( 2 ) . جواهر الكلام ، ج 40 ، ص 157 .\r\n","page_name":" 95 ","page_number":95},
  {"content":"\r\n\r\nصورت قاعده‌ى كلّى دلالت دارد . « 1 »\r\nاشكال : اگر گفته شود : رواياتى در باب زنا بود كه بر اعتبار شهادت زنان فى الجمله دلالت داشت و با اين عمومات مخالفت دارد .\r\nجواب : اگر عمومى مانند « أكرم العلماء » يا مطلقى ، به يك مخصّص يا مقيّدى تقييد خورد ، لازمه‌اش اين است كه نسبت به ساير تقييدهاى احتمالى نتوانيم به آن عموم يا اطلاق تمسّك كنيم ؟\r\nدر اصول ثابت شده است اگر عامّى تخصيص خورد و يا مطلقى مقيّد شد ، نسبت به ماوراى تخصيص و تقييد بر حجّيتشان باقى هستند ؛ مثلًا « أعتق رقبةً » را به واسطه‌ى « لا تعتق رقبةً كافرةً » تقييد كرديم ، از نظر رنگِ رقبه ، أسود ، أبيض و مانند آن مىتوان به اطلاق تمسّك كرد .\r\nدر اين مقام ، رواياتى كه در باب زنا رسيده ، مخصّص عموماتى است كه شهادت زنان را به‌طور كلّى معتبر نمىداند . پس از تخصيص ، آن عمومات در غير باب زنا به عموميّت باقى است ؛ پس ، در باب لواط نيز به آن عمومات تمسّك مىشود .\r\nبه دلالت روايات زير توجّه شود :\r\n1 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن جميل بن درّاج ومحمّد بن حمران ، عن أبي عبداللَّه عليه السلام ، قال : قلنا : أتجوز شهادة النساء في الحدود ؟ فقال : في القتل وحده ، إنّ عليّاً عليه السلام كان يقول :\r\nلا يبطل دم امرء مسلم . « 2 »\r\nفقه الحديث : در اين روايت صحيحه ، جميل و محمّد بن حمران به امام صادق عليه السلام گفتند : - ظاهراً « قالا » صحيح باشد و نه « قال » - آيا شهادت زنان در حدود مورد پذيرش است ؟ - جواز در اين‌جا به معناى اعتبار و امضا است . -\r\nامام صادق عليه السلام فرمود : فقط در قتل پذيرفته است . پس از آن ، به كلام امير مؤمنان عليه السلام\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 18 ، ص 258 ، باب 24 از ابواب شهادات .\r\n( 2 ) . همان ، ح 1 .\r\n","page_name":" 96 ","page_number":96},
  {"content":"\r\n\r\nاستشهاد كرده و فرمود : امير مؤمنان عليه السلام اين مطلب را مكرّر مىفرمود : خون مرد مسلمان نبايد پايمال شود و از بين برود ؛ براى حفظ ارزش خون مسلمان ، شهادت زنان در باب قتل پذيرفته است .\r\nظاهر روايت اين است كه شهادت در غير قتل پذيرفته نيست . كلمه‌ى « الحدود » جمع محلّى به « ال » و مفيد عموم است . اگر كسى منكر عموميّت جمع محلّى به الف و لام باشد ، لااقلّ اين كلام اطلاق دارد و لازمه‌ى عموم يا اطلاق ، عدم اعتبار شهادت زنان در باب لواط است .\r\n2 - وبإسناده عن أبي القاسم بن قولويه ، عن أبيه ، عن سعد بن عبداللَّه ، عن أحمد بن أبي عبداللَّه البرقي ، عن أبيه ، عن غياث بن إبراهيم ، عن جعفر بن محمّد ، عن أبيه ، عن عليّ عليه السلام ، قال : لا تجوز شهادة النّساء في الحدود ولا في القود . « 1 »\r\nفقه الحديث : امير مؤمنان عليه السلام فرمود : شهادت زنان در حدود و قصاص معتبر نيست .\r\nدر اين روايت نيز حدود جمع است ؛ پس يا دلالت بر عموم دارد و يا لااقلّ مطلق است .\r\n- « قود » به معناى قصاص است - ؛ مىفرمايد : در قصاص ، شهادت زنان معتبر نيست .\r\nمقصود قتلى است كه موجب قصاص شود ؛ زيرا ، « قود » از محرّمات نيست كه به شهادت نياز باشد ؛ در حقيقت ، روايت مىگويد : قتل دو نوع است : يك نوع آن سبب ثبوت ديه مىشود ؛ در اين نوع ، شهادت زنان پذيرفته است . و بر نوع ديگرش ، قصاص مترتّب است كه در آن شهادتشان پذيرفته نيست . يعنى اين روايت ، مقيِّد روايت قبل است .\r\n3 - وعنه ، عن عبيداللَّه بن المفضّل ، عن محمّد بن هلال ، عن محمّد بن محمّد بن الأشعث ، عن موسى بن إسماعيل بن جعفر ، عن أبيه ، عن آبائه ، عن عليّ عليه السلام ، قال : لا تجوز شهادة النّساء في الحدود ولا قود . « 2 »\r\nفقه الحديث : دلالت اين روايت مانند حديث قبل است ؛ ليكن تعبير « ولا قود » لطيف و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 264 ، باب 24 از ابواب شهادات ، ح 29 .\r\n( 2 ) . همان ، ح 30 .\r\n","page_name":" 97 ","page_number":97},
  {"content":"\r\n\r\nصحيح نيست . در روايت قبل ، « ولا فى القود » بود ؛ ممكن است بگوييم : « لا قودَ » جمله‌ى تعقيبى است ، يعنى به دنبال شهادت زنان بر قتل ، قود و قصاص مترتّب نمىشود .\r\n4 - بإسناده عن محمّد بن أحمد بن يحيى ، عن بنان بن محمّد ، عن أبيه ، عن ابن المغيرة ، عن السّكوني ، عن جعفر ، عن أبيه ، عن عليّ عليه السلام ، إنّه كان يقول :\r\nشهادة النّساء لا تجوز في طلاق ولا نكاح ولا في حدود إلّافي الدّيون و ما لا يستطيع الرّجال النظر إليه . « 1 »\r\nفقه الحديث : امير مؤمنان عليه السلام مىفرمود : شهادت زنان در باب طلاق ، نكاح و حدود معتبر نيست ، مگر در بدهكارى و چيزى كه مردان نتوانند به آن نگاه كنند . مانند : بكارت ، ولادت و امثال آن ، كه شهادتشان پذيرفته مىشود .\r\nنتيجه : دلالت اين روايات به عموم يا اطلاق بر بىاعتبار بودن شهادت زنان در باب لواط است ، و اطلاق ديگرى هم دارد ؛ يعنى : شهادتشان بىاعتبار است ؛ خواه زنان در مقام شهادت ، منفرد و مستقلّ باشند ، يا شهادتشان به شهادت مردان منضمّ گردد . معناى « لا تجوز شهادة النساء في الحدود » اين است كه شهادت زنان در حدود بىارزش است ؛ خواه مستقلّ در شهادت باشند ، يا منضمّ به شهادت مردان . در مقابل اين روايات ، روايت زير را داريم :\r\nوعنه ، عن القاسم ، عن أبان ، عن عبدالرّحمن ، قال : سألت أبا عبداللَّه عليه السلام من المرأة يحضرها الموت وليس عندها إلّاامرأة تجوز شهادتها ؟ قال : تجوز شهادة النّساء في العذرة والمنفوس ، وقال : تجوز شهادة النّساء في الحدود مع الرّجال . « 2 »\r\nفقه الحديث : عبدالرّحمان از امام صادق عليه السلام پرسيد : زنى در حال احتضار است و نزد او فقط يك زن است ، اگر اين زن شهادت دهد كه او وصيّت كرده يا مطلبى گفته است ، آيا شهادتش معتبر است ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 267 ، باب 24 از ابواب الشهادات ، ح 42 .\r\n( 2 ) . همان ، ص 262 ، ح 21 .\r\n","page_name":" 98 ","page_number":98},
  {"content":"\r\n\r\nامام صادق عليه السلام فرمود : شهادت زنان در بكارت و نفاس - يعنى ولادت - معتبر است .\r\nاز اين كلام امام عليه السلام استفاده مىشود شهادت زنان براى حالات قبل از مرگ و وصيّت معتبر نيست و فقط در عذره ، بكارت ، نفاس و ولادت كه از خصايص زنان است ، پذيرفته مىشود .\r\nحضرت در ادامه فرمود : شهادت زنان در حدود همراه با شهادت مردان پذيرفته است .\r\nپس ، اين روايت ، مقيّد روايات گذشته است ؛ زيرا ، بين دو دسته روايات نسبت اطلاق و تقييد برقرار است و مخالفت به نفى و اثبات دارند . آن دسته مىگفت : « لا تجوز شهادة النساء في الحدود » ، اين روايت مىگويد : « تجوز شهادة النساء في الحدود مع الرجال » ، همانند « أعتق رقبة » و « لا تعتق رقبة كافرة » .\r\nكيفيّت جمع بين دو دسته روايات\r\nاوّلًا : در سند روايت دوّم اشكال كرده‌اند به اين كه عبدالرّحمان مشترك است و ما نمىدانيم اين فرد كدام يك از آنان است .\r\nدر ردّ اين اشكال ، گفته مىشود : بر فرض كه عبدالرّحمان را نتوانيم تشخيص بدهيم ، ضررى به اعتبار روايت نمىزند ؛ زيرا ، راوى از او « أبان » است كه يكى از اصحاب اجماع مىباشد ؛ و خصوصيّت اصحاب اجماع اين است كه اگر سند روايت تا آنان صحيح بود ، بعد از آنان را لازم نيست ملاحظه كنيم . بنابراين ، بر طبق اين مبنا ، روايت معتبر است .\r\nثانياً : صاحب جواهر رحمه الله بيان كرده است : روايت را حمل بر حدّ زنا مىكنيم . « 1 »\r\nدر نقد سخن او گفته به چه دليلى « الحدود » را حمل بر حدّ زنا مىكند ؟ اگر مفرد و به صورت « الحدّ » بود ، امكان داشت كه به واسطه‌ى روايات ، حمل بر حدّ زنا شود ؛ امّا روايت « الحدود » دارد ؛ لذا ، اين وجه صحيح نيست .\r\nبنابراين ، به حسب قواعد و صناعت ، بايد مطلقات روايات گذشته را به اين روايت تقييد كرد ؛ ليكن به واسطه‌ى اين حمل ، اشكال مهمّى توليد مىشود ؛ يعنى لازمه‌اش پذيرفتن شهادت زنان همراه با مردان است ، خواه دو زن و سه مرد يا شش زن و يك مرد\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 157 .\r\n","page_name":" 99 ","page_number":99},
  {"content":"\r\n\r\nباشند . زيرا ، عنوان ضميمه و معيّت در هر دو صورت صادق است .\r\nاما بايد گفت : روايت در مقام بيان معيّت از همه‌ى جهات نيست تا به اطلاق آن تمسّك شود ، بلكه مىخواهد بگويد : شما شنيده‌ايد شهادت زنان در حدود معتبر نيست . اين جمله مربوط به جايى است كه زنان مستقلّ باشند ؛ امّا اگر شهادتشان منضمّ به شهادت مردان شد ، معتبر است . لذا ، در مقام بيان نيست كه انضمام مطلقاً كافى است .\r\nبنابراين ، روايت عبدالرّحمان به عنوان يك مقيّد براى طايفه‌ى قبل آمده و قدر متيقّن از آن ، شهادت سه مرد به انضمام شهادت دو زن است . بيش از اين مقدار را نمىتوانيم قائل شويم ؛ يعنى همان فتوايى كه صدوق رحمه الله در مقنع و ابن زهره رحمه الله در غنيه ملتزم شده بودند ، بنا بر قواعد و صناعات پذيرفته است .\r\nامام راحل رحمه الله از جماعتى از قدما پيروى كرده و شهادت زنان را به‌طور مستقلّ و منضمّ به شهادت مردان نپذيرفتند ؛ شايد علّت آن ، ضعيف دانستن روايت عبدالرّحمان باشد كه ما آن را معتبر دانستيم .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n[ شرائط المقرّ 
  ]\r\n[ مسألة 2 - يشترط في المقرّ فاعلًا كان أو مفعولًا ، البلوغ و كمال العقل والحرّية والاختيار والقصد ، فلا عبرة بإقرار الصبيّ والمجنون والعبد والمكره والهازل . 
  ]\r\n\r\nشرايط مقرّ\r\nبلوغ ، عقل كامل ، حرّيت ، اختيار و قصد در اقراركننده شرط است ؛ خواه فاعل باشد يا مفعول . بنابراين ، اقرار كودك ، ديوانه ، عبد ، فرد اكراه شده و هازل ارزشى ندارد .\r\nاين بحث با بحث زنا مشترك است و ما در آن‌جا ضمن مسائل متعدّدى به‌طور مشروح مسأله را مطرح كرديم ؛ رواياتى مانند : « رفع القلم عن الصبي حتّى يحتلم » « 1 » و امثال آن بر بلوغ دلالت داشت . در روايتى كه امير مؤمنان عليه السلام مرد واطى به غلام را كشت و غلام را تأديب كرد ، حضرت فرمود : « . . . لو كنت مدركاً لقتلتك . . . » ؛ « 2 » اين‌ها بيانگر عدم ثبوت حدّ در حقّ غير بالغ است .\r\nبقيه‌ى شرايطى كه در اين فرع مطرح شده ، بحث جداگانه‌اى غير از آن‌چه در باب زنا گفتيم ، ندارد . بنابراين ، همين مطالب در حدود ديگر نيز كه مطرح مىشود ، به همان بحث در اوّل باب زنا اكتفا مىكنيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 32 ، باب 14 از ابواب مقدّمات حدود ، ح 11 .\r\n( 2 ) . همان ، ج 18 ، ص 418 ، باب 2 از ابواب حدّ لواط ، ح 1 .\r\n","page_name":" 101 ","page_number":101},
  {"content":"\r\n\r\n[ حكم‌الإقرار والشهادة دون الأربع وشهادة النساء وعلم الإمام 
  ]\r\n[ مسألة 3 - لو أقرّ دون الأربع لم يحدّ ، وللحاكم تعزيره بما يرى . ولو شهد بذلك دون الأربعة لم يثبت ، بل كان عليهم الحدّ للفرية . ولا يثبت بشهادة النساء منفردات أو منضمّات . والحاكم يحكم بعلمه إماماً كان أو غيره . 
  ]\r\n\r\nحكم اقرار و شهادت كمتر از حدّ نصاب ، شهادت زنان و علم امام\r\nاين مسأله چهار فرع دارد :\r\n1 - حدّ به اقرار كمتر از چهار مرتبه ثابت نمىشود ، ولى حاكم مىتواند به مقدارى كه صلاح ببيند او را تعزير كند .\r\n2 - اگر كمتر از چهار نفر شهادت دهند ، لواط ثابت نمىشود ، و بر آن افراد حدّ قذف جارى مىشود .\r\n3 - حدّ به شهادت زنان به‌طور مستقلّ يا همراه با مردان اثبات نمىگردد .\r\n4 - حاكم شرع ( امام عليه السلام يا غير امام ) به علمش حكم مىكند .\r\n\r\nفرع اوّل : اقرار به كمتر از چهار مرتبه\r\nدليل اين فرع در مسأله گذشته به‌طور مفصّل گذشت . دليل بر تعزير را در باب زنا مطرح كرده ، و گفتيم : هرچند با سه اقرار زنا ثابت نمىشود ، ليكن از دو حال خارج نيست ؛ يا اين فرد صادق است يا كاذب . پس ، به هر حال مرتكب كار حرام - قولى يا فعلى - شده است .\r\nبنابراين ، بايستى بر دروغ يا لواطش تعزير شود .\r\n\r\nفرع دوّم : شهادت كمتر از چهار شاهد\r\nهمان‌گونه كه در باب زنا گفتيم ، اگر كمتر از چهار نفر شهادت بدهند ، حدّ قذف بر آنان جارى مىگردد . در باب قذف نيز خواهيم گفت : قذف ، مخصوصِ نسبت زنا نيست ؛ بلكه اگر فعل لواط را هم به شخص نسبت دهد ، حدّ قذف ثابت مىشود . بنابراين ، اگر به كسى نسبت لواط بدهد و نتواند شهود را تكميل كند ، به خاطر افترا و عدم اثبات آن ، بايد حدّ قذف بخورد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nفرع سوّم : شهادت زنان\r\nدر مسأله گذشته اين بحث را به طور كامل ذكر كرديم و نظر مرحوم امام قدس سره را نپذيرفتيم .\r\nزيرا ، روايت عبدالرّحمان بر قبول شهادت زنان به انضمام مردان دلالت داشت . البتّه به خاطر عدم اطلاق روايت ، به‌قدر متيقّن آن ، يعنى شهادت سه مرد و دو زن اكتفا مىكنيم .\r\n\r\nفرع چهارم : ثبوت حدّ به علم حاكم\r\nاين فرع را در ملحقات مسائل زنا به‌طور مفصّل بحث كرديم ؛ گفتيم : حاكم مىتواند به غير از اقرار و بيّنه ، به علمى كه از روى قرائن و شواهد پيدا مىكند ، حكم كند ؛ هرچند اقرار و بيّنه‌اى نيز وجود نداشته باشد .\r\nعملِ به علم ، اختصاص به امام معصوم عليه السلام ندارد ؛ بلكه در زمان غيبت ، حكّام شرع كه مراجع و مجتهدان باشند ، مىتوانند به علم خود در باب حدود و حقوق‌النّاس عمل كنند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n[ اقسام حدّ اللواط 
  ]\r\n[ مسألة 4 - لو وطأ فأوقب ثبت عليه القتل وعلى المفعول إذا كان كلّ منهما بالغاً عاقلًا مختاراً ، ويستوي فيه المسلم والكافر والمحصن وغيره .\r\nولو لاط البالغ العاقل بالصبيّ موقباً قتل البالغ وادّب الصبيّ ، و كذا لو لاط البالغ العاقل موقباً بالمجنون ، ومع شعور المجنون أدّبه الحاكم بما يراه .\r\nولو لاط الصبيّ بالصبيّ ادّبا معاً .\r\nولو لاط مجنون بعاقل حدّ العاقل دون المجنون ، ولو لاط صبيّ به بالغ حدّ البالغ وادّب الصبيّ .\r\nولو لاط الذمّي بمسلم قتل وإن لم يوقب .\r\nولو لاط ذمّي بذمّي ، قيل : كان الإمام عليه السلام مخيّراً بين إقامة الحدّ عليه و بين دفعه إلى أهل ملّته ليقيموا عليه حدّهم ، والأحوط لو لم يكن الأقوى إجراء الحدّ عليه . 
  ]\r\n\r\nمجازات انواع لواط\r\nدر اين مسأله هفت فرع مطرح است :\r\n1 - اگر لواط ايقابى محقّق شد ، فاعل و مفعول بايد كشته شوند ؛ به شرط آن كه هر دو ، بالغ ، عاقل و مختار باشند . فرقى در اين حكم بين مسلمان و كافر ، محصن و غير محصن نيست .\r\n2 - اگر بالغى به كودكى يا مجنونى ايقاب كند ، بالغ عاقل كشته مىشود ؛ و كودك و مجنون در صورتى كه شعورى داشته باشند ، به آن‌چه حاكم مصلحت مىبيند ، تأديب مىشوند .\r\n3 - اگر كودكى با كودك ديگرى لواط كند ، هر دو را تعزير مىكنند .\r\n4 و 5 - هرگاه ديوانه و يا كودكى با بالغ عاقلى لواط كردند ، بر بالغ حدّ اقامه شده و كودك يا ديوانه را تأديب مىكنند .\r\n6 - اگر ذمّى با مسلمان لواط كند ، او را مىكشند ؛ هرچند ايقابى هم نكرده باشد .\r\n7 - اگر ذمّى با ذمّى لواط كند ، گفته‌اند : امام مخيّر است حدّ را بر آنان جارى كند يا اين كه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nآنان را به هم‌كيشان و اهل ملّتش تحويل دهند تا هرگونه مىخواهند مجازات كنند ، ولى احتياط - اگر قوىتر نباشد - اجراى حدّ اسلام بر آنان است .\r\n\r\nفرع اوّل : حدّ لواط ايقابى بالغ عاقل مختار\r\nاگر فاعل و مفعول هر دو بالغ ، عاقل و مختار باشند ، و مرتكب لواط ايقابى شده باشند ، بايد هر دو كشته شوند ؛ هر دو مسلمان ، يا كافر ، يا يكى مسلمان و ديگرى كافر باشد ، يا محصن ، يا غيرمحصن باشند .\r\nتوجّه به اين نكته لازم است كه مسأله‌ى احصان و عدمش روى جهت طبيعى در زنا ، در مورد مرد و زن مطرح است ؛ بين مرد يا زنى كه همسر داشته باشد با كسى كه فاقد همسر است ، فرق وجود دارد ؛ امّا در باب لواط ، در ناحيه‌ى فاعل ، احصان اثر دارد ، ليكن در ناحيه‌ى مفعول نقش آن معلوم نيست .\r\nلذا ، كسانى كه بين محصن و غير او فرق گذاشته‌اند ، در ناحيه‌ى فاعل شايد وجهى داشته باشد امّا در مورد مفعول چه اثرى دارد ؟ مذكّرى كه موطوء واقع شده ، چه فرقى دارد زن داشته باشد يا نه . از اين رو ، امام راحل رحمه الله مىفرمايند : فرقى بين اين دو نيست .\r\nدر اين فرع ، از دو جهت بحث داريم : 1 - حدّ لواط ايقابى 2 - تفاوت بين محصن و غير محصن .\r\nجهت اوّل : حدّ لواط ايقابى\r\nتمام فقها به اتّفاق قائل‌اند حدّ لواط ايقابى فىالجمله قتل است ؛ امّا اين كه به چه كيفيّتى است ؟ در محلّش بحث مىشود . رواياتى كه در جهت دوّم مطرح مىشود ، بر اين مطلب دلالت تامّ دارد . لذا ، در اين جهت ، به بيش از اين مقدار بحث نياز نداريم .\r\nجهت دوّم : تفاوت بين محصن و غير محصن\r\nدر باب زنا ، قيد احصان سبب تغيير حدّ مىشد . گفتيم حدّ زناى محصنه قتل به صورت رجم و سنگسار كردن است ؛ و در غير محصن ، آيه‌ى شريفه‌ى الزَّانِيَةُ وَ الزَّانِى فَاجْلِدُواْ\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكُلَّ وَ حِدٍ مّنْهُمَا مِاْئَةَ جَلْدَةٍ « 1 » دلالت بر صد ضربه شلّاق داشت . آيا در باب لواط نيز بين محصن و غير محصن فرق است ؟\r\nصاحب جواهر رحمه الله ادّعاى اجماع محصّل و منقول بر عدم فرق كرده است . « 2 » امّا صاحب رياض رحمه الله به برخى از متأخّران نسبت مىدهد كه آن‌ها بين اين دو باب فرق گذاشته ، و گفته‌اند : حدّ لاطى محصن ، قتل ، و حدّ غير محصن ، صد تازيانه است ؛ « 3 » برخى از فقها نيز آن را اختيار كرده است .\r\nآن‌چه را صاحب رياض رحمه الله به بعضى از متأخّران نسبت مىدهد ، ثابت نيست ؛ زيرا ، كسى قائل به تفصيل نيست . فقط از يكى از كتاب‌هاى صدوق رحمه الله « 4 » چنين تفصيلى فهميده مىشود ؛ و گرنه همگى فقها به عدم فرق فتوا داده‌اند . روايات باب نيز اختلاف عجيبى دارد كه بايد بررسى شود .\r\nبررسى روايات إحصان\r\nبايد توجّه داشت بحث ما در مورد لواط ايقابى است كه فاعل آن محصن باشد و نسبت به مفعول ، نه تنها در روايات تفصيلى داده نشده ، بلكه نفى تفصيل كرده است .\r\nدر فاعل ، تقريباً پنج طايفه روايت وجود دارد كه بازگشت آن‌ها به دو طايفه است :\r\nطايفه‌ى اوّل : ظاهر اين روايات عدم فرق بين محصن و غير محصن در لواط ايقابى است ؛ و به صراحت ، حدّش را قتل مىگويد ، يا قدر متيقّن از آن قتل است .\r\n1 - محمّد بن يعقوب ، عن عليِّ بن إبراهيم ، عن أبيه ، عن ابن محبوب ، عن ابن رئاب ، عن مالك بن عطيّة ، عن أبي عبداللَّه عليه السلام ، في حديث : إنّ أمير المؤمنين عليه السلام قال في رجل أقرّ عنده باللّواط أربعاً : يا هذا إنّ رسول اللَّه صلى الله عليه و آله حكم في مثلك بثلاثة أحكام فاختر أيّهنّ شئت .\r\nقال : و ما هنَّ يا أمير المؤمنين ؟ قال : ضربة بالسّيف في عنقك بالغة منك ما\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . جواهر الكلام ، ج 41 ، ص 378 .\r\n( 3 ) . رياض المسائل ، ج 10 ، ص 93 .\r\n( 4 ) . المقنع ، ص 437 .\r\n","page_name":" 106 ","page_number":106},
  {"content":"\r\n\r\nبلغت ، أو إهداب [ إهداء 
  ] من جبل مشدود اليدين والرّجلين ، أو إحراق بالنّار . « 1 »\r\nفقه الحديث : در اين صحيحه ، امام صادق عليه السلام فرمود : امير مؤمنان عليه السلام با يارانش نشسته بودند ، مردى نزد او چهار مرتبه به لواط اقرار كرد ؛ امام عليه السلام فرمود : رسول خدا صلى الله عليه و آله درباره‌ى تو سه دستور داده است ، يكى را اختيار كن ؛ قتل با شمشير ، اسقاط از بالاى كوه با دست و پاى بسته ، سوزاندن به آتش .\r\nدر اين روايت ، امام عليه السلام از او نپرسيد : آيا زن دارى يا نه ؟ محصن هستى يا نه ؟ امام صادق عليه السلام نيز كه داستان را نقل مىكند ، تفصيلى ندارند كه آيا زن داشته است يا نه .\r\nبنابراين ، از روايت استفاده مىشود حدّ لواط ايقابى يكى از سه امر فوق است ، خواه لاطى محصن باشد يا نه .\r\n2 - وعنه ، عن أحمد ، عن الحسين بن سعيد ، عن القاسم بن محمّد الجوهري ، عن عبدالصّمد بن بشير ، عن سليمان بن هلال ، عن أبي عبداللَّه عليه السلام في الرّجل يفعل بالرّجل ، قال : فقال : إن كان دون الثقب فالجلد ، وإن كان ثقب اقيم قائماً ثمّ ضرب بالسّيف ضربة أخذ السّيف منه ما أخذ ، فقلت له : هو القتل ؟ قال : هو ذاك . « 2 »\r\nفقه الحديث : سليمان بن هلال از امام صادق عليه السلام درباره‌ى مردى كه با مرد ديگرى لواط كند ، پرسيد . امام عليه السلام فرمود : اگر غير ايقابى باشد ، حدّش تازيانه است ؛ و اگر ايقابى باشد ، در حالت ايستاده با شمشير به او ضربتى مىزنند ، تا هرچه شمشير مىخواهد از او بگيرد .\r\nدر اين‌جا به ذهن مىآيد : ضربتى مىزنيم ، بميرد يا نميرد ؛ ولى اين معناى عبارت نيست ؛ بلكه مقصود اين است كه در زدن شمشير رعايت چيزى نشود . از اين رو ، سائل پرسيد :\r\nيعنى كشته شود ؟ فرمود : آرى .\r\nاطلاق اين روايت ، بر عدم فرق بين فاعل محصن و غير آن دلالت دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 419 ، باب 3 از ابواب حدّ لواط ، ح 1 .\r\n( 2 ) . همان ، ص 416 ، باب 1 از ابواب حدّ لواط ، ح 2 .\r\n","page_name":" 107 ","page_number":107},
  {"content":"\r\n\r\n3 - بإسناده عن محمّد بن عليّ بن محبوب ، عن بنان بن محمّد ، عن العبّاس غلام لأبي الحسن الرضا عليه السلام يعرف بغلام ابن شراعة ، عن الحسن بن الرّبيع ، عن سيف التمّار ، عن أبي عبداللَّه عليه السلام ، قال : اتي عليُّ بن أبي طالب برجل معه غلام يأتيه فقامت عليهما بذلك البيّنة ، فقال يا قنبر النطع والسيف .\r\nثمَّ أمر بالرّجل فوضع على وجهه و وضع الغلام على وجهه ثمَّ أمر بهما فضربهما بالسّيف حتّى قدَّهما بالسّيف جميعاً . « 1 »\r\nفقه الحديث : امام صادق عليه السلام فرمود : مردى را با غلامى نزد امير مؤمنان عليه السلام آوردند كه با آن غلام لواط مىكرد ؛ بيّنه بر اين مطلب اقامه شد و شهود شرعى شهادت دادند كه بين مرد و غلام ، عمل نامشروع برقرار شده است .\r\nامير مؤمنان عليه السلام به قنبر دستور داد : آن سفره‌ى چرمى ( نطع ) و شمشير را آماده ساز ؛ و سرانجام هر دو را گردن زدند .\r\nمفاد اين روايت ، عدم فرق بين محصن و غير آن است ؛ زيرا ، پس از شهادت بيّنه ، امام عليه السلام سؤال نكرد كه آن شخص محصن است يا غير آن ؟ دستور دادند نطع و شمشير آماده شود .\r\n4 - وعن محمّد بن يحيى ، عن أحمد بن محمّد ، عن محمّد بن هارون ، عن أبي يحيى الواسطي ، رفعه ، قال : سألته عن رجلين يتفاخذان ، قال : حدّهما حدّ الزاني ، فإن أدعم أحدهما على صاحبه ، ضرب الداعم ضربة بالسّيف أخذت منه ما أخذت وتركت ما تركت يريد بها مقتله ، والداعم عليه يحرق بالنّار . « 2 »\r\nفقه الحديث : در اين مرفوعه ، راجع به دو مردى مىپرسد كه عمل تفخيذ انجام داده‌اند .\r\nامام عليه السلام فرمود : حدّشان حدّ زانى است . اگر يكى به ديگرى دخول كرده ، داعم را مىكشند و مفعول را به آتش مىسوزانند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 419 ، باب 2 از ابواب حدّ لواط ، ح 2 .\r\n( 2 ) . همان ، ص 421 ، باب 3 از ابواب حدّ لواط ، ح 6 .\r\n","page_name":" 108 ","page_number":108},
  {"content":"\r\n\r\nاين روايت نيز تفصيلى نداده است كه فاعلِ موقب محصن است يا غير آن ؟\r\nتذكّر يك نكته : در اين‌جا روايتى است كه فرقى بين محصن و غير محصن نمىگذارد ، ليكن نحوه‌ى قتل را غير از روش‌هاى سه‌گانه‌ى گذشته مىگويد :\r\nوعنه عن أبيه ، عن النوفلي ، عن السكوني ، عن أبي عبداللَّه عليه السلام قال : قال أمير المؤمنين عليه السلام : لو كان ينبغي لأحد أن يرجم مرَّتين لرجم اللّوطي . « 1 »\r\nفقه الحديث : امير مؤمنان عليه السلام فرمود : اگر سزاوار بود يك نفر دوبار رجم شود ، هر آينه آن فرد ، لوطى بود .\r\nمعناى روايت اين است كه اگر دوبار رجم امكان ندارد ، يك‌بار آن كه قدر مسلّم است .\r\nامّا نفرمود كدام لوطى ، محصن يا غير محصن ؟ تفصيلى نداده است و در حقيقت ، با روايات طايفه‌ى اوّل در كيفيّت قتل مخالفت دارد .\r\nمىتوان اين دو دسته روايت را يك طايفه شمرد ؛ زيرا ، در يكى مطلق قتل است و در ديگرى مطلق رجم ، هرچند دسته‌ى اخير ظهور در تعيّن رجم دارد ؛ ليكن به واسطه‌ى ظهور روايات قتل مطلق يا قتل به انواع سه‌گانه كه در صحيحه مالك بن عطيّه بود ، از ظهور اين روايت در تعيّنِ رجم دست برمىداريم ؛ همان‌گونه كه از ظهور روايت مالك بن عطيه در انحصار قتل به يكى از سه طريق رفع يد مىكنيم . نتيجه آن مىشود كه حدّ لواط ايقابى قتل است ، به هر كدام از كيفيّات چهارگانه كه اتفاق بيفتد .\r\nطايفه‌ى دوّم : رواياتى هستند كه بين محصن و غير او تفصيل مىدهد ؛ و سه نوع تعبير در آن‌ها ديده مىشود : 1 - محصن كشته مىشود و غير محصن تازيانه مىخورد ؛ 2 - محصن رجم مىشود و گرنه او را تازيانه مىزنند ؛ 3 - حدّ زنا و لواط يكى است .\r\nدسته‌ى اوّل : عن الحسين بن محمّد ، عن معلّى بن محمّد ، عن الحسن بن عليّ ، عن حمّاد بن عثمان قال : قلت لأبي عبداللَّه عليه السلام رجل أتى رجلًا . قال :\r\nعليه إن كان محصناً القتل ، وإن لم يكن محصناً فعليه الجلد ، قال : قلت : فما\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 420 ، باب 3 از ابواب حدّ لواط ، ح 2 .\r\n","page_name":" 109 ","page_number":109},
  {"content":"\r\n\r\nعلى المؤتى به ؟ قال : عليه القتل على كلّ حال ، محصناً كان أو غير محصن . « 1 »\r\nفقه الحديث : در اين روايت معتبر ، حمّاد بن عثمان از امام صادق عليه السلام درباره‌ى مردى كه با ديگرى لواط كرده پرسيد . امام عليه السلام فرمود : اگر محصن است ، او را مىكشند ؛ و اگر غير محصن است ، او را تازيانه مىزنند .\r\nحمّاد پرسيد : تكليف مفعول چيست ؟ امام عليه السلام فرمود : به هر حال باشد محصن يا غير محصن ، كشته مىشود .\r\nدسته‌ى دوّم : محمّد بن يعقوب ، عن محمّد بن يحيى ، عن أحمد بن محمّد ، عن عليّ بن الحكم ، عن أبان ، عن زرارة ، عن أبي جعفر عليه السلام ، قال : الملوط حدّه حدُّ الزاني . « 2 »\r\nفقه الحديث : در اين روايت معتبر ، زراره از امام باقر عليه السلام نقل مىكند كه آن حضرت فرمود : حدّ ملوط ، حدّ زانى است .\r\nدر كتاب وسائل الشيعه و كتاب‌هاى روايتى ، نقل حديث « الملوط » است ؛ ليكن صاحب جواهر رحمه الله از نسخه‌اى اين‌گونه نقل مىكند : « اللواط حدّه حدّ الزاني » ؛ « 3 » به نظر ، اين تعبير جالب نيست ؛ زيرا ، بايد مىگفت : « اللواط حدّه حدّ الزنا » ؛ چه آن كه معنا ندارد در يك طرف عمل و در طرف ديگر فاعل را قرار دهد و بين آن دو ارتباط برقرار كند .\r\nبنا بر اين كه نسخه‌ى صاحب جواهر رحمه الله صحيح باشد ، اين روايت بر تفصيل بين محصن و غير محصن دلالت دارد ؛ زيرا ، در باب زنا بين اين دو تفصيل داده شده است ؛ يعنى محصن را سنگسار كرده ، و غير محصن را تازيانه مىزنند .\r\nاگر نسخه‌ى وسائل صحيح باشد - كه با اعتبار هم مساعدت دارد - ، مىتوان به اولويّت يا حدّاقل به اعتبار مناط بين لاطى و ملوط ، بگوييم : عمل ملوط از عمل لاطى قبيح‌تر است ؛ زيرا ، لاطى تحت فشار شهوت و تأثير آن ، ممكن است دست به عمل فحشا بزند و برايش\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 417 ، باب 1 از ابواب حدّ لواط ، ح 4 .\r\n( 2 ) . همان ، ص 416 ، ح 1 .\r\n( 3 ) . جواهر الكلام ، ج 41 ، ص 380 .\r\n","page_name":" 110 ","page_number":110},
  {"content":"\r\n\r\nالتذاذى حاصل شود ؛ امّا در ملوط اين التذاذ نيست . بنابراين ، به ظاهر حكمش سخت‌تر از لاطى است . از اين رو ، اگر حدّ ملوط مانند حدّ زانى باشد ، در زانى بين محصن و غير محصن تفصيل است ؛ بنابراين ، وقتى در ملوط تفصيل بود ، در لاطى هم بايد بين محصن و غير محصن تفصيل داد ؛ مگر آن كه بگوييد : در ملوط از جهت ملوط و مفعول واقع شدن ، بين محصن و غير محصن فرقى نيست . اين تفاوت فقط در لاطى چشمگير است كه با وجود همسر به لواط روى آورده ، ولى در ملوط ، زن داشتن چه ربطى دارد ؟ در اين صورت ، بايد روايت را كنار گذاشت ؛ و به درد تفصيل نمىخورد .\r\nروايات دسته‌ى سوّم : 1 - وعن عليِّ بن إبراهيم ، عن محمّد بن عيسى ، عن يونس ، عن محمّد بن سنان ، عن العلاء بن الفضيل ، قال : قال أبو عبداللَّه عليه السلام : حدّ اللّوطي مثل حدّ الزاني وقال : إن كان قد احصن رجم وإلّا جلد . « 1 »\r\nفقه الحديث : سند روايت مشتمل بر محمّد بن سنان است كه در وثاقت او اشكال است .\r\nامام صادق عليه السلام فرمود : حدّ لوطى مانند حدّ زانى است ، اگر محصن است ، او را سنگسار كرده ، و گرنه تازيانه‌اش مىزنند .\r\n2 - عبداللَّه بن جعفر في ( قرب الإسناد ) عن الحسن بن ظريف ، عن الحسين بن علوان ، عن جعفر بن محمّد ، عن أبيه ، عن عليّ عليه السلام ، أنّه كان يقول : في اللّوطي إن كان محصناً رجم وإن لم يكن محصناً جلد الحدّ . « 2 »\r\nفقه الحديث : امير مؤمنان عليه السلام درباره‌ى لوطى مىفرمود : اگر محصن است ، سنگسار شده ؛ و گرنه به او حدّ تازيانه مىزنند .\r\n3 - وعن السّندي بن محمّد ، عن أبي البخترى ، عن جعفر بن محمّد ، عن أبيه ، أنّ علىّ بن أبي طالب كان يقول : حدّ اللّوطي مثل حدّ الزّاني إن كان محصناً\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 417 ، باب 1 از ابواب حدّ لواط ، ح 3 .\r\n( 2 ) . همان ، ص 418 ، ح 6 .\r\n","page_name":" 111 ","page_number":111},
  {"content":"\r\n\r\nرجم وإن كان عزباً جلد مائة ، ويجلد الحدّ من يرمي به بريئاً . « 1 »\r\nفقه الحديث : حدّ لوطى مانند حدّ زانى است ؛ اگر محصن است ، رجمش مىكنند ؛ و اگر عزب باشد ، صد تازيانه مىخورد ؛ و كسى حدّ را مىزند كه حدّى بر عهده‌اش نباشد ؛ امّا اگر فردى حدّ به عهده دارد ، حقّ اجراى حدّ را ندارد . « 2 »\r\n4 - سعد بن عبداللَّه ( في بصائر الدَّرجات ) ، عن محمّد بن الحسين بن أبي الخطّاب ، عن محمّد بن إسماعيل بن بزيع ، عن صالح بن عقبة ، عن يزيد بن عبدالملك ، قال : سمعت أبا جعفر عليه السلام يقول : إنَّ الرَّجم على الناكح والمنكوح ذكراً كان أو انثى إذا كانا محصنين وهو على الذّكر إذا كان منكوحاً احصن أو لم يحصن . « 3 »\r\nفقه الحديث : امام باقر عليه السلام فرمود : بر فاعل و مفعول در باب زنا و لواط رجم ثابت است ؛ در صورتى كه محصن باشند ، و در باب لواط ، مفعول رجم مىشود ؛ خواه محصن باشد يا نه .\r\n5 - محمّد بن الحسن بإسناده عن الحسين بن سعيد ، عن ابن أبي عمير ، عن عدَّة من أصحابنا ، عن أبي عبداللَّه عليه السلام ، في الّذي يوقب أنَّ عليه الرجم إن كان محصناً وعليه الجلد إن لم يكن محصناً . « 4 »\r\nفقه الحديث : اين روايت صحيحه بوده ، و در خصوص لواط ايقابى است . امام صادق عليه السلام فرمود : اگر موقب محصن است ، سنگسار شده ؛ و گرنه تازيانه مىخورد .\r\n6 - وعنه ، عن أحمد ، عن ابن محبوب ، عن هشام بن سالم ، عن أبي بصير ، عن أبي عبداللَّه عليه السلام ، قال : سمعته يقول : إنَّ في كتاب عليّ عليه السلام إذا اخذ الرّجل مع\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 418 ، باب 1 از ابواب حدّ لواط ، ح 6 .\r\n( 2 ) . ظاهراً معناى جمله اخير اين است كه كسى كه انسان پاكدامنى را به لواط قذف كند ، حدّ مىخورد .\r\n( 3 ) . وسائل الشيعة ، ج 18 ، ص 418 ، باب 1 از ابواب حدّ لواط ، ح 8 .\r\n( 4 ) . همان ، ص 421 ، باب 3 از ابواب حدّ لواط ، ح 8 .\r\n","page_name":" 112 ","page_number":112},
  {"content":"\r\n\r\nغلام في لحاف مجرّدين ضرب الرّجل وادِّب الغلام وإن كان ثقب وكان محصناً رجم . « 1 »\r\nفقه الحديث : امام صادق عليه السلام فرمود : در كتاب على عليه السلام نوشته شده است : اگر مردى را با غلامى زير يك لحاف برهنه بگيرند ، مرد را زده و غلام را ادب مىكنند ؛ و اگر دخول كرده و محصن باشد ، سنگسار مىشود .\r\nمفهوم روايت دلالت دارد كه اگر شخص محصن نبود ، رجمى هم نيست .\r\nكيفيّت جمع بين روايات\r\nرواياتى كه تاكنون بيان شد ، در حقيقت به دو طايفه برمىگردد : 1 - رواياتى كه بر قتل و سنگسار به طور مطلق دلالت دارد . 2 - رواياتى كه قتل و رجم را به صورت تفصيل پياده مىكند ؛ يعنى در محصن ، قتل يا رجم ، و در غير او ، تازيانه هست .\r\nبا توجّه به اين كه در گذشته گفتيم بين رواياتى كه متعرّض قتل است با روايات رجم معارضه‌اى نيست ، در اين‌جا نيز كه يك طايفه به اطلاق دلالت بر قتل و رجم لاطى مىكند ، و طايفه‌ى دوّم بين محصن و غير محصن تفصيل داده است ، بنا بر قواعد جمعِ بين روايات ، بايد گروه مفصِّل ، گروه مطلق را تقييد كند . در نتيجه ، بين دو گروه تعارض نيست .\r\nزيرا ، جاى جمع به اطلاق و تقييد است .\r\nاختلاف بين اين روايات ، مانند تنافى بين « أعتق رقبة » و « لا تعتق رقبة كافرة » است كه بين دو دليل ، جمع دلالى وجود دارد . با وجود جمع عقلايى و عرفى كه از واضح‌ترين مصاديقش جمع بين عامّ و خاصّ ، و جمع بين مطلق و مقيد است ، اين دسته روايات متخالف از موضوع ادلّه‌ى باب تعارض خارج شده ، و نمىتوان از راه ترجيح سند ، يا دلالت و يا جهت ، يكى را بر ديگرى مقدّم داشت ؛ و مفاد مقبوله‌ى عمر بن حنظله « 2 » و مانند آن را پياده كرد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 421 ، باب 3 از ابواب حدّ لواط ، ح 7 .\r\n( 2 ) . همان ، ص 75 ، باب 9 از ابواب صفات قاضى ، ح 1 .\r\n","page_name":" 113 ","page_number":113},
  {"content":"\r\n\r\nطرح اشكال ( تقديم روايات طايفه دوّم )\r\nبنا بر قواعد و مطالبى كه در اصول تحقيق شده است ، بايد روايات طايفه‌ى دوّم را كه بين محصن و غير محصن تفصيل داده ، بر مطلقاتى كه بين آن‌ها فرق نگذاشته است ، مقدّم كرده ، و به قتل محصن و تازيانه خوردن غير محصن فتوا بدهيم ؛ ليكن تمام فقها مگر صدوق رحمه الله در كتاب مقنع ، در لواط ايقابى بين محصن و غير او فرقى نگذاشته‌اند ؛ و از طرفى ، صاحب رياض رحمه الله هم به بعضى از متأخّران تفصيل را نسبت مىدهد . « 1 »\r\nشيخ صدوق رحمه الله در دو جاى مقنع مسأله را مطرح كرده ، در يك مورد مىگويد : « لا فرق بين محصن و غير محصن » ؛ يعنى فتواى مشهور را اختيار مىكند ؛ و در جاى ديگر از همان كتاب ، عين روايت را به عنوان فتواى خود آورده است . « 2 » مرحوم محقّق رحمه الله نيز در شرايع به مفاد دو دسته روايت اشاره مىكند : « وكيفيّة إقامة هذا الحدّ القتل إن كان إيقاباً ، وفي رواية إن كان محصناً رجم و إن كان غير محصن جلد والأوّل أشهر » . « 3 » از اين بيان محقّق رحمه الله تضعيفى نسبت به روايت مفصّل استفاده نمىشود ؛ زيرا ، روايات مطلق را مشهورتر مىگويد .\r\nراه حل اشكال\r\nبايد توجّه داشت تا زمان شيخ طوسى رحمه الله ، برنامه‌ى فقهاى شيعه چنين بود كه متن روايات را در كتاب‌هاى فتوايى خود به عنوان فتوا مىآوردند و تغييرى در آن نمىدادند . در تمام اين كتاب‌ها ، به غير از كتاب مقنع مرحوم صدوق رحمه الله فرقى بين لاطى موقب محصن و غير محصن نگذاشته‌اند .\r\nفتواى قدماى از فقها بر طبق روايات مطلق ، حكايت از اين نكته دارد كه هرچند روايات مفصّل از نظر سند و دلالت تامّ هستند ، امّا به واسطه‌ى نزديك بودن قدما به زمان ائمّه عليهم السلام و آشنايىشان با مذاق و روش آن بزرگواران ، در اين روايات نقصانى ديده‌اند كه ما از آن خبر نداريم ؛ و از فتواى آنان به روايت مطلق و طرح روايات مفصّل ، وجود نقصى\r\n\r\n\r\n","description":"","footnote":"\r\n( 1 ) . رياض المسائل ، ج 10 ، ص 93 .\r\n( 2 ) . المقنع ، ص 430 - 437 .\r\n( 3 ) . شرايع الاسلام ، ج 4 ، ص 942 .\r\n","page_name":" 114 ","page_number":114},
  {"content":"\r\n\r\nرا در دسته‌ى اخير كشف مىكنيم ؛ هرچند نوع نقص را نمىشناسيم .\r\nاز اين رو ، در اين مسأله كه از نظر صناعت و بحث روايى بايد مطلقات را بر مقيّدات حمل كرد و بين لاطى محصن و غير محصن فرق گذاشت ، امّا به واسطه‌ى شهرت مسلّم ، بلكه به قول صاحب جواهر رحمه الله « 1 » اجماع محصّل و منقول بر عدم تقييد ، مىفهميم روايات مقيّد مورد اعراض اصحاب واقع شده و در آن‌ها خللى ديده‌اند كه بر طبق آن‌ها فتوا نداده‌اند .\r\nبيان صاحب جواهر رحمه الله در حلّ اشكال\r\nصاحب جواهر رحمه الله پس از طرح مسأله ، قسمتى از روايات را مطرح مىكند . به نظر مىرسد يك اضطراب و تشويشى در ذهن ايشان بوده كه در مقام نقل روايات چند اشتباه از ايشان سر زده است :\r\nعبارت « الملوط حدّه حدّ الزاني » « 2 » را به‌صورت « اللواط حدّه حدّ الزاني » آورده ومتن مرسله‌ى إبن ابى عمير « 3 » را روايت ابوبصير « 4 » قرار داده است و اصلًا روايت إبن ابى عمير را نقل نمىكند .\r\nايشان فرموده است : « فوجب حمل النصوص المزبورة القاصرة بعضها سنداً و آخر دلالةً - إذ إثبات الرجم على المحصن لا ينافي الحكم بقتل غيره ، مضافاً إلى إشتمال بعضها على التفصيل بين الواطي والموطوء المعلوم عدم عامل به إلّاما يحكى عن ظاهر اقتصار الفقيه عليه وصريح المقنع - على التقيّة أو طرحها » . « 5 »\r\nتوضيح كلام صاحب جواهر رحمه الله و نقد آن\r\nبيان صاحب‌جواهر رحمه الله بر چند مطلب مشتمل است كه بايد بررسى شود :\r\n1 - سند برخى از روايات مقيّد ضعيف است . اين مطلب در برخى از آن روايات صادق است ؛ ليكن اكثر آن‌ها از نظر سند معتبر و قابل اعتماد هستند .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 380 .\r\n( 2 ) . وسائل الشيعة ، ج 18 ، ص 416 ، باب 1 از ابواب لواط ، ح 1 .\r\n( 3 ) . همان ، ص 421 ، باب 3 از ابواب لواط ، ح 8 .\r\n( 4 ) . همان ، ح 7 .\r\n( 5 ) . جواهر الكلام ، ج 41 ، ص 380 .\r\n","page_name":" 115 ","page_number":115},
  {"content":"\r\n\r\n2 - برخى از آن‌ها قصور دلالى دارد ، و در توجيه اين مطلب مىگويد : اثبات رجم بر محصن منافات با حكم به قتل غير او ندارد . در اين عبارت دو احتمال هست :\r\nالف : اگر مقصود ايشان آن است كه اثبات رجم بر محصن ، مفهوم ندارد كه غير محصن نبايد رجم شود ؛ - اثبات شىء نفى ماعدا نمىكند . - يعنى مقصود از كلمه‌ى « قتل » در عبارت « إذ إثبات الرجم على المحصن لا ينافي الحكم بقتل غيره » همان رجم باشد ، به ايشان گفته مىشود :\r\nبيشتر روايات ، در مورد غير محصن رجم را به صراحت نفى مىكرد ؛ اگر بگويد : سند آن روايات ضعيف است ، مىگوييم : شما پس از قصور سندى به قصور دلالى پرداختيد .\r\nلذا ، با توجّه به اين كه غير از روايت ابوبصير ، روايات ديگر هر دو طرف قصّه را مطرح كرده بود - « إن كان محصناً رجم وإلّا جلد » ؛ تصريح در رجم محصن و نفى آن از غير محصن دارد . - روايت ابوبصير كه فقط يك طرف قضيّه را متكفّل بود ، - « وإن كان ثقب وكان محصناً رجم » - بر فرض كه قضيه‌ى شرطيه مفهوم هم نداشته باشد ، در اين‌جا خصوصيّتى وجود دارد كه بايد به مفهوم داشتن آن ملتزم شويم . زيرا ، دو قيد آورده يكى ايقاب و ديگرى احصان . اگر براى قيد احصان مفهوم نيست ، بايد براى ايقاب هم نباشد ؛ در حالى كه صاحب جواهر رحمه الله تصريح دارد به اين كه در لواط غير ايقابى سنگسارى نيست و تازيانه زده مىشود .\r\nب : اگر مقصود ايشان از عبارت اين است كه اثبات رجم بر محصن با اثبات قتل در حقّ غير او منافات ندارد ، دو اشكال دارد :\r\nاشكال اوّل : رواياتى كه رجم را در حقّ محصن اثبات مىكند ، در حقّ غير او حكم به تازيانه دارد ؛ معناى « وإلّا جلد » ، نفى قتل و سنگسار و اثبات تازيانه است .\r\nاشكال دوّم : حضرت در روايت حمّاد فرمود : « عليه إن كان محصناً القتل وإن لم يكن محصناً فعليه الجلد » « 1 » يعنى بين رجم و غير آن تفصيل نيست ؛ بلكه بين قتل و غير قتل تفصيل مىدهد .\r\n3 - پاره‌اى از اين روايات بين واطى و موطوء تفصيل داده و گفته : فاعل ، دو نوع\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 417 ، باب 1 از ابواب حدّ لواط ، ح 4 .\r\n","page_name":" 116 ","page_number":116},
  {"content":"\r\n\r\nمحصن و غير محصن دارد ؛ امّا در مفعول اين معنا راه ندارد . و معلوم است كسى به اين تفصيل عمل نكرده ، مگر آن‌چه از ظاهر من لا يحضره الفقيه و صريح مقنع به دست مىآيد كه بين فاعل و مفعول فرق گذاشته است . اين مطلبِ صاحب جواهر رحمه الله را بايد در بحث حكم مفعول مطرح كنيم .\r\n4 - ايشان سرانجام در پايان گفتارش مىگويد : واجب است آن روايات را حمل بر تقيّه كرده يا طرح كنيم .\r\nاشكال اوّل : حمل بر تقيّه و امثال آن ، فرع تحقّق تعارض بين دو دسته روايت است ، و مقام ما از باب اطلاق و تقييد مىباشد نه خبرين متعارضين . لذا ، در اين‌جا قواعد باب تعارض پياده نمىشود تا يكى را از جهت سند ، يا دلالت ، و يا مخالفت با عامّه مقدّم بداريم .\r\nاشكال دوّم : بر فرض تحقّق تعارض ، حمل بر تقيّه در جايى است كه يك مسأله بين فقهاى اهل سنّت مشهور باشد ؛ و روايت ما به واسطه‌ى اين شهرت نتواند واقعيّت را بيان كند . مطلب را مطابق با فتاواى اهل سنّت مطرح نمايد .\r\nمرحوم شيخ طوسى رحمه الله « 1 » در كتاب خلاف كه مسائل اختلافى شيعه و سنّى را جمع‌آورى كرده ، در اين مسأله مىگويد : بيشتر فتواى بزرگان اهل سنّت با شيعه موافق است ؛ فقط شافعى در يك جا مطابق با فتواى شيعه و در جاى ديگر بين محصن و غير آن تفصيل داده است . « 2 » آيا با اين مقدار مىتوان روايت را به عنوان حمل بر تقيّه كنار گذاشت ؟ به چه دليل اين روايات بايد طرح شود ؟ رواياتى را كه بزرگان اهل حديث در كتاب‌هاى حديثى نقل كرده و تعدادى از آن‌ها نيز معتبر و قابل اعتماد است ، چگونه مىتوان طرح كرد ؟\r\nراه حلّ نهايى\r\nاگر اجماع مسلّمى در اين مسأله درست شود ، يا بتوان از شهرت فتوايى مسلّم بين فقها ، اعراض اصحاب از روايات مفصّل را به دست آورد ، به گونه‌اى كه بگوييم : اين اعراض حتماً وجهى داشته و آنان به مذاق أئمّه عليهم السلام آشنا بوده‌اند ، با وجود اين كه روايات در دسترس آنان بوده ، امّا بر طبق آن‌ها فتوا نداده‌اند ؛ و از طرف ديگر بگوييم : اعراض مشهور\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 381 ، مسأله 22 ؛ المبسوط للسرخسى ، ج 9 ، ص 77 ؛ المجموع ، ج 21 ، ص 315 - 316 .\r\n( 2 ) . الخلاف ، ج 5 ، ص 381 ، مسأله 22 ؛ المبسوط للسرخسى ، ج 9 ، ص 77 ؛ المجموع ، ج 21 ، ص 315 - 316 .\r\n","page_name":" 117 ","page_number":117},
  {"content":"\r\n\r\nاز يك روايت ، موجب سقوط آن از حجيّت مىگردد . با اين همه تفصيل ، فتواى مشهور تمام مىشود .\r\nمخالفت صدوق رحمه الله در كتاب مقنع ، و بيان صاحب شرايع رحمه الله كه مىگويد روايات دو دسته است ، و اشهر آن‌ها مطلق است - يعنى در برابرش روايات مشهور داريم كه به حدّ شاذّ و نادر نيست - و گفته‌ى صاحب رياض رحمه الله كه برخى از متأخّر المتأخّرين نيز فتوا به تفصيل داده ، اين مطالب دست به دست هم مىدهد و فقيه را دچار ترديد مىكند . پس ، تحقّق اجماع مورد سؤال است .\r\nبا توجّه به عدم ثبوت اجماع ، هرچند كه صاحب جواهر رحمه الله ادّعاى تحقّق اجماع محصّل و منقول مىكند ، قواعد اقتضاى ترجيح تفصيل را دارد . به خصوص با توجّه به اين كه شارع در باب حدود خيلى سختگير بوده و بناى حدود بر تخفيف است ؛ لذا ، اين جهت تقويت مىگردد كه اگر فاعل غير محصن بود ، نبايد او را كشت ؛ بلكه به او تازيانه زده مىشود .\r\n\r\nبررسى حدّ مفعول\r\nامام راحل رحمه الله در تحريرالوسيله بين فاعل و مفعول فرقى نگذاشته است ، و حكم هر دو را در لواط ايقابى ، قتل دانستند ، مسلمان يا كافر ، محصن يا غير محصن باشند . امّا در رابطه با مفعول ، هيچ فقيهى بين محصن و غير محصن فرقى قائل نشده است ؛ حتّى مرحوم صدوق هم در كتاب مقنع تفصيل نداده است .\r\nليكن مراجعه‌ى به روايات باب ، مفيد مطلب ديگرى است ؛ از اين رو ، بايد به بررسى آن‌ها پرداخت . برخى از روايات در گذشته مطرح شد ، لذا ، فقط به آن‌ها اشاره مىكنيم :\r\n1 - زرارة عن أبي جعفر عليه السلام ، قال : الملوط حدّه حدّ الزاني . « 1 »\r\nدر بحث‌هاى گذشته گفتيم ، صاحب جواهر رحمه الله اين روايت را به صورت « اللواط حدّه حدّ الزاني » « 2 » نقل كرده است كه با نقل كافى ، و وسائل و ديگر كتب حديث موافقت ندارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 416 ، باب 1 از ابواب حدّ لواط ، ح 1 .\r\n( 2 ) . جواهر الكلام ، ج 41 ، ص 380 .\r\n","page_name":" 118 ","page_number":118},
  {"content":"\r\n\r\nعلاوه آن كه تعبير هم مساعد با اين نقل نيست .\r\nبه هر حال ، روايت بنا بر نقل صحيح ، دلالت بر تفصيل دارد ؛ زيرا ، اگر حدّ مفعول و ملوط حدّ زانى باشد ، در زانى بين محصن و غير محصن فرق است ، پس ، بايد در ملوط نيز همين فرق جريان داشته باشد . در مقابل اين روايت ، دو روايت زير را داريم .\r\n2 - حمّاد بن عثمان . . . قال : قلت : فما على المؤتى به ؟ قال : عليه القتل على كلّ حالّ محصناً كان أو غير محصن . « 1 »\r\nاين روايت به عدم فرق بين محصن و غير محصن در مفعول تصريح دارد .\r\n3 - يزيد بن عبدالملك ، قال : سمعت أبا جعفر عليه السلام يقول : إنّ الرجم على الناكح والمنكوح ذكراً كان أو انثى إذا كانا محصنين ، وهو على الذّكر إذا كان منكوحاً احصن أو لم يحصن . « 2 »\r\nامام باقر عليه السلام در اين روايت يك ضابطه‌ى كلّى بيان مىفرمايد ؛ امّا در باب لواط ، نسبت به مفعول ، يك فرد را از اين ضابطه بيرون مىآورد ؛ فرمود : مذكّر اگر منكوح و مفعول شد ، رجم مىشود ؛ محصن باشد يا نه .\r\nبه بيان ديگر ، زنا و لواط چهار صورت دارد : فاعل و مفعول در باب زنا محصن باشند يا غير محصن ؛ فاعل در باب لواط محصن باشد ؛ مفعول در باب لواط محصن باشد يا غير محصن . كه در صورت چهارم ، حكم به رجم مفعول مىكند . بنابراين ، اين دو روايت با ظاهر روايت زراره تنافى دارد .\r\nاين‌جا ، جاى حمل مطلق بر مقيّد نيست ؛ زيرا ، روايت زراره در خصوص ملوط آمده و تفصيل مىدهد ؛ و اين دو روايت ، در همين مورد ، نفى تفصيل مىكند ؛ پس از باب ظاهر و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 417 ، باب 1 از ابواب حدّ لواط ، ح 4 .\r\n( 2 ) . همان ، ص 418 ، ح 8 .\r\n","page_name":" 119 ","page_number":119},
  {"content":"\r\n\r\nاظهر ، مطلق و مقيّد و نصّ و ظاهر ، نمىتوان مشكل را حلّ كرد و گفت : روايت دوّم و سوّم در عدم تفصيل و عدم فرق صراحت دارد ، و روايت زراره ظهور در تفصيل دارد و به نصّ آن‌ها دست از ظهور روايت زراره برمىداريم ؛ و يا بگوييم : روايت زراره ظهور در مشابهت مطلق بين حدّ زانى و حدّ ملوط دارد - يعنى آن‌چه بر زانى ثابت است ، بر ملوط نيز همان حدّ هست - و اين دو روايت صريح در عدم فرق است . اين استظهارها با صراحت يك دسته در عدم تفصيل و صراحت ديگرى در تفصيل منافات دارد .\r\nاز بيان صاحب جواهر رحمه الله « 1 » استفاده مىشود بين فاعل و مفعول هيچ فرقى نيست ؛ يعنى مسأله اجماعى است . درنتيجه ، اگر در مفعول ، بين محصن و غير محصن فرقى نبود ، در فاعل هم فرق نخواهد بود . اين بيان دچار اشكال است ؛ زيرا ، معلوم نيست اگر مسأله در طرف مفعول اجماعى بود ، در طرف فاعل هم اجماعى باشد ؛ و اين دو ، از نظر حكم مساوى باشند ؛ به خصوص با توجّه به اين كه احصان و عدم آن ، در ناحيه‌ى مفعول نقشى ندارد ؛ به خلاف فاعل كه امكان فرق در آن راه دارد .\r\n\r\nفرع دوّم : حكم لواط ايقابى بالغ با صبىّ و مجنون\r\nدرباره‌ى لواط شخص بالغ عاقل با كودك و مجنون ، علاوه بر روايتى كه در باب صبىّ داريم ، ضوابط كلّى درباره‌ى بالغ پياده مىشود ؛ امّا حكم مجنون و كودك غير از حكم بالغ عاقل است .\r\nمقتضاى ادلّه‌ى رفع قلم « 2 » - به نحو عموم از كودك و ديوانه - عدم اجراى حدّ در حقّ آن‌هاست ؛ امّا در مورد بالغِ عاقل ، كه عنوان فاعليّت دارد ، طبق قاعده بايد حدّ جارى شود ؛ زيرا ، دليلى بر اختصاص حدّ به موردى كه فاعل بالغ با موطوء بالغ عاقل لواط كند ، نداريم .\r\nادلّه مىگويد : اگر بالغ عاقلى لواط كرد ، حدّ در حقّ او ثابت است ؛ و اين ، اطلاق دارد ؛ خواه طرف او ، بالغِ عاقل باشد يا غير آن . علاوه آن كه در اين مقام ، روايت ابىبكر الحضرمى نيز وجود دارد :\r\nعن أبي عبداللَّه عليه السلام قال : اتي أمير المؤمنين عليه السلام بامرأة وزوجها ، قد لاط زوجها بابنها من غيره وثقبه وشهد عليه بذلك الشّهود ، فأمر به عليه السلام فضرب بالسّيف حتّى قتل ، وضرب الغلام دون الحدّ وقال : أما لو كنت مدركاً لقتلتك\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 377 .\r\n( 2 ) . وسائل الشيعة ، ج 19 ، ص 66 ، باب 36 از ابواب قصاص فيالنفس ، ح 2 ؛ و باب 4 از ابواب مقدّمات العبادات ، ح 11 .\r\n","page_name":" 120 ","page_number":120},
  {"content":"\r\n\r\nلإمكانك إيّاه من نفسك بثقبك . « 1 »\r\nفقه الحديث : سند اين روايت به خاطر وجود محمّد بن سنان مورد اشكال است . امام صادق عليه السلام فرمود : زن و شوهرى را نزد امير مؤمنان عليه السلام آوردند . آن مرد با پسر اين زن - از شوهر سابق - لواط ايقابى كرده بود ، و بيّنه بر اين عمل شهادت داد . امام عليه السلام دستور داد با شمشير بر آن مرد زده ، او را كشتند ؛ به آن پسر نيز كمتر از حدّ ، تازيانه زده و فرمود : اگر بالغ بودى تو را مىكشتم ؛ زيرا ، خودت را براى اين عمل قبيح در اختيار آن مرد گذاشتى .\r\nهرچند اين روايت در مورد صغير وارد شده ، ولى مىتوان حكم مجنون را نيز از آن استفاده كرد ؛ زيرا ، امام عليه السلام فرمود : اگر تو را نكشتم به خاطر اين است كه مُدرك نبودى . مقصود از « مُدركيّت » همان بلوغ و مُكلّف بودن است نه تمييز داشتن ؛ از اين رو ، به اين روايت براى كسى كه قوّه‌ى تمييز ندارد ، نمىتوان استدلال كرد . بنابراين ، مفاد : « لو كنت مدركاً لقتلك » ، « لو كنت مكلّفاً لقتلتك » است ؛ پس ، حكم مجنون نيز از آن استفاده مىشود .\r\nفرق بين ديوانه و كودك\r\nمرحوم امام در عبارت تحريرالوسيله فرمود : اگر بالغى با كودكى لواط ايقابى كرد ، بالغ كشته و كودك تأديب مىشود ؛ نسبت به مجنون نيز فرمود : بالغِ عاقل كشته و مجنون اگر شعور و تمييزى داشته باشد ، حاكم به آن‌چه مصلحت مىداند ، وى را تعزير مىكند . مطرح كردن شعور و تمييز در مورد مجنون ، و عدم آن در مورد كودك ، به خاطر اين است كه اگر شخص ديوانه فاقد هر شعور و تمييزى باشد ، تعزير و تأديب براى او بىاثر است ؛ كودك نيز اگر به اندازه‌اى كوچك باشد كه فاقد تمييز باشد ، چه‌بسا لواط در حقّ او محقّق نگردد .\r\n\r\nفرع سوّم : لواط كودك با كودك\r\nروايت ابىبكر حضرمى « 2 » بر اين فرع نيز دلالت دارد . بنابراين ، در اين فرض ، فاعل و مفعول را بايد تأديب كرد و بر هيچ كدام حدّ جارى نمىشود . كلام امام عليه السلام « لو كنت مدركاً\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 418 ، باب 2 از ابواب حدّ لواط ، ح 1 .\r\n( 2 ) . همان .\r\n","page_name":" 121 ","page_number":121},
  {"content":"\r\n\r\nلقتلتك » در حقّ هر دو صادق بوده ، و فرقى بين فاعل و مفعول نيست ؛ بنابراين ، از روايت ، نفى حدّ و اثبات تعزير استفاده مىشود .\r\n\r\nفرع چهارم : لواط ديوانه با بالغ عاقل\r\nاگر ديوانه‌اى با عاقلى وطى كند ، بر عاقل حدّ جارى مىشود ؛ امّا نسبت به مجنون محلّ اختلاف است . شيخ مفيد « 1 » و شيخ طوسى رحمهما الله « 2 » مىفرمايند : اگر ديوانه فاعل است ، بايد حدّ بخورد ؛ امّا اگر مفعول واقع شده ، حدّ ندارد . - اين بحث در باب زنا نيز مطرح بود و همين نظر را آن‌جا داشتند . -\r\nدليل بر اين مطلب ، روايتى است كه در باب زنا به آن تمسّك كرده و به عنوان مستند در باب لواط نيز استفاده مىشود . و با اين روايت ، مفاد ادلّه‌ى « رفع القلم عن المجنون » « 3 » و امثال آن تقييد مىشود . روايت اين است :\r\nوعن عليّ بن إبراهيم ، عن أبيه ، عن عمرو بن عثمان ، عن إبراهيم بن الفضل ، عن أبان بن تغلب ، قال : قال أبو عبداللَّه عليه السلام : إذا زنى المجنون أو المعتوه جلد الحدّ وإن كان محصناً رجم . قلت : و ما الفرق بين المجنون والمجنونة والمعتوه والمعتوهة ؟ فقال : المرأة أنّما تؤتى والرَّجل يأتي ، وإنّما يزني إذا عقل كيف يأتي اللذّة وأنّ المرأة إنّما تستكره ويفعل بها وهي لا تعقل ما يفعل بها . « 4 »\r\nفقه الحديث : اين روايت معتبر است . امام صادق عليه السلام فرمود : اگر زانى ديوانه بود ، تازيانه مىخورد ؛ و اگر زن دارد و محصن است ، بايد سنگسار شود . - « معتوه » نوعى از جنون است - .\r\nابان بن تغلب سؤال كرد : فرق بين مرد ديوانه با زن ديوانه در باب زنا چيست ؟ چرا اگر\r\n\r\n\r\n","description":"","footnote":"\r\n( 1 ) . المقنعة ، ص 786 .\r\n( 2 ) . النهاية في مجرّد الفقه والفتوى ، ص 705 .\r\n( 3 ) . وسائل الشيعة ، ج 18 ، ص 316 ، باب 8 از ابواب مقدّمات حدود ، ح 2 .\r\n( 4 ) . همان ، ص 388 ، باب 21 از ابواب حدّ زنا ، ح 2 .\r\n","page_name":" 122 ","page_number":122},
  {"content":"\r\n\r\nمجنون ، فاعل باشد ، بايد حدّ بخورد ؛ ولى اگر مجنونه زنا داد ، حدّ ندارد ؟\r\nامام عليه السلام فرمود : زن جنبه‌ى معلوليّت و انفعال دارد و مرد جنبه‌ى فاعليّت و علّيّت ؛ فاعل در صورتى زنا مىكند كه شعور لذّت بردن را داشته باشد و نحوه‌ى التذاذ را درك نمايد ، امّا زن نمىفهمد با او چه مىشود و التذاذى تصوّر نمىكند .\r\nشيخ مفيد و طوسى رحمهما الله در باب زنا به اين روايت فتوا داده‌اند ؛ در باب لواط نيز نه از باب قياس ، بلكه از جهت تعميم داشتن تعليل ، آن را پياده كرده‌اند ؛ زيرا ، « إنّما يزني إذا عقل كيف يأتي اللّذة » در فاعل لاطى نيز مطرح است . شخص بايد درك كرده باشد از چه راهى مىتواند لذّت ببرد تا دست به اين كار بزند ، امّا مفعول چه‌بسا نفهمد با او چه مىكنند .\r\nاگر از تعليل نيز صرف نظر كنيم ، مىتوانيم از راه قياس اولويّت ، حدّ را در باب لواط جارى كنيم ؛ زيرا ، در باب زنا - كه يك عمل طبيعى ، ليكن نامشروع است ، - بايد به مجنون حدّ زد ؛ پس ، در باب لواط - كه يك عمل غير طبيعى و نامشروع است - به طريق اولى بايد حدّ اجرا شود .\r\nعلاوه آن كه : اگر روايت زراره را به تعبير صاحب جواهر رحمه الله بپذيريم كه مىگفت :\r\n« اللواط حدّه حدّ الزاني » ، « 1 » وقتى باب زنا با باب لواط مشابهت و اتّحاد در حدّ داشت ، پس همان حدّى كه در باب زنا در حقّ ديوانه اجرا مىگردد ، در باب لواط نيز درباره‌ى او پياده مىشود .\r\nنظر برگزيده : ما در باب زنا ، اين مطلب را نپذيرفتيم و به اين استدلال نيز اشكال كرديم .\r\n- براى فهميدن چگونگى استدلال به همان‌جا مراجعه شود . - و از آن جا كه دليل خاصّى در باب لواط نداريم ، بنابراين ، در هر دو باب مىگوييم به بالغِ عاقل حدّ زده مىشود ، ولى بر ديوانه حدّى نيست ؛ خواه فاعل باشد يا مفعول .\r\n\r\nفرع پنجم : لواط كودك با بالغِ عاقل\r\nاگر كودكى با بالغى لواط كند ، بر بالغ حدّ زده و كودك را تأديب مىكنند . طرح اين مسأله از اين جهت است كه در باب زنا مىگفتيم : اگر كودكى غير بالغ با زن شوهردارى زنا كند ، آن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 416 ، باب 1 از ابواب لواط ، ح 1 ؛ جواهر الكلام ، ج 41 ، ص 380 .\r\n","page_name":" 123 ","page_number":123},
  {"content":"\r\n\r\nزن را سنگسار نكرده ، و بلكه به او تازيانه مىزنند ؛ حال ، سؤال اين است كه در باب لواط ، مسأله چگونه است ؟ آيا در حدّ بالغ به جهت آن كه فاعل ، غيربالغ است ، تخفيف داده مىشود ؟\r\nروايتى كه در آن باب بود ، نمىتواند در باب لواط پياده شود ؛ زيرا ، قياس جايز نيست ؛ و اولويّتى نيز وجود ندارد . يعنى اولويّت در ناحيه‌ى شدّت است . اگر حكم شديدى در باب زنا بود ، از آن رو كه قبح لواط بيشتر است ، به طريق اولى در لواط نيز جارى مىشود ؛ امّا اگر در باب زنا تخفيفى بود ، به چه دليل در باب لواط نيز تخفيف داده شود ؟\r\nممكن است به روايت زراره به نقل وسائل و كافى و تهذيب - « الملوط حدّه حدّ الزاني » - استدلال شود ؛ زيرا ، از عبارت استفاده مىشود كه ملوط در باب لواط مطلقاً حكم مزنىّ بها در باب زنا را دارد . در باب زنا ، اگر كودكى با بزرگسالى زنا كند ، حدّ رجم پياده نمىشود ؛ پس ، در اين‌جا هم حدّ قتل پياده نشود .\r\nامّا اين استدلال صحيح نيست ؛ زيرا ، نفرموده است : « الملوط حدّه حدّ الزاني بها » ، بلكه فرموده : « حدّه حدّ الزاني » ؛ و ملوط را به زانى تشبيه كرده نه به مزنىبها . از اين نحوه‌ى تشبيه مىفهميم در مقام يك تشبيه اجمالى بين زنا و لواط است ؛ و گرنه اگر بخواهيم تمام احكام زنا را بر لواط پياده كنيم ، در پاره‌اى از موارد به اشكال برمىخوريم ؛ مثلًا اگر زانى صغير بود ، حدّى ندارد ؛ پس ، ملوط نيز حدّ ندارد .\r\nبنابراين ، از روايت ، تشبيه در جهات و خصوصيّات استفاده نمىشود تا بتوان تمام احكام زانى را « طابق النعل بالنعل » پياده كرده و گفت : اگر كودكى با زن محصنه‌اى زنا كند ، رجم و قتل بر آن زن نيست ؛ پس ، اگر كودكى با بالغى وطى كرد ، حدّ قتل جارى نمىشود .\r\nبه همين دليل ، امام راحل رحمه الله به صراحت فرمود : اگر كودكى با بالغى لواط كرد ، آن كودك را ادب كرده و بالغ را مىكشند .\r\n\r\nفرع ششم : لواط ذمّى با مسلمان\r\nاگر ذمّى با مسلمانى لواط كرد ، او را مىكشند ؛ هرچند لواط ايقابى هم نباشد .\r\nدر باب زنا اين فرع مطرح بود كه اگر كافر ذمّى با زن مسلمانى زنا كند ، آن زن مختار يا\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمكره ، محصن يا غير محصن و ذمّى نيز محصن يا غير محصن باشد ، حدّ زانى قتل است .\r\nاين مطلب در باب لواط نيز مىآيد ؛ زيرا ، با تحقّق لواط هرچند ايقابى هم نباشد ، احترام اسلام و مسلمانان را هتك كرده است - هتكى كه قابل قياس با زنا نيست - و با اين عملش ، از شرايط ذمّه خارج شده ، پيمان و تعهّد ذمّه را نقض كرده است ؛ پس ، بايد كشته شود .\r\nاگر فاعل كافر حربى بود ، قتلش قبل از تحقّق لواط جايز بود ، پس از اين عمل ، به طريق اولى مهدورالدم است .\r\n\r\nفرع هفتم : لواط ذمّى با ذمّى\r\nاز آن جا كه ما معتقديم احكام اسلام اختصاص به مسلمانان ندارد ، بلكه درباره‌ى تمام بشر و انسان‌ها آمده است ؛ و كفّار همان‌گونه كه به اصول معاقب هستند ، به فروع نيز معاقب‌اند ؛ از اين رو ، آيه‌ى شريفه‌ى : الزَّانِيَةُ وَ الزَّانِى فَاجْلِدُواْ كُلَّ وَ حِدٍ مّنْهُمَا مِاْئَةَ جَلْدَةٍ « 1 » مقيّد به اسلام نيست ، و حاكم شرع بايد حدّ خدا را در حقّ زانى و زانيه پياده كند ؛ هرچند كه مسلمان نيز نباشند . در باب لواط نيز به همين بيان بايد حكم اجرا گردد ؛ و در صورت لواط ايقابى ذمّى با ذمّى ، حكم به قتل آن‌ها داده شود .\r\nليكن در باب زنا رواياتى داشتيم كه مىگفت : اگر ذمّى با ذمّى زنا كند و مسأله را نزد حاكم شرع آوردند يا حاكم بر اين قصّه اطّلاع پيدا كرد ، مخيّر است كه بين آنان بر طبق قواعد اسلام حكم كند يا آنان را در اختيار قضات مذهبشان قرار داده تا در محاكم خودشان ، هر حكمى دارند ، در حقّ آنان اجر شود .\r\nامّا در اين جا سؤالى مطرح مىشود كه اين روايات در باب زنا رسيده بود ، و در خصوص لواط روايتى نداريم . آيا امكان سرايت تخيير از باب زنا به باب لواط هست يا نه ؟\r\nامام راحل رحمه الله در مسأله‌ى زنا به تخيير فتوا دادند ، امّا در اين مسأله ، تخيير را به « قيل » نسبت داده و مىفرمايد : « الأحوط لو لم يكن الأقوى إجراء الحدّ عليه » ؛ احتياط اگر اقوا\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n","page_name":" 125 ","page_number":125},
  {"content":"\r\n\r\nنباشد ، اجراى حدّ اسلام بر ذمّى است .\r\nعلّت احتياط اين است كه اگر حكمى بر خلاف قاعده - قاعده‌ى اوّلى ، اجراى احكام اسلام در حقّ تمام انسان‌ها است - در باب زنا ثابت شد ، به چه دليل آن را به ابواب ديگر سرايت بدهيم ؟ بنابراين ، بايد به همان قواعد اوّليه كه اشتراك احكام است عمل نموده ، حدّ را در حقّ ذمّى نيز جارى كنيم . به همين دليل ، اگر احتياط ، اقوا هم نباشد ، در اقامه‌ى حدّ است ، نه به اختيار حاكم و قضات ذمّى گذاشتن .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n[ كيفيّة إجراء حدّ اللواط 
  ]\r\n[ مسألة 5 - الحاكم مخيّر في القتل بين ضرب عنقه بالسيف أو إلقائه من شاهق كجبل ونحوه مشدود اليدين والرجلين ، أو إحراقه بالنار ، أو رجمه ، وعلى قول : أو إلقاء جدار عليه فاعلًا كان أو مفعولًا . يجوز الجمع بين ساير العقوبات والإحراق بأن يقتل ثمّ يحرق . 
  ]\r\n\r\nكيفيّت اجراى حدّ لواط\r\nاين مسأله داراى دو فرع است :\r\n1 - تخيير حاكم در اجراى حدّ قتل به يكى از امور زير نسبت به فاعل و مفعول در لواط ايقابى : الف : گردن زدن با شمشير ؛ ب : انداختن از بالاى بلندى با دست و پاى بسته ؛ ج : سوزاندن با آتش ؛ د : سنگسار كردن ؛ ه : بنا بر قولى خراب كردن ديوار بر او .\r\n2 - جواز جمع بين يكى از طرق و سوزاندن پس از مرگ .\r\n\r\nفرع اوّل : كيفيّت قتل\r\nدر اين فرع بايستى چند مطلب بررسى شود .\r\nمطلب اوّل : آيا در لواط ايقابى مطلق قتل به هر كيفيّتى حاصل شود ، كافى است يا بايد به صورت خاصّى محقّق گردد ؟ اگر مطلق قتل كافى باشد ، به وسيله‌ى اسلحه‌ى گرم يا خفه كردن با طناب و مانند آن نيز مىتوان حدّ را اجرا كرد . بنابراين ، بايد مستفاد از ادلّه را ديد .\r\nدر روايت صحيحه‌ى حمّاد بن عثمان قتل به‌طور مطلق آمده است :\r\nقلت لأبي عبداللَّه عليه السلام رجل أتى رجلًا ، قال : عليه إن كان محصناً القتل وإن لم يكن محصناً فعليه الجلد ، قال : قلت : فما على المؤتى به ؟ قال : عليه القتل على كلّ حالٍ محصناً كان أو غير محصن . « 1 »\r\nدر اين روايت ، نسبت به فاعل و مفعول حكم قتل به صورت مطلق مطرح شده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 417 ، باب 1 از ابواب لواط ، ح 4 .\r\n","page_name":" 127 ","page_number":127},
  {"content":"\r\n\r\nدر مقابل ، روايت صحيحه‌ى مالك بن عطيّه است كه امام عليه السلام فاعل را به يكى از سه كار مخيّر مىكند :\r\nيا هذا إنّ رسول اللَّه صلى الله عليه و آله حكم في مثلك بثلاثة أحكام فاختر أيّهنّ شئت ، قال : و ما هنَّ يا أمير المؤمنين ؟ قال : ضربة بالسّيف في عنقك بالغة منك ما بلغت ، أو إهداب [ إهداء 
  ] من جبل مشدود اليدين والرّجلين ، أو إحراق بالنّار . « 1 »\r\nضربتى با شمشير به گردن زدن به هر جا كه منتهى گردد ؛ يا دست و پا بسته از بالاى كوه به زير انداختن ؛ و يا سوزاندن به آتش .\r\nمقتضاى جمع بين دو روايت ، حمل مطلق بر مقيّد است .\r\nممكن است بگوييم : روايت حمّاد بن عثمان به هيچ عنوان اطلاق ندارد ؛ زيرا ، « قتل » را در برابر « شلّاق » مطرح كرده و فرموده است : « عليه إن كان محصناً القتل وإن لم يكن محصناً فعليه الجلد » ؛ يعنى نسبت به فرد محصن شلّاقى نيست ، بلكه بايد كشته شود .\r\nروايت در مقام اين است كه فرد محصن ، موجود فاسدى است و بايد از بين برود ؛ امّا به چه كيفيّتى ؟ اين را ديگر بيان نمىكند ؛ لذا ، اطلاقى ندارد تا آن را تقييد كنيم .\r\nنتيجه‌ى اين گفتار ، اثبات اين معنا است كه ما درباره‌ى لواط ايقابى ، مطلق قتل نداريم ؛ بلكه بايد قتل به كيفيّت مخصوصى واقع شود .\r\nمطلب دوّم : فاعل را به چند كيفيّت مىتوان كشت ؟ سه ، يا چهار ، و يا پنج ؟\r\nدر روايت صحيحه‌ى مالك بن عطيّه به سه كيفيّت قتل درباره‌ى فاعل اشاره شده است : ضرب با شمشير ، انداختن از بالاى كوه با دست و پاى بسته ، و سوزاندن با آتش .\r\nنكته‌اى كه بايد به آن توجّه داشت ، آن است كه ما در مقام اثبات تخيير براى حاكم هستيم ؛ و حال آن كه روايت مالك ، تخيير را براى مجرم ثابت كرده و به عهده‌ى او مىگذارد . اين مطلب روشن است كه تخيير به اختيار مجرم نيست ؛ و در روايات ديگر نيز به اين معنا اشاره نشده است . شايد در اين روايت ، امير مؤمنان عليه السلام جنبه‌ى ارفاق را در نظر گرفته ، با آن كه خودشان\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 419 ، باب 3 از ابواب لواط ، ح 1 .\r\n","page_name":" 128 ","page_number":128},
  {"content":"\r\n\r\nمخيّر بودند . ليكن اراده كرده‌اند راه كشته شدن با نظر لواطكننده انتخاب گردد .\r\nنكته‌ى دوّم : در روايت « اهداء من جبل » آمده است ، در حالى كه امام راحل رحمه الله به جاى كلمه‌ى « جبل » ، مطلق بلندى و مكان مرتفع را آورده‌اند ، خواه كوه باشد يا غير آن ؛ و براى « كوه » از روايت ، خصوصيّتى استفاده نكرده‌اند . حقّ نيز همين است ؛ زيرا ، كوه به عنوان مكان مرتفع مطرح است ، نه به عنوان كوه بودن .\r\nتا اين‌جا روشن شد روايت مالك بن عطيّه كيفيّت قتل درباره‌ى فاعل را به يكى از سه صورت زدن با شمشير به گردن ، از بلندى به زير انداختن ، سوزاندن به آتش مىگويد . امّا ثبوت قتل به صورت سنگسار دو راه دارد :\r\nراه اوّل : رواياتى كه بين محصن و غير محصن تفصيل مىداد ، مسأله رجم را مطرح مىكرد ؛ از اين رو ، با استفاده از اين روايات ، رجم را درباره‌ى فاعل ثابت مىكنيم .\r\nاگر گفته شود : شما بين محصن و غير محصن فرقى نگذاشتيد و در هر دو ، به قتل حكم كرديد ؛ و اين فتوا يا به خاطر حمل روايات بر تقيّه و يا اعراض از آن‌ها بوده ، پس با چه دليلى رجم را ثابت مىكنيد ؟ در روايت مالك بن عطيّه نيز رجم مطرح نيست و روايت حمّاد بن عثمان هم مطلق است .\r\nدر جواب مىگوييم : رواياتى كه بين محصن و غير محصن تفصيل مىداد ، حاوى دو قضيه‌ى شرطيه‌ى « إن كان محصناً رجم » و « وإن لم يكن محصناً جلد » است ؛ اگر قرار شد روايتى را به سبب اعراض يا تقيّه كنار بگذارند ، معنايش اين نيست كه در تمام احكام ، آن روايت را طرح كنند ، بلكه در همان مقدارى كه تقيّه‌اى بوده ، و يا مورد اعراض واقع شده است ، طرح مىشود و نه بيشتر از آن .\r\nدر اين بحث ، قضيّه شرطيه‌ى اوّل نه مورد اعراض است و نه تقيّه‌اى ؛ قضيّه دوّم نيز چنين خصوصيّتى دارد ؛ بنابراين ، دليلى بر كنار گذاشتن روايات در قضيّه اوّل نداريم .\r\nراه دوّم : چند روايت براى اثبات سنگسار كردن لائط داريم :\r\n1 - روايت سكونى : لو كان ينبغي لأحد أن يرجم مرّتين لرجم اللوطي . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 420 ، باب 3 از ابواب حدّ لواط ، ح 2 .\r\n","page_name":" 129 ","page_number":129},
  {"content":"\r\n\r\nاگر « لوطى » به معناى ملوط باشد ، روايت براى اثبات رجم در حقّ فاعل مفيد نيست ؛ ولى اگر به معنايى اعمّ از لائط و ملوط باشد ، مىتوان به آن استدلال كرد . مشكل اين است كه لواط به معناى رايج در فقه ، سابقه‌ى لغوى ندارد . بنابراين ، نمىدانيم مقصود از لوطى كيست ؟ آيا مراد هر كسى است كه با لواط رابطه داشته باشد اعمّ از فاعل و مفعول ، و يا خصوص مفعول ؟\r\n2 - روايت دعائم الاسلام : عن أمير المؤمنين عليه السلام أنّه قال في اللواط : هي ذنب لم يعص اللَّه به إلّاقوم لوط وهي امّة من الامم ، فصنع اللَّه بها ما ذكر في كتابه من رجمهم بالحجارة ، فارجموهم كما فعل اللَّه عزّ وجلّ بهم . « 1 »\r\nاين روايت دلالت دارد حكم خداوند نسبت به لواط شدّت خاصى دارد . قرآن نيز مسأله را مطرح كرده است . پس ، همان‌گونه كه قوم لوط را با فرستادن سنگ از آسمان عذاب كرده و از بين برد ، شما نيز كسانى را كه مرتكب اين عمل مىشوند ، به همين ترتيب از بين ببريد .\r\nاگر كسى اين روايت را نپذيرد ، و روايات تفصيل بين محصن و غير محصن را نيز به سبب اعراض مشهور يا تقيّه كنار بگذارد ، راهى براى اثبات رجم ندارد .\r\nكيفيّت پنجم : خراب كردن ديوار بر سر و بدن مجرم . امام رحمه الله در اين نوع ترديد دارد و آن را به « قيل » نسبت مىدهد . روايتى نيز كه بر آن دلالت كند ، نداريم ؛ مگر آن‌چه در كتاب فقه الرضا آمده است . « 2 » انتساب اين كتاب به امام رضا عليه السلام ثابت نيست و به احتمال قوى مربوط به يكى از علما به نام « رضا » باشد ؛ هرچند در پاره‌اى از رواياتش مىگويد : اين روايت را از پدرانم روايت مىكنم . به هر حال ، در اين كتاب يكى از راه‌هاى قتل ، انداختن ديوار بر روى مجرم است تا جان بسپارد . مرحوم مفيد در مقنعه ، « 3 » و شيخ رحمه الله در نهايه « 4 » نيز مسأله‌ى انداختن ديوار را\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 81 ، باب 2 از ابواب حدّ لواط ، ح 5 .\r\n( 2 ) . فقه الرضا ، ص 277 .\r\n( 3 ) . المقنعةص 786 .\r\n( 4 ) . النهاية في مجرد الفقه والفتوى ص 704\r\n","page_name":" 130 ","page_number":130},
  {"content":"\r\n\r\nگفته‌اند . اگر كسى به اين مقدار اكتفا كند ، - زيرا ، وجود اين مطلب در كتاب‌هاى اين بزرگواران به منزله‌ى وجود روايت است ؛ و بعيد نيست اين حرف را بپذيريم - مىتواند به انداختن ديوار فتوا بدهد ؛ و گرنه با ترديد در فقه الرضا ، و حجيّت نداشتن فتاوى قدما راهى براى اين فتوا نيست . از اين رو ، بايد مانند امام راحل رحمه الله در مسأله ترديد كرد ، بدون اين كه آن را تضعيف يا تقويت نمود .\r\nمطلب سوّم : كيفيّت قتل مفعول\r\nدر روايت حمّاد بن عثمان داشتيم : « عليه القتل على كلّ حال محصناً أو غير محصن » ؛ « 1 » اين روايت ، قتل را به‌طور كلّى مطرح مىكند ؛ امّا روايت مالك بن عطيّه در مورد لائط رسيده است . براى تعميم آن نسبت به مفعول مىگوييم : به ناچار مفعول بايد كشته شود .\r\nكيفيّت قتل او به هر صورتى كه تصوّر كنيم ، به شدّت چهار شيوه‌اى كه در روايت مالك بن عطيّه و روايات رجم داشتيم ، نيست ؛ اين طرق اشدّ انواع قتل است . با توجّه به اين كه قبح عمل ملوط بيش از عمل لائط است و شارع شدّت عمل بيشترى درباره‌ى او به‌خرج داده است - زيرا ، در ملوط فرقى بين محصن و غير محصن نگذاشته ، ولى در لائط احتمال فرق هست . - بنابراين ، وقتى در حقّ لائط اشدّ انواع قتل ثابت بود ، به طريق اولى در حقّ ملوط نيز پياده مىشود . با در نظر گرفتن اين اولويّت ، مىتوانيم اين سه كيفيّت را از صحيحه مالك بن عطيّه در حقّ مفعول اجرا كنيم . اگر از اين روايت صرف نظر كنيم ، نوبت به مرحله‌ى بعد مىرسد .\r\nمقتضاى جمع بين روايات\r\nدر رابطه با حدّ ملوط روايات متعدّدى داريم كه بايد به بررسى آن‌ها بپردازيم :\r\n1 - روايت حمّاد بن عثمان ، دلالت بر مطلق قتل داشت . « 2 » 2 - روايت يزيد بن عبدالملك ، مىگويد : وهو ( الرجم ) على الذكر إذا كان منكوحاً احصن أو لم يحصن » ؛ « 3 » در مورد موطوء و مفعول رجم ثابت است ، محصن باشد يا نه .\r\n\r\n\r\n","description":"","footnote":"\r\n( 1 ) . وسائل الشيعة : ج 18 ، ص 417 ، باب 1 از ابواب حدّ لواط ، ح 4 .\r\n( 2 ) . همان .\r\n( 3 ) . همان ، ص 418 ، ح 8 .\r\n","page_name":" 131 ","page_number":131},
  {"content":"\r\n\r\n3 - روايت سكونى بيان مىكند : لو كان ينبغي لأحد أن يرجم مرّتين لرجم اللوطي . « 1 » بدون اشكال « لوطى » ملوط را شامل مىشود و احتمال اختصاص داشتن آن به فاعل و لائط بعيد است ؛ بلكه يا بر هر دو دلالت دارد و يا بر خصوص ملوط . به هر تقدير ، روايت بر رجم ملوط دلالت مىكند .\r\n4 - أحمد بن أبي عبداللَّه البرقي في ( المحاسن ) عن جعفر بن محمّد ، عن عبداللَّه بن ميمون ، عن أبي عبداللَّه عليه السلام ، قال : كتب خالد إلى أبي بكر : سلام عليك ، أمّا بعد ، فإنّي اتيت برجل قامت عليه البيّنة أنّه يؤتى في دبره كما تؤتى المرأة .\r\nفاستشار فيه أبو بكر فقالوا : اقتلوه ، فاستشار فيه أمير المؤمنين عليّ بن أبيطالب عليه السلام فقال : أحرقه بالنّار ، فإنّ العرب لا ترى القتل شيئاً .\r\nقال لعثمان : ما تقول ؟ قال : أقول ما قال عليّ ، تحرقه بالنّار ، فكتب إلى خالد :\r\nأن أحرقه بالنّار . « 2 »\r\nفقه الحديث : امام صادق عليه السلام مىفرمايد : زمانى كه خالد بن وليد از جانب ابوبكر والى بود ، در نامه‌اى به ابوبكر نوشت : مردى را نزد من آورده‌اند كه بيّنه بر مفعوليّتش قائم شده است ؛ با او چه كنم ؟\r\nابوبكر با اصحاب مشورت كرد . گفتند : او را بكشيد . از امير مؤمنان علىّ بن ابىطالب عليه السلام پرسيد . آن حضرت فرمود : او را به كشتن بسوزان ؛ زيرا ، عرب قتل را مهمّ نشمرده و يك امر عادى قلمداد مىكند . - از آن‌جا كه يك جهت مهمّ حدود ، عبرت گرفتن ديگران است ، علاوه بر اين كه مجرم به مكافات عملش مىرسد و تخفيف عذابى براى او\r\n\r\n\r\n","description":"","footnote":"\r\n( 1 ) . وسائل الشيعة : ج 18 ، ص 420 ، باب 3 از ابواب حدّ لواط ، ح 2 .\r\n( 2 ) . همان ، ص 421 ، ح 9 .\r\n","page_name":" 132 ","page_number":132},
  {"content":"\r\n\r\nاست ، اگر بخواهند ديگران از اجراى اين حدّ عبرت بگيرند ، بايد او را بسوزانيد - .\r\nمجموع اين روايات بر ثبوت رجم يا احراق در حقّ مفعول دلالت دارد ؛ و با آن‌ها بايد اطلاق روايت حمّاد را كه به مطلق قتل دلالت مىكرد ، تقييد كنيم ؛ ليكن كسى درباره‌ى ملوط فقط به تخيير بين اين دو امر فتوا نداده است ؛ بنابراين ، به اولويّت روايت مالك بن عطيّه تمسّك كرده ، به همان سه كيفيّت ، علاوه بر رجم ، كه ثبوت آن درباره‌ى ملوط بدون اشكال است ، فتوا مىدهيم .\r\n\r\nفرع دوّم : جمع بين سوزاندن و يكى از راه‌هاى ديگر قتل\r\nامام راحل رحمه الله مىفرمايند : در عين اين كه حاكم مخيّر بين آن چهار يا پنج كيفيّت است ، امّا اگر غير از احراق را انتخاب كرد ، جايز است بين آن‌ها و احراق جمع كند . ليكن اگر سوزاندن را اختيار كند ، جايى براى اين جمع باقى نمىماند .\r\nدر اين فرع بايد به چند مطلب رسيدگى شود :\r\n1 - ظاهر عبارت تحرير الوسيله جواز جمع است ؛ برخى احتمال و گروهى فتوا به لزوم جمع داده‌اند . بايد ديد از ادلّه چه چيزى فهميده مىشود .\r\n2 - بيان امام راحل قدس سره در تحريرالوسيله مطلق است ؛ و از آن ، تعميم حكم نسبت به فاعل و مفعول استفاده مىشود ؛ به خصوص با توجّه به تصريحى كه در فرع اوّل داشت « فاعلًا كان أو مفعولًا » .\r\nآيا از ادلّه جواز جمع در هر دو استفاده مىشود يا مختصّ به مفعول است ؟ اگر در مورد مفعول رسيده باشد ، حقّ تعدّى نسبت به فاعل را نداريم ؛ زيرا ، قبح مفعوليّت بيش از فاعليّت است . بنابراين ، اگر حكم غليظ و شديدى بر فاعل ثابت شود ، مىتوان به طريق اولويّت به مفعول سرايت داد ؛ امّا برعكس نه .\r\n3 - مرحوم امام در تحرير الوسيله فرقى بين كيفيّات چهار يا پنج‌گانه غير از احراق نگذاشته‌اند ؛ يعنى اگر او را با شمشير يا با پرتاب از كوه يا خراب كردن ديوار يا رجم كشتند ؛ در هر صورت ، مىتوان پس از كشته شدن او را سوزانيد . تعبير مرحوم محقّق در شرايع نيز همين‌گونه است ؛ مىفرمايد : « ويجوز أن يجمع بين أحد هذه و بين تحريقه » . « 1 »\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 942 .\r\n","page_name":" 133 ","page_number":133},
  {"content":"\r\n\r\nمطلب اوّل : جواز جمع بين احراق و غير آن\r\nدليل بر اين مطلب ، روايت صحيحه‌اى است كه صاحب وسائل قدس سره آن را به صورت دو روايت نقل مىكند . صورت اوّل :\r\nوعن محمّد بن يحيى ، عن أحمد بن محمّد ، عن سيف بن الحارث ، عن محمّد بن عبدالرّحمن العزرمي ، عن أبيه عبدالرّحمن ، عن أبي عبداللَّه عليه السلام ، عن أبيه عليه السلام ، قال : اتي عمر برجل قد نكح في دبره فهمَّ أن يجلده ، فقال :\r\nللشّهود . رأيتموه يدخله كما يدخل الميل في المكحلة ؟ قالوا : نعم ، فقال لعليّ عليه السلام : ما ترى في هذا ؟ فطلب الفحل الّذي نكح فلم يجده ، فقال عليّ عليه السلام :\r\nأرى فيه أن تضرب عنقه : قال : فأمر فضربت عنقه ، ثمَّ قال : خذوه ، فقد بقيت له عقوبة اخرى ، قال : و ما هي ؟ قال : ادع بطنّ من حطب ، فدعى بطنّ من حطب فلفَّ فيه ثمَّ أحرقه بالنّار . « 1 »\r\nفقه الحديث : در اين صحيحه ، امام صادق عليه السلام از پدرش نقل مىكند : مردى را نزد عمر آوردند كه مفعول واقع شده بود . تصميم گرفت او را تازيانه بزند ؛ از شهود پرسيد : آيا به چشم خود دخول را مشاهده كرديد ؟ گفتند : آرى . از امير مؤمنان عليه السلام پرسيد : در اين رابطه نظر شما چيست ؟ حضرت فرمود : فاعل را نيز طلب كنيد . گشتند ولى او را پيدا نكردند . امام عليه السلام فرمود : به نظر من او را گردن بزنيد . عمر دستور داد گردنش را زدند .\r\nپس از آن امام عليه السلام فرمود : او را نگاه داريد ، يك مجازات ديگر باقى مانده است . عمر گفت :\r\nچه مجازاتى ؟\r\nامام عليه السلام فرمود : دستور بده دسته‌اى هيزم بياورند ، آن‌گاه او را در وسط هيزم پيچيدند و هيزم را آتش زدند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 420 ، باب 3 از ابواب حدّ لواط ، ح 3 .\r\n","page_name":" 134 ","page_number":134},
  {"content":"\r\n\r\nصورت دوّم روايت :\r\nوعن أبي علي الأشعري ، عن الحسن بن عليّ الكوفي ، عن العبّاس بن عامر ، عن سيف بن عميرة ، عن عبدالرّحمن العزرمي ، قال : سمعت أبا عبداللَّه عليه السلام يقول : وجد رجل مع رجل في إمارة عمر ، فهرب أحدهما واخذ الآخر فجيء به إلى عمر . فقال للنّاس : ما ترون في هذا ؟ فقال هذا : إصنع كذا ، وقال هذا : إصنع كذا ، قال : فما تقول يا أبا الحسن ؟ قال :\r\nإضرب عنقه فضرب عنقه . قال : ثمّ أراد أن يحمله ، فقال : مه ، إنّه قد بقي من حدوده شيء ، قال : أيّ شيء بقي ؟ قال : ادع بحطب ، فدعى عمر بحطب فأمر به أمير المؤمنين عليه السلام فاحرق به . « 1 »\r\nفقه الحديث : راوى اين روايت همان راوى روايت قبل ، عزرمى از امام صادق عليه السلام است . فرمود : در زمان حكومت عمر مردى را با مرد ديگرى كه مشغول عمل شنيع بودند ، يافتند . يكى فرار كرد ؛ و ديگرى را گرفته نزد عمر آوردند . عمر حكمش را از مردم پرسيد ، هر كسى نظرى داد . از امير مؤمنان عليه السلام پرسيد . آن حضرت فرمود : گردنش را بزن . فرمان اجرا شد . خواستند جنازه‌ى او را ببرند ، فرمود : دست نگه داريد ، چيزى از مجازاتش باقى مانده است . عمر گفت : چه چيز ؟ امام عليه السلام فرمود : هيزم بياوريد . عمر دستور داد : هيزم حاضر كردند ؛ آن‌گاه جسد او را سوزانيد .\r\nهرچند صاحب وسائل رحمه الله اين‌ها را به عنوان دو روايت پشت سر هم نقل كرده ، ولى معلوم است كه يك روايت از يك راوى و يك امام است ؛ منتهى در بعضى از عبارات با هم فرق دارند ؛ و اين سبب نمىشود عنوان دو روايت به خود بگيرد .\r\nآيا از اين روايت ، لزوم جمع بين سوزاندن با آتش و زدن گردن استفاده مىشود يا جواز آن ؟\r\nظاهر تعبير امام عليه السلام در روايت اوّل « خذوه ، فقد بقيت له عقوبة اخرى » و در روايت دوّم : « مه إنّه قد بقي من حدوده شيء » ، لزوم جمع است ؛ زيرا ، حدّ و عقوبت بايد پياده شود . لذا ، ظاهر روايت بر وجوب اين حكم دلالت مىكند .\r\nامّا وجود روايات زيادى در باب لواط و خالى بودنشان از جمع بين دو حدّ ، دليل بر عدم لزوم است ؛ مثلًا در صحيحه‌ى مالك بن عطيّه با تمام طول و تفصيلى كه داشت ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 420 ، باب 3 از ابواب حدّ لواط ، ح 4 .\r\n","page_name":" 135 ","page_number":135},
  {"content":"\r\n\r\nهيچ اشاره‌اى به احراق بعد از زدن به شمشير نشده است . فقط در همين روايت است كه چنين مطلبى بيان مىشود . حال ، آيا سكوت و عدم تعرّض آن روايات بيانگر عدم لزوم جمع نيست ؟\r\nبر فرض اين كه روايت ظهور در وجوب جمع داشته باشد ، به قرينه‌ى روايات ديگر ، نمىتوان به لزوم و وجوب جمع قائل شد . بله ، اگر فقط همين روايت را داشتيم ، حكم به وجوب مىكرديم . بنابراين ، با توجّه به بقيّه‌ى روايات باب لواط ، استفاده رجحان به صورت لزوم مشكل است . مقدارى كه در اين روايت دلالت دارد ، فقط مشروعيّت احراق بعد از قتل است .\r\nمطلب دوّم : تعميم حكم نسبت به فاعل و مفعول\r\nدر اين دو روايت ، بنا بر نقل اوّل ، فاعل فرار كرده و مفعول دستگير شده است و بنا بر نقل دوّم ، يكى فرار و ديگرى را گرفتند ؛ هرچند در دوّمى مشخص نيست فراركننده چه كسى بوده است فاعل يا مفعول ؛ و به عبارت ديگر ، نمىدانيم حكم احراق بعد از قتل ، درباره‌ى فاعل اجرا شده است يا درباره‌ى مفعول ؛ ليكن از كنار هم گذاشتن دو روايت و اتّحاد قضيّه ، معلوم مىشود فاعل فرار كرده و مفعول دستگير و حكم در مورد او اجرا شده است .\r\nبنابراين ، اگر حكمى در حقّ مفعول صادر شود ، آيا مىتوانيم آن را به فاعل سرايت دهيم ؟ در گذشته گفتيم : اگر در مورد فاعل ، حدّ و عقوبتى مطرح باشد ، به طريق اولى درباره‌ى مفعول پياده مىشود ؛ زيرا ، قبح عمل مفعول بيش از فاعل است . امّا برعكس آن را نمىتوان ملتزم شد ؛ از كجا و به چه دليل تساوى فاعل و مفعول استفاده مىشود تا بتوانيم از مفعول الغاى خصوصيّت كرده ، حكمش را به فاعل سرايت دهيم ؟\r\nبه نظر ما ، در اين روايت ، جمع بين احراق و قتل فقط درباره‌ى مفعول است و نمىتوان آن را به فاعل سرايت داد ؛ زيرا ، قطع به تساوى اين دو نفر نداريم .\r\nمطلب سوّم : تعميم حكم جمع بين احراق و غير آن به هر كيفيّتى\r\nمفاد روايت ، جمع بين احراق و ضرب عنق است . آيا مىتوان الغاى خصوصيّت كرده ، گفت : اگر قتل به پرتاب از كوه ، يا رجم و يا خراب كردن ديوار اتّفاق افتاد ، باز هم جمعِ آن\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nقتل با احراق جايز است ؟\r\nممكن است گفته شود : گردن زدن داراى خصوصيّتى است ؛ از اين‌رو ، جايز است پس از آن بدنش سوزانده شود ؛ امّا اگر او را از بالاى كوه پرتاب كنند و اعضاى بدنش قطعه قطعه شود ، نيازى به احراق نيست .\r\nبه نظر مىرسد از نظر عرف فرقى بين كيفيّت قتل نيست ؛ يعنى عرف خصوصيّتى در گردن زدن شخص نمىبيند ؛ بلكه اگر قتل به انداختن از بالاى بلندى نيز باشد ، احراق همان حكمى را دارد كه با گردن زدن داشت .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n[ حكم اللواط من غير إيقاب 
  ]\r\n[ مسألة 6 - إذا لم يكن الإتيان إيقاباً كالتفخيذ أو بين الإليتين فحدّه مائة جلدة ، من غير فرق بين المحصن وغيره والكافر والمسلم إذا لم يكن الفاعل كافراً والمفعول مسلماً وإلّا قتل كما مرّ . ولو تكرّر منه الفعل وتخلّله الحدّ قتل في الرابعة وقيل : في الثالثة ، والأوّل أشبه . 
  ]\r\n\r\nحكم لواط غير ايقابى و تكرار آن\r\nاين مسأله داراى دو فرع است :\r\n1 - اگر لواط ايقابى نباشد ، مانند اين كه تفخيذ يا بين دو ران كند ، حدّش صد تازيانه است ؛ و در اين حكم فرقى بين محصن و غير او ، كافر و مسلمان نيست ؛ مگر در صورتى كه فاعل ، كافر ، و مفعول مسلمان باشد كه در اين حالت ، كافر كشته مىشود .\r\n2 - اگر لواط غير ايقابى به صورت مكرّر از فاعل يا مفعول سر زند و به دنبال هر بار ارتكاب ، حدّ جارى گردد ، در مرتبه‌ى چهارم او را مىكشند و گفته شده : در دفعه‌ى سوّم .\r\nقول اوّل به واقع نزديك‌تر است .\r\n\r\nفرع اوّل : حكم لواط غير ايقابى\r\nدر اين فرع سه قول وجود دارد :\r\n1 - قول مشهور بين فقها كه امام رحمه الله همان را اختيار كرده‌اند ؛ و برخى از فقها مانند مرحوم ابن‌زهره « 1 » بر آن ادّعاى اجماع دارد ، صد تازيانه است ؛ بدون فرق و تفاوتى بين محصن و غير آن ، مسلمان و كافر .\r\n2 - شيخ صدوق و پدرش « 2 » و اسكافى رحمهم الله « 3 » حدّ لواط غير ايقابى را قتل مىدانند ؛ خواه محصن باشد يا غير آن .\r\n\r\n\r\n","description":"","footnote":"\r\n( 1 ) . غنية النزوع ، ص 425 ؛ الإنتصار ، ص 510 .\r\n( 2 ) . المقنع ، ص 430 ؛ مختلف الشيعة ، ج 9 ، ص 190 .\r\n( 3 ) . مختلف الشيعة ، ج 9 ، ص 189 .\r\n","page_name":" 138 ","page_number":138},
  {"content":"\r\n\r\n3 - شيخ طوسى رحمه الله در تمام كتاب‌هايش - نهايه ، تهذيب و استبصار - « 1 » گفته است : حدّ محصن ، رجم ، و حدّ غير محصن ، صد تازيانه است ؛ و بنا بر ظاهر فرقى بين فاعل و مفعول نگذاشته است ؛ زيرا ، حدّ لواط غير ايقابى را به زنا تشبيه كرده و فرموده است : همان‌طور كه در باب زنا در صورت احصان رجم مىشوند ، در باب لواط نيز بر فرض احصان - هر چند ما بين فخذين و مادون دبر باشد - رجم اجرا مىشود .\r\nدليل قول مشهور\r\nوعنه ، عن أحمد ، عن ابن محبوب ، عن هشام بن سالم ، عن أبي بصير ، عن أبي عبداللَّه عليه السلام ، قال : سمعته يقول : إنّ في كتاب عليّ عليه السلام إذا اخذ الرّجل مع غلام في لحاف مجرّدين ضرب الرجل وادِّب الغلام ، وإن كان ثقب وكان محصناً رجم . « 2 »\r\nفقه الحديث : در اين روايت صحيحه ، امام صادق عليه السلام فرموده است : در كتاب امير مؤمنان عليه السلام چنين است : اگر مردى را با پسر بچّه‌اى زير يك لحاف گرفتند ، در حالى كه هر دو عريان بودند ، مرد بايد كتك بخورد و غلام ادب شود . - « ضرب الرجل » و « أدّب الغلام » - و اگر دخولى محقّق شده و آن مرد محصن است ، بايد سنگسار گردد .\r\nنكته‌ى اوّل : در روايت ، « ضرب » را برابر « تأديب » قرار داده ، آيا مقصود اين است كه تأديب بايد به غير تازيانه باشد ؟ اين معنا وجهى ندارد ؛ بلكه با آوردن تأديب ، مراد از ضرب روشن مىشود كه مقصود امام عليه السلام حدّ است ؛ « ضُرِب الرجل » يعنى « حدّ الرجل ، جلد الرجل مائة جلدة » بايد صد ضربه تازيانه بخورد ؛ امّا پسر بچّه چون مكلّف نيست ، بايد تأديب شود . كلمه‌ى « رجم » نيز قرينه‌اى ديگر بر اين مطلب است ؛ و فهم عرفى چنين اقتضايى دارد .\r\nنكته‌ى دوّم : روايت مربوط به دو مذكّر برهنه زير يك لحاف است ؛ در حالى كه مدّعاى\r\n\r\n\r\n","description":"","footnote":"\r\n( 1 ) . النهاية ، ص 704 ؛ الخلاف ، ج 5 ، ص 381 ، مسأله 22 ؛ المبسوط ، ج 8 ، ص 7 ؛ التهذيب ، ج 10 ، ص 55 - 56 ؛ الإستبصار ، ج 4 ، ص 221 .\r\n( 2 ) . وسائل الشيعة ، ج 18 ، ص 421 ، باب 3 از ابواب حدّ لواط ، ح 7 .\r\n","page_name":" 139 ","page_number":139},
  {"content":"\r\n\r\nمشهور در صورت تفخيذ و لواط غير ايقابى است . به چه طريقى ممكن است فتواى مشهور را از اين روايت به دست آورد ؟ برهنه زير يك لحاف بودن دو فرض دارد ؛ در يك صورتش ممكن است هيچ تماسى با هم نداشته باشند .\r\nبا يكى از دو راه زير مىتوان حكم مزبور را از روايت استفاده كرد :\r\n1 - از نظر عرف ، وقتى دو مذكّر زير يك لحاف برهنه قرار مىگيرند و يكى از آنان مرد بالغِ گرفتار غريزه‌ى جنسى باشد ، همين برهنگى علامت و مقدّمه‌ى تحقّق بعضى از مسائل بوده ، و دليلِ بر وقوع ارتباط و تماس است . بنابراين ، فرض روايت جايى است كه تماس و ارتباطى برقرار شده باشد ؛ شاهدش ذيل روايت است كه لواط ايقابى را فرض كرده و مىفرمايد : « وإن كان ثقب وكان محصناً رجم » . به عبارت ديگر ، آخرين مرحله‌ى تماس را مطرح مىكند كه براى تحقّق آن ، بايد اوّل لواط غير ايقابى محقّق شده باشد تا به لواط ايقابى منتهى گردد .\r\n2 - بر فرض اين كه مطالب گذشته مورد استنكار واقع گردد ، روايت به اطلاقش شامل بحث ما مىشود . ما ادّعا نداريم فقط بر مورد اين بحث ، يعنى لواط غيرايقابى دلالت دارد ؛ بلكه روايت اطلاق دارد . بنابراين ، به صد ضربه شلّاق در مورد تماس و تفخيذ نيز حكم مىشود .\r\nاگر گفته شود : روايت در موردى كه تماسى نبوده ، به صد ضربه تازيانه حكم مىكند ، و با روايات ديگر در اين جهت تنافى دارد ؛ مىگوييم : در مورد بحث ما كه معارضى ندارد ، مىتوان بر طبق آن فتوا داد ؛ و در آن جهت كه معارضه دارد ، مسأله را در آينده مطرح كرده و پاسخ مىدهيم .\r\nوعنه ، عن القاسم بن محمّد ، عن عبدالصّمد بن بشير ، عن سليمان بن هلال ، قال : سأل بعض أصحابنا أبا عبداللَّه عليه السلام فقال : جعلت فداك ! الرجل ينام مع الرَّجل في لحاف واحد ، فقال : ذوا محرم ؟ فقال : لا ، قال : من ضرورة ؟\r\nقال : لا .\r\nقال : يضربان ثلاثين سوطاً ثلاثين سوطاً ، قال : فإنّه فعل ، قال : إن كان دون\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nالثقب فالحدّ ، وإن هو ثقب اقيم قائماً ثمّ ضرب ضربة بالسيف ، أخذ السيف منه ما أخذه . قال : فقلت له : فهو القتل ؟ قال : هو ذاك . . . « 1 »\r\nفقه الحديث : سند اين روايت ضعيف است ، و بنا بر مبناى ما كه شهرت فتوايى مىتواند ضعف سند را جبران كند ، اگر ما بوديم و همين روايت ، به علّت استناد مشهور و دعواى اجماع ابن‌زهره رحمه الله « 2 » ضعف آن جبران مىشد و به آن فتوا مىداديم .\r\nبعضى از اصحاب از امام صادق عليه السلام پرسيد : مردى با مرد ديگرى زير يك لحاف مىخوابند ، حكمش چيست ؟ امام عليه السلام فرمود : با هم محرم‌اند ؛ برادرند ، پدر و پسرند ؟ گفت :\r\nنه ، بين آن‌ها ارتباطى نيست . امام عليه السلام فرمود : ضرورت اقتضا كرده زير يك لحاف بخوابند ؟ گفت : نه . امام عليه السلام فرمود : به هر كدام سى تازيانه مىزنند .\r\nراوى پرسيد : كارى هم انجام داده‌اند . امام عليه السلام فرمود : اگر به حدّ ايقاب و دخول نرسيده ، بايد حدّ بخورند ؛ و اگر لواط ايقابى بوده ، آنان را ايستاده نگه داشته ضربت شمشيرى بر آنان فرود آورده تا شمشير هرچه بخواهد از آن‌ها بگيرد . راوى براى رفع توهّم خود پرسيد : يعنى كشته شوند ؟ فرمود : آرى .\r\nاز تفصيل امام عليه السلام بين ايقاب و غير آن ، و طرح قتل در ايقاب و حدّ در كمتر از آن استفاده مىشود كه مراد از « حدّ » ، همان صد تازيانه است ؛ زيرا ، صد تازيانه مسأله‌ى معروفى بوده است . بنا بر بعضى از نسخه‌ها ، به جاى « فالحدّ » ، « فالجلد » دارد ؛ در اين صورت ، ظهورش قوىتر است . به هر حال ، كلمه‌ى « فالحدّ » ظهور در صد تازيانه دارد ؛ و در روايت ، فرقى بين محصن و غير آن گذاشته نشده است . از اطلاق و ترك استفصال توسط امام عليه السلام مىفهميم در هر دو صورت حكم واحد بوده ، و تفاوتى بين فاعل و مفعول نيست .\r\nدليل قول شيخ طوسى رحمه الله\r\nشيخ طوسى رحمه الله « 3 » بين فاعل و مفعول تفصيل نمىدهد ؛ بلكه بين محصن و غير محصن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n( 2 ) . غنية النزوع ، ص 425 .\r\n( 3 ) . النهاية ، ص 704 ؛ الخلاف ، ج 5 ، ص 381 ، مسأله 22 ؛ المبسوط ، ج 8 ، ص 7 ؛ التهذيب ، ج 10 ، ص 55 ؛ الإستبصار ، ج 4 ، ص 221 .\r\n","page_name":" 141 ","page_number":141},
  {"content":"\r\n\r\nتفصيل داده است . يعنى اگر محصن بود ، سنگسار شده ، و گرنه تازيانه مىخورد . دو دليل براى ايشان گفته‌اند :\r\n1 - وعن محمّد بن يحيى ، عن أحمد بن محمّد ، عن محمّد بن هارون ، عن أبي يحيى الواسطي ، رفعه ، قال : سألته عن رجلين يتفاخذان . قال :\r\nحدّهما حدّ الزاني . فإن أدعم أحدهما على صاحبه ضرب الداعم ضربة بالسيف أخذت منه ما أخذت وتركت ما تركت ، يريد بها مقتله والداعم عليه يحرق بالنّار . « 1 »\r\nسند روايت : اين حديث مرفوعه است و جابرى براى ضعف آن وجود ندارد ؛ زيرا ، فقط مرحوم شيخ و بعضى مانند قاضى ابن‌برّاج رحمه الله بر طبق آن فتوا داده‌اند . بنابراين ، سند آن داراى اشكال است .\r\nفقه الحديث : در اين روايت ، راوى در مورد دو مردى كه تفاخذ كرده‌اند ، سؤال مىكند .\r\nحضرت مىفرمايد : حدّشان حدّ زانى است ؛ همان حدّى كه در باب زنا جارى مىشود اين‌جا نيز پياده مىشود .\r\nچون در آن‌جا بين محصن و غير محصن فرق بود ، در اين‌جا نيز تفاوت است ؛ امّا بين فاعل و مفعول فرقى نبود ، هر كدام به احصان متّصف بودند ، سنسگار شده و ديگرى تازيانه مىخورد .\r\nحضرت در ادامه‌ى روايت مىگويد : اگر دخول محقّق شد ، ضربت شمشيرى بر فاعل مىزنند تا كشته شود ، و مفعول را به آتش مىسوزانند .\r\nاگر سند روايت ضعيف نبود ، دلالتش بر كلام شيخ رحمه الله تمام بود .\r\n2 - در لواط ايقابى دو دسته روايت داشتيم ، يك دسته بين محصن و غير محصن فرق قائل بود و حكم محصن را رجم و حكم غير محصن را تازيانه مىگفت . دسته‌ى دوّم ، حدّ لواط را مطلق قتل گفته است . شيخ طوسى رحمه الله مىفرمايد : در مقام جمع بين دو دسته ، روايات مفصّل را بر لواط غير ايقابى و روايات مطلق قتل را بر لواط ايقابى حمل مىكنيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 421 ، باب 3 از ابواب حدّ لواط ، ح 6 .\r\n","page_name":" 142 ","page_number":142},
  {"content":"\r\n\r\nدر نتيجه ، حكم لواط ايقابى مطلقاً قتل است ؛ و در لواط غير ايقابى بين محصن و غير محصن تفصيل مىدهيم . « 1 »\r\nعلّامه رحمه الله در كتاب مختلف اين وجه جمع را پسنديده و تحسين كرده است . « 2 » امّا صاحب جواهر رحمه الله در نقد نظر مرحوم شيخ مىفرمايد : « ولكنّ فيه أنّه فرع التكافؤ المفقود من وجوه » . « 3 » توضيح كلام آن كه اين دو دسته روايت در عرض هم نيستند تا بتوان بين آن‌ها جمع كرد ؛ زيرا ، جمع جايى است كه در يك دسته از روايات ، مسأله‌ى تقيّه ، ضعف سند ، دلالت و مانند آن مطرح نباشد و در گذشته گفتيم : روايات مفصّله بايد حمل بر تقيّه شود .\r\nپس ، موضوع جمع خود به خود منتفى است .\r\nجواب ديگرى هم داده شده است : به اين كه حمل ، شاهد مىخواهد ؛ و در اين‌جا شاهدِ حملى نداريم تا روايات را بر مطلوب شيخ طوسى رحمه الله حمل كنيم .\r\nنقد نظر شيخ طوسى رحمه الله\r\nبه نظر ما ، اوّلًا : روايتى نداريم كه به اطلاقش دلالت كند حدّ لواط قتل است و تفصيلى بين حالت ايقاب و عدمش نداده باشد . مورد صحيحه‌ى مالك بن عطيّه « 4 » لواط ايقابى بود ؛ لذا ، آن‌چه صاحب جواهر رحمه الله فرمود ، كه : « جمعاً بين الروايات السابقة المشتملة على أنّ حدّه حدّ الزانى و بين ما دلّ على قتله بحمل الأوّل على غير الموقب والثاني عليه » « 5 » ممنوع است ؛ زيرا چنين روايتى نداريم تا بتوانيم چنين جمع و حملى داشته باشيم .\r\nثانياً : در برخى از روايات مفصّله به ايقاب و دخول تصريح شده ، در حالى كه شما مىخواهيد آن‌ها را بر لواط غير ايقابى حمل كنيد . در روايت ابىبصير خوانديم : « وإن كان ثقب وكان محصناً رجم » . « 6 » حال چگونه مىتوان اين روايت را بر عدم ايقاب حمل كرد ؟\r\nثالثاً : در روايت يزيد بن عبدالملك - « إنَّ الرَّجم على الناكح والمنكوح ذكراً كان أو\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 704 .\r\n( 2 ) . المختلف ، ج 8 ، ص 190 .\r\n( 3 ) . جواهر الكلام ، ج 41 ، ص 383 .\r\n( 4 ) . وسائل الشيعة : ج 18 ، ص 422 ، باب 5 از ابواب حدّ لواط ، ح 1 .\r\n( 5 ) . جواهر الكلام ، ج 41 ، ص 383 .\r\n( 6 ) . وسائل الشيعة ، ج 18 ، ص 421 ، باب 3 از ابواب حدّ لواط ، ح 7 .\r\n","page_name":" 143 ","page_number":143},
  {"content":"\r\n\r\nانثى إذا كانا محصنين وهو على الذّكر إذا كان منكوحاً احصن أو لم يحصن » . « 1 » - بين فاعل و مفعول فرق گذاشته شده و مىگويد : فاعل اگر محصن است ، رجم مىشود ؛ ولى مفعول ، محصن باشد يا نباشد ، حكمش رجم است . در حالى كه شيخ رحمه الله چنين تفصيلى نمىدهد ؛ بلكه مىگويد : فاعل و مفعول اگر محصن باشند ، رجم مىشوند و حدّ غير محصن از آن‌ها جلد است .\r\nبنابراين ، روايات مفصّله يا بر صورت عدم ايقاب قابل حمل نيست و يا مشتمل بر مطلبى است كه شيخ طوسى رحمه الله نمىتواند به آن ملتزم گردد ؛ از اين رو ، روايت اوّل به واسطه‌ى ضعف سند كنار مىرود ؛ و اين دليل هم به سبب اشكالات گذشته ساقط مىگردد ؛ و در نتيجه ، تفصيل شيخ طوسى رحمه الله باطل مىشود .\r\nدليل قول صدوقين و اسكافى رحمهم الله\r\nشيخ صدوق و پدرش و ابن‌جنيد اسكافى صلى الله عليه و سلم ، حدّ لواط غير ايقابى را قتل مىدانند . ادلّه‌ى ايشان عبارت است از :\r\n1 - محمّد بن الحسن بإسناده عن سهل بن زياد ، عن بكر بن صالح ، عن محمّد بن سنان ، عن حذيفة بن منصور ، قال : سألت أبا عبداللَّه عليه السلام عن اللّواط ، فقال : ما بين الفخذين . وسألته عن الّذي يوقب ، فقال : ذاك الكفر بما ( لما ) أنزل اللَّه على نبيّه صلى الله عليه و آله . « 2 »\r\nفقه الحديث : ظاهر روايت دلالت دارد كه لواط همان ما بين فخذين و مادون دبر است ؛ و امام عليه السلام ايقاب و ادخال را كفر به آن‌چه خدا فرستاده مىداند .\r\n2 - وعن عليّ بن إبراهيم ، عن أبيه ، عن النّوفلي ، عن السكوني ، عن أبي عبداللَّه عليه السلام ، قال : قال أمير المؤمنين عليه السلام : اللواط ما دون الدّبر والدّبر هو الكفر . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 418 ، باب 1 از ابواب حدّ لواط ، ح 8 .\r\n( 2 ) . همان ، ج 14 ، ص 257 ، باب 20 از ابواب نكاح محرّم ، ح 3 .\r\n( 3 ) . همان ، ح 2 .\r\n","page_name":" 144 ","page_number":144},
  {"content":"\r\n\r\nفقه الحديث : دلالت روايت سكونى مانند روايت سابق است كه لواط را همان تفخيذ و مادون دُبُر مىداند ، امّا اگر به مرحله‌ى ايقاب رسيد ، كفر است .\r\nروشن است مراد از كفر ، كفر اصطلاحى نيست ؛ به‌گونه‌اى كه اگر مسلمانى لواط كرد ، او را مرتدّ بدانيم ؛ همانند كسى كه منكر يكى از ضروريّات اسلام شده است . و احكام ارتداد بر او پياده شود ؛ يعنى اموالش را تقسيم كنند ، و زوجه‌اش مىتواند پس از عدّه‌ى وفات ، ازدواج كند .\r\nراه حمل و توجيه روايت به اين است كه بگوييم : كسى كه ايقاب و ادخال را در لواط حلال دانسته و مرتكب آن مىگردد ، حكم ضرورى اسلام را منكر شده و مرتد و كافر است ؛ امّا اگر كسى آن را حلال نمىداند ، كافر نيست ؛ لذا ، روايت را بايد بر مبالغه حمل كرد ؛ البته نه مبالغه‌ى به معناى اصطلاحى ، چون در كلمات ائمّه عليهم السلام مبالغه معنا ندارد ؛ بلكه از آن شدّت استفاده مىشود ؛ همان‌گونه كه در آيه‌ى شريفه نسبت به تارك حجّ فرمود :\r\nوَمَن كَفَرَ فَإِنَّ اللَّهَ غَنِىٌّ عَنِ الْعلَمِينَ ؛ « 1 » يعنى : « كَفَر به ترك الحج » . در حمل و توجيه آيه مىگوييم : حجّ به اندازه‌اى عظمت داشته و مهم است كه ترك آن انسان را تا مرز كفر پيش مىبرد ؛ در روايت لواط نيز همين مطلب را مىگوييم ؛ و گرنه به ظاهرش نمىتوانيم ملتزم شويم .\r\nنقد نظر صدوقين و اسكافى رحمهم الله\r\nاوّلًا : اشكالاتى كه بر شيخ طوسى رحمه الله وارد بود ، بر اين گروه نيز وارد است .\r\nثانياً : آن‌چه از اين دو روايت فهميده مىشود - كه گفتند : « اللواط ما بين الفخذين » و « اللواط ما دون الدبر » - حدّ و تعريف لواط است ؛ حال از كجا اثبات مىكنيد حدّش قتل است ؟ رواياتى كه در آن‌ها حدّ لواط را قتل ، احراق ، ضرب به سيف و مانند آن گفته بود ،\r\n\r\n\r\n","description":"","footnote":"\r\n( 1 ) . سوره‌ى آل عمران ، 97 .\r\n","page_name":" 145 ","page_number":145},
  {"content":"\r\n\r\nهمه مربوط به لواط ايقابى است ؛ از جمله روايتى كه مربوط به ايّام خلافت عمر بن خطاب بود كه سؤال كرد : « رأيتموه يدخله كما يدخل الميل في المكحلة » « 1 » يا در روايت مالك بن عطيّة اين جمله بود كه : « إنّي أوقبت على غلام فطهّرني » . « 2 »\r\nدر نتيجه ، با نداشتن روايتى كه حدّ لواط را به‌طور مطلق قتل معيّن كند ، فتواى اين گروه بىدليل خواهد بود . ممكن است صدوق و پدرش رحمهما الله به روايت صحيحه‌ى زير استناد كنند :\r\nمحمّد بن الحسن بإسناده عن الحسين بن سعيد ، قال : قرأت بخطّ رجل أعرفه إلى أبي الحسن عليه السلام وقرأت جواب أبي الحسن عليه السلام بخطّه : هل على رجل لعب بغلام بين فخذيه حدّ ؟ فإنّ بعض العصابة روى أنّه لا بأس بلعب الرّجل بالغلام بين فخذيه .\r\nفكتب : لعنة اللَّه على من فعل ذلك . وكتب هذا الرّجل و لم أر الجواب : ما حدُّ رجلين نكح أحدهما الآخر طوعاً بين فخذيه ، ما توبته ؟ فكتب : القتل ، و ما حدّ الرجلين و جدا نائمين في ثوب واحد ؟ فكتب مائة سوط . « 3 »\r\nفقه الحديث : در اين صحيحه ، چند سؤال و جواب مطرح شده است . سؤال اوّل ربطى به اين بحث ندارد . عمده سؤال و جواب دوّم است كه آن مرد به امام عليه السلام نامه مىنويسد ، ليكن حسين بن سعيد جواب امام عليه السلام را نديده ، و بلكه از نويسنده شنيده است . سؤال مىكند : حدّ دو مردى كه با ميل و رغبت به ديگرى تفخيذ كرده چيست ؟ توبه‌ى او چگونه است ؟ - مقصود توبه‌اى است كه سبب تخفيف عذاب مىشود ، نه توبه‌ى بين خود و خدا - امام عليه السلام پاسخ داد : حدّش قتل است . سؤال سوّم نيز در مسأله‌ى بعد مىآيد .\r\nنقد حديث : سند حديث تا حسين بن سعيد معتبر است ، ليكن دو اشكال دارد .\r\nاوّلًا : حسين بن سعيد جواب امام عليه السلام را نديده است ؛ كه اگر ديده بود و نقل مىكرد ، حجّت بود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 420 ، باب 3 از ابواب حدّ لواط ، ح 3 .\r\n( 2 ) . وسائل الشيعة ، ج 18 ، ص 422 ، باب 5 از ابواب حدّ لواط ، ح 1 .\r\n( 3 ) . همان ، ص 417 ، باب 1 از ابواب حدّ لواط ، ح 5 .\r\n","page_name":" 146 ","page_number":146},
  {"content":"\r\n\r\nثانياً : آن رجل را نمىشناسيم ؛ لذا ، نمىتوان به چنين روايتى در مقابل روايات قوى معارض با آن تكيه كرد . در نتيجه ، مختار ما ، همان فتواى مشهور و امام راحل رحمه الله است ؛ يعنى اگر فاعل ، مسلمان بالغ عاقل باشد و لواط هم غير ايقابى بود ، صد تازيانه مىخورد ؛ امّا اگر لواط ايقابى بود ، حدّش قتل است به كيفيّتى كه گذشت .\r\n\r\nفرع دوّم : حكم تكرار فعل با تخلّل حدّ\r\nدر لواط ايقابى اين فرع را نداريم ؛ زيرا ، در همان مرتبه‌ى اوّل ، فاعل يا مفعول كشته مىشوند . امّا در لواط غير ايقابى ، از آن جا كه حدّش صد تازيانه است ، اين مسأله جا دارد كه اگر به‌طور مكرّر لواط غير ايقابى واقع شد و به دنبال هر عملى نيز حدّ را اقامه كردند ، آيا در مرتبه‌ى سوّم - يعنى پس از دوبار تازيانه ( حدّ ) خوردن - قتل و كشتن مىآيد ؛ يا پس از سه‌بار تازيانه خوردن ، در مرتبه‌ى چهارم او را مىكشند ؟\r\nدر باب زنا همين مسأله مطرح بود ، و همين اختلاف نيز در آن‌جا وجود داشت ؛ و نتيجه اين شد كه اگر سه‌بار حدّ زنا بر شخص اقامه شد ، ولى باز مرتكب زنا گشت ، در مرتبه‌ى چهارم او را مىكشند . دليل دالّ بر اين مطلب ، روايت صحيحه‌اى بود كه مفادش يك ضابطه‌ى كلّى بر كشته شدن مرتكب هر گناه كبيره‌اى پس از اجراى دو مرتبه حدّ و در مرتبه‌ى سوّم است . در باب زنا ، روايتى نيز داشتيم كه مىگفت : قتل در مرتبه‌ى چهارم است . جمع بين اين روايات به تخصيص عام بود ؛ يعنى روايتى كه ضابطه‌ى كلّى را افهام مىكند ، عامّ و قابل تخصيص است ؛ مانند « أكرم العلماء » و « أكرم كلّ عالم » است ؛ و لسانش آبى از تخصيص نيست . بنابراين ، دليل خاصّ مانند : « لا تكرم زيداً العالم » مىتواند آن را تخصيص بزند . آن دو روايت عبارتند از :\r\n1 - وبإسناده عن يونس ، عن أبي الحسن الماضي عليه السلام ، قال : أصحاب الكبائر كلّها إذا اقيم عليهم الحدّ مرَّتين قتلوا في الثالثة . « 1 » 2 - محمّد بن يعقوب عن عليّ بن إبراهيم ، عن أبيه ، عن محمّد بن عيسى بن عبيد ، عن يونس ، عن إسحاق بن عمّار ، عن أبي بصير ، قال : قال أبو عبداللَّه عليه السلام :\r\nالزّاني إذا زنى يجلد ثلاثاً ويقتل في الرابعة ، يعني جلد ثلاث مرّات . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 388 ، باب 20 از ابواب زنا ، ح 3 .\r\n( 2 ) . همان ، ص 387 ، ح 1 .\r\n","page_name":" 147 ","page_number":147},
  {"content":"\r\n\r\nطرح يك اشكال و حلّ آن\r\nدر باب زنا به سبب وجود روايت مخصِّص ، دست از عموم روايت يونس برداشتيم . شاهد اين مطلب ، عبارت صاحب وسائل رحمه الله است كه در عنوان باب مىگويد : « باب إنّ صاحب الكبيرة إذا اقيم عليه الحدّ مرّتين قتل في الثالثة إلّاالزاني ففي الرابعة » . « 1 » يعنى : بر صاحب كبيره اگر دوبار حدّ اقامه شد ، در مرتبه‌ى سوّم كشته مىشود ؛ مگر زانى كه در مرتبه‌ى چهارم به قتل مىرسد . آن‌گاه روايت يونس را كه مشتمل بر قاعده‌ى كلّى است ، آورده و به دنبال آن روايت ابىبصير را كه به زنا مربوط است ، نقل مىكند .\r\nامّا در باب لواط همان ضابطه‌ى كلّى را داريم و مخصّصى در كار نيست تا بتوانيم به سبب آن ، دست از عموم روايت يونس برداريم ؛ مسأله‌ى لواط نيز اولويّتى نسبت به زنا ندارد تا به سبب آن ، حكم زنا را در لواط پياده كنيم ؛ بلكه اولويّت از آن طرف است . زيرا ، زنا هرچند حرام است ، ولى يك عمل طبيعى و به مقتضاى غريزه‌ى جنسى است ؛ بنابراين ، شايد شارع در آن تخفيفى قائل شده و قتل را در مرتبه‌ى چهارم قرار داده است ؛ ليكن لواط انحراف جنسى است و قبحى شديدتر از زنا دارد ؛ از اين رو ، ممكن است شارع در آن شدّت عمل به خرج داده و فرموده باشد : بايد در مرتبه‌ى سوّم قتل صورت گيرد . بنابراين ، به چه دليلى امام رحمه الله و غير ايشان ، قتل را در مرتبه‌ى چهارم گفته‌اند ؟\r\nنكات زير سبب دست برداشتن از آن عموم و قاعده‌ى كلّى است .\r\n1 - مرحوم ابن‌زهره « 2 » بر ثبوت قتل در باب لواط در مرتبه‌ى چهارم ، ادّعاى اجماع كرده است .\r\n2 - اجماع‌هاى متعدّدى بر عدم فرق بين باب زنا و لواط در اين جهت نقل شده است ؛ « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 313 ، باب 5 از ابواب مقدّمات حدود .\r\n( 2 ) . غنية النزوع ، ص 425 .\r\n( 3 ) . رياض المسائل ، ج 10 ، ص 97 .\r\n","page_name":" 148 ","page_number":148},
  {"content":"\r\n\r\nيعنى مجمع‌عليه و معقد اجماع ، اتّحاد حكم لواط با زنا در اين جهت است .\r\nهر كدام از اين دو اجماع ، اگر تمام شود ، مسأله را ثابت مىكند ؛ به خصوص با توجّه به اين مطلب كه معقد اجماع بر خلاف روايت و عموم است ؛ و روايتى نيز بر طبق اين اجماع وجود ندارد . امّا مشكل ما ، منقول بودن اجماع است كه در اصول عدم اعتبار و حجيّتش ثابت شده است .\r\n3 - از روايتى كه متضمّن « اللواط حدّه حدّ الزاني » بنا به نقل صاحب جواهر رحمه الله « 1 » يا « الملوط حدّه حدّ الزاني » بنا بر نقل صاحب وسائل رحمه الله « 2 » و يا روايت علاء بن فضيل : « حدّ اللوطي مثل حدّ الزاني » « 3 » مىتوان استفاده كرد وقتى حدّ ملوط مانند حدّ زانى بود ؛ و در ملوط ، قتل در مرتبه‌ى چهارم ثابت شد ، به طريق اولى در لائط نيز ثابت مىگردد ؛ و اگر در ملوط ، در مرتبه‌ى سوّم وجوب قتل نبود ، در لائط نيز به طريق اولى قتل نيست . همان‌گونه كه گفتيم ، وقتى در زنا ، رجم و تازيانه بود ، در لواط نيز هست . با توجّه به اين كه قتل در مرتبه‌ى چهارم يا سوّم به عنوان حدّ مطرح است و عنوان حدّ دارد ، لذا اگر ملوط را در مرتبه‌ى چهارم بكشيم ، حدّش حدّ زانى نخواهد بود .\r\nاگر گفته شود : تفصيل در باب زنا بين محصن و غير محصن را در ملوط نپذيرفتيم و گفتيم : فرقى نمىكند ملوط ايقابى محصن باشد يا غير محصن ، كشته مىشود و ملوط غير ايقابى حدّش تازيانه است محصن باشد يا غير محصن .\r\nدر جوابش مىگوييم : در اين جهت به واسطه‌ى دليل ، دست از تشابه برداشتيم ؛ ولى در جهت قتل ، دليلى بر خلاف نداريم . بنابراين ، بعيد نيست اين جهت را از روايات استفاده كنيم ؛ دو اجماع منقول را نيز مؤيّد قرار داده و به اين وسيله ، دست از عموم روايت يونس برمىداريم .\r\nاگر گفته شود : تخصيص اكثر لازم مىآيد ، مىگوييم : حدود مختصّ به لواط و زنا نيست ؛ بلكه حدود متعدّدى داريم كه خروج اين دو حدّ از تحت عامّ سبب تخصيص اكثر نمىشود .\r\nاز اين رو ، به نظر مىرسد آن‌چه مورد فتواى امام راحل رحمه الله قرار گرفته ، بر قول ديگرى كه قتل را در مرتبه‌ى سوّم مىداند ترجيح دارد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 380 .\r\n( 2 ) . وسائل الشيعة ، ج 18 ، ص 416 ، باب 1 از ابواب حدّ لواط ، ح 1 .\r\n( 3 ) . همان ، ح 3 .\r\n","page_name":" 149 ","page_number":149},
  {"content":"\r\n\r\n[ حكم اجتماع مكلّفين مجرّدين تحت إزار واحد وتقبيل غلامٍ أو . . . بشهوة 
  ]\r\n[ مسألة 7 - المجتمعان تحت إزار واحد يعزّران إذا كانا مجرّدين و لم يكن بينهما رحم ولا تقتضي ذلك ضرورة ، والتعزير به نظر الحاكم ، والأحوط في المقام الحدّ إلّاسوطاً .\r\nو كذا يعزّر من قبّل غلاماً بشهوة بل أو رجلًا أو امرأة صغيرة أو كبيرة . 
  ]\r\n\r\nحكم همخوابگى دو مرد زير يك لحاف و بوسيدن كودك و . . . به شهوت\r\nاين مسأله دو فرع دارد :\r\n1 - هرگاه دو مكلّفى زير يك پوشش در حالى كه عريان و برهنه باشد ، اجتماع كنند - مقصود پوشيده شدن تمام بدن نيست ، بلكه پوشيده بودن قسمت پايين بدن است ؛ به همين دليل به « ازار » تعبير كرده‌اند . هم‌چنين عنوان « مجتمعان » سه فرد ( دو مذكّر ، دو مؤنّث ، مذكّر و مونّث ) را شامل مىشود . - بايد تعزير گردند . اين حكم در صورتى است كه با يكديگر خويشاوند نباشند ؛ مثل پدر و پسر يا دو برادر و امثال آن . و ضرورتى نيز وجود نداشته باشد ؛ مثلًا لحاف منحصر به فرد باشد و شلوارى هم كه ساتر عورت باشد ، نداشته باشند .\r\nمقدار تعزير به تشخيص و نظر حاكم است ؛ هر مقدارى كه او اختيار كند ؛ ليكن احتياطِ - به نظر مىرسد احتياط وجوبى باشد ، زيرا ابتدا به صورت كلّى فرموده و پس از آن احتياط مىكند ؛ و اين بيان‌گر تخصيص آن ضابطه است - در مقام ، اختيار نود و نه تازيانه است .\r\n2 - كسى كه كودك يا مرد يا زنى را به شهوت ببوسد ، صغير باشند يا كبير ، بايد تعزير گردد .\r\n\r\nفرع اوّل : تعزير هم‌خوابگان\r\nاز آن‌جا كه عنوان « المجتمعان » ، كلّى و داراى سه مصداق است ، بايد هر يك از مصاديق را جداگانه مطرح كرد ؛ لذا ، امام راحل رحمه الله بحث اجتماع مرد و زن را در باب زنا آوردند ؛ زيرا ، با آن باب تناسب داشت . و بحث از اجتماع دو زن را به سبب تناسب در باب مساحقه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمطرح كرده‌اند ؛ و در اين مسأله ، بحث ، اختصاص به اجتماع دو مذكّر زير يك لحاف دارد ؛ به خصوص با توجّه به طرح آن به دنبال مسأله‌ى لواط . ما نيز از ايشان تبعيّت مىكنيم .\r\nاقوال مسأله\r\n1 - قول مشهور بين متأخّرين و شيخ طوسى رحمه الله در نهايه « 1 » و ابن‌ادريس حلّى رحمه الله در سرائر « 2 » آن است كه تعداد تازيانه در اين تعزير از سى كمتر نباشد و از نود و نه تجاوز نكند . حاكم شرع ما بين اين دو عدد را اختيار مىكند .\r\n2 - قول مرحوم صدوق در مقنع « 3 » و ابىعلىّ بن جنيد رحمهما الله « 4 » اين است كه به شخص ، صد تازيانه زده شود .\r\n3 - قول امام راحل رحمه الله نيز به تعيين نود و نه تازيانه است ؛ البته بنا بر احتياط واجب .\r\nدليل قول مشهور متأخّرين\r\nبنا بر نظر مشهور ، حاكم شرع مخيّر است بين عدد سى تا نود و نه ، هر عددى را كه مصلحت مىبيند ، انتخاب كند . ريشه‌ى اين نظر ، جمع بين دو روايت زير است :\r\n1 - وعنه ، عن القاسم بن محمّد ، عن عبدالصّمد بن بشير ، عن سليمان بن هلال ، قال : سأل بعض أصحابنا أبا عبداللَّه عليه السلام ، فقال : جعلت فداك الرَّجل ينام مع الرَّجل في لحاف واحد ، فقال ذوا محرم ؟ فقال : لا ، قال : من ضرورة ؟\r\nقال : لا ، قال : يضربان ثلاثين سوطاً ثلاثين سوطاً . . . . « 5 »\r\nفقه الحديث : بعضى از اصحاب از امام صادق عليه السلام پرسيد : مردى با مرد ديگرى در يك لحاف مىخوابند ، حكمش چيست ؟ امام عليه السلام فرمود : محرم يكديگرند ؟ گفت : نه ، فرمود :\r\nضرورتى اقتضا كرده و رواندازشان منحصر در يك لحاف و هوا سرد بوده است ؟ گفت : نه .\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 705 .\r\n( 2 ) . السرائر ، ج 3 ، ص 460 .\r\n( 3 ) . المقنع ، ص 433 .\r\n( 4 ) . مختلف الشيعة ، ج 9 ، ص 193 ، مسأله 50 .\r\n( 5 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n","page_name":" 151 ","page_number":151},
  {"content":"\r\n\r\nامام عليه السلام فرمود : به هر كدام سى تازيانه مىزنند .\r\n2 - وعنه ، عن ابن سنان يعنى عبداللَّه ، عن أبي عبداللَّه عليه السلام في رجلين يوجدان في لحاف واحد ، قال : يجلدان غير سوط واحد . « 1 »\r\nفقه الحديث : روايت صحيحه بوده ، و از عبداللَّه بن سنان موثّق است ، نه محمّد بن سنان كه محل تأمّل و اشكال است . از امام صادق عليه السلام نقل مىكند : درباره‌ى دو مردى كه زير يك لحاف جمع مىشوند ، پرسيده شد . حضرت فرمود : بايد تازيانه بخورند - همان تازيانه‌ى معروف يعنى صد تازيانه ، منتهى به استثناى يك تازيانه - به علّت اين كه عنوانش حدّ نيست ؛ بلكه عنوان تعزير بر آن صادق است - .\r\nمشهور بين اين روايت و روايت سليمان بن هلال به اين‌گونه جمع كرده‌اند كه روايت سليمان در مقام بيان حدّاقل ( 30 تازيانه ) ، و روايت ابن‌سنان در مقامِ بيان حدّاكثر ( 99 تازيانه ) است ؛ بنابراين ، حاكم مخيّر بين اين دو حدّ است .\r\nنقد استدلال : اشكال ما بر كيفيّت جمع نيست ؛ بلكه مىگوييم چگونه بين روايت صحيحه ابن‌سنان با روايت ضعيف سليمان جمع مىكنيد ؟ اگر هر دو روايت معتبر بودند ، جمع خوبى بود ؛ امّا روايت سليمان ضعيف بوده و فىنفسه حجّيّتى ندارد ، تا نتيجه‌ى جمع تخيير باشد .\r\nدليل شيخ صدوق و اسكافى رحمهما الله\r\nاين دو بزرگوار حدّ هم‌خوابگى دو مرد را مانند لواط غير ايقابى صد تازيانه گفته‌اند .\r\nروايات مستفيضه و صحيحه ، اين معنا و فتوا را تأييد مىكند . بايد به بررسى آن‌ها و مقتضاى جمع بين روايات پرداخت .\r\n1 - وعن عليّ بن إبراهيم ، عن أبيه ، عن ابن محبوب ، عن أبي أيّوب ، عن أبي عبيدة ، عن أبي جعفر عليه السلام ، قال : كان عليّ عليه السلام إذا وجد رجلين في لحاف واحد مجرّدين جلدهما حدّ الزاني مائة جلدة كلّ واحد منهما ، وكذلك\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 18 .\r\n","page_name":" 152 ","page_number":152},
  {"content":"\r\n\r\nالمرأتان إذا وجدتا في لحاف واحد مجرّدتين جلدهما كلّ واحد منهما مائة جلدة . « 1 »\r\nفقه الحديث : در اين حديث صحيحه دلالتى واضح و روشن بر مدّعاى مرحوم شيخ صدوق وجود دارد .\r\n2 - محمّد بن يعقوب ، عن عليِّ بن إبراهيم ، عن أبيه وعن محمّد بن يحيى ، عن أحمد بن محمّد بن عيسى جميعاً ، عن ابن أبي عمير ، عن حمّاد ، عن الحلبي ، عن أبي عبداللَّه عليه السلام ، قال : حدّ الجلد أن يوجدا في لحاف واحد ، والرّجلان يجلدان إذا وجد في لحاف واحد الحدّ ، والمرأتان ، تجلدان إذا اخذتا في لحاف واحد الحدّ . « 2 »\r\nفقه الحديث : اين روايت به لحاظ ابراهيم بن هاشم ، بين صحيح و حسن مردّد است « 3 » .\r\nامام صادق عليه السلام فرمود : « حدّ الجلد » . اضافه‌ى « حدّ » به « جلد » اضافه‌ى بيانيه نيست ؛ زيرا ، بر معناى بيانيّت ، معناى « حدّ الجلد » ، « حدّ الّذى هو الجلد » مىشود ؛ و در اين صورت ، با خبرش « أن يوجدا في لحاف واحد » توافق و ربطى ندارد . بنابراين ، اين‌جا حدّ به معناى لغوىاش يعنى مرز و حدّ و حدودى كه آيه‌ى شريفه « 4 » براى زنا گفته است ، مىباشد ؛ يعنى در مقام تفسير آيه‌ى شريفه است . مىگويد : مىدانيد مرز تازيانه‌اى كه خدا در قرآن براى زنا مقرّر كرده كجاست ؟ از چه حدّى شروع مىشود ؟ مرزش يافتن زن و مردى زير يك لحاف است . آن‌جا مسأله جلد است . به قرينه‌اى ادامه‌ى روايت كه حكم دو مرد و دو زن را معيّن كرد ولى متعرّض حكم مرد و زن نشد ، مىفهميم فاعل « يوجدا » مرد و زن است .\r\nبنا بر آن‌چه گفتيم ، نتيجه اين مىشود : تازيانه‌اى كه خداوند در قرآن در مورد زن و مرد زانى فرموده است ، مخصوص تحقّق دخول نيست ؛ بلكه اگر مرد و زن زير يك لحاف ديده شوند ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 366 ، باب 10 از ابواب حدّ زنا ، ح 15 .\r\n( 2 ) . همان ، ص 363 ، ح 1 .\r\n( 3 ) . روايت دو سند دارد ؛ يكى حسن يا صحيح ، ولى سند دوّم بر طبق تمام مبانى صحيح است .\r\n( 4 ) . سوره‌ى نور ، 2 .\r\n","page_name":" 153 ","page_number":153},
  {"content":"\r\n\r\nاقامه مىگردد . اگر دو مرد يا دو زن نيز زير يك لحاف مجتمع شوند ، همان حدّ را مىخورند .\r\n3 - وعنه ، عن أبيه ، عن ابن محبوب ، عن عبداللَّه بن سنان ، عن أبي عبداللَّه عليه السلام ، قال : سمعته يقول : حدّ الجلد في الزنا أن يوجدا في لحاف واحد ، والرّجلان يوجدان في لحاف واحد والمرأتان توجدان في لحاف واحد . « 1 »\r\nفقه الحديث : عبداللَّه بن سنان در اين روايتِ صحيح از امام صادق عليه السلام شنيده است : حدّ تازيانه در باب زنا - به همان معنايى كه در روايت قبل گفتيم - اين است كه زن و مرد در يك لحاف يافت شوند . آن‌گاه حكم را توسعه داده و مىفرمايد : همين‌طور اگر دو مرد يا دو زن زير يك لحاف مجتمع گردند .\r\n4 - وعن محمّد بن إسماعيل ، عن الفضل بن شاذان ، وعن علىِّ بن إبراهيم ، عن أبيه جميعاً ، عن ابن أبي عمير ، عن عبدالرّحمن بن الحجّاج ، قال : سمعت أبا عبداللَّه عليه السلام يقول : كان عليٌّ عليه السلام إذا وجد الرَّجلين في لحاف واحد ضربهما الحدّ ، فإذا أخذ المرأتين في لحاف ضربهما الحدّ . « 2 »\r\nفقه الحديث : صحيحه‌ى عبدالرحمان بن حجّاج است كه از امام صادق عليه السلام شنيده است :\r\nهرگاه امير مؤمنان عليه السلام دو مرد را زير يك لحاف مىيافت ، همان حدّ معروف ( صد تازيانه ) را به آنان مىزد ؛ و اگر دو زن را نيز زير يك لحاف مىگرفتند ، بر آنان صد تازيانه مىزد .\r\n5 - بإسناده عن ابن محبوب ، عن عبداللَّه بن مسكان ، عن أبي عبداللَّه عليه السلام ، قال : سمعته يقول : حدّ الجلد في الزّنا أن يوجدا في لحاف واحد . والرجلان يوجدان في لحاف واحد والمرأتان توجدان في لحاف واحد . « 3 »\r\nفقه الحديث : روايت صحيحه است ، صاحب وسائل رحمه الله روايت 22 و 23 كه از\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 364 ، باب 10 از ابواب حدّ زنا ، ح 4 .\r\n( 2 ) . همان ، ص 365 ، ح 6 .\r\n( 3 ) . همان ، ص 368 ، ح 22 و 23 .\r\n","page_name":" 154 ","page_number":154},
  {"content":"\r\n\r\nابن مسكان است را دو روايت قرار داده ؛ در حالى كه قرينه داريم اين‌ها يك روايت بيشتر نبوده است . در روايت 22 ، ابن‌مسكان صورت اجتماع مرد و زن را گفته و در روايت 23 هر سه صورت ، ( اجتماع مرد و زن ، دو مرد ، دو زن ) را متعرّض شده است . بنابراين ، نمىتوان آن را به عنوان دو روايت مطرح كرد .\r\n6 - محمّد بن الحسن بإسناده عن الحسين بن سعيد ، قال قرأت بخطِّ رجل أعرفه إلى أبي الحسن عليه السلام و لم أر الجواب فكتب : ما حدّ رجلين و جدا نائمين في ثوب واحد ؟ فكتب مائه سوط . « 1 »\r\nفقه الحديث : در اين روايت - كه در گذشته نيز به آن اشاره كرديم - درباره‌ى حكم دو مردى كه زير يك لباس و ازار خوابيده‌اند ، سؤال مىشود ؛ و حضرت جواب را صد تازيانه بيان مىفرمايند .\r\nروايات منافى با اين روايات\r\nدر مقابل اين روايات ، دو دسته روايات ديگر وجود دارد كه با يكديگر تنافى ندارند ؛ زيرا ، مضمون پاره‌اى از آن‌ها اثبات كمتر از صد تازيانه ، و مفاد قسمتى ديگر نود و نه تازيانه است ؛ ولى هر دو دسته با اين چند روايت معارضه دارد ؛ زيرا ، اين روايات در مقام اثبات صد تازيانه است .\r\n1 - وعنه ، عن ابن سنان يعني عبداللَّه ، عن أبي عبداللَّه عليه السلام في رجلين يوجدان في لحاف واحد ، قال : يجلدان غير سوط واحد . « 2 »\r\nفقه الحديث : اين روايت صحيحه دلالت دارد بر اين كه صد تازيانه به استثناى يك تازيانه بر فرد مجرم زده مىشود .\r\nتذكّر : صاحب جواهر رحمه الله « 3 » فكر كرده اين روايت از « محمّد بن سنان » است ؛ به همين\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 417 ، باب 1 از ابواب حدّ لواط ، ح 5 .\r\n( 2 ) . همان ، ص 367 ، باب 10 از ابواب حدّ زنا ، ح 18 .\r\n( 3 ) . جواهر الكلام ، ج 41 ، ص 384 .\r\n","page_name":" 155 ","page_number":155},
  {"content":"\r\n\r\nجهت گفته : ضعف آن به عمل اصحاب جبران مىشود ؛ در حالى كه در متن روايت تصريح شده است مقصود از « ابن‌سنان » ، « عبداللَّه بن سنان » است و نيازى به جابر ضعف سند ندارد .\r\n2 - محمّد بن الحسن بإسناده عن يونس بن عبدالرّحمن ، عن معاوية بن عمّار ، قال : قلت لأبي عبداللَّه عليه السلام : المرأتان تنامان في ثوب واحد ، فقال :\r\nتضربان ، فقلت : حدّاً ؟ قال : لا ، قلت : الرجلان ينامان في ثوب واحد ؟ قال :\r\nيضربان ، قال : قلت : الحدّ ؟ قال : لا . « 1 »\r\nفقه الحديث : در اين صحيحه ، معاوية بن عمّار از امام صادق عليه السلام درباره‌ى حكم دو زنى كه در يك لباس و ازار خوابيده‌اند ، مىپرسد . امام عليه السلام فرمود : آنان را مىزنند . سؤال كرد ضرب بايد به اندازه‌ى حدّ برسد ؟ فرمود : نه .\r\nاحتمال ديگرى نيز به ذهن مىآيد و آن اين‌كه سؤال راوى از كمّيت نيست ؛ بلكه از كيفيّت مىپرسد ؛ يعنى مقصود شما از « تضربان » چيست ؟ آيا جنبه‌ى حدّى دارد يا جنبه‌ى تعزيرى ؟ بنا بر اين احتمال ، مقدار ضرب را مىداند كه صد تازيانه است ، امّا نمىداند آيا به عنوان حدّ اقامه مىشود يا به عنوان تعزير . در اين صورت ، روايت با روايات گذشته تعارض ندارد ؛ بلكه از همان قسم به حساب مىآيد . اين احتمال را در كلمات فقها نديديم .\r\nآن‌گاه پيرامون هم‌خوابگى دو مرد مىپرسد . و امام عليه السلام مىفرمايد : آنان را مىزنند .\r\nمىگويد : حدّ مىزنند ؟ پاسخ مىشنود : نه .\r\nتذكّر : روايت نوزدهم و بيستم باب دهم از ابواب حد زنا دلالت بر نود و نه تازيانه دارد ؛ ليكن مربوط به اجتماع مرد و زن است و ربطى به بحث ما ندارد .\r\nكيفيّت جمع بين دو طايفه از روايات\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 16 .\r\n","page_name":" 156 ","page_number":156},
  {"content":"\r\n\r\nوجه اوّل : حاكم شرع مخيّر است ، عدد صد را انتخاب كند يا عدد نود و نه را ؛ زيرا ، فاصله‌ى بين اين دو عدد ، يك تازيانه است و آن هم مسأله‌اى نيست .\r\nاشكال اين وجه جمع : حمل بر تخيير بين نود نه و صد تمام نيست ؛ زيرا ، تخيير از دو حال خارج نيست ، يا تخيير اصولى است يا تخيير فقهى .\r\nتخيير اصولى : آن است كه مجتهد صاحب رساله با دو روايت متعارضى مواجه مىشود كه هر دو از نظر شهرت ، موافقت و مخالفت با عامّه بر يكديگر ترجيحى ندارند ، مىتواند يكى از دو روايت را انتخاب كرده و در رساله‌اش بر طبق آن فتوا دهد ؛ بنابراين ، در رساله فقط يك حكم مىنويسد و براى مقلّد تخييرى نيست ؛ بلكه تخيير نسبت به مجتهد است .\r\nتخيير فقهى : يعنى حكم شرعى تخيير است ؛ مانند تخيير در خصال كفّارات كه مكلّف مخيّر است به هر كدام از اطراف واجب تخييرى عمل كند .\r\nهيچ يك از اين دو تخيير در اين مقام امكان ندارد ؛ زيرا ، تخيير اصولى فرع عدم وجود مرجّحات و يا تعادل آن‌ها است ، در حالى كه در اين دو دسته روايت ، يا يكى مطابق با مشهور ، و يا موافق با عامّه است .\r\nتخيير فقهى نيز ممكن نيست ؛ زيرا ، حمل روايات نود و نه و روايات صد بر تخيير امكان ندارد . با توجّه به روايت عباد بصرى كه بر يك تازيانه اصرار و پافشارى دارد ، امام آن را صد تازيانه مىگويد و عباد بر نود و نه ضربه اصرار دارد . - البته كارى به اين كه كدام حكم ، تقيّه‌اى است نداريم . - به هر حال ، در اين روايت دو طرف قضيّه ( 99 ) و ( 100 ) تازيانه مطرح است و از آن استفاده مىشود حكم واقعى يكى از اين دو عدد است آن هم به نحو تعيين نه تخيير . بنابراين ، راهى براى جمع به تخيير بين دو عدد نداريم .\r\nوجه دوّم : رواياتى كه بر صد تازيانه دلالت دارد را بر تقيّه حمل كنيم . صاحب جواهر رحمه الله « 1 » اين احتمال را در باب زنا مطرح كرده و شاهدى نيز بر آن آورده است . ما در اين‌جا آن شاهد را ذكر مىكنيم :\r\nوعنه ، عن أبيه ، عن ابن أبى عمير ، عن عبدالرّحمن بن الحجّاج ، قال : كنت عند أبي عبداللَّه عليه السلام فدخل عليه عباد البصري ومعه اناس من أصحابه ، فقال له : حدّثني عن الرّجلين إذا اخذا في لحاف واحد ، فقال له : كان عليّ عليه السلام\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 385 .\r\n","page_name":" 157 ","page_number":157},
  {"content":"\r\n\r\nاذا أخذ الرجلين في لحاف واحد ضربهما الحدّ .\r\nفقال له عباد : إنّك قلت لي : غير سوط ، فأعاد عليه ذكر الحديث [ الحدّ 
  ] حتى أعاد ذلك مراراً ، فقال : فكتب القوم الحضور عند ذلك الحديث . « 1 »\r\nفقه الحديث : اين روايت از نظر سند ، صحيحه ، و به تعبير صاحب جواهر رحمه الله حسنه است . عبدالرّحمان بن حجّاج مىگويد : نزد امام صادق عليه السلام بودم ، عباد بصرى - از فقهاى اهل تسنّن در آن زمان - با جمعيتى از يارانش بر آن حضرت وارد شدند .\r\nعباد گفت : اگر دو مرد را زير يك لحاف بگيرند ، حكمش چيست ؟\r\nامام صادق عليه السلام فرمود : هرگاه امير مؤمنان عليه السلام دو مرد را زير يك لحاف مىگرفت ، حدّ ( صد تازيانه ) را بر آنان مىزد .\r\nعباد بصرى در مقام اعتراض گفت : در سابق اين مسأله را پرسيدم ، گفتى : صد تازيانه به استثناى يك تازيانه . امّا امروز مىگويى : صد تازيانه‌ى كامل .\r\nامام صادق عليه السلام همان مطلب سابق را تكرار و عباد دوباره اعتراض كرد ؛ و اين جريان چند بار مطرح شد . امام عليه السلام ديد عباد دست از اعتراض برنمىدارد ، فرمود : به استثناى يك تازيانه . در اين هنگام ياران عباد بصرى حديث را نوشتند .\r\nصاحب جواهر رحمه الله مىفرمايد : اين روايت شاهد بر اين است كه امام عليه السلام ابتدا حكم تقيّه‌اى را بيان فرمود ، پس از مواجهه با اعتراض عباد و پافشارى او ، ديد چاره‌اى نيست بايد حكم واقعى را بگويد ؛ لذا ، فرمود : به استثناى يك تازيانه .\r\nروايت بيانگر اين است كه امام عليه السلام از خود عباد بصرى تقيّه نكرده است ؛ زيرا ، حكم واقعى را به او گفته بود ؛ امّا از همراهانش تقيّه كرده است ؛ ليكن با اصرار و پافشارى عباد ، به ناچار حكم واقعى را گفت .\r\nبا وجود اين شاهد ، روايات دالِّ بر صد تازيانه ، هرچند تعدادشان زياد است ، امّا حمل بر تقيّه مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 363 ، باب 10 از ابواب حدّالزنا ، ح 2 .\r\n","page_name":" 158 ","page_number":158},
  {"content":"\r\n\r\nنقد استدلال صاحب جواهر رحمه الله\r\nما احتمال مىدهيم قضيّه برعكس باشد و معنايى كه صاحب جواهر رحمه الله براى روايت گفت ، صحيح نباشد ؛ زيرا ، اوّلًا : در صورتى مىتوان روايت را بر تقيّه حمل كرد كه پس از مراجعه به فتاواى اهل سنّت ، يك شهرت فتوايى بر عدد صد تازيانه در ميان آنان پيدا كنيم ؛ در صورتى كه فقهاى عامّه بر تعزير اتّفاق دارند و حتّى يك فتوا بر صد تازيانه نداريم . پس ، چگونه مىتوان روايات را با حمل بر تقيّه ساقط كرد ؟\r\nثانياً : تقيّه در صورت اضطرار و ناچارى است . در آن حالت امام عليه السلام مجبور مىشود حكمى را بر خلاف واقع مطرح كند . آيا در مقام تقيّه صحيح است كه امام صادق عليه السلام حكمى را به صورت استمرار و ظهور - « كان عليّ إذا أخذ » - به امير مؤمنان عليه السلام نسبت دهد ؟\r\nاگر امام عليه السلام مىخواهد تقيّه كند ، مىفرمود : حكم اين مسأله صد تازيانه است ، مطلب تمام بود و نيازى نبود به عمل مداوم امير مؤمنان عليه السلام نسبت دهد . به نظر ما مجوّزى براى اين‌گونه استعمال به عنوان تقيّه نيست .\r\nاستنباط ما از جهت روايت اين است كه مطلبى را كه امام عليه السلام در مرتبه‌ى اوّل به عباد گفته به صورت تقيّه‌اى بوده است ؛ زيرا ، به كسى مستند نكرده ، و عباد يك نفر بوده است ؛ مصلحت اقتضاى تقيّه داشته است ، امّا در زمان دوّم كه عباد با يارانش آمده است ، موقعيّت به صورتى بوده كه امام عليه السلام مجوّزى براى تقيّه نمىديده ، از اين رو ، حكم واقعى را به امير مؤمنان عليه السلام به صورت دوام و استمرار نسبت مىدهد تا روشن شود اين حكم واقعى سابقه‌دار است ، نه اين كه امام صادق عليه السلام از پيش خودش مىگويد .\r\nعباد وقتى ديد مسأله قبلًا به صورت ديگرى مطرح شده و اكنون به شكل ديگر ، يا شايد براى يارانش مطلب را نقل كرده و امام عليه السلام امروز به صورت ديگرى مطرح مىكند ؛ و بنابراين ، در نظر يارانش كاذب جلوه‌گر مىشود ؛ از اين‌رو ، پافشارى و اصرار كرد تا امام عليه السلام مجبور شود همان حكم تقيّه‌اى را بگويد و دست از نقلى كه از امير مؤمنان عليه السلام كرده بردارد ؛ و با كلمه‌ى « غير سوط » عدد صد را به نود و نه تقليل دهد .\r\nعكس آن‌چه را صاحب جواهر رحمه الله از روايت استفاده كرده است براى تقيّه بگوييم .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nثالثاً : حمل بر تقيّه فرع عدم تحقّق شهرت در يك طرف است ؛ زيرا ، مقبوله‌ى عمر بن حنظله « 1 » اوّلين مرجّح را شهرت فتوايى گفته است ؛ يعنى هر كدام از دو روايت متعارض با شهرت فتوايى موافقت داشته باشد ، به عنوان اوّلين مرجّح بر روايت ديگر مقدّم مىشود .\r\n\r\nوجه سوّم : نظر برگزيده در كيفيّت جمع\r\nبراى تبيين مختار ما در كيفيّت جمع ، بايد به مطالب زير توجّه داشت :\r\nاوّلًا : روايات صد تازيانه را فقط صدوق « 2 » و اسكافى رحمهما الله « 3 » پذيرفته ، و به آن فتوا داده‌اند ؛ بنابراين ، مىتوان گفت : شهرت فتوايى بر خلاف آن‌هاست ؛ و در ميان شيعه و سنّى كسى غير از اين دو بزرگوار به آن فتوا نداده است .\r\nثانياً : روايات نود و نه تازيانه در تعيّن اين عدد ظهور دارد ؛ يعنى حدّاقل و حدّاكثر ندارد و انتخاب عدد با اختيار حاكم نيست ؛ « نود و نه تازيانه ليس إلّا » . ليكن مشهور فقها به چنين ظهورى فتوا نداده‌اند ، بلكه مرحوم شيخ در نهايه « 4 » و ديگران تخيير بين سى و نود و نه را گفته ، و مرحوم مفيد در مقنعه « 5 » تخيير بين ده و نود و نه را گفته‌اند . لذا ، يك شهرت فتوايى مسلّم بر عدد نود و نه نداريم .\r\nثالثاً : شهرت فتوايى بر تعيين عدد نود و نه نداريم و ليكن تمام فقها به غير از صدوق و اسكافى رحمهما الله به تخيير بين نود و نه و عدد سى ، يا ده تازيانه فتوا داده‌اند . به هر حال ، عدد نود و نه تازيانه هرچند به صورت تخيير مورد فتواى مشهور است ، امّا همين اندازه كافى است تا روايات نود و نه را حجّيت داده و روايات صد را از حجّيت ساقط كند .\r\nرابعاً : دليل بر تخيير حاكم بين عدد سى تازيانه به‌عنوان حداقلّ و نود و نه تازيانه به عنوان حداكثر ، جمع بين روايت سليمان بن هلال و روايات نود و نه بود ؛ از آن‌جا كه اين روايت در نزد ما معتبر نيست ، بنابراين ، مسأله‌ى تخيير را كنار گذاشته و به ظهور روايات\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 75 ، باب 9 از ابواب صفات‌القاضى ، ح 1 .\r\n( 2 ) . المقنع ، ص 433 .\r\n( 3 ) . المختلف ، ج 9 ، ص 193 .\r\n( 4 ) . النهاية في مجرّد الفقه والفتوى ، ص 705 .\r\n( 5 ) . المقنعة ، ص 785 .\r\n","page_name":" 160 ","page_number":160},
  {"content":"\r\n\r\nنود و نه در تعيين عمل مىكنيم .\r\nامّا فتواى مفيد رحمه الله به تخيير بين ده و نود و نه صحيح نيست ؛ زيرا ، بنا به گفته‌ى صاحب جواهر رحمه الله « 1 » هيچ دليلى بر ده تازيانه نداريم .\r\nنتيجه‌ى چهار مقدّمه بالا ، سقوط روايات صد تازيانه از حجّيت ، و اثبات حجّيت براى روايات نود و نه تازيانه است ؛ و لااقلّ اگر فتوا هم ندهيم ، بايد احتياط كنيم ؛ و نود و نه تازيانه را قبول كنيم ؛ زيرا ، قاعده‌ى كلّى در باب حدود بر تخفيف است ؛ و به همين جهت گفته‌اند : « الحدود تدرأ بالشّبهات » . « 2 »\r\nاين راه جمع بهترين راهى است كه براى حل مشكل تصور مىشود ؛ امّا راهى كه شيخ طوسى رحمه الله پيموده و گفته : روايات صد تازيانه را حمل مىكنيم بر جايى كه اجتماع اين دو نفر به نحو مكرّر باشد - يعنى دو مرتبه به كمتر از صد تازيانه تعزير شده‌اند . - از اين رو ، در مرتبه‌ى سوّم يا چهارم به آنان صد تازيانه مىزنيم . « 3 » اين حمل شيخ طوسى رحمه الله وجهى ندارد و هيچ شاهدى نيز در روايات ندارد .\r\nقيود مأخوذ در فرع\r\nامام راحل رحمه الله در تحرير الوسيله سه قيد براى اين حكم آورده‌اند :\r\n1 - هر دو برهنه باشند در مقابل ملبّس بودن . در ابتداى فرع گفتيم : لازم نيست سر تا پا لخت باشند ، بلكه به قرينه‌ى كلام امام راحل : « المجتمعان تحت إزار واحد » استفاده مىشود كه مقصود برهنه بودن قسمت پايين بدن است .\r\n2 - بين دو نفر محرميّتى نباشد .\r\n3 - ضرورتى وجود نداشته باشد ؛ بنابراين ، اگر مسأله‌ى حفظ نفس از خطر هلاكت اقتضا كرد در زمستان سرد زير يك لحاف بخوابند ، چنين ضرورتى رافع حرمت است ؛ و اگر عمل حرامى واقع نشده ، تعزير و حدّ معنا ندارد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 385 .\r\n( 2 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n( 3 ) . التهذيب ، ج 10 ، ص 44 ؛ الإستبصار ، ج 4 ، ص 216 .\r\n","page_name":" 161 ","page_number":161},
  {"content":"\r\n\r\nاين قيد سوّم به دليل نياز ندارد ؛ هرچند در روايت سليمان بن هلال « 1 » آمده است ؛ ليكن ما در سند آن اشكال كرديم و نيازى به آن هم نيست . زيرا ، اين مطلب مسلّم است كه بايد حرامى مرتكب شده باشند تا تعزير يا حدّ جارى گردد .\r\nدليل قيد برهنه بودن\r\nدر عبارت تحرير الوسيله و شرائع الإسلام « 2 » ثبوت تعزير در مورد دو برهنه گفته شده است ؛ آيا در صورتى كه هر دو نفر پوشيده بودند يا يكى برهنه و ديگرى پوشيده باشد ، اين حكم جارى است ؟\r\nصاحب رياض رحمه الله مىفرمايد : اين قيد وجهى ندارد ؛ زيرا ، خوابيدن دو مرد زير يك لحاف هرچند برهنه هم نباشند ، حرام و موجب تعزير است . در بسيارى از روايات نيز اشاره‌اى به برهنه بودن آن‌ها نشده است . « 3 »\r\nدو اشكال به صاحب رياض رحمه الله داريم :\r\nاوّلًا : ما دليلى نداريم - در صورت پوشيده بودن - بر اين كه نفس اجتماع زير يك لحاف حرام باشد ؛ از كدام دليل استفاده مىشود مطلق اجتماع دو مرد زير يك پوشش حرام است ؟\r\nثانياً : نكته‌اى كه بيشتر محقّقان از آن غفلت كرده‌اند ، اين است كه ما يك‌بار بحث مطلق تعزير داريم ، كه موضوعش هر عمل حرامى است ؛ در اين صورت ، مىگوييم : اجتماع دو مرد اگرچه با لباس زير يك لحاف حرام است - بر فرض چشم‌پوشى از اشكال اوّل - امّا جايى براى تقييد روايات نيست ؛ ولى يك‌بار بحث در ثبوت تعزيرى خاصّ براى عمل است ؛ در اين مقام ، روى فتواى تمام فقها ، سخن از تعزير خاصّ ( صد تازيانه يا نود و نه تازيانه يا عددى بين سى و نود و نه و يا بين ده و نود و نه ) است . بنابراين ، ما دنبال تعيين موضوع اين تعزير خاصّ هستيم ، نه مطلق تعزير ؛ پس ، هر چند ممكن است اجتماع دو مرد ملبّس هم زير يك لحاف حرام باشد ، ولى به ما ارتباطى ندارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n( 2 ) . شرايع الاسلام ، ج 4 ، ص 942 .\r\n( 3 ) . رياض المسائل ، ج 10 ، ص 97 و 98 .\r\n","page_name":" 162 ","page_number":162},
  {"content":"\r\n\r\nاز اين‌رو ، اگر روايات دلالت بر ثبوت تعزير خاصّ در دو مورد برهنه داشته باشد ، نمىتوان قيد آن را الغا كرد و گفت : فرقى بين برهنه و غير برهنه نيست ؛ امّا كسانى كه مسأله را مطرح كرده‌اند ، همان‌طور كه به حرمت حكم كرده‌اند ، تعزير را نيز آورده و توجّه نداشته‌اند بحث در كدام قسمت است . در صورتى كه روش بحث و روايات به ترتيبى است كه گفتيم .\r\nبراى دخالت قيد برهنه بودن در اين تعزير خاصّ ، مؤيّدات و ادلّه‌اى داريم :\r\nمؤيّد اوّل : تناسب حكم و موضوع است . آن را با قياس اشتباه نكنيد ؛ وقتى در لواط غير ايقابى گفتيم حدّش صد تازيانه است با وجود اين كه هر دو مجرّد بوده و لواط غير ايقابى هم سر زده ، در اين مقام ، حكمش نود و نه تازيانه مىباشد ؛ - بنا بر احتياطِ مختار امام راحل رحمه الله يا فتوايى كه مختار ما است - ؛ يعنى فاصله دو عدد ، يك تازيانه است . اگر اين تعزير بر نفس خوابيدن هرچند با لباس ثابت باشد ، چه تناسبى بين لواط غير ايقابى با خوابيدن ملبّس زير يك لحاف است ؟ در صورتى كه اگر هر دو برهنه باشند ، برهنه بودن آخرين مرحله‌ى نزديك به لواط است ، و اين مناسبت دارد كه نود و نه تازيانه پياده شود .\r\nمؤيّد دوّم : تعبيرات روايات با هم اختلاف داشت . در بعضى « وجد رجلين في لحاف واحد » « 1 » و در بعضى ديگر « إذا أخذ الرجلين في لحاف واحد » « 2 » آمده ، و پاره‌اى از آن‌ها « الرجلان ينامان في لحاف واحد » « 3 » دارد ؛ با توجّه به اين نكته كه عرب‌ها ، به خصوص در زمان صدور روايات - در هنگام خواب - فاقد لباس زير نسبت به پايين تنه بودند ، لذا اگر مىخوابيدند عنوان برهنه بودن بر قسمت پايين بدنشان صادق بود ، پس قيد « تجرّد » دخيل است .\r\nعمده دليل ما روايت صحيحه‌ى ابوعبيده است كه بر قيد برهنه بودن دلالت دارد : « كان عليّ عليه السلام إذا وجد رجلين في لحاف واحد مجرّدين جلدهما حدّ الزاني مائة جلدة كلّ واحد منهما » . « 4 »\r\nدر نقد استدلال به اين روايت گفته‌اند : اوّلًا : اين روايت قيد برهنه بودن را با صد تازيانه\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 18 ، ص 363 ، احاديث 1 و 2 و 4 و 6 و . . . .\r\n( 2 ) . ر . ك : همان .\r\n( 3 ) . ر . ك : همان .\r\n( 4 ) . همان ، ح 15 .\r\n","page_name":" 163 ","page_number":163},
  {"content":"\r\n\r\nمىگويد و شما رواياتى را كه دلالت بر صد تازيانه داشت ، كنار گذاشتيد . چگونه به روايتى كه در مقام استدلال طرح كرديد ، استناد مىكنيد ؟ شما به اصل حكم ( صد تازيانه ) اعتنا نكرديد ، چگونه قيد آن حكم را مىپذيريد ؟\r\nجواب : وقتى احراز مىكرديم موضوع تمام روايات واحد است - شاهد بر اتّحاد موضوع ، روايت عباد بصرى است كه به امام عليه السلام اعتراض كرد شما در سابق به من گفتيد :\r\nحكم اين موضوع ، نود و نه تازيانه است و حالا مىگوييد : صد تازيانه است . اگر موضوع يكى نبود ، عباد حقّ اعتراض نداشت . از اين كه به خود اجازه‌ى سؤال و اعتراض داد ، معلوم مىشود موضوع در هر دو فرض يكى است . - يعنى در سابق براى اين موضوع نود و نه تازيانه را گفته و الآن براى همان موضوع صد تازيانه را گفته است . - لذا ، نمىتوان گفت :\r\nقيد برهنه بودن در صد تازيانه دخيل است ولى در نود و نه تازيانه نقش ندارد . اگر در صد تازيانه مؤثّر است در نود و نه نيز همان تأثير را دارد .\r\nثانياً : هرچند اين قيد در روايت صحيحه آمده است ، امّا حقّ نداريم مطلقات را بر اين مقيّد حمل كنيم ؛ زيرا ، مطلق و مقيّد مثبتين هستند و در مثبتين جاى حمل نيست . اگر دليلى بگويد : « أعتق رقبة » و دليل ديگر بگويد : « أعتق رقبة مؤمنة » نمىتوان يكى را بر ديگرى حمل كرد ؛ مگر اين كه احراز شود حكم هر دو متّحد است . مانند اين كه بگويد : « إن ظاهرت فاعتق رقبة » و « إن ظاهرت فاعتق رقبة مؤمنة » .\r\nدر اين مسأله ، هرچند روايت ابوعبيده بر قيد برهنه بودن دلالت دارد ، امّا روايات بسيار ديگر از اين قيد تهى هستند ؛ حتى در روايات سليمان بن هلال « 1 » كه دو قيد ديگر آمده ، اين قيد نيامده است . لذا ، چه مانعى دارد كه دو حكم با دو موضوع باشد ؛ يعنى در صورت برهنه بودن ، حكمى داشته باشد و در صورت تلبّس حكم ديگرى ؛ در حال برهنه بودن شدّت داشته باشد به خلاف صورت تلبّس ؟ بنابراين ، با عدم احراز وحدت موضوع و وحدت حمل ، نمىتوان حمل مطلق بر مقيّد كرد .\r\nجواب : ما در حرمت ، نزاع نداريم كه چه چيزى حرام است و چه چيزى حرمت شديدترى دارد ؛ بلكه صحبت ما در رواياتى است كه تعزير خاصّى را مطرح كرده‌اند ؛ و با\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n","page_name":" 164 ","page_number":164},
  {"content":"\r\n\r\nتوجّه به روايت عباد بصرى « 1 » مىفهميم در اين موضوع واحد ، حكم اختلافى است . عباد مىگويد : در سابق به من گفتيد : حكم اين موضوع نود و نه تازيانه است ؛ امّا اكنون كه با اصحابم آمده‌ام ، مىگوييد : حكمش صد تازيانه است ؟ ! ما در اين موضوع واحد با توجّه به اخبار علاجيّه ، عدد نود و نه را به صورت فتوا يا احتياط پذيرفتيم . بنابراين ، معنا ندارد بگوييم : ممكن است برهنه بودن شخص در صد تازيانه نقش داشته باشد .\r\nبه عبارت روشن‌تر ، در تمام روايات اين باب ، حتى روايت سليمان بن هلال « 2 » - كه مشتمل بر سى تازيانه است و قيد « برهنه بودن » را نداشت - موضوع يكى است . بنابراين ، اگر از روايتى دخالت داشتن قيد تجرّد را فهميديم ، براى آن ، در موضوعِ حكم نقش قائل مىشويم ؛ هرچند در روايات ديگر آن قيد نباشد . امّا اختلاف روايات و فتاوا در مقدار حكم آن ، سبب اختلاف در موضوع نمىگردد .\r\nبنابراين ، با توجّه به آن‌چه گفتيم ، وحدت موضوع استفاده مىشود ؛ و دو مؤيّد مذكور نيز پشتوانه‌اى است براى دخيل بودن قيد « برهنگى » .\r\nبرهان قيد عدم محرميّت\r\nمرحوم امام و مرحوم محقّق « 3 » مىفرمايند : حكم تعزير در صورتى است كه بين دو مرد خويشاوندى و قرابت نباشد ؛ همان قرابتى كه در صله‌ى رحم بين پدر و پسر ، پسر برادر و عمو ، دو پسر عمو و . . . برقرار است .\r\nتنها دليلى كه بر اين مطلب دلالت دارد ، روايت سليمان بن هلال « 4 » است . ما اين روايت را تضعيف و از دور استدلال خارج كرديم ؛ امّا تعجّب اين است كه امام رحمه الله در تحريرالوسيله ابتداء به مطلق تعزير - كه به نظر حاكم است - حكم مىكند و سپس نود و نه تازيانه را به‌عنوان احتياط مىپذيرد ؛ و اصلًا سى تازيانه را مطرح نمىكند . سؤال اين است كه اگر از جهت ضعف سند ، روايت را ساقط مىكنيد ، پس چرا دو قيد « ضرورت » و « رحم » را از آن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 363 ، باب 10 از ابواب حدّ زنا ، ح 2 .\r\n( 2 ) . همان ، ص 367 ، ح 21 .\r\n( 3 ) . شرايع الاسلام ، ج 4 ، ص 942 .\r\n( 4 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n","page_name":" 165 ","page_number":165},
  {"content":"\r\n\r\nمىگيريد ؟ و اگر به آن استدلال مىكنيد ، چرا به « ثلاثين سوطاً » اعتنا نكرديد ؟ آيا از اين عدد الغاى خصوصيّت مىكنيد ؟ كه كسى اين كار را نكرده است ؛ بلكه آن را به عنوان حدّاقل گفته‌اند .\r\nنكته‌ى ديگرى كه بايد به آن توجّه كرد ، در متن روايت سليمان بن هلال ، « 1 » امام عليه السلام فرمود : « ذوا محرم » و نفرمود : « ذوا رحم » كه در تحرير گفته‌اند . بنا بر روايت ، آيا به اين معناست كه دو شخص با هم محرم‌اند ؟\r\nاگر گفته شود : محرميّت بين زن و مرد معنا دارد ، امّا بين دو مرد معنا نمىدهد . مىگوييم :\r\nمقصود اين است كه اگر يكى از آن‌ها زن بود ، آيا با ديگرى محرميّت داشت ؟ لذا ، دو پسر عمو « ذوا رحم » هستند امّا « ذوا محرم » نيستند ؛ زيرا ، اگر يكى دختر بود ، مىتوانست با ديگرى ازدواج كند .\r\nكدام يك از اين دو معنا ، در روايت قصد شده است ؛ محرميّت يا قرابت ؟ بنا بر فرض اوّل ، دو پسر عمو با هم محرميّت ندارند ؛ ولى بر فرض دوّم ، قرابت برقرار است ؟\r\nبه نظر مىرسد منظور از « ذوا محرم » به قرينه‌ى اين كه دو مرد هستند ، معنايى است كه ما احتمال داديم .\r\nاشكال اساسى بر روايت ، ضعف سند آن است ؛ بنابراين ، نمىتوان اين قيد را استفاده كرد ؛ امّا آن‌چه برخى از فقها مطرح كرده‌اند كه اجتماع دو برادر زير يك لحاف حرام است يا نه ؟ ربطى به بحث ما ندارد . زيرا ، ممكن است خوابيدن دو برادر برهنه زير يك لحاف حرام باشد ، اگر ما شرط را عدم قرابت بدانيم ، در عين حال تعزير مطلق مترتّب مىشود و به بحث ما كه در تعزير خاصّ است ، مربوط نمىگردد .\r\n\r\nفرع دوّم : حكم بوسيدن از روى شهوت\r\nدر اين فرع صحبت در اصل تعزير است كه به مناسبت مطرح كرده‌اند . اگر كسى بچّه‌اى را به شهوت ببوسد ، عمل حرام انجام داده است و بايد بر آن تعزير شود ؛ همين‌طور اگر مردى ، مردى ، يا زنى و يا دختربچّه‌اى را به شهوت ببوسد ، حكمش تعزير است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n","page_name":" 166 ","page_number":166},
  {"content":"\r\n\r\nمرحوم محقّق اين‌جا را نيز مقيّد به عدم رحم « 1 » و خويشاوندى كرده است . مستفاد از اين قيد ، عدم تعزير بر بوسه‌ى شهوت‌آلود دو برادر يا دو پسر عمو است . لذا ، ديگران به اين قيد اعتراض كرده‌اند .\r\nدر اين مسأله ، دو جهت بحث داريم : يكى به مقتضاى عمومات و ديگرى به مقتضاى روايت وارد در خصوص آن .\r\nبحث اوّل : مقتضاى عمومات\r\nبا قطع نظر از روايتى كه در خصوص اين باب رسيده است ، از روايات متعدّدى استفاده مىشود اگر مردى ، مرد ، يا بچّه ، يا زن اجنبى ، يا دختر و دختربچّه‌اى را به شهوت ببوسد ، كار حرامى را مرتكب گشته است . حتّى در بعضى از آن‌ها دارد : « عن رسول اللَّه صلى الله عليه و آله : من قبّل غلاماً بشهوة ألجمه اللَّه بلجام من النّار » . « 2 »\r\nبنابراين ، در تحريم اين عمل بحثى نيست و با قاعده‌ى كلّى كه در آينده بحث مىشود ، بر هر معصيتى تعزير ثابت بوده ، و حكم تمام است . از اين‌رو ، صاحب جواهر رحمه الله فرموده است در اين مسأله مخالفى پيدا نكردم و حكم تمام است . « 3 »\r\nبحث دوّم : مقتضاى روايت اسحاق بن عمّار\r\nمحمّد بن يعقوب ، عن عليّ بن إبراهيم ، عن أبيه ، عن يحيى بن المبارك ، عن عبداللَّه بن جبلة ، عن إسحاق بن عمّار ، قال : قلت لأبي عبداللَّه عليه السلام : مجذم [ محرم 
  ] قبّل غلاماً بشهوة قال : يضرب مائة سوط . « 4 »\r\nفقه الحديث : سند روايت مشتمل است بر يحيى بن مبارك كه وثاقتش ثابت نيست ؛ هرچند بعضى از متأخّرين وثاقتش را استظهار كرده است .\r\nاسحاق بن عمّار از امام صادق عليه السلام مىپرسد : مرد مجذمى پسربچّه‌اى را به شهوت\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 942 .\r\n( 2 ) . وسائل الشيعة ، ج 14 ، ص 257 ، باب 21 از ابواب نكاح‌المحرم ، ح 1 .\r\n( 3 ) . جواهر الكلام ، ج 41 ، ص 386 .\r\n( 4 ) . وسائل الشيعة ، ج 18 ، ص 422 ، باب 4 از ابواب حدّ لواط ، ح 1 .\r\n","page_name":" 167 ","page_number":167},
  {"content":"\r\n\r\nبوسيد ، حكمش چيست ؟ امام عليه السلام فرمود : صد تازيانه .\r\nمقصود از كلمه‌ى « مجذم » چيست ؟ اگر مراد فرد جذامى و مبتلا به جذام است ، بايد مىگفت : مجذوم ، و مجذم علىالقاعده صحيح نيست ؛ زيرا ، نسخه‌ى بدل كلمه‌ى « محرم » دارد كه به دو صورت خوانده مىشود : « مَحرم » ، « مُحرم » كدام يك از اين سه احتمال در اين‌جا صحيح است ؟\r\nعناوينى كه در لسان سائل آورده مىشود ، بايد در ثبوت حكم دخالت داشته باشد ؛ و گرنه اگر دخالتى نداشته باشد ، اخذ آن در موضوع سؤال بدون وجه است ؛ مثلًا سؤال كند براى سيّد يا بلندقامتى در نماز شكّ بين سه و چهار پيش آمد ؛ در اين‌جا سيادت و بلندقامتى دخالتى در حكم ندارد .\r\nدر اين مقام ، اگر كلمه‌ى « مجذم » باشد ، مبتلابه اين اشكال است ؛ زيرا ، مجذم بودن نقشى در حكم ندارد ؛ آن‌چه در ثبوت حكم اثر دارد ، بوسيدن ناشى از هيجان و شهوت است ؛ بنابراين ، به نظر ما خيلى بعيد است كه « مجذم » استعمال شده باشد .\r\nاحتمال اين كه « مَحْرم » نيز باشد ، خيلى بعيد است ؛ محرميّت نسبتى بين دو نفر است ، و اگر مىخواست محرم بگويد نبايد ابتدا به ساكن بگويد : « محرم قبّل غلاماً بشهوة » ، بلكه بايد مىگفت : « رجلٌ قَبّل غلاماً محرماً له بشهوة » ؛ اگر بدون مقدّمه بگويد : مَحْرم ، انسان هاج و واج مىشود كه منظور چيست . اين عبارت به نظر ما غلط است كه گفته : « محرم قبّل غلاماً » ؛ و غلام را هم نكره و بدون توصيف آورده است .\r\nبنابراين ، بحث كسانى كه درصدد اثبات « مَحْرم » برآمده و بعد گفته‌اند : اگر در « محرم » حكم صد تازيانه باشد ، در غير مَحرم نيز همين‌طور است ؛ زيرا ، فرقى بين محرم و غير محرم نيست .\r\nلذا ، احتمال سوّم خود به خود تثبيت مىشود ؛ زيرا ، مىتوان گفت : « مُحْرِم قبّل غلاماً بشهوة » در اين حال دو احتمال دارد : يكى اين كه سؤال از حكم اصل عمل است ، مانند اين كه بخواهد سؤال از صحّت احرام بكند ؛ يك‌بار هم مىداند اصل عمل تعزير دارد ، حال سؤال مىكند آيا در اين حالت نيز همان حكم را دارد ، مثل كسى كه مىداند نگاه در حال عادى به زن اجنبى حرام است . پرسش او از حال احرام براى اين است كه بداند آيا گناه و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nمجازاتش بيشتر است يا نه ؟\r\nبنا بر اين فرض ، اگر امام عليه السلام فرمود : بر بوسه‌ى شهوت‌آلود در حال احرام صد تازيانه مىزنند ، معنايش ثبوت اين حكم در حال عادى نيست ؛ و منافاتى هم ندارد كه اگر در حال عادى بوسيد ، حكمش كمتر باشد و در حال احرام حدّش صد تازيانه باشد .\r\nبنابراين : اوّلًا : روايت از نظر سند ضعيف و غير قابل استدلال است ؛ و ثانياً ، بر فرض صحّت سند ، امكان تعدّى از حال احرام به حال عادى نيست . لذا ، حكم مسأله با همان عمومات ثابت مىشود .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n[ حكم اللائط مع التوبة 
  ]\r\n[ مسألة 8 - لوتاب اللائط إيقاباً أو غيره قبل قيام البيّنة سقط الحدّ ، ولو تاب بعده لم يسقط .\r\nولو كان الثبوت بإقراره فتاب فللإمام عليه السلام العفو والإجراء ، و كذا لنائبه على الظاهر . 
  ]\r\n\r\nحكم توبه‌ى لائط و تخيير امام در صورت اقرار\r\nاين مسأله دو فرع دارد :\r\n1 - اگر لواطكننده ( ايقابى و غير آن ) قبل از قيام بيّنه توبه كرد ، حدّ ساقط مىشود ؛ و اگر بعد از قيام بيّنه و ثبوت لواط توبه كند ، حدّ ساقط نمىشود .\r\n2 - اگر ثبوت حدّ به اقرار او باشد ، و پس از آن توبه كند ، امام معصوم عليه السلام مخيّر بين عفو و اجراى حدّ است ؛ و همين‌طور بنا بر ظاهر ، نائب امام عليه السلام نيز مخيّر است .\r\nعين اين مسأله در باب زنا نيز مطرح شد . فرق مهمّ بين باب اقرار و بيّنه در همين است كه حدّ با توبه‌ى قبل از هر دو ساقط مىشود ، امّا با توبه‌ى بعد از بيّنه به هيچ وجه ساقط نمىشود ولى بعد از اقرار ، امام معصوم عليه السلام مخيّر بين اجراى حدّ و اسقاط آن است ؛ و اين تخيير براى نائب عامّ و ولى فقيه نيز ثابت است . لذا ، امام راحل قدس سره در مواردى به صورت كلّى اجازه داده بودند كه اگر زنا يا لواط به اقرار ثابت شده ، آن‌ها را مورد عفو قرار دهند .\r\nادلّه‌اى كه در باب زنا آورديم ، مخصوص آن باب نبود ؛ بلكه تعميم دارد و در باب لواط نيز جارى است ؛ ليكن در خصوص لواط صحيحه‌ى مالك بن عطيّه را نيز به خصوص داريم .\r\nمضمون آن روايت ، درباره‌ى مردى بود كه نزد امير مؤمنان عليه السلام آمد و سرانجام چهاربار به لواط ايقابى اقرار كرد . امام عليه السلام فرمود : رسول خدا صلى الله عليه و آله درباره‌ى مانند تو چهار حكم كرده است ، يكى را اختيار كن . و او سوختن به آتش را كه سخت‌تر بود ، انتخاب كرد . پس از آن آتشى تهيّه ، و در كنار آتش نماز خوانده ، دعا و استغفار كرد و به طرف آتش رفت .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nامام عليه السلام و اصحاب گريه كردند و فرمود : برگرد خداوند توبه‌ات را پذيرفت . لازم نيست حدّ بر تو جارى گردد . « 1 »\r\nاين روايت دلالت بر توبه‌ى آن جوان پس از اقرار دارد ؛ و امير مؤمنان عليه السلام نيز جانب عفو را اختيار فرمود ، با آن كه لواطش ايقابى و حدّش قتل بود . اگر اين روايت را هم نداشتيم ، حكم مسأله با توجّه به ادلّه‌ى گذشته در حقّ امام معصوم عليه السلام و نايبش تمام بود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 422 ، باب 5 از ابواب لواط ، ح 1 .\r\n","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n\r\nفصل دوّم : در حدّ مساحقه و ملحقات آن\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n[ حدّ السحق وطرق اثباته 
  ]\r\n[ مسألة 9 - يثبت السَحق وهو وطء المرأة مثلها بما يثبت به اللواط .\r\nوحدّه مائة جلدة به شرط البلوغ والعقل والاختيار محصنة كانت أم لا ، وقيل : في المحصنة الرجم ، والأشبه الأوّل ، ولا فرق بين الفاعلة والمفعولة ولا الكافرة والمسلمة . 
  ]\r\n\r\nتعريف ، راه ثبوت و حدّ مساحقه\r\nمرحوم امام در اين مسأله مىفرمايد : « سحق » يعنى تماس و اجتماع دو زن با يكديگر ؛ و به آن‌چه كه لواط با آن ثابت مىشد ، ثابت مىشود . حدّ آن صد تازيانه است به شرط آن كه مساحقه‌گران بالغ ، عاقل و مختار باشند ؛ و در اين حدّ ، بين محصنه و غير آن ، و فاعل و مفعول ، مسلمان و كافر فرقى نيست ؛ هرچند قولى حدّ محصنه را رجم گفته است ؛ ولى اشبه همان صد تازيانه است .\r\n\r\nتعريف و تاريخچه‌ى مساحقه\r\nمساحقه به اجتماع و تماس دو زن گويند كه مانند لواطِ بين دو مذكّر ، دو مؤنّث با هم وطى داشته باشند .\r\nاز روايات استفاده مىشود اين عمل مانند لواط در زمان حضرت لوط شيوع پيدا كرد . « 1 » اين يك مسأله‌ى طبيعى است ؛ كار مردان در آن زمان كه به انحراف جنسى كشيده شده ، و زنانشان را كنار گذاشته و به لواط روى آوردند ، اين عكس‌العمل و واكنش را به همراه داشت ؛ وجود غريزه‌ى جنسى در زنان مانند مردان ، سبب شد آن‌ها نيز براى اطفاى شهوت از هم‌جنس خودشان استفاده كنند .\r\nدر روايات آمده است « لاقيس » دختر شيطان اين كار را به آنان آموزش داده و از طريق او رواج پيدا كرد ؛ و به مرور زمان ادامه پيدا كرد . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 261 ، باب 24 از ابواب نكاح محرم ، ح 3 .\r\n( 2 ) . همان ، ح 5 .\r\n","page_name":" 175 ","page_number":175},
  {"content":"\r\n\r\nدر بعضى از روايات به جاى استفاده از كلمه‌ى « مساحقه » و « سحق » واژه « اللواتي باللواتي » « 1 » يعنى زن‌هاى مختلط ، يا « المتشبّهات بالرجال من النساء » « 2 » يعنى مردان متشبّه كه لواطكارند و مخنّثون به آنان گفته مىشود ، زنانى كه شبيه به چنين مردانى هستند و به وسيله‌ى مساحقه اطفاى شهوت مىكنند ؛ مثل اين كه در اين حالت ، شباهت به مردان پيدا كرده و به عنوان واطى و موطوء معنون مىشوند .\r\n\r\nادلّه‌ى حرمت مساحقه\r\nروايات زيادى بر لعن مساحقه‌گران و عذاب آنان در قيامت به صورت‌هاى گوناگون دلالت دارد . براى آنان لباس و مقنعه‌اى از آتش مقرّر كرده و آتش در باطن تا داخل مغزشان نفوذ مىكند . « 3 » روايت زير را براى نمونه ذكر مىكنيم :\r\nمحمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن محمّد بن أبي حمزة وهشام وحفص ، كلّهم عن أبي عبداللَّه عليه السلام ، أنّه دخل عليه نسوة فسألته امرأة منهنّ عن السّحق ، فقال : حدّها حدّ الزاني ، فقالت المرأة : ما ذكر اللَّه ذلك في القرآن فقال : بلى ، قالت : وأين هنَّ ، قال : هنَّ أصحاب الرّسّ . « 4 »\r\nفقه الحديث : عدّه‌اى از زنان نزد امام صادق عليه السلام آمدند ؛ يكى از آنان سؤال كرد : حدّ مساحقه چيست ؟ امام عليه السلام فرمود : حدّش حدّ زنا است - البتّه در آينده مطرح مىشود كه بين محصن و غير محصن فرق است يا نه ؟ - .\r\nآن زن به عنوان اعتراض گفت : در قرآن درباره‌ى مساحقه چيزى نداريم ؛ از كجاى\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 261 ، باب 24 از ابواب نكاح محرم ، ح 4 .\r\n( 2 ) . همان ، ح 2 .\r\n( 3 ) . همان ، ح 3 .\r\n( 4 ) . همان ، ج 18 ، ص 424 ، باب 1 از ابواب حدّ سحق ، ح 1 .\r\n","page_name":" 176 ","page_number":176},
  {"content":"\r\n\r\nقرآن چنين مطلبى استفاده مىكنيد ؟ امام عليه السلام فرمود : اصحاب رسّ همين گروه هستند .\r\nدليل ديگر ، آيه‌ى فَمَنِ ابْتَغَى وَرَآءَ ذَ لِكَ فَأُوْللِكَ هُمُ الْعَادُونَ است . « 1 »\r\nقرآن كريم پس از آن كه راه‌هاى حلّيت وطى از ازدواج و ملك يمين را بيان كرده ، فرموده است : هر كسى از اين حدّ تجاوز كند ، خواه به لواط يا مساحقه يا غير آن‌ها ، تجاوزكار است ؛ و عملشان غير مشروع است .\r\nبنابراين ، از نظر فقهى بين شيعه و سنّى در حرمت مساحقه اختلافى نيست ؛ و اختلاف دو گروه در اين است كه اماميّه براى مساحقه حدّ قائل‌اند ؛ ليكن آنان به تعزير فتوا داده‌اند .\r\nبنابراين ، مىتوان گفت : مسأله‌ى حرمت ، اجماعى شيعه و سنّى است .\r\nازجمله دلائلى كه مىتوان براى حرمت آن آورد ، رواياتى است كه براى مساحقه حدّ معيّن كرده است ؛ كه مساحقه اگر امر حلالى بود ، معنا نداشت براى ارتكاب آن حدّ تعيين شود .\r\n\r\nمقدار حدّ مساحقه\r\nفقها در مقدار حدّ مساحقه بر دو قول‌اند : مشهور « 2 » با يك شهرت قوى بدون هيچ تفاوتى بين محصنه و غير آن حدّمساحقه را صد تازيانه مىدانند و غير مشهور مانند شيخ رحمه الله در نهايه « 3 » ، قاضى ابن برّاج رحمه الله « 4 » و شهيد ثانى رحمه الله در مسالك « 5 » براى محصنه ، رجم و براى غير محصنه تازيانه را گفته‌اند . هر دو قول نيز مستند به روايات است كه بايد به بررسى آن‌ها پرداخت .\r\nادلّه‌ى قول مشهور\r\n1 - وعن محمّد بن يحيى ، عن أحمد بن محمّد بن عيسى ، عن علي بن الحكم ، عن أبان بن عثمان ، عن زرارة ، عن أبي جعفر عليه السلام ، قال :\r\n\r\n\r\n","description":"","footnote":"\r\n( 1 ) . سوره‌ى المؤمنون ، 7 .\r\n( 2 ) . الإنتصار ، ص 513 ؛ الكافي في الفقه ، ص 409 ؛ السرائر ، ج 3 ، ص 463 ؛ قواعد الاحكام ، ج 2 ، ص 257 .\r\n( 3 ) . النهاية في مجرّد الفقه والفتوى ، ص 706 .\r\n( 4 ) . المهذب ، ج 2 ، ص 531 و 532 .\r\n( 5 ) . مسالك الافهام ، ج 14 ، ص 414 و 415 .\r\n","page_name":" 177 ","page_number":177},
  {"content":"\r\n\r\nالسحّاقة تجلد . « 1 »\r\nدلالت روايت بر مطلوبِ مشهور متوقّف بر ملاحظه‌ى جهاتى است .\r\nجهت اوّل : « تجلد » در روايت اشاره به « جلد » مذكور در آيه‌ى شريفه است ؛ يعنى هر جا كلمه‌ى « جلد » و « ضرب » را مطلق آوردند ، اشاره‌ى به آيه‌ى زنا دارد . بنابراين ، نبايد توهّم شود معناى « السحّاقة تجلد » يعنى مساحقه‌گران بايد تازيانه بخورند و با ضرب يك تازيانه « تجلد » صادق است . « تجلد » اطلاق ندارد ؛ بلكه به همان جلدى كه از آيه‌ى شريفه در اذهان معهود است ، اشاره دارد .\r\nجهت دوّم : شهيد ثانى رحمه الله در مسالك فرموده است : « سحّاقه » مفرد است و عموميّتى ندارد ؛ زيرا ، مفرد معرّف به « ال » افاده‌ى عموم نمىكند . پس معناى « السحّاقه » هر مساحقه‌اى نيست تا شامل محصن و غير محصن شود ؛ و ممكن است مقصود روايت ، مساحقه‌ى غير محصن باشد . پس ، نمىتوان حكم را تعميم داد و قول مشهور را با اين روايت ثابت كرد . « 2 »\r\nدر نقد نظر شهيد ثانى رحمه الله مىگوييم : اگر مىخواستيم به عموم « السحّاقه » تمسّك كنيم ، اشكال وارد بود كه مفرد معرفه دلالت بر عموم نمىكند ؛ امّا ما به اطلاق روايت استدلال مىكنيم . فرق بين عموم و اطلاق نيز روشن بوده ، و در اصول مفصّل گفته‌ايم . در اين‌جا فقط به آن اشاره مىكنيم .\r\nعموم بر لفظ متّكى است و به دلالت التزامى افراد را مىگيرد ؛ وقتى مىگويد : « كلّ رجل » شامل زيد ، عمرو ، بكر و . . . مىشود ؛ ولى اگر « الرجل » را بگويد ، الف و لام براى جنس است ، و منظور « طبيعت رجل » است كه دلالتى بر افراد ندارد . اگر اين طبيعت ، موضوع حكمى واقع شد . با جريان مقدّمات حكمت - اين كه مولا در مقام بيان باشد و بخواهد حكم و موضوع ، و هر آن‌چه در آن‌ها دخالت دارد را كاملًا مشخص كند - اگر بگويد : « أعتق رقبة » ، بيانگر عدم دخالت قيد ايمان در رقبه است .\r\nلذا ، بايد بين دو باب اطلاق و تقييد و عموم و خصوص فرق گذاشت . در اصول نيز دو باب مطرح است و براى هر كدام بحثى جداگانه دارند .\r\nدر اين روايت نيز فرموده است : « السحّاقة تجلد » ؛ مساحقه‌گر بايد تازيانه بخورد .\r\n« سحّاقه » مانند « رقبه » مطلق است ، و موضوع حكم به لزوم صد تازيانه واقع شده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 425 ، باب 1 از ابواب حدّ سحق ، ح 2 .\r\n( 2 ) . مسالك الافهام ، ج 14 ، ص 414 .\r\n","page_name":" 178 ","page_number":178},
  {"content":"\r\n\r\nظاهرش نيز آن است كه تمام موضوع براى حكم است و محصن و غير محصن بودن قيدى است كه اگر دليل نداشته باشد ، دخلى در ثبوت حكم ندارد .\r\nيكى از مطالبى كه در فقه نقش اساسى دارد ، اين است كه هر روايتى را به تنهايى در نظر بگيريم ، و فرض كنيم غير از آن ، روايتى وجود ندارد . پس ، نبايد يك مطلب از روايات ديگر كه در ذهن داريم ، سبب شود فهم آلوده و نادرستى از روايت پيدا كنيم .\r\nنزاع با شهيد ثانى رحمه الله در اين است كه مىفرمايد : از روايت عموم استفاده نمىشود ؛ زيرا ، مفرد معرفه دلالتى بر عموم ندارد . به او مىگوييم : ما ادّعاى اثبات عموم نداريم ، ؛ بلكه از اطلاق استفاده مىكنيم كه « سحّاقه » تمام موضوع براى صد تازيانه است و قيد احصان در آن دخالتى ندارد . اگر بعداً به دليلى برخورديم كه بين محصن و غير محصن فرق مىگذارد ، به مقتضاى آن ، اطلاق را تقييد مىزنيم ؛ همانند « لا تعتق رقبة كافرة » .\r\nتقييد اطلاق ، فرع وجود اطلاق است ؛ فرع مقدّمات حكمت است ؛ فرع دلالت دليل مطلق بر اطلاق است . پس ، از اين روايت استفاده مىشود كه « سحّاقه » تمام موضوع است .\r\nجهت سوّم : شهيد ثانى رحمه الله در سند روايت به جهت « ابان بن عثمان » اشكال مىكند ؛ زيرا ، وى را از ناووسيه ( فرقه‌هاى غير امامى ) شمرده‌اند .\r\nاوّلًا : بر فرض ناووسى بودن ، روايت صحيحه نيست ؛ امّا موثّقه هست . زيرا ، « ابان » يكى از اصحاب اجماع به شمار مىآيد ؛ يعنى از كسانى است كه اگر روايت تا آنان صحيح بود ، راويان پس از او تا امام عليه السلام را ملاحظه نمىكنند كه ثقه هستند يا نه . با وجود چنين عظمت و مقام شامخى ، چگونه روايتش را كنار بگذاريم ؟\r\nثانياً : بر فرض اين كه نتوان سند روايت را درست كرد و ضعف داشته باشد ، عمل مشهور بر آن است ؛ لذا ، مىتوانيم از راه استناد مشهور سند روايت را تصحيح و توثيق كنيم . در نتيجه ، دلالت روايت بر ثبوت صد تازيانه در محصن و غير محصن تمام است .\r\n2 - دعائم الإسلام : عن أمير المؤمنين عليه السلام إنّه قال : السحق في النساء كاللواط في الرجال ، و لكن فيه جلد مائة ، لأنّه ليس فيه إيلاج . « 1 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 86 ، باب 1 از ابواب حدّ سحق ، ح 4 .\r\n","page_name":" 179 ","page_number":179},
  {"content":"\r\n\r\nفقه الحديث : مساحقه‌ى در زنان مانند لواط در مردان است ؛ ليكن حدّش صد تازيانه است ؛ زيرا ، در آن ايلاج و ادخالى نيست .\r\nاز تشبيه اوّل استفاده مىشود كه حرمت مساحقه مانند حرمت لواط ، يك حرمت شديد است و نه معمولى ؛ و از عبارت « لكن فيه جلد مائة » استفاده مىشود اين تشبيه در تمام خصوصيّات و احكام نيست تا در همه‌ى فروضش مانند لواط عمل شود . حدّ لواط ايقابى ، قتل بوده است ؛ با « لكن فيه جلد مائة » مىگويد : مجازات مساحقه فقط صد تازيانه است ؛ و علّتش را بيان مىكند كه در آن ادخال و ايلاجى نيست .\r\nاز روايت استفاده مىشود مساحقه مانند لواط غير ايقابى است كه در آن صد تازيانه مطرح و فرقى بين محصن و غير محصن نبود . به عبارت روشن‌تر ، از روايت مىفهميم آن‌چه سبب فرق مىشود ، ايلاج و غير ايلاج است ؛ نه محصنه بودن و غير محصنه بودن .\r\n3 - وبهذا الإسناد عن جعفر بن محمّد ، عن أبيه ، إنَّ عليّ بن أبي طالب عليهم السلام اتي بمساحقتين فجلدهما مائة إلّااثنين و لم يبلغ بهما الحدّ . « 1 »\r\nفقه الحديث : در كتاب جعفريّات آمده است : دو زن مساحقه‌گر را نزد امير مؤمنان عليه السلام آوردند ؛ آن حضرت به هر كدام نود و هشت تازيانه زدند .\r\nاين روايت بر ضرر هر دو دسته است ؛ زيرا ، مشهور حدّ مساحقه را صد تازيانه و غير مشهور ، در غير محصن صد تازيانه و در محصن به رجم فتوا داده‌اند . از اين‌رو ، مىگوييم :\r\nاين روايت قضيّه‌اى در واقعه‌اى بوده است و علّتش را نمىفهميم ؛ كه چرا حضرت كمتر از صد تازيانه زد ؟\r\nادلّه‌ى قول غير مشهور\r\nدليل اين گروه دو نوع روايت است : يك نوع رواياتى است كه دلالت دارد حدّ مساحقه حدّ\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 85 ، باب 1 از ابواب حدّ سحق ، ح 1 .\r\n","page_name":" 180 ","page_number":180},
  {"content":"\r\n\r\nزنا است ؛ و از خارج نيز مىدانيم در باب زنا بين محصن و غير محصن تفصيل است ؛ پس ، در باب مساحقه نيز بايد بين دو گروه فرق گذاشت .\r\nنوع دوّم : رواياتى است كه به صراحت بين محصن و غيرمحصن تفصيل مىدهد .\r\nروايات نوع اوّل\r\n1 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن محمّد بن أبي حمزة وهشام وحفص كلّهم ، عن أبي عبداللَّه عليه السلام ، أنّه دخل عليه نسوة فسألته امرأة منهنّ عن السحق ، فقال : حدّها حدّ الزاني ، فقالت المرأة ما ذكر اللَّه في القرآن . فقال : بلى ، قالت : وأين هنّ ؟ قال : هنّ أصحاب الرّسّ . « 1 »\r\nفقه الحديث : در گذشته به اين روايت اشاره كرديم كه يكى از زنان بر امام صادق عليه السلام وارد شده بود ، از حدّ مساحقه سؤال كرد . امام عليه السلام فرمود : حدّ مساحقه‌كننده حدّ فرد زناكار است . سؤال كرد در كجاى قرآن آمده است ؟ آن حضرت فرمود : اصحاب رسّ از همين گروه بوده‌اند .\r\n2 - وعن محمّد بن يحيى ، عن أحمد بن محمّد ، عن عليّ بن الحكم ، عن إسحاق بن جرير ، عن أبي عبداللَّه عليه السلام في حديث : إنّ امرأة قالت له : أخبرني عن اللّواتي باللّواتي ما حدّهنّ فيه ؟ قال : حدّ الزنا ، إنّه إذا كان يوم القيامة يؤتى بهنّ قد ألبسن مقطّعات من نار وقنّعن بمقانع من نار وسرولن من نار وأدخل في أجوافهنّ إلى رؤوسهنّ أعمدة من نار وقذف بهنّ في النّار .\r\nأيّتها المرأة إنّ أوّل من عمل هذا العمل قوم لوط ، فاستغنى الرّجال بالرّجال فبقي النساء به غير رجال ففعلن كما فعل رجالهنّ . « 2 »\r\nفقه الحديث : زنى به امام صادق عليه السلام گفت : حدّ مساحقه - « اللواتى باللواتى » كنايه از مساحقه است - چيست ؟ امام عليه السلام فرمود : حدّ مساحقه همان حدّ زنا است . آن‌گاه فرمود :\r\nروز قيامت زنان مساحقه‌گر را مىآورند در حالى كه لباس‌هاى آتشين بر آنان پوشيده و مقنعه‌هاى آتشين بر صورت دارند ، و شلوارهاى آتشين به‌پا كرده‌اند و در درونشان تا به\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 424 ، باب 1 از ابواب حدّ السحق و القيادة ، ح 1 .\r\n( 2 ) . همان ، ج 14 ، ص 261 ، باب 24 از ابواب نكاح محرّم ، ح 3 .\r\n","page_name":" 181 ","page_number":181},
  {"content":"\r\n\r\nمغز ، ستون‌هايى از آتش فرو كرده‌اند و آنان را به آتش مىاندازند .\r\nاى زن ! اوّلين گروهى كه به اين عمل دست زدند ، قوم لوط بودند . مردان به مردان اكتفا كردند ، زنان بدون مرد ماندند ، پس آنان نيز به كار مشابهى رو آوردند .\r\nاين روايت نيز مانند روايت قبل ، حدّ مساحقه را همان حدّ زنا دانسته كه در زنا بين محصن و غير محصن فرق است .\r\n3 - أخبرنا عبداللَّه ، أخبرنا محمّد ، قال كتب إليّ أبي محمّد بن الأشعث : حدثّنا محمّد بن سوار ، حدّثنا سعيد بن زكريّا المدائني ، أخبرني عنبسة ، عن عبدالرّحمن ، عن‌العلاء ، عن مكحول ، عن واثلة بن الأسقع ، عن النّبي صلى الله عليه و آله :\r\nسحّاق النساء بينهنّ زنا » . « 1 »\r\nفقه الحديث : در جعفريات از پيامبر اكرم صلى الله عليه و آله و سلم نقل كرده كه مساحقه‌ى بين زنان ، زنا است .\r\nاگر مساحقه در حقيقت زنا نباشد ، معنايش اين است كه آثار زنا بر آن مترتّب مىشود ؛ و يكى از احكام مهم زنا تفصيل بين احصان و غير احصان است .\r\nروايات نوع دوّم\r\n1 - محمّد بن يعقوب ، عن عدّة من أصحابنا ، عن أحمد بن محمّد بن خالد ، عن عمرو بن عثمان وعن أبيه جميعاً ، عن هارون بن الجهم ، عن محمّد بن مسلم ، قال : سمعت أبا جعفر وأبا عبداللَّه عليهما السلام يقولان : بينما الحسن بن عليّ في مجلس أمير المؤمنين عليه السلام إذا أقبل قوم فقالوا : يا أبا محمّد أردنا أمير المؤمنين ، قال : و ما حاجتكم ، قالوا : أردنا أن نسأله عن مسألة قال : و ما هي تخبرونا بها ؟ قالوا : امرأة جامعها زوجها ، فلمّا قام عنها قامت بحموتها فوقعت على جارية بكر فساحقتها فوقعت النّطفة فيها فحملت ، فما تقول في هذا ؟\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 85 ، باب 1 از ابواب حدّ سحق ، ح 3 .\r\n","page_name":" 182 ","page_number":182},
  {"content":"\r\n\r\nفقال الحسن عليه السلام : معضلة وأبو الحسن لها ، وأقول فإن أصبت فمن اللَّه و من أمير المؤمنين ، وإن أخطأت فمن نفسي ، فأرجو أن لا اخطي إن شاء اللَّه : يعمد إلى المرأة فيؤخذ منها مهر الجارية البكر في أوّل وهلة لأنّ الولد لا يخرج منها حتّى تشقّ فتذهب عذرتها ، ثمَّ ترجم المرأة لأنّها محصنة ، وينتظر بالجارية حتّى تضع ما في بطنها ويردّ الولد إلى أبيه صاحب النّطفة ، ثمَّ تجلد الجارية الحدّ .\r\nقال : فانصرف القوم من عند الحسن عليه السلام فلقوا أمير المؤمنين عليه السلام ، فقال : ما قلتم لأبي محمّد ؟ و ما قال لكم ؟ فأخبروه ، فقال : لو أنّني المسؤول ما كان عندي فيها أكثر ممّا قال ابني . « 1 »\r\nفقه الحديث : در اين روايت صحيح ، محمّد بن مسلم از امام باقر و صادق عليهما السلام حكايت اين واقعه را شنيده است . زمانى كه امام حسن عليه السلام در مجلس و مركزى بود كه مردم به امير مؤمنان عليه السلام مراجعه مىكردند و مشكلات خود را مىپرسيدند ، جمعيّتى وارد شده ، سراغ امير مؤمنان عليه السلام را از امام مجتبى عليه السلام گرفتند . امام مجتبى عليه السلام فرمود : با آن حضرت چه كارى داريد ؟ گفتند : مىخواهيم از او سؤالى بپرسيم . امام مجتبى عليه السلام فرمود :\r\nسؤالتان چيست ؟\r\nآن قوم گفتند : مردى با همسرش مجامعت كرده ، كنار رفت ؛ اين زن بلند شد - حموه ظاهراً همان عَضُله‌ى ساق پا باشد - و بر روى پا ايستاد ، با جاريه‌ى بكرى كه در آن‌جا بود مساحقه كرد . نطفه‌ى شوهرش جذب رحم جاريه گشته و آبستن شد . حكم آن چيست ؟\r\nامام مجتبى عليه السلام فرمود : مسأله مشكلى است ، بايد پاسخ آن را پدرم بدهد - البته امام مجتبى عليه السلام تواضع كرده‌اند - ليكن من جوابى مىدهم ؛ اگر درست باشد ، ريشه‌اش خداوند و پدرم امير مؤمنان عليه السلام است و اگر اشتباه گفته‌ام ، به من مربوط مىگردد . اميدوارم اشتباه نكنم .\r\nاوّل به سراغ آن زن رفته و از او مهر جاريه‌ى باكره را بگيريد ؛ زيرا ، اين جاريه‌ى آبستن\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 426 ، باب 3 از ابواب حدّ سحق ، ح 1 .\r\n","page_name":" 183 ","page_number":183},
  {"content":"\r\n\r\nوقتى بخواهد وضع حمل كند ، بكارتش از دست مىرود . اين مساحقه علّت حمل ، و حمل علّت زوال بكارت است ؛ پس ، بايد مهر را بپردازد .\r\n- ( اگر كسى سؤال كند ، مساحقه عمل حرام است « ولا مهر لبغىّ » ) ؛ براى او چگونه مهر ثابت مىشود ؟ در جواب مىگوييم :\r\nاوّلًا : « لا مهر لبغيّ » ، مربوط به خصوص زنا است ؛ و دليلى نداريم هر جا عمل حرامى سر زد ، مهر ساقط گردد .\r\nثانياً : جاريه به مساحقه رضايت داده بود ؛ و چه بسا به انتقال نطفه اطّلاع نداشته است ؛ زيرا ، طبعاً مجامعت زن با شوهرش امرى مخفى است نه علنى ، تا جاريه به آن علم داشته باشد . او فقط به مساحقه راضى بود ، نه به انتقال نطفه ) - .\r\nآن‌گاه زن شوهردار مساحقه‌گر را رجم مىكنند ؛ زيرا ، او محصنه بوده است . - با تعليل امام عليه السلام ، توهّم اين كه شايد رجم به خاطر اين بوده كه زن با شوهرش جماع كرده و پس از آن مرتكب مساحقه‌اى گشته كه سبب انتقال نطفه شده است ، از بين مىرود - .\r\nجاريه را نگاه داشته تا وضع حمل كند . بچّه را به پدرش ، يعنى صاحب نطفه مىدهند - از اين روايت استفاده مىشود كه اگر نطفه‌اى به غير دخول به رحمى منتقل گشت ، سبب نمىشود ابوّت صاحب نطفه از بين برود - آن‌گاه بر جاريه حدّ جارى مىشود ؛ زيرا ، باكره و بدون شوهر بوده است .\r\n- از روايت مىفهميم كه خصوصيّت مواقعه‌ى شوهر و انتقال نطفه دخلى در حكم ندارد ؛ زيرا ، امام عليه السلام به آن خصوصيّات تعليل نكرد ؛ بلكه در مقام تعليل ، احصان را فرمود ؛ همان‌طورى كه از روايت استفاده مىشود به هر چيزى بكارت از بين برود ولو با انگشت ، بايد مهر را بپردازد . يعنى آن‌چه تمام موضوع براى پرداخت مهر است ، ازاله‌ى بكارت است ؛ نه ازاله‌ى بكارت به صورت خاصّ ، و آن‌چه تمام موضوع براى رجم است ، محصنه بودن ، و براى تازيانه ، غير محصنه بودن مساحقه‌گر است - .\r\nآن گروه پس از شنيدن جواب سؤالشان از امام مجتبى عليه السلام از مجلس خارج شدند ؛ در راه با امير مؤمنان عليه السلام برخورد كردند . امام عليه السلام از آنان پرسيد به امام مجتبى عليه السلام چه گفتيد و او به شما چه گفت ؟ جريان را تعريف كردند . امير مؤمنان عليه السلام فرمود : اگر از من نيز\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمىپرسيديد ، بيش از آن‌چه پسرم در اين مسأله فرمود ، نمىگفتم .\r\nانصافاً سند و دلالت روايت تمام و بر مطلوب شيخ طوسى رحمه الله و تابعين او دلالت كامل دارد .\r\n2 - وعنه ، عن أحمد بن محمّد ، عن العبّاس بن موسى ، عن يونس بن عبدالرّحمن ، عن إسحاق بن عمّار ، عن المعلّى بن خنيس ، قال : سألت أبا عبداللَّه عليه السلام عن رجل وطأ امرأته فنقلت مائه إلى جارية بكر فحملت فقال : الولد للرّجل وعلى المرأة الرّجم وعلى الجارية الحدّ . « 1 »\r\nفقه الحديث : معلّى بن خنيس از امام صادق عليه السلام مىپرسد : مردى كه با زنش مجامعت كرد ، و آن زن منى شوهر را به جاريه‌ى بكرى منتقل كرد - فقط نقل نطفه از راه مساحقه در آن زمان‌ها امكان داشته است - حكمش چيست ؟ امام عليه السلام در پاسخ فرمود : فرزند متعلّق به صاحب نطفه است ؛ زن را رجم كرده و باكره را تازيانه مىزنند .\r\n3 - محمّد بن عليّ بن الحسين بإسناده عن عليّ بن أبي حمزة ، عن إسحاق بن عمّار ، عن أبي عبداللَّه عليه السلام ، قال : إذا أتى رجل امرأة فاحتملت ماء [ ه 
  ] فساحقت به جارية [ يته 
  ] فحملت ، رجمت المرأة وجلدت الجارية والحق الولد بأبيه . « 2 »\r\nفقه الحديث : به نظر مىرسد اين روايت و روايت قبل از يك نفر باشد ؛ هرچند در روايت گذشته راوى از امام عليه السلام اسحاق نيست ؛ بلكه معلّى بن خنيس است ؛ ولى به هر حال ، هر دو به اسحاق بن عمّار منتهى مىگردد .\r\nمضمون روايت : مردى با زنى مجامعت كرده - ظاهراً مجامعت حلال با همسر خودش است - و نطفه‌ى او را به خود برداشته ، آن‌گاه با جاريه‌اى - [ جاريه‌اش 
  ] - مساحقه مىكند و او آبستن مىشود . در اين صورت ، بچّه را به صاحب نطفه ملحق كرده ، زن را سنگسار و جاريه را تازيانه مىزنند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 428 ، باب 3 از ابواب حدّ سحق ، ح 4 .\r\n( 2 ) . همان ، ح 5 .\r\n","page_name":" 185 ","page_number":185},
  {"content":"\r\n\r\n\r\nنظر برگزيده در كيفيّت جمع بين روايات\r\nمهم‌ترين دليل مشهور « السحّاقة تجلد » بود كه اطلاق داشت و شامل محصنه و غير محصنه مىشد ؛ ليكن اين روايات - يعنى صحيحه‌ى محمّد بن مسلم و دو روايت ديگر - مؤيد مقيّد است . پس مانند « أعتق رقبة » و « لا تعتق رقبة كافرة » مىباشند ؛ يكى مىگويد : « السحّاقة تجلد » ديگرى دارد : « تجلد إذا كانت غير محصنه ؛ وأمّا إذا كانت محصنة ترجم » . لذا ، بايد بين دو طائفه جمع به اطلاق و تقييد كنيم و فتواى شيخ رحمه الله در نهايه تمام مىشود .\r\nاگر گفته شود : روايت محمّد بن مسلم با كمال اتقانى كه در سند دارد ، به سبب اعراض مشهور ساقط شده ، و در مقابل روايت زراره كه مطلق است ، مقيّدى نداريم .\r\nدر جواب مىگوييم : در اين‌جا بر قول اوّل شهرت مسلّمى وجود ندارد ؛ بلكه دو طرف ، مشهور است ؛ ليكن يك طرف جمعيّتش بيشتر و طرف ديگر كمتر است . آن‌چه از مقبوله‌ى عمر بن حنظله استفاده مىشود كه امام عليه السلام مىفرمايد : « ينظر إلى ما كان روايتهما عنّا في ذلك الّذي حكما به المجمع عليه عند أصحابك فيؤخذ من حكمنا ويترك الشاذّ الّذي ليس بمشهور عند أصحابك فإنّ المجمع عليه لا ريب فيه » « 1 » دو نكته است : يكى بايد مطلب مشتهر و مشهور بين اصحاب باشد ، در مقام تعليل فرمود : « فإنّ المجمع عليه لا ريب فيه » اين حاكى از وجود شهرت قوى و به تمام معنا است ؛ و نكته‌ى دوّم مقابل شهرت ، بايد شاذّ نادر باشد .\r\nدر اين فرع نمىتوانيم چنين شهرتى پيدا كنيم كه طرف مقابل آن شاذّ و نادر باشد . اگر چنين شهرتى داشتيم ، به سبب آن ، اعراض از روايت محمّد بن مسلم ثابت مىشد ؛ ولى با عدم اثبات آن ، بايد به اطلاق و تقييد پرداخته و بر خلاف مشهور و تحرير الوسيله به تفصيل حكم كرد .\r\nتذكّر : پاره‌اى از روايات سحق را به منزله‌ى لواط دانسته است و مىگويد : « السحق في النساء كاللواط في الرجال » ، « 2 » احتمال مىدهيم فقط در مقام بيان تشبيه اين دو عمل به\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 75 ، باب 9 از ابواب صفات قاضى ، ح 1 .\r\n( 2 ) . مستدرك الوسائل ، ج 18 ، ص 86 ، باب 1 از ابواب حدّ سحق ، ح 4 .\r\n","page_name":" 186 ","page_number":186},
  {"content":"\r\n\r\nيكديگر از جهت اصل حرمت باشند و نه تشبيه در جميع جهات . در ادامه‌ى روايت دارد :\r\n« لكن فيه حدّ الجلد » اين نيز تشبيه در اثر معروف آن است ؛ و وجه شباهت نيز روشن است . زيرا ، ممكن است به ذهن متشرّعه نيايد كه مساحقه حرام است ؛ همان‌گونه كه زن‌ها در حمام‌هاى عمومى چه‌بسا بدون ساتر عورت وارد گردند و ستر عورت را از مماثل لازم ندانند . بنابراين ، روايت براى اين كه مسأله را تفهيم كند ، مىفرمايد : مساحقه مانند لواط است ؛ فكر نكنيد امر جايز يا مكروهى است .\r\nدرنتيجه ، اين روايت نمىتواند مانع فتواى به تفصيل باشد ؛ از نظر سند هم ضعيف است .\r\nپس ، لازم نيست نسبت آن را با روايات ديگر بررسى كنيم ؛ بلكه با توجّه به روايات معتبره به تفصيل شيخ طوسى رحمه الله در كتاب نهايه « 1 » بين محصن و غير محصن فتوا مىدهيم .\r\n\r\nراه‌هاى اثبات مساحقه\r\nامام راحل رحمه الله مىفرمايد : به همان طريقى كه لواط ثابت مىگردد ، مساحقه نيز اثبات مىشود . در لواط فرمود : ثبوتش به چهار مرتبه اقرار يا شهادت چهار مرد عادل است و شهادت زنان به تنهايى يا همراه با مردان پذيرفته نيست ؛ و بين باب زنا و لواط فرق گذاشتند .\r\nالبته نظر ما در باب لواط ، در اثر اشكالى كه داشتيم ، كفايت شهادت سه مرد و دو زن بود .\r\nدليل امام راحل رحمه الله بر اين مطلب كه يا مساحقه‌كننده بايد چهاربار اقرار كند و يا چهار مرد عادل شهادت بدهند ، چيست ؟\r\nصاحب كشف‌اللثام رحمه الله بر اين مطلب ادّعاى اجماع كرده است ؛ « 2 » علاوه بر اجماع ، به اين دو آيه‌ى شريفه نيز استناد شده است :\r\nآيه‌ى اوّل : وَالتِى يَأْتِينَ الْفحِشَةَ مِن نّسَآلِكُمْ فَاسْتَشْهِدُواْ عَلَيْهِنَّ أَرْبَعَةً مّنكُمْ فَإِن\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 706 .\r\n( 2 ) . كشف اللثام ، ج 2 ، ص 409 .\r\n","page_name":" 187 ","page_number":187},
  {"content":"\r\n\r\nشَهِدُواْ فَأَمْسِكُوهُنَّ فِى الْبُيُوتِ حَتَّى يَتَوَفَّلهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا . « 1 »\r\n« زنانى از شما كه مرتكب فاحشه شده‌اند ، چهار شاهد بر آنان بگيريد - « اربعة منكم » عدد را مؤنّث آورده « ذكّر أنِّث به عكس ما اشتهرا ؛ براى تمييز مذكّر عدد را مؤنّث بياور » ؛ پس تمييز اين عدد مذكّر خواهد بود ؛ ضمير « منكم » نيز مذكر استعمال شده است . لذا ، معناى اين قسمت از آيه چهار شاهد مرد مىشود . -\r\nآيا مراد از فاحشه فقط عنوان زناست يا معناى مطلقى دارد ؛ يعنى طبيعت فاحشه ؟ در صورت دوّم ، همان‌گونه كه شامل زنا مىشود ، مساحقه را نيز دربرمىگيرد ؛ به خصوص با آن تعبيرات غليظ و شديدى كه در روايات مساحقه درباره‌ى عذابش ديده مىشود ؛ لذا ، مساحقه نيز يكى از مصاديق فحشا مىشود ؛ و دليلى بر اخراجش از تحت اين عنوان نداريم .\r\nبنابراين ، معناى آيه چنين است : زنانى كه مرتكب فحشا مىشوند ، هر فحشايى ، زنا يا مساحقه - مساحقه فاحشه‌ى كوچكى نسبت به زنا نيست ؛ بلكه به يك معنا ، عذابش بيشتر از عذاب زنا است ؛ زيرا ، يك نوع انحراف جنسى از زنان محسوب مىگردد همان‌طور كه لواط انحراف جنسى مردان است . - به چهار شاهد در اثبات آن نياز داريم ، در مورد زنا دليل پيدا كرديم كه با شهادت زنان همراه با شهادت مردان زنا اثبات مىشود ؛ ولى در باب مساحقه دليلى بر انضمام نداريم . پس ، آيه اثبات مىكند بايد چهار مرد شهادت به مساحقه بدهند تا ثابت گردد .\r\nآيه‌ى دوّم : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً وَ لَاتَقْبَلُواْ لَهُمْ شَهدَةً أَبَدًا وَ أُوْللِكَ هُمُ الْفسِقُونَ . « 2 »\r\n« كسانى كه زنان عفيف را رمى مىكند و چهار شاهد ندارند - « اربعة شهدا » بيانگر لزوم شهادت چهار مرد است - بر آنان هشتاد تازيانه بزنيد و شهادتشان را نپذيريد ؛ آنان فاسق هستند » .\r\nاطلاق كلام خدا وَالَّذِينَ يَرْمُونَ . . . بر مطلب ما دلالت دارد ؛ زيرا ، در آيه مقيّد نشده كه رمى به زنا نباشد ؛ رمى به مساحقه نيز قذف است ، همان‌گونه كه رمى به لواط قذف محسوب مىگردد . به دلالت اين آيه ، رمى به مساحقه نيز قذف است و اقتضا دارد اگر چهار شاهد مرد بياورد ، مساحقه ثابت مىشود و با ثبوتش حدّ قذف منتفى مىگردد .\r\n\r\n\r\n","description":"","footnote":"\r\n( 1 ) . سوره‌ى نساء ، 15 .\r\n( 2 ) . سوره‌ى نور ، 4 .\r\n","page_name":" 188 ","page_number":188},
  {"content":"\r\n\r\nاگر بگوييد : با اين آيات ، لزوم چهار مرد ثابت مىشود ، پس ، چرا به اثبات مساحقه با چهار اقرار نيز فتوا مىدهيد ؟ آيا ظاهر « إقرار العقلاء على أنفسهم جايز » « 1 » كفايت يك‌بار اقرار نيست ؟\r\nدر پاسخ مىگوييم : به‌طور مكرّر گفته‌ايم : اقرار به جاى شاهد مىنشيند و با آن معامله شهادت مىشود ؛ به همين جهت ، در روايت زن حامله - كه در باب زنا گذشت - هربار كه اقرار مىكرد ، امير مؤمنان عليه السلام مىفرمود : اللّهمّ إنّها شهادة ، اللّهمّ إنّهما شهادتان ، اللّهمّ هذه ثلاث شهادات ، اللّهمّ إنّه قد ثبت عليها أربع شهادات . . . « 2 » از اين روايت و امثال آن استفاده مىشود اقرار عنوانى جداگانه ندارد ، بلكه به عنوان شهادت بر نفس مطرح است ؛ شهود بر غير شهادت مىدهند و اقرار ، شهادت بر نفس است . از اين رو ، اگر چهار شاهد براى ثبوت گناه نقش دارد ، چهار مرتبه اقرار نيز لازم است .\r\nمحقّق اردبيلى رحمه الله در كتاب مجمع الفائدة والبرهان كه در شرح ارشاد الاذهان علّامه‌ى حلّى رحمه الله است ، مىگويد : دو مرتبه اقرار و شهادت دو عادل براى اثبات مساحقه كافى است . « 3 » و بنا به گفته‌ى صاحب جواهر رحمه الله « 4 » خواسته اين مطلب را به گردن علّامه‌ى حلى رحمه الله در ارشاد « 5 » بگذارد ؛ در حالى كه مرحوم علّامه در كتاب قواعد « 6 » به لزوم چهار شاهد يا چهار اقرار تصريح كرده است .\r\nبه هر حال ، خواه عبارت علّامه رحمه الله موافق با نظر مرحوم اردبيلى باشد يا نه ، مختار ايشان در ثبوت مساحقه ، دو مرتبه اقرار يا دو شاهد عادل است . ليكن در مقابل ايشان ، علاوه بر استدلال به آيه و وجود اجماع بر لزوم چهار شاهد يا چهار عادل ، مرحوم صاحب جواهر رحمه الله مىفرمايد : مسأله مفروغ‌عنها و مسلّم است ؛ كه اين تعبير ، از اجماع هم بالاتر است . پس ، جاى ترديد و اشكالى نيست .\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، كتاب اقرار ، باب 3 ، ح 2 .\r\n( 2 ) . همان ، ج 18 ، ص 378 ، باب 16 از ابواب حدّ زنا ، ح 1 .\r\n( 3 ) . مجمع الفائدة والبرهان ، ج 13 ، ص 127 .\r\n( 4 ) . جواهر الكلام ، ج 41 ، ص 391 .\r\n( 5 ) . ارشاد الاذهان ، ج 2 ، ص 176 .\r\n( 6 ) . القواعد ، ج 2 ، ص 257 .\r\n","page_name":" 189 ","page_number":189},
  {"content":"\r\n\r\nآن‌چه جاى بحث دارد ، اين است كه آيا بايد حتماً چهار مرد شهادت بدهند ؟ يا ممكن است شهادت دو زن به جاى شهادت شاهد چهارم پذيرفته شود ؟ در بحث لواط نيز اين مطلب مطرح بود . خلاصه‌ى بحث اين است كه رواياتى داريم كه مىگويد : « لا تجوز شهادة النساء في الحدود » ؛ « 1 » و در مقابل ، رواياتى مىگويد : « يجوز شهادة النساء في الحدود » . « 2 » هر دو روايت قابل اعتماد بودند ؛ راه جمع بين دو طايفه را چنين گفتيم : دسته‌ى اوّل مربوط به موردى است كه زنان بخواهند به‌طور مستقلّ شهادت بدهند . و دسته‌ى دوّم جايى را مىگويد كه به انضمام مردان شهادت مىدهند . و چون صورت انضمام متعدّد است ( شش زن و يك مرد ، چهار زن و دو مرد ، دو زن و سه مرد ) و از طرفى روايت اطلاق ندارد تا از آن تمام صورت‌ها استفاده شود ، به قدر متيقّن از آن تمسّك مىكنيم كه سه مرد و دو زن باشد .\r\nدر نتيجه ، در باب لواط و مساحقه نيز فتواى به كفايت شهادت سه مرد و دو زن مىدهيم .\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 18 ، ص 258 ، باب 24 از ابواب شهادات .\r\n( 2 ) . ر . ك : همان .\r\n","page_name":" 190 ","page_number":190},
  {"content":"\r\n\r\n[ حكم تكرار المساحقة مع تخلّل الحدّ وحكمها مع التوبة 
  ]\r\n[ مسألة 10 - إذا تكرّرت المساحقة مع تخلّلها الحدّ قتلت في الرابعة .\r\nويسقط الحدّ بالتوبة قبل قيام البيّنة ، ولا يسقط بعده ، ولو ثبتت بالإقرار فتابت ، يكون الإمام عليه السلام مخيّراً كما في اللواط ، والظاهر أنّ نائبه مخيّر أيضاً . 
  ]\r\n\r\nحكم تكرار مساحقه و توبه‌ى از آن\r\nاين مسأله دو فرع دارد :\r\n1 - اگر مساحقه از يك زن به‌طور مكرّر سر زند ، و به دنبال هر مساحقه‌اى حدّ بر او اجرا شد ، در مرتبه‌ى چهارم او را مىكشند .\r\n2 - حدّ مساحقه با توبه‌ى قبل از قيام بيّنه ساقط مىشود ؛ امّا با توبه‌ى پس از آن ، حدّ بايد جارى گردد . اگر مساحقه با اقرار ثابت شود ، همانند لواط و زنا ، امام عليه السلام و نايبش مخيّر در عفو و اجراى حدّ هستند .\r\nفرع دوّم در باب لواط و زنا مفصّل مطرح گشت . بنابراين ، تكرار نمىشود . امّا فرع اوّل به خاطر خصوصيّتى بحث مىگردد .\r\n\r\nقتل مساحقه‌گر در مرتبه‌ى سوّم يا چهارم ؟\r\nدر بحث‌هاى گذشته گفتيم صحيحه يونس از امام هفتم عليه السلام متضمّن اين معنا است كه « أصحاب الكبائر كلّها إذا اقيم عليهم الحدّ مرّتين قتلوا في الثّالثة » . « 1 » « اصحاب الكبائر » جمع است و با كلّ نيز تأكيد شده است ؛ يعنى اگر بر هر صاحب كبيره‌اى دو بار حدّ اقامه شد ، در دفعه‌ى سوّم او را مىكشند . در باب زنا دليل خاص داشتيم كه اگر سه مرتبه حدّ جارى شد ، در مرتبه‌ى چهارم او را مىكشند . « 2 » از اين‌رو ، به واسطه‌ى اين روايت صحيحه ، دست از عموم روايت يونس در باب زنا برداشتيم ؛ امّا در باب لواط و مساحقه اين بحث جارى است كه آيا آن‌ها نيز از تحت اين عموم خارج شده يا باقى هستند ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 313 ، باب 5 از ابواب مقدمات الحدود ، ح 1 .\r\n( 2 ) . همان ، ص 314 ، ح 2 .\r\n","page_name":" 191 ","page_number":191},
  {"content":"\r\n\r\nدر بحث مساحقه ، روايتى مىگفت : « سحّاق النساء بينهنّ زنا » . « 1 » آيا از اين روايت استفاده مىشود كه مساحقه در جميع احكام همانند زنا است ؛ پس ، مساحقه‌گر در مرتبه‌ى چهارم مانند زناكار كشته مىشود ؟ و يا روايت از اين جهت در مقام بيان نيست ؛ بلكه اين تشبيه در حرمت و شدّت آن است ؛ يعنى زن‌ها فكر نكنند حالا كه خودشان هستند و پاى مردى در كار نيست ، آزاد هستند و مىتوانند با همديگر مساحقه داشته باشند .\r\nمساحقه همانند زنا عمل حرامى است ؟ با اين احتمال ، روايت نمىتواند مخصّص عموم صحيحه‌ى يونس باشد ، بايد مخصّصى محكم و قرص داشته باشيم تا بتواند آن عموم را تخصيص بزند .\r\nعلاوه بر اين اشكال ، سند روايت نيز اعتبارى ندارد ؛ زيرا ، از كتاب جعفريّات نقل شده است .\r\nاگر بگوييد : لذّت زنا بيش از مساحقه است . بنابراين ، اگر در باب زنا قتل در مرتبه‌ى چهارم باشد ، در باب مساحقه نيز بايد در مرتبه‌ى چهارم حكم به قتل داد ؛ زيرا ، مساحقه اشدّ از زنا نيست .\r\nجواب : احتمال مىدهيم مطلب برعكس باشد ؛ زيرا ، زنا يك جريان طبيعى بر طبق غريزه‌ى جنسى است ، امّا مسأله مساحقه و لواط يك نوع انحرافى است ؛ از اين رو ، ممكن است شارع در حكمش تشديد كرده باشد ؛ در باب زنا ، در مرتبه‌ى چهارم ، و در اين باب ، در مرتبه‌ى سوّم حكم به قتل داده باشد .\r\nدر نتيجه ، اگر كسى بخواهد به قتل در مرتبه‌ى چهارم حكم كند ، يا بايد از زنا الغاى خصوصيّت كند و يا مخصّصى محكم و معتبر براى عموم حديث يونس ارائه دهد .\r\nنكته‌اى كه باقى مىماند ، شبهه وجود اجماع بر قتل در مرتبه‌ى چهارم در باب مساحقه است و با اين اجماع ، عموم صحيحه‌ى يونس تقييد مىگردد .\r\nمنشأ توهّم اجماع ، كلام محقّق رحمه الله « 2 » در شرايع است كه در زنا و لواط ، قتل را در مرتبه‌ى سوّم ، و در مساحقه در مرتبه‌ى چهارم گفته است . اين بيان موهم وجود اجماعى در مسأله\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 86 ، باب 1 از ابواب حدّ سحق ، ح 3 .\r\n( 2 ) . شرايع الاسلام ، ج 4 ، ص 943 .\r\n","page_name":" 192 ","page_number":192},
  {"content":"\r\n\r\nاست . ليكن به اين توهّمات نمىشود اعتماد كرد . بر فرض وجود ، اجماع منقول است كه حجّت نيست . يك اجماع محصّل و روشنى در مسأله نداريم تا بتوانيم با آن ، دليل لفظى عامّ را تخصيص بزنيم .\r\nتا اين‌جا قاعده اقتضا مىكند مساحقه‌گر در مرتبه‌ى سوّم كشته شود ؛ اگرچه احتياط ، ثبوت قتل در مرتبه‌ى چهارم است ؛ ليكن واقع در اين مسأله مطلب ديگرى است . از مرحوم صاحب جواهر رحمه الله در اين مسأله يك بىتوجّهى عجيب سر زده و ديگران نيز از ايشان تبعيّت كرده‌اند . لذا ، بايد مسأله را به نحو آتى مطرح كرد .\r\nدر باب مساحقه روايات متعدّدى داريم كه پاره‌اى از آن‌ها صحيحه بوده ، و به صراحت دلالت دارد : « السحق حدّه حدّ الزاني » « 1 » حدّ سحق همان حدّ زنا است . قتلى كه مىخواهد بر زن مساحقه‌گر پياده شود ، يكى از مصاديق حدّ است ؛ زيرا ، حدّ به تازيانه انصراف ندارد .\r\nوقتى حدّ مساحقه همان حدّ زنا بود ، پس بايد مانند باب زنا ، مساحقه‌گر در مرتبه‌ى چهارم كشته گردد . بنابراين ، نيازى به روايت جعفريّات نيست ؛ با همين صحيحه و غير آن ، عموم « أصحاب الكبائر كلّها إذا اقيم عليهم الحدّ مرّتين قتلوا في الثالثة » « 2 » را تخصيص مىزنيم .\r\nنتيجه‌ى اين مباحث ، ثبوت قتل در مرتبه‌ى چهارم در باب مساحقه است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 424 ، باب 1 از ابواب سحق ، ح 1 ؛ و ج 14 ، ص 261 باب 24 از ابواب نكاح محرم ، ح 3 .\r\n( 2 ) . همان ، ص 313 ، باب 5 از ابواب مقدّمات حدود ، ح 1 .\r\n","page_name":" 193 ","page_number":193},
  {"content":"\r\n\r\n[ حكم الأجنبيّتان إذا وجدتا تحت إزار واحد مجرّدتين 
  ]\r\n[ مسألة 11 - الأجنبيّتان إذا وجدتا تحت إزار واحد مجرّدتين عزّرت كلّ واحدة دون الحدّ والأحوط مائة إلّاسوطاً . 
  ]\r\n\r\nحكم هم‌خوابگى دو زن مجرّد\r\nامام راحل رحمه الله عنوان را به صورت « المجتمعتان » نفرموده ، بلكه « الأجنبيّتان » قرار داده است . اگر قرينه‌اى از قبل داشتيم ، مىگفتيم در « الأجنبيّتان » دو احتمال است :\r\n1 - دو زنى كه بيگانه هستند و با يكديگر خويشاوندى ندارند .\r\n2 - دو زنى كه با هم محرم نيستند ؛ يعنى اگر يكى مذكّر بود با ديگرى محرميّتى نداشت ؛ مانند دو دختر عمو ، دو دختر خاله در مقابل دو خواهر يا دو خواهرزاده ؛ امّا با توجّه به مسأله‌ى گذشته ( مسأله‌ى 7 ) كه عنوان مقيّد به « و لم يكن بينهما رحم » بود ، مقصود از « الأجنبيّتان » - هرچند قيد محرم آن‌جا نبود - دو زن بيگانه مىشود . بنابراين ، دو دختر عمو يا دو دختر خاله خارج از بحث مىشود ؛ هرچند اگر يكى مذكّر بود ، به ديگرى محرم نبود .\r\nمراد از « مجرّدتين » ، برهنگى تمام بدن نيست ؛ بلكه ، منظور برهنگى مقدارى از بدن است كه با عورتين ارتباط دارد . با وجود چنين خصوصيّاتى ، آن‌ها به كمتر از حدّ تعزير مىگردند ؛ و احتياط واجب ، نود و نه تازيانه است .\r\nتذكّر : سه مسأله مضاجعت زن و مرد بيگانه در باب زنا ، هم‌خوابگى دو مذكّر در باب لواط ، و اجتماع دو زن در باب مساحقه مطرح شد ؛ آيا اين سه مسأله در حكم ، اشتراك دارند ؛ و به قول برخى از فقها از يك وادى و طريق هستند ، يا بين آن‌ها فرق است ؟\r\nطرح بحث در سه جا ، بيانگر عدم اشتراك است ؛ مؤيّد اين مطلب ، كلام صاحب جواهر رحمه الله در ردّ صاحب مسالك رحمه الله است كه ايشان فرموده است : اين مسأله نيز مانند مسأله‌ى قبل ، اجتماع دو مرد است . « 1 » صاحب جواهر رحمه الله مىفرمايد : اگر مانند آن بود ، بايد\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 416 .\r\n","page_name":" 194 ","page_number":194},
  {"content":"\r\n\r\nشهرت بر عدد « سى و نود و نه » باشد ، در حالى كه چنين شهرتى بر مقدار تعزير بين « سى و نود و نه » وجود ندارد ؛ فقط صاحب كشف اللثام رحمه الله از كتاب نهايه‌ى شيخ طوسى رحمه الله تعزير را بين « سى و نود و نه » گفته است ؛ امّا دليل هر دو مسأله يكى است . « 1 »\r\nقسمت اخير كلام صاحب جواهر رحمه الله مورد قبول ما نيست ؛ و به نظر ما ، دليل در دو مسأله يكى نيست ؛ بلكه بايد ادلّه‌ى هر مسأله را مستقلًا بررسى كرد . شايد اين مسأله به نتيجه‌اى منتهى شود كه از بحث اجتماع رجلين آن نتيجه به دست نيايد . در بحث اجتماع دو مذكّر به صورت احتياط يا فتوا ، مقدار تعزير را نود و نه تازيانه گفتيم ، در اين‌جا حكم چيست ؟\r\nرواياتى كه در اين باب وارد شده ، بر چهار دسته است :\r\nدسته اوّل : رواياتى كه در مورد « المجتمعتان تحت إزار واحد » دلالت بر صد تازيانه دارد :\r\n1 - محمّد بن يعقوب ، عن عليّ بن إبراهيم ، عن أبيه ، وعن محمّد بن يحيى ، عن أحمد بن محمّد بن عيسى جميعاً ، عن ابن أبي عمير ، عن حمّاد ، عن الحلبي ، عن أبي عبداللَّه عليه السلام ، قال : حدّ الجلد أن يوجدا في لحاف واحد ، والرّجلان يجلدان إذا و جدا في لحاف واحد الحدّ ، والمرأتان تجلدان إذا أخذتا في لحاف واحد الحدّ . « 2 »\r\nفقه الحديث : سند اين حديث بين صحيحه و حسنه مردّد است ؛ ليكن با مراجعه‌ى به ترجمه‌ى ابراهيم بن هاشم و دقّت در توثيقات و احوالش ، نظر ما بر وثاقت اوست .\r\nبنابراين ، از اين روايت ، به صحيحه تعبير مىكنيم . اين روايت كاملًا دلالت دارد كه بر اين دو زن بايد حدّ يعنى صد تازيانه اقامه شود .\r\n2 - وعنه ، عن أبيه ، عن ابن محبوب ، عن عبداللَّه بن سنان ، عن أبي عبداللَّه عليه السلام ،\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 391 .\r\n( 2 ) . وسائل الشيعة ، ج 18 ، ص 363 ، باب 10 از ابواب حدّ زنا ، ح 1 .\r\n","page_name":" 195 ","page_number":195},
  {"content":"\r\n\r\nقال : سمعته يقول : حدّ الجلد في الزنا أن يوجدا في لحاف واحد ، والرّجلان يوجدان في لحاف واحد والمرأتان توجدان في لحاف واحد . « 1 » 3 - محمّد بن إسماعيل ، عن الفضل بن شاذان ، وعن عليّ بن إبراهيم ، عن أبيه جميعاً ، عن ابن أبي عمير ، عن عبدالرّحمن بن الحجّاج قال : سمعت أبا عبداللَّه عليه السلام يقول : كان عليّ عليه السلام إذا وجد الرَّجلين في لحاف واحد ضربهما الحدّ ، فإذا أخذ المرأتين في لحاف ضربهما الحدّ . « 2 » 4 - بإسناده عن ابن محبوب ، عن عبداللَّه بن مسكان ، عن أبي عبداللَّه عليه السلام ، قال سمعته يقول : حدّ الجلد في الزّنا أن يوجدا في لحاف واحد والرَّجلان يوجدان في لحاف واحد والمرأتان توجدان في لحاف واحد . « 3 » 5 - وعن عليّ بن إبراهيم ، عن أبيه ، عن ابن محبوب ، عن أبي أيّوب ، عن أبي عبيدة ، عن أبي جعفر عليه السلام ، قال : كان عليّ عليه السلام إذا وجد رجلين في لحاف واحد مجرّدين جلدهما حدّ الزاني مائة جلدة كلّ واحد منهما وكذلك المرأتان اذا وجدتا في لحاف واحد مجرّدتين جلدهما كلّ واحد منهما مائة جلدة . « 4 » 6 - سماعة بن مهران قال : سألته عن المرأتين توجدان في لحاف واحد ، قال :\r\nتجلد كلّ واحدة منهما مأة جلدة . « 5 »\r\nدسته دوّم : روايت صحيحه‌اى كه دلالت دارد ، آن دو را حدّ نمىزنند ؛ و بلكه تعزير مىشوند ؛ امّا مقدارش را معيّن نمىكند .\r\nمحمّد بن الحسن بإسناده عن يونس بن عبدالرّحمن ، عن معاوية بن عمّار ،\r\n\r\n\r\n","description":"","footnote":"\r\n( 1 ) . همان ، ص 364 ، ح 4 .\r\n( 2 ) . وسائل الشيعة ، ج 18 ، ص 365 ، باب 10 از ابواب حدّ زنا ، ح 6 .\r\n( 3 ) . همان ، ص 368 ، ح 22 و 23 .\r\n( 4 ) . همان ، ص 366 ، ح 15 .\r\n( 5 ) . همان ، ص 426 ، باب 2 از ابواب حدّ سحق ، ح 3 .\r\n","page_name":" 196 ","page_number":196},
  {"content":"\r\n\r\nقال : قلت لأبي عبداللَّه عليه السلام : المرأة تنامان في ثوب واحد فقال : تضربان ، فقلت : حدّاً . قال : لا . . . . « 1 »\r\nهرچند در كلمه‌ى « حدّاً » دو احتمال وجود دارد ، كه يكى سؤال از كيفيّت باشد ؛ يعنى اين ضرب به عنوان حدّ زده مىشود ؟ امام عليه السلام فرموده باشد : نه . و احتمال دوّم : سؤال از كمّيت و مقدار تازيانه است ؛ يعنى آيا صد تازيانه بزنيم ؟ امام عليه السلام فرمود : نه . كلام امام عليه السلام اطلاق دارد و با عدد ( 99 ، 80 ، 50 و . . . ) مىسازد ؛ يعنى بايد كمتر از حدّ ، و صد تازيانه باشد .\r\nدسته سوّم : روايتى است كه بر ضرب سى تازيانه دلالت مىكند :\r\nوعنه ، عن القاسم بن محمّد ، عن عبدالصّمد بن بشير ، عن سليمان بن هلال ، قال : سأل بعض أصحابنا أبا عبداللَّه عليه السلام . . . فامرأة نامت مع امرأة في لحاف ؟\r\nفقال : ذواتا محرم ؟ قلت : لا ، قال : من ضرورة ؟ قلت : لا ، قال : تضربان ثلاثين سوطاً ، ثلاثين سوطاً . . . . « 2 »\r\nفقه الحديث : از امام صادق عليه السلام پرسيد : زنى با زن ديگر در يك لحاف خوابيدند ، حكمش چيست ؟ امام عليه السلام فرمود : با هم محرميّت دارند ؟ گفت : نه . فرمود : ضرورتى مانند سرما آنان را وادار كرده است كه زير يك لحاف بخوابند ؟ گفت : نه . امام عليه السلام فرمود : به هر كدام سى تازيانه مىزنند .\r\nدسته چهارم : روايتى است كه بر اقامه‌ى حدّ در مرتبه‌ى دوّم دلالت مىكند :\r\nمحمّد بن يعقوب ، عن محمّد بن يحيى ، عن محمّد بن الحسين ، عن عبدالرّحمن بن أبي هاشم ، عن أبي خديجة ، عن أبي عبداللَّه عليه السلام ، قال : ليس لامرأتين أن تبيتا في لحاف واحد ، إلّاأن يكون بينهما حاجز ، فإن فعلتا نهيتا عن ذلك ، وإن وجدتا مع النّهي جلدت كلّ واحدة منهما حدّاً حدّاً ، فان وجدتا أيضاً في لحاف جلدتا ، فإن وجدتا الثّالثة قتلتا . « 3 »\r\nفقه الحديث : امام صادق عليه السلام فرمود : دو زن حقّ ندارند زير يك لحاف بخوابند ، مگر اين كه بين آن‌ها حاجزى باشد - مقصود از حاجز ، ديوار و مانع نيست ؛ بلكه همين‌كه لباس به تن داشته باشند ، حاجز صدق مىكند . بنابراين ، اگر مجرّد و برهنه باشند ، حاجز و مانعى ندارند - اگر بدون حاجز و برهنه زير يك لحاف خوابيدند ، آنان را از اين كار نهى مىكنند .\r\n\r\n\r\n","description":"","footnote":"\r\n( 1 ) . همان ، ص 367 ، باب 10 از ابواب حدّ زنا ، ح 16 .\r\n( 2 ) . وسائل الشيعة ، ج 18 ، ص 367 ، باب 10 از ابواب حدّ زنا ، ح 21 .\r\n( 3 ) . همان ، ص 425 ، باب 2 از ابواب سحق ، ح 1 .\r\n","page_name":" 197 ","page_number":197},
  {"content":"\r\n\r\nاگر پس از نهى و ارشاد ، باز اين جريان محقّق گشت ، به هر كدام حدّ مىزنند .\r\nاين روايت ، تنها روايتى است كه مفادش با سه دسته روايات قبل مخالفت دارد . زيرا ، آن‌ها دلالت داشت در وهله‌ى اوّل و مرتبه‌ى اوّل تازيانه زده مىشود ؛ امّا بنا بر اين روايت ، در مرحله‌ى اوّل فقط ارشاد است و تازيانه‌اى نيست . در اين‌جا بايد به دو نكته توجّه كرد .\r\nنكته‌ى اوّل : روايت عباد بصرى « 1 » مربوط به دو مرد است و ربطى به اين بحث ندارد .\r\nنكته 2 : رواياتى كه تعزير را نود و نه تازيانه مىگفت ، به بحث ما ربطى ندارد ؛ بلكه مربوط به دو مرد يا مرد و زن است . « 2 » در نتيجه ، روايتى كه در اين مقام - ( اجتماع دو زن زير يك ازار ) - تعزير را نود و نه تازيانه معيّن كرده باشد ، نداريم .\r\nكيفيّت جمع بين روايات\r\nبر روايت سليمان بن هلال به سبب ضعف سند و نبودن شهرتى كه ضعف سند را جبران كند ، در بحث گذشته ترتيب اثر نداده و آن را كنار گذاشتيم .\r\nروايت ابوخديجه را كه در مرتبه‌ى اوّل حكمى قائل نيست ، حمل مىكنيم بر موردى كه جاهل به حكم و مسأله بوده و نمىدانسته‌اند خوابيدن زير يك لحاف حرام است ؛ و روشن است كه اگر با جهل تقصيرى زنا هم انجام داده باشد ، حدّ ندارد ؛ تا چه رسد به اجتماع زير يك لحاف . بنا بر اين توجيه ، روايت ابوخديجه با روايات صد تازيانه موافق شد .\r\nدر نتيجه‌ى كنار گذاشتن روايت سليمان بن هلال و توجيه روايت ابىخديجه ، دو دسته روايت داريم : يك گروه بر صد تازيانه ، و گروه دوّم بر كمتر از آن دلالت دارد . روايات صد تازيانه به همان دليلى كه در باب اجتماع دو مرد از كار افتاد ، در اين‌جا نيز ساقط مىشود ؛ يعنى با اين كه مسأله اختلافى است ، ولى شهرت مسلّم بر خلاف آن وجود دارد . فقط يكى دو نفر به صد تازيانه آن هم در باب دو مرد و نه دو زن قائل شده‌اند ؛ ليكن در اين فرع از آنان چيزى مطرح نشده ، شايد به صد تازيانه قائل نباشند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 363 ، باب 10 از ابواب حدّ زنا ، ح 2 .\r\n( 2 ) . ر . ك : همان ، ح 3 ، 18 ، 19 و 20 .\r\n","page_name":" 198 ","page_number":198},
  {"content":"\r\n\r\nخلاصه‌ى كلام ، روايات صد تازيانه به واسطه‌ى اعراض مشهور كنار رفته و روايات كمتر از صد ضربه تثبيت مىشود ؛ امّا بر عدد نود و نه دليلى نداريم ؛ هرچند در « رجلان » و « رجل و امرأة » اين عدد بود ، امّا در اين‌جا ، روايت عمّار مىگويد : كمتر از حدّ كه بر هر عددى صدق مىكند ، فقط مقدارى كه تعزير صادق باشد . بنابراين ، اين مسأله از مسأله رجلان جدا شده ، و با آن اختلاف دارد .\r\nمرحوم امام در اجتماع دو مرد نود و نه تازيانه را به عنوان احتياط ، و ما به عنوان فتوا اختيار كرديم ؛ در اين‌جا نه‌تنها فتوا نبوده ، بلكه مطابق با احتياط هم نيست ؛ و احتياط امام راحل قدس سره وجهى ندارد . اين مسأله با مسأله گذشته تفاوت دارد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n[ حكم المرأتان لو وجدتا مراراً مجرّدتين تحت إزار واحد مع تخلّل الحدّ 
  ]\r\n[ مسألة 12 - إن تكرّر الفعل منهما والتعزير مرّتين اقيم عليهما الحدّ ، ولو عادتا بعد الحدّ فالأحوط التعزير مرّتين والحدّ في الثالثة ، وقيل : تُقتلان ، وقيل : تقتلان في التاسعة ، أو الثانية عشر ، والأشبه ما تقدّم . 
  ]\r\n\r\nحكم تكرار هم‌خوابگى دو زن با تخلل حدّ\r\nاگر از دو زن برهنه خوابيدن زير يك لحاف مكرّراً سر زد و به دنبال هر مرتبه نيز تعزير گشتند - فرقى در مقدار تعزير نيست نود و نه تازيانه باشد يا كمتر - در مرتبه‌ى سوّم بر آنان حدّ - صد تازيانه ، حدّ مساحقه - زده مىشود . اگر بعد از اقامه‌ى حدّ باز مرتكب اين عمل شدند ، دوباره بنا بر احتياط تعزير گشته و پس از دو تعزير ، حدّ اقامه مىشود ؛ و به همين ترتيب تا آخر عمل مىشود ، و نوبت به قتل نمىرسد ؛ بلكه مرتبه‌ى اوّل و دوّم تعزير ، مرتبه‌ى سوّم حدّ خواهد بود . بعضى گفته‌اند : در مرتبه‌ى ششم كشته مىشوند و برخى در مرتبه‌ى نهم و جمعى قتل را در مرتبه‌ى دوازدهم گفته‌اند .\r\n\r\nاقوال در مسأله\r\n1 - مختار امام راحل در اين مسأله مطابق با مختار بيشتر متأخّرين و مرحوم محقّق در شرايع ، « 1 » علّامه ، « 2 » شهيد اوّل ، « 3 » شهيد ثانى « 4 » و صاحب رياض رحمهم الله « 5 » است .\r\n2 - ابن‌ادريس رحمه الله فرموده : مرتبه‌ى اوّل و دوّم تعزير ، مرتبه‌ى سوّم به قتل مىرسد . « 6 »\r\n3 - شيخ طوسى رحمه الله در نهايه فرمود : مرتبه‌ى اوّل و دوّم تعزير ، مرتبه‌ى سوّم صد تازيانه ، مرتبه‌ى چهارم كشته مىشود . « 7 »\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 943 .\r\n( 2 ) . ارشاد الأذهان ، ج 2 ، ص 176 ؛ قواعد الأحكام ، ج 2 ، ص 257 ؛ تحرير الأحكام ، ج 2 ، ص 225 .\r\n( 3 ) . اللّمعة الدمشقية ، ص 167 .\r\n( 4 ) . مسالك الافهام ، ج 14 ، ص 416 و 417 .\r\n( 5 ) . رياض المسائل ، ج 10 ، ص 103 و 104 .\r\n( 6 ) . السرائر ، ج 3 ، ص 467 .\r\n( 7 ) . النهاية في مجرّد الفقه والفتوى ، ص 707 .\r\n","page_name":" 200 ","page_number":200},
  {"content":"\r\n\r\nتذكّر : ما كلام امام راحل را بر مرتبه‌ى ششم حمل كرديم ؛ ليكن قائلى پيدا نكرده‌ايم .\r\nممكن است نظر ايشان به مجموع دو حكم قبل باشد ؛ يعنى ما در مرتبه‌ى سوّم حدّ و در مرتبه‌ى چهارم تعزير را مىگوييم ؛ ولى برخى در همين دو مرتبه قتل را گفته‌اند .\r\nابن‌ادريس رحمه الله « 1 » قتل را در مرتبه‌ى سوّم ، و مرحوم شيخ « 2 » در مرتبه‌ى چهارم را گفته‌اند .\r\nاين احتمال تقويت مىشود به اين كه مرحوم محقّق قول شيخ رحمه الله در نهايه را مطرح مىكند ؛ و بعيد است امام راحل رحمه الله ، قول به قتل در مرتبه‌ى ششم را مطرح كند كه قائلى ندارد ، ولى از قول شيخ رحمه الله بگذرد .\r\n4 - صاحب جواهر رحمه الله مىفرمايد : بر طبق مقتضاى ادلّه بايد به قتل در مرتبه‌ى نهم يا دوازدهم حكم داد . « 3 »\r\nاين مسأله در فقه خيلى كم‌رنگ جلوه‌گر شده و به صورت يك مسأله‌ى عادى مطرح گشته است ؛ امّا انسان در مواجهه‌ى با دليلش مىبيند كه با اين فتاوا منطبق نيست ؛ زيرا ، دو دليل داريم كه بايد از آن‌ها حكم را استفاده كنيم .\r\nدليل اوّل : صحيحه‌ى يونس « 4 » است كه دلالت داشت : أصحاب الكبائر كلّها إذا اقيم عليهم الحدّ مرّتين قتلوا في الثالثة . اگر بر مرتكب كبيره دوبار حدّ جارى شد ، در مرتبه‌ى سوّم كشته مىشود . توجّه به دو نكته در خصوص اين روايت ضرورى است :\r\nدليل قول ابن‌ادريس رحمه الله\r\nنكته‌ى اوّل : آيا حدّى كه در روايت آمده ، در مقابل تعزير است يا شامل آن هم مىشود ؟ به عبارت ديگر ، آيا صحيحه‌ى يونس مىخواهد براى « حدّ » امتياز قائل شود يا اين كه « حدّ »\r\n\r\n\r\n","description":"","footnote":"\r\n( 1 ) . السرائر ، ج 3 ، ص 467 .\r\n( 2 ) . النهاية في مجرّد الفقه والفتوى ، ص 707 .\r\n( 3 ) . جواهر الكلام ، ج 41 ، ص 394 .\r\n( 4 ) . وسائل الشيعة ، ج 18 ، ص 313 ، باب 5 از ابواب مقدّمات الحدود ، ح 1 .\r\n","page_name":" 201 ","page_number":201},
  {"content":"\r\n\r\nاعمّ از تعزير است ؟ در روايات ، بر تعزير اطلاق « حدّ » شده است ؛ به ويژه حدّى كه مقدار معيّن داشته باشد ، مثل مسأله‌ى ( 11 ) كه امام رحمه الله مقدار آن را نود و نه تازيانه گفتند .\r\nاگر اين مطلب تمام شود ، و ابن‌ادريس رحمه الله بتواند تعميم را از روايت اثبات كند و بگويد :\r\nحدّ اعم از حدّ اصطلاحى و تعزير است ، مىتواند به عموم روايت تمسّك كرده ، بگويد : از اثبات تعزير بر اين عمل ، معلوم مىشود گناه كبيره بوده و حدّ اعمّ از تعزير است ؛ پس ، به حكم اين روايت در مرتبه‌ى سوّم كشته مىشود .\r\nنقد استدلال : آيا واقعاً مىتوانيم اطمينان پيدا كنيم كه « حدّ » در روايت يونس اعمّ از تعزير است و شامل آن مىشود ؟ درست است در پاره‌اى موارد « حدّ » را اطلاق كرده و از آن اراده‌ى اعمّ از تعزير كرده‌اند . مانند : رواياتى كه مىگويد : « نفع اجتماعى اقامه‌ى حدّى از حدود الهى از چهل شبانه‌روز باران بيشتر است » . « 1 » روشن است تعزير نيز به لحاظ اين كه اجراى حكم خداوند و براى جلوگيرى از فحشا و منكر است ، همين خصوصيّت را دارد ؛ امّا در روايت يونس ، نمىتوان حدّ را شامل تعزير كرده و حكم به قتل در مرتبه‌ى سوّم داد . بنابراين ، ابن‌ادريس رحمه الله غير از اين روايت ، مستند ديگرى ندارد و اين هم نمىتواند شاهد حرفش باشد . در نتيجه ، قتل در مرتبه‌ى سوّم منتفى شد .\r\nبا نفى فتواى ابن‌ادريس رحمه الله ، حدّ اثبات نشد ؛ و بلكه اثباتش محتاج به دليل است . زيرا ، ادلّه مىگويد : در مورد اجتماع دو زن بايد تعزير صورت پذيرد . اين ادلّه اطلاق دارد هرچند صدبار هم واقع شود . به همين دليل ، بايد بر اثبات حدّ اقامه‌ى دليل كرد .\r\nدليل قتل در مرتبه‌ى نهم\r\nنكته‌ى دوّم : صاحب جواهر رحمه الله « 2 » بر صحيحه‌ى يونس « 3 » اعتماد كرده و گفته است : مفادش اين است كه هر جا دو بار حدّ پياده شد ، در مرتبه سوّم كشته مىشود . اين كلام اطلاق دارد و اطلاق آن جايى كه دو حدّ بدون واسطه چيزى اجرا شده و يا بين دو حدّ تعزير واسطه باشد را شامل مىشود . پس ، در مرتبه‌ى سوّم و ششم حدّ جارى شده و در مرتبه‌ى نهم كشته مىشود .\r\nتوهّم نشود پس از مرتبه‌ى ششم كه دو بار حدّ جارى شده ، شخص بايد در مرتبه‌ى هفتم كشته شود ؛ زيرا ، مقصود آن است كه در آن مرتبه هم جاى حدّ باشد و در مرتبه‌ى هفتم و هشتم حدّ جارى نيست ، بلكه بايد تعزير گردد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 313 ، باب 1 از ابواب مقدّمات الحدود ، ح 2 ، 3 و 4 .\r\n( 2 ) . جواهر الكلام ، ج 41 ، ص 393 .\r\n( 3 ) . وسائل الشيعة ، ج 18 ، ص 313 ، باب 5 از ابواب مقدّمات حدود ، ح 1 .\r\n","page_name":" 202 ","page_number":202},
  {"content":"\r\n\r\nنقد دليل صاحب جواهر رحمه الله : آن‌چه ايشان استفاده كرده ، بر خلاف روايت يونس است ؛ زيرا ، اين حديث جايى را كه حكم اوّليه‌اش تعزير باشد ، شامل نمىشود ؛ بلكه روايت مربوط به حدّ سرقت ، قذف ، مسكرات و به حسب عمومش زنا و لواط و مانند آن است كه حكم اوّليه‌ى آن‌ها حدّ است .\r\nاما اين مقام كه شخص در مرتبه‌ى اوّل و دوّم تعزير ، و در مرتبه‌ى سوّم بر او حدّ ( بر فرض ثبوت دليلى بر اقامه‌ى حدّ در مرتبه‌ى سوّم ) جارى مىشود ، چگونه مىتوان به عموم صحيحه‌ى يونس تمسّك و مسأله‌ى قتل را در مرتبه‌ى نهم پياده كرد ؟ آيا مىتوان گفت : روايت ، اين مطلب را بيان مىكند ؟ با وجود اين اشكال كه اگر در مرتبه‌ى سوّم حدّ جارى است ، بايد در مرتبه‌ى چهارم حكم شديدتر باشد ؛ پس ، چرا به تعزير حكم شده است ؟ اين مطلب بيانگر آن است كه حكم روى مقياس و معيارى كه از پيش خود داريم ، قابل اندازه‌گيرى نيست ؛ بلكه بايد لسان دليل را ملاحظه كرد . آيا روايت چنين اطلاقى دارد ؟\r\nبر فرض وجود اطلاق براى روايت يونس ، بايد ديد آيا مخالفى دارد يا نه ؟ لذا ، با احتمالى كه ما عرض كرديم ، و گفتيم : روايت يونس مربوط به جايى است كه حكم اوّلى آن حدّ باشد ، اين روايت نمىتواند قتل در مرتبه‌ى نهم را اثبات كند .\r\nدليل قتل در مرتبه‌ى دوازدهم\r\nدر مسائل قبل گفته شد : اجتماع دو انسان زير يك لحاف سه صورت دارد ؛ و هر صورت به يكى از محرّمات ارتباط دارد . اجتماع زن و مرد از فروعات باب زنا ، اجتماع دو مرد از مسانخات باب لواط ، و اجتماع دو زن با باب مساحقه تشابه دارد ؛ زيرا ، دو زن كه زير يك لحاف برهنه واقع شوند ، در حالِ طىّ كردن آخرين مراحل منتهى به مساحقه هستند .\r\nصاحب جواهر رحمه الله مىگويد : وقتى باب مساحقه مانند باب زنا باشد كه قتل در آن ، مرتبه‌ى چهارم قرار دارد - يعنى در برابر صحيحه‌ى يونس مخصّص داشتيم . - در مورد دو زنى كه زير يك لحاف مجتمع مىشوند ، بايد قتل پس از اجراى سه حدّ ، واقع شود ؛ نه بعد از اقامه‌ى دو حدّ . بنابراين ، حدّى در مرتبه‌ى سوّم ، حدّى در مرتبه‌ى ششم و حدّى در\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمرتبه‌ى نهم كه تحقّق پيدا كرد ، در مرتبه‌ى دهم و يازدهم تعزير مىشود و سرانجام در مرتبه‌ى دوازدهم به قتل مىرسد . « 1 »\r\nاين بيان صاحب جواهر رحمه الله كه در مرتبه‌ى سوّم ، ششم و نهم حدّ كامل جارى شده و در مرتبه‌ى دوازدهم او را مىكشند و همين‌طور نظر مشهور - كه بعد از دو تعزير ، حدّ را گفته‌اند - و شيخ طوسى رحمه الله كه در مرتبه‌ى سوّم حدّ و در مرتبه‌ى چهارم قتل را گفته است ، محتاج به اقامه‌ى دليل است .\r\nدليل مشهور متأخّرين\r\nوبإسناده عن محمّد بن أحمد بن يحيى ، عن محمّد بن الحسين ، عن عبدالرّحمن بن أبي هاشم البجلّي ، عن أبي خديجة ، قال : لا ينبغي لامرأتين تنامان في لحاف واحد إلّاوبينهما حاجز ، فإن فعلتا نهيتا عن ذلك ، فإن وجدهما بعد النّهي في لحاف واحد جلدتا كلّ واحد منهما حدّاً حدّاً ، فإن وجدتا الثّالثة في لحاف حدّتا ، فإن وجدتا الرّابعة قتلتا . « 2 »\r\nسند روايت : به نظر مىرسد سند روايت ضعيف نباشد ؛ زيرا ، شيخ طوسى رحمه الله از محمّد بن احمد بن يحيى نقل كرده كه فردى ثقه است و سند مرحوم شيخ به او نيز ضعفى ندارد .\r\nمحمّد بن الحسين نيز محمّد بن الحسين بن ابىخطّاب است كه به وثاقتش تصريح شده و در طبقه‌ى هفتم رجال است ؛ عبدالرّحمان بن ابىهاشم بجلّى در طبقه‌ى ششم است و نجاشى رحمه الله او را توثيق كرده است ؛ و او هم از ابىخديجه نقل مىكند كه از روات ثقه‌ى طبقه‌ى پنجم است و مستقيماً از امام عليه السلام اخذ مىكند . بنا بر آن‌چه گفتيم و سابقه‌ى ذهنى به آن داريم ، سند روايت معتبر است و ضعفى در آن ديده نمىشود ؛ وجه و دليل حكم صاحب جواهر رحمه الله به ضعف آن را نيز نمىدانيم . منشأ تضعيف مرحوم صاحب جواهر رحمه الله تصريح شيخ طوسى رحمه الله در كتاب فهرست « 3 » به ضعف ابوخديجه ، سالم بن مكرم است ؛ ليكن در مقابل\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 394 .\r\n( 2 ) . وسائل الشيعة ، ج 18 ، ص 368 ، باب 10 از ابواب حدّ زنا ، ح 25 .\r\n( 3 ) . الفهرست ، ص 141 ، رقم 337 .\r\n","page_name":" 204 ","page_number":204},
  {"content":"\r\n\r\nشيخ طوسى رحمه الله ، مرحوم نجاشى « 1 » و كشّى « 2 » كه از متخصّصان علم رجال‌اند - بر خلاف شيخ طوسى رحمه الله كه ذوفنون بوده است - وثاقت او را به صراحت گفته‌اند . علّامه رحمه الله « 3 » در خلاصه مىگويد : شيخ طوسى رحمه الله در فهرست او را تضعيف ، و در جاى ديگر توثيق كرده است ؛ بنابراين ، تضعيفش با توثيقش معارض است . نتيجه اين كه ترديدى در وثاقت ابوخديجه باقى نمىماند .\r\nمرحوم تسترى ( شوشترى ) « 4 » در قاموس الرجال مىگويد : منشأ تضعيف شيخ رحمه الله يك اشتباه اسمى است . وى او را به جاى فرد ديگرى كه ضعيف است ، تصوّر كرده ، لذا به ضعف او حكم داده است ؛ مگر آن كه گفته شود : ابوخديجه نام امام و معصومى كه از او روايت مىكند را حتى به صورت عامّ هم ذكر نكرده است ؛ و ظاهر روايت : « عن أبي خديجة قال » كه فاعل اين قول ابوخديجه مىباشد .\r\nمرحوم كلينى در كافى ، همين روايت را از ابىخديجه از امام صادق عليه السلام نقل مىكند . « 5 » به هر حال ، يا در چاپ وسائل اشتباه شده ، يا در نسخه‌ى تهذيب و استبصار .\r\nفقه الحديث : روايت را در گذشته مطرح و توجيهى كرديم ؛ امّا دوباره در آن دقّت مىكنيم . فرمود : « لا ينبغي لامرأتين . . » از « لا ينبغي » ولو به قرينه‌ى ذيل روايت ، استفاده‌ى حرمت مىشود ؛ زيرا ، اگر معنايش كراهت يا استحباب ترك باشد ، براى حدّ و تعزير و قتل معنايى نمىماند - « لا ينبغي » اصطلاحى فقهى در كراهت است ، امّا در اين\r\n\r\n\r\n","description":"","footnote":"\r\n( 1 ) . رجال النجاشى ، ص 188 ، رقم 501 .\r\n( 2 ) . المختار من رجال الكشى ، ص 352 ، رقم 661 .\r\n( 3 ) . خلاصة الرجال ، ص 354 .\r\n( 4 ) . قاموس الرجال ، ج 4 ، ص 615 .\r\n( 5 ) . الكافى ، ج 7 ، ص 412 ، ح 4 .\r\n","page_name":" 205 ","page_number":205},
  {"content":"\r\n\r\nروايت به آن معنا نيست . - مفاد روايت حرمت اجتماع خوابيدن دو زن بدون حاجز و مانع زير يك لحاف است .\r\nاگر مرتكب اين عمل شدند ، آنان را از اين كار نهى مىكنند . در نهى سه احتمال وجود دارد :\r\n1 - نهى لفظى نبوده ؛ و بلكه عملى باشد ؛ يعنى تعزير مقصود باشد . مرحوم شيخ در نهايه مىگويد : « نهيتا وادّبتا » . « 1 »\r\n2 - نهى لفظى كه در باب امر به معروف و نهى از منكر جارى است ، مقصود باشد ؛ يعنى تعزير و حدّى در كار نيست ، فقط بايد جنبه‌ى لفظى داشته باشد . مانند بقيه‌ى منكرات و كارهاى حرام .\r\n3 - در گذشته گفتيم : ارتكاب در دفعه‌ى اوّل بر موردى كه جاهل به حرمت بوده ، و نمىدانسته‌اند دو زن نبايد زير يك لحاف برهنه باشند ، حمل مىشود . كما اين كه زن‌ها نوعاً حكم اين مسأله را حتى در عصر و زمان ما هم نمىدانند . بنابراين ، معناى « نهيتا » « أرشدتا إلى ذلك » مىشود . - يعنى آن دو را ارشاد كنيد و بگوييد : اين عمل حرام است و نبايد انجام شود . -\r\nاگر پس از نهى ، باز مرتكب اين عمل شدند و آن‌ها را در لحاف واحد يافتيد ، به هر كدام صد تازيانه بزنيد . اگر در مرتبه‌ى سوّم نيز پس از صد تازيانه دست به اين كار زدند ، باز صد تازيانه تكرار مىشود ؛ و سرانجام در مرتبه‌ى چهارم بايد كشته گردند .\r\nعدم مطابقت فتواى شيخ رحمه الله و مشهور با روايت\r\nبا توجّه به مفاد روايت ، فتواى شيخ طوسى رحمه الله و مشهور متأخرين بر آن تطابقى ندارد ؛ زيرا ، مرحوم شيخ اگرچه در مرتبه‌ى چهارم به قتل و در مرتبه‌ى سوّم به حدّ قائل است ، ولى در مرتبه‌ى اوّل و دوّم به تعزير فتوا مىدهد ؛ امّا روايت در مرتبه‌ى دوّم صد تازيانه را مىگويد . هرچند مرتبه‌ى اوّل را نهى عملى و تعزير معنا كنيم ، روايت با فتواى شيخ رحمه الله كاملًا انطباق ندارد .\r\nعدم تطابق آن با فتواى مشهور متأخّران بيشتر است ؛ زيرا ، در مرتبه‌ى دوّم قائل به تعزير و منكر قتل هستند .\r\nآيا ممكن است در عمل به مفاد روايت تبعيض قائل شد ؟ مثلًا شيخ رحمه الله بگويد : من مرتبه‌ى دوّمش را كنار مىگذارم و به بقيه‌ى روايت عمل مىكنم ؟ اگر چنين استدلالى داشته باشد ، مىگوييم : عموم صحيحه‌ى يونس دلالت دارد بر اين كه قتل بعد از اجراى دو\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 707 .\r\n","page_name":" 206 ","page_number":206},
  {"content":"\r\n\r\nحدّ است . اگر به مفاد روايت عمل كرديد ، در مرتبه‌ى دوّم و سوّم ، حدّ و در مرتبه‌ى چهارم قتل است كه مطابق با صحيحه‌ى يونس « 1 » است ؛ و گرنه لازم مىآيد قتل پس از تعزير و حدّ باشد ؛ و اگر به اين روايت عمل نمىكنيد ، قتل را از چه راهى اثبات مىكنيد ؟\r\nنقد قول مشهور متأخّرين\r\nسؤال اين است كه دليل ثبوت حدّ در هر مرتبه‌ى سوّمى چيست ؟ ادلّه‌اى كه در مورد دو زن مجتمع زير يك لحاف رسيده ، به اطلاقش اقتضا مىكند در هر مرتبه‌اى تعزير گردند . با توجّه به اين نكته كه بعيد است مرتبه‌ى سوّم حدّ و مرتبه‌ى چهارم و پنجم تعزير باشد ، نمىگوييم : چنين حكمى صحيح نيست ؛ ليكن اثباتش به دليل نياز دارد .\r\nاگر دليل شما بر اثبات حدّ در مرتبه‌ى سوّم ، روايت ابىخديجه است ، آن روايت در مرتبه‌ى دوّم نيز حدّ را مىگويد و در مرتبه‌ى چهارم به صراحت بر قتل دلالت دارد ؛ در حالى كه شما بر اين دو مرتبه حكم به تعزير مىدهيد . اگر قتل را در اثر احتياط كنار گذاشته‌ايد ، - بر فرض قصور روايت از اثبات مطلبى در برابر احتياط - چرا در نوبت سوّم حدّ را مىگوييد ؟ بايد در اين نوبت و تمام مراتب بعدى نيز تعزير را بگوييد . بنابراين ، استدلالى كردن قول مشهور در نهايت اشكال است . ليكن اشكال قول شيخ رحمه الله كمتر است .\r\nتوجيه روايت\r\n« نهيتا » را بر صورت جهل و نهى ارشادى و اعلام به جاهل حمل مىكنيم . بنابراين ، مرتبه‌ى دوّم و سوّم ، همان مرتبه‌ى اوّل و دوّم بحث ما مىشود ؛ زيرا ، مرتبه‌ى اوّل كه از روى جهل به حرمت بوده ، به طور كلّى خارج مىگردد . اگر زنا هم از روى جهل باشد ، حدّى ندارد .\r\nدر مرتبه‌ى دوّم و سوّم كه روايت بر « حدّ » دلالت مىكند ، به قرينه‌ى روايات گذشته ، حدّ را بر تعزير حمل مىكنيم ؛ زيرا ، در روايت ، كلمه « مائة » و صد تازيانه نيست ؛ بلكه « جلدتا » و « جلدت كلّ واحد منهما حدّاً حدّاً » دارد . بنابراين ، مانعى ندارد آن را به قرينه‌ى روايات گذشته بر تعزير حمل كرد . پس ، بايد در مرتبه‌ى اوّل و دوّم به تعزير ، و در\r\n\r\n\r\n","description":"","footnote":"\r\n( 1 ) . السرائر ، ج 3 ، ص 465 .\r\n","page_name":" 207 ","page_number":207},
  {"content":"\r\n\r\nمرتبه‌ى سوّم ، به قتل فتوا داد . با اين توجيه ، فتواى ابن‌ادريس رحمه الله « 1 » مستدلّ مىگردد ؛ امّا فتواى مشهور دليلى پيدا نمىكند و همين‌طور است فتواى مرحوم شيخ طوسى .\r\nمشكل عجيب آن است كه در اين مسأله ، روايت اندك است ؛ و هرچه انسان تلاش كند تا آن را بر فتوا تطبيق دهد ، ممكن نمىشود .\r\nمرحوم صاحب جواهر رحمه الله « 2 » اين روايت را كنار گذاشته و مسأله را به باب زنا ملحق كرده است ؛ از اين رو ، حكمِ به قتل در مرتبه‌ى دوازدهم مىدهد ؛ يا به عموم صحيحه‌ى يونس « 3 » استدلال كرده ، و به قتل در مرتبه‌ى نهم فتوا مىدهد .\r\nاشكال اساسى كه بر ايشان وارد است ، اين است كه - بر فرض دلالت روايت يونس بر قتل در مرتبه‌ى سوّم و پس از دو حدّ با تخلّل تعزير - شما از كجا در مرتبه‌ى سوّم حدّ را اثبات مىكنيد ؟ روايات بر تعزير دلالت دارد و نه حدّ .\r\nنظر برگزيده\r\nاگر بخواهيم به روايت ابوخديجه عمل كنيم ، بايد تبعيض در مفادش را قائل شويم ؛ و اگر نخواهيم به آن عمل كنيم ، بايد در تمام مراتب به تعزير فتوا دهيم و راهى براى ثبوت حدّ در مراتب سه و شش و . . . نداريم .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 313 ، باب 5 از ابواب مقدّمات حدود ، ح 1 .\r\n( 2 ) . جواهر الكلام ، ج 41 ، ص 399 .\r\n( 3 ) . وسائل الشيعة ، ج 18 ، ص 313 ، باب 5 از ابواب مقدّمات حدود ، ح 1 .\r\n","page_name":" 208 ","page_number":208},
  {"content":"\r\n\r\n[ حكم ما لو ساحقت بكراً بعد وطىء زوجها 
  ]\r\n[ مسألة 13 - لو وطأ زوجته فساحقت بكراً فحملت البكر فالولد للواطىء صاحب الماء ، وعلى الصبيّة الجلد مائة بعد وضعها إن كانت مطاوعة ، والولد يلحق بها أيضاً ، ولها بعد رفع العذرة مهر مثل نسائها .\r\nوأمّا المرأة فقد ورد أنّ عليها الرجم ، وفيه تأمّل ، والأحوط الأشبه فيها الجلد مائة . 
  ]\r\n\r\nمساحقه‌ى با باكره بعد از مجامعت شوهر\r\nاگر مردى با همسرش نزديكى كند و او با باكره‌اى مساحقه كرده ، آبستن شود ، فرزند متعلّق به مرد واطى و صاحب منى است ؛ و بر آن باكره در صورت مطاوعت به اين كار ، صد تازيانه پس از زايمان مىزنند و بچّه نيز به او ملحق مىگردد ؛ و پس از رفع بكارتش به زايمان ، مهرالمثل را مىگيرد .\r\nروايتى در رجم زن مساحقه‌گر رسيده است ؛ ليكن در آن تأمّل است و احتياط در صد تازيانه است .\r\nمرحوم محقّق « 1 » در شرايع اين مسأله را با آن كه بنايش بر اختصار و عدم استدلال است ، به صورت مفصّل و استدلالى مطرح مىكند .\r\nدر اين مسأله از جهاتى بحث است كه به پاره‌اى از آن‌ها در گذشته اشاره كرديم .\r\nما بر خلاف نظر تحريرالوسيله و مشهور گفتيم : اگر دو زن مساحقه كنند ، بر طبق روايات رسيده ، اگر زن شوهردارى با دختر باكره‌اى به اين عمل دست زد ، حدّ زن محصنه رجم و حدّ باكره‌ى غير محصنه صد تازيانه است ؛ البتّه اجراى صد تازيانه بر باكره پس از وضع حمل است ؛ زيرا ، ممكن است براى حملش ضرر داشته باشد .\r\nبه هر حال ، مسأله اختلافى است و مرحوم ابن‌ادريس « 2 » و محقّق رحمهما الله « 3 » مىگفتند : بر زن\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 943 .\r\n( 2 ) . السرائر ، ج 3 ، ص 367 .\r\n( 3 ) . شرايع الاسلام ، ج 4 ، ص 943 .\r\n","page_name":" 209 ","page_number":209},
  {"content":"\r\n\r\nمحصنه بيش از صد تازيانه نيست ؛ و رجم مربوط به زناى محصنه است . حكم مسأله در سابق به‌طور مفصّل بحث شد ؛ از تكرار آن صرف نظر مىكنيم .\r\n\r\nبررسى الحاق فرزند\r\nاين از مسائل مبتلا به روز است . بچّه‌اى كه با خصوصيّات مذكور متولّد مىشود ، به چه كسى ملحق مىگردد ؟ آيا به شوهر آن زن و صاحب منى با آن كه مادرش با آن مرد هيچ تماسى نداشته ، وطى صحيح و وطى به شبهه‌اى هم واقع نشده ، حتى زنايى هم در كار نبوده است ؟ با اين حال ، آيا احكام پدر و فرزندى در اين‌جا مترتّب است ؟\r\nرواياتى كه در گذشته خوانديم ، به صراحت دلالت دارد بچّه به صاحب نطفه ملحق مىگردد و فرزند واقعى او محسوب شده و احكام پدر و فرزند بر آنان مترتّب است . با حجّت دانستن آن روايات ، مطلب تمام است .\r\nامّا اگر مبناى ابن‌ادريس رحمه الله را پذيرفتيم كه به خبر واحد عمل نمىكند ، مگر آن كه محفوف به قرينه باشد ، در اين صورت مقتضاى قواعد چيست ؟\r\nابن‌ادريس رحمه الله « 1 » در يك طرف و صاحب جواهر عليه السلام « 2 » به عنوان مؤيّد او و بقيّه‌ى فقها و اكثر آنان در مقابل اين دو جبهه‌گيرى كرده‌اند . مرحوم محقّق در شرايع « 3 » به روايت استدلال نمىكند ؛ بلكه مىگويد : اقتضاى قاعده همين حكم است ؛ يعنى روى ضوابط ، بچّه به صاحب نطفه ملحق است .\r\nاستدلال مرحوم محقّق در شرايع\r\n\r\n\r\n","description":"","footnote":"\r\n( 1 ) . السرائر ، ج 3 ، ص 465 .\r\n( 2 ) . جواهر الكلام ، ج 41 ، ص 398 .\r\n( 3 ) . شرايع الاسلام ، ج 4 ، ص 943 .\r\n","page_name":" 210 ","page_number":210},
  {"content":"\r\n\r\nنطفه‌اى كه در رحم دختر باكره قرار گرفته ، نطفه‌ى يك انسان زانى نيست ؛ زيرا ، مرد مرتكب زنا نشده ، بلكه با همسر خود نزديكى كرده و فرزند نيز از اين « ماء » و نطفه متكوّن گشته است . نطفه ، نطفه‌ى محترمى است كه بچّه از آن به وجود آمده ، چه نقصى دارد كه مىخواهيد آن را به صاحبش ملحق نكنيد ؟\r\nمفاد كلام مرحوم محقّق اين است كه اگر روايتى هم نداشتيم ، قاعده اقتضاى الحاق بچّه به صاحب نطفه را دارد .\r\nاستدلال ابن‌ادريس و صاحب جواهر رحمهما الله\r\nصاحب جواهر عليه السلام مىفرمايد : نَسَب تابع وطى صحيح است . اساس اين كه در انسان‌ها مسأله‌ى نكاح مشروعيّت پيدا كرده ، ولى در حيوانات چنين مسأله‌اى مطرح نيست ، فقط اعمال غريزه‌ى جنسى نيست ؛ بلكه اين محدوديّت به خاطر نَسَب و براى حفظ آن است .\r\nاگر محدوديّتى نباشد و مسأله عمومى تلقّى گردد ، نَسَبى محقّق نمىشد . بنابراين ، نكاح براى همين معنا مشروعيّت پيدا كرده است تا به دنبال وطى صحيح ، ارتباط نسبى حاصل گردد ؛ و گرنه اطفا و اعمال غريزه‌ى جنسى اين اندازه داد و قال و قانون نكاح و طلاق لازم ندارد ! « 1 »\r\nاز اين‌رو ، بچّه‌اى كه متولّد شده ، به اين پدر و مادر ملحق نمىشود ؛ زيرا ، وطى صحيحى در كار نبوده تا موجب تحقّق نسب باشد . بنابراين ، بچّه به هيچ يك از اين سه نفر اضافه‌ى نَسَبى ندارد ؛ و همان‌گونه كه صاحب مسالك « 2 » فرموده ، بچّه بدون پدر و مادر است . رواياتى هم كه در اين مورد وارد شده ، از الحاق ساكت است .\r\nنظر برگزيده\r\nظاهراً مسأله‌ى نَسَب يك حقيقت و واقعيت است . معناى نسب اين است كه بچّه از چه چيز و نطفه‌ى كدام مرد متكوّن شده است . ولد رجل يعنى آن كه از نطفه‌ى او متكوّن و متخلّق گشته است . اگر در باب زنا مىگويد : ولد ملحق به پدرش نيست ؛ عدم لحوق فى الجمله است ؛ و نه عدم لحوق مطلق . اگر عدم مطلق بود و بچّه با پدر زانى خود بيگانه بود ، بايد به او محرم نباشد ؛ و اگر دختر است ، بتواند با او ازدواج كند . در حالى كه هيچ كس به اين مطلب در باب نكاح قائل نمىشود .\r\nمراد از عدم لحوق اين است كه ارث نمىبرد ؛ نه اين كه اضافه و انتسابى در كار نباشد ؛\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 398 .\r\n( 2 ) . مسالك الافهام ، ج 14 ، ص 420 .\r\n","page_name":" 211 ","page_number":211},
  {"content":"\r\n\r\nعلاوه بر اين كه عدم لحوق فى الجمله به خاطر دليل خاصّى است كه در باب زنا وارد شده و ربطى به اين مقام ندارد . مردى كه با همسرش مقاربت داشته ، زنايى هم نبوده ، نطفه‌ى او محترم است ؛ چگونه مىتوان فرزند را به او ملحق نكرد ؟\r\nبه عبارت ديگر ، نَسَب يك امر اعتبارى نيست تا ببينيم در كجا اعتبار شده و در كجا اعتبار نشده است ؛ بلكه واقعيّتى است كه بر دور اين محور مىچرخد كه مبدأ تكوّن فرزند ، نطفه‌ى كيست ؟ لازم نيست وطى صحيحى واقع شده باشد .\r\nبر همين فرع ، مترتّب مىشود كه اگر در زمان حاضر بتوانند در آزمايشگاه‌ها نطفه‌ى مردى را در خارج از رحم پرورش دهند و مبدأ پيدايش فرزند گردد ، آن بچّه به صاحب نطفه ملحق است . هرچند تا كنون علم چنين قدرتى را پيدا نكرده است ، ولى بر فرض تحقّق ، چه مانعى دارد فرزند صاحب نطفه ملحق گردد ؛ هرچند وطى صحيحى هم واقع نشده باشد ؟\r\nيا در موردى كه مرد به واسطه‌ى ضعف نطفه‌اش نمىتواند همسرش را باردار كند ، اگر نطفه‌ى او را گرفتند و به همسرش تزريق كردند ، و در رحم شروع به پرورش كرد و بچّه‌اى متولّد شد ، با آن كه وطيى نبوده ، آيا بچّه به پدر و مادرش ملحق نمىشود ؟\r\nاين‌ها مسائلى است كه اگر روايتى هم نداشتيم ، بر طبق ضوابط مىتوانستيم به آن حكم كنيم . هر نطفه‌اى كه در غير باب زنا منشأ پيدايش فرزند شود ، به پدر و مادرش ملحق مىشود .\r\nنكاح راه عادى و شروع انتقال نطفه است ؛ نود و نه درصد يا بيشتر ، تحقّق نسب از اين راه است ؛ امّا بدين معنا نيست كه اين طريق منحصر به فرد است ، و راه ديگرى براى تحقّق نسب نداريم . لذا ، قبول داريم مشروعيّت نكاح به خاطر حفظ انساب است ؛ امّا انحصار آن را نمىپذيريم ؛ زيرا ، با وجود راه‌هاى ديگر منافات ندارد . در اين مقام ، روايت نيز داريم و مطلب مسلّم است .\r\n\r\nديه‌ى زوال بكارت\r\nاگر به‌وسيله مساحقه دختر باكره آبستن شود و هنگام زايمان بكارتش زايل گردد ، ديه‌اش به عهده‌ى كيست ؟ ابن ادريس رحمه الله « 1 » مىگويد : مساحقه مانند زنا است و براى زناكار مهرى\r\n\r\n\r\n","description":"","footnote":"\r\n( 1 ) . السرائر ، ج 3 ، ص 465 .\r\n","page_name":" 212 ","page_number":212},
  {"content":"\r\n\r\nنيست ؛ زيرا ، دختر باكره با مطاوعه و ميل به مساحقه تن داده است .\r\nمرحوم محقّق « 1 » در جواب او مىگويد : با صرف نظر از روايت كه ديه‌ى زوال بكارت را به عهده‌ى زن شوهردار گذاشته ، چون مساحقه‌ى او سبب آبستنى ، و آن سبب زوال بكارت شده است ، قاعده اقتضا مىكند كه ديه به عهده‌ى آن زن باشد . زيرا ، هرچند دختر به مساحقه راضى بوده ، ولى معناى رضايت به مساحقه ، اجازه در زوال بكارت نيست ؛ و با اين خصوصيّت ، باب زنا و مساحقه از هم جدا مىشود . معناى رضايت باكره به زنا ، يعنى اجازه‌ى به زوال بكارت ، كسى كه به از بين بردن بكارتش اجازه دهد ، ديگران مسئول نخواهند بود و نبايد ديه بدهند ؛ امّا در اين مقام ، فقط به مساحقه اجازه داده شده كه ملازمه‌اى با زوال بكارت ندارد ؛ مگر در صورتى كه دختر بداند زن با شوهرش مجامعت كرده و منى در رحمش قرار گرفته و يقين داشته باشد كه با مساحقه ، آن نطفه به رحمش منتقل مىگردد . در اين صورت ، بعيد نيست ملازمه بين رضايت به مساحقه و زوال بكارت برقرار باشد ؛ و گرنه در غير اين صورت ، ملازمه‌اى نيست ؛ و هيچ مساحقه‌اى مانند زنا نمىباشد .\r\nعلاوه بر اين ، روايت دلالت دارد كه بايد مهريه را زن شوهردار بپردازد ؛ زيرا ، او سبب زوال بكارت دختر شده است .\r\n\r\nزمان پرداخت مهرالمثل\r\nاگر دخترى كه آبستن شده قبل از وضع حمل مُرد ، و يا با صاحب نطفه ازدواج كرد و به وسيله‌ى او بكارتش زائل شد ، ديگر ديه‌اى به عهده‌ى زن نيست ؛ لذا ، امام راحل رحمه الله فرمود :\r\nمهر المثل بايد بعد از رفع بكارت داده شود . يعنى صبر كنيم و ببينيم ازاله‌ى بكارت به آن زن مستند مىشود يا نه ؛ اگر دختر مُرد يا به وسيله‌ى شوهر آن زن ازاله‌ى بكارت صورت\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 943 .\r\n","page_name":" 213 ","page_number":213},
  {"content":"\r\n\r\nگرفت ، موضوع ديه خود به خود منتفى مىگردد .\r\nبه روايت اين مسأله در گذشته اشاره كرديم . امام باقر و امام صادق عليهما السلام فرمودند :\r\nگروهى نزد امير مؤمنان عليه السلام آمدند تا مسأله‌ى مساحقه‌ى زنى كه شوهرش با او نزديكى كرده بود را با باكره‌اى مطرح كنند و حكم آن زن و باكره‌اى كه در اثر مساحقه آبستن شده بود ، بپرسند . آنان به امام مجتبى عليه السلام برخورد كرده ، مطلب را با او در ميان گذاشتند . آن حضرت فرمود : مهر جاريه‌ى باكره به عهده‌ى زن شوهردار است ؛ زيرا ، فرزند از او خارج نمىشود مگر آن كه بكارتش را از دست مىدهد ؛ زن محصنه را رجم مىكنند ، و انتظار مىكشند تا جاريه وضع حمل كند ؛ فرزند را به صاحب نطفه مىدهند و جاريه را حدّ مىزنند . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 426 ، باب 3 از ابواب حدّ سحق ، ح 1 و 3 .\r\n","page_name":" 214 ","page_number":214},
  {"content":"\r\n\r\n\r\nفصل سوّم : حدّ قيادت و ملحقات آن\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\n[ تعريف القيادة وطرق اثباتها 
  ]\r\n[ مسألة 14 - تثبت القيادة - وهي الجمع بين الرجل والمرأة أوالصبيّة للزنا أو الرجل بالرجل أو الصبيّ للواط - بالإقرار مرّتين ، وقيل : مرّة ، والأوّل أشبه . - ويعتبر في الإقرار بلوغ المقرّ وعقله واختياره وقصده ، فلاعبرة بإقرار الصبيّ المجنون والمكره والهازل ونحوه .\r\nوتثبت أيضاً بشهادة شاهدين عدلين . 
  ]\r\n\r\nتعريف قيادت و راه‌هاى اثبات آن\r\nاز محرّماتى كه بر اساس آن حدّ شرعى مقرّر شده ، قيادت است . قيادت يعنى فردى بين مرد و زنى براى زنا دلّالى كند ؛ خواه آن زن بالغ باشد يا كودك ؛ يا بين دو مرد براى لواط جمع كند و واسطه باشد . در روايات از اين فرد به « قوّاد » تعبير شده است .\r\nقيادت به دوبار اقرارِ قوّاد ثابت مىشود ؛ و قولى به ثبوت آن با يك مرتبه اقرار داريم . در اقرار به قيادت ، شرايط عمومى مقِّر از بلوغ ، عقل ، اختيار و قصد معتبر است .\r\nبنابراين ، اقرار كودك ، ديوانه و فردى كه اكراه شده باشد يا شوخى مىكند و مانند آن ارزشى ندارد .\r\nيكى ديگر از راه‌هاى ثبوت قيادت ، شهادت دو مرد عادل است .\r\n\r\nاختصاص قيادت به باب زنا و لواط\r\nاگر فردى واسطه‌ى سحق و مساحقه شد ، آيا بر عمل او قيادت صدق نمىكند ؟ آيا قيادت فقط به واسطه گرى زناى مرد و زن يا لواط دو مذكّر است ؟\r\nامام راحل رحمه الله در تحريرالوسيله و مرحوم محقّق در شرايع « 1 » همين دو مورد را گفته ، و متعرّض مساحقه نشده‌اند ؛ ولى از كتاب غنيه مرحوم ابن زهره « 2 » و جامع ابن‌سعيد قدس سره « 3 » و بعضى\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 943 .\r\n( 2 ) . غنية النزوع ، ص 427 .\r\n( 3 ) . الجامع للشرايع ، ص 557 .\r\n","page_name":" 217 ","page_number":217},
  {"content":"\r\n\r\nاز كتاب‌هاى قدما « 1 » تعميم عنوان استفاده مىشود ، آنان فرقى نگذاشته‌اند بين اين كه قوّاد بين دو مرد يا دو زن يا بين مرد و زن جمع كند تا مرتكب لواط يا مساحقه و يا زنا گردند .\r\nقيادت در لغت به معناى راهنمايى كردن ، رهبرى كردن و هدايت كردن آمده است .\r\nعلّت نامگذارى آن بر واسطه‌ى اين اعمال ، هدايت‌گرى شخص ثالث زن و مردى را براى تحقّق زنا ، و راهنمايى دو مرد يا دو زن براى تحقّق لواط يا مساحقه است .\r\nبا توجّه به معناى لغوى ، قيادت يك عنوان عامّى است كه در مساحقه نيز صادق است ؛ همان‌گونه كه در لواط و زنا مطرح مىباشد . ليكن فقها قيادت را به جمع بين مرد و زن براى زنا معنا كرده‌اند نه راهنمايى مرد و زن براى زنا ؛ به عبارت ديگر ، اگر مردى به دوستش مراجعه كرد و گفت : دنبال موردى مىگردم تا زنا كنم ؛ و او گفت : در فلان محلّه زنى است كه براى زنا آمادگى دارد . اگر قيادت به معناى هدايت و راهنمايى باشد ، در اين صورت قيادت صادق است ؛ زيرا ، اين فرد زنى را معرّفى و دوستش را به سوى او هدايت كرده است .\r\nامّا اگر معناى قيادت بالاتر از هدايت باشد ، شخص بايد در عمل بين زن و مرد جمع كرده ، و وسائل و مقدّمات اين جمع را فراهم كند ؛ به‌گونه‌اى كه آمادگى كامل براى زنا پيدا شود تا قيادت صدق كند . البته پس از فراهم شدن مقدّمات زنا و وسائلش با اجتماع مرد و زن ، قيادت صادق است ؛ و ظاهراً تحقّق زنا در مفهوم قيادت دخالت ندارد . بنابراين ، اگر مقدّمات را فراهم كرد ، زن و مرد آماده‌ى زنا شدند ، امّا مانعى پيش آمد كه زنا واقع نشد ، مثل اين كه بين زن و مرد برسر بعضى از مسائل نزاع شد ، در اين‌جا قيادت صادق است ؛ زيرا ، قيادت جمع بين زن و مرد به منظور تحقّق زنا است ؛ خواه زنايى در خارج واقع گردد يا نه .\r\nاز اين‌رو ، مىتوان گفت : قيادت از جهتى معناى وسيع دارد ؛ زيرا ، لازم نيست در تحقّق آن زنايى هم واقع شود ؛ بنابراين ، اگر به قصد تحقّق زنا بين مرد و زن جمع كرد ، عنوان\r\n\r\n\r\n","description":"","footnote":"\r\n( 1 ) . اصباح الشيعة بمصباح الشريعة ، ص 519 .\r\n","page_name":" 218 ","page_number":218},
  {"content":"\r\n\r\nقيادت صادق است . و از جهتى معنايش ضيق است ؛ زيرا ، به صرف ارشاد و راهنمايى قيادت گفته نمىشود . در حقيقت ، قيادت در فقه يك معناى خاصّى دارد .\r\nدليل بر اين مطلب ، رواياتى است كه در باب قيادت بر تحريم يا حدّش دلالت دارد .\r\nالبته اين روايات مربوط به جمع بين مرد و زن به منظور ارتكاب زنا است ؛ ولى تحقّق قيادت در باب لواط و غير آن را بايد به دليل ديگر اثبات كرد .\r\n\r\nدليل تعميم قيادت به باب لواط و مساحقه\r\nدر باب لواط ، بعيد نيست از راه اولويّت وارد شده ، و بگوييم : اگر جمع كردن بين مرد و زن ، حرام ، و بر آن حدّ مترتّب باشد ، جمع كردن بين دو مذكّر به طريق اولى حرام بوده و حدّ دارد .\r\nدر باب مساحقه نيز به يك اعتبار اولويّت هست ؛ زيرا ، مساحقه انحراف جنسى است كه از بانوان سر مىزند ؛ بر خلاف مسأله نكاح و زنا كه از دو جنس هستند ؛ ليكن زنا به نحو نامشروع است . ولى به اعتبار اين كه بنا بر مبناى مشهور - نه مبناى مختار ما - حدّ مساحقه سبك‌تر از حدّ زنا است ، زيرا در زنا رجم هست ، امّا زنى كه محصنه باشد و مساحقه كرده ، بنا بر مشهور رجم ندارد - ليكن ما به رجم فتوا داديم - لذا ، نمىتوان مساحقه را نيز مانند زنا در مسأله قيادت به حساب آورد .\r\nالبته به رواياتى كه مىگفت « سحاق النساء بينهنّ زنا » « 1 » نمىتوان تمسّك كرد ؛ و گفت :\r\nدر روايت مساحقه را مثل زنا قرار داده است ؛ و از آن‌جا كه در زنا قيادت هست ، در مساحقه نيز كه مانند آن است ، قيادت وجود دارد . بحث ما در حرمت جمع بين دو زن براى مساحقه نيست ؛ چرا كه اين مطلبى مسلّم است ، ليكن بحث در حدّى است كه بر اين عمل مترتّب است . با وجود ورود روايات در باب جمع بين مرد و زن ، چگونه مىتوان به تعميم قيادت نسبت به مساحقه فتوا داد ؟ زيرا ، ممكن است بر اين مسأله تعزير مترتّب باشد و نه حدّ .\r\n\r\nدليل تحريم قيادت\r\nاز محرّماتى كه در شرع اسلام بيان شده ، قيادت است ؛ و بر اين مطلب اجماع قائم شده است ؛ بلكه صاحب جواهر رحمه الله « 2 » ، در مورد آن ادّعاى ضرورت مىكند . مقصود از ضرورتى كه صاحب جواهر رحمه الله بيان مىكند ، ضرورت فقهى است نه ضرورت دينى ؛ لذا ، بر انكار آن حكم ارتداد مترتّب نيست .\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 86 ، باب 1 از ابواب حدّ سحق ، ح 3 .\r\n( 2 ) . جواهر الكلام ، ج 41 ، ص 399 .\r\n","page_name":" 219 ","page_number":219},
  {"content":"\r\n\r\nاز مهم‌ترين ادلّه‌ى قيادت كه فقها معمولًا به اين دليل توجّه نكرده‌اند ، رواياتى است كه بر ثبوت حدّ در قيادت دلالت مىكند . چرا قيادت حرام است ؟ زيرا ، به مرتكب آن حدّ زده مىشود . علاوه بر اين دليل ، به دو دليل ديگر نيز اشاره مىكنيم .\r\n1 - و في ( عقاب الاعمال ) بإسناد تقدّم في عيادة المريض عن رسول‌اللَّه صلى الله عليه و آله في حديث : قال : و من قاد بين امرأة ورجل حراماً حرّم اللَّه عليه الجنّة ومأواه جهنّم وساءت مصيراً و لم يزل في سخط اللَّه حتّى يموت . « 1 »\r\nفقه الحديث : پيامبر خدا صلى الله عليه و آله فرمود : كسى كه بين مرد و زنى براى حرام جمع كند ، خداوند بهشت را بر او حرام كرده ، جايگاهش در جهنّم بوده و بد جايگاهى است ؛ و هميشه در غضب خدا است تا بميرد .\r\n2 - قال : وفي خبر آخر : لعن رسول اللَّه صلى الله عليه و آله : الواصلة والمؤتصلة - يعني الزانية والقوّادة في هذا الخبر - . « 2 »\r\nصدوق رحمه الله در روايت ديگر نقل مىكند : رسول خدا صلى الله عليه و آله واصله و مؤتصله را لعنت كرد .\r\n« واصله » يعنى زانيه و « مؤتصله » يعنى « من يطلب الرجل » ، كسى كه « يطلب الوصل » ؛ به « قوّاده » معنا شده است ؛ يعنى زنى كه جمع بين مرد و زن براى تحقّق زنا را اراده مىكند .\r\nلذا ، حرمت قيادت مفروغ‌ٌعنه است .\r\n\r\nثبوت قيادت به اقرار\r\nامام راحل رحمه الله در تحريرالوسيله فرموده‌اند : قيادت به دو راه ثابت مىشود : اقرار و شهادت .\r\nسؤال اين است كه آيا در قيادت يك مرتبه اقرار كافى است يا دو مرتبه اقرار لازم است ؟ مشهور گفته‌اند : بايد دو مرتبه اقرار كند و با كمتر از آن قيادتى كه موضوع براى حدّ شرعى است ، اثبات نمىشود ؛ و غير مشهور به كفايت يك مرتبه فتوا داده‌اند .\r\nغير مشهور گفته‌اند : ما دليلى بر لزوم دو مرتبه اقرار براى ثبوت حدّ نداريم . در باب زنا\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 266 ، باب 27 از ابواب النّكاح المحرّم ، ح 2 .\r\n( 2 ) . همان ، ج 18 ، ص 430 ، باب 5 از ابواب حدّ سحق و قيادت ، ح 2 .\r\n","page_name":" 220 ","page_number":220},
  {"content":"\r\n\r\nو لواط دليل بر لزوم چهار مرتبه اقرار دلالت داشت و به آن ملتزم شديم ؛ امّا در اين باب دليلى نيست كه به آن اخذ كنيم ؛ لذا ، به عموم « إقرار العقلاء على أنفسهم جايز » « 1 » تمسّك مىكنيم . اين روايت بر مسمّاى اقرار تكيه كرده ، و اطلاق دارد ؛ پس ، اقرار در باب حقوق و اموال ، حدود را شامل مىشود . بنابراين ، به مقتضاى اطلاق روايت ، با يك مرتبه اقرار قيادت ثابت و حدّش مترتّب مىگردد .\r\nعلّت آن كه مشهور دو مرتبه اقرار را لازم دانسته ، ادلّه زير است :\r\nاوّلًا : ادّعاى اجماع مكرّر بر اين مطلب داريم .\r\nثانياً : مرحوم سلّار در مراسم « 2 » و علّامه رحمه الله در مختلف « 3 » گفته‌اند : از خصوصيّات ابواب حدود اين است كه هر موردى كه براى اثبات به دو شاهد نياز داشته باشد ، اقرارى كه جانشين آن مىشود نيز بايد دو مرتبه باشد .\r\nثالثاً : در روايت زن حامله كه نزد امير مؤمنان عليه السلام براى اقرار به زنا آمد ، داشتيم در هربارى كه به زنا اعتراف مىكرد ، امير مؤمنان عليه السلام از اقرارش به « شهادت » تعبير مىكردند ؛ حضرت در مرتبه‌ى اوّل اقرار زن ، فرمود : « اللّهمّ إنّها شهادة » و در مرتبه‌ى چهارم فرمود :\r\n« اللّهمّ إنّه قد ثبت عليها أربع شهادات » . « 4 »\r\nاز اين روايت استفاده مىشود كه حجيّت اقرار و اعتبارش ، به علّت اين است كه عنوان شهادت دارد ؛ ليكن چون شهادت بر نفس و ضرر خود انسان است ، به خصوصيّات و شرايط شاهد نياز ندارد . لذا ، لازم نيست مقرّ عادل باشد ؛ امّا جهت تعدّد را نمىتوان الغا كرد . اگر در اثبات آن عمل نياز به شهادت دو عادل است ، طبعاً اقرار نيز بايد دو مرتبه باشد .\r\n\r\nنقد ادلّه‌ى مشهور\r\nاگر « إقرار العقلاء على أنفسهم جايز » « 5 » قاعده‌اى است كه روايت بر آن دلالت دارد ،\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 133 ، كتاب الإقرار ، باب 3 ، ح 2 .\r\n( 2 ) . المراسم في الفقه الإمامي ، ص 261 .\r\n( 3 ) . المختلف ، ج 9 ، ص 224 ، مسأله 80 .\r\n( 4 ) . وسائل الشيعة ، ج 18 ، ص 377 ، باب 16 از ابواب حدّ زنا ، ح 1 .\r\n( 5 ) . همان ، ج 16 ، ص 133 ، كتاب الاقرار ، باب 3 ، ح 2 .\r\n","page_name":" 221 ","page_number":221},
  {"content":"\r\n\r\n- همان‌گونه كه مشهور مىگويند - در مقابل اين قاعده ، اين مطالب نمىتواند دليل باشد ؛ زيرا :\r\nاوّلًا : اجماع منقول است و اعتبار ندارد .\r\nثانياً : آن‌چه سلّار و علّامه رحمهما الله گفته‌اند بدون دليل است .\r\nثالثاً : به تعبيرات امير مؤمنان عليه السلام نيز نمىتوان مطلب عامّى كه از روايت و قاعده « إقرار العقلاء على أنفسهم جايز » استفاده مىشود را تخصيص زد ؛ و به عنوان يك مخصّص محكم و معتبر در مقابل عامّ قوى و معتبر مطرح كرد .\r\nاز اين‌رو ، بر فرض اين كه « إقرار العقلاء على أنفسهم جايز » به‌صورت يك قاعده‌ى كلّى باشد كه روايت معتبر بر آن دلالت دارد ، واقع مطلب كفايت يك‌بار اقرار است . بايد تحقيق در اين بحث را در باب اقرار پيگيرى كرد .\r\nامّا اگر « إقرار العقلاء على أنفسهم جايز » يك قاعده‌ى اصطيادى باشد كه فقها از موارد مختلف آن را اصطياد كرده و به دست آورده‌اند ، در اين صورت مىتوان قول مشهور را پذيرفت ؛ به خصوص كه اصل نيز به كمك ما مىآيد ؛ زيرا ، اصل اين است كه تا دو مرتبه اقرار محقّق نشود ، حدّ الهى جريان پيدا نمىكند . به عبارت ديگر ، شكّ داريم با يك مرتبه اقرار حدّ الهى ثابت مىشود يا نه ؟ اصل ، اقتضاى عدم ثبوت آن را دارد .\r\nبنابراين ، مسأله بر محور ثبوت اين قاعده و عدم آن دور مىزند و نسبت به خصوصيّات مقِرّ در سابق بحث كرديم .\r\n\r\nثبوت قيادت به شهادت\r\nدر جنبه‌ى اثبات اين مطلب كه قيادت با شهادت دو مرد عادل ثابت مىشود ، بحث و اختلافى نيست . بدون ترديد به بيش از دو شاهد نياز نداريم . همان بيّنه‌اى كه در مواضع ديگر لازم است در اين‌جا نيز كفايت مىكند .\r\nامّا سخن در جنبه‌ى نفى آن است كه آيا قيادت ، به شهادت چهار زن به جاى دو مرد يا\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nشهادت دو زن و يك مرد اثبات مىشود ؟ اين مطلب را يكى دوبار مطرح كرده‌ايم .\r\nدو دسته روايت داشتيم ؛ يك دسته بيان مىكرد شهادت زنان در باب حدود به‌طور كلّى پذيرفته نيست ، « 1 » و يك روايت نيز دلالت داشت : « تجوز شهادة النساء في الحدود مع الرجال « 2 » شهادت زنان به انضمام شهادت مردان پذيرفته است » ؛ اين روايت از نظر سند قابل تصحيح بود ؛ لذا ، مىتوان آن را مقيّد عمومات قرار داد و گفت « لا تجوز شهادة النساء في الحدود » مربوط به جايى است كه زن‌ها منفرد و به تنهايى شهادت دهند ؛ و اين روايت مىگويد : شهادت زن‌ها در صورت انضمام اشكالى ندارد ؛ ليكن روايت اطلاق ندارد تا در موردى كه چهار شاهد نياز داشتيم به شش زن و يك مرد و يا چهار زن و دو مرد اكتفا كنيم .\r\nقدر متيقّن از آن ، جانشينى دو زن به جاى يك مرد است .\r\nبحثِ قدر متيقّن در اين مقام ثمره ندارد . زيرا ، در ثبوت قيادت دو شاهد عادل كافى بوده و يك صورت براى انضمام متصوّر است ؛ و آن ، دو زن و يك مرد است . در نتيجه ، به حكم اين روايت ، شهادت دو زن و يك مرد براى اثبات قيادت جايز است . امّا در شهادت چهار زن ، انضمامى به رجال نيست و روايت صورت عدم انضمام را نمىگيرد ؛ بلكه روايات ديگر از شهادت زنان در اين صورت منع دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 262 ، باب 24 ، كتاب الشهادات ، ح 21 .\r\n( 2 ) . همان ، ص 264 ، ح 20 و 29 .\r\n","page_name":" 223 ","page_number":223},
  {"content":"\r\n\r\n[ حدّ القوّاد 
  ]\r\n[ مسألة 15 - يحدّ القوّاد خمس وسبعون « 1 » جلداً . ثلاثة أرباع حدّ الزاني ، و ينفى من 
  ] [ البلد إلى غيره ، والأحوط أن يكون النفي في المرّة الثانية ، وعلى قول مشهور يحلق رأسه ويشهر . ويستوي فيه المسلم والكافر والرجل والمرأة ، إلّاأنّه ليس في المرأة إلّا الجلد ، فلا حلق ولا نفي ولا شهرة عليها ولايبعد أن يكون حدّ النفي به نظر الحاكم . 
  ]\r\n\r\nحدّ قوّاد\r\nحدّ قوّاد سه چهارم حدّ زانى يعنى هفتاد و پنج تازيانه‌است ؛ به اضافه‌ى تبعيد از شهر ؛ البته احتياط در تبعيد كردن در مرتبه‌ى دوّم قوّادى است . مشهور گفته‌اند : بايد سرش را بتراشند و در شهر بگردانند تا مشهور شود و مردم او را ببينند . در تمام اين احكام ، مسلمان و كافر ، مرد و زن مساوىاند ؛ مگر اين كه در زن فقط بايد تازيانه بخورد و تراشيدن سر ، تبعيد و در شهر گرداندن ندارد . بعيد نيست حدّ نفى و تبعيد به‌طور كلّى به نظر حاكم باشد .\r\n\r\nدليل بر مسأله\r\nاساس اين مسأله بر يك روايت است و غير آن حديثى نداريم ؛ هرچند نسبت به بعضى از خصوصيّات آن تعبير به « روي » شده و يا در كتاب فقه الرّضا آمده است .\r\nمحمّد بن يعقوب ، عن عليّ بن ابراهيم ، عن أبيه ، عن محمّد بن سليمان ، عن عبداللَّه بن سنان قال : قلت لأبي عبداللَّه عليه السلام : أخبرني عن القوّاد ما حدّه ؟ قال :\r\nلا حدّ على القوّاد ، أليس إنّما يعطى الأجر على أن يقود ؟ ! قلت : جعلت فداك ، إنّما يجمع بين الذّكر والانثى حراماً . قال : ذاك المؤلّف بين الذّكر والأنثى حراماً ؟ فقلت : هو ذاك ، قال : يضرب ثلاثة أرباع حدّ الزّاني خمسة وسبعين سوطاً وينفى من المصر الّذي هو فيه . « 2 »\r\n\r\n\r\n","description":"","footnote":"\r\n( 1 ) . از نظر ادبيات عرب بايد « خمس و سبعين » باشد ، ظاهراً سهوى رُخ داده است .\r\n( 2 ) . وسائل الشيعة ، ج 18 ، ص 429 ، ابواب حدّ سحق ، ح 1 .\r\n","page_name":" 224 ","page_number":224},
  {"content":"\r\n\r\nفقه الحديث : در سند روايت ، محمّد بن سليمان است كه توثيق نداشته و مورد مناقشه است ؛ ليكن ضعف سند ضررى ندارد ؛ زيرا ، همه بر طبق آن فتوا داده‌اند . مسأله حدّ كه هفتاد و پنچ تازيانه است ؛ فقط در اين روايت آمده و مورد فتواى همه واقع شده ، و در مقدار آن اختلافى نيست ؛ بلكه در پاره‌اى از كتب قدما « 1 » بر آن ادّعاى اجماع كرده‌اند . اختلاف در جهات ديگر است .\r\nابن‌سنان از امام صادق عليه السلام مىپرسد : حدّ قوّاد چيست ؟ - معلوم نيست امام عليه السلام به چه علّتى و نكته‌اى - فرمودند : قوّاد حدّ ندارد ؛ او مُزد مىگيرد تا دهنه و افسار حيوان و مركب را گرفته ، راه ببرد و راهنمايى كند .\r\nابن‌سنان گفت : مقصود من از قوّاد كسىاست كه بين مرد و زنى براى حرام جمع كند .\r\nامام عليه السلام فرمود : حدّش سه چهارم حدّ زانى ، يعنىهفتاد و پنچ تازيانه است ؛ و از آن شهر تبعيد مىشود . دلالت روايت بر هفتاد و پنج تازيانه تمام و مورد اتّفاق فقها بوده ، مخالفتى هم نقل نشده است .\r\n\r\nكيفيّت حدّ نفى و ثبوت آن\r\nاين روايت بر اصل نفى و تبعيد دلالت دارد ؛ امّا نسبت به خصوصيّات بايد بحث شود كه آيا تبعيد در مرتبه‌ى اوّل قوّادى است يا مرتبه‌ى دوّم ؟ آيا مختص به مردان قوّاد است يا اعمّ از زن و مرد مىباشد ؟ علاوه آن كه مقدار تبعيد چه اندازه است ؟ اين سه جهت بايد بحث شود .\r\nجهت اوّل : تبعيد در كدام نوبت قوّادى است ؟\r\nشيخ طوسى رحمه الله در نهايه ، « 2 » مرحوم ابن ادريس در سرائر « 3 » و ابن سعيد قدس سره در جامع « 4 » معتقدند :\r\nشخص قوّاد در همان نوبت اوّل ، پس از اقامه‌ى حدّ تازيانه بر او بايد تبعيد گردد .\r\n\r\n\r\n","description":"","footnote":"\r\n( 1 ) . الانتصار ص 515 غنية النزوع ص 427 .\r\n( 2 ) . النهاية في مجرد الفقه والفتوى ص 710\r\n( 3 ) . السرائر ، ج 3 ، ص 471 .\r\n( 4 ) . الجامع للشرايع ، ص 557 .\r\n","page_name":" 225 ","page_number":225},
  {"content":"\r\n\r\nفتواى مرحوم شيخ مفيد « 1 » ، ابن‌زهره « 2 » ، ابن‌حمزه « 3 » و سلّار در مراسم « 4 » بر تبعيد در مرتبه‌ى دوّم است ؛ و امام راحل رحمه الله نيز در اين‌جا احتياط كرده‌اند .\r\nاگر دليل ما روايت ابن‌سنان « 5 » باشد ، « نفى » در روايت بر « جلد » عطف شده است ؛ پس همان‌گونه كه در مرتبه‌ى اوّل تازيانه مىخورد ، در همان نوبت نيز تبعيد مىگردد . جمود بر متن روايت ، اقتضاى تبعيد در نوبت اوّل را دارد .\r\nصاحب رياض رحمه الله « 6 » به اجماع تمسّك كرده و مىگويد : اجماع ، بر روايت مقدّم است و دلالت بر نفى در نوبت دوّم دارد ؛ لذا ، با اجماع در ظاهر روايت تصرّف مىكند . زيرا ، روايت « ينفى من المصر الّذي هو فيه » « 7 » اطلاق دارد ؛ و به سبب اجماع ، آن را به غير مرتبه اوّل مقيّد مىكنيم .\r\nبا وجود فتواى شيخ رحمه الله در كتاب نهايه - كتابى كه بر مبناى روايت تأليف شده و همان عبارت روايات به عنوان متن آن آمده است . - و نظر ابن‌ادريس رحمه الله كه روايت واحد را معتبر نمىداند و در عين حال به نفى بلد در مرتبه‌ى اوّل قائل شده ؛ هم‌چنين فتواى مرحوم ابن‌سعيد ، چطور مىتوان مسأله را اجماعى دانست ، به اين اجماع بها داد و آن را مقدّم بر اطلاق روايت كرد ؟\r\nالبتّه اگر دليل ما احتياط در حدود و « تدرء الحدود بالشبهات » « 8 » و امثال آن باشد ، از باب اين كه مقتضاى احتياط در تمام حدود و جريان « تدرء الحدود بالشبهات » « 9 » اين است كه در مرتبه‌ى دوّم حدّ نفى جارى گردد . امّا اگر دليل ، روايت باشد و بخواهيم بر طبق ضوابط\r\n\r\n\r\n","description":"","footnote":"\r\n( 1 ) . المقنعة ، ص 791 .\r\n( 2 ) . غنية النزوع ، ص 427 .\r\n( 3 ) . الوسيلة ، ص 414 .\r\n( 4 ) . المراسم الإمامى ، ص 259 .\r\n( 5 ) وسائل الشيعة ، ج 18 ، ص 429 ، باب 5 از ابواب حدّ سحق و قيادت ، ح 1 .\r\n( 6 ) . رياض المسائل ، ج 10 ، ص 108 .\r\n( 7 ) . وسائل الشيعة ، ج 18 ، ص 429 ، باب 5 از ابواب حدّ سحق و قيادت ، ح 1 .\r\n( 8 ) . همان ، ص 336 ، باب 24 از ابواب مقدّمات حدود ، ح 4 .\r\n( 9 ) . قاعده‌ى اصطيادى از حديث ادرؤا الحدود بالشبهات است . وسائل الشيعة ، ج 18 ، ص 336 ، باب 24 از ابواب مقدّمات‌حدود ، ح 4 .\r\n","page_name":" 226 ","page_number":226},
  {"content":"\r\n\r\nعمل كنيم ، بايد تبعيد را در مرتبه‌ى اوّل بدانيم ؛ و در مقابل اين روايت ، دليل قرص و محكمى نداريم كه دست از ظاهر آن برداريم . بنابراين ، به تبعيد در مرتبه‌ى اوّل فتوا مىدهيم .\r\nجهت دوّم : تعميم حدّ نفى نسبت به زن قوّاد\r\nنسبت به تبعيد در حقّ زنى كه قوّادى كند ، جاى مناقشه است ؛ زيرا ، سؤال در روايت از مرد قوّاد است ؛ مىپرسد : « أخبرني عن القوّاد » . حال اگر گفته شود : ثبوت تازيانه نيز براى مرد است و حقّ الغاى خصوصيّت در اين جهت وجود ندارد ؛ در جواب مىگوييم : از اين جهت الغاى خصوصيّت شده است ، امّا از جهت تبعيد دليلى بر الغاى خصوصيّت نداريم .\r\nبه عنوان تأييد ، مىگوييم : با توجّه به اين كه مذاق شارع درباره‌ى زنان معلوم است ، اگر بخواهند زنى را به سبب قيادتى به شهر غريبى تبعيد كنند ، منشاء فسادهاى متعدّد و گوناگون مىشود - در گذشته نيز به مورد ديگرى اشاره كرديم ؛ و اين استحسان نيست ، بلكه آگاهى از مذاق شارع است - لذا ، مىبينيم هيچ‌كس فتواى به تعميم نفى و تبعيد ندارد ؛ در حالى كه نسبت به تازيانه قائل به تعميم هستند .\r\nجهت سوّم : مدّت زمان تبعيد\r\nمدّت زمان تبعيد چه اندازه است ؟ يك سال ، بيشتر يا كمتر ؟\r\nصاحب كشف اللثام رحمه الله « 1 » به روايتى نسبت مىدهد كه معناى « النفى » « الحبس سنةً » است ؛ در حقيقت ، معناى نفى ، يك سال زندان است . بنابراين ، نفى به معناى تبعيد نيست ، بلكه يك سال زندانى شدن است .\r\nاوّلًا : ما به چنين روايتى برخورد نكرديم تا دلالتش را ببينيم .\r\nثانياً : آن‌چه كاشف اللثام رحمه الله مىگويد بر فرض اين كه روايت باشد ، روايت مرسله‌اى است كه اعتبار ندارد .\r\nثالثاً : اگر در پاره‌اى موارد نفى يك سال داريم ، دليل نمىشود هرجا « تبعيد » ذكر شد ، مقصود از آن يك سال باشد ؛ لذا ، صاحب جواهر رحمه الله « 2 » فرموده است : او را نفى مىكنيم تا\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 410 .\r\n( 2 ) . جواهر الكلام ، ج 41 ، ص 401 .\r\n","page_name":" 227 ","page_number":227},
  {"content":"\r\n\r\nتوبه كند ؛ هرگاه توبه كرد ، برمىگردد ؛ و اگر سال‌ها بگذرد و توبه نكند ، نفى و تبعيد ادامه دارد . امام راحل قدس سره نيز مىفرمايند : بعيد نيست مقدار تبعيد به نظر حاكم باشد . هر مقدارى صلاح مىداند ؛ دو ماه ، يا بيشتر و يا كمتر .\r\nبيان امام راحل قدس سره بهتر از نظر صاحب جواهر رحمه الله است ؛ زيرا ، ايشان تا توبه‌ى قوّاد حكم به تبعيد مىكند . اين قيد را از كجا استفاده كرده است ؟ روايت اصل نفى را متعرّض شده و مقدارش را معيّن نكرده است . اين مطلب بيانگر واگذارى تعيين مقدار نفى به عهده‌ى حاكم است . همان‌طور كه اگر روايتى گفت : « يجلد » و اشاره‌اى به صد تازيانه‌ى قرآن نداشته ، بلكه به صورت مطلق مطرح كند ، مىگوييم : تعيين مقدارش به عهده‌ى حاكم است ، هرچه او مصلحت مىبيند ، اقامه مىكند . در اين‌جا نيز اصل نفى را فرموده ، ولى مقدارش را بيان نكرده است ؛ لذا ، مىگوييم مدّت آن را حاكم معيّن مىكند .\r\n\r\nدليل اثبات حلق رأس و غيره\r\nفقها گفته‌اند : علاوه بر هفتاد و پنج تازيانه ، بايد سر مرد را تراشيده ، و او را دور شهر بگردانند و به مردم نشانش دهند تا او را بشناسند و عبرت بگيرند كه عاقبت قوّادى اين است . بر اين مطلب حتى ابن‌ادريس رحمه الله « 1 » كه به حجيّت خبر واحد معتقد نيست ، فتوا داده است .\r\nدليل اين عقوبت‌ها چيست ؟ در روايت ابن‌سنان « 2 » به اين مطلب هيچ اشاره‌اى نشده است ، بلكه ادّعاى اجماع « 3 » كرده‌اند ؛ به گونه‌اى كه ابن‌ادريس رحمه الله هم فتوا مىدهد .\r\n\r\n\r\n","description":"","footnote":"\r\n( 1 ) . السرائر ، ج 3 ، ص 471 .\r\n( 2 ) . وسائل الشيعة ، ج 18 ، ص 429 ، باب 5 از ابواب حدّ سحق و قيادت ، ح 1 .\r\n( 3 ) . غنية النزوع ، ص 427 ؛ الانتصار ، ص 515 .\r\n","page_name":" 228 ","page_number":228},
  {"content":"\r\n\r\nدر اين حالت ، مىتوان گفت : اجماع فقها بر اين فتوا بدون منشأ و مستند نمىتواند باشد ، معقول نيست از پيش خود چنين فتوايى داده باشند ؛ بنابراين ، با استناد به چنين شهرتى ، بعيد نيست فتوا بدهيم ؛ هرچند مرحوم محقّق « 1 » در شرايع اين را به « قيل » نسبت مىدهد ، امّا بالاتر از اين حرف‌ها است . از اين رو ، ارجح تراشيدن موى سر قوّاد و اشهار بين مردم و نشان دادن او است .\r\nاين خصوصيّات و عقوبات در حق زن معنا ندارد ؛ زيرا ، تراشيدن سر و مشهور كردن او و گردانيدنش معنا ندارد . بنابراين ، بر فرضى كه اين عقوبات ثابت شود ، به مرد اختصاص دارد ؛ و كسى به ثبوت آن‌ها در حقّ زن فتوا نداده است .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 944 .\r\n","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n\r\nفصل چهارم : حدّ قذف\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n[ الرمي بالزنا أو اللواط 
  ]\r\n[ مسألة 1 - موجب الحدّ الرمي بالزنا أو اللواط ، وأمّا الرّمي بالسحق وسائر الفواحش فلا يوجب حدّ القذف ، نعم للإمام عليه السلام تعزير الرامي . 
  ]\r\n\r\nنسبت دادن زنا و لواط\r\nحدّ قذف با نسبت دادن زنا يا لواط به كسى ثابت مىشود ؛ امّا نسبت دادن مساحقه و فواحش ديگر سبب اثبات حدّ قذف نيست ؛ هرچند امام عليه السلام بايد نسبت دهنده را تعزير كند .\r\n\r\nادلّه‌ى حرمت قذف\r\nدليل اوّل : در بحث‌هاى گذشته گفتيم مهم‌ترين دليل حرمت اعمالى كه بر آن‌ها عقوبت و حدّ مقرّر شده ، همان ادلّه‌اى است كه اثبات حدّ مىنمايد . اين ادلّه بيانگر آن است كه نه تنها قذف حرام است ، بلكه مرتبه‌ى قوى از حرمت را داراست ؛ و به همين دليل بر آن حدّ مترتّب شده است ؛ و گرنه محرّماتى نيز داريم كه ارتكاب آن‌ها تعزير دارد .\r\nدليل دوّم : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً وَ لَاتَقْبَلُواْ لَهُمْ شَهدَةً أَبَدًا وَ أُوْللِكَ هُمُ الْفسِقُونَ ؛ « 1 »\r\n« افرادى كه به زنان عفيف و پاكدامن - « محصنات » در آيه به معنى زنان شوهردار نيست ، بلكه همان‌طور كه در باب احصان گفتيم ، و شهيد ثانى رحمه الله فرمود : احصان در قرآن معانى مختلف دارد ، يكى از آن‌ها عفيف و پاكدامن است . « 2 » - نسبت زنا مىدهند و نمىتوانند چهار شاهد بر اثبات مدّعاى خودشان بياورند ، بر آنان هشتاد تازيانه بزنيد ؛ آنان از عدالت خارج مىشوند ، و شهادتشان در موارد ديگر نيز پذيرفته نمىشود ، مگر اين كه توبه كنند و اصلاح گردند . . . »\r\nاين آيه‌ى شريفه از دو نظر بر مطلب دلالت دارد : يكى از نظر ثبوت حدّ قذف ؛ زيرا ، اگر\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n( 2 ) . مسالك الافهام ، ج 14 ، ص 332 .\r\n","page_name":" 233 ","page_number":233},
  {"content":"\r\n\r\nعملى حرام نباشد ، حدّ معنا ندارد ؛ و دوّم ، از نظر تصريح به فسق اين افراد و عدم مقبوليّت شهادتشان ؛ چرا كه اگر عمل حرامى مرتكب نشده بودند ، فاسق نبودند . پس ، به سبب اين عمل حرام ( قذف ) عدالتشان مبدّل به فسق گشته است .\r\nدليل سوّم :\r\nعن أبي هريرة أنَّ رسول اللَّه صلى الله عليه و آله قال : اجتنبوا السبع الموبقات ، قيل : و ما هنّ ؟ قال : الشرك باللَّه والسحر و قتل النفس الّتي حرّم اللَّه إلّابالحقّ وأكل الربا وأكل مال اليتيم والتولّي يوم الزحف وقذف المحصنات الغافلات المؤمنات . « 1 »\r\nفقه الحديث : صاحب جواهر رحمه الله « 2 » اين روايت را در اوّل بحث قذف آورده است . مفادش اين است كه در بين محرّمات الهى هفت كار حرام است كه از موبقات و مهلكات به شمار مىآيد ؛ - يعنى در سطح بسيار بالايى قرار گرفته است - : شرك به خدا ، سِحر ، قتل نفس محترم ، خوردن ربا ، خوردن مال يتيم ، فرار از جنگ و پشت به جبهه كردن ، قذف زنان عفيف و آلوده كردن پاكدامنى آن‌ها .\r\nبنابراين ، بحثى در حرمت قذف نيست ؛ و ادلّه بر اين مطلب دلالت كامل دارد . لذا ، اگر زنى را رمى به زنا كنند ، بدون اشكال قذف محقّق گشته است . « رمى » و « قذف » يك معنا دارد ؛ همان‌طور كه رامى مَرمى را نشانه مىگيرد و تير را به‌سوى آن پرتاب مىكند ، در باب قذف نيز قاذف زن عفيف و پاكدامنى را نشانه‌گيرى مىكند ؛ و گويا لفظ « زنا » تيرى است كه به جانب او روانه مىكند .\r\nطرح يك اشكال و جواب آن\r\nآيه‌ى شريفه متضمّن تحقّق قذف در صورت نسبت دادن زنا به زن عفيف و پاكدامن است ، ولى نسبت به رمى مردى به زنا يا لواط دلالتى ندارد ؛ با آن كه رمى به لواط چه در جنبه‌ى فاعلى و چه جنبه‌ى مفعولى آن قذف است ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 11 ، ص 261 ، باب 46 از ابواب جهاد النفس ، ح 34 .\r\n( 2 ) . جواهر الكلام ، ج 41 ، ص 402 .\r\n","page_name":" 234 ","page_number":234},
  {"content":"\r\n\r\nپاسخ آن است كه هرچند آيه متعرّض رمى به لواط نشده است ، ليكن رواياتى كه در آينده مطرح مىكنيم ، به اين مطلب تصريح دارد .\r\n\r\nتعميم قذف نسبت به مساحقه\r\nآيا اگر به زنى نسبت مساحقه دادند ، موجب تحقّق قذف مىشود ؟ نظرات در اين مسأله مختلف است . ابوعلى اسكافى « 1 » و محقّق رحمهما الله « 2 » معتقدند قذف است ؛ امّا صاحب جواهر رحمه الله « 3 » و گروهى ديگر آن را قذف ندانسته‌اند .\r\nدليل قول اوّل : آيه‌ى شريفه الَّذِينَ يَرْمُونَ الْمُحْصَنتِ « 4 » دلالت بر عموم دارد ؛ زيرا ، در مورد رمى به زنا وارد نشده و رمى به مساحقه نيز مانند رمى به زنا است ؛ به ويژه با توجّه به ثبوت مساحقه به چهار شاهد مانند زنا ؛ لذا ، بايد به تعميم حكم كرد .\r\nدليل قول دوّم : از روايت وارد در اين باب استفاده‌ى حصر مىشود :\r\nوعن عليّ بن إبراهيم ، عن أبيه ، عن ابن محبوب ، عن عبداللَّه بن سنان ، قال :\r\nقال أبو عبداللَّه عليه السلام : قضى أمير المؤمنين عليه السلام أنَّ الفرية ثلاث يعني ثلاث وجوه : إذا رمى الرجل الرّجل بالزنا ، وإذا قال : إنَّ امّه زانية وإذا دعا لغير أبيه فذلك فيه حدّ ثمانون . « 5 »\r\nفقه الحديث : سند اين روايت صحيح است ؛ هرچند صاحب جواهر رحمه الله « 6 » از آن به حسنه تعبير كرده است . امام صادق عليه السلام فرمود : « فريه » - در بعضى از روايات به جاى « قذف » ، « فريه » آمده است ؛ همين‌طور در لسان فقها ، فرقى بين اين دو واژه در معنا نيست . - در سه‌جا ثابت است : 1 - مردى به مرد ديگر نسبت زنا بدهد ؛ 2 - به مادرش نسبت زنا بدهد و نه خود شخص ؛ 3 - مردى ديگر را به غير پدرش بخواند ؛ به عنوان مثال ، اگر پسر زيد است ،\r\n\r\n\r\n","description":"","footnote":"\r\n( 1 ) . مختلف الشيعة ، ج 9 ، ص 281 ، مسأله 140 .\r\n( 2 ) . شرايع الاسلام ، ج 4 ، ص 944 .\r\n( 3 ) . جواهر الكلام ، ج 41 ، ص 403 .\r\n( 4 ) . سوره‌ى نور ، 4 .\r\n( 5 ) . وسائل الشيعة ، ج 18 ، ص 432 ، باب 2 از ابواب حدّ قذف ، ح 2 .\r\n( 6 ) . جواهر الكلام ، ج 41 ، ص 403 .\r\n","page_name":" 235 ","page_number":235},
  {"content":"\r\n\r\nبگويد اى پسر بكر . بنابراين ، اگر فردى را به غير پدرش منسوب كند ، معنايش اين است كه زيد پدر تو نيست . در اين سه صورت ، حدّ هشتاد تازيانه جارى مىشود .\r\nصاحب جواهر رحمه الله « 1 » مىفرمايد : از روايت استفاده مىشود كه رمى به مساحقه قذف نيست ؛ زيرا ، هر سه صورت روايت ، درباره‌ى مسأله‌ى زنا است .\r\nاگر بگويى : روايت دلالتى بر لواط هم ندارد ، پس بايد قذف به لواط را نيز خارج كنيد ؟\r\nدر پاسخ مىگوييم : در باب لواط رواياتى وجود دارد كه ملحق به زنا مىشود و لازمه‌ى آن ، الحاق مساحقه به زنا نيست .\r\nطرح يك اشكال و جواب آن\r\nتعبيراتى در باب مساحقه داشتيم كه دلالت بر معناى وسيعى مىكرد و از آن‌ها استفاده مىشود كه مساحقه بايد به باب زنا ملحق گردد ؛ مانند روايتى كه مىگفت : « سحّاق النساء بينهن زنا » « 2 » اين روايت مىگويد : مساحقه نيز زنا است . ظاهر روايت ترتّب احكام زنا بر مساحقه است ؛ و يكى از احكام مترتّب بر زنا اين است كه اگر كسى زنى را به زنا رمى كرد ، بايد هشتاد تازيانه بخورد . در حقيقت ، رمى به زنا سبب ثبوت حدّ قذف است ؛ و مساحقه بر طبق اين روايت همان زنا است . پس ، حكمش نيز با آن يكى است .\r\nو با استدلال به آيه‌ى شريفه نيز مىتوانيم بگوييم : الَّذِينَ يَرْمُونَ الْمُحْصَنتِ « 3 » معناى وسيعى را در بر دارد ؛ و تبادر از آن ، خصوص زنا نيست ؛ بلكه هر چيز كه با عفّت زنان منافات دارد را شامل مىشود .\r\nاگر بگويى : لازمه‌ى اين بيان و معناى وسيع ، تحقّق قذف است نسبت به ملاعبه يا خلوت كردن با زن نامحرمى و يا تقبيل او ، زيرا رمى زن محصن به نسبت دادن هر عمل نامشروع محقّق مىشود .\r\nدر پاسخ مىگوييم : قيد ثُمَّ لَمْ يَأْتُواْ بِأَرْبَعَةِ شُهَدَآءَ « 4 » تمام محرّماتى كه اثباتش به\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 403\r\n( 2 ) . مستدرك الوسائل ، ج 18 ، ص 85 ، باب 1 از ابواب حدّ سحق ، ح 3 .\r\n( 3 ) . سوره‌ى نور ، 4 .\r\n( 4 ) . سوره‌ى نور ، 4 .\r\n","page_name":" 236 ","page_number":236},
  {"content":"\r\n\r\nچهار شاهد نياز ندارد را خارج مىكند ، و فقط محرّماتى كه چهار شاهد نياز دارد - يعنى زنا و مساحقه - باقى مىماند .\r\nليكن اطلاق آيه به‌گونه‌اى نيست كه بتوان از آن عموم را استفاده كرده و بر شمولش نسبت به مساحقه تكيه كنيم ؛ از طرفى در صحيحه‌ى ابن‌سنان نيز صحبتى از مساحقه به ميان نيامده است و در روايات ديگر نيز به مساحقه اشاره نشده و روايت « سحّاق النساء بينهنّ زنا » « 1 » نيز اشكال سندى دارد .\r\nدر نتيجه ، نمىتوان دايره‌ى قذف را تعميم داد ؛ به‌گونه‌اى كه مساحقه را نيز شامل گردد .\r\nالبته اين به آن معنا نيست كه اگر كسى به ديگرى نسبت مساحقه داد ، كار حرامى نكرده باشد . حرمت عمل مسلّم است امّا حدّ قذف ندارد ؛ بلكه عنوان تعزير محقّق است .\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 85 ، باب 1 از ابواب حدّ سحق ، ح 3 .\r\n","page_name":" 237 ","page_number":237},
  {"content":"\r\n\r\n[ الألفاظ الدالّة على القذف 
  ]\r\n[ مسألة 2 - يعتبر في القذف أن يكون بلفظ صريح أو ظاهر معتمد عليه كقوله :\r\n« أنت زنيت » أو « . . . لطت » أو « أنت زان » أو « لائط » أو « ليط بك » أو « أنت منكوح في دبرك » أو « يا زاني » « يا لاطي » ونحو ذلك ممّا يؤدّي المعنى صريحاً أو ظاهراً معتمداً عليه .\r\nو أن يكون القائل عارفاً بما وضع له اللفظ ومفاده في اللغة الّتي يتكلّم بها ، فلو قال عجمي أحد الألفاظ المذكورة مع عدم علمه بمعناها لم يكن قاذفاً ، ولا حدّ عليه ، ولو علم المخاطب ، وعلى العكس لو قاله العارف باللغة لمن لم يكن عارفاً فهو قاذف وعليه الحدّ . 
  ]\r\n\r\nالفاظ قذف\r\nاين مسأله دو مطلب را در بر دارد :\r\n1 - لفظى كه دلالت بر قذف مىكند ، يا بايد صريح در اين معنا باشد و يا ظهورى داشته باشد كه عقلا بر آن اعتماد مىكنند ؛ يعنى ظهورى كه احتمال خلاف در آن جريان دارد ، ليكن عقلا اين احتمال را ناديده مىگيرند ؛ مانند بيشتر محاورات و گفتگوهاى ما كه بر مبناى ظهورات و با اعتماد بر آن‌ها است . از اين‌رو ، فرموده است : اگر ظاهر معتمد عليه باشد ، كفايت مىكند ؛ مانند : « أنت زنيت » ( به فتحه يا كسره‌ى « تا » در هردو ) اگر مخاطب مرد يا زن باشد يا به مردى بگويد « لُطْتَ » تو لواط كردى ، « أنت زان أو لائط » .\r\nآيا بين « أنت زنيت » و « أنت زان » فرقى هست ؟ جمله‌ى اوّل حكايت از وقوع زنا در زمان گذشته است ؛ ولى جمله‌ى دوّم گاه در شأنيّت و وقوع فعل در آينده نيز استعمال مىشود ؛ يعنى تو آدمى هستى كه شأنيت اين مسأله در تو وجود دارد ؛ بنا بر اين معنا ، ديگر عنوان قذف صادق نيست . در اين‌جا بايد در بحث زير تأمّل و تدبّر نماييم :\r\nاگر كسى گفت : تو در آينده حتماً زنا خواهى كرد ، آيا قذف به شمار مىآيد ؟ بنا بر اين كه در « أنت تزني في ما بعد » شبهه‌ى تحقّق قذف باشد ، در « أنت زاني » نيز اين شبهه\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nهست ؛ ممكن است مقصود گوينده معناى استقبالى اسم فاعل باشد . لذا ، اين اشكال در « أنت لائط » نيز راه دارد .\r\nاگر به مردى بگويد « أنت ليط بك » يا « أنت منكوح في دبرك » يعنى تو مفعول باب لواط واقع شده‌اى و يا صريحاً بگويد : « يا زاني » و « يا لائط » و امثال آن كه معناى صريح يا ظهور معتنابهى كه به آن اعتماد شود در نسبت لواط يا زنا داشته باشد ، با گفتن اين‌گونه كلمات قذف محقّق مىگردد .\r\n2 - گوينده بايد عارف به معناى لغوى و مفاد آن كلمات در لغتى كه به آن تكلّم مىكند ، باشد . لذا ، اگر فرد عجمى كه اصلًا با لغت عرب آشنايى ندارد يكى از الفاظى كه در لغت عرب بر قذف و فريه دلالت مىكند ، به كار برد هر چند در مقابل او شخص عربى باشد كه معنا را مىفهمد ، قذف نكرده است و حدّ ندارد ؛ ولى اگر عارفِ به لغت ، شخص غير عارفى را با آن لغت قذف كند ، قاذف است و حدّ قذف ثابت مىگردد .\r\n\r\nمطلب اوّل : الفاظ دالّ بر قذف\r\nمقدّمه : دو بحث را بايد بررسى كنيم :\r\nبحث اوّل : آيا اشاره‌ى سر و مانند آن اگر مفهم قذف بود ، در تحقّق قذف كفايت مىكند ؟\r\nبه عبارت ديگر ، آيا تحقّق قذف به لفظ است يا به اشاره‌ى مفهمه نيز ثابت مىشود ؟\r\nاين مسأله در كلمات فقها مطرح نشده است . مثلًا در مجلسى زيد به عمرو نسبت زنا بدهد و عمرو در مقام انكار باشد ، ولى شما با تكانِ سر زيد را تأييد كنيد ، و بيننده متوجّه شود كه شما با اين تكان كار زيد را قبول داريد و تأييد مىكنيد .\r\nدر عبارت تحريرالوسيله - « يعتبر في القذف أن يكون بلفظ صريح . . . » - دو احتمال وجود دارد :\r\nالف : مقصود از اين عبارت جايى است كه پاى لفظ در كار مىباشد ، ولى كارى به اشاره نداشته باشد .\r\nب : فقط در باب قذف ، لفظ صريح يا ظاهر معتمدٌ عليه معتبر است و به غير آن واقع نمىشود .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبه نظر ما ، هرچند در كتب فقهى مانند جواهر و غير آن متعرّض اين فرع نشده‌اند ، ليكن به نظر مىرسد اگر اشاره كاملًا ظهور و دلالت داشته باشد ، به جاى لفظ صريح يا ظاهر مىنشيند .\r\nبحث دوّم : در صورتى كه قذف به لفظ باشد ، آيا لفظ صريح لازم است يا ظهور عرفى - هرچند احتمال خلاف نيز داده شود - كفايت مىكند ؟\r\nآيه‌ى شريفه الَّذِينَ يَرْمُونَ الْمُحْصَنتِ « 1 » مىفرمايد : كسانى كه زنان عفيف را رمى مىكنند ؛ بايد گفت براى « رمى » يك حقيقت و معناى شرعى نيست ، بلكه در فهم معناى آن بايد به عرف مراجعه كرد تا فهميد « رمى محصنات » در كجا و چگونه محقّق مىگردد ؟ آيا فقط صورتى است كه لفظ صراحت داشته باشد ، يا آن كه اگر ظهور مورد اعتناى عرف نيز داشته باشد ، كافى است ؛ به گونه‌اى كه عرف از ظهور همان معنايى را بفهمد كه از لفظ صريح مىفهمد ؟ در اين مورد دو روايت وجود دارد كه مفاد آن‌ها بايد بررسى شود .\r\n1 - وبإسناده عن وهب بن وهب ، عن جعفر بن محمّد عليه السلام ، عن أبيه عليه السلام أنَّ عليّاً عليه السلام لم يكن يحدّ في التعريض حتّى يأتي بالفرية المصرّحة يا زان أو يابن الزانية ، أو لست لأبيك . « 2 »\r\nفقه الحديث : « وهب بن وهب » توثيق ندارد . امام باقر عليه السلام فرمود : امير مؤمنان عليه السلام بر كنايه و تعريض ، حدّ قذف جارى نمىكرد ؛ يعنى در مواردى كه كلمات گوينده ظهورى در افترا و نسبت نداشت ، بلكه به عنوان تعريض و گوشه و كنايه ، بر مطلب دلالت داشت ، امير مؤمنان عليه السلام حدّ قذف را اقامه نمىكرد ؛ تا آن كه يك قذف و فريه‌ى صريحى از او سر زند ؛ مثل اين كه بگويد : اى زانى ، يا اى پسر زن زنا كار ، يا تو پسر پدرت نيستى .\r\nآيا روايت كه « فرية مصرّحة » دارد ، ظهور را خارج كرده و راه را منحصر در تصريح مىداند ؟ يعنى فقط موردى را مىگويد كه هيچ احتمال خلافى جريان نداشته ، و شائبه‌ى خلافى راه نداشته باشد .\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n( 2 ) . وسائل الشيعة ، ج 18 ، ص 454 ، باب 19 از ابواب حدّ قذف ، ح 9 .\r\n","page_name":" 240 ","page_number":240},
  {"content":"\r\n\r\nظاهراً مقصود روايت از تصريح ، صراحت اصطلاحى نيست كه مقابل ظهور قرار گيرد ؛ به دو قرينه :\r\nالف : تصريح در مقابل تعريض به‌كار رفته و ظهور نيز با تعريض تقابل دارد . اگر كسى كلمه‌اى را بگويد كه ظهور در مطلبى دارد ، نمىگويند : او مطلب را به كنايه و تعريض گفت .\r\nب : سه موردى كه در روايت مطرح است ، تصريح ندارد ؛ « لست لأبيك » ظهور در قذف دارد ؛ زيرا ، محتمل است مقصود گوينده اين باشد كه تو به پدرت شباهت ندارى و فضائل او در تو موجود نيست . اين احتمال هرچند خلاف ظاهر است ، ولى به هر حال احتمال است ؛ بنابراين ، مقصود از « فرية مصرحة » نمىتواند تصريح اصطلاحى باشد ؛ بلكه شامل ظواهرى مىشود كه در آن‌ها احتمال خلاف جا دارد ، ولى عرف به آن اعتنا نمىكنند .\r\n2 - وبإسناده عن محمّد بن الحسن الصفّار ، عن الحسن بن موسى الخشّاب ، عن غياث بن كلوب ، عن إسحاق بن عمّار ، عن جعفر عليه السلام ، أنَّ عليّاً عليه السلام كان يعزّر في الهجاء ولايجلد الحدّ إلّافي الفرية المصرّحة أن يقول : يا زان أو يابن الزانية أو لست لأبيك . « 1 »\r\nفقه الحديث : امام صادق عليه السلام فرمود : امير مؤمنان عليه السلام در مورد هجو حدّ نمىزد ؛ بلكه تعزير مىكرد . مگر در جايى كه فريه‌اى صريح باشد ، مانند اين كه بگويد : اى زانى ، يا اى پسر زن زنا كار ، يا تو پسر پدرت نيستى .\r\nدلالت اين روايت نيز مانند روايت گذشته است ؛ بنابراين ، مطلب اوّل تحريرالوسيله يعنى كفايت لفظ صريح يا ظاهر معتمدٌ عليه در حصول قذف تمام است .\r\n\r\nمطلب دوّم : علم گوينده به معناى كلمات\r\nاگر فردى غير عرب كلماتى كه در لغت عرب دلالت بر قذف و فريه دارد را استعمال كرد ، ولى علم و آگاهى به معناى آن نداشت ؛ هرچند مقابلش عرب باشد كه معناى آن الفاظ را مىفهمد . مثل اين كه بگويد : « أنت زان » يا « ليط بك » هر چند اجمالًا بداند حرف زشتى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 453 ، باب 19 از ابواب حدّ قذف ، ح 6 .\r\n","page_name":" 241 ","page_number":241},
  {"content":"\r\n\r\nاست و جمله‌ى خوبى نيست . در اين صورت قذف صدق نمىكند .\r\nقذف و رمى نياز به قصد دارد و قصد بر توجّه به معنا و استعمال لفظ در معنا توقّف دارد ؛ كسى كه معناى لفظ را نمىداند ، لفظ را در معنا استعمال نكرده است ؛ بلكه يك كلمه‌ى عربى گفته است . لذا ، بايد قاذف عالم به معناى لغت باشد . البتّه لازم نيست به ادبيات عرب عالم باشد ؛ همين مقدار كه بداند « أنت زنيت » يعنى زنا دادى ، خواه بداند اين صيغه‌ى ماضى است يا نداند . دانستن خصوصيّات لفظ لازم نيست ؛ همين مقدار كه اجمالًا بداند با اين كلمه به طرف مقابلش نسبت زنا مىدهد ، براى تحقّق قذف كافى است .\r\nاگر مطلب بر عكس شد ، يعنى شخص عربى با عجمى درگير و با لغت عربى عجم را قذف كرد ؛ هرچند فرد عجم نفهمد ، به او چه نسبتى مىدهد ، امّا همين مقدار كه گوينده مىفهمد چه كلماتى را به كار مىبرد و چه معنايى دارد ، قذف محقّق مىگردد ؛ و الَّذِينَ يَرْمُونَ الْمُحْصَنتِ « 1 » شامل حالش مىشود . زيرا ، قذف عملى است كه از قاذف سر مىزند و از سنخ لفظ است ؛ و در لفظ بايد متكلّم قاصد و متوجّه به معنا باشد ؛ خواه سامع معنا را بفهمد يا نفهمد ؛ و چه‌بسا اصلًا آن كلام به گوش مقذوف نرسد ؛ مانند كسى كه مىگويد « يا بن الزانية » ؛ در اين‌جا نسبت زنا به مادرش داده است و نه به خودش ؛ در عين حال ، قذف محقّق است . در نتيجه ، در تحقّق قذف لازم نيست مقذوف بر قذف اطّلاع پيدا كند تا چه رسد كه معناى قذف را بفهمد .\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n","page_name":" 242 ","page_number":242},
  {"content":"\r\n\r\n[ نفي الولد 
  ]\r\n[ مسألة 3 - لو قال لولده الّذي ثبت كونه ولده بإقرار منه أو بوجه شرعي :\r\n« لست بولدي » فعليه الحدّ ، و كذا لوقال لغيره الّذي ثبت بوجه شرعي أنّه ولد زيد :\r\n« لست بولد زيد » أو « أنت ولد عمرو » .\r\nنعم ، لو كان في أمثال ذلك قرينة على عدم إرادة القذف ولو للتعارف فليس عليه الحدّ ، فلو قال : « أنت لست بولدي » مريداً به ليس فيك ما يتوقّع منك أو « أنت لست بابن عمرو » مريداً به ليس فيك شجاعته مثلًا فلا حدّ عليه ولا يكون قذفاً . 
  ]\r\n\r\nنفى ولد\r\nاگر بچّه‌اى را كه واقعاً فرزند خودش هست - ( يعنى يا به اقرارش ثابت شده اين فرزند ، فرزند او است و يا به جهت شرعى ديگرى مثل اين كه همسرى دارد و صاحب فراش است ، با آن زن وطى كرده و اين بچّه از آن زن متولد شده است ؛ به حكم « الولد للفراش وللعاهر الحجر » « 1 » حكم به فرزندى او شده است . ) - انكار كند و بگويد تو فرزند من نيستى ؛ بر او حدّ مىزنند . همين‌طور اگر به شخصى كه از راه شرعى ثابت شده فرزند زيد است ، بگويد :\r\n« تو فرزند زيد نيستى » يا « فرزند عمرو هستى » بر گوينده حدّ جارى مىشود .\r\nآرى ، اگر كسى به بچّه‌اش بگويد : تو فرزند من نيستى و قرينه‌اى در كار باشد كه آن‌چه ما از تو انتظار داشتيم نيستى ، ما مىخواستيم يك بچه‌ى سر تا پا كمال و فضيلت باشى ، به تو اميدها داشتيم ، ولى تو بر خلاف اميد و توقّع ما هستى ؛ در اين صورت كه پدر در مقام تأديب فرزندش و موعظه و نصيحت او است ، حدّ جارى نمىگردد و اصلًا قذف نيست ؛ بلكه بحث در جايى است كه هيچ قرينه‌اى بر اين مطالب نداشته باشيم و لفظ ظهور داشته باشد در اين معنا كه مادرت در رابطه‌ى نامشروعى به تو آبستن شده و تو از او متولّد گشته‌اى ، و آن عمل‌نامشروع هم زنا بوده است . زيرا ، احتمال مىدهد كه عمل نامشروع از روى اكراه سر زده باشد و او را اكراه بر زنا كرده باشند و يا به سبب وطى به شبهه به تو\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ص 569 ، باب 58 از ابواب نكاح‌العبيد و الإماء ، ح 7 .\r\n","page_name":" 243 ","page_number":243},
  {"content":"\r\n\r\nآبستن شده باشد . به هر حال ، بايد به گونه‌اى كلام ظهور داشته باشد كه اين احتمالات در نظر عرف مورد اعتنا نباشد .\r\nدر نتيجه ، اگر به فرزندش گفت : تو فرزند من نيستى ، و اين كلام ظهور در تحقّق زنا از مادرش داشت ، قذف و حدّ قذف جارى مىشود . در كتاب لعان ، يكى از موجبات لعان را نفى ولد گفته‌اند ؛ يعنى اگر نفى ولد كرد ، يا بايد لعان كند يا حدّ قذف بر او جارى مىشود ، بحث ما در مسقطات حدّ قذف نيست ، بلكه در مثبتات آن است .\r\nدليل اين فرع\r\n1 - محمّد بن يعقوب ، عن عليّ بن إبراهيم ، عن أبيه ، عن النوفلي ، عن السكوني ، عن أبي عبداللَّه عليه السلام قال : من أقرّ بولد ثمّ نفاه جلد الحدّ والزم الولد . « 1 »\r\nفقه الحديث : سكونى يعنى اسماعيل بن ابىزياد از امام صادق عليه السلام نقل مىكند كه آن حضرت فرمود : هر شخصى كه به فرزندى اقرار كرد و بعد او را نفى نمود ، حدّ قذف به او زده مىشود و ولد هم به او ملحق مىگردد .\r\n2 - وعن محمّد بن يحيى ، عن محمّد بن أحمد ، عن محمّد بن عيسى ، عن محمّد بن سنان ، عن العلاء بن الفضيل ، عن أبي عبداللَّه عليه السلام قال : قلت له :\r\nالرّجل ينتفى من ولده وقد أقرّ به قال : فقال ، إن كان الولد من حرّة جلد الحدّ خمسين سوطاً حدّ المملوك وإن كان من أمة فلا شيء عليه . « 2 »\r\nفقه الحديث : سند روايت مشتمل بر محمّد بن سنان است كه او را تضعيف كرده‌اند . از امام صادق عليه السلام مىپرسد : مردى فرزندش را نفى مىكند - « ينتفي من ولده » را با « مِنْ » جاره و « مَنْ » موصول مىتوان خواند ، ليكن « ينتفي » جالب نيست و معناى لازم دارد ؛ بايد « ينفى » باشد - در حالى كه به او اقرار كرده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 457 ، باب 23 از ابواب حدّ قذف ، ح 1 .\r\n( 2 ) . همان ، ح 2 .\r\n","page_name":" 244 ","page_number":244},
  {"content":"\r\n\r\nامام عليه السلام فرمود : اگر مادر اين فرزند حرّ باشد ، بر اين شخص پنجاه تازيانه - حدّ مملوك در باب زنا - مىزنند و اگر مادرش كنيز است ، حدّى در كار نيست .\r\nسند اين روايت ضعيف بوده و كسى نيز بر طبق آن فتوا نداده است ؛ به تعبير مرحوم كاشف اللثام « 1 » روايت متروكه‌اى است . بنابراين ، دليل عمده ما روايت اوّل است كه به عنوان تأييد از آن استفاده كرديم ؛ و گرنه مطلب بر طبق قواعد تمام بود .\r\nاگر كسى به شخصى كه به وجه شرعى ثابت شده فرزند زيد است ، بگويد : تو فرزند زيد نيستى ؛ يا تو فرزند عمرو هستى . همان بحث گذشته در اين دو صورت نيز جريان دارد . اگر قرينه‌ى متعارفى وجود دارد كه بيانگر مقصود متكلّم باشد ، و ظهور كلام در اين مطلب باشد كه تو به فضايل زيد ، شجاعتش ، علمش ارتباط ندارى ، قذف نخواهد بود .\r\nامّا اگر هيچ قرينه‌اى نيست ؛ مقام و موقعيّت نيز اقتضاى چنين مطلبى را ندارد ، و ظاهر كلامش اين است كه با « لست بولد زيد » مىخواهد بگويد : مادرت خطا رفته و تو ارتباط به زيد ندارى ، بلكه فرزند شخص ديگرى هستى . در اين صورت ، روايات گذشته ( روايت عبداللَّه بن سنان ، وهب بن وهب ، و اسحاق بن عمّار ) « 2 » اين مورد را شامل مىشود .\r\nدر روايت ابن‌سنان داشت : « إذا دعى لغير أبيه » و آن را به عنوان « فريه‌ى مصرّحه » مطرح كرده است ؛ صاحب جواهر رحمه الله « 3 » متن روايت را « إذا ادّعي لغير أبيه » نقل كرده ولى در وسائل « دعى » آمده است . به هر حال ، مقصود اين است كه اگر به كسى بگويد : تو پسر پدرت نيستى ؛ يعنى « لست بولد زيد الّذي هو معروف بأنّه أبوه » .\r\nنتيجه آن كه اگر در اين موارد ، روايت هم نبود ، اين كلام ظهور عرفى - در صورت نبودن قرينه بر خلاف - در نسبت دادن زنا به مادر اين فرد دارد ؛ بنابراين ، قذف به زنا است . امّا با وجود قرينه‌ى بر خلاف و اراده نكردن قذف ، حدّى مترتّب نيست .\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 411 .\r\n( 2 ) . وسائل الشيعة ، ج 18 ، ص 432 ، ح 2 ؛ و ج 18 ، ص 454 ، باب 19 از ابواب حدّ قذف ، ح 6 و 9 .\r\n( 3 ) . جواهر الكلام ، ج 41 ، ص 403 .\r\n","page_name":" 245 ","page_number":245},
  {"content":"\r\n\r\n[ موارد ثبوت التعزير 
  ]\r\n[ مسألة 4 - لو قال : « يا زوج الزانية » أو « يا اخت الزانية » أو « يابن الزانية » أو « زنت امّك » وأمثال ذلك فالقذف ليس للمخاطب ، بل لمن نسب إليه الزنا . و كذا لوقال : « يابن اللاطيء » أو « يابن الملوط » أو « يا أخ اللاطيء » أو « يا أخ الملوط » مثلًا فالقذف لمن نسب إليه الفاحشة لا للمخاطب . نعم ، عليه التعزير بالنسبة إلى إيذاء المخاطب وهتكه فيما لا يجوز له ذلك . 
  ]\r\n\r\nموارد ثبوت تعزير\r\nاگر مخاطب يا « منسوب إليه الزنا » متعدّد باشند مثلًا به شوهر زنى بگويند : « اى شوهر زن زانى » يا به پسر زنى يا خواهرش گفته شود : « پسر مرد زنا كار » ، « خواهر زن زنا كار » و همين‌طور در باب لواط بگويد : « پسر لاطى » يا « پسر ملوط » يا « برادر لاطى » يا « برادر ملوط » ، بدون اشكال قذف محقّق است ؛ و نمىتوان در آن ترديد كرد . ليكن بحث در اين است كه قذف به چه كسى ارتباط دارد ، به مخاطب يا غير او ؟\r\nعلّت طرح بحث اين است كه يكى از شرايط پياده شدن حدّ قذف ، مطالبه‌ى مقذوف است ؛ لذا ، بايد معلوم گردد مقذوف كيست ، والّا اصل ثبوت قذف را در بحث گذشته مفصل گفتيم .\r\nدر اين‌گونه الفاظ كه از متكلّمى صادر مىشود ، عرفاً روشن است كه منسوب به مخاطب ، قذف شده است . وقتى مىگويد : « يابن الزانية » ، نسبت زنا به مادر شنونده مىدهد نه به خود او . بله ، چنين كلامى نسبت به مخاطب هتك و ايذا است كه فعل حرام است و مجوّزى ندارد . لذا ، در رابطه با اين هتك ، بايد تعزير گردد و نسبت به قذف ، اگر مقذوف اجراى حدّ را مطالبه كرد ، شرع اقامه مىكند .\r\nنتيجه : در اين مسأله اصل قذف مسلّم بوده و اضافه‌اش به مقذوف يك امر عرفى و عقلايى است ؛ و تعزير گوينده در رابطه با ايذاى مخاطب است . پس ، اين فرع بر طبق قاعده تمام است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n[ موارد عدم ثبوت حدّ قذف 
  ]\r\n[ مسألة 5 - لوقال : « ولدتك امّك من الزنا » فالظاهر عدم ثبوت الحدّ ، فإنّ المواجه لم يكن مقذوفاً ، ويحتمل انفراد الأب بالزنا أو الامّ بذلك ، فلا يكون القذف لمعيّن ، ففي مثله تحصل الشبهة الدارئة . ويحتمل ثبوت الحدّ مع مطالبة الأبوين ، و كذا لو قال :\r\nأحدكما زان فإنّه يحتمل الدرء ويحتمل الحدّ بمطالبتهما . 
  ]\r\n\r\nموارد عدم ثبوت حدّ قذف\r\nاگر به مخاطبش بگويد : « مادرت تو را از زنا زاييد » ، ظاهراً حدّ قذفى در كار نيست ؛ زيرا ، نسبت به مخاطب قذفى واقع نشده ، و نسبت زنا به او نداده است . فقط ايذا و هتك است ؛ ولى قذف نسبت به پدر و مادر ، امكان دارد . ليكن با توجّه به اين نكته كه در تحقّق زنا لازم نيست هر دو طرف ( زن و مرد ) زانى باشند ، ممكن است يك طرف به زنا مرتكب شده و يا در حقّ او وطى به شبهه باشد . بنابراين ، قول گوينده محتمل است قذف به زنا نسبت به پدر باشد و محتمل است نسبت به مادر قذف باشد . با وجود اين دو احتمال ، فرد معيّنى را قذف نكرده است . در اين صورت ، قاعده‌ى « الحدود تدرء بالشبهات » « 1 » پياده مىشود و مىگوييم : حدّ قذف ثابت نيست .\r\nممكن است بگوييم : در صورتى كه پدر و مادر آن شخص هر دو اجراى حدّ را مطالبه كنند ، حدّ جارى مىگردد ؛ و مانند اين مسأله است اگر فردى نسبت به دو نفر مخاطب خود بگويد : « يكى از شما دو نفر زانى هستيد » ، احتمال مىدهيم كه حدّ ساقط باشد ؛ و احتمال مىدهيم با مطالبه‌ى هردو ، حدّ ثابت گردد .\r\n\r\nنظر مرحوم محقّق\r\nمرحوم محقّق در كتاب شرايع الاسلام مىفرمايد : « ولو قال : ولدت من الزنا ، ففي وجوب الحدّ لُامّه تردّد ، لاحتمال انفراد الأب بالزنا ولا يثبت الحدّ مع الاحتمال . أمّا لوقال :\r\n\r\n\r\n","description":"","footnote":"\r\n( 1 ) . قاعده‌ى اصطيادى از حديث : « ادرؤا الحدود بالشبهات » است . وسائل الشيعة ، ج 18 ، ص 336 ، باب 24 از مقدّمات‌حدود ، ح 4 .\r\n","page_name":" 247 ","page_number":247},
  {"content":"\r\n\r\nولدتك امّك من الزنا فهو قذف للُامّ ، وهذا الاحتمال أضعف ، ولعلّ الأشبه عندي التوقف لتطرّق الاحتمال وإن ضعف » . « 1 »\r\nمسأله‌ى اوّل تحريرالوسيله را دوگونه مىشود مطرح كرد ؛ يك‌بار مادر را در نظر گرفته و مىگويند : « ولدتك امّك من الزنا » و يك‌بار به مخاطب مىگويد : « ولدت من الزنا » و هيچ سخنى از پدر و مادر نيست ؛ و به تعبير زبان فارسى مىگويد : حرام‌زاده ، زنازاده و مانند آن ؛ ولى از عبارت محقّق رحمه الله استفاده مىشود دو فرض و دو عنوان است و هركدام حكمى دارد .\r\nايشان فرموده :\r\nاگر بگويد : « ولدت من الزنا » و اسمى از پدر و مادر نياورد ، در واجب شدن حدّ نسبت به مادر مخاطب تردّد داريم ؛ زيرا ، ممكن است مادر زنا نداده و پدر زنا كرده باشد ؛ و با احتمال ، حدّ ثابت نمىگردد .\r\nو اگر بگويد : « ولدتك امّك من الزنا » قذف مادر است ؛ و احتمال زنا كردن پدر ضعيف‌تر است ؛ و نمىتوان به اين احتمال اعتنا كرد . آن‌گاه مىفرمايد : اشبه نزد من توقّف در اجراى حدّ است . زيرا ، راه احتمال باز است . و با وجود احتمال و شبهه ، هرچند ضعيف باشد ، قاعده‌ى « الحدود تدرأ بالشبهات » « 2 » پياده مىگردد .\r\n\r\nاشكال كيفيّت طرح مسأله در تحريرالوسيله\r\nاشكال اوّل : در مسأله‌ى اوّل ، دو فرض مطرح است ؛ يكى « ولدت من الزنا » و ديگرى « ولدتك امّك من الزنا » ، چرا مرحوم امام فقط فرض دوّم را مطرح كردند ؛ با آن كه فرض اوّل خيلى شايع است و در زبان فارسى به صورت « حرام‌زاده » ، « زنازاده » و . . . رواج دارد ؟\r\nبر فرض اين كه هر دو يك حكم هم داشته باشند ، باز بايد مطرح مىشد ؛ همان‌گونه كه در مسأله‌ى گذشته در گفتن « أخت الزانية » ، « زوج الزانية » ، « يابن الزانية » و . . . مطرح شد . لذا ، براى عدم تعرّض ايشان ، وجه صحيحى به نظر نمىرسد .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 944 .\r\n( 2 ) . وسائل الشيعة ، ج 18 ، ص 336 ، باب 24 از ابواب مقدّمات حدود ، ح 4 .\r\n","page_name":" 248 ","page_number":248},
  {"content":"\r\n\r\nاشكال دوّم : بيشتر فقها از متقدّم و متأخّر ، فرض اوّل - « ولدت من الزنا » - را مطرح و روى آن بحث كرده‌اند ؛ چرا ايشان متعرّض آن نشده‌اند ؟ اگر يك حكم دارند ، بايد به صورت عطف هر دو را مىآورد .\r\n\r\nدليل فرض اوّل : « ولدت من الزنا »\r\nدر تعبير « ولدت من الزنا » - يا به زبان فارسى « تو زنازاده‌اى » - كه اسم پدر و مادر مطرح نيست ، تولد از زنا سه صورت تصوّر دارد : 1 - زانى بودن پدر و مادر ، 2 - پدر زانى باشد و مادر مكره يا وطى به شبهه باشد 3 - بر عكس ، مادر ، زانى بوده و پدر مكره يا وطى به شبهه باشد .\r\nآن‌چه در اين‌جا قدر متيقّن است ، تحقّق نسبت زنا است ؛ و طرف نسبت نيز يكى از زن و مرد ( پدر و مادر شنونده ) و يا هر دو هستند . دو بحث مطرح است : 1 - حكم اين مسأله و فرع چيست ؟ 2 - آيا لازم است راهى پيدا كنيم تا طرف نسبت زنا معيّن شود ؟\r\nبحث اوّل : برخى از فقها گفته‌اند : اضافه زنا به مادر بيش از پدر است ؛ زيرا ، معناى « ولدت من الزنا » اين است كه مادرت تو را از زنا زاييده و فرقى با « يابن الزانية » و « المتولّد من الزنا » ندارد .\r\nگروهى از فقها همانند شيخ طوسى رحمه الله ، « 1 » شيخ مفيد رحمه الله ، « 2 » قاضى رحمه الله « 3 » و محقّق صاحب شرايع رحمه الله در كتاب نكت النهاية ، « 4 » گفته‌اند : « ولدت من الزنا » نسبتى است كه به‌طور مستقيم به مادر توجّه پيدا مىكند ؛ زيرا ، كسى كه با ولادت سر و كار دارد ، مادر است ؛ هرچند ، پدر « والد » و به مادر « والده » مىگويند ، ولى كلمه‌ى ولادت اضافه خاصى به مادر دارد ؛ لذا ، اين اضافه‌ى بيشتر اقتضا مىكند كه اين نسبت ، توجّه مستقيم به مادر پيدا كند .\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 723 .\r\n( 2 ) . المقنعة ، ص 793 و 794 .\r\n( 3 ) . المهذب ، ج 2 ، ص 547 .\r\n( 4 ) . النهاية و نكتها ، ج 3 ، ص 339 .\r\n","page_name":" 249 ","page_number":249},
  {"content":"\r\n\r\nنقد اين نظر : اين استدلال را نمىتوان پذيرفت ؛ زيرا ، پدر و مادر ، هر دو در ولادت فرزند نقش دارند ؛ و قرآن از هر دو تعبير به « والد » و « والدة » كرده است : وَالْوَ لِدَ تُ يُرْضِعْنَ أَوْلدَهُنَّ « 1 » ، وَ وَالِدٍ وَمَا وَلَدَ « 2 » .\r\nاز اين‌رو ، وقتى كلمه‌ى ولادت به پدر و مادر اضافه مىشود ، نمىتوان گفت : اضافه‌ى ولادت نسبت به مادر بيشتر و سهم او زيادتر است . پس ، اين استدلال تمام نيست .\r\n\r\nنظر علّامه و شهيد رحمهما الله و نقد آن\r\nجمله‌ى « ولدت من الزنا » به سبب ارتباط ولادت به پدر و مادر ، در نسبت زنا به هر دو ظهور دارد ؛ يعنى پدرت و مادرت هر دو زانى هستند ؛ لذا ، بايد دو حدّ به او زد ؛ يكى براى قذف پدر و ديگرى براى قذف مادر . « 3 »\r\nاشكال اين دليل نيز روشن است ؛ در اين جمله ، سه احتمال هست : زناى هر دو ، زناى پدر و زناى مادر . حال ، به چه مناسبت در زناى هر دو ظهور پيدا كند ؟ قدر متيقّن از اين جمله ، تحقّق نسبت زنا به يكى از اين دو است .\r\nنظر صاحب جواهر رحمه الله\r\nاين بزرگوار اصرار دارد كه حدّ در اين‌جا به‌طور كلّى منتفى است ؛ زيرا ، وجود مقذوف در قذف براى مطالبه‌ى اجراى حدّ لازم است . مقذوف در اين صورت كيست ؟ هيچ يك از پدر و مادر را به‌طور معيّن و مشخّص نمىتوان مقذوف دانست .\r\nاين مورد شبيه جايى است كه فردى مشغول قذف كردن است ، امّا نمىدانيم چه كسى را قذف مىكند ؛ در اين‌جا هرچند قذف صريح و مؤكّد باشد ، امّا چون مقذوف معيّن نيست ، نمىتوان شهادت داد . بنابراين ، با گفتن « زنازاده » ، « حرام‌زاده » و « ولدت من الزنا » حدّ قذف ساقط است . « 4 »\r\n\r\n\r\n","description":"","footnote":"\r\n( 1 ) . سوره‌ى بقره ، 233 .\r\n( 2 ) . سوره‌ى بلد ، 3 .\r\n( 3 ) . قواعد الاحكام ، ج 2 ، ص 260 ؛ اللمعة الدمشقية ، ص 167 و 168 ؛ الروضة البهية ، ج 9 ، ص 167 و 168 .\r\n( 4 ) . جواهر الكلام ، ج 41 ، ص 405 .\r\n","page_name":" 250 ","page_number":250},
  {"content":"\r\n\r\nنظر علّامه رحمه الله « 1 » و مرحوم شهيد در مسالك « 2 »\r\nحدّ قذف بين پدر و مادر مردّد بوده و از اين دو خارج نيست ؛ و اين بحث مانند گفتن :\r\n« أحدكما زان » است . لذا ، مىگوييم : حدّ ساقط است ؛ ليكن در صورتى حدّ جارى مىشود كه هر دو آن را مطالبه كنند .\r\nاحتمالى در كلام مرحوم علامه داده‌اند كه اگر كسى گفت : « ولدت من الزنا » يا « أحدكما زان » حاكم شرع بايد قاذف را مجبور به تعيين مقذوف كند ؛ و آن‌گاه حدّ قذف را بزند .\r\nعلّامه رحمه الله اين مطلب را به صورت احتمال گفته است ، و آن‌چه خودش اختيار مىكند ، اين است كه اجراى حدّ متوقّف بر مطالبه‌ى هر دو است .\r\n\r\nنظر برگزيده\r\nواقع مطلب اين است كه بايد با توجّه به ادلّه‌ى قذف بحث را پيگيرى كرد ؛ و آن اين كه آيا ادلّه ، اين‌گونه موارد را شامل مىشود ؟\r\nآيه‌ى شريفه‌ى : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً « 3 » موردى كه يكى از دو خواهر را قذف كند ، شامل نمىشود ؛ بايد يك ظهور قوى و مطمئنّى داشته باشيم تا شامل گردد ؛ والّا قاعده‌ى « الحدود تدرأ بالشبهات » « 4 » در آن پياده مىشود ؛ خصوصاً با توجّه به اين كه مبناى حدود بر مسامحه و تخفيف است ؛ و با توجّه به ذيل آيه كه فرموده : اگر چهار شاهد نياورند ؛ اقامه‌ى شاهد بر زناى يكى از دو نفر\r\n\r\n\r\n","description":"","footnote":"\r\n( 1 ) . قواعد الاحكام ، ج 2 ، ص 260 .\r\n( 2 ) . مسالك الافهام ، ج 14 ، ص 428 .\r\n( 3 ) . سوره‌ى نور ، 4 .\r\n( 4 ) . وسائل الشيعة ، ج 18 ، ص 336 ، باب 24 از ابواب مقدّمات‌الحدود ، ح 4 .\r\n","page_name":" 251 ","page_number":251},
  {"content":"\r\n\r\nفايده ندارد ، بايد شهادت به زناى فرد معيّن بدهند نه فرد مردّد . اگر شهادت به صورت ترديد اقامه شود ، هرگز حدّ اقامه نمىگردد .\r\nبين مسأله‌ى « رمى » و « شهادت » رابطه است . رمى در جايى است كه « شاهد » نباشد و شاهد در جايى مؤثّر است كه « مشهود عليه » مشخّص باشد . بنابراين ، آيه‌اى كه اساس ثبوت حدّ قذف است ، چگونه اين مورد را شامل مىشود ؟ جايى كه به نحو ابهام « أحدهما زان » يا « ولدت من الزنا » باشد ، نمىدانيم چه كسى را رمى كرده است ، تا به او حدّ بزنيم .\r\nتقرير ما از مطلب بهتر از صاحب جواهر رحمه الله است ، و با تكيه بر آن مىگوييم : حدّى وجود ندارد .\r\nطرح بحث به روش تحرير الوسيله\r\nامام راحل رحمه الله فرمود : اگر بگويد : « ولدتك امّك من الزنا » حكم چيست ؟ آيا در اين‌جا كه ولادت به مادر اضافه شده ، قذف مادر به زنا است ؟ يا چنين جمله‌اى اعمّ از اين است كه مادر زنا داده باشد يا اين كه او را به زنا اكراه كرده باشند و او باردار شده باشد ؛ پس از زايمان ولادت طفل را به مادر نسبت مىدهند در حالى كه از سوى او زنايى نبوده است و اين صورت با صورت قبل فرقى ندارد .\r\nمرحوم محقّق رحمه الله اين صورت را قذف مادر دانسته است ؛ « 1 » ليكن صحيح نيست . زيرا ، « امّ » به عنوان فاعل ولادت مطرح شده نه در رابطه‌ى با زنا ؛ « ولدتك امّك » هر كسى را مادرش زائيده است و كلمه‌ى « من الزنا » كه در دنباله‌ى آن آمده مشخص نمىكند چه كسى زنا كار است ؛ لذا ، ذكر « امّ » مسأله را عوض نمىكند و قذف را متوجّه مادر نمىكند .\r\nبنابراين ، كلام صاحب شرايع رحمه الله تمام نيست .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 944 .\r\n","page_name":" 252 ","page_number":252},
  {"content":"\r\n\r\n[ قذف الفاعل مع ذكر المفعول 
  ]\r\n[ مسألة 6 - لو قال : « زنيت أنت بفلانة » أو « لطت بفلان » فالقذف للمواجه دون المنسوب إليه على الأشبه ، وقيل : عليه حدّان . 
  ]\r\n\r\nقذف فاعل با ذكر نام مفعول\r\nاگر فردى به مخاطبش بگويد : تو با فلان زن زنا كردى يا با فلان شخص لواط كردى ، در ثبوت قذف نسبت به مخاطب و مواجه اختلافى نيست ؛ بلكه مورد اتّفاق است . زيرا ، يك لفظ صريح و يا ظاهرى معتمد عليه نزد عقلا از متكلّم صادر شده است كه دلالت بر نسبت زنا به مخاطب دارد ، همان‌گونه كه اگر متعلّق و مفعول را نام نمىبرد ، قذف به لواط و زنا محقّق بود .\r\nاشكال و اختلاف در اين است كه آيا نسبت به زن يا مردى كه به‌طور صريح نامشان را برده نيز قذف صدق مىكند ؟\r\nشيخ طوسى رحمه الله در نهايه ، « 1 » مبسوط « 2 » و خلاف « 3 » و شيخ مفيد « 4 » و ابن‌زهره رحمهم الله « 5 » معتقدند دو قذف واقع شده و بايد دو حدّ به او زد ؛ و در خلاف و غنيه ادّعاى اجماع كرده‌اند . دليل اين گروه در شرايع الإسلام چنين ذكر شده است : « لأنّه فعل واحد متى كذب في أحدهما كذب في الآخر » . « 6 » مقصودشان اين‌است كه زنا يك فعل متقوّم به دو نفر است ؛ زنا مانند ظرف و مَظروف است ؛ يعنى اضافه‌اى به فاعل و اضافه‌اى به مفعول دارد . لذا شخصى كه مىگويد :\r\n« تو با هند زنا كردى » ، اگر در جنبه‌ى فاعلى او را تكذيب كرده و گفته‌اش را قذف بدانيم ، در جنبه‌ى مفعولى نيز بايد كلامش را فريه دانست . در نتيجه ، دو حدّ بايد اقامه گردد ؛ زيرا ، دو فريه و قذف محقّق شده است .\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 725 و 726 .\r\n( 2 ) . المبسوط ، ج 8 ، ص 16 .\r\n( 3 ) . الخلاف ، ج 5 ، ص 405 ، مسأله 49 .\r\n( 4 ) . المقنعة ، ص 793 .\r\n( 5 ) . غنية النزوع ، ص 428 .\r\n( 6 ) . شرايع الاسلام ، ج 4 ، ص 944 و 945 .\r\n","page_name":" 253 ","page_number":253},
  {"content":"\r\n\r\nدر مقابل اين گروه ، محقّق رحمه الله در شرايع - هرچند در ابتدا مىفرمايد : « فيه تردّد » « 1 » ليكن پس از آن ، استدلال گروه را جواب مىدهد - و مرحوم علّامه در تحرير « 2 » و صاحب جواهر « 3 » و ابن ادريس رحمهم الله « 4 » قول ديگرى اختيار كرده‌اند .\r\nاستدلال مرحوم محقّق جالب توجّه است ؛ « 5 » مىفرمايد : هرچند زنا متقوّم به دو نفر است و در آن جنبه‌ى فاعليّت و مفعوليت مطرح است ، ولى اين‌طور نيست كه هرجا زنا شد ، هر دو نفر حدّ بخورند ؛ زيرا ، ممكن است از طرف مرد زنا باشد ، ولى از طرف زن اكراه يا اشتباهى باشد . بنابراين ، بايد در موارد وقوع زنا ، فعل فاعل و مفعول را جداگانه سنجيد و شرايط آنان را در نظر گرفت ؛ چه‌بسا در اقامه‌ى حدّ بايد تفكيك كرد . در مقام ما ، وقتى متكلّم مىگويد : با فلان زن زنا كردى ، از كجا اثبات مىكنيد به زن نيز نسبت زنا داده است ؟\r\nممكن است آن زن مكره بوده ، يا در حقّ او وطى به شبهه باشد .\r\nآرى ، اگر مىگفت : « أنت زنيت بفلانة الزانية » ، در اين صورت ، به هر دو نسبت زنا داده است ؛ امّا بحث ما در جمله‌ى « أنت زنيت بفلانة » است ؛ اثبات حدّ در يك طرف ، ملازمه با اثباتش در طرف ديگر ندارد .\r\nبنابراين ، قاعده اقتضا مىكند در دو جمله « أنت زنيت بفلانة » و « أنت لطت بفلان » يك قذف نسبت به مخاطب محقّق شده باشد ؛ در اين مقام ، روايتى را به عنوان مؤيّد آورده‌اند :\r\nمحمّد بن يعقوب ، عن محمّد بن يحيى ، عن أحمد بن محمّد بن عيسى ، عن\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 944 و 945 .\r\n( 2 ) . تحرير الاحكام ، ج 2 ، ص 237 ؛ المختلف ، ج 9 ، ص 268 ، مسأله 120 .\r\n( 3 ) . جواهر الكلام ، ج 41 ، ص 407 .\r\n( 4 ) . السرائر ، ج 3 ، ص 520 .\r\n( 5 ) . در فقه شيعه متنى به متانت و محكمى شرايع نوشته نشده ، مرحوم والدم [ پدر حضرت آيت‌اللَّه فاضل لنكرانى 
  ] از مرحوم‌آية اللَّه بروجردى سؤال كردند ، آيا مىتوانيد كتابى مانند شرايع بنويسيد ؟ مرحوم بروجردى رحمه الله فرمود : من قدرت نوشتن يك صفحه از شرايع را ندارم . با آن كه مرحوم بروجردى هشتاد سال فقه را ريشه‌يابى كرده بود و بين فقهاى متأخّر و متقدّم كمتر كسى به پايه‌ى او مىرسد ، چنين اعترافى مىكند . محقّق با آن همه عظمت در شرايع در كمتر موردى فتواى صريح مىدهد ، بلكه به اقوى ، احوط ، تردّد و امثال آن اكتفا مىكند ؛ در اين مسأله با آن كه فتواى شيخ و ديگران را رد مىكند ، امّا مسأله را به صورت تردّد مطرح مىكند . لذا بايد از افرادى همانند او درس گرفت و تجرّى بر فتوا نداشت .\r\n","page_name":" 254 ","page_number":254},
  {"content":"\r\n\r\nابن محبوب ، عن العلاء بن رزين وأبي أيّوب ، عن محمّد بن مسلم ، عن أبي جعفر عليه السلام ، في رجل قال : لامرأته : يا زانية أنا زنيت بك ، قال : عليه حدّ واحد لقذفه إيّاها ، وأمّا قوله : أنا زنيت بك فلا حدّ فيه إلّاأن يشهد على نفسه أربع شهادات بالزّنا عند الإمام . « 1 »\r\nفقه الحديث : در اين صحيحه ، از امام باقر عليه السلام مىپرسد : مردى به زنش گفت : اى زناكار با تو زنا كردم - ( اگر در متن روايت « لامرأته » باشد ، مقصود زناى قبل از ازدواج است ؟ در اين صورت ، مىتواند با لعان ، حدّ قذف را ساقط كند ؛ و ممكن است « لامرأة » باشد . به هر حال ، در هر دو صورت ، قذف صادق است ؛ اگرچه به احتمال قوى عبارت « لامرأة » است ) - .\r\nامام عليه السلام فرمود : يك حدّ به سبب قذف زن به او مىزنند ؛ امّا بر آن‌چه گفت : با تو زنا كردم ، حدّى نيست ؛ مگر آن كه چهار شاهد بر ضرر خودش نزد امام بياورد تا شهادت به زناى او دهند . اين روايت را مؤيّد استدلال مرحوم محقّق قرار داده‌اند ؛ زيرا ، اين مقام نيز چنين بوده و يك حدّ قذف دارد .\r\nنقد تأييد : مطلب و مضمون روايت به دو دليل با بحث ما فرق مىكند ؛ لذا ، ربطى به اين بحث ندارد : 1 - در روايت دو نسبت زنا وجود دارد : يكى « زانيه » و يكى « زنيتُ » ؛ اگر بخواهد به بحث ما شباهت پيدا كند ، بايد بگويد : « أنت زنيت بفلانة وهي زانية » و اگر چنين تعبيرى از او سر زند ، به طور قطع و يقين دو حدّ ثابت مىگردد .\r\n2 - در بحث ما ، اسناد به دو طرف است ؛ يكى مخاطب و فاعل ، و ديگرى غايب و مفعول ؛ ولى در روايت اسناد به يك طرف است ؛ زيرا ، معنا ندارد انسان خود را قذف كند ؛ بلكه اقرار محسوب مىشود . لذا ، روايت هيچ ارتباطى به بحث ما و تأييد آن پيدا نمىكند .\r\nروايت مخالف\r\nوبالإسناد عن ابن محبوب ، عن عباد بن صهيب ، عن أبي عبداللَّه عليه السلام ، قال :\r\n\r\n\r\n","description":"","footnote":"\r\n( 1 ) . وسائل الشيعة ، ج 8 ، ص 446 ، باب 13 از ابواب حدّ قذف ، ح 1 .\r\n","page_name":" 255 ","page_number":255},
  {"content":"\r\n\r\nسمعته يقول : كان علي عليه السلام يقول : إذا قال الرّجل للرّجل : يا معفوج ( مفتوح ) يا منكوح في دبره فإنّ عليه حدّ القاذف . « 1 »\r\nفقه الحديث : عباد بن صهيب از راويان عامّه و بدون توثيق است . « 2 »\r\nامام صادق عليه السلام فرمود : امير مؤمنان عليه السلام مىفرمود : اگر زيد به عمرو بگويد : « تو كسى هستى كه در دُبُرت نكاح شده است » . بر گوينده حدّ قاذف زده مىشود .\r\nروايت دلالت دارد كه بر چنين عبارتى حدّ قذف مترتّب است ؛ در حالى كه ممكن است مفعول به اين كار اكراه شده باشد . اگر از كلمه‌ى « لواط » و مانند آن استفاده كرده بود ، چون در كلمه‌ى « لواط » اكراه معنا ندارد ، بر عملى كه خالى از اكراه و اشتباه است ، حدّ مترتّب است ؛ امّا عبارت « منكوح فى دبره » اعمّ از لواط است ؛ زيرا ، احتمال اكراه جا دارد . با اين حال ، در روايت ، حدّ قذف مترتّب شده است .\r\nبا توجّه به اين روايت ، در بحث ما ، وقتى مىگويد : « أنت زنيت بهندٍ » ، چرا دو حدّ قذف جارى نشود ؟ چه فرقى بين « أنت منكوح في دبره » و اين جمله است ؟ در نتيجه ، اين روايت مؤيّد فتواى شيخ مفيد « 3 » و شيخ طوسى رحمهما الله « 4 » مىگردد .\r\nاز نظر ظهور عرفى و دلالت عرفى ، بين « أنت منكوح في دبره » و « أنت زنيت بفلانة » فرق روشنى وجود دارد ؛ هرچند در عبارت اوّل ، احتمال اكراه و اشتباه راه دارد ، ولى اين احتمال ، خلاف ظاهر لفظ است ؛ و عرفاً فرقى بين « أيّها الملوط » و « أيّها المنكوح في دبره » نيست . به خلاف « أنت زنيت بفلانة » كه ظهور عرفى در اسناد زنا به « فلانة » ندارد .\r\nصاحب جواهر رحمه الله فرمود : ترتّب حدّ در « منكوح في دبره » يا به خاطر اجماع ، يا نصّ و يا دلالت عرفى است ؛ و اين ، سبب ثبوت حدّ در اين مقام نمىگردد . « 5 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 433 ، باب 13 از ابواب حدّ قذف ، ح 2 .\r\n( 2 ) . استاد در كتاب الحدود كه به قلم خودشان تحرير شده ، از روايت به « موثّقه‌ى عباد بن صهيب » تعبير كرده‌اند ؛ ص 288 .\r\n( 3 ) . المقنعة ، ص 793 .\r\n( 4 ) . النهاية ، ص 725 و 726 ؛ المبسوط ، ج 8 ، ص 16 .\r\n( 5 ) . جواهر الكلام ، ج 41 ، ص 407 .\r\n","page_name":" 256 ","page_number":256},
  {"content":"\r\n\r\nاين كلام تمام نيست . زيرا ، روايت در مقام بيان مطلبى بر خلاف قاعده نيست تا بگوييم اثبات حدّ در « منكوح فى دبره » به اجماع يا نصّ است ؛ بلكه ما تابع دلالت عرفى هستيم .\r\nبنابراين ، روايت قبل مؤيّد اين فتوا نيست و اين روايت نيز با آن مخالفتى ندارد .\r\nبه نظر مىرسد فتواى امام راحل قدس سره دراين‌جا بهتر و بر طبق قاعده باشد ؛ يعنى حدّ در رابطه‌ى با مواجه - نه منسوب اليه - ثابت مىگردد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n[ قذف الملاعنة وابنها 
  ]\r\n[ مسألة 7 - لو قال لابن الملاعنة : « يابن الزانية » أو لها « يا زانية » ، فعليه الحدّ لها .\r\nولو قال : لامرأة « زنيت أنا بفلانة » أو « زنيت بك » فالأشبه عدم الحدّ لها ولو أقّر بذلك أربع مرّات يحدّ حدّ الزاني . 
  ]\r\n\r\nقذف ملاعنه و فرزندش\r\nاين مسأله مشتمل بر دو فرع است :\r\n1 - اگر به پسر زنى كه لعان شده ، بگويد : « پسر زن زنا كار » ؛ يا به آن زن بگويد : « اى زناكار » حدّ قذف بر گوينده به نفع آن زن ثابت مىگردد . - ( لعان دو سبب دارد : يكى نفى ولد ، كه فعلًا كارى به آن نداريم و ديگر ، اسناد زنا به همسر ) - .\r\n2 - اگر بگويد : « با فلان زن زنا كردم » يا به زنى خطاب كند و بگويد : « با تو زنا كردم » ، اشبه عدم حدّ قذف است ؛ امّا اگر چهاربار اقرار كند ، حدّ زنا به او زده مىشود .\r\n\r\nفرع اوّل : حكم قذف ملاعنه و فرزندش\r\nخداوند متعال درباره‌ى لعان مىفرمايد :\r\nوَ الَّذِينَ يَرْمُونَ أَزْوَ جَهُمْ وَ لَمْ يَكُن لَّهُمْ شُهَدَآءُ إِلَّآ أَنفُسُهُمْ فَشَهدَةُ أَحَدِهِمْ أَرْبَعُ شَهدَ ت‌ِم بِاللَّهِ إِنَّه‌ُو لَمِنَ الصدِقِينَ * وَ الْخمِسَةُ أَنَّ لَعْنَتَ اللَّهِ عَلَيْهِ إِن كَانَ مِنَ الْكذِبِينَ * وَ يَدْرَؤُاْ عَنْهَا الْعَذَابَ أَن تَشْهَدَ أَرْبَعَ شَهدَ ت‌ِم بِاللَّهِ إِنَّه‌ُو لَمِنَ الْكذِبِينَ * وَ الْخمِسَةَ أَنَّ غَضَبَ اللَّهِ عَلَيْهَآ إِن كَانَ مِنَ الصدِقِينَ . « 1 »\r\nدر مجموعه‌ى اين آيات مىفرمايد : مردى كه به زنش نسبت زنا داد و شاهد و بيّنه‌اى نداشت ، بر او حدّ قذف ثابت مىشود ؛ منتهى اگر اين مرد نزد حاكم شرع صيغه‌هاى لعان را بخواند ، حدّ قذف از او ساقط و حدّ زنا بر زن ثابت مىگردد ؛ و اگر زن هم صيغه‌هاى لعان را گفت ، حدّ زنا از او نيز ساقط ، و زن و شوهر بر يكديگر حرام ابدى مىشوند .\r\n\r\n\r\n","description":"","footnote":"\r\n( 1 ) . سوره‌ى نور ، 6 - 9 .\r\n","page_name":" 258 ","page_number":258},
  {"content":"\r\n\r\nبا تحقّق لعان ، اگر شخصى به فرزند اين زن بگويد : « يابن الزانية » و يا به خود اين زن بگويد : « اى زناكار » ، زناى صريحى به اين زن نسبت داده است ، و بايد حدّ قذف بر او زد .\r\nاسناد زنا از طرف شوهرش ، زناكار بودن زن را اثبات نمىكند ؛ لذا ، قاعده اقتضا مىكند به قاذف ، حدّ قذف بزنند .\r\nنكته‌ى مهم : علّت طرح اين مسأله چيست ؟ زن ملاعنه ، زنى است كه شوهرش او را لعان كرده ؛ و در حقيقت ، با لعان شوهر زناى او شرعاً ثابت شده است . آيا اگر به كسى كه زنايش شرعاً ثابت شده بگويند : « اى زناكار » ، باز حدّ قذف ثابت است ؟ اين يك مسأله‌ى عمومى و مورد ابتلا است ؛ لذا ، بايد دو مسأله را جداگانه بررسى كرد :\r\n1 - در صورتى كه زناى زنى نزد حاكم شرع ثابت شد و حاكم نيز بر او حدّ جارى كرد ، اگر كسى به او بگويد : « أيّتها الزانية » ، آيا حدّ قذف دارد ؟ اين هم فريه است ؟\r\n2 - زنى كه با لعانِ شوهرش زناى او ثابت شده ، اگر به او بگويند : « يا زانية » يا به فرزندش « يابن الزانية » گفته شود ، حكمش چيست ؟\r\nبين دو مسأله فرق زيادى است ؛ علاوه بر اين كه در مسأله‌ى اخير رواياتى نيز داريم .\r\nنكته‌ى فرق ، اين است كه هرچند با لعان شوهر ، زناى زن ثابت مىشود ؛ ليكن مرحله‌اى از ثبوت كه با لعان زن از بين مىرود ، به خلاف موردى كه با بيّنه يا اقرار ، زناى زن اثبات شده باشد ؛ در اين‌جا غير از اجراى حدّ راهى نيست . و اگر زن صيغه‌هاى لعان را بخواند ، اثرى نداشته و بر آن فايده‌اى مترتّب نمىشود .\r\nادلّه قذف ملاعنه\r\nدر صورت لعان ، اگر نسبت زنا به زن بدهد يا به پسرش « يابن الزانية » بگويد ، حدّ قذف ثابت مىگردد ؛ روايات وارد در اين موضوع نيز دلالت تامّ دارد :\r\n1 - محمّد بن يعقوب ، عن عليّ بن إبراهيم ، عن أبيه ، وعن عدّة من أصحابنا ، عن سهل بن زياد ، جميعاً ، عن ابن محبوب ، عن مالك بن عطيّه ، عن سليمان يعني ابن خالد ، عن أبي عبداللَّه عليه السلام ، قال : يجلد قاذف الملاعنة . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 422 ، باب 8 از ابواب حدّ قذف ، ح 1 .\r\n","page_name":" 259 ","page_number":259},
  {"content":"\r\n\r\nفقه الحديث : هرچند صاحب جواهر رحمه الله « سلمان » آورده « 1 » ليكن « سليمان بن خالد » صحيح است . سند روايت چندان تعريفى ندارد « 2 » . از امام صادق عليه السلام روايت مىكند : قاذف ملاعنه را تازيانه مىزنند .\r\nآيا « يجلد » ظهور در حدّ جلد دارد يا مقصود تعزير است ؟\r\nاوّلًا : كلمه‌ى قاذف ظهور در حدّ قذفى دارد كه آيه‌ى شريفه‌ى نور مطرح كرده است .\r\nثانياً : روايت حلبى كه در ادامه مىآيد ، مراد از « جلد » را توضيح مىدهد .\r\n2 - وعنه ، عن أبيه ، عن ابن أبي عمير ، عن حمّاد ، عن الحلبي ، عن أبي عبداللَّه عليه السلام ، في رجل قذف ملاعنة قال : عليه الحدّ . « 3 »\r\nفقه الحديث : در اين صحيحه ، امام عليه السلام درباره‌ى مردى كه زن ملاعنه‌اى را قذف كرد ، حكم به حدّ نموده است . اين روايت ، روايت گذشته را تفسير مىكند ؛ يعنى حدّ قذف ، بايد هشتاد تازيانه زده شود .\r\n3 - وبإسناده ، عن محمّد بن يحيى ، عن محمّد بن الحسين ، عن صفوان ، عن شعيب ، عن أبي بصير ، عن أبي عبداللَّه عليه السلام ، عن رجل قذف امرأته فتلاعنا ثمّ قذفها بعد ما تفرّقا أيضاً بالزنا ، أعليه حدّ ؟ قال : نعم ، عليه حدّ . « 4 »\r\nفقه الحديث : سند اين روايت خوب است . ابو بصير از امام صادق عليه السلام از مردى مىپرسد كه به زنش نسبت زنا داد ؛ و پس از آن ، بين زن و شوهر لعان برقرار شد ؛ بعد از\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 407 .\r\n( 2 ) . روايت دو سند دارد يكى مشتمل بر « سهل بن زياد » است كه در او اختلاف است ؛ ولى سند ديگر آن حسنه ياصحيحه است .\r\n( 3 ) . وسائل الشيعة ، ج 18 ، ص 442 ، باب 8 از ابواب حدّ قذف ، ح 3 .\r\n( 4 ) . همان ، ص 447 ، باب 13 از ابواب حدّ قذف ، ح 2 .\r\n","page_name":" 260 ","page_number":260},
  {"content":"\r\n\r\nجدا شدن از زنش ، باز نسبت زنا به او داد ، آيا حدّى بر اين مرد جارى مىشود ؟ - ( ظاهر عبارت اين است كه به همان زناى سابق او را نسبت مىدهد ؛ و زناى جديدى به او نسبت نداده است . والّا اگر به زناى جديد نسبت بدهد ، بدون اشكال حدّ قذف جارى است . بحث ما نيز در چنين موردى است ) - .\r\nامام عليه السلام در جواب فرمود : آرى ، بر او حدّ هست .\r\nفرد قاذف هرچند شوهر سابق زن است ، ليكن پس از ملاعنه ، پيوند زناشويى آنان منقطع گرديده ، و الآن شوهر محسوب نمىشود تا دوباره لعان كند و حدّ قذف را ساقط گرداند ؛ لذا ، چاره‌اى جز اجراى حدّ قذف نيست .\r\nنتيجه‌ى مباحث گذشته ثبوت حدّ قذف براى قاذف ملاعنه است ، نسبت به حيثيّتى كه به سبب آن لعان كرده‌اند .\r\n\r\nقذف فرد حدّ خورده\r\nاگر زن يا مردى زنا كرد و زناى او نزد حاكم شرع ثابت شد و بر آنان حدّ جارى گشت ، آيا مىتوان پس از اقامه‌ى حدّ به آنان زانى يا زانيه گفت ؟\r\nامام راحل رحمه الله با اين كه مسأله‌اى مهم و مورد ابتلا است ، آن را در تحرير الوسيله مطرح نكرده‌اند ؛ ولى محقّق رحمه الله در شرايع مىفرمايد : « لو قال لابن المحدودة : « يابن الزانية » أو لها « يا زانية » قبل التوبة لم يجب به الحدّ و بعد التوبة يثبت الحدّ » . « 1 » اگر زن در شرايطى است كه هنوز توبه نكرده هرچند حدّ هم خورده باشد ، اگر نسبت زنا به او دادند ، حدّ قذف ثابت نمىشود ؛ ولى اگر علاوه بر حدّ خوردن ، توبه هم كرده باشد ، حدّ قذف واجب مىشود .\r\nمقتضاى قاعده : علّت ثبوت حدّ قذف چيست ؟ اگر ثبوت آن به خاطر عدم اثبات نسبت زنا باشد ، و به تعبير ديگر ، اگر ملاك در باب حدّ قذف ، نسبت دادن عملى به شخصى باشد كه نمىتواند آن نسبت را ثابت كند ، در بحث ما كه به زن حدّ خورده مىگويد : « اى زناكار ! » ، زناى زن نزد حاكم شرع ثابت شده و به خاطر آن حدّ نيز خورده ؛ اين فرد يك واقعيّت و حقيقت را بيان كرده است ؛ بنابراين ، ملاك ثبوت حدّ قذف در اين‌جا وجود ندارد ؛ و فرقى بين قبل از توبه و بعد از آن نيست . زيرا ، زنا نزد حاكم شرع ثابت شده است ؛ پس ، فريه و افترايى در كار نيست ؛ بلكه واقعيّتى را به زبان آورده است .\r\nاگر ملاك حدّ قذف ، اظهار نسبت ناروايى باشد كه جنبه‌ى فحش دارد و سبب تأثر و ناراحتى مقذوف مىگردد ، در اين صورت ، بايد حدّ قذف پياده گردد ؛ خواه زن توبه كرده\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 945 .\r\n","page_name":" 261 ","page_number":261},
  {"content":"\r\n\r\nباشد يا نه . زيرا ، معناى عدم توبه ، خوشنود بودن از نسبت نيست . اگر دزد و سارق را نيز به اين عنوان خطاب كنى ، ناراحت مىشوند .\r\nآن‌چه تا كنون گفتيم ، مقتضاى قاعده در اين باب بود ؛ ليكن روايتى در اين مقام داريم كه مرحوم محقّق رحمه الله در شرايع « 1 » بر طبق آن فتوا داده و صاحب جواهر رحمه الله « 2 » نيز در آن اشكال نكرده است . بايد به بررسى آن بپردازيم .\r\nمحمّد بن يعقوب ، عن عليّ بن إبراهيم ، عن أبيه ، عن عمرو بن عثمان الخزّاز ، عن الفضل بن إسماعيل الهاشمى ، عن أبيه ، قال : سألت أبا عبداللَّه وأبا الحسن عليهما السلام عن امرأة زنت فأتت بولد وأقرّت عند إمام المسلمين بأنّها زنت وأنَّ ولدها ذلك من الزّنا ، فاقيم عليها الحدّ ، وأنَّ ذلك الولد نشأ حتّى صار رجلًا فافترى عليه رجل ، هل يجلد من افترى عليه ؟ قال : يجلد ولا يجلد ، فقلت ، كيف يجلد ولا يجلد ؟ فقال : من قال له : يا ولد الزّنا لم يجلد ويعزّر وهو دون الحدّ ، و من قال له :\r\nيابن الزانية جلد الحدّ كاملًا .\r\nقلت له : كيف [ صار 
  ] جلد هكذا ؟ فقال : إنّه إذا قال له : يا ولد الزنا كان قد صدق فيه وعزّر على تعييره امّه ثانية وقد اقيم عليها الحدّ ، فإن قال له : يابن الزّانية جلد الحدّ تامّاً لفريته عليها بعد إظهارها التوبة وإقامة الإمام عليها الحدّ . « 3 »\r\nفقه الحديث : روايت از نظر سند ظاهراً خوب است . اسماعيل هاشمى از دو امام صادق و كاظم عليهما السلام مطلب را پرسيده است . زنى مرتكب زنا گشته ، و از آن زنا فرزندى به دنيا آورد . آن‌گاه نزد حاكم شرع آمده ، به زنا و تولّد بچّه‌اش از زنا اقرار كرد . حاكم نيز حدّ زنا را بر او جارى ساخت . فرزند بزرگ شده و براى خود مردى گشت . شخصى به اين مرد نسبت ناروا داده ، گفت : تو ولد زنا هستى ، آيا به مفترى حدّ قذف مىزنند ؟\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 945 .\r\n( 2 ) . جواهر الكلام ، ج 41 ، ص 408 .\r\n( 3 ) . وسائل الشيعة ، ج 18 ، ص 441 ، باب 7 از ابواب حدّ قذف ، ح 1 .\r\n","page_name":" 262 ","page_number":262},
  {"content":"\r\n\r\nهردو امام بزرگوار در جواب فرمودند : هم بايد تازيانه بخورد ، و هم تازيانه نمىخورد .\r\nاسماعيل هاشمى پرسيد : كيفيّت اين مطلب چگونه است ؟\r\nامام عليه السلام فرمود : اگر به او « ولد الزنا » گفته است ، در اين صورت حدّ قذف جارى نمىشود ؛ بلكه بايد او را تعزير كرد . و مقدار تعزير كمتر از حدّ است . و اگر به او « يا بن الزانية » گفته ، بايد هشتاد تازيانه به او بزنند .\r\nاسماعيل هاشمى از فرق بين دو گفتار سؤال كرد . امام عليه السلام فرمود : وقتى مىگويد : « ولد الزنا » در اين سخنش راستگو است و دروغى نگفته ، منشأ و نطفه‌ى اين فرد از زنا منعقد گشته است ؛ تعزير براى اين است كه مادر حدّ خورده‌ى او را بار ديگر مورد سرزنش قرار داده است ؛ لذا ، بر اين سرزنش تعزير مىگردد .\r\nاگر به او « يابن الزانية » گفته است ؛ در اين صورت ، بر مادر او افترا و دروغ بسته است .\r\nزيرا ، اين زن نزد امام توبه كرده و امام حدّ بر او جارى ساخته است . بنابراين ، اگر پس از توبه ، به فرزند او « يابن الزانية » بگويد ، قذف صادق است ؛ و بايد هشتاد تازيانه ، حدّ كامل به او بزنند .\r\nنقدى بر استدلال به روايت\r\nهر روايتى كه مشتمل بر استدلال باشد ، معنايش اين است كه مسأله تعبّدى نيست ؛ و هر كسى توجّه به دليل مسأله پيدا كند ، او نيز چنين حكمى را مىدهد . بنا بر آن‌چه گفتيم ، اين استدلال به نظر ما ضعيف است ؛ زيرا ، اثر اقامه‌ى حدّ و اظهار توبه ، ثبوت حدّ قذف به فريه و اسناد زناى جديد است . در حالى كه بحث ما در فريه و اسناد به زناى گذشته است ؛ در اين حالت چگونه عنوان افترا و قذف محقّق مىگردد ؟\r\nشايد علّت عدم تعرّض اين مسأله توسط امام راحل رحمه الله در تحرير الوسيله همين نكته باشد . ايشان ملاحظه كرده از يك طرف نمىتوان از روايت صرف نظر كرد و از طرف ديگر نمىتوان بر طبق آن فتوا داد ؛ زيرا ، روايت مشتمل بر استدلالى است كه به نظر ناتمام است .\r\nاين سبكْ استدلال سبب مىشود انسان به صدور روايت اطمينان پيدا نكند . اگر ما قطع داشتيم به اين كه امام عليه السلام چنين حكمى فرموده است ، نياز به استدلال نبود . بيان امام عليه السلام\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبهترين حجّت و دليل بر حكم بود . به هر حال ، مسأله مشكل است كه براى نسبت زنا به زن حدّ خورده بعد از توبه و اقامه‌ى حدّ ، به حدّ قذف فتوا دهيم ، هرچند در تعزير مفترى ترديدى نيست ؛ زيرا ، زن منحرفى پشيمان گشته ، حدّ خورده و زن با تقوايى شده است . بر تعيير و سرزنش او تعزير ثابت بوده ، ليكن اثبات حدّ قذف مشكل است .\r\n\r\nفرع دوّم : حكم « با فلان زن زنا كردم . . . »\r\nاگر مردى گفت : « با فلان زن زنا كردم » و يا خطاب به زنى گفت : « با تو زنا كردم » ، در اين دو صورت ، قذفى ثابت نمىشود ؛ زيرا ، معناى اين سخن اسناد زنا به آن زن نيست . ممكن است ، آن زن را فريب داده و يا بر زنا اكراه و اجبار كرده باشد . لذا ، اين فرد به خودش نسبت زنا مىدهد ؛ يعنى به زنا اقرار مىكند ؛ اگر چهار مرتبه اقرار كرد ، حدّ زنا ثابت مىگردد ؛ ولى حدّ قذفى نيست . معناى قذف ، اسناد زنا يا لواط به غير است نه به خود .\r\nالبتّه در مباحث گذشته بحثى در اين مورد داشتيم كه آيا با چنين سخنى مىتوان او را تعزير كرد يا نه ؟ به همان‌جا مراجعه شود .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n[ موارد ثبوت التعزير 
  ]\r\n[ مسألة 8 - كلّ فحش نحو « يا ديّوث » أو تعريض بما يكرهه المواجه و لم يفد القذف في عرفه ولغته يثبت به التعزير لا الحدّ ، كقوله : « أنت ولد حرام » أو « يا ولد الحرام » أو « يا ولد الحيض » أو يقول لزوجته : « ما وجدتك عذراء » أو يقول : « يا فاسق » ، « يا فاجر » ، « يا شارب الخمر » وأمثال ذلك ممّا يوجب الاستخفاف بالغير و لم يكن الطرف مستحقّاً ففيه التعزير لا الحدّ ، ولو كان مستحقّاً فلا يوجب شيئاً . 
  ]\r\n\r\nموارد ثبوت تعزير\r\nمقدّمه\r\nدر مباحث گذشته گفتيم تحقّق عنوان قذف متوقّف بر دو نكته است :\r\nالف : قاذف ، نسبت زنا يا لواط به مقذوف بدهد ؛ بنابراين ، اگر مطلب ديگرى حتّى مساحقه را اسناد بدهد ، قذف ثابت نمىشود ؛ هرچند در روايات با عنوان زنا از آن ياد شده است .\r\nب : لفظ و گفتارى كه حاوى اين اسناد و نسبت است ، در اين معنا صراحت ، يا ظهور عرفى و عقلايى داشته باشد ؛ به گونه‌اى كه آن معنا از شنيدن لفظ به ذهن حاضر گردد .\r\nبنابراين ، هرگاه سخن گوينده اين دو خصوصيّت را نداشته باشد ، از دايره‌ى قذف و حدّش خارج است . ليكن اگر عنوان استحفاف و اهانت به غير دارد ، حُكمش دوگونه است :\r\n1 - طرف مقابل از اين اسناد ناراحت گشته ، ولى استحقاق چنين استخفاف و ايذايى را دارد ؛ مانند شارب خمرى كه علاوه بر شرب خمر ، به اين عمل تظاهر مىكند . اطلاق شارب خمر به او در حضور يا غيابش عقوبتى ندارد ، و روايت بر آن دلالت مىكند ؛ و به همين مضمون ، روايتى درباره‌ى افراد بدعت‌گذار داريم . شخصى كه در دين بدعت مىگذارد و به تبليغ و فعاليّت در اين راستا مىپردازد ، براى از بين بردن آثار بدعتش جايز ، بلكه واجب است با انواع و اقسام تهمت‌ها و ناسزاها كلام او را بىاثر ساخته تا مردم از او پيروى نكنند . بر اين اسناد و نسبت نيز تعزير و عقوبتى نيست .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n2 - اگر طرف مقابل مستحقّ چنين ايذا و اهانتى نباشد ، اطلاق شارب الخمر يا عناوين ديگرى كه موجب هتكش گشته ولى قذف نيست ، سبب ثبوت تعزير مىگردد . اين حكم ، از نظر فتوا و روايت مسلّم است .\r\nپس از روشن شدن اين مقدّمه ، بايد عبارت تحرير الوسيله را مورد دقّت و بررسى قرار بدهيم :\r\nامام رحمه الله فرمود : « كلّ فُحش » نحو « يا ديّوث » - ( مرحوم محقّق در شرايع « 1 » « كل فُحش » را نگفته است و فقط به ذكر مثال پرداخته است ) . - يكى از مصاديق فحش را واژه « ديّوث » گفته‌اند . در لغت و عرف اين كلمه به كار مىرود . بعضى در تفسير آن گفته‌اند : « يا ديّوث » يعنى اى كسى كه همسرت زنا مىدهد ؛ برخى معناى آن را « اى كسى كه واسطه‌ى ارتباط جنسى با همسرت مىگردى » گفته‌اند . « 2 »\r\nبنابراين ، معناى لغوى « يا ديّوث » بنا بر يك معنايش با « يا زوج الزانية » برابر است و اگر به كسى بگويند : « اى شوهر زن زناكار » ، قذف نسبت به زوجه‌اش محقّق مىگردد .\r\nهرچند بنا بر معناى دوّم صراحت و ظهورى در قذف ندارد . لذا ، بايد اين كلمه را به گونه‌اى معنا كنيم كه صراحت و ظهورى عقلايى در اسناد زنا نداشته باشد .\r\nمقصود از « أو تعريض بما يكرهه المواجه و لم يفد القذف في عرفه و لغته » چيست ؟\r\nدو احتمال در اين‌جا وجود دارد :\r\nالف : لفظى كه به نحو كنايه و تعريض دلالت بر اسناد لواط و زنا كند ؛ يعنى تعريض در مقابل صراحت و ظهور لفظى . محقّق رحمه الله در شرح نافع « 3 » و صاحب رياض قدس سره « 4 » اين معنا را پذيرفته‌اند .\r\nب : مقصود از تعريض ، در معرض ايذا و هتك قرار دادن باشد ؛ و به‌طور كلّى هيچ ربطى به باب اسناد زنا و لواط نداشته باشد . شاهد اين احتمال ، مثال‌هايى است كه در آن‌ها هيچ احتمال تعريض به معناى اوّل جا ندارد ؛ مثلًا در « يا ولد الحيض » چه تعريضى نسبت به\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 945 .\r\n( 2 ) . القاموس المحيط ، ج 1 ، ص 173 .\r\n( 3 ) . المختصر النافع ، ص 298 .\r\n( 4 ) . رياض المسائل ، ج 10 ، ص 114 .\r\n","page_name":" 266 ","page_number":266},
  {"content":"\r\n\r\nزنا و لواط هست ؟ اين نسبت ، صريح در اين معنا است كه نطفه‌ى تو در حال حيض تشكيل شده است ؛ و يا اسناد « شارب الخمر » چه ربطى به زنا و لواط دارد ؟ صاحب جواهر رحمه الله به اين نكته اشاره نكرده است .\r\nصاحب جواهر رحمه الله « 1 » به نكته‌ى ديگرى در اين عبارت اشاره دارد ؛ مىفرمايد : قيد « بما يكرهه المواجه » مفيد چيست ؟ « مواجه » به معناى مخاطب است ؛ در باب قذف چه‌بسا مقذوف در مجلس قذف حاضر نباشد ، وقتى قاذف مىگويد : « يابن الزانية » قذف در رابطه با مادر مخاطب تحقّق پيدا مىكند ؛ هرچند در آن‌جا حاضر نباشد . آوردن قيد « بما يكرهه المواجه » براى فرق گذاشتن بين دو باب است ؛ و اين بيانگر راه نداشتن احتمال اوّل درباره‌ى تعريض است ؛ زيرا ، اگر مقصود از آن ، كنايه در برابر صراحت و ظهور لفظى بود ، بايد فرقى بين حاضر و غايب نباشد ؛ همان‌گونه كه در باب قذف فرقى نيست .\r\nلذا ، خصوصيّتى كه اخذ اين قيد افاده مىكند ، ناراحت شدن و اهانت كردن به مخاطب است ؛ و اين معنا با احتمال دوّم مناسبت دارد .\r\n* مقصود از « و لم يفد القذف في عرفه ولغته » اين است كه آن كلام در عرف و لغت متكلّم مفيد قذف نباشد . در ابتداى بحث قذف ، اين مطلب مطرح شد ؛ كلامى كه از متكلّم صادر مىشود ، اگر در عرف متكلّم و يا عرف مخاطب آن را قذف بدانند ، عنوان قذف محقّق مىگردد ؛ ولى اگر اين عنوان صادق نبود ، و فقط سبب استخفاف و ايذاى مخاطب شد ، در اين صورت ، تعزير ثابت مىشود .\r\n* مثال‌هاى « أنت ولد حرام » يا « ولد الحيض » هيچ صراحت و ظهورى در اسناد به زنا ندارد ؛ زيرا ، « ولد حرام » مصاديق زيادى دارد ؛ چرا كه همان‌گونه كه وطى زنايى حرام است ، وطى در حال حيض يا روزه يا احرام نيز حرام است ؛ و اگر اين گفته جنبه‌ى تعريضى به زنا داشته باشد ، باز مفيد قذف نيست .\r\n* اگر به همسرش بگويد : « ما وجدتك عذراء » - تو را باكره نيافتم - معنايش اسناد به زنا نيست ؛ زيرا ، زوال بكارت هميشه معلول تحقّق زنا نيست ؛ ممكن است به لغزيدن و يا . . .\r\nحاصل شده باشد . در اين‌باره ، يكى دو روايت وجود دارد كه بايد در آن‌ها تأمّل كرد .\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 609 ، باب 17 از ابواب لعان ، ح 1 .\r\n","page_name":" 267 ","page_number":267},
  {"content":"\r\n\r\n1 - محمّد بن الحسن بإسناده عن يونس ، عن زرارة ، عن أبي عبداللَّه عليه السلام ، في رجل قال لامرأته : لم تأتني عذراء ، قال : ليس بشيء « ليس عليه شيء - خ » لأنّ العذرة تذهب به غير جماع . « 1 »\r\nفقه الحديث : زراره از امام صادق عليه السلام درباره‌ى حكم مردى پرسيد كه به همسرش مىگويد : باكره به خانه‌ى من نيامدى . امام عليه السلام فرمود : مسأله‌ى مهمى نيست ؛ زيرا ، بكارت به غير جماع هم از بين مىرود .\r\nعبارت « ليس بشيء » به حسب ظاهر با مدّعاى ما منافات دارد ؛ زيرا ، ما مىگوييم بر اين گفتار تعزير ثابت بوده ، و حدّ قذف منتفى است ؛ ولى روايت را با ملاحظه‌ى تعليل در ذيل آن مىتوان دو نوع توجيه كرد .\r\nالف : امام عليه السلام در مقام نفى اسناد به زنا و قذف است ؛ يعنى امام عليه السلام آن‌چه كه در ذهن راوى بوده را نفى مىكند ؛ زيرا ، از اين گفتار ، قذف به ذهن مىآيد و امام عليه السلام آن را « ليس بشىء » مىداند ؛ يعنى مسأله‌اى نيست . و اين معنى با تعزيرى كه به سبب ايذا و استخفاف ثابت مىگردد ، منافات ندارد .\r\nب : گاهى اين گفتار از شوهر زن به عنوان اهانت و استخفاف صادر مىگردد ، و يك مرتبه هيچ جنبه‌ى هتك و آزارى در كار نيست ؛ بلكه به‌طور طبيعى و دوستانه با هم صحبت مىكنند . بنابراين ، تعزيرى لازم نيست .\r\n2 - وعنه ، عن إسحاق بن عمّار ، عن أبي بصير ، عن أبي عبداللَّه عليه السلام ، قال في رجل قال لامرأته : لم أجدك عذراء ، قال : يضرب ، قلت : فإن عاد ، قال :\r\nيضرب فإنّه يوشك أن ينتهي . « 2 »\r\nفقه الحديث : امام صادق عليه السلام درباره‌ى مردى كه به زنش گفت : تو را باكره نيافتم ، فرمود : او را مىزنند - ( معناى « يضرب » حدّ قذف نيست ، بلكه مقصود ، ماهيّت ضرب است كه به تعزير محقّق مىگردد ) - .\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 609 ، باب 17 از ابواب لعان ، ح 1 .\r\n( 2 ) . همان ، ص 610 ، ح 2 .\r\n","page_name":" 268 ","page_number":268},
  {"content":"\r\n\r\nراوى سؤال كرد : اگر بار ديگر تكرار كرد ، چه ؟ امام عليه السلام فرمود : او را مىزنند تا دست بردارد .\r\nمقصود اين است كه اگر جلوى او را نگيرند ، كم كم نسبت زنا هم پيش مىآيد ؛ ولى اگر با تازيانه جلوى او را گرفتند ، طبعاً اين مسائل مطرح نمىشود .\r\n3 - وبإسناده ، عن أحمد بن محمّد بن عيسى ، عن الحسين بن سعيد ، عن ابن أبي عمير ، عن عبداللَّه بن سنان ، قال : قال أبو عبداللَّه عليه السلام : إذا قال الرجل لامرأته : لم أجدك عذراء ، وليست له بيّنة يجلد الحدّ ويخلّى بينه وبينها . « 1 »\r\nفقه الحديث : در اين صحيحه ، امام صادق عليه السلام فرمود : اگر مردى به زنش گفت : تو را باكره نيافتم و بيّنه نداشته باشد ، او را حدّ قذف مىزنند ، و بين او و زنش جدايى مىاندازند .\r\nدر اين روايت ، اگر « يجلد » بود ، آن را بر تعزير حمل مىكرديم ؛ ولى « يجلد الحدّ » را بايد بر حدّ قذف حمل كرد . ليكن در اين روايت صحيحه ، قرينه‌اى هست - هرچند قرينه‌ى مقامى باشد - كه آن را در اسناد زنا ظاهر مىسازد . بنابراين ، از بحث ما خارج است .\r\nشاهدش عبارت « وليست له بيّنه » است ؛ زيرا ، بيّنه بر زنا امكان دارد ؛ ولى بر باكره بودن كه نمىتوان اقامه كرد ؛ لذا ، اين جمله مسير روايت را تغيير مىدهد . پس ، آن مرد را به سبب قذف بايد تازيانه زد . و آن مطلب كه در ذيل روايت آمده نيز مربوط به لعان است ؛ زيرا ، در باب لعان مىگويند : اگر مردى نسبت زنا به همسرش داد ، يا بايد حدّ قذف بخورد و يا لعان كند . نتيجه‌ى لعان جدايى هميشگى است ؛ به گونه‌اى كه با عقد جديد نيز نمىتوان با آن زن ارتباط مجدّد برقرار سازد .\r\nامّا ذيل روايت مضطرب است ؛ زيرا ، از طرفى مىگويد : به او حدّ مىزنند ؛ و از طرف ديگر مىگويد : بين آنان جدايى مىاندازند . در صورتى كه اگر لعان وجود داشته باشد ، حدّ قذف در كار نيست ؛ ولى به هر حال ، روايت با بحث و مدّعاى ما معارض نيست و اگر كسى به زن خود نسبت باكره نبودن داد ، چون صراحتى در زنا ندارد ، تعزير ثابت است .\r\n* اگر به كسى بگويد : « يا فاسق » در اين مورد نيز روايت زير رسيده است :\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 610 ، باب 17 از ابواب اللعان ، ح 5 .\r\n","page_name":" 269 ","page_number":269},
  {"content":"\r\n\r\n4 - وعنه ، عن أبيه ، عن القاسم بن محمّد ، عن المنقري ، عن النّعمان بن عبدالسلام ، عن أبي حنيفة ، قال : سألت أبا عبداللَّه عليه السلام عن رجل قال لآخر : يا فاسق ، قال : لا حدّ عليه ويعزَّر . « 1 »\r\nفقه الحديث : ابوحنيفه - ( فردى غير از امام اهل سنّت است ) - از امام صادق عليه السلام درباره‌ى حكم مردى كه به ديگرى مىگويد : « اى فاسق » پرسيد . امام عليه السلام فرمود : حدّ قذف ندارد و بايد تعزير گردد .\r\n* در صورتى كه فردى به ديگرى بگويد : « يا فاجر » ، يا « يا شارب الخمر » و امثال آن كه سبب استخفاف به غير گردد ؛ و طرف ، استحقاق آن القاب را نداشته باشد ، حدّ ثابت نيست ؛ بلكه بايد تعزير شود . و اگر مستحقّ آن تعبيرها باشد ، هيچ حكمى ندارد . دليل اين مطلب روايت زير است :\r\n5 - محمّد بن الحسن بإسناده ، عن أحمد بن محمّد ، عن عليّ بن الحكم ، عن الحسين بن أبي العلاء ، عن أبي عبداللَّه عليه السلام ، قال : إنَّ رجلًا لقى رجلًا على عهد أمير المؤمنين عليه السلام فقال : إنَّ هذا افترى عليّ قال : و ما قال لك ؟ قال : إنّه احتلم بامّ الآخر . قال : إنّ في العدل إن شئت جلدت ظلّه ، فإنَّ الحلم إنّما هو مثل الظلّ ، ولكنّا سنوجّعه ضرباً وجيعاً حتّى لا يؤذي المسلمين فضربه ضرباً وجيعاً . « 2 »\r\nفقه الحديث : حسين بن أبى العلا از امام صادق عليه السلام روايت مىكند : در عهد امير مؤمنان عليه السلام مردى به آن حضرت گفت : اين مرد بر من افترا مىبندد . امام عليه السلام فرمود : چه مىگويد ؟ گفت : مىگويد « به مادرت محتلم شدم » . امام عليه السلام فرمود : عدالت اين است كه سايه‌ى او را تازيانه بزنى ، اگر مىخواهى . - ( احتلام واقعيتى نيست كه در خارج تحقّق پيدا كرده باشد ؛ بلكه احتلام همانند سايه است و جنبه‌ى سايه‌اى دارد و مماثل با سايه است ) . - ليكن او را تازيانه و ضرب وجيعى خواهيم زد تا مسلمانان را آزار ندهد . امام صادق عليه السلام\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 453 ، باب 19 از ابواب حدّ القذف ، ح 4 .\r\n( 2 ) . همان ، ص 458 ، باب 24 از ابواب حدّ قذف ، ح 1 .\r\n","page_name":" 270 ","page_number":270},
  {"content":"\r\n\r\nفرمود : امير مؤمنان عليه السلام او را به شدّت تنبيه كرد .\r\nاز اين روايت يك مطلب كلّى استفاده مىشود كه بر ايذا و آزار مسلمانان حكم تعزير مترتّب است ؛ خواه به نحو احتلام به مادر باشد يا به تعبير ديگرى .\r\n6 - وعن عدّة من أصحابنا ، عن أحمد بن محمّد بن عيسى ، عن الحسين بن سعيد ، عن النّضر بن سويد ، عن القاسم بن سليمان ، عن جرّاح المدائني ، عن أبي عبداللَّه عليه السلام ، قال : إذا قال الرّجل : « أنت خبيث » ( خنث ) أو « أنت خنزير » فليس فيه حدّ و لكن فيه موعظة و بعض العقوبة . « 1 »\r\nفقه الحديث : امام صادق عليه السلام فرمود : اگر مردى بگويد : « أنت خبيث » تو خبيث هستى - ( نسخه‌ى بدل « خنث » دارد ؛ ليكن « خنث » ظهور در قذف دارد ؛ و ظاهراً « خبيث » صحيح باشد ؛ به خصوص با ملاحظه‌ى تعبير « أنت خنزير » در دنباله‌ى روايت ) - در اين صورت ، حدّى نيست ؛ ولى موعظه و مقدارى عقوبت هست ؛ يعنى بايد تعزير شود .\r\nعلاوه بر اين روايت كه در مورد خاصّ وارد شده بود ، رواياتى داريم كه حكم را روى عنوان كلّى « ايذا » ، « سبّ مؤمن » ، « هجاء مؤمن » ، « اذلال مؤمن » و مانند آن برده است .\r\nشيخ انصارى رحمه الله اين مطالب را در مكاسب محرّمه كه به ترتيب حروف « الف باء » مىباشد ، آورده است .\r\n7 - محمّد بن يعقوب ، عن عليّ بن إبراهيم ، عن أبيه ، عن محمّد بن عيسى ، عن يونس ، عن عبدالرّحمن بن أبي عبداللَّه ، قال : سألت أبا عبداللَّه عليه السلام عن رجل سبّ رجلًا به غير قذف يعرّض به هل يجلد ؟ قال : عليه تعزير . « 2 »\r\nفقه الحديث : در اين روايت صحيحه ، راوى از امام صادق عليه السلام در مورد مردى مىپرسد كه مرد ديگرى را بدون اين كه قذف كرده باشد ، دشنام داده و بلكه به او تعريض و كنايه مىزند ؛ - ( تعريضى كه در عبارت فقها آمده از همين روايت گرفته‌اند ، « يعرّض به » يعنى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 452 ، باب 19 از ابواب حدّ قذف ، ح 2 .\r\n( 2 ) . همان ، ح 1 .\r\n","page_name":" 271 ","page_number":271},
  {"content":"\r\n\r\n« يُظهر ما يوجب كراهته » ؛ سخنى را كه سبب نا رضايتى و اذيت طرف مقابل مىگردد ، اظهار مىكند ) . - آيا به او تازيانه مىزنند ؟ امام عليه السلام فرمود : فقط تعزير مىشود .\r\nطرح يك اشكال : در عبارت تحرير الوسيله آمده است : « كلّ فحش نحو « يا ديّوث » أو تعريض بما يكرهه المواجه . . . » . ظاهر عطف به « أو » دلالت بر خروج « فحش » از عنوان « تعريض بما يكرهه المواجه » دارد و براى هر كدام حساب جداگانه بايد باز كرد ؛ در صورتى كه در اين روايت مىگويد : « رجل سبّ رجلًا به غير قذف يعرّض به » سبّ همان فحش و شتم است و هر دو عنوان را با هم آورده است ؛ معلوم مىشود يك چيز بيشتر نيست ؛ سبّ همان تعريض و يا بالعكس است .\r\n8 - وعنه ، عن أبيه ، عن ابن فضّال ، عن يونس بن يعقوب ، عن أبي مريم ، عن أبي جعفر عليه السلام ، قال : قضى أمير المؤمنين عليه السلام في الهجاء التعزير . « 1 »\r\nفقه الحديث : امام باقر عليه السلام فرمود : امير مؤمنان عليه السلام در هجا حكم به تعزير داد .\r\nاگر هجا و هجو اختصاص به شعر داشته باشد ، همان‌گونه كه شيخ انصارى رحمه الله در مكاسب محرّمه احتمال داده است ، « 2 » در اين صورت ، از اين روايت نمىتوان يك حكم كلّى را استفاده كرد ؛ زيرا ، در عمل مىبينيم شعر خصوصيّتى دارد كه بر سر زبان‌ها مىافتد و باقى مىماند ؛ بر خلاف اهانتى كه به صورت نثر باشد ، كه چنين خاصيتى ندارد .\r\n9 - وبإسناده عن محمّد بن الحسن الصفّار ، عن الحسن بن موسى الخشّاب ، عن غياث بن كلوب ، عن إسحاق بن عمّار ، عن جعفر عليه السلام ، أنَّ عليّا عليه السلام كان يعزّر في الهجاء ولا يجلد الحدّ إلّافيالفرية المصرّحة أن يقول : يا زان أو يابن الزانية أو لست لأبيك . « 3 »\r\nفقه الحديث : امام صادق عليه السلام فرمود : اميرمؤمنان عليه السلام در مورد هجا تعزير مىكرد و حدّ نمىزد ؛ مگر در فريه‌ى صريح ، مانند اين كه بگويد : اى زانى ، اى زناكار ، تو فرزند پدرت نيستى .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 453 ، باب 19 از ابواب حدّ قذف ، ح 5 .\r\n( 2 ) . مكاسب المحرّمة ، ج 2 ، ص 118 .\r\n( 3 ) . وسائل الشيعة ، ج 18 ، ص 452 ، باب 19 از ابواب حدّ قذف ، ح 6 .\r\n","page_name":" 272 ","page_number":272},
  {"content":"\r\n\r\nاز بيان امام صادق عليه السلام كه هجا را در برابر قذف صريح قرار داده ، استفاده مىشود در حقيقت هجا ، وقوع در شعر دخالت ندارد ؛ بلكه معناى هجا همان دشنام و هجوى است كه در آن ، اسناد به زنا يا لواط به صراحت مطرح نباشد .\r\n10 - وعنهم ، عن أحمد ، عن الحسين بن سعيد ، عن فضالة بن أيّوب ، عن عبداللَّه بن بكير ، عن أبي بصير ، عن أبي جعفر عليه السلام ، قال : قال رسول اللَّه صلى الله عليه و آله :\r\nسبّاب المؤمن فسوق وقتّاله كفر وأكل لحمه معصية ، وحرمة ماله كحرمة دمه . « 1 »\r\nفقه الحديث : امام باقر عليه السلام از رسول خدا صلى الله عليه و آله نقل مىكند : فحش دادن به مؤمن فسوق ، و قتال با او در حدّ كفر ، خوردن گوشت او - يعنى غيبت كردنش - معصيت ، و احترام مالش همانند احترام خونش است .\r\n11 - وعن عليّ بن إبراهيم عن أبيه ، عن النّوفلي ، عن السّكوني ، عن أبي عبداللَّه عليه السلام ، قال : رسول اللَّه صلى الله عليه و آله سبّاب المؤمن كالمشرف على الهلكة . « 2 »\r\nفقه الحديث : رسول خدا صلى الله عليه و آله فرمود : سبّاب مؤمن همانند كسى است كه مشرف بر هلاكت است .\r\nاحتمال دارد « سَبّاب » باشد ؛ يعنى كسى كه مؤمنان را مورد ايذا و شتم قرار دهد .\r\n12 - أحمد بن أبي عبداللَّه البرقي ( في المحاسن ) ، عن أبيه ، عن الحسن بن محبوب ، عن هشام بن سالم ، عن معلّى بن خنيس ، عن أبي عبداللَّه عليه السلام ، قال :\r\nسمعته يقول : قال اللَّه عزّ و جلّ : ليأذن بحرب منّي من اذلّ عبدي المؤمن ، وليأمن غضبي من أكرم عبدي المؤمن . « 3 »\r\nفقه الحديث : معلّى بن خنيس مىگويد : از امام صادق عليه السلام شنيدم مىفرمود : خداوند عزّ\r\n\r\n\r\n","description":"","footnote":"\r\n( 1 ) . وسائل الشيعة ، ج 8 ، ص 610 ، كتاب الحج ، باب 158 از ابواب احكام العشرة ، ح 3 و 4 .\r\n( 2 ) . همان .\r\n( 3 ) . همان ، ص 590 ، باب 147 از ابواب احكام العشرة ، ح 1 .\r\n","page_name":" 273 ","page_number":273},
  {"content":"\r\n\r\nوجلّ مىفرمايد : كسى كه بنده‌ى مرا تحقير كند ، با من اعلام جنگ نموده است ؛ و هركه بنده‌ى مؤمن مرا اكرام كند ، از غضبم در امان مىباشد .\r\n13 - محمّد بن يعقوب ، عن محمّد بن يحيى ، عن أحمد بن محمّد ، عن ابن محبوب ، عن هشام بن سالم ، قال : سمعت أبا عبداللَّه عليه السلام يقول : قال اللَّه عزّ وجلّ : ليأذن بحرب منّي من آذى عبدي المؤمن ، وليأمن غضبي من أكرم عبدي المؤمن الحديث . « 1 »\r\nفقه الحديث : مضمون اين حديث مانند روايت قبل است .\r\n14 - وعنه ، عن أحمد ، عن ابن سنان ، عن منذر بن يزيد ، عن المفضّل بن عمر ، قال : قال أبو عبداللَّه عليه السلام : إذا كان يوم القيامة نادى مناد أين الصدود لأوليائي ؟ فيقوم قوم ليس على وجوههم لحم ، فيقال : هؤلاء الّذين آذوا المؤمنين ونصبوا لهم وعاندوهم وعنفوهم في دينهم ثمّ يؤمر بهم إلى جهنّم . « 2 »\r\nفقه الحديث : امام صادق عليه السلام فرمود : در روز قيامت منادى ندا مىدهد كسانى كه راه دوستانم را مىبستند ، كجا هستند - در جواهر الكلام « أين العدوّ لأوليائي » ذكر شده است - . « 3 »\r\nبه دنبال آن ندا ، جمعيّتى برمىخيزند كه در صورتشان گوشت وجود ندارد . آن‌گاه اعلام مىشود اينان گروهى هستند كه مؤمنان را آزار مىدادند و با آنان به عداوت و دشمنى پرداخته ، و به عناد و خصومتشان قيام مىكردند ، و در مسائل دينى اسباب آزار و ناراحتى آنان را فراهم مىآوردند . در آن زمان ، فرمان مىدهند به جهنّم وارد گردند .\r\nاز مجموعه‌ى اين روايات ، يك قاعده‌ى كلّى استفاده مىشود كه در ذيل مسأله به آن اشاره كرده‌اند . هرگاه سخنى بگويد كه سبب اهانت به غير باشد و طرف مقابل ، استحقاق اين اهانت را نداشته باشد ، گوينده را تعزير مىكنند .\r\n\r\n\r\n","description":"","footnote":"\r\n( 1 ) . وسائل الشيعة ، ج 8 ، ص 587 ، باب 145 از ابواب احكام العشرة ، ح 1 .\r\n( 2 ) . همان ، ح 2 .\r\n( 3 ) . جواهر الكلام ، ج 41 ، ص 410 .\r\n","page_name":" 274 ","page_number":274},
  {"content":"\r\n\r\nاگر طرف مقابل مستحقّ آن اهانت باشد ، مثلًا به كافرى نسبت زنا داد ؛ يا شخصى كه متجاهر به فسق بود ، مانند شارب خمرى كه به آن تجاهر دارد ، اگر به او شارب الخمر بگويند ، بر حسب فتاوا و روايات هيچ مسأله‌اى ندارد ؛ و چه‌بسا اين اسناد و تعبيرات عنوان نهى از منكر پيدا كند و سبب كنار گذاشتن شرب خمر و گناه گردد .\r\n15 - محمّد بن عليّ بن الحسين في ( المجالس ) ، عن أحمد بن هارون ، عن محمّد بن عبداللَّه ، عن أبيه ، عن عبداللَّه بن جعفر الحميري ، عن أحمد بن محمّد البرقي ، عن هارون بن الجهم ، عن الصّادق جعفر بن محمّد عليهما السلام ، قال :\r\nإذا جاهر الفاسق بفسقه فلا حرمة له ولا غيبة . « 1 »\r\nفقه الحديث : امام صادق عليه السلام فرمود : وقتى فاسق تجاهر به فسق كند ، هيچ‌گونه احترامى براى او نيست و غيبتش هم مانع ندارد .\r\nنسبت به گناهى كه متجاهر به آن است و ابا و امتناعى از ظهور و افشايش بين مردم ندارد ، مىتوان در حضور و غيبتش آن را به او نسبت داد .\r\nمهم‌تر از متجاهر به فسق ، مسأله‌ى كسانى است كه در اعتقاد مردم ايجاد شك و شبهه مىكنند و در دين خدا بدعت مىگذارند ، اين نوع القاب نه‌تنها درباره‌ى آنان مانعى ندارد ، بلكه از روايتى كه شيخ انصارى رحمه الله در مكاسب « 2 » آورده ، استفاده مىشود : مورد ايذا ، بهتان و تحقير قرار دادن اين افراد ثواب دارد ؛ بلكه شايد از باب نهى از منكر اين معنا لازم باشد ؛ زيرا ، سبب مىشود جلوى فساد در جامعه گرفته شود . بنابراين ، در پاره‌اى موارد ، چنين كارى نه تنها رجحان دارد ، بلكه به حدّ وجوب مىرسد .\r\n16 - محمّد بن يعقوب ، عن محمّد بن محمّد بن الحسين ، « 3 » عن أحمد بن محمّد بن أبي نصر ، عن داود بن سرحان ، عن أبي عبداللَّه عليه السلام ، قال : قال رسول اللَّه صلى الله عليه و آله : إذا رأيتم أهل الرّيب والبدع من بعدي فأظهروا البرائة منهم ،\r\n\r\n\r\n","description":"","footnote":"\r\n( 1 ) . وسائل الشيعة ، ج 8 ، ص 605 ، كتاب الحج ، باب 154 از ابواب احكام العشرة ، ح 4 .\r\n( 2 ) . مكاسب المحرّمة ، ج 1 ، ص 353 .\r\n( 3 ) . در وسائل الشيعة ، محمّد بن محمّد الحسين آمده است ؛ ولى در كافى ( ج 2 ، ص 278 ، ح 4 ) محمّد بن يحيى ، عن محمّد بن‌الحسين مىباشد .\r\n","page_name":" 275 ","page_number":275},
  {"content":"\r\n\r\nوأكثروا من سبّهم والقول فيهم والوقيعة وباهتوهم كيلا يطمعوا في الفساد في الاسلام ويحذرهم النّاس ولا يتعلّمون من بدعهم ، يكتب اللَّه لكم بذلك الحسنات ويرفع لكم به الدّرجات في الآخرة . « 1 »\r\nفقه الحديث : رسول خدا صلى الله عليه و آله فرمود : زمانى كه با افراد بدعت‌گزار در دين و عقايد مردم برخورد كرديد ، اظهار برائت و بىزارى از آنان بنماييد . در مورد آن‌ها از دشنام و ناسزا بسيار استفاده كنيد ؛ حرف‌هاى مختلف درباره‌ى آنان بگوييد ؛ به آنان تهمت و بهتان بزنيد - نسخه‌ى بدل ، « أهينوهم » ، آنان راخوار سازيد ، آمده است . - تا طمع بر ايجاد فساد در جوّ اسلام پيدا نكرده و مردم را منحرف نكنند . مسلمانان را از آنان بر حذر داريد تا اطرافشان جمع نشوند و بدعت‌هايشان را فرا نگيرند . خداوند در پاداش اين اعمال براى شما ثواب نوشته و درجات بلند مىدهد .\r\nلذا ، اگر كسى به قصد جلوگيرى از فساد و انحراف مردم ، نه به قصد تسويه حساب و مانند آن ، با اهل بدعت مبارزه كرده ، حرف‌هاى مختلف درباره‌ى آنان بزند تا در بين مردم رشد نكرده و جا باز نكنند ، به او چنين پاداشى داده مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 11 ، ص 508 ، باب 39 از ابواب الامر والنهى ، ح 1 .\r\n","page_name":" 276 ","page_number":276},
  {"content":"\r\n\r\n[ شرائط القاذف 
  ]\r\n[ مسألة 1 - يعتبر في القاذف البلوغ والعقل ، فلو قذف الصبيّ لم يحدّ ، وإن قذف المسلم البالغ العاقل ، نعم لو كان مميّزاً يؤثّر فيه التأديب ، ادّب على حسب رأي الحاكم و كذا المجنون ، و كذا يعتبر فيه الاختيار ، فلو قذف مكرهاً لا شيء عليه ، والقصد ، فلو قذف ساهياً أو غافلًا أو هزلًا لم يحدّ . 
  ]\r\n\r\nشرايط قاذف\r\nقذف در صورتى مىتواند در وجوب حدّ مؤثّر باشد كه به حرمت فعليّه متّصف گردد ؛ يعنى بر قذف محرم حدّ مترتّب است . لذا ، در گذشته يكى از راه‌هاى اثبات حرمت فعل را ثبوت حدّ بر آن دانستيم ؛ چرا قذف حرام است ؟ زيرا ، بر اين عمل حدّ ثابت مىشود . امر غير حرام معنا ندارد حدّ داشته باشد ؛ ليكن در باب تعزير مسأله اين‌گونه نيست ؛ تعزير جنبه‌ى تأديبى دارد و در آن مصلحت اجتماع رعايت شده است . از اين‌رو ، ثبوت تعزير كاشف از حرمت فعل نيست ؛ به خلاف حدّ كه بايد موضوعش اتصاف به حرمت فعليّه داشته باشد تا حدّ بر آن ثابت شود .\r\nبا توجّه به مطالب بالا ، روشن مىشود يكسرى شرايط در باب قاذف معتبر است تا عملش به حرمت فعليّه متّصف گردد . همانند : بلوغ ، عقل ، اختيار و قصد . اگر اين خصوصيّات نباشد ، قذف مُعَنْوَن به حرمت نمىشود ؛ و حدّ بر آن نيز مترتّب نمىگردد .\r\nبنابراين ، اگر از كودك غير بالغى قذف سر زند ، هرچند مقذوفش فرد بالغ مسلمان عفيف به تمام معنا باشد ، قذف كودك چون حرمت فعليه ندارد ، بر آن حدّى نيست . و به همين ترتيب ، اگر مجنونى قاذف بود ، هرچند مقذوفش مسلمان عاقل كامل باشد ، حدّى نمىخورد ؛ بلكه در پاره‌اى از موارد تعزير مىگردد .\r\nعلّت ثبوت تعزير ، لطمه وارد شدن به حيثيّت اجتماعى يك فرد مسلمان است . كودك نابالغ حقّ ندارد افراد عفيف و پاكدامن را به باد تهمت و نسبت ناروا بگيرد . نبايد چنين عملى در خارج محقّق گردد ؛ لذا ، كودك را تعزير و تأديب مىكنند . امّا مجنون دو حالت دارد : يكى مجنونى كه غير مميّز به تمام معنا باشد ؛ وقتى به او تازيانه مىزنند ، نمىداند در\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nرابطه‌ى با چه عملى كتك مىخورد ؛ جنون بر او غالب است ؛ اين فرد كه تعزير در حقّ او كالعدم است ، تعزيرى ندارد ؛ ولى ديوانه‌اى كه مقدارى شعور و تمييز داشته و متوجّه مطلب مىگردد ، مانند كودك بايد تعزير كرد .\r\nاگر قذف اكراهى بود ، به عنوان مثال ، به شخصى گفتند : اگر به فلانى نسبت ناروا ندهى تو را مىكُشيم ؛ روايت « ما استكرهوا عليه » « 1 » بر عدم حرمت فعليّه‌ى اين عمل دلالت دارد ؛ لذا ، حدّى بر آن مترتّب نمىشود .\r\nحديث رفع « 2 » به احكام تكليفى اختصاص ندارد ، بلكه شامل احكام وضعى نيز مىشود .\r\nبنابراين ، مىتوان براى برداشتن حدّ به حديث رفع تمسّك كرد و حكم وضعى آن - « يعنى سبب قذف براى ترتّب حدّ » - را برداشت ؛ همان‌گونه كه در طلاق اكراهى مىگويند : حديث رفع صحّت اين طلاق را برمىدارد .\r\nيكى از شرايط قاذف را « قصد » گفته‌اند ؛ لذا ، اگر قاذفى قاصد نباشد ، و به طور جدّى نمىخواسته به طرف نسبت زنا بدهد ، بلكه در مقام شوخى سخنى گفته و يا غفلت كرده است ، مىخواسته بگويد : « زيد آمد » ولى گفت : « عمرو آمد » در حالى كه در ذهنش « زيد » را تصوّر كرده ؛ در باب « زيد زنا كرد » نيز زنا را اراده نكرده است ، ليكن از روى غفلت اين لفظ به زبانش جارى شد . اين‌گونه مسائل در محاورات زياد اتّفاق مىافتد .\r\nبه نظر مىرسد قصد در ماهيّت قذف معتبر است ؛ يعنى شرط تحقّق قذف مىباشد ؛ زيرا ، معناى قصد ، اسنادى است كه از روى التفات و توجّه كامل به معنا باشد .\r\n\r\nروايات مربوط به اين مسأله\r\nدر اين مورد ، سه نوع روايت داريم . نوع اوّل : درباره‌ى مجنون است . نوع دوّم : درباره‌ى غير محتلم ، و نوع سوّم : درباره سُكران ، سُكران بالغ و عاقل است . با طرح عقل به عنوان يكى از شرايط ، كسى كه در حال مستى به كسى نسبت زنا داد ، آيا بر او حدّ قذف جارى مىشود ؟ بايد روايات آن را بررسى كنيم .\r\n\r\n\r\n","description":"","footnote":"\r\n( 1 ) . وسائل الشيعة ، ج 11 ، ص 295 ، باب 54 از ابواب جهاد نفس ، ح 3 .\r\n( 2 ) . همان .\r\n","page_name":" 278 ","page_number":278},
  {"content":"\r\n\r\nروايات مجنون\r\n1 - محمّد بن يعقوب ، عن عليّ بن إبراهيم ، عن أبيه ، عن ابن محبوب ، عن أبي أيّوب ، عن فضيل بن يسار ، قال : سمعت أبا عبداللَّه عليه السلام يقول : لا حدَّ لمن لا حدّ عليه ، يعني لو أنّ مجنوناً قذف رجلًا لم أر عليه شيئاً ، ولو قذفه رجل فقال : يا زان لم يكن عليه حدّ . « 1 »\r\nفقه الحديث : در اين روايت صحيح ، فضيل بن يسار از امام صادق عليه السلام شنيد كه مىفرمود : اگر عليه كسى حدّى نباشد ، به نفع او نيز حدّى نيست . ( لام و على بيانگر نفع و ضررند ) . آن‌گاه امام عليه السلام مثال مىزند ، و مىفرمايد : اگر مجنونى قاذف شد ، بر او حدّى نمىبينيم ؛ و اگر مردى نيز او را قذف كرد و به او گفت : اى زانى ، حدّى بر آن مرد نيست .\r\nمستفاد از روايت شريفه ، تلازم بين نفع و ضرر است ؛ يعنى هركه عليه او حدّ ثابت شود ، به نفع او نيز حدّ ثابت مىگردد .\r\n2 - وعنه ، عن أبيه ، عن ابن محبوب ، عن إسحاق بن عمّار ، عن أبي عبداللَّه عليه السلام نحوه . « 2 »\r\nروايت دوّم نيز از اسحاق بن عمّار از امام صادق عليه السلام به همان الفاظ روايت فضيل است ؛ در حقيقت راوى دو نفر هستند ، ولى مروى يك چيز است .\r\nروايات صبىّ\r\nمحمّد بن يعقوب ، عن محمّد بن يحيى ، عن أحمد بن محمّد ، عن الحسين بن سعيد ، عن النّضر بن سويد ، عن القاسم بن سليمان ، عن أبي مريم الأنصاري ، قال : سألت أبا جعفر عليه السلام عن الغلام لم يحتلم يقذف الرّجل هل يجلد ؟ قال : لا وذلك لو أنّ رجلًا قذف الغلام لم يجلد . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 332 ، باب 19 از ابواب مقدّمات الحدود ، ح 1 .\r\n( 2 ) . همان .\r\n( 3 ) . همان ، ص 439 ، باب 5 از ابواب حدّ قذف ، ح 1 .\r\n","page_name":" 279 ","page_number":279},
  {"content":"\r\n\r\nفقه الحديث : سند حديث مشتمل بر قاسم بن سليمان است كه در وثاقت او آراى مختلفى هست ؛ ليكن بعيد نيست كه شخصى موثّق باشد .\r\nابو مريم انصارى از امام باقر عليه السلام مىپرسد : غلامى كه به حدّ احتلام نرسيده است ، مردى را قذف كرد ، آيا به او حدّ قذف مىزنند ؟ امام عليه السلام فرمود : نه ، همان‌طور كه اگر اين غلام ، مقذوف واقع گردد ، كسى را به خاطر او حدّ نمىزنند ؛ حال كه قاذف واقع شده ، نيز نبايد تازيانه بخورد .\r\nمستفاد از اين روايت نيز همان ملازمه بين « له » و « عليه » است ؛ يعنى هر كجا شخصى مقذوف شد و به خاطر او حدّ نزدند ، وقتى قاذف باشد نيز بر او حدّ نمىزنند . اگر اين روايت را هم نداشتيم ، از آن قاعده‌ى كلّى حكم را مىفهميديم .\r\nروايت سكران\r\nوعنه ، عن محمّد بن عيسى ، عن يونس ، عن زرارة ، عن أبي جعفر عليه السلام ، قال :\r\nإنَّ عليّاً عليه السلام كان يقول : إنّ الرّجل إذا شرب الخمر سكر ، وإذا سكر هذى وإذا هذى افترى ، فاجلدوه حدّ المفتري . « 1 »\r\nفقه الحديث : در اين روايت معتبر ، امام باقر عليه السلام فرمود : امير مؤمنان عليه السلام مىفرمود :\r\nمردى كه شراب بياشامد مست مىشود ، آن‌گاه هذيان مىگويد و حرف‌هاى بىخود مىزند . وقتى به هذيان گويى پرداخت ، به ديگران تهمت مىزند ، آنان را قذف كرده ، و نسبت زنا مىدهد ؛ در اين حال ، به او حدّ مفترى بزنيد .\r\nدر آينده در بحث حدّ شرب خمر مىگوييم كه حدّش هشتاد تازيانه است . حال ، آيا مستفاد از روايت ، ملازمه‌ى بين شرب خمر و قذف است ؟ يعنى علّت اين كه شارب خمر هشتاد تازيانه مىخورد ، وجود اين ملازمه است ؟ در نتيجه ، اگر شرب خمرى بدون قذف\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 467 ، باب 3 از ابواب حدّ مسكر ، ح 4 .\r\n","page_name":" 280 ","page_number":280},
  {"content":"\r\n\r\nشد ، چون علّت را فاقد است ، حدّ ندارد ؛ و يا شرب خمر هشتاد تازيانه دارد ، خواه قذفى باشد يا نه ؟\r\nروايت ظهور در اين معنا دارد كه بين شرب خمر و قذف ملازمه است ، و به خاطر آن ، هشتاد تازيانه ثابت مىشود ؛ در حقيقت ، شرب خمر هيچ موضوعيّتى براى تازيانه ندارد .\r\nبه هر حال ، از روايت استفاده مىشود بين قذف در حال جنون و مستى فرق است ؛ قذف سكران همانند قذف هازل و ساهى نيست ؛ بلكه اين قذف موضوعيّت دارد و منشأ اثر براى ترتّب هشتاد تازيانه است ؛ ليكن نمىتوان گفت : هشتاد تازيانه براى شرب خمر و هشتاد تازيانه براى قذف ثابت مىشود . زيرا ، اين روايت آن را نفى مىكند .\r\nدر نتيجه ، اين روايت دلالت بر ثبوت حدّ قذف در حال سكران دارد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n[ قذف المجنون الأدواري 
  ]\r\n[ مسألة 2 - لو قذف العاقل أو المجنون أدواراً في دور عقله ثمّ جنّ العاقل وعاد دور جنون الأدواري ثبت عليه الحدّ و لم يسقط ويحدّ حال جنونه . 
  ]\r\n\r\nقذف مجنون ادوارى\r\nاگر قاذفى در حال قذف شرايط را دارا بود ، مانند عاقل يا مجنون ادوارى در هنگام عاقل بودنش ، ليكن در زمان اقامه‌ى حدّ ، عقل را از دست داد و ديوانه شد ، اين جنون سبب سقوط حدّ نمىگردد و در همان حال ، بر او حدّ اقامه مىشود .\r\nدر مسأله قبل گفتيم قذف در صورتى موجب حدّ است كه حرمت فعليّه داشته باشد ؛ قذفى كه در اين مقام از عاقل صادر شده در دور عقل و با وجود عقل بوده است ؛ لذا ، متّصف به حرمت فعليّه بوده و حدّ بر آن ثابت است .\r\nاجراى اين حدّ در حال جنون - جنونى كه فاقد كلّ تمييز نباشد ؛ يعنى به‌گونه‌اى باشد كه اگر در آن حال قذف مىكرد ، او را تعزير مىكرديم . - مشكلى ندارد ؛ زيرا ، دليلى بر تأخير حدّ تا بازگشت به دور عقل در مجنون ادوارى نداريم ، و در عاقلى كه ديوانه شده و اميدى به بهبودى او نيست ، به چه دليل حدّ را ساقط يا در آن تأخير بيندازيم ؟\r\nعمل قذف به شكل حرام از فرد صادر شده ، و در زمان اجراى حدّ نيز واجد تمييز است ، به صورتى كه اين عقوبت در او اثر مىگذارد ؛ لذا ، وجهى براى كلام صاحب جواهر رحمه الله « 1 » نمىماند كه فرمود : محتمل است بگوييم : حدّ مجنون ادوارى به تأخير افتاده تا دور عقلش فرا رسد ؛ و يا اگر عاقلى ديوانه شد ، به انتظار مىنشينيم ؛ اگر عاقل شد ، حدّ جارى و گرنه ساقط مىگردد ؛ زيرا ، اين احتمال با قواعد تطبيق نمىكند ؛ و بيان امام راحل رحمه الله در تحريرالوسيله با قواعد موافق‌تر است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 414 .\r\n","page_name":" 282 ","page_number":282},
  {"content":"\r\n\r\n[ شرائط المقذوف 
  ]\r\n[ مسألة 3 - يشترط في المقذوف الإحصان ، وهو في المقام عبارة عن البلوغ والعقل والحرّية والإسلام والعفّة ، فمن استكملها وجب الحدّ بقذفه و من فقدها أو فقد بعضها فلا حدّ على قاذفه وعليه التعزير .\r\nفلو قذف صبيّاً أو صبيّة أو مملوكاً أو كافراً يعزّر .\r\nوأمّا غير العفيف فإن كان متظاهراً بالزنا أو اللواط فلا حرمة له ، فلا حدّ على القاذف ولا تعزير ، ولو لم يكن متظاهراً بهما فقذفه يوجب الحدّ . ولو كان متظاهراً بأحدهما ففيما يتظاهر لا حدّ ولا تعزير ، وفي غيره الحدّ على الأقوى ، ولو كان متظاهراً بغيرهما من المعاصي فقذفه يوجب الحدّ . 
  ]\r\n\r\nشرايط مقذوف\r\nدر مقذوف براى ثبوت حدّ قذف به نفع او ، احصان شرط است . احصان در اين باب ، عبارت از بلوغ ، عقل ، حريّت ، اسلام و عفّت است ؛ هركسى اين پنج خصوصيت را دارا باشد ، عنوان احصان درباره‌ى او صادق بوده ، و به قذف او ، حدّ ثابت مىگردد ؛ و هر كه فاقد تمام يا بعضى از اين صفات باشد ، به قذف او ، قاذف تعزير مىگردد . اگر شخصى پسر بچّه يا دختر بچّه يا مملوك و يا كافرى را قذف كند ، به او حدّ نمىزنند ؛ بلكه تعزير مىشود .\r\nاگر شخص غير عفيف به زنا يا لواط تظاهر كند ، براى او احترامى نيست ؛ لذا ، حدّ و تعزيرى بر قاذف او نيست ؛ ولى اگر متظاهر به زنا و لواط نيست ، قذفش موجب حدّ است ؛ و اگر به يكى از اين دو عمل متظاهر باشد ، فقط قذفِ در آن مورد ، حدّ و تعزير ندارد ؛ ولى در قذف ديگرى بنا بر اقوى حدّ ثابت است . و اگر به غير زنا و لواط از معاصى ديگر تظاهر دارد ، قذفش سبب ثبوت حدّ است .\r\n\r\nبررسى عنوان احصان\r\nخداوند در آيه‌ى قذف فرموده است : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً وَ لَاتَقْبَلُواْ لَهُمْ شَهدَةً أَبَدًا وَ أُوْللِكَ هُمُ\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nالْفسِقُونَ . « 1 »\r\nكسانى كه زنان محصنه را قذف مىكنند . . . آيا احصانى كه در آيه‌ى شريفه به كار رفته ، مشتمل بر اين پنج خصوصيّت - بلوغ ، عقل ، حرّيت ، اسلام و عفّت - است يا واژه‌ى « احصان » ، اصطلاحى از فقها در باب قذف است ، نه اين كه ناظر به تفسير آيه‌ى شريفه باشد ؛ فقها ديده‌اند در باب ثبوت حدّ قذف ، اين پنج خصوصيّت در مقذوف معتبر است ؛ لذا ، اسم اين مجموعه را « احصان » گذاشته‌اند ؟\r\nما در شرطيّت امور پنجگانه ترديد نداريم ؛ بلكه براى اثبات آن‌ها دليل اقامه خواهيم كرد ؛ ليكن بحث در اين است كه احصان همانطور كه در بحث‌هاى گذشته گفتيم و مفسّران نيز گفته‌اند ؛ زنان محصنه ، يعنى عفيف و پاكدامن ؛ و بيش از اين مقدار دلالت ندارد .\r\nبنابراين ، بايد براى حرّيت و اسلام دليل اقامه كرد .\r\nبه عبارت روشن‌تر ، اگر ادلّه‌اى كه در آينده مطرح مىشود نداشتيم ، آيا مىتوانستيم از آيه‌ى شريفه شرايط خمسه را اثبات كنيم ؟ حقّ اين است كه محصنات يعنى زن‌هاى عفيف در مقابل زنان متظاهر و متجاهر به زنا ، زن‌هاى لا ابالى ؛ و دليلى نداريم كه اين واژه بر حرّيت و اسلام دلالت دارد ؛ بلكه بايد از ادلّه‌ى ديگر اين خصوصيّات اثبات شود .\r\nبنا بر آن‌چه گذشت ، اگر مقصود از احصان در كلمات فقها ، اصطلاحى است كه اين پنج شرط را شامل مىشود ولى براى اثبات هر كدام از شرايط ، دليل اقامه مىشود ؛ اين مطلب قابل اشكال نيست . ليكن اگر از آيه‌ى شريفه و واژه‌ى « محصنات » مىخواهند اين شرايط را اثبات كنند ، قابل پذيرش نيست .\r\n\r\nدليل اعتبار بلوغ و عقل\r\nاگر مقذوف بالغ يا عاقل نباشد ، يعنى صبىّ و صبيّه و مجنون و مجنونه باشد ، در قذف به آنان ، رواياتى در گذشته مطرح شد كه مضمون بعضى از آن‌ها « لا حدّ لمن ليس عليه حدّ » « 2 » بود ؛ و در مقام تفسير اين جمله ، فرمود : اگر مجنونى قذف كند حدّ نمىخورد ؛ زيرا ،\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n( 2 ) . وسائل الشيعة ، ج 18 ، ص 332 ، باب 19 از ابواب مقدّمات الحدود ، ح 1 .\r\n","page_name":" 284 ","page_number":284},
  {"content":"\r\n\r\nاگر قذف شود ، به خاطر او به كسى حدّ نمىزنند . روايت فضيل بن يسار ، اسحاق بن عمّار « 1 » و ابو مريم انصارى « 2 » در مسأله‌ى سابق گذشت ؛ لذا ، آن‌ها را تكرار نمىكنيم و روايات ديگرى را مورد بحث قرار مىدهيم .\r\nوعن عدّة من أصحابنا ، عن أحمد بن محمّد ، عن ابن أبي نصر ، عن عاصم بن حميد ، عن أبي بصير ، عن أبي عبداللَّه عليه السلام ، في الرّجل يقذف الصبيّة يجلد ؟\r\nقال : لا ، حتّى تبلغ . « 3 »\r\nفقه الحديث : ابوبصير از امام صادق عليه السلام درباره‌ى مردى پرسيد كه دختر بچّه‌اى را قذف كرده است ، آيا تازيانه مىخورد ؟ امام عليه السلام فرمود : نه ، تا آن دختر بالغ گردد .\r\nتوجّه به اين نكته لازم است كه بين قاذف و مقذوف فرق است . اگر قاذف بالغ نباشد ، مكلف نيست ؛ پس ، حدّ بر او جارى نيست . و همين طور نسبت به مجنونى كه قاذف باشد ، « رفع القلم عن المجنون حتّى يفيق » « 4 » كفايت مىكند تا اثبات كنيم حدّى ندارد ؛ ليكن بحث ما ، در قاذفِ بالغى است كه نا بالغ يا مجنونى را قذف مىكند ، لذا بايد بر عدم ثبوت حدّ اقامه‌ى دليل كنيم .\r\nقال : وسألت أبا عبداللَّه عليه السلام عن الرّجل يقذف الجارية الصغيرة ، قال : لا يجلد إلّا أن تكون أدركت أو قاربت [ قارنت 
  ] . « 5 »\r\n\r\n\r\n","description":"","footnote":"\r\n( 1 ) . وسائل الشيعة ج 18 ص 322 19 از ابواب مقدمات الحدود ح 1\r\n( 2 ) . همان ، ص 439 ، باب 5 از ابواب حدّ قذف ، ح 1 .\r\n( 3 ) . همان ، ص 44 ، ح 4 .\r\n( 4 ) . همان ، ص 316 ، باب 8 از ابواب حدّ قذف ، ح 1 .\r\n( 5 ) . همان ، ص 439 ، باب 5 از ابواب حدّ قذف ، ح 3 .\r\n","page_name":" 285 ","page_number":285},
  {"content":"\r\n\r\nفقه الحديث : اين روايت با روايت قبل يكى است ، امّا صاحب وسائل رحمه الله آن را دو روايت قرار داده است ؛ زيرا ، در يكى عاصم بن حميد از ابىبصير و در ديگرى به طور مستقيم از امام صادق عليه السلام نقل مىكند .\r\nاز امام صادق عليه السلام مىپرسد : مردى كه جاريه‌ى صغيرى را قذف كرده است ، چه حكمى دارد ؟ امام عليه السلام فرمود : تازيانه‌اى كه در مورد قذف است ، اين‌جا تحقّق ندارد ؛ مگر اين كه « أدركت أو قاربت » باشد .\r\nمقصود از اين دو كلمه چيست ؟\r\nاحتمال داده‌اند « أدركت » يعنى رؤيت حيض كرده باشد ؛ و « قاربت » يعنى نُه سال را تكميل كرده باشد كه نزديك رؤيت حيض خواهد بود . اين احتمال شاهدى ندارد . ظاهراً معناى « أدركت » همان « بلغت » است ؛ « مُدرك » يعنى « بالغ » ، « بلغ » و « بلوغ » نيز يعنى رسيدن ؛ « بالغه » يعنى زنى كه رسيده است . « أدركت » نيز به همين معنا است ؛ يعنى به حدّى كه بايد برسد ، رسيده است . شاهدش هم روايت اوّل ابو بصير است كه فرمود : « لا حتّى تبلغ » .\r\nاشكال در « قارنت » و « قاربت » است ؛ زيرا ، اگر به ظاهرش بخواهيم عمل كنيم ، بايد جاريه‌ى صغيرى كه نزديك بلوغ و در آستانه‌ى بلوغ است ، بر قذفش حدّ جارى باشد ؛ ولى كسى به آن فتوا نداده است ؛ و اين سبب نمىشود كه مقصود از « قاربت » را « أكملت تسع سنين » بگيريم . بين اين عبارت تناسبى نيست .\r\nنتيجه‌ى ابحاث گذشته ، اثبات شرطيّت بلوغ و عقل در مقذوف براى ثبوت حدّ قذف است .\r\n\r\nدليل اعتبار حريّت\r\n1 - وعنه ، عن صفوان ، عن إسحاق بن عمّار ، عن أبي بصير ، عن أبي عبداللَّه عليه السلام ، قال : من افترى على مملوك عزّر لحرمة الإسلام . « 1 »\r\nفقه الحديث : در اين صحيحه يا موثّقه ، امام صادق عليه السلام فرمود : كسى كه بر مملوكى افترا ببندد ، بايد تعزير شود ؛ زيرا ، مسلمان بودن احترام دارد .\r\nفقها به اين روايت استدلال كرده‌اند ؛ ليكن به نظر ما ، مناقشه‌اى در اين استدلال وجود دارد . زيرا ، تعزير درست است كه در برابر حدّ استعمال مىشود ، ولى گاه در مقام توّهم اين معنا كه بر افتراى به مملوك و عبد ، مكافات و عقوبتى نيست ، به كار مىرود . شايد اين روايت ، در مقام بيان اين مطلب باشد ، به خصوص با توجّه به تعليل ذيل روايت كه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 436 ، باب 4 از ابواب حدّ قذف ، ح 12 .\r\n","page_name":" 286 ","page_number":286},
  {"content":"\r\n\r\nمىفرمايد : « لحرمة الإسلام » اسلام احترام دارد . در اسلام بين مملوك و غير مملوك از نظر مسلمان بودن فرقى نيست ؛ لذا ، اگر ما باشيم و اين روايت ، نمىتوانيم از آن استفاده كنيم كه در قذف مملوك حدّ وجود ندارد . تعزير در روايت ، تعزير در برابر حدّ نيست ؛ بلكه براى رفع توهّم كسانى است كه خيال مىكنند افتراى بر مملوك ، كالعدم است و چيزى بر آن مترتّب نمىشود .\r\n2 - وبإسناده عن الحسين بن سعيد ، عن صفوان ، عن منصور بن حازم ، عن أبي عبداللَّه عليه السلام ، في الحرّ يفتري على المملوك قال : يسأل فإن كانت امّه حرّة جلد الحدّ . « 1 »\r\nفقه الحديث : در اين صحيحه ، امام صادق عليه السلام در مورد حرّى كه بر مملوكى افترا مىبندد ، فرمود : از مادر مملوك سؤال مىشود ، اگر حرّ است ، به قاذف حدّ قذف مىزنند .\r\nاگر بگوييد : چرا پاى مادر او را به ميان آورد ، مىگوييم از نحوه‌ى جواب امام عليه السلام معلوم مىشود كه به او گفته : « يابن الزانية » ؛ لذا ، نسبت زنا به مادر او داده است و بايد ديد حرّ است يا مملوك ؛ اگر مملوك باشد ، حدّ قذف نمىزنند . روايت دلالت روشنى دارد كه اگر مادرش غير حرّ باشد ، حدّ قذف جا ندارد . حدّ قذف در جايى است كه مقذوف حرّ باشد .\r\n3 - وعن محمّد بن يحيى ، عن أحمد بن محمّد ، وعن عليّ ، عن أبيه ، وعن عدّة من أصحابنا ، عن سهل بن زياد ، جميعاً ، عن ابن محبوب ، عن عبدالعزيز العبدي ، عن عبيد بن زرارة ، قال : سمعت أبا عبداللَّه عليه السلام يقول : لو أتيت برجل قذف عبداً مسلماً بالزنا لا نعلم منه إلّاخيراً لضربته الحدّ حدّ الحرّ إلّا سوطاً . « 2 »\r\nفقه الحديث : در اين صحيحه ، عبيد بن زرارة مىگويد : از امام صادق عليه السلام شنيدم كه فرمود : اگر مردى را نزد من بياورند كه عبد مسلمانى را قذف كرده باشد ، و از آن عبد جز خير و خوبى سراغ نداشته باشيم - ( يعنى در ظاهر آدم خوبى است و متجاهر به فسق\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 436 ، باب 4 از ابواب حدّ قذف ، ح 11 .\r\n( 2 ) . همان ، ص 434 ، ح 2 .\r\n","page_name":" 287 ","page_number":287},
  {"content":"\r\n\r\nنيست ؛ اگر گناهكار نيز باشد ، در خفا به گناه دست مىزند ) - در اين صورت ، به قاذف هفتاد و نه تازيانه مىزنم .\r\nحدّ حرّ مگر يك تازيانه ، بيانگر اين است كه اين حكم جنبه‌ى تعزيرى دارد . نكته‌اى كه از روايت استفاده مىشود آن است كه بايد تعزير را در هر گناهى با حدّ همان گناه ملاحظه كرد ؛ لذا ، در باب اجتماع زن و مرد يا دو زن يا دو مرد زير يك لحاف ، در پاره‌اى از روايات ، مقدار عقوبت را نود و نه تازيانه مطرح مىكرد ؛ زيرا ، حدّ گناهش ( مساحقه يا زنا ) صد تازيانه بود ؛ و در اين مقام ، حدّ قذف هشتاد تازيانه و تعزير آن هفتاد و نه تازيانه است .\r\nپس ، معلوم مىشود تعزير در هر گناهى بايد از حدّ آن گناه كمتر باشد ، نه از مطلق حدّ .\r\nنتيجه : از مجموع اين روايات ، شرطيّت حرّيّت براى اثبات حدّ قذف استفاده مىشود .\r\n\r\nدليل اعتبار اسلام\r\nروايات زير دلالت مىكند در ثبوت حدّ قذف ، اسلام مقذوف شرط است ؛ لذا ، اگر كسى كافر يا كافره‌اى را هرچند اهل كتاب و در پناه اسلام باشد ، قذف كند ، بر آن قذف ، حدّ مترتّب نمىشود .\r\n1 - محمّد بن يعقوب ، عن عليّ بن إبراهيم ، عن محمّد بن عيسى ، عن يونس ، عن عبداللَّه بن سنان ، عن أبي عبداللَّه عليه السلام أنّه نهى عن قذف من ليس على الإسلام إلّاأن يطّلع على ذلك منهم وقال : أيسر ما يكون أن يكون قد كذب . « 1 »\r\nفقه الحديث : در اين صحيحه ، ابن‌سنان گفت : امام صادق عليه السلام از قذف افراد غير مسلمان نهى كرد ؛ مگر آن كه بر زناى آنان يا لواطشان اطّلاع داشته باشيد - ( البتّه بايد توجّه داشت كه زنا به حسب قواعد مذهب غير مسلمان محقّق شده باشد ؛ زيرا ، « لكلّ قوم نكاح » ؛ « 2 » براى هر قومى نكاحى است ؛ اگر از مقرّرات آن تجاوز كنند ، عنوان زنا به خود مىگيرد ) . -\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 430 ، باب 1 از ابواب حدّ قذف ، ح 1 .\r\n( 2 ) . همان ، ج 11 ، ص 59 ، باب 26 از ابواب جهادالعدو ، ح 2 .\r\n","page_name":" 288 ","page_number":288},
  {"content":"\r\n\r\nدر اين صورت ، اسناد زنا يا لواط مانعى ندارد . پس ، بر آن قذف نيز حدّى مترتّب نمىشود .\r\nامّا اگر بر حال آنان اطّلاع نداريد ، قذف نكنيد ؛ زيرا ، كمتر چيزى كه در اين حال تحقّق دارد ، وقوع دروغ و كذبى از گوينده است ، كه با عدم اطّلاع ، به طور قاطع نسبت زنا مىدهد . دروغ يكى از محرّمات است ؛ هرچند بر آن حدّى نيست ، ليكن مىتوان دروغگو را تعزير كرد .\r\n2 - وعن عليّ بن إبراهيم ، عن أبيه ، عن ابن أبي عمير ، عن حمّاد ، عن الحلبي ، عن أبي عبداللَّه عليه السلام ، إنّه نهى عن قذف من كان على غير الإسلام إلّاأن تكون قد اطّلعت على ذلك منه . « 1 »\r\nفقه الحديث : مضمون اين روايت با روايت قبل يكى است . صاحب جواهر رحمه الله « 2 » هر دو روايت را به حلبى نسبت داده است ؛ در حالىكه راوى يكى عبداللَّه بن سنان و راوى ديگرى حلبى است . شايد در نسخه‌ى وسائل موجود نزد صاحب جواهر رحمه الله حلبى بوده است .\r\n3 - وعن حميد بن زياد ، عن الحسن بن محمّد بن سماعة ، عن جعفر بن سماعة وأحمد بن الحسن الميثمي ، جميعاً ، عن أبان بن عثمان ، عن إسماعيل بن الفضل ، قال : سألت أبا عبداللَّه عليه السلام عن الافتراء على أهل الذمّة وأهل الكتاب ، هل يجلد المسلم الحدّ في الافتراء عليهم ؟ قال : لا ، و لكن يعزَّر . « 3 »\r\nفقه الحديث : اسماعيل بن فضل هاشمى از امام صادق عليه السلام درباره‌ى افتراى بر اهل ذمّه و اهل كتاب پرسيد : آيا بر مسلمان در اين مورد حدّ قذف مىزنند ؟ امام عليه السلام فرمود : نه ، بلكه او را تعزير مىكنند .\r\nاين روايات ، حدّ قذف را در صورتى كه مقذوف كافر باشد ، نفى مىكند و حكم به تعزير مىدهد ؛ لذا ، اين شرط نيز دليل اثبات دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 430 ، باب 1 از ابواب حدّ قذف ، ح 2 .\r\n( 2 ) . جواهر الكلام ، ج 41 ، ص 418 .\r\n( 3 ) . وسائل الشيعة ، ج 18 ، ص 450 ، باب 17 از ابواب حدّ قذف ، ح 4 .\r\n","page_name":" 289 ","page_number":289},
  {"content":"\r\n\r\n\r\nدليل اعتبار عفّت\r\nمعناى عفّت ، عدم تظاهر به زنا و عدم تجاهر به لواط است ؛ نه اين كه به حسب واقع و در خفا نيز از او كار زشتى صادر نشود . تعبير امام عليه السلام در يكى از روايات « لا نعلم منه إلّا خيراً » « 1 » بود ؛ يعنى ما به جز خير و خوبى از او نديديم و نشنيديم .\r\nدليل اعتبار اين قيد ، علاوه بر روايات ، آيه‌ى شريفه وَ الَّذِينَ يَرْمُونَ الْمُحْصَنتِ « 2 » است ؛ كه موضوع حدّ قذف را عنوان « رمى محصنات » قرار داده است . فرقى نمىكند احصان در آيه را به عقل ، بلوغ ، اسلام ، حريّت و عفّت تفسير كنيم يا فقط به عفاف ؛ به هر تقدير ، يكى از شرايط تحقّق قذف ، عفيف بودن مقذوف است . بنابراين ، اگر مقذوف غير محصن و غير عفيف باشد ، مشمول آيه‌ى شريفه نمىشود .\r\nاز يكى دو روايت نيز شرطيّت عفّت در تحقّق حدّ قذف استفاده مىشود ؛ و يك روايت بر عدم عقوبت در قذف غير عفيف دلالت مىكند .\r\n1 - عبيد بن زرارة قال : سمعت أبا عبداللَّه عليه السلام يقول : لو اتيت برجل قذف عبداً مسلماً بالزّنا لا نعلم منه إلّاخيراً لضربته الحدّ حدّ الحرّ إلّاسوطاً . « 3 »\r\nفقه الحديث : در توضيح شرط حرّيت به اين روايت اشاره شد . امام صادق عليه السلام فرمود :\r\nاگر به مردى برخورد كنم كه عبد مسلمانى را قذف كند كه جز خوبى از او نشنيده‌ايم - ( يعنى به زناكارى شهرت ندارد و به زنا تظاهر نمىكند ، يا در واقع از او زنا سر نزده ، و يا اگر مرتكب زنا شده ، به آن تجاهرى ندارد ) . - در اين حال ، قاذف را تعزير مىكنم .\r\nاين روايت همان‌گونه كه بر شرطيّت اسلام دلالت داشت ، بر شرطيّت عفاف نيز دلالت دارد .\r\n2 - محمّد بن يعقوب ، عن عليّ بن إبراهيم ، عن محمّد بن عيسى ، عن يونس ، عن زرعة ، عن سماعة ، عن أبي عبداللَّه عليه السلام ، قال : في الرجل إذا قذف\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 434 ، باب 4 از ابواب حدّ قذف ، ح 2 .\r\n( 2 ) . سوره‌ى نور ، 4 .\r\n( 3 ) . وسائل الشيعة ، ج 18 ، ص 434 ، باب 4 از ابواب حدّ قذف ، ح 2 .\r\n","page_name":" 290 ","page_number":290},
  {"content":"\r\n\r\nالمحصنة يجلد ثمانين حرّاً كان أو مملوكاً . « 1 »\r\nفقه الحديث : در مؤثّقه سماعه ، امام صادق عليه السلام فرمود : مردى كه زن محصنه‌اى را قذف كند ، هشتاد تازيانه مىخورد ؛ حرّ باشد يا مملوك .\r\nاين روايت فرقى بين حرّ قاذف و عبد قاذف نمىگذارد . در بحث گذشته ، سخن از مقذوف بود كه بين حرّ و عبد تفاوت دارد ؛ در حرّ مقذوف ، حدّ قذف ، و در عبد مقذوف ، تعزير ثابت است .\r\nآيا « المحصنة » كه در روايت آمده ، اقتباس از آيه‌ى شريفه است ؟ در اين صورت ، اين كلمه به معناى عفيفه خواهد بود . احتمال دارد مراد از اين كلمه زن شوهردار باشد كه طبعاً زن شوهردار كمتر مرتكب زنا مىگردد . در اين حال ، روايت ، دليل بر شرطيّت عفّت نخواهد بود ؛ ليكن على الظاهر اين تعبير اقتباسى از آيه‌ى شريفه باشد .\r\n3 - محمّد بن عليّ الحسين في ( المجالس ) عن أحمد بن هارون ، عن محمّد بن عبداللَّه ، عن أبيه ، عن عبداللَّه بن جعفر الحميري ، عن أحمد بن محمّد البرقي ، عن هارون بن الجهم ، عن الصّادق جعفر بن محمّد عليهما السلام قال :\r\nإذا جاهر الفاسق بفسقه فلا حرمة له ولا غيبة . « 2 »\r\nفقه الحديث : امام صادق عليه السلام مىفرمايد : اگر فاسق در فسق خودش ، علاوه بر فسق ، متجاهر و متظاهر به آن هم باشد ، هيچ احترام و ارزشى براى فاسق در اين رابطه نيست ؛ يعنى اگر در حضورش آن فسق را به او نسبت دهند ، هيچ مسأله‌اى به وجود نمىآورد ؛ و اگر در غيبتش نيز فسقش را مطرح كنند ، عنوان غيبت بار نمىگردد .\r\nتذكّر : از روايات گذشته شرطيّت عقل ، بلوغ ، اسلام ، حرّيت و عدم تظاهر به فسق براى ترتّب حدّ قذف استفاده شد ؛ ليكن بين چهار شرط اوّل و شرط پنجم اختلاف است . در جايى كه يكى از شرايط چهارگانه نباشد ، حدّ قذف ساقط ، امّا تعزير قاذف ثابت است ؛ زيرا ، در يك روايت درباره‌ى قذف مملوك فرمود : « عزّر لحرمة الإسلام » « 3 » اسلام احترام\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 434 ، باب 4 از ابواب حدّ قذف ، ح 1 .\r\n( 2 ) . همان ، ج 8 ، ص 604 ، كتاب الحج ، باب 154 از ابواب احكام العشرة ، ح 4 .\r\n( 3 ) . همان ، ج 18 ، ص 436 ، باب 4 از ابواب حدّ قذف ، ح 12 .\r\n","page_name":" 291 ","page_number":291},
  {"content":"\r\n\r\nدارد ؛ هرچند مقذوف مملوك است ، ليكن اين سبب نمىشود كه بتوان بردگان را قذف كرد ؛ بلكه بر قذفش تعزير مىشود .\r\nدر خصوص قذف كفّار ، امام عليه السلام امر را دائر مدار اطّلاع و آگاهى از وقوع زنا و لواط كافر كرد ؛ كه در اين صورت ، قذف حرام نيست و نهى ندارد . « 1 » طبعاً حدّ تعزيرى هم بر آن نيست ؛ امّا اگر بدون اطّلاع نسبت دهد ، چه‌بسا عنوان كذب محقّق گردد و به سبب آن بايد تعزير گردد .\r\nنسبت به قذف مجنون و طفل نيز تعزير ثابت است ؛ زيرا ، قذفشان مجوّز شرعى ندارد ؛ هرچند مجنون و طفل مكلّف نيستند ، ولى دليلى بر جواز قذفشان نداريم .\r\nامّا نسبت به متجاهر به فسق ، روايت مىگفت : « لا حرمة له ولا غيبة له » « 2 » احترام و غيبت درباره‌ى او منتفى است . بنابراين ، اگر شخصى متجاهر به زنا را قذف كند ، نه‌تنها حدّ قذف اثبات نمىشود ، بلكه تعزيرى هم نيست .\r\nطرح دو اشكال : 1 - امام راحل رحمه الله در تحريرالوسيله پس از بيان شرطيّت امور پنجگانه فرمود : « فمن استكملها وجب الحدّ بقذفه و من فقدها أو فقد بعضها فلا حدّ على قاذفه وعليه التعزير » ؛ اين عبارت اطلاق داشته ، و شامل قذف فاقد عفّت هم مىگردد ؛ در حالى كه در قذف غير عفيف ، حدّ و تعزير هيچ كدام ثابت نيست . و خود ايشان در ذيل نيز به اين مطلب تصريح دارد . ليكن متن‌نويسى مانند عامّ و خاص قانونى نيست كه گفته شود : عامّ بالا به وسيله‌ى خاص ذيل تخصيص مىخورد ؛ يا مطلق تقييد مىگردد .\r\n2 - در عبارت تحريرالوسيله فرمود : « فلو قذف صبيّاً أو صبيّة أو مملوكاً أو كافراً يعزّر » مجوّز ترك ذكر « مجنون و مجنونة » چيست ؟\r\n\r\nقذف فاسق در غير فسق متظاهر\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 430 ، باب 1 از ابواب حدّ قذف ، ح 1 .\r\n( 2 ) . همان ، ج 8 ، ص 604 ، كتاب الحج ، باب 154 از ابواب احكام العشرة ، ح 4 .\r\n","page_name":" 292 ","page_number":292},
  {"content":"\r\n\r\nمعناى روايت كه مىگويد : « إذا جاهر الفاسق بفسقه فلا حرمة له » ، « 1 » آيا عدم احترام و سلب آن ، در محدوده‌ى فسقى است كه به آن متجاهر مىباشد ؛ و يا روايت در مقام بيان اين است كه چنين فردى هيچ احترام ندارد ؟ لذا ، مىتوان به متجاهر به زنا ، لواط را هم نسبت داد . او يك موجود بىارزش است ، در حضور يا غيبتش مىتوان هر گناهى را به او نسبت داد .\r\nعرف از اين عبارت ، معناى اوّل را مىفهمد ؛ يعنى در رابطه‌ى با عملى كه باكى از ظهورش ندارد ، بدون احترام است . به فردى كه متظاهر به زنا است ، چگونه جايز است نسبت لواط بدهند ؟ شيخ انصارى رحمه الله نيز در مكاسب محرّمه در باب غيبت مىفرمايد : غيبت فاسق در محدوده‌ى گناه آشكارش جايز است ، ولى در گناهان مخفى و غير متجاهر ، مجوّزى براى غيبت نداريم . « 2 »\r\nبنابراين ، آن‌چه در ذيل شرط عفّت در تحرير الوسيله آمده است ، كه قذف در فسق ظاهر حدّ و تعزير ندارد ولى در فسق غير متجاهر موجب حدّ است ، مطلبى تام و تمام است .\r\n\r\n\r\n","description":"","footnote":"\r\n( 1 ) . همان .\r\n( 2 ) . المكاسب المحرمة ، ج 1 ، ص 354 .\r\n","page_name":" 293 ","page_number":293},
  {"content":"\r\n\r\n[ القذف مع كفر أمّ المقذوف 
  ]\r\n[ مسألة 4 - لو قال للمسلم : « يابن الزانية » أو « امّك زانية » وكانت أمّه كافرة ففي رواية يضرب القاذف حدّاً ، لأنّ المسلم حصّنها ، والأحوط التعزير دون الحدّ . 
  ]\r\n\r\nنسبت قذف با كفر مادر\r\nاگر به مسلمانى كه مادرش كافر است ، بگويند : « اى پسر زن زنا كار » ، يا گفته شود : « مادرت زنا كار است » ، روايتى بر حدّ قاذف دلالت دارد ؛ و تعليل وجوب حدّ را احصان مسلمان بيان مىكند ؛ ليكن احتياط در تعزير است ، نه حدّ .\r\nدر بحث گذشته گفتيم : اگر كافرى را قذف كنند ، تعزير ثابت مىشود . در اين مقام ، كسى كه مورد قذف قرار گرفته ، مادر فرد مسلمانى است كه مادرش بر كفر باقى است ؛ بر طبق قواعد گذشته ، در قذف اين مادر بايد قاذف را تعزير كرد ؛ ليكن به سبب ورود روايتى ، شيخ طوسى رحمه الله در نهايه « 1 » و جماعتى به تبعيّت از او گفته‌اند : بايد قاذف را حدّ قذف زد ؛ زيرا ، پسر اين مادر ، مسلمان است و اسلام به مادرش عفّت و مصونيّتى عنايت كرده است . ديگران از قبيل ابن‌ادريس ، « 2 » صاحب مسالك ، « 3 » كاشف اللثام ، « 4 » و صاحب رياض رحمهم الله « 5 » معتقدند روايت قابل استدلال نيست و بايد بر طبق قاعده عمل كرد . مرحوم محقّق در شرايع « 6 » مىفرمايد :\r\nاشبه ثبوت تعزير است ؛ امام راحل رحمه الله نيز پس از اشاره به روايت ، تعزير را به عنوان احتياط مىپذيرند . پس ، بايد به بررسى روايت بپردازيم :\r\nوعنه ، عن بنان بن محمّد ، عن موسى بن القاسم وعليّ بن الحكم جميعاً ، عن أبان ، عن عبدالرّحمن بن أبي عبداللَّه ، عن أبي عبداللَّه عليه السلام ، قال : النّصرانية واليهوديّة تكون تحت المسلم فيقذف ابنها يضرب القاذف ، لأنّ المسلم قد حصّنها .\r\n\r\n\r\n","description":"","footnote":"\r\n( 1 ) . النهاية في مجرّد الفقه والفتوى ، ص 725 .\r\n( 2 ) . السرائر ، ج 3 ، ص 520 .\r\n( 3 ) . مسالك الافهام ، ج 14 ، ص 440 .\r\n( 4 ) . كشف اللثام ، ج 2 ، ص 413 .\r\n( 5 ) . رياض المسائل ، ج 10 ، ص 112 .\r\n( 6 ) . شرايع الاسلام ، ج 4 ، ص 946 .\r\n","page_name":" 294 ","page_number":294},
  {"content":"\r\n\r\nو رواه الكليني عن الحسين بن محمّد ، عن معلّى بن محمّد ، عن الوشّاء ، عن أبان ، و رواه الشيخ بإسناده عن محمّد بن يعقوب مثله . « 1 »\r\nفقه الحديث : سند اين روايت به طريق شيخ طوسى رحمه الله مشتمل بر بنان بن محمّد و موسى بن القاسم است كه هيچ‌كدام توثيق ندارند . « 2 » امام عليه السلام فرمود : زن يهودى و نصرانى كه زوجه‌ى مرد مسلمانى باشند ، اگر پسر اين زن - طبيعى است كه پسر در اين صورت مسلمان است ؛ چرا كه فرزند تابع اشرف الأبوين است . - مقذوف شد ، قاذف بايد تازيانه بخورد ؛ زيرا ، مسلمان او را تحصين كرده است . يعنى شوهر مسلمانش نمىگذارد منحرف و مرتكب زنا شود ؛ در حقيقت ، اسلام به او مصونيّتى داده ، و او در زير پرچم اسلام قرار گرفته است .\r\nمرحوم صاحب وسائل اين روايت را از كلينى رحمه الله نيز نقل مىكند ؛ و ظاهر نقل وسائل ، عدم فرق بين نقل شيخ طوسى و كلينى رحمهما الله مىباشد . طريق مرحوم كلينى نيز طريقى غير صحيح و ضعيف است .\r\nصاحب جواهر رحمه الله پس از نقل روايت به طريق شيخ طوسى رحمه الله مىفرمايد : در كتاب كافى دارد : « ويضرب القاذف حدّاً » . « 3 » امام راحل رحمه الله نيز در متن مسأله مىفرمايد : « ففي رواية يضرب القاذف حدّاً » شايد نظر ايشان به كلام صاحب جواهر رحمه الله و يا متن كافى بوده است . در كافى چنين آمده :\r\nعن أبي عبداللَّه عليه السلام قال : النصرانية واليهودية تكون تحت المسلم فتجلد ، فيقذف ابنها ، قال : تضرب حدّاً لأنّ المسلم حصّنها . « 4 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 450 ، باب 17 از ابواب حدّ قذف ، ح 6 .\r\n( 2 ) . در كتاب تفصيل الشريعة نوشته‌اند : « لا إشكال فى قصور السند على كلا الطريقين وعدم ثبوت الجابر له » و در اين جا نيزبه ضعف سند تصريح مىكنند ؛ ولى بر مبناى ايشان در ثقه دانستن راويان كامل الزيارات هر دو طريق معتبر است ؛ زيرا ، موسى بن القاسم بجلّى را شيخ و نجاشى توثيق كرده‌اند و بنان بن محمّد همان عبد اللَّه بن محمّد بن عيسى است كه در كامل الزيارات از او روايت كرده و از معلّى بن محمّد نيز در كتاب مذكور روايت شده و مرحوم خوئى نيز به همين جهت او را توثيق كرده است .\r\n( 3 ) . جواهر الكلام ، ج 41 ، ص 419 .\r\n( 4 ) . الكافى ، ج 7 ، ص 209 ، ح 21 .\r\n","page_name":" 295 ","page_number":295},
  {"content":"\r\n\r\nبنا بر ثبوت متن كتاب كافى ، اشكال صاحب جواهر رحمه الله به اين كه « يمكن إرادة التعزير منه » « 1 » وجهى ندارد ؛ زيرا ، در روايت به « قذف » ، « ضرب » و « حدّ » تصريح شده است . لذا ، انصاف اين است كه نمىتوان در آن مناقشه‌ى دلالى كرد ؛ و ظاهرش وجوب حدّ قذف بر قاذفى است كه به مسلمانى كه مادرش كافر است ، بگويد : « يابن الزانية » .\r\nليكن سند روايت ضعيف بوده و جابرى ندارد ؛ زيرا ، شهرت فتوايى مطابق با روايت كه جبران ضعفش بنمايد ، نداريم ؛ و ظاهر كلام صاحب وسائل رحمه الله هم عدم اشتمال روايت مذكور در كتاب كافى بر كلمه‌ى « حدّ » است ؛ زيرا ، اشاره‌اى به اختلاف بين متن شيخ طوسى رحمه الله و متن مرحوم كلينى نكرده است .\r\nاگر روايت مشتمل بر كلمه‌ى « حدّ » نباشد ، علاوه بر اشكال سندى ، دلالت روايت بر ضرب حدّ قذف واضح نيست ؛ بلكه قدر متيقّن از روايت ، وجوب ضرب تازيانه‌اى است ؛ امّا ظهور در هشتاد تازيانه ندارد .\r\nعلاوه بر اين كه اين روايت با روايات گذشته منافات دارد - هرچند تنافى به عامّ و خاص است - ، بر خلاف قاعده نيز هست ؛ و نمىتوان به روايت ضعيف السند و بر خلاف قاعده فتوا داد .\r\nمختار ما در مسأله ، همان مطلبى است كه در شرايع آمده است ؛ مبنى بر آن كه أشبه به اصول ، قواعد و روايات ديگر ، پياده شدن مسأله‌ى تعزير است و نه حدّ .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 419 .\r\n","page_name":" 296 ","page_number":296},
  {"content":"\r\n\r\n[ حكم قذف الأقارب 
  ]\r\n[ مسألة 5 - لو قذف الأب ولده بما يوجب الحدّ لم يحدّ ، بل عليه التعزير للحرمة لا للولد ، و كذا لا يحدّ لو قذف زوجته الميّتة ولاوارث لها الّا ولده .\r\nولو كان لها ولد من غيره كان له الحدّ ، و كذا لو كان لها وارث آخر غيره .\r\nوالظاهر أنّ الجدّ والد ، فلا يحدّ بقذف ابن ابنه .\r\nويحدّ الولد لو قذف أباه وإن علا وتحدّ الأمّ لو قذفت ابنها والأقارب لو قذفوا بعضهم بعضاً . 
  ]\r\n\r\nحكم قذف نزديكان\r\nاين مسأله مشتمل بر چند فرع است كه در يك روايت صحيحه‌ى مفصّل مطرح شده است :\r\n1 - اگر پدرى فرزند خودش را قذف كند ، يعنى به او بگويد : « اى زانى » ، فرقى بين دختر و پسر نيست ؛ به هر كدام نسبت زنا يا لواط بدهد ، عمل حرامى است و صرف پدر بودن ، مجوّز دادن چنين نسبتى نيست . ليكن پدر را به خاطر قذف فرزند محكوم به حدّ قذف نمىكنند ؛ بلكه به جهت حرمت عمل ، تعزير دارد .\r\n( فرق تعزير با حدّ قذف در اين است كه حدّ قذف ، حقّ مقذوف است و در صورت مطالبه‌ى او جارى مىشود ؛ بنابراين ، اگر عفو كرد ، ساقط مىگردد ؛ امّا تعزير حقّ فرزند نيست ، بلكه بر عمل حرام پدر مترتّب است ، و ربطى به فرزند ندارد تا عفو كند يا اجراى آن را مطالبه نمايد ) .\r\n2 - اگر مردى ام‌ّولدش ( زوجه‌اش ) را كه از دنيا رفته است قذف كند ، در صورتى كه وارث آن زن فقط فرزند او باشد ، حدّ قذف بر مرد نمىزنند و فقط به علّت ارتكاب حرام ، تعزير مىگردد .\r\n( در باب قذف لازم نيست منسوبٌ اليه زنده باشد ؛ لذا ، اگر مُرده‌اى را قذف كردند ، حدّ قذف ثابت مىشود ؛ ليكن ورثه ، آن را به ارث مىبرند و اجراى حدّ متوقّف بر مطالبه‌ى ورثه است ؛ ولى زوج و زوجه را از حدّ قذف سهمى نيست . لذا ، نبايد اشكال كرد زوج در\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاين فرع وارث است و فرزند تنها وارث نيست ؛ زيرا ، وارث را به لحاظ حدّ قذف ملاحظه مىكنند نه به لحاظ ارث بردن از اموال و تركه‌ى ميّت ) .\r\n3 - اگر زن از غير اين مرد نيز فرزندى داشته باشد ، يا وارثى غير از فرزند براى آن زن باشد مانند پدر و مادر ، در اين صورت با مطالبه‌ى كسانى كه با قاذف رابطه‌ى پدرى و فرزندى ندارند ، حدّ قذف جارى مىگردد .\r\n4 - جدّ در حكم پدر است ، پس ، با قذف نوه‌ى خود حدّ نمىخورد .\r\n5 - اگر فرزند ، پدر و يا اجداد خود را ، و مادر ، فرزندش را و خويشان يكديگر را قذف كنند ، بر قاذف حدّ اقامه مىگردد .\r\nدليل تمام اين فروع روايت صحيحه‌ى زير است :\r\nمحمّد بن يعقوب ، عن عليّ بن إبراهيم ، عن أبيه ، عن ابن محبوب ، عن العلاء بن رزين ، عن محمّد بن مسلم ، قال : سألت أبا جعفر عليه السلام عن رجل قذف ابنه بالزّنا .\r\nقال : لو قتله ما قتل به ، وإن قذفه لم يجلد له .\r\nقلت : فإن قذف أبوه امّه ، قال : إن قذفها وانتفى من ولدها تلاعنا و لم يلزم ذلك الولد الّذي انتفى منه وفرّق بينهما و لم تحلّ له أبداً .\r\nقال : وإن كان قال لابنه وامّه حيّة : يابن الزّانية و لم ينتف من ولدها جلد الحدّ لها و لم يفّرق بينهما .\r\nقال : وإن كان قال لابنه : يابن الزّانية وامّه ميّتة و لم يكن لها من يأخذ بحقّها منه إلّاولدها منه فإنّه لايقام عليه الحدّ ، لأنّ حقّ الحدّ قد صار لولده منها .\r\nفإن كان لها ولد من غيره فهو وليّها يجلد له ، وإن لم يكن لها ولد من غيره وكان لها قرابة يقومون بأخذ الحدّ جلد لهم . « 1 »\r\nفقه الحديث : هرچند در سند روايت ابراهيم بن هاشم هست ، ليكن روايت صحيح السند است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 447 ، باب 14 از ابواب حدّ قذف ، ح 1 .\r\n","page_name":" 298 ","page_number":298},
  {"content":"\r\n\r\nمحمّد بن مسلم مىگويد : از امام باقر عليه السلام درباره‌ى حكم مردى كه پسرش را به زنا قذف كرد ، پرسيدم . امام عليه السلام فرمود : اگر پدرى پسرش را بكشد ، به قتل پسر قصاص نمىشود ؛ و اگر او را قذف كند ، بر قذفش نيز حدّ نمىخورد . - ( يعنى عنوان حدّ نفى مىشود نه اين كه تعزير هم نگردد ؛ بلكه تعزيرش به خاطر عمل حرام ، مانعى ندارد ) - .\r\nمحمّد بن مسلم پرسيد : اگر پدر ، مادر اين بچّه را به زنا نسبت داد ، چه ؟ - ( سؤال مطلق است و اختصاص به مادر ميّت ندارد ) - امام عليه السلام فرمود : اگر در نسبت زنا به مادر بچّه ، پدر قصد نفى فرزند دارد ، بين زن و مرد ملاعنه مىشود ؛ و پدر ملزم نيست بچّه را بپذيرد . بين زن و شوهر جدايى مىافتد ، به گونه‌اى كه به هيچ وجه بر يكديگر حلال نخواهند شد .\r\nاگر پدرى به فرزندش گفت : « يابن الزانية » و مادر زنده باشد - ظاهراً لعان هم واقع نشده است - در اين صورت به او حدّ قذف مىزنند و از يكديگر جدا نمىشوند ؛ ولى اگر مادر مرده باشد و وارث نيز منحصر در فرزندى باشد كه آن زن از همين شوهر دارد ، پدر حدّ قذف نمىخورد - ( مثل موردى كه پدر ، فرزندش را قذف كند ) . - زيرا ، حقّ حدّ در اختيار فرزند است و او نمىتواند حدّ را از پدرش مطالبه كند .\r\nامّا اگر اين زن از شوهر سابقش فرزندى داشته باشد ، آن فرزند ولىّ قذف است و با مطالبه‌اش ، حدّ قذف بر قاذف اقامه مىشود . همين طور اگر فرزندى نداشت و خويشان ديگرى مانند خواهر و برادر دارد ، با مطالبه‌ى آنان نيز حدّ جارى مىگردد .\r\nاز اين روايت صحيحه ، حكم سه فرع از فروع پنج‌گانه روشن شد . فرقى بين « ابن » و « بنت » در اين مسأله نيست ؛ لذا ، اگر پدرى دخترش را به زنا نسبت داد ، همين حكم است ؛ زيرا ، در روايت مطلب را بر « ولد » متفرّع مىكند .\r\nحكم فرع چهارم نيز واضح است ؛ زيرا ، جدّ به منزله‌ى پدر است و عنوان « والد » و « اب » بر او منطبق است ؛ و اين عناوين مختصّ به پدر بىواسطه نيست . بنابراين ، در زبان فارسى به « جدّ » پدر بزرگ گفته‌اند . پس ، حكم قذف فرزند توسط پدر در مورد قذف نوه به وسيله‌ى جدّ نيز جارى است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nحكم فرع پنجم نيز بر طبق قاعده است ؛ زيرا ، سقوط حدّ قذف فقط اختصاصى قذف پدر نسبت به فرزندش است ؛ بنابراين ، اگر مادرى فرزندش را قذف كرد ، يا خويشان يكديگر را قذف كنند ، ولايتى كه پدر بر فرزندش دارد ، در مورد آنان منتفى است ؛ زيرا ، در اسلام نسبت به پدر و مادر احكام متفاوتى هست . پدر ولايت دارد ، امّا مادر ولايت ندارد ؛ يا در روايت آمده است « أنت و مالك لأبيك » « 1 » ولى « لُامّك » ندارد . بنابراين ، بايد حدّ قذف در حقّشان جارى گردد .\r\n\r\n\r\n","description":"","footnote":"\r\n( 1 ) . وسائل الشيعة ، ج 12 ، ص 195 ، باب 78 از ابواب ما يكتسب به ، ح 2 .\r\n","page_name":" 300 ","page_number":300},
  {"content":"\r\n\r\n[ حكم قذف الجماعة 
  ]\r\n[ مسألة 6 - اذا قذف جماعة واحداً بعد واحد ، لكل واحد حدّ ، سواء جاؤوا لطلبه مجتمعين أو متفرّقين .\r\nولو قذفهم بلفظ واحد بأن يقول : « هولاء زناة » فإن افترقوا في المطالبة فلكلّ واحد حدّ ، وان اجتمعوا بها فلكلّ حدٌّ واحدٌ .\r\nولو قال : « زيد وعمرو وبكر - مثلًا - زناة » فالظاهر أنّه قذف بلفظ واحد ، كذا لوقال : « زيدٌ زان وعمرو وبكر » ، وأمّا لو قال : « زيد زان وعمرو زان ، وبكر زان » فلكلّ واحد حدّ اجتمعوا في المطالبة أم لا .\r\nولو قال : « يابن الزّانيين » فالحدّ لهما ، والقذف بلفظ واحد ، فيحدّ حدّاً واحداً مع الاجتماع على المطالبة وحدّين مع التعاقب . 
  ]\r\n\r\nحكم قذف جماعت\r\nاگر فردى جمعيّتى را تك‌تك به اشاره و يا خطاب ، به زنا يا لواط نسبت داد ، هر كدام به طور مستقلّ حدّ قذف طلبكارند ؛ خواه با همديگر يا به صورت متفرّق حدّ را مطالبه كنند .\r\nاگر عدّه‌اى را به يك لفظ قذف كرد ، مانند اين كه بگويد : « شما زناكار هستيد » ، اگر در مقام مطالبه متفرّق و پراكنده آمدند ، به جهت هركدام جداگانه حدّ مىخورد ؛ و اگر به صورت اجتماع مطالبه كردند ، او را يك حدّ مىزنند .\r\nاگر بگويد « زيد و بكر و عمرو زناكارند » يك لفظ محسوب مىشود ؛ همچنين اگر بگويد : « زيد زناكار است و بكر و عمرو هم » و كلمه‌ى زناكار را بر بكر و عمرو تكرار نكند ، ولى اگر براى هر كدام تكرار كند ، به نفع هر كدام حدّى ثابت است ؛ خواه مطالبه‌ى آنان به صورت دسته جمعى باشد يا متفرّق .\r\nاگر بگويد : « اى پسر مرد و زن زناكار » اين‌جا نيز قذف به لفظ واحد است ؛ پس ، اگر با هم مطالبه كنند ، يك حدّ ، و گرنه دو حدّ جارى مىشود .\r\nاساس اين مسأله دو فرض است ؛ و بقيّه‌ى موارد به عنوان مثال ذكر شده است :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n1 - اگر جماعتى را به صورت متعدّد يا به بيش از يك كلمه قذف كند ، به نفع هر كدام حدّى ثابت مىگردد ؛ فرقى بين مطالبه‌ى به نحو اجتماع يا متفرّق نيست .\r\n2 - اگر جماعتى را به يك لفظ قذف كرد ، بين مطالبه‌ى دسته جمعى كه يك حدّ ثابت است و مطالبه‌ى متفرّقانه كه بر هر مطالبه‌اى حدّى مىباشد ، تفصيل داده‌اند .\r\nفتوايى كه در تحريرالوسيله مطرح شده ، فتواى مشهور است ؛ و بر آن ادّعاى اجماع كرده‌اند ؛ و منشأ آن هم روايات است . خلاصه نظر مشهور اين است كه « إذا كان القذف متعدّداً فالحدّ متعدّد وإن كان واحداً ففيه تفصيل بين المطالبة مجتمعاً فالحدّ واحد ومتعدّداً فالحدّ متعدّد » .\r\nمرحوم اسكافى « 1 » در مقابل مشهور مىگويد : اگر قذف به كلمه‌ى واحد باشد ، يك حدّ ثابت است ؛ خواه مطالبه به نحو اجتماع باشد يا تفرّق ؛ ولى اگر به الفاظ متعدّد باشد ، بين مطالبه گروهى و فردى تفصيل مىدهد .\r\nدر اين مسأله چهار روايت داريم كه به بررسى آن‌ها مىپردازيم .\r\n1 - وعن محمّد بن يحيى ، عن أحمد بن محمّد ، عن عليّ بن الحكم ، عن أبان بن عثمان ، عن الحسن العطّار ، قال : قلت لأبي عبداللَّه عليه السلام رجل قذف قوماً قال : بكلمة واحدة ؟ قلت : نعم ، قال : يضرب حدّاً واحداً : فإن فرّق بينهم في القذف ضرب لكلّ واحد منهم حدّاً . « 2 »\r\nفقه الحديث : روايت از نظر دلالت از بقيه روشن‌تر و سند آن نيز صحيح است ؛ زيرا ، همه‌ى روات آن توثيق شده‌اند .\r\nحسن عطّار به امام صادق عليه السلام گفت : مردى جماعتى را قذف مىكند . امام عليه السلام فرمود : به كلمه‌ى واحد ؟\r\nگفت : آرى . امام عليه السلام فرمود : يك حدّ مىخورد ؛ ولى اگر بين آنان در قذف جدايى بيندازد ، بايد براى هر كدام حدّى بخورد .\r\n\r\n\r\n","description":"","footnote":"\r\n( 1 ) . مختلف الشيعة ، ج 9 ، ص 269 ، مسأله 121 .\r\n( 2 ) . وسائل الشيعة ، ج 18 ، ص 444 ، باب 11 از ابواب حدّ قذف ، ح 2 .\r\n","page_name":" 302 ","page_number":302},
  {"content":"\r\n\r\nاوّلًا : اين روايت در تفصيل بين موردى كه قذف به كلمه‌ى واحد باشد يا به غير كلمه‌ى واحد ، صراحت دارد .\r\nثانياً : روايت كلمه‌ى « واحده » را معنا مىكند ؛ به اين صورت كه مقصود ، قذف واحد در برابر قذف متعدّد است .\r\nبا توجّه به وضوح دلالت و معناى روايت ، جايى براى فرمايش مرحوم كاشف اللثام باقى نمىماند كه در تأييد مرحوم اسكافى مىگويد : مقصود از كلمه‌ى « واحده » وحدت عددى است ؛ يعنى بگويد : « أنتم زناة » ؛ اين كلام از نظر ادبيّات يك كلمه است ، ولى اگر گفت : « زيد و بكر و عمرو زناة » يك كلمه نيست ؛ بلكه « زيد » يك كلمه ، « عمرو » يك كلمه و « بكر » نيز يك كلمه است . « 1 »\r\nدر اين روايت كلمه‌ى « واحده » به قذف واحد معنا شده ؛ و در مقابل « فإن فرّق بينهم القذف » آمده است ؛ لذا ، « أنتم زناة » با « زيد وبكر وعمرو زناة » فرقى ندارد ؛ هر دو قذف واحد هستند . بعد از كلمه‌ى « زيد » خبر را نياورده و لذا با « زيد » تنها اسناد محقّق نمىشود و هم‌چنين با « عمرو » تنها ، بلكه اسناد واحدى براى همه است .\r\nهر چند دلالت روايت روشن است ، ولى بر مدّعاى مشهور به‌طور كامل دلالت نمىكند ؛ زيرا ، مشهور در قذف واحد بين مطالبه فردى و گروهى ، تفصيل مىدهند .\r\nبنابراين ، بايد براى اين قسمت از كلامشان از ادلّه‌ى ديگر استفاده كرد .\r\n2 - محمّد بن يعقوب ، عن عليّ بن ابراهيم ، عن ابن أبي عمير ، عن جميل بن درّاج ، عن أبي عبداللَّه عليه السلام ، قال : سألته عن رجل افترى على قوم جماعة ، قال : إن أتوا به مجتمعين ضرب حدّاً واحداً ، وإن أتوا به متفرّقين ضرب لكلّ منهم حدّاً . « 2 »\r\nفقه الحديث : اين روايت صحيحه ، و اصحّ روايات باب است . جميل از امام صادق عليه السلام راجع به مردى كه بر قومى به نحو جماعت افترا زد ، مىپرسد . - ( دقّت شود كه « قوم » ، همان\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 413 و 414 .\r\n( 2 ) . وسائل الشيعة ، ج 18 ، ص 444 ، باب 11 از ابواب حدّ قذف ، ح 1 .\r\n","page_name":" 303 ","page_number":303},
  {"content":"\r\n\r\nجماعت است . پس ، معناى حديث ، افتراى به جماعت است . روايت چگونگى افترا را دو نوع مىداند : « افترى على قوم جماعةً » ، در مقابل موردى كه افتراى به قوم به صورت جماعت نباشد . معناى اين جمله افتراى واحد بر جماعت است كه طبعاً مفترى به متعدّد است . وِزان اين عبارت با افتراى به كلمه‌ى واحد يكى است ؛ لذا ، بيان علّامه رحمه الله در مختلف « 1 » در تأييد مرحوم اسكافى صحيح نيست كه فرمود : « افترى على قوم جماعة » يعنى « افترى على قوم متعدّداً » ، زيرا ، از نظر عرفى مىگوييم يك خطاب دسته‌جمعى كرد . ) -\r\nامام عليه السلام در پاسخ سؤال فرمود : اگر براى مطالبه دسته‌جمعى آمدند ، يك حدّ ، و گرنه براى هركدام حدّى زده مىشود .\r\nنسبت اين روايت با روايت گذشته ، نسبت اطلاق و تقييد است ؛ زيرا ، در روايت سابق مىگفت : « إذا كان القذف بكلمة واحدة ضرب حدّاً واحداً » « 2 » ولى اين روايت مىگويد :\r\n« ضرب حدّاً واحداً إذا أتوا به مجتمعين وأمّا إذا أتوا به متفرّقين ضرب لكلّ واحد منهم حدّاً » ؛ و فتواى مشهور ثابت مىگردد .\r\n3 - وعن عليّ بن إبراهيم ، عن محمّد بن عيسى ، عن يونس ، عن محمّد بن حمران ، عن أبي عبداللَّه عليه السلام ، قال : سألته عن رجل افترى على قوم جماعة ، قال : فقال : إن أتوا به مجتمعين به ضرب حدّاً واحداً وإن أتوا به متفرّقين ضرب لكلّ رجل حدّاً . « 3 »\r\nفقه الحديث : دلالت اين روايت مانند روايت جميل است ، و مطلب تازه‌اى ندارد .\r\nبرخى در محمّد بن حمران اشكال كرده‌اند كه بين ثقه و غير ثقه مشترك است ؛ ولى محقّقان رجالى جواب داده‌اند فرد واقع در سند روايت ثقه است ؛ و بر فرض ضعف سند ، ضررى به ما نمىرساند ؛ زيرا ، دو روايت ديگر براى اثبات قول مشهور كافى است .\r\n4 - وعنه ، عن ابن محبوب ، عن أبي الحسن الشّامي ، عن بريد ، عن\r\n\r\n\r\n","description":"","footnote":"\r\n( 1 ) . مختلف الشيعة ، ج 9 ، ص 270 ، مسأله 121 .\r\n( 2 ) . وسائل الشيعة ، ج 18 ، ص 444 ، باب 11 از ابواب حدّ قذف ، ح 3 .\r\n( 3 ) . همان ، ح 2 .\r\n","page_name":" 304 ","page_number":304},
  {"content":"\r\n\r\nأبي جعفر عليه السلام ، في الرّجل يقذف القوم جميعاً بكلمة واحدة ، قال له : إذا لم يسمّهم فإنّما عليه حدّ واحد وإن سمّى فعليه لكلّ رجل حدّ . « 1 »\r\nفقه الحديث : اين روايت در كتاب وسائل الشيعه به نام « ابوالحسن الشامى » ، ولى در كتاب تهذيب « ابوالحسن السائى » « 2 » مىباشد ؛ به هر تقدير ، اين فرد توثيق ندارد ؛ بلكه مدحى نيز درباره‌اش نرسيده است . لذا ، سند روايت ضعيف ، و از نظر ما مردود است .\r\nاز امام عليه السلام سؤال مىكند : مردى قومى را به كلمه‌ى واحد قذف مىكند ، حكمش چيست ؟ امام عليه السلام فرمود : اگر نام آنان را نبرد ، يك حدّ به او مىزنند ؛ و اگر نامشان را ذكر كند ، به نفع هر مردى حدّى زده مىشود .\r\nصاحب جواهر رحمه الله اين روايت را دليل بر كلام مرحوم اسكافى رحمه الله گرفته ، « 3 » در حالى كه اگر سندش هم تمام بود ، بر فتواى اسكافى رحمه الله دلالتى نداشت ؛ زيرا ، اسكافى رحمه الله مسأله تسميه و عدم آن را ذكر نكرده است ؛ بلكه مىگويد : قذف واحد ، حدّ واحد دارد ؛ و در قذف متعدّد بين مطالبه‌ى گروهى و فردى تفصيل مىدهد .\r\nاز طرف ديگر ، با اين روايت ، بطلان كلام مرحوم كاشف اللثام « 4 » نيز روشن مىشود ؛ زيرا ، ايشان صورتى را كه اسم مىبرد ، مصداق كلمه‌ى واحد نگرفته ؛ در حالى كه روايت آن را از مصاديقش شمرده است . زيرا ، سؤال مىكند از مردى كه قومى را به « كلمه‌ى واحده » قذف مىكند ؛ امّا در كلمه‌ى واحد بين جايى كه نام يكى يكى را بُرده و موردى كه نامى نبرده باشد ، تفصيل مىدهد . و صاحب كشف اللثام رحمه الله مىگويد : اگر نام آن‌ها را برده است ، مصداق كلمه‌ى واحد نيست .\r\nنتيجه‌ى بحث : اين روايت در « كلمه‌ى واحده » تفصيلى داده كه هيچ كس از مشهور و اسكافى رحمه الله به آن ملتزم نشده‌اند ؛ سندش نيز تمام نيست . بنابراين ، با توجّه به سه روايت\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 444 ، باب 11 از ابواب حدّ قذف ، ح 5 .\r\n( 2 ) . تهذيب الأخبار ، ج 10 ، ص 69 ، ح 258 .\r\n( 3 ) . جواهر الكلام ، ج 41 ، ص 420 .\r\n( 4 ) . كشف اللثام ، ج 2 ، ص 413 و 414 .\r\n","page_name":" 305 ","page_number":305},
  {"content":"\r\n\r\nگذشته به كلام امام راحل قدس سره هدايت مىشويم كه به تبعيّت از مشهور در تحريرالوسيله فتوا داده‌اند .\r\nآخرين فرع اين مسأله : اگر به پسرى بگويند : « يابن الزانيين » ، اين گفته مثل « أنتم زناة » است ؛ يعنى قذف واحد است و تفصيل مشهور در آن پياده مىشود ؛ يعنى در صورت مطالبه‌ى هر دو با هم يك حدّ ؛ و در صورت مطالبه‌ى جداگانه دو حدّ جارى مىشود .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n[ طرق اثبات القذف 
  ]\r\n[ مسألة 1 - يثبت القذف بالإقرار ، ويعتبر على الأحوط أن يكون مرّتين ، بل لا يخلو من وجه . ويشترط في المقرّ البلوغ والعقل والاختيار والقصد .\r\nويثبت أيضاً بشهادة شاهدين عدلين ، ولا يثبت بشهادة النساء منفردات ولا منضمّات . 
  ]\r\n\r\nراه‌هاى ثبوت قذف\r\nاين مسأله دو فرع دارد :\r\nالف : قذف با اقرار ثابت مىشود ؛ و احتياط ، در دو بار اقرا كردن است ؛ بلكه خالى از وجه نيست . و مقرّ بايد بالغ ، مختار و قاصد باشد .\r\nب : قذف به شهادت دو مرد عادل ثابت مىشود ؛ و شهادت زنان به انضمام مردان ، يا به نحو مستقلّ پذيرفته نيست .\r\n\r\nفرع اوّل : ثبوت قذف به اقرار\r\nدر ثبوت قذف به اقرار بحثى نيست ؛ و كسى شكّ و تأمّلى در آن ندارد . ليكن بحث در كفايت يك مرتبه اقرار است ، آيا قذف نيز مانند مواردى است كه دليل خاصّى بر آن نرسيده ، از اين‌رو مىگويند : يك‌بار اقرار و مسمّاى آن براى اثبات مطلب كافى است ، يا همان گونه كه دو شاهد لازم دارد ، دو مرتبه اقرار نيز لازم است ؟\r\nصاحب جواهر رحمه الله مىفرمايد : دو اقرار لازم است ؛ بسيارى از علما نيز به آن تصريح كرده‌اند و بر آن مخالفى نيافتيم ؛ هر چند بر دليل خاص نيز اطلاع پيدا نكرديم . « 1 »\r\nامام راحل رحمه الله نيز در ابتدا ، احتياط فرموده ، آن‌گاه مىفرمايد : لزوم دو اقرار خالى از وجه نيست .\r\nاين بحث در باب قيادت نيز مطرح بود . نكته‌ى مهمى كه بايد در كتاب اقرار مورد\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 430 .\r\n","page_name":" 307 ","page_number":307},
  {"content":"\r\n\r\nبررسى قرار گيرد ، اين است كه آيا قاعده‌ى « إقرار العقلاء على أنفسهم جائز » « 1 » يك قاعده‌ى معروف و مشهور است و به اين صورت كلّى روايت معتبره‌اى بر آن دلالت دارد ، يا قاعده‌اى معروف و مشهور در لسان مردم است ، بدون اين كه دليل محكمى داشته باشد ؟\r\nنكته‌ى ديگرى كه بايد به آن توجّه شود ، اين است كه در رواياتى كه در باب زنا و لواط آمده بود ، از اقرار به شهادت تعبير شده بود ؛ مانند : روايت اقرار زن آبستن به زنا « 2 » و غير آن ؛ ليكن چون شهادت بر نفس است و نه بر غير ، لذا عدالت شاهد در آن معتبر نيست ؛ ولى چون شهادت بر ضرر است ، بايد دوبار باشد . با توجّه به اين سه خصوصيت ، و گفته‌ى صاحب جواهر رحمه الله « 3 » كه مىگويد : در اين مطلب مخالفى وجود ندارد و هم‌چنين معلوم نبودن دليل محكم بر قاعده‌ى « إقرار العقلاء على أنفسهم » ، به نظر مىرسد مطلب همان است كه امام راحل رحمه الله فرموده است ؛ يعنى مقتضاى احتياط ، بلكه بالاتر ، خالى از وجه نيست ؛ يعنى نزديك به فتوا است ؛ بلكه خود فتوا بر عدم كفايت يك اقرار در باب قذف است .\r\nاگر كسى شهامت بيشترى داشته باشد ، ممكن است به مقتضاى عموم « إقرار العقلا على أنفسهم جائز » بگويد : يك اقرار نيز كفايت مىكند . و اين بحث جديدى نيست .\r\nدر باب زنا شرايط مقرّبه را به تفصيل بحث كرديم ؛ در اين‌جا نيز همان خصوصيّات ، از بلوغ و عقل و اختيار و قصد معتبر است ؛ لذا ، نيازى به تكرار نيست .\r\n\r\nفرع دوّم : ثبوت قذف به بيّنه\r\nدر باب قيادت نيز اين بحث گذشت كه قيادت به چه چيزى ثابت مىشود ؛ يك طريق مسلّم اثبات قذف ، قيام بيّنه‌ى شرعى معمولى ، يعنى شهادت عدلين است كه عموم دليلِ حجّيت بيّنه در تمامى موضوعات الّا ما خرج ، حجّيت و اعتبار چنين شهادتى است . و اين مقام يكى از مصاديق آن موضوعات است ؛ يعنى قذف موضوعى همراه با حكم شرعى و\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، كتاب الاقرار ، باب 3 ، ح 2 .\r\n( 2 ) . همان ، ج 18 ، ص 377 ، باب 16 ، ابواب حدّ زنا ، ح 1 .\r\n( 3 ) . جواهر الكلام ، ج 41 ، 430 .\r\n","page_name":" 308 ","page_number":308},
  {"content":"\r\n\r\nحدّ شرعى مىباشد ؛ لذا ، به اين عموم تمسّك كرده ، حكم به كفايت شهادت دو عادل مىكنيم ؛ و از طرفى ، دليل خاصّ بر لزوم بيش از دو شاهد نداريم : بر خلاف باب زنا و لواط كه دليل خاص مىگفت بايد چهار شاهد شهادت دهند .\r\nسخن در اين است كه آيا بيّنه بايد دو مرد عادل باشند ، يا يك مرد و دو زن نيز كافى است ؟ امام راحل رحمه الله در باب سحق و قيادت و قذف مىگويند : فقط شهادت دو مرد عادل سبب ثبوت قذف مىگردد ؛ ولى ما در گذشته گفتيم : اقتضاى جمع بين روايات و اخذ به قدر متيقّن از آن‌ها ، كفايت شهادت دو زن و يك مرد است . لذا ، در اين مسأله نيز با امام رحمه الله مخالفيم .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n[ كيفيّة الضرب في حدّ القذف ومقداره 
  ]\r\n[ مسألة 2 - الحدّ في القذف ثمانون جلدة ذكراً كان المفتري أو انثى ، يضرب ضرباً متوسّطاً في الشّدة لا يبلغ به الضرب في الزنا . ويضرب فوق ثيابه المعتادة ولا يجرّد ، ويضرب جسده كلّه إلّاالرأس والوجه والمذاكير . وعلى رأي يشهر القاذف حتّى تجتنب شهادته . 
  ]\r\n\r\nمقدار و كيفيّت ضرب حدّ قذف\r\nاين مسأله داراى چهار فرع است :\r\n1 - مقدار قذف هشتاد تازيانه بر مرد و زن است .\r\n2 - ضربى كه در باب قذف ثابت است ، ضرب متوسّطى مىباشد كه به شدّت ضرب در حدّ زنا نمىرسد .\r\n3 - از روى لباس به قاذف تازيانه زده ، و او را عريان نمىكنند ؛ و تازيانه‌ها را بر تمام جسدش مگر سر ، صورت و عورت او تقسيم مىكنند .\r\n4 - بنا بر نظرى ، قاذف را بايد معرّفى كرد تا شناخته شود و از پذيرفتن شهادتش دورى كنند .\r\n\r\nفرع اوّل : مقدار حدّ قذف\r\nاين فرع بحث چندانى ندارد ؛ زيرا ، كتاب ، سنت و اجماع بر ثبوت هشتاد تازيانه دلالت دارند . در آيه‌ى شريفه مىفرمايد : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً « 1 » « كسانى كه زنان پاكدامن و عفيف را قذف مىكنند و چهار شاهد بر اثبات گفتار خود نمىآورند ، به آنان هشتاد تازيانه بزنيد » .\r\nهرچند « الّذين » جمع « الّذي » و براى مذكّر به كار مىرود ، امّا اين مقام همانند « رجل شكّ بين الثلاث والأربع » است كه اختصاص به مردان ندارد . به ذهن هيچ كس هم خطور\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n","page_name":" 310 ","page_number":310},
  {"content":"\r\n\r\nنمىكند كه تازيانه خوردن قاذف ، متوقّف بر مذكّر بودنش است ؛ و اگر زنى قاذف بود ، از دلالت آيه خارج است ؛ لذا ، در اين جهت ، بين مرد و زن فرقى نيست ؛ در پاره‌اى از روايات نيز به هشتاد تازيانه اشاره شده است .\r\n\r\nفرع دوّم و سوّم : كيفيّت ضرب حدّ قذف\r\nدر باب زنا گفتيم : لباس‌هاى زانى را از بدنش بيرون آورده و او را به شدّت مورد ضرب قرار مىدهند ؛ ولى در باب قذف ، قاذف را برهنه نكرده و ضرب را نيز با شدّت نمىزنند ؛ زيرا ، در روايات آمده است ضرب قاذف به شدّت ضرب زانى نباشد ؛ بلكه ضربى متوسّط بر لباس‌هاى معمولى او مىزنند . البتّه بعضى از روايات ، بر در آوردن عبا دلالت دارد ؛ زيرا ، تازيانه بر روى عبا اثر ندارد .\r\nرواياتى كه در اين مورد رسيده ، حاوى سه جهت است : الف : كيفيّت ضرب قاذف ؛ ب : برهنه نكردن او ؛ ج : تقسيم تازيانه‌ها بر تمام بدنش به استثناى سر ، صورت و عورت .\r\nدر جهت سوّم بحثى نيست ؛ زيرا ، در گذشته گفتيم ورود تازيانه به سر ، سبب ضربه‌ى مغزى يا نابينايى او مىگردد ؛ و زدن تازيانه بر آلت تناسلى نيز گاه موجب فلج شدن مضروب مىشود . از اين رو ، فرقى بين باب قذف و باب زنا و لواط نيست ؛ بنابراين ، روايات را براى اثبات دو جهت ديگر مىآوريم :\r\n1 - وعن أبي عليّ الأشعري ، عن محمّد بن عبدالجبّار ، عن صفوان ، عن إسحاق بن عمّار ، عن أبيالحسن عليه السلام ، قال : يضرب المفتري ضرباً بين الضربين ، يضرب جسده كلّه . « 1 » 2 - وعن عليّ بن إبراهيم ، عن محمّد بن عيسى ، عن يونس ، عن إسحاق بن عمّار ، عن أبي الحسن عليه السلام ، قال : المفتري يضرب بين الضربين ، يضرب جسده كلّه فوق ثيابه . « 2 »\r\nفقه الحديث : اين دو روايت موثّقه ، بيش از يك روايت نيستند ؛ هرچند در نقل ، روايت\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 448 ، باب 15 از ابواب حدّ قذف ، ح 2 .\r\n( 2 ) . همان ، ح 3 .\r\n","page_name":" 311 ","page_number":311},
  {"content":"\r\n\r\nدوّم مطلبى اضافه دارد . امام هفتم عليه السلام مىفرمايد : به مفترى و قاذف ضربى بين دو ضرب شديد و ضعيف - يعنى ضربى متوسط - مىزنند ؛ و اين تازيانه‌ها به تمامى بدنش زده مىشود . و در نقل دوّم ، اضافه مىكند اين زدن از روى لباس‌هايش هست .\r\n3 - محمّد بن يعقوب ، عن عدّة من أصحابنا ، عن أحمد بن محمّد بن خالد ، عن عثمان بن عيسى ، عن سماعة بن مهران ، قال : سألت أبا عبداللَّه عليه السلام عن الرَّجل يفتري ، كيف ينبغي للإمام أن يضربه ؟ قال : جلد بين الجلدين . « 1 »\r\nفقه الحديث : سماعه از امام صادق عليه السلام درباره‌ى كيفيّت ضرب مفترى مىپرسد .\r\nامام عليه السلام جواب داد : تازيانه‌اى بين دو تازيانه ( شديد و ضعيف ) به او مىزنند .\r\n4 - وعن عدّة من أصحابنا ، عن سهل بن زياد ، عن محمّد بن الحسن بن شمون ، عن عبداللَّه بن عبدالرحمن ، عن مسمع بن عبدالملك ، عن أبي عبداللَّه عليه السلام ، قال : قال رسول اللَّه صلى الله عليه و آله : الزاني أشدّ ضرباً من شارب الخمر ، وشارب الخمر أشدّ ضرباً من القاذف ، والقاذف أشدّ ضرباً من التعزير . « 2 »\r\nفقه الحديث : روايت دلالت دارد تعزير در مقدار و در كيفيّت ضعيف‌تر از حدود است .\r\nو ضرب قاذف دو درجه از ضرب زانى پايين‌تر است . ضرب در زنا از شرب خمر و شرب خمر از قذف ، و قذف از تعزير شديدتر است .\r\nاز تعبير فقها استفاده مىشود كه كفايت مىكند ضرب قاذف از ضرب زانى يك مرتبه ضعيف‌تر باشد ؛ ولى در روايت دو درجه فرموده است . به هر حال ، بر ضعف ضرب دلالت دارد .\r\n5 - وعنه ، عن أبيه ، عن النّوفلي ، عن السّكوني ، عن أبي عبداللَّه عليه السلام ، قال :\r\nقال أمير المؤمنين عليه السلام أمر رسول اللَّه صلى الله عليه و آله أن لا ينزع شيء من ثياب القاذف إلّا الرّداء . « 3 »\r\nفقه الحديث : امير مؤمنان عليه السلام فرمود : رسول خدا صلى الله عليه و آله فرمان داد : چيزى از لباس‌هاى\r\n\r\n\r\n","description":"","footnote":"\r\n( 1 ) و 2 . وسائل الشيعة ، ج 18 ، ص 448 ، باب 15 از ابواب حدّ قذف ، ح 1 و 5 .\r\n( 2 ) .\r\n( 3 ) . همان ، ح 4 .\r\n","page_name":" 312 ","page_number":312},
  {"content":"\r\n\r\nقاذف به جز ردا را بيرون نياورند .\r\nروايات گذشته بر مطلب دلالت تامّ داشت ، ولى در مقابل روايتى است كه بايد آن را بررسى كرد :\r\nو عنه ، عن النّضر ، عن عاصم ، عن محمّد بن قيس ، عن أبي جعفر عليه السلام ، قال :\r\nقضى أمير المؤمنين عليه السلام في المملوك يدعو الرجل لغير أبيه قال : أرى أن يعرى جلده . « 1 »\r\nفقه الحديث : امام باقر عليه السلام فرمود : امير مؤمنان عليه السلام در مورد مملوكى كه ديگرى را به غير پدرش خواند ، فرمود : به نظر من بايد قاذف برهنه گردد .\r\nاز مجموعه‌ى كلمات صاحب جواهر رحمه الله « 2 » و ديگران استفاده مىشود : جمله « أن يعرى جلده » سه گونه نقل شده است :\r\nالف : « أن يفرى جلده » : يعنى به جاى « عين » فا باشد كه از « فرى أوداج » يعنى بريدن و قطع كردن رگ‌ها ، مشتق شده است ؛ يعنى پوستش را بكنيد . آيا مقصود كندن پوست عبد است ؟ در باب زنا حكمى با اين شدّت نداشتيم تا چه رسد به باب قذف ! ممكن است مقصود كندن لباس‌هاى عبد باشد ؛ كه اين خلاف ظاهر است ؛ زيرا ، در مورد لباس نمىگويند : « يعرى ثوبه » ؛ بلكه « ينزع ثوبه » به كار مىرود .\r\nمرحوم شيخ طوسى در كتاب استبصار « 3 » « يعرى جلده » آورده است ؛ و صاحب جواهر رحمه الله در آن دو احتمال مىدهد : « 4 »\r\nب : از « عرى يعري » به معناى عارى بودن باشد ؛ كه به صورت فعل مجهول مضارع استعمال گشته است . يعنى بايد پوست او عارى از لباس باشد ؛ همان گونه كه در مقابل لباس‌پوشيده ، عريان است . اين معنا بر خلاف مطلوب ما دلالت دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 437 ، باب 4 از ابواب حدّ قذف ، ح 16 .\r\n( 2 ) . جواهر الكلام ، ج 41 ، ص 429 .\r\n( 3 ) . الاستبصار ، ج 4 ، ص 230 ، ح 867 .\r\n( 4 ) . جواهر الكلام ، ج 41 ، ص 416 .\r\n","page_name":" 313 ","page_number":313},
  {"content":"\r\n\r\nج : از « عرى يَعْرو » مانند « دعا يدعو » گرفته شده باشد ؛ كه فعل مجهول آن « يُعْرى » به معناى حضور باشد ؛ و در اين صورت « جلده » را با فتحه‌ى جيم مىخوانيم « يُعْرى جَلْدُه » يعنى مردم براى مشاهده‌ى تازيانه خوردن اين عبد حاضر شوند ؛ همانند باب زنا كه قرآن مىفرمود : وَ لْيَشْهَدْ عَذَابَهُمَا طَآلِفَةٌ مّنَ الْمُؤْمِنِينَ « 1 » در اين صورت نيز بر مطلوب ما دلالت ندارد .\r\nد : از تغريه با « غين » گرفته شده باشد ؛ « يُغَرّى جَلْدَه » يعنى مملوك خود را براى تازيانه آماده كند ؛ خيال نكند حالا كه عبد است ، براى او حدّ قذف نيست .\r\nروايتى كه در آن چهار احتمال وجود دارد ، به عنوان روايتى مخالف در برابر روايات گذشته نمىتواند مقاومت كند ، خصوصاً با توجّه به دنباله‌ى روايت كه صاحب جواهر رحمه الله نقل مىكند : بعد از چند سال امير مؤمنان عليه السلام فرموده باشد : « تو همان فحش را به او بده » .\r\nاين مطلب در شأن امام عليه السلام نيست . « 2 »\r\n\r\nفرع چهارم : معرّفى قاذف به مردم\r\nمرحوم محقّق در شرايع فرموده است : قاذف را بايد مشهور كرد ؛ « 3 » البتّه نه به صورت سر تراشيده ، سوار بر الاغ كنند و در شهر بگردانند ؛ بلكه به اين صورت كه به مردم اطّلاع دهند فلانى قذف كرده و تازيانه خورده ، فاسق است ، و از وجود او براى شهادت استفاده نشود كه شهادتش مقبول نيست .\r\nمرحوم امام قدس سره فرمود : « على رأى » . طبق نظرى بايد او را مشهور كرد . صاحب جواهر رحمه الله فرموده است : همان‌گونه كه شاهد زور را معرّفى مىكنند تا از او اجتناب شود ، قاذف نيز در علّت با او شريك است ؛ و او از شاهد زور بدتر مىباشد . « 4 »\r\n\r\n\r\n","description":"","footnote":"\r\n( 1 ) . سوره‌ى نور ، 2 .\r\n( 2 ) . وسائل الشيعة ، ج 18 ، ص 437 ، باب 4 از ابواب حدّ قذف ، ح 17 .\r\n( 3 ) . شرايع الاسلام ، ج 4 ، ص 946 .\r\n( 4 ) . جواهر الكلام ، ج 41 ، ص 430 .\r\n","page_name":" 314 ","page_number":314},
  {"content":"\r\n\r\nاشكال نظر صاحب جواهر رحمه الله اين است كه اين مقدار استدلال كفايت نمىكند تا اثبات كند يكى از وظايف قاضى در جريان گذاشتن مردم باشد . مقايسه قاذف با شاهد زور نيز تمام نيست ؛ زيرا ، شاهد زور به مقام شهادت كه در اسلام مقام مهّمى است ، خيانت كرده است ؛ ليكن قاذف عمل حرامى انجام داده و عقوبتش را چشيده است . بنابراين ، نمىتوان او را با شاهد زور سنجيد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n[ حكم تكرّر القذف 
  ]\r\n[ مسألة 3 - لو تكرّر الحدّ بتكرّر القذف ، فالأحوط أن يقتل في الرابعة .\r\nولو قذف فحدّ ، فقال : « إنّ الّذي قلت حقّ » وجب في الثاني التعزير .\r\nولو قذف شخصاً بسبب واحد عشر مرّات بأن قال : « أنت زانٍ » وكررّه ليس عليه إلّا حدّ واحد ، ولو تعدّد المقذوف يتعدّد الحدّ . ولو تعدّد المقذوف به بأن قال : « أنت زان وأنت لائط » ففي تكرّر الحدّ إشكال والأقرب التكرّر . 
  ]\r\n\r\nحكم تكرار قذف و حدّ\r\nاين مسأله مشتمل بر سه فرع است .\r\n1 - اگر قذف متعدّد شد و پس از هر قذفى ، حدّ جارى گشت ، قتل در مرتبه‌ى سوّم است يا در مرتبه چهارم ؟ مىفرمايند : احتياط آن است كه در مرتبه‌ى چهارم كشته شود .\r\n2 - اگر قذفى از شخص سر زد و او را حدّ زدند . پس از اقامه‌ى حدّ گفت : آن‌چه را گفتم راست بود ، در مرتبه‌ى دوّم او را تعزير مىكنند .\r\n3 - اگر فردى را به يك سبب ده بار قذف كند ، مثل اين كه به طور مكرّر به او بگويد : « تو زانى هستى » ، يك حدّ به او مىزنند ؛ ولى اگر مقذوف متعدّد بود ، حدّ متعدّد مىگردد . اگر « مقذوف به » و نسبت قذف متعدّد شد ، در تعدّد حدّ اشكال است ؛ ليكن اقرب تعدّد مىباشد .\r\n\r\nفرع اوّل : قتل در مرتبه‌ى سوّم يا چهارم\r\nدر بحث‌هاى گذشته به تفصيل در اين مورد سخن گفتيم ؛ اصل بحث ورود يك صحيحه به نام صحيحه‌ى يونس است كه مفادش « أصحاب الكبائر إذا اقيم عليهم الحدّ مرّتين قتلوا في الثالثة » « 1 » و به نحو عموم است ؛ منتهى در باب زنا ، دليل خاص بر قتل در مرتبه‌ى چهارم داريم ؛ « 2 » لذا ، دست از عموم صحيحه‌ى يونس برداشتيم . آيا در باب قذف نيز چنين مخصّصى داريم ؟\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 313 ، باب 5 از ابواب مقدّمات الحدود ، ح 1 .\r\n( 2 ) . همان ، ح 2 .\r\n","page_name":" 316 ","page_number":316},
  {"content":"\r\n\r\nآيا از دليل زنا مىتوان استفاده كرد و آن را به باب قذف تعميم داد ؟ در باب قذف اسناد به زنا يا لواط است ، جُرم و عقوبت اسناد به اين دو عمل ، از اصل دو عمل كه بالاتر نيست ؛ وقتى در باب زنا و لواط مرتكب و فاعل را در مرتبه‌ى چهارم به قتل برسانند ، اگر قتل در باب قذف در مرتبه‌ى سوّم باشد ، لازمه‌اش بالاتر بودن جُرم قذف از زنا است . بنابراين ، به نحو اولويّت استفاده مىكنيم اگر در زنا و لواط ، قتل در مرتبه‌ى چهارم باشد ، در قذف و مساحقه در مرتبه‌ى چهارم خواهد بود . اين قياس نيست ؛ بلكه اولويّتى است كه عرف متشرّعه آن را مىفهمد .\r\nاگر گفته شود : بين باب زنا و قذف فرق است ؛ زيرا ، زنا يك عمل طبيعى و در رابطه‌ى با غريزه‌ى جنسى است و تنها اشكالش عدم مشروعيّت و نكاح و عقد است ؛ امّا حيثيت و آبروى مؤمنى در كار نيست . بر خلاف باب قذف كه با نسبت زنا به فرد محصن و پاكدامن آبروى او ريخته مىشود ؛ لذا ، به خاطر رعايت آبروى مؤمن قتل در مورد قذف به زنا در مرتبه سوّم ، و در مورد زنا در مرتبه‌ى چهارم تشريع شده است ؛ به خصوص با توجّه به اين كه بحث ، در زناى مطاوعى است ، و گرنه در زناى اكراهى زانى را در همان مرتبه‌ى اوّل مىكشند و به مرتبه‌ى دوّم و سوّم نمىرسد .\r\nحقّ اين است كه اين شكل استدلال نمىتواند جلوى اولويّتى را كه عرف متشرّعه مىفهمد ، بگيرد . بعيد است عرف ، قذف به زنا را جرمى سنگين‌تر از اصل زنا بداند ؛ لذا ، اگر اين اولويّت را به طور جازم ادّعا كنيم ، در مقابل عموم صحيحه‌ى يونس دليل داريم ؛ والّا بايد به عموم آن تمسّك ، و فتوا به قتل در مرتبه‌ى سوّم داد .\r\n\r\nفرع دوّم : حكم تأكيد قذف\r\nاگر كسى فردى را قذف كرد و به سبب آن حدّ خورد ، و پس از اجراى حدّ ، گفت : « آن‌چه را گفتم حقّ بود » ، آيا اين كلام اثبات قذفى ديگر است يا بايد تعزير گردد ؟\r\nمحقّق رحمه الله در شرايع فرموده است : در مرتبه‌ى دوّم تعزير ثابت مىشود . « 1 » ايشان خواسته\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 947 .\r\n","page_name":" 317 ","page_number":317},
  {"content":"\r\n\r\nمسأله را طبق قاعده تمام كند ؛ زيرا ، اين كلام صراحتى در نسبت به زنا ندارد ، در حالى كه الفاظ قذف بايد صريح باشد .\r\nآيا مقصود مرحوم محقّق ، از صريح ، اعمّ از ظاهر است يا در مقابل ظاهر ؟ اگر صورت اخير مراد باشد ، صحيح است كه گفتار قاذف در مرتبه‌ى دوّم صراحتى در نسبت زنا ندارد ؛ ليكن در باب قذف لازم است لفظ ، صريح يا ظهور مورد اعتمادى نزد عقلا داشته باشد .\r\nبنابراين ، اگر بخواهيم طبق قواعد عمل كنيم ، در اين‌جا بايد حدّ قذف پياده شود ؛ ليكن روايت صحيحه‌ى محمّد بن مسلم حدّ را نفى مىكند .\r\nمحمّد بن يعقوب ، عن عليّ بن إبراهيم ، عن أبيه ، وعن عدّة من أصحابنا ، عن سهل بن زياد جميعاً ، عن ابن محبوب ، عن أبي أيّوب وابن بكير ، عن محمّد بن مسلم ، عن أبي جعفر عليه السلام ، في الرّجل يقذف الرّجل فيجلد فيعود عليه بالقذف ، فقال : إن قال له : إنّ الّذي قلت لك حقّ لم يجلد ، وإن قذفه بالزّنا بعد ما جلد فعليه الحدّ . وإن قذفه قبل ما يجلد بعشر قذفات لم يكن عليه إلّا حدّ واحد . « 1 »\r\nفقه الحديث : امام باقر عليه السلام در اين روايت صحيحه درباره‌ى مردى كه قذف كرده و حدّ خورده و دوباره قذف مىكند ، فرموده است : اگر در بار دوّم مىگويد : « آن‌چه را گفتم حقّ بود » ، حدّ نمىخورد .\r\nاگر عبارت اوّل را تكرار كند ، بار ديگر حدّ مىخورد ؛ امّا اگر بگويد : « در آن‌چه گفتم راستگو بودم » ، حدّى ندارد ؛ هرچند روايت بر خلاف قاعده دلالت دارد ، ليكن صحيحه است و نمىتوان در برابر نصّ سخنى گفت .\r\nاگر كسى را به يك سبب مانند زنا يا لواط ده مرتبه قذف كند ، دو صورت دارد :\r\nالف : يك اسناد - مثل « تو با هند زنا كردى » - را به طور مكرّر بگويد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 443 ، باب 10 از ابواب حدّ قذف ، ح 1 .\r\n","page_name":" 318 ","page_number":318},
  {"content":"\r\n\r\nب : يك‌بار بگويد : « تو با هند زنا كردى » ، بار دوّم بگويد : با فلان زن ، و در مرتبه‌ى سوّم بگويد : با زن سوّمى و . . . در هر صورت ، متعلّق قذف يكى است ؛ لذا ، يك حدّ اجرا مىشود ؛ به خلاف جايى كه يك بار به زنا قذف كند و بار ديگر به لواط . در لواط نيز يك‌بار اسناد به فاعليّت بدهد و بار ديگر به مفعوليّت ؛ در اين صورت‌ها قذف متعدّد و حدّ نيز مكرّر مىگردد .\r\nشاهد مطالب فوق ذيل روايت محمّد بن مسلم است ؛ « وإن قذفه قبل ما يجلد بعشر قذفات لم يكن عليه إلّاحدّ واحد » ، ظهور روايت در شمول هر دو صورت بالا است ؛ يعنى خواه قذف به زناى زن معيّنى را مكرّر بگويد و يا قذف به زنان متعدّد را مطرح كند .\r\nسخن در جايى است كه شخصى را به زنا اسناد دهد ، و قبل از اجراى حدّ ، وى را به لواط اسناد دهد ؛ آيا در اين صورت حدّ مكرّر مىگردد ؟ مرحوم امام در تحرير الوسيله مىفرمايد : در تكرّر حدّ اشكال است ؛ امّا اقرب تكرار آن است .\r\nاشكال اين است كه آيا روايت اطلاق ندارد تا هر سه صورت را بگيرد ؟ ممكن است بگوييد : كلام امام عليه السلام « و إن قذفه بالزنا بعد ما جلد فعليه الحدّ » اطلاق را موهون مىكند .\r\nآيا كلام امام عليه السلام در آخر حديث ، به اين جمله مقيّد مىشود به گونه‌اى كه فقط در موردى اين حكم جارى است كه ده‌بار قذف به زنا كرده باشد ؟ يا بيان زنا از باب ذكر مثال است ؛ و اين سبب دست برداشتن از اطلاق نمىگردد ؟ امام عليه السلام در ذيل روايت يك ضابطه كلّى را فرمود : « إن قذفه قبل ما يجلد بعشر قذفات » ، و اين ضابطه اطلاق داشته و بيانگر عدم فرق بين جايى است كه قذف به سبب واحد باشد يا به سبب متعدّد .\r\nبنابراين ، آن‌چه را امام راحل رحمه الله فرموده - در حالى كه از صاحب كشف اللثام « 1 » تبعيّت نموده است - تمام نيست ؛ البتّه اگر كسى بخواهد بر طبق قواعد مشى كند ، بايد ببيند آيا قاعده اقتضاى تداخل دارد يا عدم تداخل ؟ در آن‌جا نيز برخى تفصيل داده‌اند بين صورتى كه مصاديق طبيعت واحدى باشند مانند تكرّر بول در نواقض وضو كه در اين حال تداخل است ؛ امّا اگر متعدّد باشد ، مانند بول و نوم ، قاعده اقتضاى عدم تداخل را دارد . ليكن با وجود صحيحه‌ى محمّد بن مسلم نوبت به قاعده نمىرسد .\r\n\r\n\r\n","description":"","footnote":"\r\n( 1 ) . كشف اللثام ، ج 2 ، ص 415 .\r\n","page_name":" 319 ","page_number":319},
  {"content":"\r\n\r\nنتيجه‌اى كه از اطلاق صحيحه گرفته مىشود ، عدم فرق بين « أنت زان ، أنت زان » و « أنت زان ، أنت لائط » است ، و مقيّد به قذف مكرّر به سبب واحد نيست ؛ اگر تكرار قذف قبل از اجراى حدّ باشد ، يك حدّ ، والّا به تعداد قذف حدّ ثابت مىشود .\r\nآن‌چه در بيان امام راحل رحمه الله آمده - « لو تعدّد المقذوف يتعدّد الحدّ » - را بايد به مسأله‌ى سابق در قذف جماعت تقييد زد ؛ زيرا ، تكرار حدّ در صورتى است كه به يك كلمه نباشد و يا دسته‌جمعى حدّ را مطالبه نكنند ؛ به تفصيلى كه گذشت .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n[ مسقطات حدّ القذف 
  ]\r\n[ مسألة 4 - إذا ثبت الحدّ على القاذف لا يسقط عنه إلّابتصديق المقذوف ولو مرّةً ، وبالبيّنة الّتي يثبت بها الزنا ، وبالعفو ، ولو عفى ثمّ رجع عنه لا أثر لرجوعه ، وفي قذف الزوجة يسقط باللعان أيضاً . 
  ]\r\n\r\nمسقطات حدّ قذف\r\nمسقطات حدّ قذف ، چهار امر است :\r\n1 - تصديق مقذوف ، هرچند يك‌بار باشد ، سبب سقوط حدّ قذف مىگردد .\r\n2 - اقامه‌ى بيّنه بر ثبوت زنا .\r\n3 - عفو قاذف ؛ اگر مقذوف را عفو كرد ، آن‌گاه پشيمان شده و رجوع كرد ، اثرى بر رجوع مترتّب نيست .\r\n4 - اگر مردى همسرش را قذف كند ، با لعان حدّ ساقط مىگردد ؛ يعنى اگر صيغه‌هاى لعان را با شدّت و حِدّت مخصوص خودش كه در كتاب لعان مطرح است ، بخواند ، حدّ قذف از گردن مرد ساقط و زناى زن اثبات مىگردد ؛ زن نيز مىتواند با لعان ، حدّ زنا را از خود نفى كند .\r\n\r\nتصديق مقذوف\r\nمعناى تصديق مقذوف ، اقرار به مورد قذف است ؛ هرچند با يك‌بار اقرار زنا ثابت نمىشود ، ولى فقها فرموده‌اند : سبب سقوط حدّ قذف مىگردد ؛ زيرا ، با تصديق قاذف ، مقذوف از عنوان احصان خارج مىشود . در ثبوت حدّ قذف ، صفت احصان دخالت داشت . آن‌چه آيه‌ى قذف به روشنى بر آن دلالت مىكرد ، عنوان عفّت بود ، و بقيّه‌ى شرايط را از ادلّه‌ى ديگر استفاده كرديم .\r\nتوضيح مطلب : عفيف در مقابل متجاهر و متظاهر قرار دارد . معناى تجاهر ، زناى آشكار و در حضور مردم نيست ؛ بلكه متجاهر كسى است كه عمل زشت خود را براى اين و آن تعريف مىكند ؛ لذا ، اگر كسى پنهانى زنا كند و پس از آن بگويد : من زنا كردم ، عنوان\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمتجاهر بر او صادق است . در تحقّق تجاهر لازم نيست روزى چندبار زنا انجام دهد يا در جلوى چشم مردم مرتكب فحشا شود و يا بدى اين عمل را قبول نكند .\r\nبنابراين ، وقتى مقذوف به زنا اعتراف كرد ، از عنوان عفيف و محصن خارج شده و آيه‌ى شريفه شامل حالش نمىگردد . اين دليل ، مورد مناقشه‌ى كسى واقع نشده است ؛ امّا اگر آن را نپذيريم ، دليلى بر سقوط حدّ در صورت تصديق مقذوف نداريم ؛ زيرا ، تصديق ، نه بيّنه‌ى بر ثبوت فحشا است و نه عفو قاذف توسط مقذوف قاذف است .\r\n\r\nاقامه‌ى بيّنه عليه مقذوف\r\nآيه‌ى شريفه‌اى كه در مورد قذف وارد شده است ، به طور آشكار دلالت بر سقوط حدّ قذف در صورت اقامه‌ى بيّنه دارد : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً « 1 » « به كسانى كه زنان محصنه را قذف مىكنند و چهار شاهد نمىآورند هشتاد تازيانه بزنيد » .\r\nاز آيه استفاده مىشود عدم اقامه‌ى بيّنه در ثبوت حدّ قذف مدخليّت دارد ؛ و به بيان ديگر ، اگر قاذف بيّنه بياورد ، فقها گفته‌اند : حدّ قذف ساقط مىگردد . ليكن نكته بالاتر اين است كه اصلًا با وجود بيّنه ، حدّ قذف ثابت نمىشود تا با اقامه‌ى آن ساقط گردد ؛ زيرا ، ثبوت حدّ قذف بر دو ركن اساسى : « رمى و قذف به زنا يا لواط و عدم اقامه‌ى بيّنه » متوقّف است . لذا ، با انتفاى هريك از دو ركن ، حدّ خود به خود منتفى مىگردد .\r\n\r\nعفو مقذوف\r\nعفو غير از تصديق است ؛ وقتى به علّت قذف ، مقذوف حقّى پيدا كرد ، مىتواند آن را مطالبه يا اسقاط كند ؛ زيرا ، حقّ قابل اسقاط است .\r\nدر مورد عفو چند مطلب لازم است كه بيان شود امام راحل رحمه الله در تحريرالوسيله متعرّض آن نشده‌اند ؛ و شايسته بود مطرح شود . ايشان فقط به يك نكته اشاره كرده‌اند كه اگر قاذف را عفو كرد و پس از آن نادم و پشيمان گشت و گفت : اشتباه كردم ، اكنون اجراى حدّ را\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n","page_name":" 322 ","page_number":322},
  {"content":"\r\n\r\nمطالبه مىكنم ؛ بعد از عفو ، حقّ رجوع ندارد . امّا نكات ديگرى نيز در روايات بيان شده است كه عبارتند از :\r\nنكته‌ى دوّم : آيا عفو قبل از مراجعه‌ى به حاكم با عفو بعد از آن فرقى دارد ؟ اگر كسى به حاكم مراجعه و حدّ قذف را اثبات كرد ، اگر پس از آن عفو كند ، آيا عفو او مؤثر است ؟\r\nنكته‌ى سوّم : آيا بين قذف زوجه و غير او در تأثير عفو فرق است ؟ صدوق رحمه الله « 1 » گفته است : عفو زوجه مطلقاً اثر ندارد . شيخ طوسى رحمه الله در تهذيب و استبصار « 2 » و يحيى بن سعيد رحمه الله « 3 » در جامع فرموده‌اند : اگر عفو پس از مراجعه باشد ، اثر ندارد ؛ ولى اگر قبل از آن باشد ، مؤثر است . لذا ، بايد اين مباحث را نيز مورد بحث و بررسى قرار دهيم .\r\nمحمّد بن يعقوب ، عن عدّة من أصحابنا ، عن سهل بن زياد ، وعن عليّ بن إبراهيم ، عن أبيه جميعاً ، عن ابن محبوب ، عن ابن رئاب ، عن ضريس الكناسي ، عن أبي جعفر عليه السلام ، قال : لا يعفى عن الحدود الّتي للَّه دون الإمام ، فأمّا ما كان من حقّ الناس في حدّ فلا بأس بأن يعفى عنه دون الإمام . « 4 »\r\nفقه الحديث : امام باقر عليه السلام فرمود : حدودى كه مربوط به خداوند است و حق‌ّالناس نيست ، و به مردم ارتباط ندارد ، مانند حدّ زنا و لواط ، كسى غير از امام عليه السلام حقّ عفو ندارد ؛ امّا حدودى كه حقّ الناس است ، مانعى ندارد كه غير امام عليه السلام از آن‌ها عفو كند ؛ زيرا ، پاى مردم در ميان است و مسأله‌ى عفو مطرح مىباشد .\r\nيكى از حدودى كه حقّ الناس مىباشد ، حدّ قذف است ؛ ليكن آيا حقّ عفو مطلقاً مطرح است ؛ خواه قبل از مراجعه‌ى به حاكم باشد و يا بعد از مراجعه‌ى به او - يعنى روايت اطلاق دارد - يا روايت فقط در مقام بيان وجود عفو در حقّ الناس است ، و از آن اطلاقى فهميده نمىشود ؟\r\n\r\n\r\n","description":"","footnote":"\r\n( 1 ) . المقنع ، ص 442 .\r\n( 2 ) . التهذيب ، ج 10 ، ص 80 ؛ الاستبصار ، ج 4 ، ص 232 .\r\n( 3 ) . الجامع للشرايع ، ص 565 .\r\n( 4 ) . وسائل الشيعة ، ج 18 ، ص 330 ، باب 18 از ابواب مقدّمات الحدود ، ح 1 .\r\n","page_name":" 323 ","page_number":323},
  {"content":"\r\n\r\nمحمّد بن يعقوب ، عن عدّة من أصحابنا ، عن أحمد بن محمّد بن عيسى ، عن الحسين بن سعيد ، عن أخيه الحسن ، عن زرعة بن محمّد ، عن سماعة بن مهران ، عن أبي عبداللَّه عليه السلام ، قال : سألته عن الرّجل يفتري على الرّجل فيعفو عنه ثمّ يريد أن يجلده بعد العفو ، قال : ليس له أن يجلده بعد العفو . « 1 »\r\nفقه الحديث : در اين روايت صحيحه يا موثّقه ، سماعه از امام صادق عليه السلام مىپرسد :\r\nمردى كه ديگرى را قذف كرد و مقذوف او را بخشيد ، آن‌گاه تصميم گرفت حدّ بر او جارى گردد ، حكمش چيست ؟\r\nامام عليه السلام فرمود : بعد از عفو نمىتواند بر او حدّ اقامه كند .\r\nاز اين روايت ، دو مطلب استفاده مىشود : 1 - عفو مسقط حدّ است ؛ 2 - رجوع بعد از عفو نقشى ندارد . امّا آيا روايت اطلاق دارد تا عفو قبل از مراجعه‌ى به حاكم و بعد از آن را شامل شود يا چنين اطلاقى ندارد ؟\r\nممكن است بگوييم : اگر بين دو حالت فرقى بود ، بايد امام عليه السلام از راوى مىپرسيد . از ترك استفصال امام عليه السلام معلوم مىشود مطلق عفو سبب سقوط حدّ است .\r\nامكان دارد گفته شود : سائل عفوى را مطرح كرده است كه اگر به دنبالش رجوعى نيايد ، به طور حتم مسقط حدّ است ؛ حال مىپرسد : آيا اگر پس از چنين عفوى ، رجوعى بيايد ، سبب عدم تأثير عفو مىشود يا نه ؟\r\nبه عبارت ديگر ، جوابى كه امام عليه السلام داده ، در مورد عفوِ مسقطِ حدّ است ؛ نه عفو مطلق ؛ زيرا ، اگر عفو مسقط حدّ نباشد ، جا ندارد كه از تأثير و عدم تأثير رجوع بحث شود .\r\nظاهر روايت بيانگر مسقط بودن عفو به نحو اجمال ، و بىتأثير بودن رجوع در مورد عفو مسقط است ؛ امّا نسبت به هر عفوى اطلاق ندارد .\r\nوعنه ، عن أحمد ، عن ابن محبوب ، عن أبي أيّوب ، عن سماعة ، قال :\r\nسألت أبا عبداللَّه عليه السلام عن الرجل يقذف الرجل بالزّنا فيعفو عنه ويجعله من ذلك في حلّ ، ثمَّ إنّه بعد ذلك يبدو له في أن يقدّمه حتّى يجلده\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 455 ، باب 21 از ابواب حدّ قذف ، ح 1 .\r\n","page_name":" 324 ","page_number":324},
  {"content":"\r\n\r\nفقال : ليس له حدّ بعد العفو .\r\nقلت : أرأيت إن هو قال : يابن الزانية فعفى عنه و ترك ذلك للَّه ؟ فقال : إن كانت امّه حيّة فليس له أن يعفو ، العفو إلى امّه متى شاءت أخذت بحقّها ، قال : فإن كانت امّه قد ماتت فإنّه وليُّ أمرها يجوز عفوه . « 1 »\r\nفقه الحديث : اين موثّقه با موثقه‌ى قبل يكى است ؛ هرچند اضافاتى هم دارد .\r\nسماعه از امام صادق عليه السلام راجع به مردى مىپرسد كه ديگرى را به زنا قذف كرده و مقذوف او را حلال مىكند ، آن‌گاه نظر مقذوف برمىگردد و تصميم مىگيرد حدّ را بر او جارى سازد . امام عليه السلام فرمود : بعد از عفو ، حدّ راه ندارد .\r\nسماعه گفت : اگر به او گفته باشد : « اى پسر زن زناكار » ، پس او را به خاطر خدا عفو كرد ، چه ؟ امام عليه السلام فرمود : اگر مادرش زنده است ، حقّ عفو ندارد ؛ بلكه هر زمان مادر بخواهد مىتواند حقّ خود را مطالبه كند ؛ امّا اگر مادرش در قيد حيات نيست ، اين فرزند ولىّ امر اوست ، و مىتواند عفو كند .\r\nاز اين روايت نيز همان دو مطلب گذشته استفاده مىشود ، و عموم و اطلاقى ندارد تا عفو قبل از مراجعه و بعد از آن را شامل شود . و بر فرض ثبوت اطلاق ، بايد روايات معارض را ملاحظه كرد .\r\n\r\nروايات دالّ بر تفصيل\r\n1 - وعن عدّة من أصحابنا ، عن أحمد بن محمّد بن خالد ، عن عثمان بن عيسى ، عن سماعة بن مهران ، عن أبيعبداللَّه عليه السلام ، قال : من أخذ سارقاً فعفى عنه فذلك له ، فإذا رفع إلى إلامام قطعه ، فإن قال : الّذي سرق له ، أنا أهبّه له ؛ لم يدعه إلى الإمام حتّى يقطعه إذا رفعه إليه وإنّما الهبة قبل أن يرفع إلى الإمام ، وذلك قول اللَّه عزّ وجلّ وَ الْحفِظُونَ لِحُدُودِ اللَّهِ « 2 » فإذا إنتهى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 455 ، باب 20 از ابواب حدّ قذف ، ح 3 .\r\n( 2 ) . سوره‌ى توبة ، 112 .\r\n","page_name":" 325 ","page_number":325},
  {"content":"\r\n\r\nالحدّ إلى الإمام فليس لِأحد أن يتركه . « 1 »\r\nفقه الحديث : در سند روايت ، عثمان بن عيسى « 2 » هست كه توثيقى ندارد . امام صادق عليه السلام فرمود : اگر كسى دزدى را دستگير ، ولى او را عفو كرد ، اين عفو حقّ اوست ، امّا اگر نزد حاكم آورد ، حاكم بايد دست او را ببرد . اگر مسروق منه بگويد : من او را بخشيدم ، امام دزد را رها نمىكند تا دستش را قطع كند . - ( عبارت وسائل « لم يدعه إلى الامام » اشتباه است و صحيح آن « لم يدعه الإمام » است ) . - بخشش و عفو قبل از مراجعه‌ى به امام است ؛ زيرا ، خداوند مىفرمايد : « كسانى كه حدود خداوند را محافظت مىكنند » ، وقتى حدّ به امام رسيد ، هيچ كس حقّ ندارد آن را عفو كند .\r\nهر چند صدر روايت در مورد سرقت است ، امّا ذيل آن وَ الْحفِظُونَ لِحُدُودِ اللَّهِ و « إذا انتهى الحدّ إلى الإمام » مسأله را گسترش داده و اين تعليل در مورد هر حدّى جارى مىگردد ؛ حفظ حدّ به خصوص حدّ سرقت اختصاص ندارد . رسيدن حدّ به امام نيز به صورت يك قضيه‌ى حقيقى است ؛ يعنى طبيعت حدّ مراد است . دلالت روايت محكم و بدون اشكال است ؛ و بين عفو قبل از مراجعه و بعد از مراجعه به صراحت فرق گذاشته است . فقط اشكال در سند روايت است كه به علّت عثمان بن عيسى قابل اعتنا نيست .\r\n2 - وعنه ، عن أحمد ، عن ابن محبوب ، عن هشام بن سالم ، عن حمزة بن حمران ، عن أحدهما عليهم السلام قال : سألته عن رجل أعتق نصف جاريته ثمّ قذفها بالزّنا ، قال : أرى عليه خمسين جلدة ويستغفر اللَّه عزّ وجلّ . قلت : أرأيت إن جعلته في حلّ و عفت عنه ؟ قال : لا ضرب عليه إذا عفت عنه من قبل أن ترفعه . « 3 » فقه الحديث : حمزة بن حمران راوى حديث بوده و مدح و توثيقى ندارد . از امام عليه السلام مىپرسد : مردى كه نصف كنيزش را آزاد كرد ، پس از آن ، او را به زنا رمى كند ، حكمش\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 330 ، باب 17 از ابواب مقدمات حدود ح 3 .\r\n( 2 ) . كشى رحمه الله نام اورا در گروه سوم از اصحاب اجماع بنا بر بعضى از انظار نقل كرده و وثاقت اصحاب اجماع مسلم است شيخ طوسى رحمه الله نيز نام اورا در زمره كسانى كه متحرر از كذب و موثوق بهم هستند آورده ولى مذهبش واقفى است\r\n( 3 ) . وسائل الشيعة ، ج 18 ، ص 434 ، ابواب حدّ زنا ، ح 3 .\r\n","page_name":" 326 ","page_number":326},
  {"content":"\r\n\r\nچيست ؟ امام عليه السلام فرمود : بايد پنجاه تازيانه به اين مرد بزنند و استغفار نيز بنمايد . راوى گفت : اگر اين كنيز مولايش را عفو كند ، چه ؟ امام عليه السلام فرمود : اگر عفو قبل از مرافعه‌ى به حاكم باشد ، تازيانه نمىخورد .\r\nمستفاد از روايت ، بىاثر بودن عفو بعد از مراجعه به حاكم است . دلالت روايتِ قبل صريح منطوقى بود ؛ ليكن اين روايت دلالت مفهومى دارد . امّا به علّت ضعف سند ، نمىتوان به هيچ كدام فتوا داد و قائل به تفصيل شد .\r\nمستند شيخ طوسى و شيخ صدوق رحمهما الله\r\nوبإسناده عن يونس بن عبدالرّحمن ، عن العلاء ، عن محمّد بن مسلم ، قال سألته عن الرّجل يقذف امرأته ، قال : يجلد ، قلت : أرأيت إن عفت عنه قال :\r\nلا ولا كرامة . « 1 »\r\nفقه الحديث : در اين صحيحه ، محمّد بن مسلم از امام عليه السلام مىپرسد : مردى زنش را قذف كرد ، چه حكمى دارد ؟ امام عليه السلام فرمود : او را حدّ مىزنند . گفت : اگر زنش او را عفو كند ؟ فرمود : نه ، و كرامتى نيست .\r\nهر چند روايت مضمره است ، امّا مضمر آن محمّد بن مسلم است كه با جلالت و شأنى كه دارد ، از غير امام عليه السلام سوال نمىكند ؛ لذا ، اضمار در مثل زرارة و محمّد بن مسلم ضربه‌اى به اعتبار روايت وارد نمىكند .\r\nبيان امام عليه السلام كه فرمود : در قذف همسر توسّط شوهر ، او را حدّ مىزنند ، با توجّه به حكم قرآن در مورد سقوط حدّ قذف به لعان مرد ، اجراى اين حدّ در صورتى است كه مرد لعان نكند .\r\nاز گفته‌ى امام عليه السلام كه فرمود : « لا ولا كرامة » شيخ طوسى « 2 » و صدوق رحمهما الله « 3 » استفاده كرده‌اند : در مورد زوجه ، اصلًا عفوى وجود ندارد . « لا » اوّل مقدّمه است براى « لا » دوّم ؛\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 455 ، باب 20 از ابواب حدّ قذف ، ح 4 .\r\n( 2 ) . التهذيب ، ج 10 ، ص 80 ؛ الاستبصار ، ج 4 ، ص 232 .\r\n( 3 ) . المقنع ، ص 442 .\r\n","page_name":" 327 ","page_number":327},
  {"content":"\r\n\r\nليكن شيخ صدوق رحمه الله مىفرمايد : روايت اطلاق دارد ، و شامل قبل از مراجعه‌ى به حاكم و پس از آن هم مىشود . ولى شيخ طوسى رحمه الله مىگويد : با توجّه به روايات عفو مىگوييم :\r\nروايت به صورت عفو پس از مرافعه ، مقيّد مىشود ؛ يعنى حقّ عفو نداشتن زوجه پس از مراجعه‌ى به حاكم است .\r\nنقد استدلال : اگر دلالت روايت ، بر نداشتن حقّ عفو زوجه تمام باشد ، حقّ با مرحوم صدوق است ، نه شيخ طوسى رحمه الله ؛ زيرا ، روايت در خصوص زوجه رسيده است ؛ لذا ، اطلاقات ادلّه‌ى عفو با آن تقييد مىگردد ؛ زيرا ، آن روايات مىگويد : فرقى بين زوجه و غير زوجه نيست ؛ و اين روايت مىگويد : فرق است ؛ ليكن سخنى از قبل و بعد مرافعه در كار نيست . بنابراين ، معناى روايت عدم حقّ عفو براى زوجه به طور مطلق است .\r\nامّا آيا روايت دلالتى بر اين مطلب دارد ؟ اگر نتوانستيم ظهور آن را در مطلوب شيخ و صدوق رحمهما الله تمام كنيم و در روايت احتمال ديگرى آمد ، براى سقوطش كافى است ؛ لذا ، لازم نيست اثبات كنيم كه روايت در معناى ديگرى ظهور دارد ؛ بلكه اگر احتمال ديگرى در روايت وجود داشته باشد و بين آن احتمال و اين احتمال مُرجّحى نباشد ، روايت حالت ابهام و اجمال پيدا كرده و ديگر قابل استدلال نيست .\r\nوقتى راوى از امام عليه السلام سؤال كرد مردى زنش را قذف كرد ، و امام عليه السلام فرمود : « يجلد » - او را حدّ مىزنند - آن‌گاه كه پرسيد : اگر زنش او را عفو كند ؟ امام عليه السلام فرمود : « لا ولا كرامة » يعنى او را حدّ نمىزنند . امام عليه السلام در مقام بيان يك نكته‌ى اجتماعى است ، يعنى اگر زن شوهر را عفو كند ، شوهر تازيانه نمىخورد ؛ امّا در عفو زن كرامتى نيست ؛ زيرا ، اگر عفو نكند ، سبب مىشود زوج تنبيه شده و ديگر بار از او قذفى سر نزند . به احتمال ضعيفى مقصود از « لا كرامة في الجلد » اين است كه سزاوار است زن شوهرش را عفو كند .\r\nاين احتمال اگر بر احتمال شيخ و صدوق رحمهما الله ترجيح نداشته باشد ، ضعيف‌تر از آن نيست ؛ لذا ، روايت دلالتى بر مطلوب اين دو بزرگوار ندارد ؛ بلكه مجمل است ، و نمىتوان با آن از اطلاقات عفو نسبت به زوج و غير زوج دست برداشت .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nنظر برگزيده\r\nروايات معارض ، يا به علّت ضعف سند ، و يا به سبب قصور دلالى قابل تمسّك نبود ؛ و از طرفى ، از روايات عفو نيز اطلاقى استفاده نشد ؛ لذا ، دليلِ بر اطلاق و دليلِ بر تقييد مفقود است . وظيفه‌ى ما در صورت عدم اطلاق ، اخذ به قدر متيقّن است ؛ يعنى : عفو ، در صورتى كه قبل از مراجعه‌ى به حاكم باشد ، در سقوط حدّ قذف مؤثّر است ؛ و نه پس از آن .\r\nبنابراين ، بر اساس صناعت نيازى به روايات معارض هم نيست ؛ بلكه صرف نداشتن دليل مطلق براى حكم به تفصيل كافى است .\r\nاگر بگوييم : ملاك جريان عفو در باب حدّ قذف ، حق‌ّالناس بودن قذف است ، و اين ملاك ، قبل از مراجعه و بعد از آن موجود است ، و رواياتى كه مىگفت : هبه و بخشيدن حدّ قبل از مرافعه است ، از نظر سند اعتبار نداشت ؛ لذا ، با توجّه به اين كه مشهور بين دو حالت فرقى نگذاشته‌اند و دليل لفظى مطلقى هم در اين خصوص نداريم ، مىتوان گفت : عفو مسقط حدّ قذف است ؛ و قبل و بعد از مرافعه بودن اثرى ندارد ؛ زيرا ، ملاكِ در هر دو حالت ، حق‌ّالناس بودن است كه موجود مىباشد . اين نحوه استدلال به باب سرقت نقض مىشود ؛ زيرا ، قبل از مراجعه مسروق منه ، حاكم مىتواند عفو كند ؛ ولى بعد از مراجعه او ، عفو اثرى ندارد .\r\n\r\nملازمه‌ى سقوط حدّ قذف با سقوط تعزير\r\nدر مواردى كه به سبب عفو ، يا اقامه‌ى بيّنه ، يا اقرار مقذوف ، حدّ قذف ساقط شد ، آيا تعزير نيز از قاذف برداشته مىشود ؛ يا اين ادلّه فقط بر سقوط حدّ دلالت دارد ؟ مثلًا دليل مىگويد :\r\nاگر قاذف چهار شاهد آورد ، حدّ قذف نمىخورد ؛ امّا دلالتى بر سقوط تعزير ندارد . در حكم اين فرع دو احتمال است :\r\nاحتمال اوّل : عدم سقوط تعزير است ؛ زيرا ، تعزير خاصيّت يك عملى است كه با وصف تحريم در خارج محقّق شده است . در آينده مىگوييم : هر معصيت كبيره يا صغيره مستلزم تعزير است . كسى كه فردى را قذف كرده و بر اثبات گفتار خود بيّنه اقامه مىكند ، آيا آوردن بيّنه سبب حليّت قذف مىگردد و يا حرمت قذف محفوظ است ؟ با حرام بودن قذف ، تعزير مترتّب مىشود و دليلى بر سقوط آن نداريم .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاگر مقذوف قاذف را عفو كرد ، اثر اين عفو ، سقوط حدّ قذف است ؛ ولى به واسطه‌ى عفو ، قذف حلال نمىشود . پس ، اگر به عفو مقذوف يقين داشته باشد ، حقّ قذف كردن او را نداشته ، و قذفش حرام است ؛ و با حرمت قذف ، تعزير ثابت مىشود . لذا ، در غير مورد تصديق مقذوف ، وجهى براى سقوط تعزير نيست .\r\nاحتمال دوّم : شارع در مورد قذف حدّ را مترتّب كرد ؛ به شهادت اين كه اگر مسقطى ( اقامه‌ى بيّنه - تصديق مقذوف - عفو مقذوف ) وجود نداشته باشد ، فقط حدّ جارى مىگردد ، در حقيقت ، شارع همه چيز را در حدّ جمع كرده است ؛ وقتى حدّ به سبب مسقطى ساقط شود ، به چه مناسبت تعزير ثابت گردد ؟\r\nبه عبارت ديگر ، آن مقدارى كه دليل در باب قذف ثابت كرد ، حدّ و تعزير نبود ؛ بلكه فقط حدّ بود ، و با آمدن مسقط ، حدّ از بين رفت . تعزيرى نبود كه پس از سقوط حدّ ، زنده گردد .\r\nدر نتيجه ، گفتار صاحب جواهر رحمه الله « 1 » در ذيل مسقطات حدّ قذف تمام است ؛ يعنى با سقوط حدّ قذف ، تعزيرى اثبات نمىشود .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 428 .\r\n","page_name":" 330 ","page_number":330},
  {"content":"\r\n\r\n[ حكم التقاذف 
  ]\r\n[ مسألة 5 - إذا تقاذف اثنان سقط الحدّ وعزّرا ، سواء كان قذف كلّ بما يقذف به الآخر ، كما لو قذف كلّ صاحبه باللواط فاعلًا أو مفعولًا أو اختلف ، كأن قذف أحدهما صاحبه بالزنا وقذف الآخر إيّاه باللواط . 
  ]\r\n\r\nحكم تقاذف\r\nاگر دو نفر يكديگر را قذف كنند ، حدّ از هر دو ساقط مىگردد ؛ و هر دو را تعزير مىكنند .\r\n- محل بحث جايى است كه پس از قذفِ يكى ، بر قاذف حدّ جارى نشده باشد ؛ و گرنه از محل نزاع خارج است . - لازم نيست قذف‌ها پىدرپى باشد ؛ بلكه اگر زيد امروز عمرو را قذف كند و فردا عمرو زيد را قذف كند ، همين حكم جارى است و تساوى اسنادها نيز لازم نيست ؛ بلكه اگر يكى ديگرى را به زنا و ديگرى اولى را به لواط قذف كند ، عنوان تقاذف صادق است .\r\nمستند اين مسأله ، اطلاق دو روايت زير است :\r\n1 - محمّد بن يعقوب ، عن عليّ بن إبراهيم ، عن أبيه ، عن محمّد بن عيسى ، عن يونس ، عن عبداللَّه بن سنان ، قال : سألت أبا عبداللَّه عليه السلام عن رجلين افترى كلّ واحد منهما على صاحبه ، فقال : يدرأ عنهما الحدّ ويعزّران . « 1 »\r\nفقه الحديث : در اين صحيحه ، ابن سنان از امام صادق عليه السلام مىپرسد : دو مردى كه به يكديگر افترا زده‌اند ، چه حكمى دارند ؟ - ( اين روايت اطلاق دارد و همه‌ى موارد فوق را شامل مىشود ؛ نوع افترا واحد باشد يا متعدّد ؛ با فاصله باشد يا بدون فاصله . امّا در صورتى كه پس از قذف ، حدّ تخلّل پيدا كرده باشد ، از موضوع روايت خارج است ) . - امام عليه السلام فرمود : حدّ ساقط و تعزير ثابت مىگردد .\r\nاين روايت دلالت بر يك حكم تعبّدى دارد ؛ زيرا ، سقوط حدّ خلاف قاعده است . چرا كه دو قذف در خارج واقع شده است و بايد هر كدام بر قذفش حدّ بخورد . روايت اشعارى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 451 ، باب 18 از ابواب حدّ قذف ، ح 1 .\r\n","page_name":" 331 ","page_number":331},
  {"content":"\r\n\r\nنيز به مسأله‌ى سابق دارد كه مىگفتيم : آيا با سقوط حدّ قذف تعزير نيز ساقط مىگردد ؟ اين اشعار ، به حدّ دلالت نمىرسد ، ليكن مىتواند مؤيّد باشد .\r\n2 - محمّد بن الحسن بإسناده ، عن الحسن بن محبوب ، عن أبي ولّاد ، قال :\r\nسمعت أبا عبداللَّه عليه السلام يقول : اتي أمير المؤمنين عليه السلام برجلين قذف كلّ منهما صاحبه بالزنا في بدنه ، قال : فدرأ عنهما الحدّ وعزّرهما . « 1 »\r\nفقه الحديث : در اين صحيحه ، امام صادق عليه السلام فرمود : دو مرد را نزد امير مؤمنان عليه السلام آوردند كه هر كدام رفيق خود را به زنا قذف كرده بود - ( « في بدنه » متعلّق به زناست ، يعنى با اعضاى بدنش زنا كرده و ممكن است مقصود ، قذف هر كدام ديگرى را به زنا در حضور او باشد ) . - امام صادق عليه السلام فرمود : امير مؤمنان عليه السلام حدّ را از آنان كنار زد و ايشان را تعزير كرد .\r\nدلالت اين دو روايت بر مطلوب تمام است ؛ هرچند خلاف قاعده است ، ليكن كسى در اين مورد مخالفت نكرده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 451 ، باب 18 از ابواب حدّ قذف ، ح 2 .\r\n","page_name":" 332 ","page_number":332},
  {"content":"\r\n\r\n[ حكم التوارث في حدّ القذف 
  ]\r\n[ مسألة 6 - حدّ القذف موروث إن لم يستوفه المقذوف و لم يعف عنه . ويرثه من يرث المال ذكوراً وإناثاً إلّاالزوج والزوجة . لكن لايورث - كما يورث المال - من التوزيع ، بل لكلّ واحد من الورثة المطالبة به تامّاً وإن عفى الآخر . 
  ]\r\n\r\nحكم توارث حدّ قذف\r\nاين مسأله مشتمل بر سه فرع است :\r\n1 - اگر مقذوف از حدّ قذف استفاده نكند و گذشتى هم نباشد ، حدّ به بازماندگان او به ارث مىرسد .\r\n2 - وارث حدّ قذف كسانى هستند كه از مقذوف ارث مىبرند ؛ و فرقى بين مذكّر و مؤنّث نيست ؛ فقط زن و شوهر از آن محروم هستند .\r\n3 - كيفيّت ارث حدّ قذف بستگى به سهم الارث مالى ندارد ؛ بلكه هر كدام از ورثه مىتواند به تنهايى آن را مطالبه كند ؛ هرچند ديگران قاذف را عفو كرده باشند . بنابراين ، اگر نُه نفر از ورثه عفو ، و يكى اجراى آن را مطالبه نمايد ، حدّ اقامه مىشود .\r\nتذكّر : سه فرع اين مسأله ، همين‌جا مطرح مىشود ، ولى مستثنا بودن زن و شوهر مربوط به كتاب ارث است و كسى در آن بحث و اشكال نكرده است .\r\nدرباره‌ى وارث بودن امام كه به ولاء امامت ارث مىبرد ، گفته‌اند : امام حدّ قذف را به ارث مىبرد و مىتواند اجراى آن را مطالبه كند ، ولى حقّ عفو ندارد ؛ اين مطلب هم در كتاب ارث بحث مىشود .\r\n\r\nبررسى روايات باب\r\n1 - محمّد بن بعقوب ، عن عليّ بن إبراهيم ، عن أبيه ، عن ابن محبوب ، عن العلاء بن رَزين ، عن محمّد بن مسلم ، قال : سألت أبا جعفر عليه السلام عن رجل قذف ابنه بالزّنا قال : لو قتله ما قتل به ، وإن قذفه لم يجلد له .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nقلت : فإن قذف أبوه امّه قال : إن قذفها وانتفى من ولدها تلاعنا و لم يلزم ذلك الولد الّذي انتفى منه وفرّق بينهما و لم تحلّ له أبداً . قال : وإن كان قال لابنه وامّه حيّة : يابن الزانية ، و لم ينتف من ولدها جلد الحدّ لها و لم يفرّق بينهما .\r\nقال : وإن كان قال لابنه : يابن الزّانية ، وامّه ميّتة ، و لم يكن لها من يأخذ بحقّها منه إلّاولدها منه فإنّه لا يقام عليه الحدّ ، لأنّ حقّ الحدّ قد صار لولده منها ، فإن كان لها ولد من غيره فهو وليّها يجلد له ، وإن لم يكن لها ولد من غيره وكان لها قرابة يقومون بأخذ الحدّ جلد لهم . « 1 »\r\nفقه الحديث : محمّد بن مسلم از امام صادق عليه السلام از مردى پرسيد كه پسرش را به زنا قذف كرده است . امام عليه السلام فرمود : اگر پدر پسرش را بكشد ، به قصاص او كشته نمىشود ؛ و اگر فرزندش را قذف كند ، به سبب قذف ، تازيانه نمىخورد .\r\nراوى پرسيد : اگر پدر ، مادر اين فرزند را قذف كند ، حكمش چيست ؟\r\nامام عليه السلام فرمود : اگر قذف كرده و مىخواهد پسرش را نفى كند ، بايد مراسم ملاعنه انجام دهند كه به دنبال آن فرزند از پدر نفى شده و بين زن و شوهر جدايى افتاده ، هيچ‌گاه بر يكديگر حلال نمىشوند .\r\nاگر مادر فرزند زنده است ، و نفى ولدى نبود ، بر پدر حدّ قذف مىزنند و بين آنان جدايى نمىاندازند ؛ ولى اگر مادرش مرده است ، در صورتى كه تنها وارثش پسر مرد قاذف باشد ، پدر حدّ نمىخورد ؛ زيرا ، تنها صاحب حقّ ، اين پسر است ؛ و پدر به خاطر حقّ پسرش حدّ نمىخورد ؛ امّا اگر وارثى غير از فرزند اين پدر دارد ، مثلًا از شوهر قبل ، در اين صورت او صاحب حقّ است و با مطالبه‌اش حدّ قذف جارى مىگردد .\r\nاين روايت دلالت دارد بر اين كه عدم اجراى حقّ و حدّ به واسطه‌ى يكى از صاحبان حقّ ، خواه به سبب رابطه‌ى پدرى و پسرى يا اسقاط حقّش ، سبب سقوط حدّ از ديگر صاحبان حدّ نمىشود .\r\nدر حقيقت ، روايت بر موروث بودن حدّ قذف و تفاوت آن با ارث مال دلالت تامّ دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 447 ، باب 14 از ابواب حدّ قذف ، ح 1 .\r\n","page_name":" 334 ","page_number":334},
  {"content":"\r\n\r\nنكته‌اى كه در روايت وجود دارد ، اين است كه مقذوف در حال قذف مرده بود ، در حالى كه موضوع بحث موردى است كه مقذوف زنده باشد و او را قذف كنند ، و او از حقّ خودش استفاده نكند و عفوى هم نباشد .\r\n2 - محمّد بن يعقوب ، عن محمّد بن يحيى ، عن أحمد بن محمّد بن عيسى ، عن ابن محبوب ، عن هشام بن‌سالم ، عن عمّار الساباطي ، عن أبي عبداللَّه عليه السلام قال : سمعته يقول : إنَّ الحدَّ لايورث كما تورث الدّية والمال والعقار ، و لكن من قام به من الورثة فطلبه فهو وليّه ، و من لم يطلبه فلا حقّ له ، وذلك مثل رجل قذف رجلًا وللمقذوف أخ ، فإن عفى عنه أحدهما كان للآخر أن يطلبه بحقّه لأنّها امّهما جميعاً والعفو إليهما جميعاً . « 1 »\r\nفقه الحديث : عمّار ساباطى در اين موثّقه از امام صادق عليه السلام شنيد كه مىگويد : ارث حدّ مانند ارث مال و ديه و عقار نيست ؛ هركدام از ورثه به مطالبه‌اش قيام كند ، به تنهايى يك ولىّ كامل نسبت به حدّ است ؛ و هركه طلب نكند ، حقّش از بين رفته است ؛ ولى مانع مطالبه‌ى ديگران نمىگردد .\r\nامام عليه السلام مثال مىزند به مردى كه ديگرى را قذف كند و او برادرى داشته باشد - در پاره‌اى از نسخه‌ها « للمقذوف اخوان » دارد - اگر يكى از آن دو نفر عفو كند ، ديگرى مىتواند حقش را بگيرد ؛ زيرا ، مادرشان يكى است ؛ و عفو از آنِ هر دو است .\r\nدر اين روايت ، مقذوف مرد فرض شده - « رجل قذف رجلًا » - و به دنبالش مىگويد :\r\n« للمقذوف أخ » . در آخر روايت آمده است : « لأنّها امّهما جميعاً » مقصود اين است كه به آن مرد گفته باشد : « يابن الزانية » نه اين كه به خود آن مرد نسبت قذف بدهد - البتّه در روايت تسامحى هست - پس ، مقذوف در حقيقت مادر هر دو است . و اين مسأله را بايد در جايى فرض كرد كه مادرشان مُرده باشد ؛ و يا قذف در حال حيات او بوده و قبل از اسقاط حدّ مرده باشد ؛ و گرنه با وجود مادر و مطالبه‌اش ، نوبت به فرزندان نمىرسد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 334 ، باب 23 از ابواب مقدّمات حدود ، ح 1 .\r\n","page_name":" 335 ","page_number":335},
  {"content":"\r\n\r\nنكته‌اى كه بايد به آن توجّه كرد ، اين است كه : چون مقذوف مادر است ، پس « للمقذوف أخ » صحيح ، و نسخه‌ى بدل « للمقذوف أخوان » اشتباه است ؛ زيرا ، قذف نسبت به برادر نيست تا بگوييد : معنا ندارد يك برادر ببخشد و برادر ديگر عفو كند . پس ، بايد « وللمقذوف أخوان » باشد تا جمله معناى صحيحى را افاده كند ؛ خير ، چنين نيست . توجّه به اين مطلب نشده كه اوّلًا مقذوف مادر است و نه برادران ؛ ثانياً اگر « أخوان » بيايد ، بايد در آخر روايت مىفرمود : « لأنّها امّهم جميعاً والعفو إليهم جميعاً » .\r\nروايت معارض\r\nوعن عليّ بن إبراهيم ، عن أبيه ، عن النّوفلي ، عن السّكوني عن أبي عبداللَّه عليه السلام قال : الحدّ لا يورث . « 1 »\r\nفقه الحديث : در اين روايت ، امام عليه السلام ارث بردن حدّ را به طور كلّى نفى مىكند ؛ لذا ، نوبت به مطالبه‌ى بعضى و عفو گروه ديگر نمىرسد .\r\nدر مقام جمع بين دو دسته روايت ، گفته‌اند : روايت گذشته قرينه براى تقييد اطلاق اين حديث است . « الحدّ لا يورث » « والحدّ لا يورث كما تورث الدية والمال والعقار » يعنى چگونگى موروثيّت حدّ با عقار و ديه و مال فرق دارد .\r\nاين مسأله از نظر فتواى فقها جاى ترديد نيست . هيچ كس در اين مسأله مخالفت نكرده است ؛ بلكه صاحب جواهر رحمه الله مىفرمايد : اجماع محصّل و منقول بر آن دلالت دارد . « 2 » بنابراين ، اصل موروثيّت حدّ قذف و چگونگى موروثيّت ثابت شد ؛ ولى استثناى زوج و زوجه مربوط به باب ارث است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 335 ، باب 23 از ابواب مقدّمات حدود ، ح 2 .\r\n( 2 ) . جواهر الكلام ، ج 41 ، ص 423 .\r\n","page_name":" 336 ","page_number":336},
  {"content":"\r\n\r\n[ حكم سبّ النبيّ والأئمّة وفاطمة الزهراء عليهم السلام 
  ]\r\n[ الأوّل : من سبّ النبي صلى الله عليه و آله - والعياذ باللَّه - وجب على سامعه قتله ما لم يخف على نفسه أو عرضه أو نفس مؤمن أو عرضه ، ومعه لا يجوز ، ولو خاف على ماله المعتدّبه أو مال أخيه كذلك جاز ترك قتله ، ولا يتوقّف ذلك على إذن من الإمام عليه السلام أو نائبه ، و كذا الحال لو سبّ بعض الأئمّة عليهم السلام ، وفي إلحاق الصدّيقة الطاهرة عليها السلام بهم وجه ، بل لو رجع إلى سبّ النبي صلى الله عليه و آله يقتل بلا إشكال . 
  ]\r\n\r\nحكم سبّ نبىّ ، ائمّه و فاطمه زهرا عليهم السلام\r\nدر اين مسأله به مناسبت بحث قذف ، فروعى را مطرح كرده‌اند . چرا كه قذف از مصاديق سبّ و شتم است .\r\nفرع اوّل : اگر كسى نبىّ اكرم صلى الله عليه و آله را سبّ كند ، بر شنونده واجب است دشنام‌دهنده را به قتل برساند ؛ و نياز به مراجعه‌ى به امام عليه السلام و حاكم شرع ندارد . اين يك حكم تكليفى است و شنونده بايد آن را اجرا كند ؛ به شرط اين كه خوفى در كار نباشد .\r\nموارد خوف دو نوع است و هركدام حكم خاصّى دارد :\r\n1 - بر جان خود يا جان ديگرى ، و يا بر آبروى خود يا آبروى مسلمان ديگر ترس دارد . در اين صورت ، نه‌تنها كشتن دشنام‌دهنده واجب نيست ، بلكه جايز نبوده و ترك آن واجب است .\r\n2 - بر مال خطير و داراى اهميّتى بيم دارد ؛ يعنى مىترسد با قتل دشنام‌دهنده ، ضرر عظيمى به مالش يا مال برادر مسلمانش وارد آيد . در اين صورت ، كشتن دشنام‌دهنده واجب نيست ؛ بلكه جايز است ؛ يعنى مىتواند متحمّل ضرر شده و او را به قتل برساند ؛ يا آن كه متعرّض او نگردد و مالش را حفظ كند .\r\nتمام اين مباحث درباره‌ى سبّ يكى از ائمّه عليهم السلام نيز مىآيد . امّا آيا سبّ صدّيقه‌ى طاهره عليها السلام نيز به پيامبر و امامان عليهم السلام ملحق است ؟ وجهى براى الحاق هست . اگر سبّ آن حضرت به سبّ نبى صلى الله عليه و آله بازگشت كند ، بدون اشكال دشنام‌دهنده كشته مىشود .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\nحكم سابّ نبىّ صلى الله عليه و آله\r\nوجوب تكليفى قتل سابّ النبى صلى الله عليه و آله اتّفاقى است و مخالفى ندارد ؛ و به تعبير صاحب جواهر رحمه الله اجماع محصّل و منقول بر آن دلالت دارد . « 1 » هرچند در اين‌گونه موارد ، اجماع اصالتى ندارد ؛ و بلكه منشأ آن ادلّه‌ى ديگر مىباشد .\r\nاز روايات وارد در اين باب استفاده مىشود وجوب قتل يك حكم تكليفى است و مكلّف نمىتواند بگويد : به من ارتباطى ندارد . لذا بايد به بررسى آن‌ها بپردازيم .\r\n1 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن هشام بن سالم ، عن أبي عبداللَّه عليه السلام ، أنّه سئل عمّن شتم رسول اللَّه صلى الله عليه و آله فقال عليه السلام : يقتله الأدنى فالأدنى قبل أن يرفع إلى الإمام . « 2 »\r\nفقه الحديث : در اين روايت صحيحه ، از امام صادق عليه السلام درباره‌ى مردى مىپرسند كه به رسول خدا صلى الله عليه و آله دشنام داده است . حضرت صادق عليه السلام فرمود : در اين مورد حكومت و اجتهاد نقش ندارد ؛ « الأدنى فالأدنى » هر چه پست‌تر و دور تر از حكومت هم باشد ، مىتواند او را بكشد . نيازى به مراجعه‌ى به امام عليه السلام ندارد .\r\nاين جمله‌ى خبرى در مقام بعث و طلب است كه به فرمايش آخوند رحمه الله « 3 » در كفايه ، جمله‌ى خبرى در مقام طلب آكد از صيغه‌ى امر است . لذا ، روايت مىگويد : واجب است او را به قتل برساند ؛ هر چند قاتل سمت حكومتى نداشته باشد و نتواند مسأله‌ى حكومت شرعى را متصدّى گردد .\r\nروايت بر عدم لزوم رجوع به امام عليه السلام يا نايبش نيز دلالت دارد .\r\nصاحب وسائل رحمه الله روايت دوّم را در باب قذف آورده است . يكى از اشكالات مرحوم آيت‌اللَّه بروجردى رحمه الله بر صاحب وسائل قدس سره تكرّر ابواب فقهى در جاهاى مختلف بود .\r\nدر اين باب ، دو روايت آورده كه يكى مطلب را ناقص دارد و ديگرى كامل ؛ لذا ، روايت دوّم را كه متضمّن حكم قتل است ، مطرح مىكنيم .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 432 .\r\n( 2 ) . وسائل الشيعة ، ج 18 ، ص 554 ، باب 7 از ابواب حدّ مرتد ، ح 1 .\r\n( 3 ) . كفاية الاصول ، ص 70 .\r\n","page_name":" 338 ","page_number":338},
  {"content":"\r\n\r\n2 - وعن عدّة من أصحابنا ، عن سهل بن زياد ، عن عليّ بن أسباط ، عن عليّ بن جعفر ، قال : أخبرني أخي موسى عليه السلام قال : كنت واقفاً على رأس أبي حين أتاه رسول زياد بن عبيداللَّه الحارثي عامل المدينة فقال : يقول لك الأمير :\r\nانهض إليّ ، فاعتلّ بعلّة ، فعاد إليه الرّسول فقال : قد أمرت أن يفتح لك باب المقصورة فهو أقرب لخطوك .\r\nقال : فنهض أبي واعتمد عليّ ودخل على الوالي وقد جمع فقهاء أهل المدينة كلّهم و بين يديه كتاب فيه شهادة على رجل من أهل وادي القرى قد ذكر النبيّ صلى الله عليه و آله فنال منه ، فقال له الوالي : يا أبا عبداللَّه انظر في الكتاب .\r\nقال : حتّى أنظر ما قالوا ، فالتفت إليهم فقال : ما قلتم ؟ قالوا : قلنا يؤدّب ويضرب ويعزّر ( يعذّب ) ويحبس . قال : فقال لهم : أرأيتم لو ذكر رجلًا من أصحاب النبيّ صلى الله عليه و آله ما كان الحكم فيه ؟ قالوا : مثل هذا ، قال : فليس بين النبي صلى الله عليه و آله و بين رجل من أصحابه فرق ؟ فقال الوالي : دع هؤلاء يا أبا عبداللَّه ، لوأردنا هؤلاء لم نرسل إليك فقال أبو عبداللَّه عليه السلام أخبرني أبي أنّ رسول اللَّه صلى الله عليه و آله قال : النّاس في اسوة سواء من سمع أحداً يذكرني فالواجب عليه أن يقتل من شتمني ولا يرفع إلى السّلطان ، والواجب على السلطان إذا رفع إليه أن يقتل من نال منّي .\r\nفقال زياد بن عبيداللَّه : أخرجوا الرّجل فاقتلوه به حكم أبي عبداللَّه عليه السلام . « 1 »\r\nفقه الحديث : على بن جعفر از برادرش موسى بن جعفر عليه السلام روايت مىكند كه آن امام عليه السلام فرمود : پدرم بيمار بود و من بالاى سر او ايستاده بودم ؛ والى مدينه رسولى را نزد پدرم فرستاد و آن حضرت را احضار كرد . امام عليه السلام از جهت مريضى عذر خواست . رسول رفت و بازگشت و گفت : والى مىگويد : دستور دادم باب مقصوره را باز كنند تا راه كمتر باشد و به شما صدمه و ناراحتى نرسد .\r\nامام كاظم عليه السلام فرمود : پدرم در حالى كه به من تكيه داده بود ، حركت كرد و بر والى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 459 ، باب 25 از ابواب حدّ قذف ، ح 2 .\r\n","page_name":" 339 ","page_number":339},
  {"content":"\r\n\r\nداخل شد ؛ در حالى كه تمام فقهاى مدينه نزدش حاضر بودند و كاغذى مبنى بر شهادت عدّه‌اى به دشنام دادن مردى از وادى قرى در برابر حاكم بود . آن را به امام عليه السلام داده ، گفت :\r\nشهادت‌نامه‌ها را ملاحظه كن . امام عليه السلام فرمود : اوّل نظر فقها را بفهمم . والى از آنان پرسيد شما چه مىگوييد ؟\r\nفقها گفتند : به نظر ما بايد تأديب شده ، او را بزنند و زندانى كنند . امام عليه السلام فرمود : اگر كسى يكى از اصحاب پيامبر صلى الله عليه و آله را دشنام داد ، حكمش چيست ؟ گفتند : همين حكم را دارد . امام عليه السلام فرمود : پس فرقى بين پيامبر و اصحابش نيست ؟ والى گفت : قول اين گروه را رها كن . اگر مىخواستم به حرفشان توجّه كنم ، دنبال شما نمىفرستادم ؛ نظر خودت را بفرما . پدرم امام صادق عليه السلام فرمود : رسول خدا صلى الله عليه و آله فرمود : مردم درباره‌ى من يكسان‌اند - « اسوة » به معناى تساوى است ؛ « اسوه‌ى حسنه » يعنى شما بايد مساوى با رسول خدا صلى الله عليه و آله باشيد - هر كسى شنيد مرا دشنام مىدهند و سبّ و شتم مىكنند ، بر او واجب است دشنام‌دهنده را بكشد ؛ و لازم نيست مسأله را به حاكم ارجاع دهد ؛ و اگر به حاكم نيز مراجعه شد ، بر او واجب است دشنام‌دهنده را بكشد .\r\nزياد بن عبيداللَّه گفت : مرد دشنام دهنده را ببريد و به حكم امام صادق عليه السلام بكشيد .\r\nو عن عليّ بن إبراهيم ، عن أبيه ، عن حمّاد بن عيسى ، عن ربعي بن عبداللَّه ، عن محمّد بن مسلم عن أبي جعفر عليه السلام قال : إنّ رجلًا من هذيل كان يسبّ رسول اللَّه صلى الله عليه و آله فبلغ ذلك النّبيّ صلى الله عليه و آله ، فقال : من لهذا ؟ فقام رجلان من الأنصار فقالا : نحن يا رسول اللَّه ، فانطلقا حتّى أتيا عربة فسألا عنه فإذا هو يتلقّى غنمه ، فقال : من أنتما و ما اسمكما ؟ فقالا له : أنت فلان بن فلان ؟ قال : نعم ، فنزلا فضربا عنقه .\r\nقال محمّد بن مسلم : فقلت لأبي جعفر عليه السلام : أرأيت لو أنّ رجلًا الآن سبّ النبي صلى الله عليه و آله أيقتل ؟ قال : إن لم تخف على نفسك فاقتله . « 1 »\r\nفقه الحديث : امام باقر عليه السلام فرمود : مردى از قبيله‌ى هذيل پى در پى پيامبر صلى الله عليه و آله را دشنام\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 460 ، باب 25 از ابواب حدّ قذف ، ح 3 .\r\n","page_name":" 340 ","page_number":340},
  {"content":"\r\n\r\nمىداد . اين مطلب را به پيامبر صلى الله عليه و آله گفتند ؛ آن حضرت فرمود : چه كسى حسابش را مىرسد و او را مىكشد ؟ دو نفر از انصار اعلام آمادگى كردند ، آنان به عربه - محل مرد دشنام‌دهنده - آمدند ، و از او سراغ گرفتند ؛ يك دفعه او با گوسفندانش حاضر شد و گفت :\r\nشما دو نفر خود را معرّفى كنيد . دو مرد انصارى از او پرسيدند : تو فلانى نيستى ؟ گفت :\r\nآرى ؛ پس از اسب پياده شده ، و او را به قتل رسانيدند .\r\nمحمّد بن مسلم راوى روايت از امام باقر عليه السلام پرسيد : آيا اگر در اين زمان نيز كسى پيامبر صلى الله عليه و آله را دشنام دهد ، كشته مىشود ؟ - ( شايد اين نكته در ذهن محمّد بن مسلم بوده كه قتل آن مرد هذيلى جنبه‌ى حكومتى داشته است ؛ چرا كه پيامبر صلى الله عليه و آله در آن زمان حاكم و زمامدار بودند و امروز كه در قيد حيات نيستند ، آيا باز هم كشتن جا دارد ؟ ) - .\r\nامام باقر عليه السلام فرمود : اگر ترس بر جانت نداشته باشى ، كشتن دشنام‌دهنده واجب است .\r\n\r\nاستثناى ترس بر جان\r\nاين روايت علاوه بر حكم قتل ، استثناى صورت ترس را نيز بيان كرده است ؛ يعنى حكم وجوب قتل سابّ را معلّق بر عدم خوف كرده است . آيا از كلام امام عليه السلام - « إن لم تخف على نفسك فاقتله » - مىتوان مفهوم گرفت كه در صورت خوف ، وجوب قتل از بين مىرود ؛ ولى قتل جايز است ؟ اگر چنين دلالتى داشته باشد ، بر خلاف فتواست ؛ زيرا ، در صورت خوف مىگويند : قتل جايز نيست و بايد جان خود را حفظ كند . از روايت چنين مطالبى استفاده نمىشود و بايد از ادلّه‌ى ديگر آن را استفاده كرد .\r\nممكن است بگوييم : از اين كه شارع وجوب قتل را بر عدم خوف معلّق كرده است ، معلوم مىشود براى حفظ نفس به حدّى اهميّت قائل است كه حتّى در موارد سبّ النبى صلى الله عليه و آله حكم اوّلى را برداشته ؛ پس ، مىفهميم حفظ نفس واجب است . پس ، كسى حقّ ندارد خود را بكشد و يا در معرض قتل در آورد و يا سبب كشته شدن ، يا در معرض قتل واقع شدن ديگرى گردد . بنابراين ، از خارج از روايت استفاده مىشود در صورت ترس بر جان ، نه تنها وجوب قتل سابّ النبى صلى الله عليه و آله برداشته مىشود ؛ بلكه به خاطر حفظ نفس خود يا انسان ديگرى ، قتل دشنام دهنده جايز نيست .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nاگر كسى بر روايت جمود كند ، « إن لم تخف على نفسك فاقتله » بايد وجوب قتل را بر عدم ترس بر نفس خودش معلّق بداند ؛ در حالى كه فرقى بين خود قاتل و نفس محترم ديگر نيست . اگر با قتل سابّ النبىّ صلى الله عليه و آله جان مسلمانى نيز در خطر بيفتد ، جايز نيست .\r\n\r\nاستثناى ترس بر آبرو\r\nآيا ترس از آبرو نيز مانند ترس از جان است ؟\r\nاز مباحث ديگر استفاده مىشود شارع مقدّس مسأله‌ى آبرو را در رديف نفس قرار داده است ؛ لذا ، در صورت ترس از آبرو نيز نه‌تنها وجوب از بين مىرود ، بلكه جواز قتل نيز مطرح نيست ؛ مانند اين كه شخصى ترس اين را داشته باشد كه اگر دشنام‌دهنده را كشت ، فرزندانش كه از اراذل و اوباش هستند ، در آينده متعرّض ناموس و فرزندان او مىشوند .\r\nترس از آبرو اختصاص به قاتل ندارد ؛ بلكه اگر خوف بر تجاوز به عرض و آبروى مسلمانان نيز مطرح باشد ، همين حكم جارى است . بنابراين ، مىبينيم با اين كه روايت ترس از آبرو را مطرح نكرده ، ولى فقها آن را بر ترس از جان عطف كرده‌اند ؛ زيرا ، همانطور كه نفس مسلمان محترم است ، آبرويش نيز احترام دارد ؛ و چه‌بسا عقلا حاضرند جان خود را براى حفظ آبرو و ناموس فدا كنند .\r\n\r\nاستثناى خوف بر مال خطير\r\nآيا خوف بر مال را نيز مىتوان بر ترس از جان عطف كرد ؟ مال اندك مورد بحث نيست ؛ بلكه موردى مدّ نظر است كه خانه و زندگى شخص را مىگيرند ؛ و وسايل كسب و تجارت او را از بين مىبرند . امام راحل رحمه الله در تحريرالوسيله مىفرمايد : در هر دو طرف نفس و عرض ، وجوب حاكم است ؛ اگر ترس بر آن‌ها نباشد ، واجب ؛ و گرنه جايز نيست ؛ ولى در باب مال ، حكم خاصّى دارد . اگر مالِ زياد و مورد اعتنايى باشد و خوف بر آن دارد ، در اين صورت جايز است كه سابّ النبى صلى الله عليه و آله را به قتل برساند ؛ ولى واجب نيست . در مشابه اين مسأله نيز جواز مطرح است ؛ مانند اين كه اگر دزد مىخواهد مال او را ببرد ، جايز است در مقام دفاع\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاز مالش ، دزد را بكشد ؛ ولى واجب نيست . بنابراين ، در اين مورد نيز ترك قتل جايز است و مىتواند او را بكشد ؛ يعنى در فعل و ترك مختار است . اگر سامع فرد متدينى است كه مال براى او چندان اهميّتى ندارد و جانب قتل را انتخاب كرد ، اشكالى ندارد .\r\n\r\nحكم دشنام به ائمّه عليهم السلام\r\nآيا مىتوان از روايات گذشته كه مربوط به سابّ النبىّ صلى الله عليه و آله بود ، به ضميمه‌ى اين مطلب خارجى كه مىدانيم و به آن معتقد هستيم كه تمام امامان عليهم السلام در حكم نبىّ مكرّم صلى الله عليه و آله هستند ، بلكه در آيه‌ى مباهله امير مؤمنان عليه السلام را به عنوان نفس آن حضرت معرّفى كرده است :\r\n. . . فَقُلْ تَعَالَوْاْ نَدْعُ أَبْنَآءَنَا وَأَبْنَآءَكُمْ وَنِسَآءَنَا وَنِسَآءَكُمْ وَأَنفُسَنَا وَأَنفُسَكُمْ ثُمَّ نَبْتَهِلْ فَنَجْعَل لَّعْنَتَ اللَّهِ عَلَى الْكذِبِينَ « 1 » استفاده كنيم دشنام‌دهنده به امامان عليهم السلام نيز كشته مىشوند ؟\r\nبرخى از اهل سنّت همانند فخر رازى در ذيل آيه‌ى مباهله مىگويد : اگر روافض به اين آيه براى اثبات مقام امير مؤمنان عليه السلام تمسّك كنند ، جا دارد . « 2 »\r\nاز اين آيه و تعبيرات ديگر در روايات استفاده مىشود كه فرقى بين امير مؤمنان و ديگر امامان برحقّ عليهم السلام نيست . اگر حكمى در حقّ على عليه السلام ثابت شد ، در حقّ فرزندان طاهرش نيز ثابت است . نه تنها ائمّه عليهم السلام در حكم رسول اللَّه صلى الله عليه و آله هستند ، بلكه صدّيقه‌ى كبرى عليها السلام نيز همين خصوصيّت را دارد .\r\nبنابراين ، با توجّه به اين مطالب احساس مىشود ما نيازى به اقامه‌ى دليل نداريم . بر فرض رواياتى هم در خصوص ائمّه عليهم السلام نداشته باشيم ، روايات گذشته براى اثبات مطلب كافى هستند . بنابراين ، اگر در رواياتى كه مطرح مىكنيم اشكال سندى يا دلالتى باشد ، ضربه‌اى به اصل مدّعا وارد نمىكند ؛ به خصوص با توجّه به اين نكته كه در مورد دشنام ائمّه عليهم السلام از نظر فتوا ، ادّعاى لا خلاف و اجماع محصّل و منقول شده است ، « 3 » و مخالفى\r\n\r\n\r\n","description":"","footnote":"\r\n( 1 ) . سوره‌ى آل‌عمران ، 61 .\r\n( 2 ) . تفسير كبير ، ذيل آيه‌ى شريفه ، ج 8 ، ص 86 .\r\n( 3 ) . جواهر الكلام ، ج 41 ، ص 432 .\r\n","page_name":" 343 ","page_number":343},
  {"content":"\r\n\r\nوجود ندارد . لذا ، طرح روايات فقط از باب تأييد مطلب است .\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن عليّ بن الحكم ، عن هشام بن سالم ، قال : قلت لأبي عبداللَّه عليه السلام ما تقول فيرجل سبّابة لعليّ عليه السلام ؟ قال : فقال لي : حلال الدّم واللَّه لولا أن تعمّ به بريئاً ، قال : قلت : فما تقول في رجل موذ لنا ؟ قال : فيماذا ؟ قلت : فيك ، يذكرك قال : فقال لي : له في عليّ عليه السلام نصيب ؟ قلت : إنّه ليقول ذاك ويظهره ، قال : لا تعرّض له .\r\nرواه الصدوق في ( العلل ) عن أبيه ، عن أحمد بن إدريس ، عن أحمد بن محمّد مثله إلى قوله تعمّ بريئاً ؟ قال : قلت لأيّ شيء يعمّ به بريئاً ؟ قال : يقتل مؤمن بكافر ، و لم يزد على ذلك . « 1 »\r\nفقه الحديث : اين روايت صحيحه به دو صورت از هشام بن سالم نقل شده است . هشام گويد : از امام صادق عليه السلام درباره‌ى مردى پرسيدم كه به امير مؤمنان عليه السلام زياد فحش مىدهد . آن حضرت فرمود : واللَّه چنين آدمى خونش حلال است ( لولا أن تعمّ به بريئاً ) - روايت كافى دنباله ندارد ؛ ولى در روايت صدوق رحمه الله اين جمله را معنا مىكند . - هشام مىپرسد : براى چه اين عنوان محقّق مىگردد ؟ امام عليه السلام فرمود : مؤمنى را در مقابل كافرى به قتل برسانند . امام عليه السلام بيش از اين نفرمود . - ( بنا بر نقل صدوق رحمه الله اين جمله كنايه از « لم تخف على نفسك » است ؛ يعنى اگر مرد دشنام‌دهنده را كشتى ، بترسى كه قتلش گريبانت را مىگيرد ؛ و از جانت مىترسى ، اين كار را انجام نده ؛ ولى اگر با كشتن او مسأله پايان مىپذيرد ، ريختن خونش حلال است ) . -\r\nمرحوم كلينى رحمه الله روايت را ادامه مىدهد . هشام پرسيد : نظر شما درباره‌ى كسى كه ما را\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 461 ، باب 27 از ابواب حدّ قذف ، ح 1 .\r\n","page_name":" 344 ","page_number":344},
  {"content":"\r\n\r\nاذيّت مىكند ، چيست ؟ امام عليه السلام فرمود : چگونه ؟ گفت : با دشنام دادن به شما .\r\nامام عليه السلام فرمود : آيا درباره‌ى امير مؤمنان عليه السلام حرفى مىزند ؟ گفتم : بله ، به طور آشكار مىگويد . آن حضرت فرمود : به او كارى نداشته باش و متعرّضش نشو .\r\nصدر روايت دلالت دارد كسى كه به امير مؤمنان عليه السلام دشنام مىدهد ، خونش حلال است ؛ يعنى بايد كشته گردد . حال ، چگونه ذيل آن بر عدم تعرّض دلالت دارد ؟ بايد روايت را بر صورت ترس حمل كرد ، والّا صدر و ذيل آن تنافى پيدا مىكند . « 1 »\r\n2 - وعنه ، عن أحمد ، عن عليّ بن الحكم ، عن ربيع بن محمّد ، عن عبداللَّه بن سليمان العامري ، قال : قلت : لأبي عبداللَّه عليه السلام : أيّ شيء تقول في رجل سمعته يشتم عليّاً ويبرء منه ؟ قال : فقال لي : واللَّه هو حلال الدّم ، و ما ألف منهم برجل منكم ، دعه . « 2 »\r\nفقه الحديث : سند اين روايت معتبر نيست . عبداللَّه بن سليمان عامرى از امام صادق عليه السلام پرسيد : درباره‌ى مردى كه شنيدم به امير مؤمنان عليه السلام دشنام مىدهد و از او برائت مىجويد ، چه مىگوييد ؟ امام عليه السلام فرمود : واللَّه خونش مباح است ؛ آنان با شما الفت پيدا نمىكنند . ايشان را رها كنيد و با آنان طرح دوستى و آشنايى نريزيد . « 3 »\r\n3 - محمّد بن عمر الكشّي في ( كتاب الرجال ) عن محمّد بن قولويه ، عن سعد بن عبداللَّه ، عن محمّد بن عبداللَّه المسمعي ، عن عليّ بن حديد ، قال :\r\n\r\n\r\n","description":"","footnote":"\r\n( 1 ) . حضرت آيت‌اللَّه فاضل لنكرانى در كتاب تفصيل‌الشريعة در ذيل روايت ، كلام مرحوم مجلسى از مرآت العقول را آورده مىنويسد : « له في علي نصيب » سه احتمال دارد :\r\nالف : آيا او ولايت على را پذيرفته و به امامت او معتقد است ؟ راوى امام را تصديق كرد . حضرت فرمود ، متعرضش نشو ، يعنى به خاطر اظهار ولايت امير مؤمنان عليه السلام . و اين عذر ظاهرى آوردن است تا راوى مرتكب قتل نگردد و سبب پيدايش فتنه و خونريزى نشود ؛ هرچند ريختن خونش حلال بوده است . مگر آن كه بگوييم اين فرد منكر امامت بوده ، ولى سبّ و شتم نمىكرده است . در اين صورت خونش مباح نبوده است تا امام اجازه‌ى كشتن بدهد .\r\nب : استفهام انكارى باشد ؛ يعنى كسى كه ما را دشنام مىدهد ، چگونه در على عليه السلام بهره و نصيب دارد ؟ و سائل نيز امام را تصديق كرده است .\r\nج : احتمال مىرود كه ضمير « له في عليّ نصيب » راجع به ذكر سوء باشد ، يعنى آيا به امير مؤمنان عليه السلام نيز دشنام مىدهد ؟\r\nبرخى گفته‌اند « نصيب » تصحيف « نصب » بدون « ياء » مىباشد . ( تفصيل الشريعة ، كتاب الحدود ، ص 407 . )\r\n( 2 ) . وسائل الشيعة ، ج 18 ، ص 462 ، باب 27 از ابواب حدّ قذف ، ح 2 .\r\n( 3 ) . ظاهراً معناى جمله « ما ألف منهم برجل منكم دعه » مطلبى باشد كه مرحوم مجلسى در مرآت العقول فرموده است ؛ يعنى هزار نفر از مخالفان شما ارزش يك نفر از شما را ندارند ؛ اگر او را بكشى تو را به قصاص او مىكشند . او را رها كن و خود را به مخاطره نينداز .\r\n","page_name":" 345 ","page_number":345},
  {"content":"\r\n\r\nسمعت من سأل أبا الحسن الأوّل عليه السلام فقال : إنّي سمعت محمّد بن بشير يقول :\r\nإنّك لست موسى بن جعفر الّذي أنت إمامنا وحجّتنا فيما بيننا و بين اللَّه ، قال فقال : لعنه اللَّه - ثلاثاً - أذاقه اللَّه حرّ الحديد ، قتله اللَّه أخبث ما يكون من قتله .\r\nفقلت له : إذا سمعت ذلك منه أو ليس حلال لي دمه مباح كما ابيح دم السبّاب لرسول اللَّه صلى الله عليه و آله والإمام ؟ قال : نعم ، حلّ واللَّه ، حلّ واللَّه دمه وأباحه لك ولمن سمع ذلك منه ، قلت : أو ليس ذلك بسابّ لك ؟ قال هذا سبّاب للَّه‌وسبّاب لرسول اللَّه صلى الله عليه و آله وسبّاب لآبائي وسبّابي . وأيّ سبّ ليس يقصر عن هذا ولا يفوقه هذا القول .\r\nفقلت : أرأيت إذا أنا لم أخف أن أغمر بذلك بريئاً ثمّ لم أفعل و لم أقتله ما عليّ من الوزر ؟ فقال : يكون عليك وزره أضعافاً مضاعفة من غير أن ينقص من وزره شيء ، أما علمت أنَّ أفضل الشهداء درجة يوم القيامة من نصراللَّه ورسوله به ظهر الغيب وردّ عن اللَّه ورسوله صلى الله عليه و آله . « 1 »\r\nفقه الحديث : سند روايت معتبر نيست ؛ ولى روايت عجيبى است . علىّ بن حديد مىگويد : مردى به امام هفتم عليه السلام گفت : از محمّد بن بشير شنيدم مىگفت : شما آن موسى بن جعفر عليهما السلام كه امام و حجّت بر ما هست ، نمىباشيد . امام عليه السلام سه مرتبه فرمود : خدايش لعنت كند و گرمى آهن را به او بچشاند ؛ خداوند او را به بدترين وجه ممكن به قتل رساند .\r\nعلىّ بن حديد مىگويد : وقتى اين مطالب را از او شنيدم ، گفتم : آيا خونش بر ما حلال نيست ، همانطور كه خون دشنام دهنده‌ى به رسول خدا صلى الله عليه و آله و امام مباح است ؟\r\nامام عليه السلام فرمود : واللَّه ، خداوند خونش را بر تو حلال و مباح كرده و بر هر كسى كه اين دشنام‌ها را از او شنيده است .\r\nگفتم : آيا اين دشنام به شما نيست ؟ فرمود : اين دشنام دهنده‌ى به رسول خدا صلى الله عليه و آله و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 463 ، باب 27 از ابواب حدّ قذف ، ح 6 .\r\n","page_name":" 346 ","page_number":346},
  {"content":"\r\n\r\nپدرانم و من است ؛ هيچ سبّ و دشنامى به پاى اين دشنام نمىرسد كه بگويد : من موسى بن جعفر نيستم .\r\nگفتم : اگر بر جان خودم خوف نداشته باشم - در نسخه‌ى جواهر به جاى « أن أغمر بذلك » « أن أعمّن بذلك » « 1 » دارد كه « أعمّن » از ماده « عمّ » به معناى مشمول است ؛ « غمر » نيز همين معنا را دارد . - و خطرى مرا تهديد نكند و او را نكشم ، چه گناهى بر عهده‌ى من خواهد بود ؟\r\nامام عليه السلام فرمود : چندين برابر گناهان آن دشنام دهنده بر گردنت خواهد بود - اين تعبير خيلى عجيب است كه شنونده اگر قدرت دارد بدون خوف اين سابّ را از بين ببرد ، ولى بىتفاوت از اين مسأله بگذرد و عكس العملى نشان ندهد ، چندين برابر گناه سابّ را بر دوش مىكشد ؛ بدون اين كه از گناهان دشنام‌دهنده نيز كاسته گردد . -\r\nآن‌گاه امام عليه السلام فرمود : آيا نمىدانى بالاترين شهدا از نظر درجه در روز قيامت كسانى هستند كه خدا و رسولش را در پشت سرشان يارى كنند و به دفاع از آنان بپردازند .\r\nروايت معارض با روايات گذشته\r\nمحمّد بن يعقوب ، عن عليّ بن إبراهيم ، عن أبيه ، عن ابن محبوب ، عن رجل ، عن أبي الصباح ، قال : قلت لأبي عبداللَّه عليه السلام : إنّ لنا جاراً فنذكر عليّاً وفضله فيقع فيه ، أفتأذن لي فيه ؟ فقال : أو كنت فاعلًا ؟ فقلت : أيواللَّه لو أذنت لي فيه لأرصدنّه فإذا صار فيها اقتحمت عليه بسيفي فخبطته حتّى أقتله .\r\nفقال : يا أبا الصباح هذا القتل « 2 » وقد نهى رسول اللَّه صلى الله عليه و آله عن القتل ، يا أبا الصباح إنّ الإسلام قيّد القتل ، و لكن دعه فستكفي بغيرك الحديث . « 3 »\r\nفقه الحديث : ابوالصباح به امام صادق عليه السلام گفت : همسايه‌اى دارم كه امير مؤمنان عليه السلام را دشنام مىدهد ، آيا اجازه مىدهيد او را غافلگير كرده ، به قتل برسانم ؟\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 436 .\r\n( 2 ) . در كافى به‌جاى « القتل » در هر سه مورد « الفتك » آمده است . ( كافى ، ج 7 ، ص 375 ، ح 16 . )\r\n( 3 ) . وسائل الشيعة ، ج 19 ، ص 169 ، باب 22 از ابواب ديات النفس ، ح 1 .\r\n","page_name":" 347 ","page_number":347},
  {"content":"\r\n\r\nامام عليه السلام فرمود : پيامبر از قتل نهى فرموده است ؛ زيرا ، اسلام فتك و غافلگير كردن را در زنجير كرده و با آن مخالف است . او را رها كن ، ديگرى به حسابش مىرسد .\r\nاين روايت را بايد بر صورتى حمل كرد كه خوف قتل وجود داشته باشد . امام عليه السلام مىدانسته كه اگر ابوالصباح مرتكب قتل همسايه‌اش گردد ، او را رها نمىكنند و جانش به مخاطره مىافتد . از اين‌رو ، او را نهى كرده است .\r\nاستدلال امام عليه السلام به كلام پيامبر صلى الله عليه و آله شايد علّتش تعصّب سائل بوده كه با بيان امام عليه السلام از تصميمش منصرف نمىشد . از اين‌رو ، به « الإسلام قيّد الفتك » تمسّك كرد ، تا او را از اين كار باز دارد . با اين توجيه ، روايت مخالفتى با روايات گذشته ندارد ؛ زيرا ، بحث ما در جايى است كه ترسى وجود نداشته باشد .\r\nرواياتى نيز درباره‌ى ناصبى داريم . - ( فردى كه عداوت با اهل بيت را جزء مذهب و دين خود قرار داده است . با توجّه به اين كه ناصبى به اقتضاى طبيعتِ نصب ، به سبّ اهل بيت عليهم السلام مىپردازد ، و بين نصب و سبّ ملازمه است ؛ زيرا ، مبرِز عداوت و نصب ، اهانت و دشنام دادن به اهل بيت عليهم السلام است ) . - از امام عليه السلام درباره‌ى ناصبى سؤال مىكند ، امام عليه السلام مىفرمايد : او را بكش ، ولى به گونه‌اى كه كسى متوجّه نشود ؛ مثلًا ديوارى را بر سرش خراب يا او را در دريا غرق كن ، تا كسى نتواند بر ضدّ تو شهادت دهد . « 1 »\r\n\r\nحكم سابّ فاطمه‌ى زهرا عليها السلام\r\nاز خارج معلوم است صديقه‌ى كبرى عليها السلام يكى از معصومان عليهم السلام است ؛ و حكم پدر ، شوهر و فرزندان در حقّ ايشان نيز جارى است . فرق چندانى بين امامانى كه متصدّى مقام امامت بوده‌اند با حضرت زهرا عليها السلام قائل نيستيم ؛ به ويژه كه آيه‌ى تطهير « 2 » در حقّ رسول خدا ، امير مؤمنان ، فاطمه‌ى زهرا ، امام حسن و امام حسين عليهم السلام نازل شده است ، و امامان ديگر به\r\n\r\n\r\n","description":"","footnote":"\r\n( 1 ) . متن روايت ، صحيحه داود بن فرقد است كه آن را در كتاب تفصيل الشريعه آورده‌اند . محمّد بن علي بن الحسين في العلل عن أبيه ، عن سعد ، عن أحمد بن محمّد ، عن عليّ بن الحكم ، عن سيف بن عميرة ، عن داود بن فرقد ، قال : قلت لأبيعبداللَّه عليه السلام ما تقول في قتل الناصب ؟ فقال : حلال الدم ولكنيّ اتّقى عليك فإن قدرت أن تقلب عليه حائطاً أو تغرقه في ماء ليكلايشهد به عليك فافعل . ( وسائل الشيعة ، ج 18 ، ص 463 ، باب 27 از ابواب حدّ قذف ، ح 5 ) .\r\n( 2 ) . سوره‌ى احزاب ، 33 .\r\n","page_name":" 348 ","page_number":348},
  {"content":"\r\n\r\nاين بزرگواران ملحق شده و آيه‌ى تطهير آنان را فرا مىگيرد . لذا ، اين معنا تمام است كه اگر سبّ فاطمه‌ى زهرا عليها السلام بازگشت به سبّ رسول اللَّه صلى الله عليه و آله كند ، حكم قتل بدون اشكال جارى است ؛ و اگر بازگشت نيز نداشته باشد ، در الحاق آن حضرت به امامان عليهم السلام شبهه‌اى نيست .\r\n\r\nحكم سابّ مادر و ديگر دختران پيامبر\r\nبرخى از فقها مانند علّامه‌ى حلى رحمه الله « 1 » در كتاب تحرير مادر و ديگر دختران پيامبر خدا صلى الله عليه و آله را به آن حضرت ملحق كرده‌اند ؛ ليكن ما به حسب ظاهر ، همان مسأله‌ى قبل را اين‌جا مطرح كرده و مىگوييم : اگر سبّ آنان بازگشت به سبّ رسول اللَّه صلى الله عليه و آله دارد ، - يعنى از اين جهت كه دختران آن حضرت هستند ، مورد سبّ واقع شده‌اند . - حكم قتل نافذ و جارى است ؛ ولى اگر آنان را فى نفسه سبّ كرده و بازگشتى به سبّ پيامبر صلى الله عليه و آله نداشته باشد ، دليلى بر قتل سابّ نداريم ؛ نبايد خصوصيّت حضرت زهرا عليها السلام را به ديگران نيز سرايت داد . آن حضرت فقط از جهت دختر پيامبر بودن مطرح نبود ، بلكه آيه‌ى تطهير دلالت بر عصمت او داشت .\r\n\r\nلزوم مراجعه‌ى به حاكم در كشتن سابّ\r\nاز روايات گذشته استفاده شد سبّ امام عليه السلام نيز حكم سبّ النبى را دارد ؛ ليكن برخى از فقها مانند شيخ مفيد رحمه الله « 2 » و مرحوم علّامه در مختلف « 3 » بين اين دو فرق گذاشته و گفته‌اند : در سبّ النبى صلى الله عليه و آله قتل دشنام‌دهنده بر شنونده واجب بوده ، و نيازى به مراجعه‌ى به حاكم شرع نيست ؛ بلكه « يقتله الأدنى فالأدنى » . « 4 » و در روايت ديگر امام صادق عليه السلام فرمود : « لا يرفع إلى السلطان ؛ « 5 » كسى حقّ ندارد سابّ را نزد حاكم ببرد » . ظاهر اين روايات عدم توقّف اجراى حكم بر مراجعه‌ى به امام عليه السلام و استيذان از او است ؛ ولى در سابّ امام معصوم عليه السلام قبل از مراجعه‌ى به امام و حاكم ، كسى نمىتواند دشنام‌دهنده را بكشد .\r\n\r\n\r\n","description":"","footnote":"\r\n( 1 ) . تحرير الاحكام ، ج 2 ، ص 239 .\r\n( 2 ) . المقنعة ، ص 743 .\r\n( 3 ) . مختلف الشيعة ، ج 9 ، ص 460 .\r\n( 4 ) . وسائل الشيعة ، ج 18 ، ص 554 ، باب 7 از ابواب حدّ مرتد ، ح 1 .\r\n( 5 ) . همان ، ص 459 ، باب 25 از ابواب حدّ قذف ، ح 2 .\r\n","page_name":" 349 ","page_number":349},
  {"content":"\r\n\r\nدر مقابل اين قول ، مشهور بين سبّ امام و پيامبر عليهما السلام فرق نگذاشته‌اند ؛ بلكه در غنيه « 1 » ادّعاى اجماع بر عدم لزوم مراجعه به حاكم شده است ؛ لذا ، بايد دليل قول مخالف را ملاحظه كنيم .\r\nمحمّد بن عمر بن عبدالعزيز الكشّي في ( كتاب الرّجال ) عن محمّد بن الحسن ، عن الحسن بن خرزاد ، عن موسى بن القاسم ، عن إبراهيم بن أبي البلاد ، عن عمّار السّجستاني ، عن أبي عبداللَّه عليه السلام إنّ عبداللَّه بن النجاشي قال له وعمّار حاضر : إنّي قتلت ثلاثة عشر رجلًا من الخوارج كلّهم سمعته يبرء من عليّ بن أبي طالب عليه السلام فسألت عبداللَّه بن الحسن فلم يكن عنده جواب وعظم عليه وقال : أنت مأخوذ في الدنيا والآخرة .\r\nفقال أبو عبداللَّه عليه السلام وكيف قتلتهم يا أبا بجير ؟ فقال : منهم من كنت أصعد سطحه بسلّم حتّى أقتله ، ومنهم من دعوته باللّيل على بابه فإذا خرج قتلته ، ومنهم من كنت أصحبه في الطّريق فإذا خلا لي قتلته وقد استتر ذلك عليّ .\r\nفقال أبو عبداللَّه عليه السلام : لو كنت قتلتهم بأمر الإمام لم يكن عليك شيء في قتلهم ولكنّك سبقت الإمام فعليك ثلاثة عشر شاة تذبحها بمنى وتتصدّق بلحمها لسبقك الإمام وليس عليك غير ذلك . « 2 »\r\nفقه الحديث : عمّار سيستانى مىگويد : خدمت امام صادق عليه السلام بودم ، عبداللَّه بن نجاشى به آن حضرت گفت : من تا به حال موفّق شده‌ام سيزده نفر از خوارجى كه از امير مؤمنان عليه السلام تبرّى مىجستند را به قتل برسانم ؛ به عبداللَّه بن حسن مراجعه كردم و با او مسأله را در ميان گذاشتم ، او گفت : چرا مرتكب اين عمل شدى ؟ در دنيا و آخرت گرفتارى .\r\nامام صادق عليه السلام از او پرسيدند : چگونه آنان را كشتى ؟ گفت : برخى را نردبان گذاشتم و از راه پشت بام به داخل منزلشان رفتم و او را كشتم ، عده‌اى را شبانه صدا زدم ، وقتى درب خانه را باز كرد ، به قتل رساندم ؛ با بعضى در راه همراه مىشدم و در موقعيّت مناسب ، كار او\r\n\r\n\r\n","description":"","footnote":"\r\n( 1 ) . غنية النزوع ، ص 428 .\r\n( 2 ) . وسائل الشيعة ، ج 19 ، ص 170 ، باب 22 از ابواب ديات النفس ، ح 2 .\r\n","page_name":" 350 ","page_number":350},
  {"content":"\r\n\r\nرا مىساختم .\r\nامام عليه السلام فرمود : اگر به امام مراجعه مىكردى و از او اجازه مىگرفتى ، هيچ مسأله‌اى نبود و كفّاره‌اى بر عهده‌ى تو نمىآمد ؛ امّا به سبب عدم مراجعه ، بايد سيزده گوسفند در منا ذبح كرده و بين فقرا تقسيم كنى .\r\nنكاتى در مورد اين روايت بايد مطرح شود ؛ آن‌ها عبارتند از :\r\nاوّلًا : اين روايت از نظر سند اعتبار ندارد .\r\nثانياً : احتمال مىدهيم وجوب كفّاره به خاطر اين نكته بوده است كه اين فرد در هنگام ارتكاب قتل خوارج ، حكم آن را نمىدانسته ، و در اين مسأله مردّد بوده است ؛ لذا ، از عبداللَّه بن حسن مطلب را مىپرسد و او هم گفت : كار بدى كردى ؛ در دنيا و آخرت گرفتارى دارى .\r\nبا وجود اين احتمال كه نمىدانسته اين قتل‌ها مشروعيّت دارد يا نه ، نمىتوان گفت :\r\nمراجعه‌ى به امام عليه السلام در مشروعيّت قتل دخالت داشته و شرط آن است ؛ بلكه اگر اين فرد مراجعه كرده ، و حكم را از امام عليه السلام مىپرسيد ، با علم به حكم الهى ، وظيفه‌اش را انجام داده بود . لذا ، كفّاره‌اى نداشت ؛ امّا او با احتمال عدم مشروعيّت ، مرتكب قتل شده و كسى كه اين اندازه در باب قتل متجرّى باشد كه با احتمال عدم جوازش سيزده نفر به ظاهر مسلمان را بكشد ، بعيد نيست كفّاره بر عهده‌اش باشد .\r\nبا توجّه به آن‌چه گفتيم ، معلوم مىشود روايت در مورد فردى است كه اصل حكم و مسأله را نمىداند . او بايد سؤال كند ؛ و بحث ما در اين است كه آيا شخص عالم به مسأله ، براى انجام وظيفه بايد به حاكم مراجعه كند ؟ اين روايت چنين مطلبى را ثابت نمىكند .\r\n\r\nتعميم حكم سابّ النبىّ نسبت به كافر و مسلمان\r\nآيا شخص دشنام‌دهنده‌ى پيامبر يا امام حتماً بايد مسلمان باشد تا بتوان او را كُشت ؟ يا اگر كافرى هم پيامبر يا امام را دشنام داد ، همين حكم درباره‌ى او اجرا مىشود ؟\r\nاز نظر فتوا ، بين مسلمان - منظور شخصى است كه خودش را يكى از فرقه‌هاى مسلمان\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nبداند ، هرچند به حسب واقع مسلمان هم نباشد . - و كافرى كه معتقد به نبوّت و امامت نمىباشد ، فرق نيست . روايتى در كتاب‌هاى اهل سنّت از ابن‌عباس در اين مورد رسيده است :\r\nعن عليّ عليه السلام : « إنّ يهودية كانت تشتم النبيّ صلى الله عليه و آله وتقع فيه فخنقها رجل حتّى ماتت ، فأبطل رسول اللَّه صلى الله عليه و آله دمها » . « 1 »\r\nفقه الحديث : زنى يهودى مرتّب به پيامبر خدا صلى الله عليه و آله ناسزا مىگفت و حرف‌هاى ناشايست راجع به پيامبر صلى الله عليه و آله مىزد . مرد مسلمانى گلويش را فشار داد ، تا مُرد . جريان را به پيامبر خدا صلى الله عليه و آله گفتند ، آن حضرت خون آن زن را باطل اعلام كرد و فرمود : اثرى بر اين قتل نيست ؛ خونش مباح و هدر است .\r\nرواياتى كه در باب سابّ النبى بود ، عموميّت داشت و مقيّد به دشنام‌دهنده مسلمان نبود . نكته‌اش اين است كه فردى كه بنيان‌گذار دينى است كه از سوى خداوند به عنوان بزرگترين اديان معرّفى شده ، نبايد كسى درباره‌ى او حرف زشت بزند . اگر در برابر ناسزاى يهودى و غير او سكوت كنيم ، از ارزش و منزلتش كاسته مىشود . لذا ، وظيفه اين است كه نسبت به بنيان‌گذار دينى كه تا قيامت جاويدان است ، به گونه‌اى عمل شود كه كسى جرئت پيدا نكند در حضور مسلمان‌ها به آن حضرت جسارت كند . از اين‌رو ، علاوه بر اطلاق و عموم روايات ، حكمت حكم نيز همين اقتضا را دارد .\r\n\r\nحكم سبّ پيامبران\r\nصاحب مسالك رحمه الله فرموده است : يكى از ضروريات دين اسلام ، تعظيم انبياى گذشته است ؛ و هر كسى با كتاب و سنّت و اسلام آشنا باشد ، اين مطلب را مىفهمد . لذا ، اگر كسى به آنان دشنام داد ، مرتدّ مىشود ؛ زيرا ، منكر ضرورى اسلام گشته ، و قتل مرتدّ واجب است . « 2 »\r\nصاحب جواهر رحمه الله « 3 » و ديگران به عنوان اعتراض گفته‌اند : اگر از راه ارتداد وارد شويم ، مرتدّ در همه حال كشته نمىشود ؛ بلكه بين مرتدّ ملّى و فطرى فرق است ؛ در حالى كه ما\r\n\r\n\r\n","description":"","footnote":"\r\n( 1 ) . سنن نسايى ، ج 7 ، ص 108 .\r\n( 2 ) . مسالك الافهام ، ج 14 ، ص 435 .\r\n( 3 ) . جواهر الكلام ، ج 41 ، ص 436 .\r\n","page_name":" 352 ","page_number":352},
  {"content":"\r\n\r\nمىگوييم : دشنام‌دهنده انبيا بايد كشته شود ؛ خواه نطفه‌اش در حال اسلام پدر و مادرش منعقد شده باشد يا نه . روايت زير مدّعاى ما را ثابت مىكند :\r\nالفضل بن الحسن الطبرسي بإسناده في ( صحيفة الرّضا ) ، عن آبائه ، عن رسول اللَّه صلى الله عليه و آله ، قال : من سبّ نبيّاً قتل ، و من سبّ صاحب نبيّ جلد . « 1 »\r\nفقه الحديث : پيامبر خدا صلى الله عليه و آله فرمود : هركس پيامبرى را دشنام دهد ، بايد كشته شود ؛ و اگر اصحاب پيامبرى را دشنام دهد ، بايد تازيانه بخورد .\r\nاگر آن حرف را به صورت قذف بگويد ، احكام قذف در حقّ او پياده مىگردد ؛ زيرا ، سبّ اعمّ از قذف است . قذف فقط در باب اسناد به زنا و لواط است ، ولى دايره‌ى سبّ وسيع است .\r\nدر سند اين روايت نيز بحث است . كتاب‌هايى را كه به امام رضا عليه السلام اسناد مىدهند ، مانند مسند امام الرضا ، فقه الرضا ، صحيفة الرضا ، آيا واقعاً از آن حضرت است ؟ درباره كتاب فقه الرضا به طور اطمينان مىتوانيم بگوييم : رساله‌ى شرايع پدر مرحوم صدوق رحمه الله است و اصلًا ارتباطى به امام رضا عليه السلام ندارد . ولى در مقام ما ، روايت مورد عمل تمام فقها واقع شده است و كسى هم در اين مسأله مخالف نيست ؛ فقط مرحوم شهيد رحمه الله در مسالك راه را تغيير داده و توجّه نكرده است . از راه ارتداد نمىتوان مطلب را به نحو عموم تمام كرد ، ولى در اصل مدّعا با ما موافق است . در اين فرع ، روايتى مرسل در كتاب مبسوط شيخ طوسى رحمه الله آمده ، كه مخالف با اين حكم است :\r\nروي عن علي عليه السلام أنّه قال : « لا اوتي برجل يذكر أنّ داود صادف المرأة إلّا جلدته مأة وستّين ، فإنّ جلد الناس ثمانون وجلد الأنبياء مأة وستّون . « 2 »\r\nفقه الحديث : امام عليه السلام فرمود : اگر شخصى را نزد من بياورند در حالى كه گفته است :\r\nداود پيامبر با فلان زن زنا كرد ؛ او را صد و شصت تازيانه مىزنم ؛ زيرا ، تعداد تازيانه در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 460 ، باب 25 از ابواب حدّ قذف ، ح 4 .\r\n( 2 ) . المبسوط ، ج 8 ، ص 15 ؛ جواهر الكلام ، ج 41 ، ص 437 .\r\n","page_name":" 353 ","page_number":353},
  {"content":"\r\n\r\nقذف يك مسلمان معمولى هشتاد ، ولى در قذف پيامبران دو برابر است .\r\nاين روايت علاوه بر ارسال ، مورد عمل فقها نيز واقع نشده ، و كسى بر طبق آن فتوا نداده است ؛ لذا ، نمىتواند معارض با روايات گذشته باشد . درنتيجه ، حكم سبّ پيامبران گذشته نيز مانند سبّ پيامبر اكرم صلى الله عليه و آله ، قتل است .\r\nتذكّر : در باب اسلام و شهادتين مسأله‌اى مطرح است كه اگر كسى به عنوان شوخى و مزاح مسأله وحدانيّت را مورد انكار قرار دهد و قرينه‌ى بر مزاح نيز وجود داشته باشد و مستمع نيز آن را به عنوان مزاح تلقّى كند ، گفته‌اند : مسأله مورد اشكال است و مجوّزى براى اين شوخى نيست ؛ و برخى بر شوخى آن نيز حكم جدّى مترتّب كرده‌اند . در مقام ما اين مسأله را فقها مطرح نكرده‌اند ؛ ليكن لازمه‌ى آن مسأله در اين‌جا نيز پياده مىگردد . از اين‌رو ، مكلّف به عنوان مزاح و شوخى ، حقّ ندارد كوچك‌ترين اهانت و جسارتى نسبت به مقام شامخ انبيا و معصومين عليهم السلام از او سر زند ؛ زيرا ، آنان مقام مقدّسى دارند ؛ همانند اين كه نمىتوان قرآن را به صورت شوخى و مزاح مورد اهانت قرار داد .\r\n\r\nحكم دشنام دادن به منتسب به پيامبران\r\nخويشان و بستگان پيامبران گذشته نيز مانند خويشان پيامبر هستند . و دشنام آنان مستلزم قتل نمىگردد ؛ بلكه اگر قذف باشد ، حكم قذف را دارد ؛ مگر اين كه بازگشت به سبّ پيامبران كند . در اين صورت ، حكم سبّ پيامبران را داراست . البتّه فاطمه‌ى زهرا عليها السلام به واسطه‌ى خصوصيّت عصمت و تطهير مستثنا هستند ، ولى در ديگر منسوبان پيامبر اسلام و پيامبران ، دليلى بر الحاق نداريم ؛ و فتواى علّامه رحمه الله « 1 » بر الحاق ، وجه و مستندى ندارد . لذا ، درباره‌ى آنان قاعده‌ى عمومى « سبّاب المؤمن فسوق » « 2 » جارى است ؛ امّا حكم قتل پياده نمىشود .\r\n\r\n\r\n","description":"","footnote":"\r\n( 1 ) . تحرير الاحكام ، ج 2 ، ص 239 .\r\n( 2 ) . وسائل الشيعة ، ج 8 ، ص 610 ، باب 158 از ابواب العشرة ، ح 3 .\r\n","page_name":" 354 ","page_number":354},
  {"content":"\r\n\r\n[ حكم مدّعي النبوّة والشاكّ في صدق النّبيّ صلى الله عليه و آله 
  ]\r\n[ الثاني : من ادّعى النبوّة يجب قتله ، ودمه مباح لمن سمعها منه ، إلّامع الخوف كما تقدّم .\r\nو من كان على ظاهر الإسلام وقال : لا أدري أنّ محمّد بن عبداللَّه صادق أو لا ، يقتل . 
  ]\r\n\r\nحكم مدّعى نبوّت و تشكيك در صداقت پيامبر اسلام صلى الله عليه و آله\r\nاين مسأله دو فرع دارد :\r\n1 - پس از پيامبر اكرم صلى الله عليه و آله كه نبوّت و خاتميّت آن حضرت مسلّم است ، اگر كسى ادّعاى نبوّت كند ، بر شنونده واجب است او را بكشد ؛ و مراجعه‌ى به امام عليه السلام و حاكم شرع لازم نيست .\r\n2 - كسى كه ظاهراً مسلمان است و مىگويد : نمىدانم محمّد بن عبداللَّه راستگو است يا نه ، كشته مىشود .\r\n\r\nفرع اوّل : حكم مدّعى نبوت\r\nصاحب جواهر رحمه الله مىفرمايد : در وجوب قتل مدّعى نبوّت مخالفى نيافتم ؛ « 1 » ليكن بحث در اين است كه اگر به روايات تمسّك نكنيم ، مىتوانيم مسأله را بر طبق قاعده تمام كنيم ؟\r\nاز كلام صاحب مسالك « 2 » و محقّق اردبيلى رحمهما الله استفاده مىشود مىتوان اين حكم را طبق قواعدى كه در جاهاى ديگر اثبات شده ، احراز كرد ؛ زيرا ، اگر مدّعى نبوّت مسلمان است ، با اين ادّعا ، مرتدّ مىگردد ؛ چون‌كه منكر ضرورى دين مرتدّ است . لذا ، احكام ارتداد بر او پياده مىشود .\r\nو اگر مدّعى نبوّت يهودى يا نصرانى باشد ، با اين ادّعا از اهل كتاب بودن خارج مىشود ؛ زيرا ، در اسلام ، يهودى و نصرانى كه تابع موسى و عيسى باشد ، بر مذهبش تقرير\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 440 .\r\n( 2 ) . مسالك الافهام ، ج 14 ، ص 453 .\r\n","page_name":" 355 ","page_number":355},
  {"content":"\r\n\r\nشده است ؛ امّا فردى كه از تبعيّت موسى يا عيسى خود را خارج كند ، از نظر اسلام ، احترام و ارزشى ندارد .\r\nصاحب جواهر رحمه الله « 1 » بر ايشان اشكال دارد : به اين كه دليل با مدّعا مطابقت ندارد ؛ زيرا ، مدّعا وجوب قتل مدّعى نبوّت است ؛ مسلمان باشد يا كافر ؛ در حالى كه اگر مسلمانى مرتدّ شود ، دو نوع ارتداد داريم ؛ در ارتداد ملّى مرتدّ را توبه مىدهند ؛ اگر توبه نكرد ، او را مىكشند ؛ علاوه بر اين كه بين مرد و زن نيز فرق است . ولى در مقام ما ، اين بحث‌ها مطرح نيست ؛ بلكه حكم ، وجوب قتل مدّعى نبوّت است ؛ خواه كافر باشد يا مسلمان ، زن يا مرد ، و مسلمان هم نطفه‌اش مُسلِماً منعقد شده باشد يا غير مُسلِم . لذا ، با توجّه به اين كه حكم از نظر فتوا مطلق است و تفصيلى نداده‌اند ، به ناچار بايد به روايات استدلال كرد .\r\n1 - وعن محمّد بن يحيى ، عن أحمد بن محمّد ، عن ابن فضّال ، عن حمّاد بن عثمان ، عن ابن أبي يعفور ، قال : قلت لأبي عبداللَّه عليه السلام إنَّ بزيعاً يزعم أنّه نبيّ فقال : إن سمعته يقول ذلك فاقتله ، قال : فجلست إلى جنبه غير مرّة فلم يمكنني ذلك . « 2 »\r\nفقه الحديث : در اين موثّقه ، ابن ابى يعفور به امام صادق عليه السلام گفت : بزيع مىگويد : من پيامبرم . امام عليه السلام فرمود : اگر اين حرف را از او شنيدى ، او را به قتل برسان . ابن ابى يعفور مىگويد : چندبار نزديكش نشستم و كمين كردم تا شايد بتوانم او را بكشم ، امّا امكانش پيدا نشد .\r\nتذكّر : در متن روايت و فتواى تحريرالوسيله آمده است « إن سمعته يقول ذلك » ، « ودمه مباح لمن سمعها » خصوصيّتى در شنيدن بدون واسطه نيست ؛ بلكه اگر يقين پيدا كنيم چنين ادّعايى دارد ، هرچند با گوش خود نشنيده باشيم ، لازم است او را بكشيم . اين قيد در فتوا و روايت قيد غالبى است كه يقين نوعاً از راه سماع و شنيدن حاصل مىشود .\r\nنكته‌اى كه از روايت استفاده مىشود اين است كه ذيل روايت : « فجلست إلى جنبه\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 441 .\r\n( 2 ) . وسائل الشيعة ، ج 18 ، ص 555 ، باب 7 از ابواب حدّ مرتد ، ح 2 .\r\n","page_name":" 356 ","page_number":356},
  {"content":"\r\n\r\nغير مرّة فلم يمكنني ذلك » ، اشعار و بلكه بالاتر از اشعار ، دلالت بر تعليق وجوب قتل به عدم ترس دارد . همانند بحث سبّ النبى صلى الله عليه و آله ، والّا اگر حكم مطلق بود ، بايد در هرجا و تحت هر شرايطى بشود آن را انجام داد .\r\n2 - محمّد بن عليّ بن الحسين بإسناده عن عليّ بن الحكم ، عن أبان الأحمر ، عن أبي بصير يحيى بن أبي القاسم ، عن أبي جعفر عليه السلام ، قال في حديث : قال النبيّ صلى الله عليه و آله : أيّها الناس إنّه لا نبيّ بعدي ولا سنّة بعد سنّتي ، فمن ادّعى ذلك فدعواه وبدعته في النّار فاقتلوه ، و من تبعه فإنّه في النّار ، أيّها النّاس أحيوا القصاص وأحيوا الحقّ لصاحب الحقّ ، ولا تفرّقوا وأسلموا وسلّموا تسلّموا كَتَبَ اللَّهُ لَأَغْلِبَنَّ أَنَا وَ رُسُلِى إِنَّ اللَّهَ قَوِىٌّ عَزِيزٌ « 1 » . « 2 »\r\nفقه الحديث : در اين موثّقه ، امام باقر عليه السلام فرمود : رسول خدا صلى الله عليه و آله فرمود : اى مردم ، پس از من پيامبرى نيست و سنّتى غير از سنّت من نيست ؛ هركس ادّعاى نبوّت كند ، دعوا و بدعتش در آتش جهنّم است ؛ پس او را بكشيد و هر كسى از او متابعت كند ، او نيز در جهنّم است . . . .\r\nدلالت اين روايت از روايت گذشته بهتر است ؛ زيرا ، آن يكى ظهور در مسلمان بودن بزيع داشت ، ولى اين روايت عموميّت دارد ؛ نسبت به كافر و مسلمان ، اطلاقش بر وجوب قتل و عدم مشروطيّت آن به اذن و مراجعه‌ى حاكم تمام است .\r\n3 - وفي ( عيون الأخبار ) عن محمّد بن إبراهيم الطّالقاني ، عن أحمد بن محمّد بن سعيد ، عن عليّ بن الحسن بن عليّ بن فضّال ، عن أبيه ، عن الرضا عليه السلام في حديث : قال وشريعة محمّد صلى الله عليه و آله لا تنسخ إلى يوم القيامة ، ولا نبيّ بعده إلى يوم القيامة ، فمن ادّعى نبيّاً أو أتى بعده بكتاب فدمه مباح لكلّ من سمع منه . « 3 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 555 ، باب 7 از ابواب حدّ مرتد ، ح 3 .\r\n( 2 ) . سوره‌ى مجادله ، 21 .\r\n( 3 ) . وسائل الشيعة ، ج 18 ، ص 555 ، باب 7 از ابواب حدّ مرتد ، ح 4 .\r\n","page_name":" 357 ","page_number":357},
  {"content":"\r\n\r\nفقه الحديث : امام رضا عليه السلام فرمود : شريعت پيامبر اكرم صلى الله عليه و آله تا روز قيامت نسخ نمىگردد و بعد از او نيز پيامبرى نخواهد آمد ؛ هر كسى ادّعاى نبوّت كند يا پس از او كتابى بياورد ، خونش براى هر كسى كه اين ادّعا را شنيده ، مباح است .\r\nبا توجّه به اين روايات كه از نظر سند و دلالت خوب بوده ، و مورد استناد فقها واقع شده و بر طبق آن فتوا داده‌اند ، لازم به پيمودن راه شهيد ثانى رحمه الله نيست .\r\n\r\nفرع دوّم : تشكيك در صداقت پيامبر اكرم صلى الله عليه و آله\r\nكسى كه ظاهراً مسلمان است و در رسالت پيامبر اكرم صلى الله عليه و آله شكّ دارد و مىگويد : ترديد دارم آيا رسول اكرم صلى الله عليه و آله رسالت دارد يا نه ؟ آيا او رسول خدا هست يا نه ؟ چنين فردى بايد كشته شود .\r\nصاحب مسالك رحمه الله « 1 » در اين فرع نيز از راه ارتداد وارد شده ، و همان بحث و اشكال گذشته بر ايشان وارد است ؛ يعنى فتوا و ادّعا اعمّ از زن و مرد ، و فطرى و ملّى است . در صورتى كه در ارتداد بايد تفصيل داد ، ولى فقها در اين فرع تفصيلى نداده‌اند ؛ لذا ، بايد به روايات مراجعه كنيم .\r\n1 - أحمد بن أبي عبداللَّه البرقيّ في ( المحاسن ) عن أحمد بن محمّد ، عن ابن محبوب ، عن عبداللَّه بن سنان ، عن أبي عبداللَّه عليه السلام ، قال : من شكّ في اللَّه ورسوله فهو كافر . « 2 »\r\nفقه الحديث : اين روايت به تمام معنا صحيح است . امام صادق عليه السلام فرمود : كسى كه در خدا و رسولش شكّ كند ، كافر است .\r\nظاهر روايت اين است كه اگر كسى در خدا شكّ كند ، يا در رسالت رسول خدا صلى الله عليه و آله\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 453 .\r\n( 2 ) . وسائل الشيعة ، ج 18 ، ص 561 ، باب 10 از ابواب حدّ مرتد ، ح 22 .\r\n","page_name":" 358 ","page_number":358},
  {"content":"\r\n\r\nشكّ داشته باشد ، كافر است . كفر روى مجموع دو شكّ نرفته است ؛ بلكه يك شكّ نيز براى حكم به كفر كافى است . اگر شكّ در خدا داشته باشد ، نوبت به شكّ در رسالت نمىرسد ؛ از اين كه هر دو را در رديف هم آورده است ، معلوم مىشود كه هر كدام از دو شكّ ، به طور مستقل ، موضوع براى حكم به كفر است .\r\nآيا ظاهر روايت اطلاق دارد تا شامل هر كسى گردد ؛ خواه قبل از شكّ معتقد بوده يا نه ؟ به نظر مىرسد موضوع روايت ، مسلمانى است كه معتقد به خدا و رسول خدا بوده و پس از آن شكّ كرده است . بر طبق اين روايت ، چنين شخصى محكوم به كفر است .\r\nنكته‌اى كه بايد به آن توجّه داشت ، اين است كه : روايت نفس حالت قلبى را نمىگويد ؛ بلكه وقتى مىتوان به كفرش حكم كرد كه آن شكّ را اظهار كند ؛ و مقصود از فتواى فقها نيز همين است . يعنى كسى كه ظاهراً مسلمان است و مىگويد : نمىدانم رسول خدا بر حقّ است يا نه .\r\nدلالت روايت بر حكم به كفر در صورت اظهار شكّ و ترديد تمام است ؛ ليكن مدّعاى ما ، اثبات وجوب قتل بر چنين فردى است و روايت متضمّن اين حكم نيست .\r\n2 - وعن عليّ بن إبراهيم ، عن محمّد بن عيسى ، عن عبدالرحمن الأبزاري الكُناسي ، عن الحارث بن المغيرة ، قال : قلت : لأبي عبداللَّه عليه السلام : لو أنّ رجلًا أتى النبيّ صلى الله عليه و آله فقال : واللَّه ما أدري أنبيّ أنت أم لا ، كان يقبل منه ؟ قال : لا ، و لكن كان يقتله ، إنّه لو قبل ذلك ما أسلم منافق أبداً . « 1 »\r\nفقه الحديث : سند اين روايت تمام نيست . حارث بن مغيره به امام صادق عليه السلام گفت : اگر مردى نزد پيامبر مىآمد و مىگفت : به خدا سوگند نمىدانم تو پيامبر هستى يا نه ، آيا پيامبر صلى الله عليه و آله از او مىپذيرفت ؟\r\nامام عليه السلام فرمود : نه‌تنها نمىپذيرفت ؛ بلكه او را مىكشت . زيرا ، اگر مىخواست اين « لا أدرى » ها را بپذيرد ، هيچ يك از منافقين صدر اسلام به اسلام تظاهر نمىكردند و به عنوان « لا أدري » باقى مىماندند .\r\nتعليل روايت ، چگونه قابل تطبيق است ؟ زيرا ، فتواى فقها بر اين است كه اگر كسى كه ظاهراً مسلمان است ، در ثبوت پيامبر اكرم صلى الله عليه و آله ترديد كند و علنى بگويد : نمىدانم پيامبر در ادّعايش صادق است يا نه ، بايد كشته شود . مستفاد از اين فتوا عدم وجوب قتل كافر بر\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 551 ، باب 5 از ابواب حدّ مرتد ، ح 4 .\r\n","page_name":" 359 ","page_number":359},
  {"content":"\r\n\r\nاظهار ترديد است ؛ هرچند علنى و آشكارا باشد .\r\nبا توجّه به اين فتوا ، منافق قبل از اسلامش كافر بوده است و در زمان كفر ، اگر اظهار ترديد كند ، كشته نمىشود ؛ لذا ، اگر مقصود از « رجل » در كلام سائل اعمّ از كافر باشد ، منافق داعى ندارد مسلمان شود ؛ اظهار ترديد مىكرد و مىرفت . به ناچار بايد دست از اطلاق برداريم و بگوييم : مقصود ، « لو أنّ رجلًا مسلماً » است ؛ يعنى اگر مسلمانى پس از مسلمان شدن ترديد مىكرد و پيامبر آن را مىپذيرفت ، هيچ منافقى بر اسلام باقى نمىماند ؛ و گرنه اگر به ظاهر روايت اخذ كنيم ، « ما أسلم منافق أبداً » با صدر روايت تطبيق نمىكند ؛ زيرا ، منافق مىتوانست ترديد كند و اسلام را نپذيرد ؛ و در عين حال كشته هم نمىشد .\r\nنظر برگزيده : به نظر ما ، هرچند دلالت روايت اوّل قاصر و سند حديث دوّم ضعيف است ، ليكن چون فقها بر طبق آن فتوا داده و اين معنا را استفاده كرده‌اند ، مىتوانيم قصور دلالت اوّلى را به دلالت روايت دوّم بر طرف كنيم ؛ و در مجموع ، دو روايت مىتواند اين فرع را اثبات كند و نيازى به بحث ارتداد نداريم .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n[ حكم الساحر مسلماً كان أو كافراً و حكم تعلّم السحر 
  ]\r\n[ الثالث : من عمل بالسحر يقتل إن كان مسلماً ، ويؤدّب إن كان كافراً . ويثبت ذلك بالإقرار ، والأحوط الإقرار مرّتين وبالبيّنة ، ولو تعلّم السحر لابطال مدّعي النبوّة فلا بأس به ، بل ربما يجب . 
  ]\r\n\r\nحكم ساحر مسلمان و كافر ، و يادگيرى سحر\r\nاين مسأله چهار فرع دارد :\r\n1 - عامل به سحر اگر مسلمان باشد ، كشته مىشود .\r\n2 - عامل به سحر اگر كافر است ، تأديب مىگردد .\r\n3 - عمل به سحر با اقرار ساحر يك مرتبه و بنا بر احتياط با دو مرتبه اقرار و با قيام بيّنه ثابت مىشود .\r\n4 - يادگيرى سحر براى ابطال ادّعاى مدّعى نبوّت اشكال ندارد ؛ بلكه گاه واجب نيز مىشود .\r\n\r\nفرع اوّل و دوّم : وجوب قتل يا تأديب ساحر\r\nظاهر عبارت فقها اين است كه اگر كسى به سحر عمل كند و مسلمان باشد ، كشته مىشود ؛ و اگر كافر باشد ، تأديب مىگردد . در اين مقام ، سه روايت داريم :\r\n1 - محمّد بن يعقوب ، عن عليّ بن إبراهيم ، عن أبيه ، عن النّوفلي ، عن السّكوني ، عن أبي عبداللَّه عليه السلام قال : قال رسول اللَّه صلى الله عليه و آله : ساحر المسلمين يقتل وساحر الكفّار لا يقتل .\r\nفقيل : يا رسول اللَّه صلى الله عليه و آله و لم لا يقتل ساحر الكفّار ؟ قال : لأنَّ الكفر [ الشّرك 
  ] أعظم من السّحر ولأنَّ السحر والشّرك مقرونان . « 1 »\r\nفقه الحديث : شيخ الطايفه رحمه الله مىفرمايد : روايات سكونى اگر مخالفى نداشته باشد ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 576 ، باب 1 از ابواب بقية الحدود ، ح 1 .\r\n","page_name":" 361 ","page_number":361},
  {"content":"\r\n\r\nطايفه‌ى اماميّه به آن عمل مىكنند . « 1 »\r\nسكونى از امام صادق عليه السلام ، و از رسول خدا صلى الله عليه و آله نقل مىكند كه آن حضرت فرمود :\r\nساحر مسلمان - در ابتدا خيال مىشود مقصود كسى است كه براى مسلمانان سحر مىكند ، ولى مراد اين است كه : « الساحر إذا كان من المسلمين » - كشته مىشود ؛ ولى جادوگر كافر را نمىكشند .\r\nپرسيدند : چه تفاوتى بين اين دو وجود دارد كه مسلمان جادوگر را مىكشند ، ولى كافر ساحر را نمىكشند ؟ پيامبر خدا صلى الله عليه و آله فرمود : زيرا ، كفر اعظم و بزرگ‌تر از سحر است . اگر بنا بود ساحر كافر را بكشند ، بايد او را به خاطر كفرش بكشند ؛ علاوه بر اين كه شرك و كفر مقرون و ملازم بوده ، و در حكم اشتراك دارند . اگر كسى به سبب كفرش كشته نشود ، به سبب سحرش نيز كشته نمىگردد .\r\nاين روايت بين كافر و مسلمان تفصيل داده و دلالتش تمام است ؛ ولى دو روايت مطلق در اين مقام داريم كه اطلاقشان بايد به اين روايت تقييد گردد .\r\n2 - وعن حبيب بن الحسن ، عن محمّد بن عبدالحميد العطّار ، عن بَشّار [ سيار 
  ] ، عن زيد الشحّام ، عن أبي عبداللَّه عليه السلام ، قال : السّاحر يضرب بالسّيف ضربة واحدة على رأسه . « 2 »\r\nفقه الحديث : امام صادق عليه السلام فرمود : يك ضربت شمشير بر سر ساحر مىزنند .\r\nدر اين روايت ، حكم ضربت شمشير بر سر كه تقريباً ملازم با قتل است ، بر روى طبيعى ساحر رفته ، و بين مسلمان و كافر فرقى قائل نشده است .\r\n3 - محمّد بن الحسن بإسناده عن محمّد بن الحسن الصفّار ، عن أبي الجوزاء ، عن الحسين بن علوان ، عن عمرو بن خالد ، عن زيد بن عليّ ، عن أبيه ، عن آبائه ، قال : سئل رسول اللَّه صلى الله عليه و آله عن السّاحر ، فقال : إذا جاء رجلان عدلان\r\n\r\n\r\n","description":"","footnote":"\r\n( 1 ) . عدّة الاصول ، ج 1 ، ص 380 .\r\n( 2 ) . وسائل الشيعة ، ج 18 ، ص 576 ، باب 1 از ابواب بقية الحدود ، ح 3 .\r\n","page_name":" 362 ","page_number":362},
  {"content":"\r\n\r\nفشهدا بذلك فقد حلّ دمه . « 1 »\r\nفقه الحديث : در اين روايت معتبر ، از پيامبر صلى الله عليه و آله درباره‌ى ساحر سؤال كردند .\r\nآن حضرت فرمود : اگر بيّنه ( دو شاهد عادل ) بر ساحر بودنش اقامه شد ، خونش حلال مىگردد .\r\nمقصود از ساحر\r\nدر اين روايات عنوان « ساحر المسلمين » يا « ساحر » داشتيم ؛ در حالى كه در فتواى فقها عنوان « من عمل بالسحر » داريم ، آيا معناى « الساحر » با « من عمل بالسحر » يكى است ؛ يا مقصود از ساحر كسى است كه سحر را به عنوان صنعت و حرفه‌ى خود انتخاب كرده است ؟ درنتيجه ، كسى كه سحرى را ياد گرفته و يك‌بار هم به آن عمل كرده ، ولى شغل و حرفه‌اش نيست ، از تحت عنوان « ساحر المسلمين » خارج است . در اين صورت ، بين فتوا و روايت جمع نمىشود ؛ زيرا ، عنوان فتوا « من عمل بالسحر » است . « من عمل بالسحر » مانند « من عمل بالزنا » است كه از آن دوام و استمرار فهميده نمىشود ؛ لذا ، اگر يك يا دوبار هم به سحر عمل كرده باشد ، عنوان بر او صادق است .\r\nظاهراً عنوان « ساحر » مانند عنوان « ضارب » است كه با يك دفعه ضرب صادق است ؛ و مانند نجّار و كاتب نيست كه بايد حرفه و صنعت او باشد . شاهدش اين است كه وقتى حضرت موسى عصا را به زمين انداخت با آن كه بار اوّل بود به او « ساحر » گفتند . پس ، مىتوان گفت : ظاهر اين است كه « ساحر » همان « عامل به سحر » است ؛ خواه سحر براى يك بار از او سر زده باشد يا به طور مكرّر ؛ و لذا ، اختلافى بين روايت و فتوا نيست .\r\nصاحب جواهر رحمه الله مىفرمايد : برخى از فقها حكم قتل را در صورتى مىگويند كه ساحر سحر را حلال بداند ؛ « 2 » ولى اين كلام با اطلاق روايات منافات دارد . زيرا ، اطلاق روايت شامل مستحلّ و غير او مىگردد ؛ شايد نظر اين قائل به اثبات قتل از باب ارتداد باشد ؛ زيرا ، ارتداد در صورتى است كه ساحر ، سحر را حلال بداند ؛ و ما دليلى نداريم\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 576 ، باب 3 از ابواب بقية الحدود ، ح 1 .\r\n( 2 ) . جواهر الكلام ، ج 41 ، ص 443 .\r\n","page_name":" 363 ","page_number":363},
  {"content":"\r\n\r\nهرجا مسأله‌ى قتل مطرح است ، آن را به باب ارتداد برگردانيم ؛ از اين چند روايت ، اين دو فرع به خوبى استفاده مىشود كه ساحر مسلمان كشته ، و ساحر كافر تأديب مىگردد .\r\n\r\nفرع سوّم : راه اثبات عمل به سحر\r\nبعضى گفته‌اند : بيّنه نمىتواند براى اثبات عمل به سحر مفيد باشد ؛ زيرا ، آنان نمىفهمند ساحر اين كار را براى چه هدفى انجام مىدهد ؛ و اثر سحر نيز چيزى نيست كه الآن ملاحظه كنيم . از بيان قرآن در قصه‌ى هاروت و ماروت « 1 » استفاده مىشود سحر يك اثر واقعى دارد و خودش يك واقعيّت است ، نه اين كه بدون اثر باشد ؛ والّا اگر يك امر خيالى بيش نبود ، دليل نداشت كه حكم عامل آن را قتل بگويند . پس شدّت حكم آن نيز همين مطلب را مىفهماند .\r\nشهيد ثانى رحمه الله در كتاب لمعه ، در بحث مكاسب مىفرمايد : حقّ اين است كه سحر اثرى حقيقى دارد . « 2 »\r\nبا توجّه به اين مطالب ، گفته‌اند : بيّنه در اثبات سحر راه ندارد ؛ زيرا ، اگر ساحر كارى كند كه بين زن و شوهر جدايى حاصل شود ، شاهد ، بر چه چيزى شهادت بدهد ؟ بر نوشته شهادت بدهد ؟ از كجا مىداند كه سحر است ؟ و اگر از اثرگذارى آن بر روى زن و شوهر خبر مىدهد ، از كجا فهميده اين جدايى از آن نوشته و سحر حاصل شده است ؟\r\nحقّ در مسأله ، خلاف اين مطلب است ؛ زيرا ، در روايت زيد آمده بود « إذا جاء رجلان عدلان فشهدا بذلك فقد حلّ دمه » ، « 3 » و اين عبارت ، بيانگر اثباتِ عملِ به سحر با بيّنه است .\r\nاقرار ، طريق ديگر اثبات سحر است ؛ ولى امام راحل احتياط كرده و مىفرمايد : دو مرتبه اقرار كند ؛ زيرا ، اوّلًا مسأله‌ى قتل در ميان است ؛ و ثانياً ، به مقتضاى روايات اقرار در باب زنا ، اقرا به منزله‌ى شهادت است ؛ لذا ، اگر دو شاهد عادل لازم باشد ، پس دو اقرار نيز لازم است .\r\n\r\n\r\n","description":"","footnote":"\r\n( 1 ) . « فَيَتَعَلَّمُونَ مِنْهُمَا مَا يُفَرّقُونَ بِهِ بَيْنَ الْمَرْءِ وَ زَوْجِهِ » ؛ سوره‌ى بقره ، 102 .\r\n( 2 ) . الروضة البهية في شرح اللمعة الدمشقية ، ج 1 ، ص 273 ، طبع قديم .\r\n( 3 ) . وسائل الشيعة ، ج 18 ، ص 577 ، باب 3 از ابواب بقية الحدود ، ح 1 .\r\n","page_name":" 364 ","page_number":364},
  {"content":"\r\n\r\n\r\nفرع چهارم : حكم ياديگرى سحر\r\nدر باب سحر اين معنا مسلّم است كه يادگيرى و عمل به سحر ، هر دو ، حرام است . فقط يك مورد استثنا شده است كه نه‌تنها حرام نيست ، بلكه واجب كفايى است ؛ يعنى در بين مسلمانان بايد افرادى باشند كه اگر فردى ادّعاى نبوّت كرد و با سحر به گمراهى مردم پرداخت ، بتوانند به مقابله‌ى با او برخاسته و مردم را در جريان قرار دهند ؛ لذا ، در اين صورت ، يادگيرى سحر جايز يا واجب است و معنا ندارد بر آن حدّى مترتّب گردد .\r\nسخن در عقوبت يادگيرى حرام است ؛ يعنى سحر را براى ايجاد تفرقه بين زن و شوهر ، يا اختلال در عقل كسى و . . . ياد مىگيرد . از ظاهر كلمات فقها استفاده مىشود : براى نفسِ تعلّم ، اگر به دنبالش عملى نباشد ، حدّ و عقوبتى معيّن نشده است ؛ ولى يك روايت بر خلاف اين مطلب دلالت دارد :\r\nوعنه ، عن الحسن بن موسى الخشّاب ، عن غياث بن كلوب بن قيس البجلّي ، عن إسحاق بن عمّار ، عن جعفر ، عن أبيه ، أنّ علّياً عليه السلام كان يقول : من تعلّم شيئاً من السّحر كان آخر عهده بربّه وحدّه القتل إلّاأن يتوب ، الحديث . « 1 »\r\nفقه الحديث : امير مؤمنان عليه السلام مىفرمود : هر كسى مطلبى را از سحر ياد گرفت ، آن زمان آخرين عهدش با پروردگار خواهد بود ؛ يعنى ديگر با خدا رابطه ندارد و حدّش قتل است ، مگر آن كه توبه كند .\r\nاز اين روايت ، فرق بين عامل به سحر و متعلّم سحر روشن مىشود . در اوّلى توبه مطرح نيست ، به خلاف دوّمى .\r\nصاحب جواهر رحمه الله مىفرمايد : سند اين روايت ضعيف و جابرى ندارد ؛ يعنى مشهور به آن عمل نكرده‌اند .\r\nنقطه‌ى ضعف روايت ، غياث بن كلوب بن قيس بجلّى است كه توثيقى ندارد ؛ ليكن شيخ طوسى رحمه الله در عدّة الاصول مىفرمايد : طايفه‌ى شيعه به روايات غياث بن كلوب عمل\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 577 ، باب 2 از ابواب بقية الحدود ، ح 2 .\r\n","page_name":" 365 ","page_number":365},
  {"content":"\r\n\r\nمىكنند ؛ به شرط آن كه مطالب منكر يا بر ضدّ و مخالف روايات اصحاب نقل نكرده باشد .\r\n« إنّ العصابة عملت برواياته فيما لم ينكر و لم يكن عندهم خلافه » . « 1 »\r\nاين روايت مورد انكار اصحاب واقع نشده ، و بر خلاف روايات ديگر هم نيست ؛ فقط عدّه‌ى زيادى از فقها متعرّض حكم ، و حدّ تعلّم نشده‌اند ؛ نه اين كه آن را مطرح و حدّش را نفى كرده باشند . لذا ، نمىتوان روايت را مخالف با روايات و مورد انكار اصحاب دانست .\r\nصاحب جواهر رحمه الله مىفرمايد : شايد مراد از « من تعلّم شيئاً من السحر » ، « من تعلّم و عمل » باشد ؛ زيرا ، غالب كسانى كه سحر را ياد مىگيرند ، براى استفاده‌ى عملى از آن است . لذا ، مانعى ندارد اين تعلّم را حمل بر غالب كنيم . ولى جايى كه فقط يادگيرى است و به دنبال آن عمل نيست ، نمىتوان از اين روايت ، حدّ آن را استفاده كرد . « 2 »\r\nاين بيان تمام نيست ؛ زيرا ، در روايات ، قتل بر عنوان « من عمل بالسحر » نرفته است .\r\nاگر ادلّه‌اى داشتيم كه مىگفت : قتل به « من عمل بالسحر » اختصاص دارد ، ناچار بوديم اين روايات را توجيه كنيم تا با آن‌ها منافات نداشته باشد ؛ امّا روايات فقط متضمّن حكم قتل در مورد عمل‌كننده به سحر است و دلالتى بر اختصاص قتل به عامل به سحر ندارد ؛ لذا ، منافاتى ندارد كه در تعلّم سحر نيز حكم قتل اجرا شود .\r\nبه عبارت ديگر ، سند روايت مورد اعتماد است ؛ زيرا ، بيان شيخ طوسى رحمه الله درباره‌ى اخبار غياث بن كلوب مانند بيانش درباره‌ى اخبار سكونى است ، و در دلالت روايت نيز وجهى براى تصرّف نيست . تنها اشكال در اين است كه چرا اصحاب متعرّض عقوبت يادگيرى سحر نشده‌اند با آن كه روايت در ديد و منظرشان بوده است ؟\r\nاگر همين مقدار براى ثبوت اعراض از روايت كافى باشد ، در اين صورت به سبب اعراض ، روايت از حجيّت ساقط مىگردد ؛ والّا اگر كافى نباشد ، چاره‌اى جز فتوا دادن بر طبق آن نيست ؛ و امام راحل رحمه الله در تحريرالوسيله فتوا نداده‌اند .\r\n\r\n\r\n","description":"","footnote":"\r\n( 1 ) . عدّة الاصول ، ج 1 ، ص 380 .\r\n( 2 ) . جواهر الكلام ، ج 41 ، ص 443 .\r\n","page_name":" 366 ","page_number":366},
  {"content":"\r\n\r\n[ اثبات التعزير في حقوق اللَّه بالإقرار والبيّنة 
  ]\r\n[ الرابع : كلّ ما فيه التعزير من حقوق اللَّه سبحانه و تعالى يثبت بالإقرار والأحوط الأولى أن يكون مرّتين ، وبشاهدين عدلين . 
  ]\r\n\r\nاثبات گناهان تعزيرى به اقرار و بيّنه\r\nهر گناهى كه عقوبتش تعزير و از حقوق خداوند باشد ، به يك مرتبه اقرار و بنا بر احتياط مستحب به دو اقرار ، يا دو شاهد عادل ثابت مىگردد .\r\nدر بحث حدود ، موارد را به طور مستقل بحث كرديم ، زنا به چهار اقرار يا به شهادت چهار مرد و يا شهادت سه مرد و دو زن ثابت مىشود ؛ و همين طور در باب لواط و سحق و قيادت و قذف ، اين بحث به طور مفصّل مطرح شد ؛ در باب سحر نيز به خاطر شبهه‌اى ، گفتيم به شهادت عدلين ثابت مىشود . اكنون نوبت به تعزيرات رسيده است . امام راحل رحمه الله مىفرمايد : تعزير با اقرار و بيّنه ثابت مىشود . در حقيقت ، فرق تعزير با حدّ در كميّت است ؛ و گرنه در اصل اين كه هر دو با اقرار و بيّنه ثابت مىشوند ، خلافى نيست ؛ بلكه به اولويّت مىتوان گفت : وقتى زنا به اقرار و بيّنه ثابت شود ، به طريق اولى عملى كه تعزير دارد نيز به اين دو ثابت مىشود . از اين‌رو ، بايد سخن را به تعداد اقرار و شاهد منصرف كنيم .\r\n\r\nثبوت تعزير به بيّنه\r\nادلّه‌ى بيّنه راجع به حقوق اللَّه و حقوق الناس اطلاق و عموم دارد ؛ « 1 » و تا زمانى كه دليلى بر خلاف اين عموم و اطلاق نباشد ، بايد به آن اخذ كرد . لذا ، حكم مىكنيم به شهادت مسمّاى بيّنه - اقلّ آن شهادت عدلين است - بر مشهودبه ؛ يعنى مقتضاى اطلاق دليل بيّنه مؤثّر بودن شهادت عدلين است . از اين اطلاق به واسطه‌ى دليل در باب زنا و لواط و حدود ديگر دست برداشتيم ؛ ولى در موردى كه دليل بر خلاف نداشته باشيم ، عموم و اطلاق محكّم است . بنابراين ، اگر بيّنه شهادت به حقوق الناس يا حقوق اللَّه بدهند ، شهادتشان نافذ است .\r\nدر باب حدود گفتيم : شهادت رجال منضمّ به شهادت زنان اشكال ندارد و چون روايت\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 18 ، ص 167 ، باب 1 از ابواب كيفيّة الحكم وأحكام الدعوى .\r\n","page_name":" 367 ","page_number":367},
  {"content":"\r\n\r\n« لا بأس بشهادة النساء في الحدود منضمّات إلى الرّجال » « 1 » اطلاق نداشت ، نتوانستيم دامنه‌ى آن را توسعه بدهيم ؛ بلكه حدّاقل انضمام را گرفتيم و اين حدّاقل در موردى راه دارد كه چهار شاهد مطرح باشد ؛ امّا در جايى كه دو شاهد است ، حدّاقل و حداكثر معنا ندارد ؛ چرا كه تحقّق انضمام ، به يك مرد و دو شاهد زن است .\r\nاين مطلب در تعزيرات نيز راه دارد . البتّه نمىگوييم لفظ « الحدود » در روايت اعمّ از « حدود » و « تعزير » است ؛ ولى به طريق اوّلى روايت بر تعزيرات نيز دلالت دارد . زيرا ، حساب تعزيرات خفيف‌تر از حدود است ؛ لذا ، اگر در حدود شهادت زنان فى الجمله با انضمام كافى بود ، در باب تعزيرات هم بايد كافى باشد .\r\nامام راحل رحمه الله انضمام زنان را در شهادت عدلين كافى نمىدانستند ؛ از اين رو ، بر مبناى خودشان در اين فرع فرمودند : به شهادت دو مرد عادل ثابت مىشود ، ولى ما كه انضمام را فىالجمله جايز دانستيم ، در اين‌جا نيز به اولويّت عرفى آن را جايز مىدانيم .\r\n\r\nثبوت تعزير به اقرار\r\nدر اصل ثبوت تعزير به اقرار بحثى نيست . بحث در كميّت آن است ؛ آيا همان گونه كه در حقوق الناس به يك مرتبه اقرار ، مقرّبه ثابت مىشود ، در حقوق اللَّه نيز به يك اقرار تعزير مترتّب مىگردد ؟ جماعتى همانند ابن‌ادريس حلى رحمه الله گفته‌اند : بايد دو مرتبه اقرار كند ، و يك اقرار كافى نيست . « 2 »\r\nمنشأ قول ابن ادريس رحمه الله رواياتى است كه در باب حدود ، از اقرار ، به شهادت تعبير كرده است ؛ از اين روايات استنباط مىشود كه اقرار در حقوق اللَّه به منزله‌ى شهادت بر نفس است و چون در اثبات حقّ ، دو شاهد لازم داريم ، پس بايد دو اقرار باشد تا دو شهادت محقّق گردد . تنها تفاوت اقرار با شهادت اين است كه اقرار ، شهادت بر نفس است و در آن نيازى به عدالت گوينده نيست ؛ پس ، هرچند فاسق هم باشد ، شهادتش بر ضرر خودش پذيرفته است ؛ ليكن از نظر مقدار و كميّت فرقى بين اقرار و شهادت نيست .\r\n\r\n\r\n","description":"","footnote":"\r\n( 1 ) . مضمون روايت در وسائل الشيعة ، ج 18 ، ص 262 ، باب 24 از ابواب الشهادات ، ح 21 آمده است .\r\n( 2 ) . السرائر ، ج 3 ، ص 466 .\r\n","page_name":" 368 ","page_number":368},
  {"content":"\r\n\r\nاگر اين بيان به عنوان دليل مورد پذيرش واقع نشود ، دست‌كم زمينه‌ى احتياط را فراهم مىآورد كه در موجب تعزير به يك اقرار اكتفا نشود ؛ لذا ، امام راحل رحمه الله فرمود : « الأحوط الأولى أن يكون مرّتين » يعنى احتياط مستحب در دوبار اقرار است .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n[ حكم التعزير لارتكاب الحرام و ترك الواجب 
  ]\r\n[ الخامس : كلّ من ترك واجباً أو ارتكب محرّماً ، فللإمام عليه السلام ونائبه تعزيره به شرط أن يكون من الكبائر .\r\nوالتعزير دون الحدّ ، وحدّه به نظر الحاكم ، والأحوط له فيما لم يدلّ دليل على التقدير عدم التجاوز عن أقلّ الحدود . 
  ]\r\n\r\nاثبات تعزير بر ارتكاب حرام و ترك واجب\r\nاين مسأله مشتمل بر سه فرع است :\r\n1 - بر ترك واجب يا ارتكاب حرام تعزير ثابت است .\r\n2 - شرط ثبوت تعزير ارتكاب گناه كبيره است .\r\n3 - مقدار تعزير كمتر از حدّ و به تشخيص حاكم است ؛ و احتياط اين است كه در مواردى كه دليل ، اندازه‌ى تعزير را معيّن نكرده ، از اقلّ حدود تجاوز نشود .\r\n\r\nفرع اوّل : ثبوت تعزير\r\nآيا به مجرّد ترك واجب و يا ارتكاب حرام تعزير ثابت مىشود ، به گونه‌اى كه امام عليه السلام يا نائبش بتواند خاطى را تنبيه كند ؟\r\nكاشف اللثام رحمه الله فرموده است : در درجه‌ى اوّل نوبت به تعزير نمىرسد ؛ بلكه ابتدا بايد مجرم را موعظه و نصيحت ، توبيخ و تحقير كرد ؛ يعنى از راه زبان و گفتار وارد شد . اگر مؤثّر بود ، مطلب تمام است و نياز به تنبيه نيست ؛ و گرنه نوبت به تعزير و تازيانه مىرسد . « 1 »\r\nظاهر عبارت تحرير الوسيله و تعبير اكثر فقها ثبوت تعزير بر ترك واجب و ارتكاب حرام است ؛ نه اين كه رتبه‌ى تعزير بعد از موعظه و مانند آن باشد .\r\nتوجّه به اين نكته لازم است ، كه مسأله امر به معروف و نهى از منكر را نبايد با اين مسأله خلط كرد . مراتبى كه در امر به معروف مطرح است ، به توده‌ى مردم مربوط است ؛ يعنى آنان موظّف به مراعات آن مراتب‌اند . اگر فردى تارك نماز است ، بايد با آن مراتب او\r\n\r\n\r\n","description":"","footnote":"\r\n( 1 ) . كشف اللثام ، ج 1 ، ص 415 .\r\n","page_name":" 370 ","page_number":370},
  {"content":"\r\n\r\nرا امر به معروف و نهى از منكر كنند . ولى بحث ما درباره‌ى امام عليه السلام و نايبش مىباشد ؛ ممكن است مراعات مراتب درباره‌ى او جا نداشته باشد ؛ به مجرد اين كه زيد ترك نماز كرد ، ممكن است وظيفه‌ى حاكم شرع تعزير او باشد .\r\nصاحب جواهر رحمه الله در ردّ كلام كاشف اللثام رحمه الله دو دليل اقامه كرده است :\r\n1 - در روايات متفرّقه در موارد مختلف مىبينيم هرجايى كه مسأله‌ى حدّ راه نداشته باشد ، بلافاصله مسأله‌ى تعزير پياده مىشده است ؛ يعنى تعزير را در رديف حدّ قرار مىداد . ظاهر اين روايات ، اتّحاد نحوه‌ى اجراى حدّ و تعزير است ؛ همان‌گونه كه اقامه‌ى حدّ ، قيد و شرطى نداشت ، بعد از موعظه و توبيخ نبود ، تعزير نيز به همان وزان است ؛ مثلًا در روايت گذشته كه جريان سبّ النبى و فقهاى مدينه بود ، امام صادق عليه السلام از آنان پرسيدند شما كه در سبّ النبىّ و سبّ صحابه‌اش به تعزير قائل هستيد ، پس ، تفاوت كجاست ؟ آن‌گاه فرمود : در سبّ النبى قتل ، و در سبّ اصحاب واقعى پيامبر تعزير است ؛ لذا ، همانطور كه پياده كردن حدّ در سبّ النبى مقيّد به موعظه و نصيحت نشده ، در تعزير نيز قيد و شرطى ندارد .\r\nصاحب جواهر رحمه الله در يك كلام كوتاه « مضافاً إلى إمكان استفادته أيضاً من استقراء النصوص ، كما لايخفى على من تدبرّها » ، « 1 » و بدون هيچ تقريبى از مطلب ردّ شده است .\r\n2 - از روايت زير مىتوان به نحو عموم مطلب را استفاده كرد .\r\nوعنهم ، عن أحمد بن محمّد بن خالد ، عن عمرو بن عثمان ، عن عليّ بن الحسن بن عليّ بن رباط ، عن أبي عبداللَّه عليه السلام ، قال : قال رسول اللَّه صلى الله عليه و آله : إنَّ اللَّه عزّ وجلّ جعل لكلّ شيء حدّاً وجعل على من تعدّى حدّاً من حدود اللَّه عزّ وجلّ حدّاً وجعل ما دون الأربعة الشهداء مستوراً على المسلمين . « 2 »\r\nفقه الحديث : رسول خدا صلى الله عليه و آله فرمود : خداوند براى هر چيزى يك مرزى قرار داده ، و حلال و حرامش را مشخص ، و جواز و عدم جوازش را بيان كرده است . - اين حدّ در مقابل\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 448 .\r\n( 2 ) . وسائل الشيعة ، ج 18 ، ص 310 ، باب 2 از ابواب مقدّمات حدود ، ح 2 .\r\n","page_name":" 371 ","page_number":371},
  {"content":"\r\n\r\nتعزير نيست ؛ بلكه به معناى مرز داشتن است ؛ يعنى چه چيز جايز و چه چيز حرام است . - و بر كسانى كه - جَعَلَ عَلَى مَنْ - مرز الهى را محترم نمىشمارند و از آن تعدّى مىكنند ، يعنى مرتكب محرّمات مىشوند ، حدّ مقرر فرموده است - مراد از « حدّ » در اين جمله ، اعمّ از « حدّ » و « تعزير » است . در اوائل بحث حدود به اين مطلب اشاره كرديم كه گاه « حدّ » به قرينه ، در اعمّ از « حدّ » و « تعزير » به كار مىرود - .\r\nاين روايت دلالت دارد بر اين كه فرقى بين محرّماتى كه اقتضاى حدّ دارد با محرّماتى كه اقتضاى تعزير دارد ، نيست ؛ همانطور در آن‌ها به مجرّد ارتكاب ، حدّ اقامه مىشود ، تعزير نيز به مجرّد ارتكاب ثابت مىشود .\r\n\r\nفرع دوّم : شرط ثبوت تعزير\r\nمرحوم محقّق رحمه الله فرموده است : « كلّ من فعل محرّماً أو ترك واجباً فللإمام تعزيره » ؛ « 1 » صاحب جواهر رحمه الله نيز اضافه كرد : « وكان من الكبائر » . « 2 » و امام راحل رحمه الله اين شرط را پذيرفتند . از اين رو ، ثبوت تعزير بر ارتكاب حرام يا ترك واجب به شرط كبيره بودن گناه است ؛ ولى اگر شخص گناه صغيره‌اى مرتكب شد ، تعزيرى به دنبال ندارد .\r\nفرق بين گناه كبيره و صغيره در چيست ؟ كدام گناه كبيره و كدام گناه صغيره است ؟ اين مطلب ، بحث مفصّلى دارد ؛ شيخ انصارى رحمه الله در رساله‌اى در ملحقات مكاسب « 3 » به بررسى آن پرداخته ، و معمولًا در باب نماز جماعت نيز به طور مفصّل مطرح مىشود ؛ و ربطى به بحث ما ندارد ؛ به همان‌جا مراجعه شود .\r\nروايت ابن‌رباط فرقى بين گناه صغيره و كبيره نگذاشته است ؛ امّا از مقابله‌ى بين كبائر و سيّئات در آيه‌ى شريفه‌ى إِن تَجْتَنِبُواْ كَبَآلِرَ مَا تُنْهَوْنَ عَنْهُ نُكَفّرْ عَنكُمْ سَيَاتِكُمْ « 4 » « اگر قول بدهيد از گناهان كبيره اجتناب كنيد ما سيّئات شما را مىپوشانيم » ، استفاه مىشود مقصود از سيّئات ، گناهان صغيره است ؛ يعنى اجتناب از گناه كبيره سبب مىشود گناه\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 948 .\r\n( 2 ) . جواهر الكلام ، ج 41 ، ص 448 .\r\n( 3 ) . المكاسب ، ج 326 ، ( ط . ق ) .\r\n( 4 ) . سوره‌ى نساء ، 31 .\r\n","page_name":" 372 ","page_number":372},
  {"content":"\r\n\r\nصغيره مورد تكفير قرار گرفته و پوشانده شود . گويا كه اصلًا واقع نشده است . در اين صورت ، تعزير معنا ندارد ؛ زيرا ، به عنوان كفّاره‌ى گناه مطرح است ؛ و آيه اجتناب از كبيره را كفّاره‌ى گناه صغيره قرار داده است .\r\nاگر بگويى : لازمه‌ى اين بيان عدم ثبوت تعزير بر كسى است كه از گناهان كبيره اجتناب مىكند ، امّا كسى كه مرتكب گناه كبيره و صغيره مىشود ، مكفّرى براى گناه صغيره ندارد . لذا ، همانطور كه گناه كبيره تعزير دارد ، بر گناه صغيره‌اش نيز تعزير ثابت است .\r\nمخفى نباشد كه اجتناب از تمام گناهان كبيره مكفّر گناه صغيره است ، نه اجتناب از بعضى گناهان كبيره .\r\nدر جواب مىگوييم : كسى قائل به فرق نشده است . اگر در يك مورد گناه صغيره تعزير نداشته باشد ، در تمام موارد تعزير نخواهد داشت . به عبارت ديگر ، اگر ثابت شد در يك مورد گناه صغيره تعزير ندارد ، مىتوان آن را به همه‌ى موارد توسعه داد .\r\nامام راحل رحمه الله در اين مسأله فرمود : « به شرط أن يكون من الكبائر » ، و در جاى ديگر مىفرمايد : « ولو ارتكب شيئاً من المحرّمات غير ما قرّر الشارع فيه حدّاً عالماً بتحريمها لا مستحّلًا عزّر سواء كانت المحرّمات من الكبائر أو الصغائر » ؛ « 1 » به نظر ، بين اين دو فتوا تناقض است .\r\nممكن است در توجيه و رفع تناقض بگوييم : يكى از گناهان كبيره اصرار بر صغيره است و معناى اصرار ، تكرار گناه نيست ؛ بلكه همين مقدار كه گناه صغيره را انجام دهد و از ارتكابش پشيمان نگردد و توبه نكند ، اصرار بر صغيره محسوب مىشود . بر اساس اين معنا ، گناه صغيره به معناى واقعى كم پيدا مىشود ؛ زيرا ، به ندرت افرادى پيدا مىشوند كه پس از انجام گناه ، مبادرت به توبه كنند ؛ لذا ، بر طبق آن‌چه فقها در معناى اصرار گفته‌اند ، بر اين بحث فايده‌ى زيادى مترتب نيست ؛ چرا كه بيشتر گناهان صغيره از راه اصرار داخل كبيره مىشود . پس ، لزومى ندارد بحث را به گناهان كبيره اختصاص دهيم . ممكن است در آينده بحث ديگرى در اين زمينه داشته باشيم .\r\n\r\n\r\n","description":"","footnote":"\r\n( 1 ) . مسألة 4 من القول في احكام حدّ شرب المسكر و بعض اللواحق .\r\n","page_name":" 373 ","page_number":373},
  {"content":"\r\n\r\n\r\nفرع سوّم : مقدار تعزير\r\nامام راحل رحمه الله مقدار تعزير را كمتر از حدّ مىگويند ؛ امّا آن حدّ را معيّن نمىكنند ؛ حدّ بالا يا حدّ پايين ؟ اگر مقصود كمتر از طبيعت حدّ باشد ، با مطلبى كه در ادامه آورده‌اند : « الأحوط فيما لم يدلّ دليل على التقدير عدم التجاوز عن أقلّ الحدود » يكى مىشود ؛ ولى ظاهراً ايشان در مقام بيان دو مطلب است ؛ در « الأحوط » مىفرمايد : در موردى كه براى تعزير در شرع ، مقدّرى آمده ، احتياط آن است كه حاكم همان اندازه را مراعات كند ؛ و در موردى كه مقدّرى ندارد ، احتياط آن است كه اقلّ جميع حدود را در نظر بگيرد و از آن تجاوز نكند . و در كلام ما قبل آن مىفرمايد : « التعزير دون الحدّ » يعنى كمتر از حدّ است . آيا در مقام بيان دو مطلب است يا ذيل نيز توضيح صدر است ؟ در عبارت تشويش وجود دارد .\r\nصاحب جواهر رحمه الله در سه جا مسأله تعزير را مطرح مىكند :\r\nمورد اوّل : در همين بحث ، و در آن به ذكر چهار قولى كه در مسأله وجود دارد ، اكتفا مىكند ؛ بدون اين كه قولى را ترجيح داده ، و يا مستند اقوال را بررسى كند . « 1 »\r\nمورد دوّم : در بحث « المجتمعان تحت إزار واحد » كلامى را از شيخ طوسى و ابن‌ادريس رحمهما الله نقل مىكند ؛ و بعد از ذكر يكى دو روايت ، بدون اين كه نتيجه‌ى كلّى بگيرد وارد بحث « المجتمعان تحت إزار واحد » مىشود . « 2 »\r\nمورد سوّم : در اوّل كتاب حدود در ضابطه‌ى شناخت حدّ از تعزير . « 3 »\r\nمرحوم محقّق رحمه الله فرموده است : هر عقوبتى كه مقدّر شرعى دارد ، حدّ است ؛ والّا تعزير مىباشد . « 4 » صاحب مسالك رحمه الله بر ايشان اشكال كرده كه اين ضابطه در اغلب تعزيرات صحيح است ؛ امّا به صورت يك قاعده‌ى كلّى تمام نيست ؛ زيرا ، تعزيراتى داريم كه مقدّر شرعى دارد . از جمله در بحث « المجتمعان تحت إزار واحد » مقدار تعزير نودونه تازيانه معيّن شده است ؛ و در برخى از موارد ، اقلّ و اكثر ( مانند سى و نودونه ) را بيان كرده و به حاكم شرع اختيار انتخاب عدد تازيانه را داده است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 448 .\r\n( 2 ) . همان ، ص 384 .\r\n( 3 ) . همان ، ص 254 .\r\n( 4 ) . شرايع الاسلام ، ج 4 ، ص 932 .\r\n","page_name":" 374 ","page_number":374},
  {"content":"\r\n\r\nما در آن مسأله بحث مفصّلى با صاحب مسالك رحمه الله داشتيم و گفتيم : بر پنج موردى كه به عنوان نقض مطرح كرده‌اند ، عنوان تعزير در روايات اطلاق نشده است .\r\nبه هر حال ، يا معتقديم دو نوع تعزير داريم : تعزيرى كه مقدّر شرعى دارد و تعزيرى كه مقدّر ندارد ؛ و يا بر اين باوريم كه هرچه مقدّر دارد ، تعزير نيست . بحث ما فعلًا در تعزيرى است كه مقدّر ندارد ؛ امّا عقوبتى كه مقدارش معيّن است ، از بحث ما خارج مىباشد .\r\nآيا در مواردى كه شارع هيچ مقدارى معيّن نكرده ، حاكم شرع مختار است هر مقدار تازيانه‌اى كه خواست بزند يا ضابطه دارد ؟\r\nصاحب جواهر رحمه الله در اين بحث چهار قول مطرح مىكند :\r\n1 - در حرّ ، به حدّ حرّ يعنى صد تازيانه و در عبد به حدّ عبد يعنى چهل تازيانه نرسد .\r\n2 - در حرّ و عبد تعزير نبايد به عدد چهل برسد .\r\n3 - در حرّ نبايد به هفتاد و پنج تازيانه كه حدّ قيادت است ، برسد ؛ و در عبد به چهل نرسد .\r\n4 - رعايت مناسبت هر گناهى با آن جهتى كه حدّ دارد ؛ اگر از سنخ زنا است ، هرچند زنا نباشد ، حدّش صد تازيانه است ؛ و اگر از سنخ قذف باشد ، حدّش هشتاد تازيانه است ؛ و اگر از سنخ قيادت است ، بايد حدّش را كه هفتاد و پنج است ، در نظر بگيريم و كمتر از آن مقدار را مىتوان به عنوان تعزير اختيار كند .\r\n\r\nبررسى اقوال مسأله\r\nمحقّق رحمه الله مىفرمايد : « لا يبلغ به حدّ الحرّ في الحرّ وحدّ العبد في العبد » يعنى مقدار تعزير در حرّ نبايد به اندازه‌ى حدّ حرّ برسد و در عبد به مقدار حدّ عبد برسد . « 1 »\r\nمرحوم مجلسى رحمه الله در كتاب نفيس مرآت العقول ، اين قول را به اصحاب نسبت داده است ؛ « 2 » كه از اين نسبت ، شهرت استفاده مىشود .\r\nصاحب جواهر رحمه الله وقتى به توضيح كلام محقّق رحمه الله مىپردازد حدّ حرّ را صد و حدّ عبد\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 948 .\r\n( 2 ) . مرآت العقول ، ج 23 ، ص 374 .\r\n","page_name":" 375 ","page_number":375},
  {"content":"\r\n\r\nرا چهل تازيانه مىگويد ؛ يعنى در حرّ بيشترين اندازه و در عبد كمترين مقدار را مطرح مىكند . « 1 » در حالى كه حدّ قذف عبد هشتاد تازيانه بود و فرقى بين عبد و حرّ نبود .\r\nآيا اين تفسيرِ مشهور است يا تفسير صاحب جواهر رحمه الله ؟ اگر از صاحب جواهر رحمه الله باشد ، مورد اشكال است . به چه دليل در حرّ اكثر و در عبد اقلّ را ملاك قرار داديد ؟ مهم‌ترين اشكال اين تفسير بىدليلى آن است . در عبارت مرحوم محقّق و مرحوم مجلسى كلمه‌اى نيست كه دلالت بر اين مطلب داشته باشد ؛ علاوه بر اين كه اگر در حدّ حرّ اكثر ملاك باشد ، بايد در حدّ عبد نيز اكثر را ملاك قرار داد ؛ و اگر در اوّلى اقلّ مناط تقدير است ، در دوّمى نيز بايد اقلّ ضابطه باشد .\r\nما از صاحب جواهر رحمه الله تعجّب مىكنيم ؛ زيرا ، ايشان فروع نادر را مطرح كرده و سخن را در آنان بسط مىدهد ؛ ولى چنين مسأله‌ى مهمّ و مورد ابتلايى را ضمن چهار پنج سطر مطرح و به ذكر اقوال در آن بسنده مىكند . شايد نكته‌اش كمبود مدارك و اختلاف شديد بين آن‌ها باشد كه جمع بين آن‌ها خيلى مشكل است .\r\nقبل از ورود به بحث ، كلام شيخ رحمه الله در خلاف ، و بيان ابن‌ادريس رحمه الله را ملاحظه كنيم ، آن‌گاه به مدارك مسأله بپردازيم :\r\nلا يبلغ بالتعزير حدّاً كاملًا ، بل يكون دونه ، وأدنى الحدود في جنبة الأحرار ثمانون فالتعزير فيهم تسعة وسبعون جلدة وأدنى الحدود في المماليك أربعون والتعزير فيهم تسعة وثلاثون . « 2 »\r\nتعزير نبايد به حدّ كامل برسد ، بلكه بايد كمتر از آن باشد و كمترين حدود در مورد حرّ هشتاد تازيانه است ؛ پس ، حدّاكثر تعزير حرّ هفتاد و نه تازيانه است . پايين‌ترين حدّ در مملوك چهل تازيانه است ، پس ، بالاترين مقدار تعزيرش ، سى و نه تازيانه مىباشد .\r\nاشكال كلام شيخ رحمه الله اين است كه حدّ قيادت هفتادوپنج تازيانه است ؛ لذا ، اگر بايد تعزير كمتر از حدّ باشد ، بايد آخرين حدّ تعزير هفتادوچهار تازيانه باشد ، نه هفتاد و نه .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 448 .\r\n( 2 ) . كتاب الخلاف ، ج 5 ، ص 497 ؛ كتاب الاشربة ، مسأله 14 .\r\n","page_name":" 376 ","page_number":376},
  {"content":"\r\n\r\nنكته‌اى كه از كلام شيخ رحمه الله مىفهميم ، اين است كه ملاك را بايد اقلّ قرار داد و نه اكثر ؛ و فرقى بين حرّ و مملوك در اين مورد نيست . ليكن شيخ رحمه الله در تطبيق اشتباه كرد و ادنى الحدود را درباره‌ى حرّ هشتاد تازيانه دانست . لذا ، قول ايشان با قول سوّم يكى است .\r\nاگر بخواهيم بر عبارت شيخ طوسى رحمه الله جمود كنيم ، با هر چهار قول گذشته مخالفت دارد ؛ ولى با توجيهى كه كرديم و ذكر هشتاد را اشتباه در مثال دانستيم ، بر قول سوّم منطبق است .\r\nابن‌ادريس رحمه الله كلام شيخ طوسى رحمه الله را بر قول چهارم حمل كرده است ؛ يعنى اگر تعزير در رابطه‌ى با چيزى است كه با زنا مناسبت دارد ، بايد حدّ را صد تازيانه گرفت ؛ و كمتر از آن را به عنوان تعزير اجرا كرد ؛ و اگر در رابطه با چيزى است كه با قذف تناسب دارد ، كمتر از هشتاد تازيانه ؛ و اگر با قيادت مناسبت دارد ، كمتر از هفتاد و پنج تازيانه . آن‌گاه به ردّ نظر شيخ طوسى رحمه الله مىپردازد و مىگويد : بيان شيخ طوسى رحمه الله متأثّر از فتاواى مخالفين است كه منشأ آن قياس‌هاى باطل و استدلال‌هاى نابجاست ؛ ولى آن چه اصول مذهب و اخبار اقتضا دارد ، اين است كه تعزير نبايد به حدّ كامل يعنى صد تازيانه برسد ؛ خواه با زنا مناسب باشد يا با قذف . « 1 »\r\nمعلوم نيست مراد ابن‌ادريس رحمه الله به تعزير احرار اختصاص دارد ، يا اعمّ از آنان و مماليك است ؟ به هر حال ، قول ايشان با چهار قول گذشته مخالفت دارد ؛ و اگر نظرش فقط به احرار باشد - ( هرچند مبعّد دارد ؛ زيرا ، شيخ رحمه الله در خلاف تعزير حرّ و عبد را متعرّض بود ، و به دنبالش ، ابن‌ادريس رحمه الله گفت : تعزير كمتر از حدّ كامل يعنى صد تازيانه است ) - لازمه‌اش عدم تعرّض به تعزير احرار است .\r\nاز بيانات گذشته معلوم مىشود اقوال منحصر در چهار قول نيست ؛ بلكه بيشتر است ؛ علاوه بر اضطراب و تشويشى هم كه در مسأله وجود دارد .\r\nبررسى ادلّه‌ى اقوال\r\nقول اوّل كه قول مشهور است ، دليلى نيست كه ملاك تعزير را عدم بلوغ آن در مورد حرّ به حدّ حرّ و در مورد عبد به حدّ عبد قرار داده باشد ؛ هيچ يك از فقها نيز دليلى نياورده‌اند .\r\n\r\n\r\n","description":"","footnote":"\r\n( 1 ) . السرائر ، ج 3 ، ص 466 .\r\n","page_name":" 377 ","page_number":377},
  {"content":"\r\n\r\nقول دوّم مىگويد : مقدار تعزير به اقلّ حدّ عبد نرسد ؛ و در اين معنا احرار و عبيد فرقى ندارند . به عبارت ديگر ، تعزيرى نداريم كه چهل يا بيشتر از چهل تازيانه باشد . همين قول را امام راحل رحمه الله در تحرير الوسيله مقتضاى احتياط دانسته‌اند ؛ زيرا ، فرموده است : « الأحوط فيما لم يدلّ دليل على التقدير عدم التجاوز عن أقلّ الحدود » يعنى در تمام تعزيرهايى كه مقدّر شرعى ندارد ، نسبت به حرّ و عبد نبايد از اقلّ حدود تجاوز كند .\r\nدر تعبير تحرير الوسيله تسامحى هست . زيرا ، مىفرمايد : نبايد از اقلّ حدود ( چهل تازيانه ) تجاوز كند ؛ يعنى مىتوان چهل را اختيار كرد ؛ در حالى كه مقصودشان اين است كه كمتر از اقلّ حدود باشد ؛ يعنى حاكم شرع حقّ انتخاب چهل تازيانه را ندارد .\r\nدليل اين قول روايت زير است كه بر كلمه‌ى چهل تكيه كرده و گفته بايد كمتر از چهل باشد ، نه كمتر از مطلق حدّ :\r\nو ( في العلل ) عن محمّد بن الحسن ، عن الصفّار ، عن العبّاس بن معروف ، عن عليّ بن مهزيار ، عن محمّد بن يحيى ، عن حمّاد بن عثمان ، عن أبي عبداللَّه عليه السلام ، قال : قلت له : كم التعزير ؟ فقال : دون الحدّ ، قال : قلت : دون ثمانين ؟ قال : لا و لكن دون أربعين فإنّها حدّ المملوك ، قلت : وكم ذلك ؟ قال : على قدر ما يراه الوالي من ذنب الرّجل وقوّة بدنه . « 1 »\r\nفقه الحديث : در اين موثّقه ، حمّاد بن عثمان از امام صادق عليه السلام پرسيد : مقدار تعزير چيست ؟ امام عليه السلام فرمود : كمتر از حدّ ؟ پرسيد : كمتر از هشتاد تازيانه ؟ فرمود : نه ؛ كمتر از چهل تازيانه كه حدّ مملوك است - ( امام عليه السلام تعليل مىكند چهل تازيانه حدّ مملوك است و تازيانه بايد كمتر از آن باشد ؛ و اين حكم مخصوص مملوك نيست ؛ بلكه به‌طور كلّى هركجا تعزير هست ، اين حكم نيز هست ) . - پرسيد : چه اندازه كمتر از چهل باشد ؟ فرمود :\r\nبه مقدارى كه حاكم شرع مصلحت مىبيند ؛ بايد دو مطلب را در نظر بگيرد : يكى كيفيّت گناه مجرم و ديگرى قوّت و ضعف بدن مجرم را .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 584 ، باب 10 از ابواب بقية الحدود ، ح 3 .\r\n","page_name":" 378 ","page_number":378},
  {"content":"\r\n\r\nممكن است مجرمى را ده تازيانه بزنند ، و او تازه متوجّه تازيانه گردد ؛ و مجرمى با پنج تازيانه جانش به خطر بيفتد . دلالت روايت بر اين كه بايد جُرم و مُجرم را در نظر گرفت ، تمام است .\r\nدلالت روايت مبتلا به يك نقطه ضعف است ؛ زيرا ، وقتى امام عليه السلام فرمود : « دون الحدّ » ، حمّاد پرسيد : « دون ثمانين ؟ » چه خصوصيّتى براى هشتاد هست ؟ شايد حمّاد خيال مىكرده اقلّ حدود هشتاد تازيانه است ، همانطور كه شيخ طوسى رحمه الله نيز چنين خيالى كرده بود . اگر در ذهن او اقلّ حدود احرار بود ، مىگفت : هفتادوپنج تازيانه .\r\nاگر گفته شود : حمّاد اشتباه كرده است . مىگوييم : بين شيخ طوسى رحمه الله و حمّاد فرق است . حمّاد در محضر امام عليه السلام مىگويد : هشتاد تازيانه . اگر اشتباه بود ، امام عليه السلام او را متوجّه مىكردند كه مرادت حدّ احرار است و اقّل آن هفتادوپنج تازيانه است . اگر شيخ طوسى رحمه الله اشتباه كند ، به جايى برخورد ندارد و ضربه‌اى نمىزند ؛ امّا از اين كه امام عليه السلام پس از بيان حمّاد صحبتى درباره‌ى اقّل حدود نكرده است ، استفاده مىشود اقّل حدود در احرار هشتاد تازيانه است .\r\nبا قطع نظر از اين اشكال ، دلالت روايت بر قول دوّم تمام است .\r\nقول چهارم : در باب تعزيرى كه مقدّر ندارد ، بايد عمل موجب تعزير را با عمل مناسب با آن كه داراى حدّ است ، بسنجيم ؛ لذا ، اگر با باب زنا مناسبت دارد ، تعزيرش كمتر از صد تازيانه ؛ و اگر مناسب باب قذف است كمتر از هشتاد تازيانه مىخورد ؛ و اگر مناسبى ندارد ، به كمتر از چهل تازيانه اكتفا مىشود . دليل بر اين مطلب روايتى است كه در گذشته به آن اشاره كرديم و با اين قول تناسب داشت .\r\nوعن محمّد بن يحيى ، عن أحمد بن محمّد وعن عليّ ، عن أبيه وعن عدّة من أصحابنا ، عن سهل بن زياد جميعاً ، عن ابن محبوب ، عن عبدالعزير العبدي ، عن عبيد بن زرارة ، قال : سمعت أبا عبداللَّه عليه السلام يقول : لو أتيت برجل قذف عبداً مسلماً بالزنا لا نعلم منه إلّاخيراً لضربته الحدّ حدّ الحرّ إلّاسوطاً . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 434 ، باب 4 از ابواب حدّ قذف ، ح 2 .\r\n","page_name":" 379 ","page_number":379},
  {"content":"\r\n\r\nفقه الحديث : عبيد بن زراره مىگويد : امام صادق عليه السلام فرمود : اگر مردى عبد مسلمانى را به زنا اسناد بدهد ، عبدى كه جز از اسلام و خوبى از او سراغ نداريم - ( مقصود اين نيست كه به عدم وقوع زنا از عبد علم داشته باشيم ؛ زيرا ، در باب قذف فرقى نيست كه به حسب واقع مقذوف مرتكب آن كار شده باشد يا نه ؛ هرچند انجام هم داده باشد ، نمىتوان به او اسناد داد ؛ بلكه « لا نعلم منه إلّاخيراً » ؛ همانند باب صلاة بر ميّت است كه يعنى ما او را به عنوان يك مسلمان مىشناختيم ؛ هرچند ممكن است بين خود و خدايش مسلمان نبوده باشد . « خير » به معناى اسلام است ) . - من بر اين قاذف حدّ اقامه مىكنم ؛ و به او حدّ حرّ ، مگر يك تازيانه مىزنم ؛ يعنى حدّ مقذوف حرّ را به جز يك تازيانه به قاذفِ عبد مىزنم - در اين روايت ، مقذوف عبد ، و قاذف حرّ است - خلاصه ، يعنى هفتادونه تازيانه به او مىزنم .\r\nاين روايت تعزير را به جهت تناسبش با حدّ قذف ، هفتادونه تازيانه فرض كرده است .\r\nممكن است بگوييد : اين روايت عدد هفتادونه را مطرح كرده است ، از كجا اين عدد عنوان تعزير دارد ؟ روايت ظهور آن چنانى در اين مطلب ندارد .\r\nمىگوييم : با توجّه به روايت زير معلوم مىشود كه عدد هفتادونه تعزير است .\r\nوعنه ، عن صفوان ، عن إسحاق بن عمّار ، عن أبي بصير ، عن أبي عبداللَّه عليه السلام قال : من افترى على مملوك عزّر لحرمة الإسلام . « 1 »\r\nفقه الحديث : امام صادق عليه السلام فرمود : اگر كسى عبد مسلمانى را قذف كند ، بايد تعزير گردد ؛ زيرا ، عبد به جهت اسلامش احترام دارد .\r\nاز مجموع اين دو روايت استفاده مىشود در قذف مملوكى كه واجد شرايط قذف حقيقى نيست و عنوان تعزير محقّق است ، هفتادونه تازيانه به عنوان تعزير مىزنند .\r\nبيان روايات ديگر\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 436 ، باب 4 از ابواب حدّ قذف ، ح 12 .\r\n","page_name":" 380 ","page_number":380},
  {"content":"\r\n\r\nدر اين باب ، رواياتى داريم كه بر غير از چهار قول گذشته دلالت مىكند ، از جمله :\r\nمحمّد بن الحسن بإسناده عن يونس ، عن إسحاق بن عمّار ، قال : سألت أبا إبراهيم عليه السلام عن التّعزير كم هو ؟ قال : بضعة عشر سوطاً ، ما بين العشرة إلى العشرين . « 1 »\r\nفقه الحديث : اسحاق بن عمّار از امام هفتم عليه السلام از مقدار تعزير مىپرسد . امام عليه السلام در پاسخ مىفرمايد : از ده تا بيشتر ، ما بين ده و بيست تازيانه ؛ يعنى ده و بيست نباشد و بين اين دو عدد زده شود .\r\nابن‌حمزه رحمه الله « 2 » به اين موثّقه در كتاب وسيله عمل كرده است .\r\nمحمّد بن عليّ بن الحسين قال : قال رسول اللَّه صلى الله عليه و آله : لا يحلّ لوال يؤمن باللَّه واليوم الآخر يجلد أكثر من عشرة أسواط إلّافي حدّ ، واذن في أدب المملوك من ثلاثة إلى خمسة . « 3 »\r\nسند حديث : اين روايت از مرسلات صدوق رحمه الله مىباشد كه به نظر ما معتبر است ؛ زيرا ، صدوق رحمه الله دو نوع روايت مرسل دارد . يك‌بار مىگويد : « روي عن رسول اللَّه صلى الله عليه و آله » كه از مرسلات غير معتبر است ؛ زيرا ، نمىدانيم به نحو صحيح روايت شده يا به نحو ضعيف ؛ ولى يك‌بار مىگويد : « قال رسول اللَّه صلى الله عليه و آله » يعنى مطلب را به‌طور مستقيم به رسول خدا يا ائمه عليهم السلام اسناد مىدهد ؛ معلوم مىشود سند روايت در نظر صدوق رحمه الله صحيح بوده است كه به معصوم عليه السلام اسناد مىدهد . در اين صورت چه فرقى بين توثيق صدوق و نجاشى و شيخ طوسى رحمهم الله است ؟ بلكه بعضى بالاتراز اين را هم گفته‌اند : اگر كسى در اوّل كتابش بنويسد من تمام رواياتى كه در اين كتاب نقل مىكنم ، مورد اعتماد من است ، توثيق تمام روات كتاب محسوب مىشود .\r\nفقه الحديث : پيامبر خدا صلى الله عليه و آله فرمود : براى يك والى كه ايمان به خدا و روز قيامت داشته باشد ، حلال نيست بيش از ده تازيانه بزند ؛ مگر در موقع اجراى حدّ ، و براى تأديب مملوك از سه تا پنج تازيانه اجازه دارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 583 ، باب 10 از ابواب بقية الحدود ، ح 1 .\r\n( 2 ) . الوسيله ، ص 423 .\r\n( 3 ) . وسائل الشيعة ، ج 18 ، ص 584 ، باب 10 از ابواب بقيةاللَّه ، ح 2 .\r\n","page_name":" 381 ","page_number":381},
  {"content":"\r\n\r\nنقطه‌ى ضعف روايت اين است كه فقها بر طبق آن فتوا نداده‌اند .\r\nفقه الرضا عليه السلام : التعزير ما بين بضعة عشر سوطاً إلى تسعة وثلاثين ، والتأديب ما بين ثلاثة إلى عشرة . « 1 »\r\nفقه الحديث : اين روايت معتبر نيست . انتساب كتاب فقه الرضا به امام رضا عليه السلام نه تنها مشكوك است ؛ بلكه به ظنّ قوى به آن حضرت ارتباط ندارد و همان « رسالة الشرايع » پدر صدوق رحمه الله است كه به فقه الرضا مشهور شده است ؛ مانند كتابى كه صدوق رحمه الله به عنوان « عيون اخبار الرضا » نوشته است ؛ لذا ، اگر كتابى به اسم حضرت رضا عليه السلام باشد ، دليل نمىشود كه از خود آن حضرت باشد .\r\nاين روايت تعزير را بين يازده تا سىونه ، و تأديب را بين سه و ده گفته است .\r\n\r\nكيفيّت جمع بين روايات\r\nاز مرسله‌ى صدوق رحمه الله اعراض شده و به اين سبب آن را طرح مىكنيم . بين روايت اسحاق بن عمّار كه تعزير را بين ده و بيست مىگفت ، به‌گونه‌اى كه عدد ده و بيست از عنوان تعزير خارج است ، با روايت حمّاد بن عثمان كه حداكثر تعزير را سىونه مىگفت ، معارضه است ؛ و از طرفى ، مطلقاتى داريم كه تعزير را به‌طور مطلق مطرح مىكند ؛ مانند : « من افترى على مملوك عزّر لحرمة الإسلام » . « 2 » در اين روايت مقدار تعزير را بيان نكرده است . در كيفيّت جمع آن‌ها وجوهى گفته‌اند .\r\nوجه اوّل : بين روايت اسحاق بن عمّار و حمّاد بن عثمان به اين ترتيب جمع مىكنيم كه روايت اسحاق در مقام بيان حدّاقّل و حدّاكثر نيست ؛ بلكه عدد ده و بيست را به عنوان مثال مطرح كرده است . هرچند اگر روايت معارض نداشت ، مىگفتيم : اين دو عدد تعيّن دارد .\r\nبا اين وجه جمع ، تعارضى باقى نمىماند و مقتضاى آن عمل به روايت حمّاد بن عثمان است ؛ و بر فرض ، جمع ما درست نباشد ، روايت تعارض مىكند ؛ ولى چون در برابر مطلقات تعزير واقع شده‌اند ، بايد ديد كدام يك اطلاق را كمتر تقييد مىكند ، به آن اخذ\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 194 ، باب 6 از ابواب بقية الحدود والتعزيرات ، ح 1 .\r\n( 2 ) . وسائل الشيعة ، ج 18 ، ص 436 ، باب 4 از ابواب حدّ قذف ، ح 12 .\r\n","page_name":" 382 ","page_number":382},
  {"content":"\r\n\r\nكنيم ؛ روايت اسحاق بن عمّار كه ده و بيست را مىگويد ، خيلى در برابر اطلاقات مقاومت مىكند ؛ و به عبارت ديگر ، امر اين تقييد بين اقلّ و اكثر داير است كه اكثر آن سىونه مىباشد ؛ نسبت به كمتر از آن شكّ داريم ، لذا ، بر عدد سىونه به عنوان حداكثر تعزير تكيه مىكنيم .\r\nاين وجه جمع ، دو اشكال دارد :\r\nالف : چرا روايت عبيد بن زرارة كه بر هفتاد و نه دلالت داشت را رها كرديد و فقط روايت اسحاق را گرفتيد ؟\r\nب : مقيّدهاى ما ، امرش داير بين اقلّ و اكثر نيست ؛ دو عنوان داريم يكى « ما دون الأربعين » و يكى « بضعة عشر سوطاً إلى عشرين » ، در اين‌جا نبايد روى عدد حساب كرد ؛ بلكه اين مقام مانند « أعتق رقبةً » است كه مىدانيم به آن قيدى خورده ، ولى نمىدانيم اين قيد « ايمان » است يا « علم » ؛ يعنى مقصود متكلّم « أعتق رقبةً مؤمنة » بوده يا « أعتق رقبة عالمة » ؟ اگر مقيّد به ايمان باشد ، دايره‌اش بيشتر ، و اگر مقيّد به علم باشد ، دايره‌اش كمتر است ؛ زيرا ، مؤمن بيشتر از عالم است . در اين صورت ، كارى به افراد نداريم ؛ ملاك در تقييد ، كثرت تقييد و قلّت آن است ، نه كثرت و قلّت افراد مقيّد .\r\nاز اين‌رو ، وجهى كه در اين جمع گفته شد ، به نظر ما صحيح نيست ؛ و نمىتوان گفت با تقييد به سىونه ، اطلاق ، كمتر تقييد شده و با تقييد ده تا بيست بيشتر .\r\nوجه دوّم : روايت اسحاق را به اعراض مشهور ، غير از ابن‌حمزه رحمه الله در وسيله ، « 1 » مىتوان كنار گذاشت ؛ زيرا ، با هيچ يك از اقوال مطابقت ندارد . لذا ، دو روايت باقى مىماند : يكى روايت حمّاد با عدد سى و نه ، و ديگرى روايت عبيد بن زرارة كه با تعزير مناسب دلالت داشت ؛ اين روايت نقطه‌ى ضعفى ندارد و با يك جهت اعتبارى هم مساعد است ؛ زيرا ، تعزير در هر گناهى بايد با آن گناه مناسبت داشته باشد ؛ و اگر ملاك تعزير را كمتر از اقّل حدود عبد قرار دهيم ، چه تناسبتى با تعزير مناسب با باب زنا دارد ؟\r\nبنابراين ، چيزى كه رجحان دارد ، هرچند نمىتوان ادّعاى قطع كنيم ، ترجيح قول چهارم است ؛ ليكن مقتضاى احتياط آن است كه به عدد چهل نيز نرسد . و اين به‌عنوان احتياط مطرح است ؛ و گرنه به صورت فتوا به همان روايت عبيد بن زراره فتوا مىهيم .\r\n\r\n\r\n","description":"","footnote":"\r\n( 1 ) . الوسيلة ، ص 423 .\r\n","page_name":" 383 ","page_number":383},
  {"content":"\r\n\r\n[ مقدار تعزير الصبيّ 
  ]\r\n[ السادس : قيل : إنّه يكره أن يزاد في تأديب الصبيّ على عشرة أسواط ، والظاهر أنّ تأديبه بحسب نظر المؤدّب والولي ، فربّما تقتضي المصلحة أقلّ وربّما تقتضي الأكثر ، ولايجوز التجاوز بل ولا التجاوز عن تعزير البالغ بل الأحوط دون تعزيره والأحوط منه الإكتفاء بستّة أو خمسة . 
  ]\r\n\r\nتعزير كودكان\r\nاين مسأله را مرحوم محقّق رحمه الله « 1 » در شرايع مطرح ، و در آن متعرّض حكم مملوك نيز شده است ؛ ولى امام راحل رحمه الله آن را مطرح نكرده‌اند .\r\nمرحوم محقّق فرموده است : در تأديب و تعزير كودك ، مكروه است كه او را بيش از ده تازيانه بزنند . امام راحل قدس سره مىفرمايند : در مسأله‌ى تأديب ، مقدار تازيانه را بايد ولىّ تشخيص دهد و او مىتواند مراعات مصلحت را بنمايد ؛ چه بسا مصلحت اقتضا مىكند كمتر از ده تازيانه يا بيشتر از آن بزند . به اندازه‌ى مصلحت مىتوان كودك را زد ؛ و بيش از آن جايز نيست ؛ نه اين كه كراهت داشته باشد .\r\nدر تعزير كودكان بايد توجّه داشت كه از تعزير بالغ بيشتر نباشد ؛ بلكه احتياط اين است كه به آن حدّ هم نرسد و احتياط برتر اين است كه از پنج و شش تازيانه بيشتر نباشد .\r\n\r\nمقصود از تأديب\r\nدو نوع تأديب در رابطه با كودك متصوّر است :\r\n1 - تأديب براى كارهاى زشتى كه از او سر زده است ، به‌گونه‌اى كه اگر كودك نبود ، بايد حدّ مىخورد ؛ مانند اين كه لواط كند .\r\n2 - تأديب براى انجام دادن دستورهاى پدر ، وظايف مدرسه و مانند آن .\r\nبايد هر دو نوع تأديب را از نظر حكم تكليفى بررسى كرد . على القاعده تأديب به\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 948 .\r\n","page_name":" 384 ","page_number":384},
  {"content":"\r\n\r\nصورت اوّل وجود دارد ؛ زيرا ، همانطور كه اجراى حدّ در جاى خودش لازم است ، تعزير هم در مورد خودش لزوم دارد . تعزيراتى كه تا به اين‌جا اثبات كرديم ، واجب است اجرا شود ؛ نه اين كه مستحب باشد . ولى در صورت دوّم ، آيا بر پدر واجب است فرزندى كه شلوغ مىكند را تأديب كند ؛ به‌گونه‌اى كه اگر تأديب نكند ، حكم خلاف شرعى را مرتكب شده باشد ؟\r\nحكم به وجوب در اين جا مشكل است ؛ زيرا ، دليلى بر آن نداريم هرچند رجحانش را نمىشود انكار كرد ؛ زيرا ، كودك مىخواهد در جامعه زندگى خوبى را داشته باشد ، لذا مصلحتش اقتضا مىكند چنين تأديبى درباره‌اش روا باشد .\r\nسؤال ديگر اين است كه آن چه را مرحوم محقّق رحمه الله مطرح كرده ، درباره‌ى كدام قسم از تأديب است ؟ اگر مقصودش قسم اوّل باشد ، به او مىگوييم : در بحث‌هاى گذشته مقدار تعزير را به كمتر از چهل معيّن كرديم ، تعزير اختصاص به غير كودك ندارد ؛ هرجا كه عنوان تعزير باشد ، بايد اين مقدار اقامه گردد ؛ لذا ، به چه دليل مىگوييد : بيشتر از ده تازيانه كراهت دارد ؟\r\nصاحب جواهر رحمه الله مىفرمايد : دليل واضح و روشنى بر اين كراهت پيدا نكرديم . « 1 » ما مىگوييم برخلافش نيز دليل داريم ؛ و آن ، روايت حمّاد بن عثمان است كه تعزير را كمتر از چهل مىگفت ؛ « 2 » يا روايت عبيد بن زراره كه تعزير را مناسب با گناه بيان مىكرد . « 3 »\r\nاگر مقصود از تعزير در عبارت محقّق رحمه الله قسم دوّم از تأديب است ، از كجا ده تازيانه را آورديد كه زيادتر از آن را مكروه مىدانيد ؟ روايت ده ضربه در مرسله‌ى صدوق رحمه الله بود كه مىفرمود : « لا يحلّ لوال يؤمن باللَّه واليوم الآخر أن يجلد أكثر من عشرة أسواط إلّافي حدّ » . « 4 » اين روايت در خصوص كودك وارد نشده ، بلكه در مطلق تعزير است ؛ مىگويد : در غير حدّ نبايد بيش از ده تازيانه زد . علاوه بر اين ، « لايحلّ » دلالت و ظهور در حرمت دارد ، چگونه از آن كراهت استفاده مىكنيد ؟\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 444 .\r\n( 2 ) . وسائل الشيعة ، ج 18 ، ص 584 ، باب 10 از ابواب بقية الحدود ، ح 3 .\r\n( 3 ) . همان ، ص 434 ، باب 4 از ابواب حدّ قذف ، ح 3 .\r\n( 4 ) . همان ، ص 584 ، باب 10 از ابواب بقية الحدود ، ح 2 .\r\n","page_name":" 385 ","page_number":385},
  {"content":"\r\n\r\nنظر برگزيده : به نظر ما ، بايد براى مسأله دو صورت باز كرد :\r\nصورت اوّل : ادلّه‌اى كه در بحث‌هاى گذشته تعزير را بر ارتكاب گناه ثابت مىكرد ، بر اين‌جا نيز دلالت دارد . كودك از نظر تعزير خصوصيّتى ندارد ، همان بحث‌هايى كه در باب مطلق تعزير « مادون أربعين » يا « بين عشرة و عشرين » و يا تعزير مناسب با گناه داشتيم ، در اين‌جا نيز مىآيد .\r\nصورت دوّم : اگر تأديب در رابطه‌ى با مسائل اخلاقى ، تربيتى و به مصلحت طفل باشد - ( ظاهراً اين مسأله نظر به همين مطلب دارد ، و در صورت اوّل نبايد مناقشه و اشكالى باشد . مانند اين كه بچّه به حرف پدر و مادرش گوش نمىدهد و آنان را آزار مىدهد و اگر پدر يا ولىّ بخواهد تأديبش كند ، يا مربى بخواهد يتيمى را تربيت كند ، يا معلمى بخواهد بچّه‌اى را تنبيه كند ) - آيا در اين صورت‌ها مىتوان از تازيانه استفاده كرد ؟ روايات زير در اين مورد رسيده است : دو حديث درباره‌ى كودك و يكى درباره‌ى يتيم و چهارمى مربوط به تأديب معلّم است . بايد توجّه داشت دليلى نداريم كه مقدار تعزير در هر سه مورد يكسان باشد ؛ يعنى اگر معلّم حقّ نداشته باشد بيش از سه تازيانه بزند ، پدر نيز بيش از اين مقدار حقّ ندارد .\r\nمحمّد بن يعقوب ، عن الحسين بن محمّد ، عن معلّى بن محمّد ، عن الحسن بن عليّ ، عن حمّاد بن عثمان ، قال : قلت لأبي عبداللَّه عليه السلام في أدب الصّبي والمملوك ، فقال : خمسة أو ستّة ، وأرفق . « 1 »\r\nفقه الحديث : در اين موثّقه ، حمّاد بن عثمان از امام صادق عليه السلام درباره‌ى تأديب صبىّ و مملوك مىپرسد . امام عليه السلام فرمود : پنج يا شش تازيانه ، و ارفاق كن .\r\nآيا از ادب معناى وسيعى به ذهن مىآيد ، به طورى كه آن سنخ از انحرافات را نيز شامل مىگردد يا مقصود كارهاى بچّه‌گانه‌اى است كه نياز به ادب و تربيت دارد ؟ در كلمه‌ى « ارفاق كن » دو احتمال هست : 1 - از بيش از پنج يا شش تازيانه استفاده نكن ؛ 2 - اين تازيانه‌ها را با ملايمت بزن ؛ و خيلى خشن و تند نباشد ؛ كه هر تازيانه به جاى ده تازيانه اثر داشته باشد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 581 ، باب 8 از ابواب بقية الحدود ، ح 1 .\r\n","page_name":" 386 ","page_number":386},
  {"content":"\r\n\r\nآن‌چه را امام راحل رحمه الله در تحرير الوسيله به عنوان بالاترين حدّ احتياط قرار داده‌اند ، مستند به اين روايت است .\r\nو عن عدّة من أصحابنا ، عن أحمد بن محمّد ، عن عثمان بن عيسى ، عن إسحاق بن عمّار ، قال : قلت لأبي عبداللَّه عليه السلام : ربّما ضربت الغلام في بعض ما يجرم ، قال : وكم تضربه ؟ قلت : ربما ضربته مائة فقال : مائة ؟ ! مائة ؟ ! فأعاد ذلك مرّتين ثمّ قال : حدّ الزّنا ، إتّق اللَّه .\r\nفقلت : جعلت فداك فكم ينبغي لي أن أضربه ؟ فقال : واحداً ، فقلت : واللَّه لو علم أنّي لا أضربه إلّاواحداً ما ترك لي شيئاً إلّاأفسد . قال : فاثنين ، فقلت :\r\nهذا هو هلاكي ، قال : فلم أزل اما كسه حتّى بلغ خمسة ثمّ غضب فقال : يا إسحاق إن كنت تدري حدّ ما أجرم فأقم الحدّ فيه ولا تعدّ حدود اللَّه . « 1 »\r\nفقه الحديث : در اين موثّقه ، اسحاق به امام صادق عليه السلام گفت : گاه بچّه را در رابطه‌ى با بعضى از گناهانش كتك مىزنم - مقصود جرم‌هايى است كه حالت بچّگى اقتضا مىكند ، نه گناهان مشترك بين صغير و كبير ؛ لذا ، ظاهرش همان نوع تأديب است - .\r\nامام عليه السلام فرمود : چند تازيانه به او مىزنى ؟ گفتم : گاه تا صد تازيانه . فرمود : صدتا ؟ ! صدتا ؟ ! به اندازه‌ى حدّ زنا ؟ به چه مناسبت حدّ زنا را بر جرم يك بچّه پياده مىكنى ؟ از خدا بترس .\r\nاسحاق گفت : فدايت گردم چند تازيانه مىتوانم به او بزنم ؟ امام عليه السلام فرمود : يكى ، گفت :\r\nاگر بفهمد در مقابل هر جرمى بيش از يك تازيانه نمىزنم ، هيچ چيز براى من باقى نمىگذارد - اين تأييد مىكند سؤال از تعزير مصلحتى و تأديبى است ؛ يعنى كاسه و كوزه را مىشكند و زندگى را به باد مىدهد . -\r\nامام عليه السلام فرمود : حالا كه اين طور است ، پس دو تازيانه بزن . گفت : دو تازيانه نيز فايده ندارد . همين طور اصرار كرد تا امام عليه السلام تعداد تازيانه را به پنج عدد رسانيد و پس از آن ناراحت شد ؛ و فرمود : اگر مىدانى جرمى كه انجام مىدهد با چند تازيانه تناسب دارد ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 339 ، باب 30 از ابواب مقدّمات حدود ، ح 2 .\r\n","page_name":" 387 ","page_number":387},
  {"content":"\r\n\r\nمانعى ندارد آن مقدار تازيانه‌اى كه تشخيص مىدهى پياده كن .\r\nهرچند صدر اين روايت عدد را مشخّص مىكند ، امّا ذيل آن بر قاعده كلّى كه امام رحمه الله فرمود ، دلالت دارد ؛ يعنى ملاك ، تشخيص مصلحت طفل است ؛ نه مصلحت پدر و مادر .\r\nگاه مصلحت ده تازيانه را اقتضا مىكند و گاه بيست تازيانه را . به همان اندازه كه مصلحت اقتضا دارد ، بايد زد ، و بيش از آن جايز نيست . اين روايت نيز دليلى بر خلاف « قيل » و « قول محقّق رحمه الله » « 1 » است كه مىفرمود : كراهت دارد از ده تازيانه تجاوز كند .\r\nمجموع اين دو روايت ، درباره‌ى كودك ظهور دارد كه اسحاق و حمّاد حكم تأديب بچّه‌ى خود را مىپرسند ؛ در يكى بر عدد پنج و شش تكيه شده ، و در ديگرى به مصلحت طفل واگذار شده است .\r\nمحمّد بن يعقوب ، عن محمّد بن يحيى ، عن أحمد بن محمّد ، عن محمّد بن يحيى ، عن غياث بن إبراهيم ، عن أبي عبداللَّه عليه السلام ، قال : قال أمير المؤمنين عليه السلام : أدّب اليتيم ممّا تؤدّب منه ولدك واضربه ممّا تضرب منه ولدك . « 2 »\r\nفقه الحديث : امام امير مؤمنان عليه السلام فرمود : بين فرزند خودت و يتيم در تأديب فرق نگذار ؛ او را ادب كن به آن‌چه فرزندت را تأديب مىكنى ، و بزن همان‌گونه كه فرزندت را مىزنى .\r\nاز اين روايت استفاده مىشود هر حكمى درباره‌ى فرزند انسان از نظر كمّيت ضرب مطرح است ، درباره‌ى يتيم نيز مطرح مىباشد . لذا ، دلالت روايت مربوط به يتيم نيز تمام است .\r\nوعن عليّ بن إبراهيم ، عن أبيه ، عن النّوفلي ، عن السّكوني ، عن أبي عبداللَّه عليه السلام ، إنّ أمير المؤمنين عليه السلام ألقى صبيان الكتّاب ألواحهم بين يديه ليخيّر بينهم ، فقال : أما إنّها حكومة والجور فيها كالجور في الحكم ، أبلغوا\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 932 .\r\n( 2 ) . وسائل الشيعة ، ج 15 ، ص 197 ، باب 85 از ابواب احكام الأولاد ، ح 1 .\r\n","page_name":" 388 ","page_number":388},
  {"content":"\r\n\r\nمعلّمكم إن ضربكم فوق ثلاث ضربات في الأدب اقتصّ منه . « 1 »\r\nفقه الحديث : امام صادق عليه السلام فرمود : بچّه مكتبىها لوح مشق خود را خدمت امير مؤمنان عليه السلام گذاشتند تا بهترين نوشته را انتخاب كند . امام عليه السلام فرمود : اين يك قضاوت است و ظلم در آن ، مانند ظلم در باب حكومت و قضاوت است ؛ آن‌گاه فرمود : به معلّمتان بگوييد : اگر بيش از سه تازيانه در مقام تأديب به شما بزند ، بايد قصاص شود .\r\nاز اين روايت كه درباب معلّم رسيده ، استفاده مىشود : تأديب پدر و معلّم با هم تفاوت دارد . اگر معلّم نمىتواند بيش از سه تازيانه بزند ، دليل نمىشود كه پدر نيز چنين حقّى را ندارد ؛ بلكه مىتواند به اقتضاى مصلحت او را تنبيه كند .\r\nامام راحل رحمه الله احتياط مىكنند تعزير كودك از تعزير بالغ تجاوز نكند ؛ بلكه به آن حدّ هم نرسد ؛ زيرا ، بايد حالت صباوت او مراعات شود ؛ و اين احتياط را نيز از جمله‌ى « ارفق » مىتوان استفاده كرد .\r\nدر تحرير الوسيله اشاره‌اى به حكم معلّم نشده است ؛ و اگر بخواهيم فتوا را به تأديب معلّم نيز سرايت دهيم ، احتياج به تكلّف زيادى است .\r\n\r\nانواع تعزير\r\nبه تناسب بحث تعزير ، اين سؤال مطرح است كه آيا تعزير فقط در ضرب و تازيانه خلاصه مىشود و به مجازات بدنى اختصاص دارد يا مىتواند معناى اعمّى داشته باشد كه موارد زندانى كردن مجرم ، جريمه‌ى مالى ، محروم كردن از بعضى از مناصب يا مباحات ، يا قطع شهريه و . . . را نيز شامل مىگردد ؟\r\nدو مطلب مسلّم است و جاى ترديد و اشكالى در آن‌ها نيست .\r\nمطلب اوّل : در باب حدود اگر بَنا شد به زانى صد تازيانه بزنند ، نمىتوان به جاى تازيانه او را زندان يا جريمه‌ى مالى كرد . به بيان ديگر ، حاكم شرع و ولى فقيه نمىتواند اعمال نظر كند و بگويد : من مصلحت مىدانم به فلان زانى صدوپنجاه تازيانه بزنيد ؛ چنين حقّى براى ولىّ فقيه نيست . او از كجا مىفهمد به جاى اين تازيانه‌ها ، زندان يا جريمه‌ى\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 582 ، باب 8 از ابواب بقية الحدود ، ح 2 .\r\n","page_name":" 389 ","page_number":389},
  {"content":"\r\n\r\nمالى مىتواند جايگزين شود ؟\r\nحدّ در شريعت يعنى چيزى معيّن كه كمتر يا بيشتر از آن جايز نيست ؛ لذا ، توهّم اين مطلب كه حدود به اختيار و بر طبق تشخيص او است ، توهّمى بىجا مىباشد .\r\nمطلب دوّم : در باب تعزير مثلًا در مورد تأديب كودكان ، اگر انسان به جاى تازيانه به او سيلى بزند و از دست استفاده كند ، آيا با رواياتى كه در اين‌باره رسيده بود ، منافات دارد ؟\r\nاز روايت اسحاق بن عمّار كه مىگفت : « ربما ضربت الغلام في بعض مايجرم » « 1 » آيا مىفهميم تأديب غلام و فرزند منحصر به تازيانه است ؟ به گونه‌اى كه اگر با دست او را زد ، با مضمون روايت منافات داشته باشد ؟ نمىتوانيم ادّعاى منافات به اين مقدار داشته باشيم .\r\nدليل تعميم تعزير\r\nآيا مىتوان تعزير را از خصوص‌مجازات بدنى به جريمه‌ى مالى ، زندانى كردن و . . . تعميم داد ؟\r\nممكن است بگوييد : روايات مختلفى كه در باب تعزير بررسى كرديم ، در مورد تازيانه بود ؛ از امام عليه السلام پرسيده شد : « كم التعزير ؟ فقال : مادون الحدّ » « 2 » يا « ما بين العشرة إلى العشرين » ؛ « 3 » اين روايات ظهور در اين دارد كه تعزير منحصراً بايد از راه زدن تازيانه اجرا گردد ، چگونه مىتوان بر خلاف اين ظهور عمل كرد و حكم به تعميم داد ؟\r\nدر جواب مىگوييم : روايات مطلقى داريم كه حكم را به مطلق تعزير مترتّب كرده است ؛ مانند « من افترى على مملوك عزّر لحرمة الإسلام » « 4 » « عُزّر » يعنى بايد تعزير و تأديب شود ؛ فرقى بين تعزير و تأديب نيست هرچند روايت فقه‌الرضا تأديب را براى كودك و تعزير را براى بالغ به كار برده است ؛ « 5 » زيرا ، در روايات و كلمات فقها به يك معنا به كار رفته است و گاه با حرف عطف ، كنار هم به عنوان عطف تفسيرى مىآورند .\r\nبا توجّه به اين‌گونه روايات كه تعزير را مطلق آورده است ، مىتوان گفت : رواياتى كه براى تعزير مقدار مشخّص كرده ، معنايش اين است كه اگر تعزير بخواهد از راه تازيانه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 339 ، باب 30 از ابواب مقدمات الحدود ، ح 2 .\r\n( 2 ) . همان ، ص 583 ، باب 10 از ابواب بقية الحدود ، ح 1 .\r\n( 3 ) . همان ، ح 3 .\r\n( 4 ) . همان ، ص 436 ، باب 4 از ابواب حدّ قذف ، ح 12 .\r\n( 5 ) . مستدرك الوسائل ، ج 18 ، ص 194 ، باب 6 از ابواب بقية الحدود ، ح 1 .\r\n","page_name":" 390 ","page_number":390},
  {"content":"\r\n\r\nاقامه گردد ، بايد كمتر از چهل يا بيست و . . . باشد ؛ امّا روايت حمّاد بن عثمان دلالت ندارد كه تعزير حتماً بايد به تازيانه باشد ؛ و همين‌طور روايت عبيد بن زراره ، كه تعزير را متناسب با گناه حدّدار آن معرّفى مىكرد نيز مربوط به جايى است كه بخواهيم تازيانه بزنيم .\r\nدو راه براى تعميم تعزير و عدم اختصاصش به تازيانه گفته‌اند :\r\n1 - تمسّك به اطلاقات\r\nدر باب تعزير اطلاقاتى داريم ؛ مقيّداتى كه وارد شده مىتواند اين اطلاقات را به اين مقدار تقييد كند كه اگر تعزير به تازيانه محقّق شد ، بايد كمتر از چهل يا بيست يا كمتر از حدّ مناسب با گناه باشد ؛ امّا دلالتى ندارد كه تعزير بايد به تازيانه باشد و به چيز ديگر امكان ندارد ؛ چه‌بسا جريمه‌ى نقدى براى يك بازارى آثار تأديبى بيشترى از تازيانه داشته باشد .\r\nبه عبارت ديگر ، روايت حمّاد بن عثمان و غير آن دو ، جهت تقييدى ندارد ؛ يعنى روايات مطلقه را مقيّد به سوط و تازيانه كند و سوط و تازيانه را نيز به كمتر از چهل و مانند آن تقييد بزند . نمىتوان اين دو جهت را از روايات تقييد استفاده كرد ؛ بلكه استنباط ما اين است كه اگر بخواهد تعزير با تازيانه اقامه شود ، بايد كمتر از فلان مقدار باشد . دو روايت در تأييد اين ادّعا داريم :\r\nمحمّد بن عليّ بن الحسين بإسناده ، عن ابن أبي عمير ، عن حفص بن البختري ، عن أبي عبداللَّه عليه السلام ، قال : اتي أمير المؤمنين عليه السلام برجل وجد تحت فراش رجل فأمر به أمير المؤمنين عليه السلام فلوّث في مخرأة . « 1 »\r\nفقه الحديث : امام صادق عليه السلام فرمود : مردى را نزد امير مؤمنان عليه السلام آوردند كه او را در رختخواب مردى ديگرى يافته بودند . امام عليه السلام دستور داد : او را به محل فاضلاب ببريد و به نجاست آلوده كنيد .\r\nاين روايت شاهد اين است كه تعزير به تازيانه اختصاص ندارد ؛ بلكه ممكن است از راهى ديگر مجرم را تأديب كرد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 424 ، باب 6 از ابواب حدّ لواط ، ح 1 .\r\n","page_name":" 391 ","page_number":391},
  {"content":"\r\n\r\nوبهذا الإسناد قال : قضى النّبي صلى الله عليه و آله فيمن سرق الثمار في كُمّه ، فما أكلوا منه فلا شيء عليه و ما حمل فيعزّر ويغرم قيمته مرّتين . « 1 »\r\nفقه الحديث : سكونى گفت : امام صادق عليه السلام فرمود : رسول خدا صلى الله عليه و آله درباره‌ى مردى كه ميوه‌ها را مىدزديد - ( « كُم با ضمّه‌ى كاف به معناى آستين و با كسره « كِم » به ميوه‌اى گويند كه هنوز پوست و غلاف خود را از دست نداده است ؛ مانند « بادام » وقتى « چغاله » باشد ) . - فرمود : هرچه از آن ميوه‌ها را خورده است ، چيزى بر عهده‌ى سارق نيست ؛ و آن‌چه را با خود برداشته تأديب شده و دو برابر قيمتش را مىپردازد .\r\nعلّت جمع بودن « أكلوا » با وجود وحدت سارق چيست ؟ ممكن است بگوييم : يعنى در آن‌چه صاحبان ميوه از دست سارق گرفته و خورده‌اند ، غرامتى به عهده‌ى سارق نيست ؛ و ممكن است بگوييم : روايت ناظر به حقّ المارّه است ؛ يعنى آن‌چه پاى درخت به عنوان حقّ مارّه خوردند ، حساب و غرامتى ندارد ؛ ولى آن‌چه را سارق با خود برداشته ، بايد دو برابر جبران كند .\r\nاگر در اين روايت « فما أكل منه » باشد كه مرحوم فيض در وافى « 2 » اين‌گونه آورده ، ايشان در نقل روايات دقّت مىكرده است ؛ از اين رو ، ضبط او در درجه‌ى اوّل است ، و على القاعده همين نقل صحيح است ؛ زيرا ، در روايت جماعتى فرض نشده تا ضمير جمع به آنان برگردد . معناى روايت بر اساس اين نقل چنين مىشود : آن‌چه را سارق از ميوه‌هاى چيده شده خورده است ، ضامن نيست ؛ زيرا ، حق‌ّالمارّه است ، ولى آن‌چه را برده ، بايد دو برابر غرامت بپردازد .\r\nاستدلال به روايت بر مطلوب ما در صورتى صحيح است كه تعزير سارق به پرداخت قيمت دو برابر باشد ؛ والّا اگر « عزّر » باشد ؛ يعنى با تازيانه تنبيه شود و دو برابر قيمت را بپردازد ، روايت مؤيّد ما نخواهد بود . و « يغرم قيمته مرّتين » بر اين فرض ، چنين معنا مىشود : اگر ميوه‌هاى نارس چيده نمىشد ، بزرگ شده حجم بيشترى پيدا مىكرد و قيمت آن دو برابرمىگشت .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 516 ، باب 23 از ابواب حدّ سرقت ، ح 2 .\r\n( 2 ) . الوافى ، ج 15 ، ص 432 .\r\n","page_name":" 392 ","page_number":392},
  {"content":"\r\n\r\nاين توجيه در معناى روايت صحيح است ، ولى عبارت فصيح نيست ؛ بگويد : « يغرم قيمته مرّتين » بايد مىگفت : « يغرم قيمته ضعفين » « قيمت دو برابر » نه « قيمت دوبار » . به نظر مىرسد « مرّتين » متعلّق به « يغرم » باشد نه به قيمت ، يعنى دوبار به غرامت دادنش حكم مىشود ؛ يك‌بار به قيمت فعلى و يك حكم به غرامت اضافه يعنى يك برابر قيمت فعلى . البته در هر دو صورت نتيجه يكى مىشود .\r\nحقّ در اين روايت ، عدم دلالت بر مطلوب ما است ؛ زيرا ، اگر مىتوانستيم ثابت كنيم تعزير به غرامت دادن محقّق مىگردد ، مؤيّد ما بود ؛ ولى ظاهر روايت بر مطلبى دلالت دارد كه در سرقت‌هاى معمولى نيز وجود دارد ؛ يعنى اگر كسى با شرايط ، دزدى كند ؛ بايد حدّ سرقت در موردش اجرا و به پرداخت مال مسروقه نيز محكوم گردد . در مورد دزد ميوه‌ها چون شرايط اجراى حدّ را ندارد ، لذا به جاى حدّ ، تعزير مىشود ؛ و به پرداخت دو برابر قيمت فعلى نيز به عنوان ضمان محكوم مىگردد .\r\nمرحوم مجلسى رحمه الله در مرآت العقول مىفرمايد : هيچ يك از اصحاب به اين روايت عمل نكرده است . « 1 » شايد نظر ايشان به غرامت مرّتين باشد . به هر حال ، اعراض اصحاب سبب وهن آن مىگردد .\r\nنظر برگزيدها : به نظر ما ، روايت حفص بخترى مؤيّد اطلاقات است ؛ لذا ، مىتوان تعزير را از تازيانه به حبس ، جريمه‌ى مالى و . . . نيز تعميم داد .\r\nبعضى گفته‌اند : در تعزير يك جهت شدّتى نيز ملاحظه شده است ، مىگوييم : اين جهت عامّ در تازيانه و زندان و جرايم و محروم كردن از مزاياى اجتماعى نيز وجود دارد و صادق است .\r\n2 - استفاده از ولايت مطلقه‌ى فقيه\r\nبرخى گفته‌اند : فقيه مىتواند با استفاده از ولايت مطلقه‌ى فقيه هر نوع تأديبى را كه صلاح مىداند در حقّ مجرم پياده كند .\r\nاين راه به نظر ما صحيح نيست ؛ هرچند ولايت فقيه يكى از امور مسلّم در شريعت\r\n\r\n\r\n","description":"","footnote":"\r\n( 1 ) . مرآت العقول ، ج 23 ، ص 359 .\r\n","page_name":" 393 ","page_number":393},
  {"content":"\r\n\r\nاسلام است ؛ زيرا ، لازمه‌ى حكومت اسلامى وجود چنين اقتدارى براى ولى فقيه در عصر غيبت است . امّا تحديد ولايت فقيه به امور جزئى غير مهم ناشى از عدم وقوف به عمق مسائل اسلام و جنبه‌هاى سياسى آن است .\r\nكوتاه بودن دست روحانيت از حكومت و در زير سلطه‌ى طاغوت واقع شدن بعد از خلافت امير مؤمنان عليه السلام تاكنون ، سبب شده اين مسأله به صورت كافى مورد توجّه و بررسى واقع نشود .\r\nپيامبر اكرم صلى الله عليه و آله تشكيل حكومت داد ، در آيه‌ى أَطِيعُواْ اللَّهَ وَأَطِيعُواْ الرَّسُولَ « 1 » ، قسمت أَطِيعُواْ الرَّسُولَ در رابطه‌ى با حكومت است ؛ و گرنه در مسائل شرعى كه اطاعت از رسول نمىكنيم ؛ كسى كه نماز مىخواند ، نمازش اطاعت از پيامبر نيست . پيامبر به عنوان يك مبلّغ مىگويد : أَقِيمُواْ الصَّلَوةَ « 2 » ، او مىگويد : خدا فرمود : أَقِيمُواْ الصَّلَوةَ ، خدا گفته امر مولوى است نه ارشادى ؛ لذا ، كسى كه نماز ، روزه ، حجّ ، جهاد و جنبه‌هاى شرعى را رعايت مىكند ، از خدا اطاعت كرده است .\r\nاز اين رو ، معناى أَطِيعُواْ الرَّسُولَ يعنى از او اطاعت كنيد از آن جهت كه امام و ولىّ مسلمانان و حاكم بر آنان است . حكومت رسول غير از حكومت طاغوت است ؛ پشتوانه‌ى آن دستورات خداوند مىباشد . بنابراين ، بايد نظراتش اجرا شده و جامعه‌ى اسلامى تحت زعامت و رهبرى او قرار گيرد .\r\nاگر بخواهيم اسلام پيشرفت كرده و رشد داشته باشد ، بايد تشكيل حكومت داد ؛ و حكومت نيز پشتوانه‌ى قدرت داشته باشد . هر علّتى كه سبب شده بود در زمان پيامبر اكرم صلى الله عليه و آله به تشكيل حكومت نياز پيدا كنند ، امروز نيز همان علّت سبب تشكيل حكومت است ؛ امّا لازمه‌ى تشكيل حكومت در عصر غيبت اين نيست كه تعزيرات به اختيار فقيه باشد . اگر چنين است ، بايد امر حدود را نيز به اختيار و صلاحديد او واگذار كنيم . اگر مصلحت ديد ، مىتواند زانى را به جاى صد تازيانه ، زندانى كنند و يا از او جريمه‌ى مالى بگيرند .\r\n\r\n\r\n","description":"","footnote":"\r\n( 1 ) . سوره‌ى نساء ، 59 .\r\n( 2 ) . سوره‌ى بقره ، 43 .\r\n","page_name":" 394 ","page_number":394},
  {"content":"\r\n\r\nولايت فقيه با اختيارات وسيع و گسترده در جاى خود مسلّم است ، ولى لازمه‌اش اين نيست كه هرچه را او مصلحت مىبيند ، در باب تعزير و حدود پياده شود . ملازمه‌اى بين اين دو مطلب نيست .\r\nاگر در ذيل روايت حمّاد مىخوانديم : « على ما يراه الحاكم من ذنب الرجل وقوّة بدنه » ، « 1 » به اين معنا نيست كه هرچه را حاكم مصلحت مىبيند - هر چند در رابطه با تازيانه نباشد ، مانند اين كه به جاى تازيانه پول و زندان و امثال آن مطرح باشد - صحيح است .\r\nبه نظر مىرسد مسأله ولايت فقيه و تعميم تعزير از تازيانه به غير آن دو مسأله جداى از هم هستند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 584 ، باب 10 از ابواب بقية الحدود ، ح 3 .\r\n","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\n\r\nبخش سوم : حدّ مسكر\r\n\r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\n[ شرائط ثبوت الحدّ على شرب المسكر والفقّاع 
  ]\r\n[ مسألة 1 - وجب الحدّ على من تناول المسكر أو الفقّاع وإن لم يكن مسكراً به شرط أن يكون المتناول بالغاً عاقلًا بالحكم والموضوع ، فلا حدّ على الصبيّ والمجنون والمكره ، والجاهل بالحكم والموضوع أو أحدهما إذا أمكن الجهل بالحكم في حقّه . 
  ]\r\n\r\nشرايط ثبوت حدّ بر شرب مسكر و فقّاع\r\nاقامه‌ى حدّ شرب خمر بر كسى كه شراب يا آب‌جو تناول كند ، واجب است ؛ هرچند آب‌جو مسكر هم نباشد ؛ به شرط اين كه نوشنده بالغ ، مختار و عالم به حكم و موضوع باشد . بنابراين ، بر كودك ، ديوانه ، مكرَه و جاهل به حكم و موضوع يا يكى از اين دو حدّى نيست ؛ اگر جهل به حكم در حقّش ممكن باشد .\r\n\r\nحرمت مسكر\r\nتناول مسكر و نوشيدن آن در اسلام و بلكه در تمام اديان الهى به حسب رواياتى كه داريم ، حرام است . در اسلام اين حكم ضرورى بوده ، و در روايات متعدّدى ذكر شده است :\r\nخداوند در هيچ دينى و در هيچ ملّتى شرب خمر را حلال نكرده است . « 1 »\r\nاگر اين حكم از ضروريات اسلام هم نباشد ، لااقلّ از ضروريّات فقه اسلام هست ؛ حتى علماى اهل سنّت كه در نجاست آن ترديد دارند ، حرمتش در نظرشان مسلّم است و مىگويند : حرمت شرب ربطى به مسأله‌ى نجاست ندارد .\r\nما براى اثبات حرمت شرب مسكر نيازمند اقامه‌ى دليل نيستيم ؛ بلكه ثبوت حدّ بر شرب مسكر بهترين دليل بر ثبوت حرمتش است ؛ و گرنه معنا ندارد خداوند بر يك عمل غير حرام و مباح حدّ معيّن كند .\r\nمرحوم امام در عبارت تحرير الوسيله دو عنوان را موجب حدّ دانسته ، يكى تناول مسكر ، و ديگرى تناول فقّاع ؛ با آن كه فقّاع يا هميشه و يا به‌طور غالب عنوان مسكريّت ندارد .\r\n\r\n\r\n","description":"","footnote":"\r\n( 1 ) . الكافى ، ج 1 ، ص 148 ، ح 15 ؛ و ج 6 ، ص 395 ، ح 1 و 2 و 3 .\r\n","page_name":" 399 ","page_number":399},
  {"content":"\r\n\r\n\r\nمقصود از مسكر\r\nبراى شناخت معناى مسكر و اسكار بايد به عرف مراجعه كرد ؛ زيرا ، موضوعاتى كه در لسان دليل اخذ مىشود ، بر دو نوع است : يك‌بار موضوع از ماهيات مخترعه‌ى شرعى است مانند صلاة ، حجّ ، زكات ؛ كه در اين موضوع‌ها بايد به شارع مراجعه شود ؛ خواه به حقيقت شرعى معتقد باشيم يا به حقيقت متشرعه .\r\nيك دسته هم از موضوعات عرفى هستند و به شارع ربطى ندارد ؛ مثلًا اگر بگويد : دم نجس است يا « الخمر حرام » يا « المسكر حرام » ، خون و خمر و مسكر حقايقى نيستند كه به شارع ارتباط داشته باشند ، بلكه عرف بايد معناى آن‌ها را روشن كند ؛ حاكم در اين باب عرف است .\r\nبعضى از فقها خواسته‌اند براى مسكر تعريفى ارائه كنند ؛ كه به نظر ما لازم نيست اين تعريف‌ها را دنبال كنيم و بر آن‌ها دليل بياوريم . اگر عرف با آن‌ها موافق نيست ، وجهى ندارد آن‌ها را به عنوان پايه و ملاك تعريف مسكر قرار دهيم .\r\nعدّه‌اى در تعريف مسكر گفته‌اند : چيزى است كه تناولش سبب مىشود صحبت‌هاى كسى كه آن را مىنوشد ، بدون ربط و نظام گردد ؛ به تعبير ديگر ، پرت و پلا بگويد و حرف‌هاى نامربوط بزند ؛ اسرار و مكتوماتش رابروز بدهد ؛ گويا ملكاتش ظهور پيدا مىكند .\r\nجمعى گفته‌اند : مسكر چيزى است كه عقل را تغيير مىدهد همراه با يك حالت سرور فوق العاده كه براى شارب خمر حاصل مىشود ؛ و تفاوتش با مواد مخدّر و مُرقد اين است كه آن‌ها در عقل تغيير ايجاد مىكند ، ولى حالت سرور را به دنبال ندارد .\r\nبه گفته‌ى صاحب جواهر رحمه الله « 1 » اين تعريف‌ها را نبايد ملاك قرار داد . اين مسأله امرى عرفى است ؛ و عرف ، بين مسكر و خواب‌آور و مخدّر فرق مىگذارد . يكسرى از اشيا را به عنوان مخدّر مىشناسد از آن جهت كه حالت تخدير ايجاد مىكند ؛ مانند ترياك و . . . ؛ عرف اين‌ها را مسكر نمىداند ؛ و همين‌طور بعضى از چيزهايى كه خواب‌آورند مانند كپسول‌ها و قرص‌هاى مرقد و خواب‌آور ، كه اين‌ها نيز از دايره‌ى مسكرات خارج‌اند ؛\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 449 .\r\n","page_name":" 400 ","page_number":400},
  {"content":"\r\n\r\nمسكر در مقابل مخدّر و مرقد معناى ديگرى دارد كه از آن به مستى تعبير مىكنند ؛ و در هر لغتى براى آن لفظى وضع كرده‌اند .\r\n\r\nمقصود از تناول\r\nتناول معنايى اعمّ از اكل و شرب دارد ؛ لذا ، نبايد تصوّر كرد معناى تناول و شرب يكى است ؛ و آن‌گاه بحث كنيم در چه مواردى شرب صادق است و در كجا صادق نيست ؟ مثلًا در زمان ما بعضى از آمپول‌ها جنبه‌ى تخديرى ، و تعدادى جنبه‌ى مُرقدى و ( خواب‌آورى ) دارند ؛ اگر آمپولى باشد كه با تزريق آن حالتى پيدا شود درست مانند همان حالتى كه از شرب خمر حاصل مىشود ، تناول مسكر صادق است ؛ امّا « شرب » صدق نمىكند ؛ زيرا ، تناول از ماده‌ى « نيل » است ؛ يعنى به چيزى برسد و ارتباط پيدا كند . اين ارتباط با مسكر گاه از طريق شرب حاصل مىشود و گاه از طريق تزريق ، يا از طريق قليان كشيدن و مانند آن .\r\nبايد توجّه داشت عنوان « تناول » در عرف امروز در مورد آشاميدنىها به كار نمىرود .\r\nدر اين‌جا عرف ملاك نيست ؛ زيرا ، به معناى اصلى آن واقف نيست ؛ و گرنه با توجّه به معناى حقيقى آن ، فرقى بين « شرب المسكر » و « تناول المسكر » نمىگذارد .\r\nدر بعضى از روايات ، حكم بر روى « شرب مسكر » رفته ، ولى بعضى از آن‌ها خالى از عنوان شرب است ؛ اگر بر عنوان شرب خمر تكيه كنيد ، در مورد اصطباغ و تريد كردن نان در خمر ، شرب صادق نيست ؛ در حالى كه تناول خمر صادق است .\r\nدر عنوان تناول از نظر فروع و فروضش بحث‌هايى شده ، قدر متيقّن و مصداق روشنش نوشيدن مسكر است ؛ ولى در كلمات فقها در دايره‌اى وسيع‌تر از اين مقدار مطرح است ؛ مثلًا در كلام مرحوم محقّق رحمه الله مىبينيم : « شرطنا التناول ليعمّ الشرب والاصطباغ وأخذه ممزوجاً بالأغذية والأدوية » « 1 » اصطباغ يعنى تريد كردن مانند خورد كردن نان در آب‌گوشت ، كه انسان فقط نان را همراه با رطوبت آبگوشت مىخورد ؛ اگر چنين عملى را با شراب انجام دهد ، نان را آلوده‌ى به مسكر مىخورد . به عبارت ديگر ، اصطباغ يعنى\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 949 .\r\n","page_name":" 401 ","page_number":401},
  {"content":"\r\n\r\nچيزى را خورشت و قاتق نان قرار دادن ؛ مثال ديگرش نان را در خمر زدن كه رنگ خمر به خود مىگيرد .\r\nاز اين رو ، اگر كسى خمر را به صورت اصطباغ مصرف كرد ، بدون اشكال از مصاديق تناول مسكر است . شاهدش اين است كه اگر به كسى كه آب گوشت را به صورت تريد خورده ، بگويند چه خوردى ؟ و او جواب دهد : آبگوشت خوردم ؛ در اين كلام صادق است .\r\nبه او نمىگويند : دروغ مىگويى ؛ تو نان را با رنگ آبگوشت خوردى .\r\nاز نظر عرفى مىگويد : آبگوشت خوردم ؛ هرچند آبگوشت مايع است و آن را نياشاميده و به صورت تريد خورده است ؛ ولى تناول صدق مىكند . در باب مسكر نيز اگر به اين صورت مصرف شود ، تناول صادق است .\r\nصورت امتزاج را در مسائل بعدى كه در تحرير الوسيله به‌طور مشروح بحث كرده ، خواهيم گفت .\r\nدر بعضى از افعال ، تناول صدق نمىكند ؛ مثلًا كسى مسكر را به بدنش بمالد يا معجونى از مسكر و غير آن را به سرش ببندد . امّا سؤال اين است كه اگر مسكر را از راه مخرج به داخل بدن وارد كند ، آيا در احتقان به مسكر ، تناول صادق است ؟ به نظر ، اين‌جا از نظر عرف تناول صدق نمىكند .\r\nاستنشاق مسكر اگر به صورتى باشد كه از راه بينى به حلق وارد شود ، تناول صدق مىكند . شاهدش باب روزه است كه اين نوع استنشاق مفسد صوم است ؛ زيرا ، شُرب آب صادق است ، هرچند از طريق بينى محقّق شده است . ولى اگر انسان يقين دارد كه استنشاق خمر سبب نمىشود مسكر وارد حلق گردد يا اين معنا مشكوك باشد ، در صدق تناول اختلاف است . بعضى از فقها آن را از مصاديقش شمرده‌اند ، و برخى آن را مصداق تناول نمىدانند .\r\nبا مراجعه‌ى به عرف مىبينيم در صورتى كه يقين به عدم وصول مسكر به داخل بدن دارد ، تناول را صادق نمىدانند ؛ و در صورت شكّ در رسيدن به جوف ، شك در تحقّق تناول است ، كه سبب مىشود دليل وجوب حدّ آن را شامل نگردد - در باب روزه گفته‌اند :\r\nدر مورد استنشاق آب اگر « شرب الماء » صادق بود ، روزه باطل ؛ و گرنه صحيح است - .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nاگر آردى را با مسكر خمير كرد و آن را پخت ، در اين كه خوردن چنين نانى از جهت نجاست حرام است ، بحثى نيست ؛ امّا آيا پختن ، سبب طهارت آن مىگردد يا نه ؟ مربوط به بحث مطهّرات است . آن چه در اين‌جا مهم است ، صدق تناول مسكر و عدم آن است . اين مورد با تريد كردن نان در مسكر فرق مىكند ؛ در اين‌جا عرفاً نمىگويند : خمر را تناول كرد . شاهدش خمير كردن آرد با آب است . پس از پختن نان ، كسى نمىگويد : آب تناول كرد ، و فرقى ميان آب و مسكر در اين جهت نيست .\r\nشاهدى ديگر : اگر كسى نذر كرد آب تناول كند ، با خوردن نان وفاى به نذر نكرده است ؛ در مورد خمير كردن آرد با مسكر و پختن آن نيز همين مطلب جارى است . توجّه داشته باشيد بحث روى تناول نان نيست . تناول نان حدّ ندارد ؛ بلكه صحبت روى تناول مسكر است . اگر خوردن نانى كه در خميرش مسكر به كار رفته تناول مسكر باشد ، حدّ دارد والّا نه .\r\n\r\nمقصود از فقّاع\r\nدر ماهيّت و حقيقت فقّاع بحث‌هاى زيادى در كتاب طهارت و نجاست مطرح است . فقّاع مايعى است كه از جو ساخته مىشود و عنوان خمر و مانند آن بر اين مايع تطابق ندارد ؛ در بيشتر مواقع حالت اسكار هم در آن نيست .\r\nفقّاع در زمان ائمّه عليهم السلام در بين اهل تسنّن رواج داشته است و روايات زيادى از ائمّه عليهم السلام رسيده كه در آن‌ها اصرار بر منع از نوشيدن آن است ؛ و در پاره‌اى از آن‌ها گفته‌اند :\r\n« الفقّاع خمر استصغرها الناس » « 1 » فقّاع حرام است ؛ مردم آن را كوچك شمرده و به حساب نياورند ؛ و در رديف خمر قرار ندادند .\r\nبه‌عقيده‌ى اماميّه ، فقّاع نجس و تناولش حرام و موجب ترتّب حدّ يعنى هشتاد تازيانه است ؛ خواه سبب سكر و مستى باشد يا نه . به طور كلّى نبايد فقّاع را يكى از مصاديق مسكر قرار داد ؛ بلكه تناول فقّاع عنوانى است در برابر عنوان تناول مسكر ، و بر هر كدام نيز هشتاد تازيانه ثابت است .\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 292 ، باب 28 از ابواب اشربه‌ى محرمه ، ح 1 .\r\n","page_name":" 403 ","page_number":403},
  {"content":"\r\n\r\nنظرى بر روايات باب مسكر\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن [ و 
  ] عليّ بن النّعمان ، عن أبي الصّباح الكناني ، عن أبي عبداللَّه عليه السلام ، قال : كلّ مسكر من الأشربة يجب فيه كما يجب في الخمر من الحدّ . « 1 »\r\nفقه الحديث : در اين صحيحه ، امام صادق عليه السلام فرمود : بر هر مسكر مايعى حدّى كه بر خمر مترتّب است ، واجب مىشود .\r\nدر اين روايت حكم و حدّ را بر روى شرب خمر نبرده ، هرچند در كتاب اللَّه حكم روى خمر رفته است : إِنَّمَا الْخَمْرُ وَالْمَيْسِرُ وَالْأَنصَابُ وَالْأَزْلمُ رِجْسٌ مّنْ عَمَلِ الشَّيْطنِ فَاجْتَنِبُوهُ . « 2 »\r\nروايت ناظر به اين است كه خمر موضوعيّت ندارد ؛ بلكه هر مايع مسكرى چنين حدّى را دارد ؛ و امام راحل رحمه الله نيز در مسأله‌ى دوّم به انواع و اقسام خمرها و شراب‌ها اشاره مىكنند .\r\n2 - وعنه ، عن ابن مسكان ، عن سليمان بن خالد ، قال : كان أمير المؤمنين عليه السلام يجلد في النبيذ المسكر ثمانين كما يضرب في الخمر ، ويقتل في الثّالثة كما يقتل صاحب الخمر . « 3 »\r\nفقه الحديث : در اين صحيحه ، سليمان بن خالد مىگويد : امير مؤمنان عليه السلام هشتاد تازيانه‌اى كه در باب خمر پياده مىكرد ، در مورد نبيذ مسكر نيز مىزد . - ظاهراً نبيذ از كشمش گرفته مىشود - .\r\nدر روايت سابق « كلّ مسكر من الأشربة » داشت كه در آن روايت ، شربى نيز مطرح بود ؛ ولى در اين روايت چنين مطلبى نيست . ليكن از خارج مىدانيم كه بايد تناول نبيذ مسكر محقّق شده باشد كه بر آن تازيانه و حدّ مترتّب گردد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 473 ، باب 7 از ابواب حدّ مسكر ، ح 1 .\r\n( 2 ) . سوره‌ى مائده ، 90 .\r\n( 3 ) . وسائل الشيعة ، ج 18 ، ص 478 ، باب 11 از ابواب حدّ مسكر ، ح 13 .\r\n","page_name":" 404 ","page_number":404},
  {"content":"\r\n\r\nدر اين روايت آمده است : « عن سليمان بن خالد ، قال : كان أمير المؤمنين عليه السلام . . . » ، سليمان بن خالد از شاگردان امام باقر و صادق عليهما السلام است و نمىتواند بدون واسطه از امير مؤمنان عليه السلام حكايت كند ؛ لذا ، بايد اين حكايت مستند به امام معصوم عليه السلام باشد .\r\nدر مباحث گذشته به‌طور مكرّر به اين نكته اشاره كرديم ، اگر امام معصومى فعل امامى ديگر را حكايت كند و مقصودش از اين حكايت قصّه گويى نباشد ، بلكه درصدد بيان حكم باشد و آن را به صورت حكايت افاده كند ، مىتوانيم به اطلاق كلام امام عليه السلام كه در مقام بيان حكم است ، تمسّك كنيم .\r\nاز اين روايت استفاده مىشود نبيذ بر دو قسم است : الف : نبيذ مسكر ، ب : غير نبيذ مسكر ؛ و درباره‌ى نبيذ مسكر حدّ اجرا مىگردد . از اين نكته در آينده براى حلّ تعارض در باب نبيذ استفاده مىكنيم .\r\n3 - وعن محمّد بن يحيى ، عن أحمد بن محمّد ، عن الحسن بن عليّ ، عن إسحاق بن عمّار ، عن أبي بصير ، عن أحدهما عليهما السلام قال : كان عليّ عليه السلام يضرب في الخمر والنبيذ ثمانين الحديث . « 1 »\r\nفقه الحديث : در اين موثّقه امام عليه السلام فرمود : امير مؤمنان عليه السلام در خمر و نبيذ هشتاد تازيانه مىزند .\r\n4 - محمّد بن يعقوب ، عن عليّ بن إبراهيم ، عن أبيه ، عن ابن أبي عمير ، عن حمّاد بن عثمان ، عن بريد بن معاوية ، قال : سمعت أبا عبداللَّه عليه السلام يقول : إنّ في كتاب عليّ عليه السلام : يُضرب شارب الخمر ثمانين وشارب النّبيذ ثمانين . « 2 »\r\nفقه الحديث : در اين صحيحه ، بريد بن معاويه مىگويد از امام صادق عليه السلام شنيدم فرمود :\r\nدر كتاب امير مؤمنان عليه السلام چنين نوشته است : به شارب خمر و شارب نبيذ هشتاد تازيانه زده شود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 2 .\r\n( 2 ) . همان ، ح 1 .\r\n","page_name":" 405 ","page_number":405},
  {"content":"\r\n\r\nروايات منافى\r\nدر مقابل اين روايات ، دو روايت زير وجود دارد :\r\n1 - محمّد بن الحسن بإسناده عن الحسين بن سعيد ، عن محمّد بن الفضيل ، عن أبي الصباح الكناني ، عن أبي عبداللَّه عليه السلام في حديث : قلت : أرأيت إن اخذ شارب النّبيذ و لم يسكر أيُجلد ؟ قال : لا . « 1 »\r\nسند حديث : صاحب جواهر رحمه الله « 2 » اين روايت را صحيحه معرّفى مىكند ؛ ليكن محمّد بن فضيل بين ثقه و غير ثقه مشترك است و قرينه‌اى نداريم كه مقصود از اين عنوان همان فرد ثقه باشد .\r\nفقه الحديث : ابوالصباح كنانى از امام صادق عليه السلام پرسيد : اگر مردى را دستگير كنند كه نبيذ آشاميده ، ولى مست نشده است ؛ آيا او را تازيانه مىزنند ؟ امام عليه السلام فرمود : نه .\r\nنكته : مقصود از تناول مسكر ، چيزى است كه شأنيّت اسكار داشته باشد ؛ لذا ، اگر كسى به سبب اعتياد به شرب خمر ، يا خصوصيّت مزاجىاش مست هم نشود ولى طبيعت آن مايع مست‌كننده باشد ، موجب حدّ است .\r\nشيخ طوسى رحمه الله اين روايت را به علّت موافقت با عامّه حمل بر تقيّه كرده است . « 3 »\r\nممكن است بگوييم در جمله‌ى « إن اخذ شارب النبيذ و لم يسكر » فاعل « يسكر » ضميرى است كه به نبيذ برمىگردد ؛ يعنى نبيذ غير مسكر خورده است . شاهدش روايت سليمان بن خالد است كه فرمود : « يجلد في النبيذ المسكر » . « 4 » همانطور كه قبلًا اشاره كرديم ، نبيذ بر دو نوع است ؛ مسكر و غير مسكر . در اين صورت ، اين روايت با روايات قبلى منافات ندارد ؛ و روايت حلبى نيز مؤيّد آن خواهد بود .\r\n1 - وبإسناده عن أحمد بن محمّد بن عيسى ، عن ابن أبي عمير ، عن حمّاد ، عن الحلبي ، قال : سألت أبا عبداللَّه عليه السلام قلت : أرأيت إن اخذ شارب النّبيذ\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 1 و 4 .\r\n( 2 ) . جواهر الكلام ، ج 41 ، ص 451 .\r\n( 3 ) . تهذيب الاخبار ، ج 10 ، ص 96 ، ح 27 .\r\n( 4 ) . وسائل الشيعة ، ج 18 ، ص 478 ، باب 11 از ابواب حدّ المسكر ، ح 3 .\r\n","page_name":" 406 ","page_number":406},
  {"content":"\r\n\r\nو لم يسكر أيجلد ثمانين ؟ قال : لا وكلّ مسكر حرام . « 1 »\r\nفقه الحديث : در اين صحيحه ، حلبى از امام صادق عليه السلام مىپرسد : اگر مردى كه نبيذ خورده و مست نشده است دستگير گردد ، هشتاد تازيانه به او مىزنند ؟ امام عليه السلام فرمود : نه ، و هر مسكرى حرام است .\r\n« كلّ مسكر » مربوط به آن مشروب و متناول است و امام عليه السلام آن را به عنوان تعليل آورده ، يعنى هر مسكرى حرام است ؛ ليكن نبيذى كه اسكار ندارد به چه جهت هشتاد تازيانه در موردش اقامه مىشود ؟ ذيل اين روايت شاهد ارجاع ضمير به نبيذ است نه به شارب آن .\r\n2 - وعنه عن فضالة ، عن العلاء ، عن محمّد بن مسلم ، قال : سألته عن الشّارب فقال : أمّا رجل كانت منه زلّة فإنّي معزّره ، وأمّا آخر يُدمن فإنّي كنت مهلكه عقوبة لأنّه يستحلّ المحرّمات كلّها ، ولو ترك النّاس وذلك لفسدوا . « 2 »\r\nفقه الحديث : در اين مضمره‌ى صحيحه ، محمّد بن مسلم از امام عليه السلام مىپرسد - شأن و جلالت محمّد بن مسلم بيشتر از آن است كه از غير امام عليه السلام سؤال كند - حكم شارب چيست ؟ امام عليه السلام فرمود : اگر مردى است كه يك لغزشى از او سر زده و بار اوّل شرب خمر او است ؛ من او را تعزير مىكنم ؛ - ظاهر حديث عدم ترتّب حدّ خمر بر مرتبه‌ى اوّل است - ولى كسى كه دائم‌الخمر است نه به صورت يك لغزش اتّفاقى ، او بايد هلاك گردد .\r\nهرچند ظاهر روايت بر تعزير دلالت دارد ، ولى در گذشته گفتيم : گاه كلمه‌ى حدّ به معناى اعمّ از تعزير به كار مىرود و گاه كلمه « تعزير » نيز در معناى اعمّ از حدّ اطلاق مىشود . تعزير يعنى تأديب با شدّت ؛ و حدّ يكى از مصاديق آن است . بنابراين ، روايات ديگر بيانگر مقصود از « معزّره » مىباشد ؛ يعنى حدّش همان هشتاد تازيانه است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابوب حدّ مسكر ، ح 5 .\r\n( 2 ) . همان ، ص 470 ، باب 4 از ابواب حدّ المسكر ، ح 6 .\r\n","page_name":" 407 ","page_number":407},
  {"content":"\r\n\r\nامّا فردى كه بر شرب خمر اصرار داشته باشد و چندبار حدّ درباره‌اش اجرا شده باشد ، حكمش قتل است .\r\nروايات فقّاع\r\n1 - محمّد بن يعقوب ، عن محمّد بن يحيى ، عن محمّد بن أحمد ، عن محمّد بن عيسى ، عن الوشّاء ، قال : كتبت إليه يعني الرضا عليه السلام أسأله عن الفقّاع فكتب : هي خمرة استصغرها الناس . « 1 »\r\nفقه الحديث : از اين كه امام عليه السلام فقّاع را به خمر تشبيه كرده‌اند ، معلوم مىشود در همه‌ى احكام مانند خمر است .\r\n2 - محمّد بن الحسن بإسناده عن محمّد بن الحسن الصفّار ، عن محمّد بن الحسين ، عن محمّد بن إسماعيل بن بزيع ، عن أبي الحسن عليه السلام ، قال : سألته عن الفقّاع فقال : [ هو 
  ] خمر ، وفيه حدّ شارب الخمر . « 2 »\r\nفقه الحديث : در اين صحيحه ، ابن‌بزيع از فقّاع پرسيد . امام عليه السلام فرمود : خمر است و حدّ شارب خمر در آن پياده مىشود .\r\n3 - بإسناده عن محمّد بن أحمد بن يحيى ، عن أبي عبداللَّه ، عن منصور بن العبّاس ، عن عمرو بن سعيد ، عن ابن فضّال وابن الجهم ، عن أبي الحسن عليه السلام ، قال : سألناه عن الفقّاع فقال : الخمر وفيه حدّ شارب الخمر . « 3 »\r\nفقه الحديث : از امام هفتم عليه السلام از فقّاع پرسيد . و حضرت در جواب فرمود : خمر است و حدّ شارب خمر را دارد .\r\n4 - وعنه ، عن أحمد بن محمّد ، عن ابن فضّال ، قال : كتبت إلى أبي الحسن عليه السلام\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 292 ، باب 28 از ابواب اشربه محرّمه ، ح 1 .\r\n( 2 ) . همان ، ج 18 ، ص 479 ، باب 13 از ابواب حدّ مسكر ، ح 1 .\r\n( 3 ) . همان ، ص 480 ، ح 3 .\r\n","page_name":" 408 ","page_number":408},
  {"content":"\r\n\r\nأسأله عن الفقّاع ، فقال : هوالخمر وفيه حدّ شارب الخمر . « 1 »\r\nفقه الحديث : دلالت اين روايت نيز مانند روايات قبل است .\r\n\r\nشرايط ثبوت حدّ\r\nچهار شرط براى ثبوت حدّ در حقّ شارب مسكر ذكر كرده‌اند : بالغ ، عاقل ، و مختار در برابر صبىّ و مجنون و مكره ، اين سه شرط را به‌طور مكرّر در ابواب مختلف حدود بحث كرديم ؛ لذا ، نياز به طرح جديد ندارد . شرط چهارم عالم به حكم و موضوع باشد ؛ در مقابل جاهل به هر دو يا يكى از آن دو .\r\nجهل به موضوع دو نوع است : الف : جهل مركّب مانند اين كه قطع پيدا كند به سركه بودن خمرى و آن را بياشامد . ب : جهل بسيط يعنى در حال ارتكاب عمل احتمال مىدهد خمر باشد و احتمال مىدهد سركه باشد ؛ در اين صورت ، شبهه‌ى موضوعيّه مىشود كه برائت شرعيه در آن جارى و تناولش حلال است ؛ و اگر خلاف آن كشف شد و معلوم گشت خمر بوده است ، حدّ بر آن مترتّب نمىشود ؛ زيرا ، موضوع حدود ارتكاب عمل حرام است و چيزى كه بنا بر ظاهر حلال باشد ، حدّ ندارد . بنابراين ، مىگوييم : در جهل به موضوع ، خواه جهل مركّب باشد يا جهل بسيط ، ارتكابش جايز بوده و حدّ ندارد .\r\nامّا در جهل به حكم ، مقصود از حكم ، حرمت است نه حدّ داشتن خمر . از اين رو ، اگر كسى مىداند در اسلام خمر حرام است ، امّا نمىداند شرب خمر حدّ دارد ، حدّ مىخورد .\r\nجهل به حكم نيز دو نوع است 1 - جهل مركّب يعنى قطع به خلاف حرمت دارد ، نسبت به اين فرد در عدم جريان حدّ جاى ترديد نيست ؛ 2 - جهل بسيط يعنى نمىداند خمر حرام است يا نه ؟ اگر براى اين فرد راه سؤال باز است و سؤال نكرده ، جاهل مقصّر است ، ولى اگر كسى نبوده كه از او سؤال كند ، جاهل قاصر است و حدّ بر او اقامه نمىشود .\r\nمرحوم امام در عبارت تحرير الوسيله مىفرمايد : « والجاهل بالحكم والموضوع أو أحدهما إذا أمكن الجهل بالحكم في حقّه » ؛ ايشان جهل به موضوع را مطلق آورده ، ولى\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 287 ، باب 27 از ابواب اشربه محرّمه ، ح 2 .\r\n","page_name":" 409 ","page_number":409},
  {"content":"\r\n\r\nدر مورد جهل به حكم تفصيل مىدهد كه اگر امكان جهل به حكم در حقّ شارب مسكر تصوّر داشته باشد ؛ مثلًا مسلمانى كه در شهرى مذهبى زندگى مىكند « لا يمكن الجهل بالحكم في حقّه » ، به خلاف كسى كه در نقطه‌اى دوردست زندگى مىكند و هيچ مسأله‌اى به گوشش نخورده است .\r\nنظر ما : يك‌بار سخن در مقام ثبوت است و يك‌بار در مقام اثبات . در مقام ثبوت ، موجبات حدّ بررسى مىشود ؛ و در اين مقام ، تفصيل بين كسى كه جهل در حقش امكان دارد يا نه ، صحيح نيست ؛ واقع مطلب اين است كه جاهل حدّ ندارد خواه جهل در حقش امكان داشته باشد يا ممكن نباشد . بحث ما در اين مسأله در مقام ثبوت است نه اثبات .\r\nپس از طى كردن مقام ثبوت به مرحله‌ى اثبات مىرسيم و مىگوييم موجب حدّ به چه چيزى ثابت مىشود ؟ به اقرار ؟ به بيّنه ؟ اگر كسى را گرفتند در حالى كه شرب خمر كرده بود و او گفت : جاهل به حرمت بودم ، آيا اين ادّعا را بپذيريم يا نه ؟ اين‌جا ، مقام تفصيل است كه جهل در حقّش امكان دارد يا نه ؟\r\nروايات شرط چهارم\r\n1 - محمّد بن عليّ بن الحسين بإسناده عن الحلبي ، عن أبي عبداللَّه عليه السلام ، قال :\r\nلو أنّ رجلًا دخل في الإسلام وأقرّ به ، ثمّ شرب الخمر وزنى وأكل الرّبا و لم يتبيّن له شيء من الحلال والحرام لم أقم عليه إذا كان جاهلًا ، إلّاأن تقوم عليه البيّنة أنّه قرأ السورة الّتي فيها الزّنا والخمر وأكل الرّبا ، وإذا جهل ذلك أعلمته وأخبرته فإن ركبه بعد ذلك جلدته وأقمت عليه الحدّ . « 1 »\r\nفقه الحديث : در اين صحيحه ، امام صادق عليه السلام فرمود : اگر كسى مسلمان شد و به اسلام اقرار كرد ، آن‌گاه مرتكب زنا و خمر و اكل ربا شد و علّت ارتكابش ندانستن حلال و حرام باشد ، بر چنين فردى اگر جاهل بوده است ، حدّ اقامه نمىكنم - جهل به حكم - مگر آن كه بيّنه اقامه شود بر اين كه سوره‌اى را كه در آن حرمت زنا و خمر و اكل ربا آمده ، خوانده است - البتّه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 323 ، باب 14 از ابواب مقدّمات حدود ، ح 1 .\r\n","page_name":" 410 ","page_number":410},
  {"content":"\r\n\r\nبا اين فرض كه خواننده عرب بوده و با قرائت سوره‌ها پى به احكام برده است - .\r\nاگر اين فرد جاهل بوده ، احكام را برايش واضح و روشن مىگويم ، اگر بار ديگر مرتكب فعل حرام شد ، تازيانه به او مىزنم و حدّ بر او اقامه مىكنم .\r\n2 - محمّد بن يعقوب ، عن عليّ بن إبراهيم ، عن محمّد بن عيسى بن عبيد ، عن يونس ، عن أبي أيّوب الخزّاز ، عن محمّد بن مسلم ، قال : قلت لأبي جعفر عليه السلام رجل دعوناه إلى جملة الإسلام فأقّر به ، ثمَّ شرب الخمر وزنى وأكل الرّبا و لم يتبيّن له شيء من الحلال والحرام ، أقيم عليه الحدّ إذا جهله ؟ قال : لا ، إلّاأن تقوم عليه بيّنة أنّه قد كان أقرّ بتحريمها . « 1 »\r\nفقه الحديث : محمّد بن مسلم به امام باقر عليه السلام گفت : مردى را به اسلام دعوت كرديم ؛ او پذيرفت و به شهادتين اقرار كرد . آن‌گاه مرتكب شرب خمر و زنا و اكل ربا شد ، در حالى كه چيزى از حلال و حرام اسلام را ياد نگرفته بود . آيا در فرض جهل به احكام حدّ بر او جارى مىشود ؟\r\nامام عليه السلام فرمود : نه ، مگر بينّه‌اى شهادت دهد كه او قبل از ارتكاب ، به حرمت اين امر اعتراف كرده است .\r\n3 - محمّد بن يعقوب ، عن عليّ بن إبراهيم ، عن أبيه ، عن ابن فضّال ، عن ابن بكير ، عن أبي عبداللَّه عليه السلام ، قال : شرب رجل الخمر على عهد أبي بكر ، فرفع إلى أبي بكر ، فقال له : أشربت خمراً ، قال : نعم ، قال : و لم ؟ وهي محرّمة ، قال : فقال الرجل : إنّي أسلمت وحسن إسلامي ومنزلي بين ظهراني قوم يشربون الخمر ويستحّلون ولو علمت أنّها حرام اجتنبتها ، فالتفت أبو بكر إلى عمر فقال : ما تقول في أمر هذا الرجل ؟ فقال عمر : معضلة وليس لها إلّا أبو الحسن . فقال أبو بكر ادع لنا علّياً ، فقال عمر : يؤتى الحكم في بيته ، فقام والرجل معهما و من حضرهما من الناس حتّى أتوا أمير المؤمنين عليه السلام فأخبراه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 324 ، باب 14 از ابواب مقدّمات حدود ، ح 2 .\r\n","page_name":" 411 ","page_number":411},
  {"content":"\r\n\r\nبقصّة الرّجل وقصّ الرّجل قصّته .\r\nفقال : ابعثوا معه من يدور به على مجالس المهاجرين والأنصار ، من كان تلا عليه آية التّحريم فليشهد عليه ، ففعلوا ذلك به ، فلم يشهد عليه أحد بأنّه قرأ عليه آية التّحريم ، فخلّى سبيله فقال له : إن شربت بعدها أقمنا عليك الحدّ . « 1 »\r\nفقه الحديث : اين روايت در باب 14 مقدّمات حدود از ابوبصير به‌طور مجمل و در اين باب به صورت مفصّل از ابن‌بكير نقل شده است .\r\nامام صادق عليه السلام فرمود : در زمان خلافت ابوبكر شخصى شراب خورد ؛ او را گرفتند نزد ابوبكر آوردند . از او پرسيد : چرا شراب خوردى در حالى كه حرام است ؟ گفت : من تازه مسلمانم ، اسلامم حقيقى و خوب است ، ليكن در ميان اقوامى منزل دارم كه شراب‌خوارند و آن را حلال مىدانند . اگر مىدانستم حرام است ، از شربش اجتناب مىكردم .\r\nابوبكر به عمر گفت : چه مىگويى ؟ عمر گفت : مشكلى است كه حلّالش فقط ابوالحسن عليه السلام است . ابوبكر گفت : او را صدا كنيد بيايد . عمر گفت : نمىشود على را اين‌جا آورد ، بلكه بايد به حضورش برويم و از او بخواهى تا در اين موضوع قضاوت كند .\r\nعمر و ابوبكر به همراه آن مرد و حاضران به خدمت امير مؤمنان عليه السلام رسيدند . آن دو نفر قصّه‌ى مرد را بر آن حضرت باز گفتند و آن مرد نيز شرح حال خود بگفت .\r\nامير مؤمنان عليه السلام فرمود : اين مرد را در ميان مهاجر و انصار بگردانيد كه آيا كسى آيه‌ى حرمت خمر را بر او خوانده است ؟ اين كار را كردند و كسى شهادت نداد .\r\nامير مؤمنان عليه السلام رهايش كرده و گفتند : اگر بعد از اين شراب بنوشى بر تو حدّ اقامه مىشود .\r\nممكن است فاعل « خلّى سبيله فقال له » ، امير مؤمنان عليه السلام باشد و ممكن است ابوبكر باشد ؛ به هر حال ، تأثيرى در حكم ندارد .\r\nاين سه روايت مربوط به مقام اثبات بود . امّا در مقام ثبوت ، جاهل بين خود و خدايش مستحقّ حدّ نيست ؛ خواه جهل در حقّش امكان داشته باشد يا نه ، حدّ مخصوص عالم به حكم موضوع است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 475 ، باب 10 از ابواب حدّ مسكر ، ح 1 .\r\n","page_name":" 412 ","page_number":412},
  {"content":"\r\n\r\n[ عدم الفرق في ثبوت الحدّ لتناول المسكر بين أنواعه 
  ]\r\n[ مسألة 2 - لا فرق في المسكر بين أنواعه كالمتّخذ من العنب وهو الخمر أو التمر وهو النبيذ أو الزبيب وهو النقيع ، أو العسل وهو البتع ، أو الشعير هو المزر ، أو الحنطة أو الذرّة أو غيرها ويلحق بالمسكر الفقّاع ، وإن فرض أنّه غير مسكر ، ولو عمل المسكر من شيئين فما زاد ففي شربه حدّ . 
  ]\r\n\r\nثبوت حدّ بر تناول انواع مسكر\r\nمسكرى كه بر تناولش حدّ ثابت مىشود ، فرقى ندارد از چه چيزى ساخته شده باشد ؛ خواه از انگور باشد كه نامش خمر است يا از تمر و خرما كه نامش نبيذ است ، يا از كشمش كه نامش نقيع ، يا از عسل كه نامش بتع ، يا ازجو كه نامش مزر يا از گندم و ذرّت يا ميوه‌هاى ديگر ، يا از چند چيز ساخته شود .\r\nفقّاع به مسكرات ملحق مىشود ؛ اگر چه فرض شود اسكارى ندارد . - كلمه‌ى « فُرض » مشعر به اين است كه غير مسكر بودن فقّاع نادر است ؛ در حالى كه مسأله برعكس است ؛ يعنى گاه مسكر است و در بيشتر موارد اسكار ندارد - .\r\n\r\nدليل ترتّب حدّ بر عنوان مسكر\r\nدر ميان روايات گذشته ، دو روايت داشتيم كه دلالت بر تعميم حكم بر عنوان مسكر داشت ؛ و آن‌ها عبارت بودند از :\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن [ و 
  ] عليّ بن النّعمان ، عن أبي الصّباح الكناني ، عن أبي عبداللَّه عليه السلام قال : كلّ مسكر من الأشربة يجب فيه كما يجب في الخمر من الحدّ . « 1 »\r\nفقه الحديث : در اين صحيحه ، امام صادق عليه السلام فرموده است : بر هر مسكر مايعى همان حدّ خمر واجب مىشود .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 473 ، باب 7 از ابواب حدّ مسكر ، ح 1 .\r\n","page_name":" 413 ","page_number":413},
  {"content":"\r\n\r\n2 - بإسناده عن أحمد بن محمّد بن عيسى ، عن ابن أبي عمير ، عن حمّاد ، عن الحلبي ، قال : سألت أبا عبداللَّه عليه السلام قلت : أرأيت إن اخذ شارب النبيذ و لم يسكر أيجلد ثمانين ؟ قال : لا وكلّ مسكر حرام . « 1 »\r\nفقه‌الحديث : در ذيل اين صحيحه ، امام صادق عليه السلام فرموده است : هر مسكرى حرام است .\r\nبنابراين ، ترديدى نيست كه ثبوت حدّ به تناول خمر اختصاص ندارد ؛ بلكه تمام شراب‌هاى مسكر را شامل مىگردد .\r\n\r\nنقد عبارت تحرير الوسيله\r\nمرحوم امام در پايان مسأله مىفرمايد : « ففي شربه حدّ » . هرچند روايات گذشته براى اثبات حدّ بر شرب هر مسكرى كافى است ؛ ليكن ايشان در مسأله ( 1 ) ثبوت حدّ را بر تناول مسكر متوقّف كرد . در آن‌جا گفتيم : تناول هر مسكرى به تناسب خودش هست ؛ يعنى هر عملى كه سبب تحقّق اسكار گردد ، موجب حدّ است ؛ لذا ، اگر از مشروبات است ، شُرب و نظاير آن حرام است ، و اگر جنبه‌ى تزريقى دارد ، تزريقش موجب حدّ است ؛ و اگر جنبه‌ى دخانى و كشيدنى دارد ، كشيدنش حرام و حدّآور است . از روايت حلبى « كلّ مسكر حرام » اين معنا استفاده مىشود ؛ و روايت ابىالصباح « كلّ مسكر من الأشربة » كه مقيّد به « اشربه » است ، مفهوم ندارد ؛ بلكه فقط متضمّن اثبات حكم در مسكرات مشروب است . صحيحه‌ى حلبى كه مىگويد « كلّ مسكر حرام » نه‌تنها حرمت را اثبات مىكند ، بلكه حرامى است كه به دنبالش حدّ مترتّب مىشود ؛ زيرا ، صدر روايت ، از حدّ نبيذ سؤال شده ، و با توجّه به عموم « كلّ مسكر حرام » وجهى براى اختصاص به شرب باقى نمىماند .\r\nاز عبارت تحريرالوسيله استفاده مىشود همه مسكرات از سنخ مشروبات هستند .\r\nبنابراين ، در موارد تزريق ، استشمام و . . . شرب ، صدق نمىكند ؛ پس ، حدّ ندارد ؛ در حالى كه روايت بر اعمّ از شرب دلالت دارد ؛ يعنى هر عملى كه سبب تحقّق اسكار گردد ، خواه به تزريق يا شرب و . . . باشد را شامل مىشود ؛ امّا ماليدن شراب به بدن ، سبب تحقّق اسكار نيست ؛ لذا ، حدّ ندارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 5 .\r\n","page_name":" 414 ","page_number":414},
  {"content":"\r\n\r\n[ حكم عصير العنبي المغلّى 
  ]\r\n[ مسألة 3 - لا إشكال في حرمة العصير العنبي سواء غلى بنفسه أو بالنار أو بالشمس إلّاإذا ذهب ثلثاه أو ينقلب خلّاً . لكن لم يثبت إسكاره ، وفي إلحاقه بالمسكر في ثبوت الحدّ ولو لم يكن مسكراً إشكال بل منع ، سيّما إذا غلى بالنار أو بالشمس .\r\nوالعصير الزبيبي والتمري لا يلحق بالمسكر حرمةً ولا حدّاً . 
  ]\r\n\r\nحرمت آب انگور جوشيده و عدم ثبوت حدّ بر نوشيدن آن\r\nدر حرمت شراب انگور اشكالى نيست ؛ خواه خودش غليان پيدا كند يا به كمك آتش و خورشيد بجوشد ، مگر زمانى كه دو سوّم آن تبخير و يا به سركه منقلب گردد .\r\nاسكار عصير عنبى ثابت نشده و در الحاقش به مسكر در ثبوت حدّ - هرچند مسكر هم نباشد - اشكال داريم ؛ بلكه آن را منع مىكنيم ؛ به خصوص اگر به آتش يا آفتاب غليان پيدا كرده باشد .\r\nعصير زبيبى و تمرى به مسكر در حرمت و حدّ ملحق نمىشود .\r\n\r\nحكم صور عصير عنبى\r\nآب انگور در دو صورت بدون هيچ اشكالى پاك است ، و بر خوردنش حدّى نيست ؛ يكى قبل از غليان و جوش آمدن و ديگرى پس از رفتن دو سوّمش يا تبديل شدن به سركه . تمام بحث‌ها بر صورت وسط است ؛ يعنى در حال غليان و جوش ، خواه به خودى خود به جوش آيد يا به كمك آتش يا آفتاب ؛ در اين صورت ، دو فرض دارد :\r\nفرض اوّل : اثبات شود عصير عنبى جوش‌آمده مسكر است ؛ در اين صورت ، خوردنش حرام ، و به مقتضاى « كلّ مسكر من الأشربة فيه الحدّ » « 1 » ، بر آن حدّ مترتّب مىگردد ، و بحثى ندارد .\r\nفرض دوّم : با عدم ثبوت اسكار ، آيا آب انگور جوش‌آمده قبل از رفتن دو سوّم و\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 437 ، باب 7 از ابواب حدّ مسكر ، ح 1 .\r\n","page_name":" 415 ","page_number":415},
  {"content":"\r\n\r\nانقلاب به سركه ، مانند فقّاع ، به خمر ملحق مىشود ؛ هرچند مسكر هم نباشد ؟ يعنى در اين صورت ، آيا بر نوشيدن آن حدّ مترتّب مىشود ؟\r\nبر حرمت شرب عصير عنبى در حالت مذكور شهرت مسلّم داريم ؛ و بعضى از فقها ادّعاى اجماع و لا خلاف كرده‌اند ؛ روايات زيادى هم بر حرمت دلالت دارد . از آن جا كه اين حكم مسلّم بوده و امام رحمه الله نيز به « لا إشكال في حرمة العصير العنبي إذا غلى » تعبير دارند ، نيازى به طرح روايات نيست .\r\nبحث در اين است كه آيا علاوه بر حرمت ، حدّ شرب خمر بر آن مترتّب مىگردد ؟\r\nصاحب جواهر رحمه الله مىفرمايد : مخالفى در الحاق عصير عنبى به خمر در احكام نيافتيم ؛ « 1 » شهيد ثانى رحمه الله مىفرمايد : معروف از اصحاب ، حرمت عصير عنبى و اقامه‌ى حدّ خمر است . « 2 » صاحب رياض رحمه الله مىفرمايد : ظاهراً مسأله اجماعى است و دليلى غير از اجماع بر آن پيدا نكرديم . « 3 » صاحب كشف اللثام نيز مىفرمايد : ما هرچه گشتيم دليلى پيدا نكرديم بر اين كه حدّ خمر در شرب عصير عنبى بايد پياده شود و قبل از علّامه‌ى حلّى رحمه الله قائلى به اين مطلب غير از دايى او محقّق حلّى رحمه الله « 4 » نيافتيم . « 5 »\r\nاز كلام فاضل هندى رحمه الله استفاده مىشود در مسأله ، نه اجماعى وجود دارد و نه دليلى .\r\nولى صاحب جواهر رحمه الله مىفرمايد : دليلش ظهور يا نصّ رواياتى است كه دلالت دارد عصير عنبى در حرمت و غير آن ، به حكم خمر است . « 6 »\r\nنظر برگزيده : به نظر ما ، وقتى به روايات مراجعه مىكنيم ، تنها يك روايت هست كه ممكن است بر مطلوب دلالت كند ؛ بنابراين ، بايد به بررسى آن پرداخت . تنها كسى كه در اين روايت دقّت كرده و به نكاتى تنبّه داده ، امام راحل رحمه الله در بحث طهارت است كه با دقّت تمام به جوانب روايت احاطه پيدا كرده و نكاتى را فهميده ، كه بيان ديگران فاقد آن است .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 452 .\r\n( 2 ) . مسالك الافهام ، ج 14 ، ص 459 .\r\n( 3 ) . رياض المسائل ، ج 10 ، ص 137 .\r\n( 4 ) . شرايع الاسلام ، ج 4 ، ص 949 .\r\n( 5 ) . كشف اللثام ، ج 2 ، ص 417 .\r\n( 6 ) . جواهر الكلام ، ج 41 ، ص 452 .\r\n","page_name":" 416 ","page_number":416},
  {"content":"\r\n\r\nوعنه ، عن أحمد بن محمّد ، عن محمّد بن إسماعيل ، عن يونس بن يعقوب ، عن معاوية بن عمّار ، قال : سألت أبا عبداللَّه عليه السلام عن الرجل من أهل المعرفة بالحقّ يأتيني بالبختج ويقول : قد طبخ على الثلث وأنا أعرف أنّه يشربه على النصف أفأشربه بقوله وهو يشربه على النصف ؟ فقال : لا تشربه .\r\nقلت : فرجل من غير أهل المعرفة ممّن لا نعرفه يشربه على الثلث ولا يستحلّه على النصف يخبرنا أنّ عنده بختجاً على الثلث قد ذهب ثلثاه وبقى ثلثه ، يشرب منه ؟ قال : نعم . « 1 »\r\nفقه الحديث : ظاهراً روايت صحيحه است ؛ ولى صاحب جواهر رحمه الله در كتاب طهارت از آن به موثّقه تعبير كرده است . « 2 »\r\nمعاوية بن عمّار به امام صادق عليه السلام گفت : مردى از شيعيان كه مقام ولايت شما را مىشناسد و از مخالفين نيست ، براى من بختج - ( معّرب پخته است ؛ و به آب آنگور هنگامى كه بر روى آتش پخته شود ، گويند ) . - مىآورد و مىگويد : به واسطه‌ى طبخ دو ثلث آن رفته و يك ثلث باقى مانده است ، نگرانى نداشته باش ؛ ولى من مىدانم اين فرد در مصرف خودش نمىگذارد ثلثان شود ، بلكه نصف آن كه تبخير گردد ، مىآشامد ؛ آيا با اين كيفيّت من استفاده كنم ؟\r\n- با وجود اين سؤال و جواب ، نيازى به ذكر روايات حرمت شرب عصير عنبى قبل از ذهاب ثلثين نيست ؛ زيرا ، اگر حرمتش مسلّم نبود ، اين سؤال‌جا نداشت - .\r\nجوابى كه از امام عليه السلام در كافى نقل شده « لا تشربه » است . اگر همين مقدار باشد ، فقط مىتوان حرمت را از روايت استفاده كرد و كمترين دلالتى بر حدّ ندارد .\r\nاختلاف نسخه‌ها\r\nصاحب وسائل رحمه الله نيز روايت را از كافى و تهذيب به همين مقدار نقل كرده است ؛ ولى در بعضى از نسخه‌هاى تهذيب حتّى نسخه‌هاى فعلى آمده است : « خمر لا تشربه » . « 3 » بنابراين ،\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 234 ، باب 7 از ابواب اشربه محرّمه ، ح 4 .\r\n( 2 ) . جواهر الكلام ، ج 6 ، ص 15 .\r\n( 3 ) . تهذيب الاخبار ، ج 9 ، ص 122 ، ح 526 .\r\n","page_name":" 417 ","page_number":417},
  {"content":"\r\n\r\nنقل روايت اضطراب پيدا مىكند . در اين‌جا وظيفه چيست ؟\r\nاز طرفى مرحوم كلينى را مىبينيم كه به ضبط و اتقان معروف است ؛ به خصوص با توجّه به اين كه فقط در فنّ حديث مهارت داشته و تمام عمر و هست و نيست خود را در تأليف كتاب كافى گذاشت . طبعاً در نقل روايات دقّت بيشترى به خرج مىداده است ؛ امّا شيخ طوسى رحمه الله انسانى ذوفنون بوده كه در تمام فنون اسلامى مانند فقه ، اصول ، روايت ، تفسير ، عقايد و رجال ، صاحب تأليف بوده است ؛ و اين كاشف از آن است كه مرحوم شيخ به علّت كثرت اشتغال ، نمىتوانسته دقّت زيادى در ضبط احاديث داشته باشد ؛ لذا ، به نظر ما هم نقل كافى اضبط از نقل شيخ طوسى رحمه الله است . ليكن در اين مقام ، امر دائر بين زياده و نقيصه است ؛ يعنى نمىدانيم در كافى كلمه‌ى « خمر » از قلم افتاده يا به نقل تهذيب اضافه شده است ؟ در اين‌گونه موارد ، اصلِ عدم زياده بر اصلِ عدم نقيصه اولويّت دارد .\r\nزيرا ، طبع قضيّه اقتضا مىكند در مقام نقل ، كلماتى ساقط شود ، ولى اضافه كردن الفاظ ، كمتر اتّفاق مىافتد .\r\nاز اين‌رو ، گفته‌اند : نقل تهذيب در اين حديث مقدّم بر نقل كافى است ؛ ليكن صاحب وسائل رحمه الله اين روايت را همان‌گونه از تهذيب نقل مىكند كه از كافى نقل كرده است ؛ زيرا ، ذيل نقل كافى مىفرمايد : « ورواه الشيخ بإسناده عن أحمد بن محمّد » . « 1 » بنابراين ، نمىتوان جزم پيدا كرد كه كلمه‌ى « خمر » در روايت تهذيب آمده است . نسخه‌هاى تهذيب مختلف بوده و بعضى مشتمل بر اين كلمه است .\r\n\r\nكيفيّت استدلال به روايت\r\nاگر روايت فاقد اين كلمه باشد ، مقدارى كه دليل بر عصير عنبى پيدا كرده‌ايم ، فقط حرمت شرب آن است ؛ امّا دليلى بر ثبوت حدّ در باب عصير عنبى نداريم .\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 234 ، باب 7 از ابواب اشربه‌ى محرّمه ، ح 4 .\r\n","page_name":" 418 ","page_number":418},
  {"content":"\r\n\r\nاگر روايت مشتمل بر اين كلمه باشد - يعنى : « خمر لا تشربه » - ، از آن سه حكم ، حرمت ، نجاست و حدّ عصير عنبى را استفاده كرده‌اند ؛ امّا در جهت اوّل ، مشهور ، بلكه بالاتر از آن نيز فتواى به حرمت دارند ؛ لذا ، بحثى نيست . امّا اثبات دو جهت ديگر به اين روايت وابسته است . تحقيق اقتضا دارد ببينيم سائل از چه‌چيزى پرسيده است ؛ « خمر لا تشربه » يا سائل مىدانسته عصير عنبى قبل از ذهاب ثلثين حرام است ، ليكن سؤال از عصير عنبى مشكوك است ؟\r\nبعضى از بزرگان چنين استدلال مىكند : « خمر لا تشربه » مشتمل بر قضيه‌ى حمليه « العصير العنبي خمر » است كه از دو حال خارج نيست :\r\nالف : امام عليه السلام مىخواهد بفرمايد : عصير عنبى حقيقةً خمر و از مصاديق آن است . در اين صورت ، مسأله‌ى نجاست و ترتّب حدّ را به دنبال دارد ؛ زيرا ، بر حرمت و نجاست خمر دليل داريم ؛ و عصير عنبى از مصاديق خمر است . پس ، دليل خمر ، آن را شامل مىشود .\r\nب : عصير عنبى نازل منزله‌ى خمر بوده و از مصاديقش نيست . در اين صورت نيز به اطلاق تنزيل تمسّك مىكنيم ؛ زيرا ، نگفته است : « العصير العنبي ينّزل منزلة الخمر في الحرمة » تا تنزيل فقط در مورد حرمت باشد ؛ لذا ، اطلاق تنزيل دلالت بر تنزيل در جميع احكام و آثار - حرمت ، نجاست و ترتّب حدّ - دارد .\r\nبنابراين ، اگر روايت ، عصير عنبى را از مصاديق خمر واقعى معرّفى كرده ، يا آن را به خمر تنزيل كرده باشد ، بر مطلوب ما دلالت دارد .\r\nبرخى از بزرگان در ردّ اين استدلال فرموده‌اند : فرق است بين اين كه بگويد : « خمر لا تشربه » و « خمر فلا تشربه » ؛ وجود و عدم حرف « فاء » در مطلب تأثير دارد . اگر « فاء » وجود داشت ، استدلال تمام بود ؛ زيرا ، با كلمه‌ى « خمر » مطلب تمام مىشد . گويا امام عليه السلام فرموده است : « العصير العنبي خمر » ؛ يعنى آن را به خمر در تمام آثار تنزيل كرده است و به‌دنبال آن « فلا تشربه » را تفريع كرده است . معناى تفريع ، تمام شدن مطلب و پس از آن ترتّب امرى جديد بر حكم سابق است ؛ مثلًا مىگويد : « فلانى آدم بدى است ؛ پس با او ارتباط پيدا نكن » . كه جمله‌ى دوّم متفرّع بر اساس جمله‌ى اوّل است .\r\nدر روايت نيز همين مطلب جارى است . اگر گفته بود « خمرٌ » ، عصير را در تمام آثار و احكام به « خمر » تنزيل كرده بود و پس از آن با « فاء » تفريع اثرى از آثار مناسب را آورده است ؛ زيرا ، تفريعِ يك اثر مناسب بيانگر اين معنا نيست كه تنزيل فقط در رابطه‌ى با همان اثر است .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nاگر « فاء » نباشد ، از نظر ادبى ، اگر « خمر لا تشربه » را صفت و موصوف بدانيم كه تنزيل در رابطه‌ى با مجموع صفت و موصوف باشد ، يعنى : « عصير عنبى ، خمرى است كه نبايد خورده شود » . در اين صورت ، نمىتوان تنزيل در جميع آثار و احكام را استفاده كرد ؛ و گرنه ذكر وصف بىفايده مىگردد .\r\nو اگر جمله‌ى « لا تشربه » خبر بعد از خبر باشد نيز تنزيل جميع آثار را نمىرساند ؛ زيرا ، دو مطلب غير مربوط به هم وجود دارد . اصالت و فرعيّتى مطرح نيست . لذا ، نمىتوان به نجاست و حدّ در خصوص عصير عنبى حكم كرد . « 1 »\r\n\r\nنقد نظر مستدلّ و مستشكل\r\nاوّلًا : از نظر عرفى ، فرقى بين « خمر فلاتشربه » و « خمر لاتشربه » نيست . مراجعه‌ى به وجدان و ذهن صاف كافى است تا به فرعيّت جمله‌ى دوّم براى جمله‌ى اوّل حكم شود .\r\nعدم ذكر « فاء » دلالتى بر عدم تفريع ندارد .\r\nاگر قبل از طرح اين مطالب ، به ذهن مراجعه مىكرديد و مىپرسيديد : « لاتشرب » چه نقشى دارد ؟ مىگفت : به دنبال خمر آمده ، پس متفرّع بر آن است .\r\nثانياً : هر دو بزرگوار راه را گم كرده‌اند . سؤال راوى از عصير عنبى نيست . اين روايت از ادلّه‌ى قوى بر حرمت عصير عنبى بعد از غليان و قبل از ذهاب ثلثين است ؛ زيرا ، مسأله‌ى حرمت در ذهن سائل مسلّم بوده و در آن ترديدى نداشته است ؛ ليكن از امام عليه السلام مىپرسد :\r\nفردى شيعى معترف به ولايت مقدارى عصير عنبى مىآورد و مىگويد ذهاب ثلثان شده ، ولى در عمل ، با تبخير نصف مىآشامد ؛ قول و فعلش در تضاد است و فردى غير امامى از مخالفان عصير عنبى مىآورد و قول و فعلش با هم موافق است ؛ و او قبل از ذهاب ثلثين را نمىخورد . معاوية بن عمّار از حكم چنين عصير مشكوكى كه نمىداند آيا ذهاب ثلثين شده يا نه ، مىپرسد .\r\nبا توجّه به اين نكته بايد در بيان امام راحل رحمه الله دقّت كرد . ايشان مىفرمايد : وقتى سؤال از عصير عنبى مشكوك الحال است ، چگونه مىتوان آن را مصداق خمر واقعى دانست ؟\r\n\r\n\r\n","description":"","footnote":"\r\n( 1 ) . التنقيح في شرح العروة الوثقى ، ج 2 ، ص 108 .\r\n","page_name":" 420 ","page_number":420},
  {"content":"\r\n\r\nآيا عصير عنبى مشكوك از خمر مشكوك بالاتر است ؟ اگر مايعى باشد كه نمىدانيم خمر است ، آيا مىتوان گفت : خمر واقعى است ؟\r\nاگر نمىتوانيم بگوييم : « كلّ مشكوك الخمريّة خمر » واقعاً به طريق اولى نمىتوان گفت : « العصير العنبى المشكوك خمر واقعاً » .\r\nعلاوه بر اين كه بسيارى از فقها ، بلكه مشهور از آنان خمريّت را از عصير عنبى قبل از ذهاب ثلثين سلب كرده‌اند ، تا چه رسد به عصير عنبى مشكوكى كه احتمال ذهاب ثلثين نيز داده مىشود . و به ديگر سخن ، عصير عنبى معلوم الحال خمر نيست ؛ پس ، به طريق اولى عصير عنبى مشكوك الحال خمر نخواهد بود .\r\nاگر مقصود خمر تنزيلى است ، يعنى عصير عنبى مشكوك واقعاً نازل منزله‌ى خمر است ، با آن كه احتمال ذهاب ثلثين و حليّت آن داده مىشود ، ليكن شارع چشم‌هايش را بسته و گفته است : با تمام اين اوصاف ، آن را نازل منزله‌ى خمر واقعى كردم . مىگوييم :\r\nتنزيل به حسب واقع بايد در رابطه‌ى با يك عنوان واقعى باشد ؛ و در مشكوك جاى تنزيل نيست ؛ شارع نمىتواند بگويد : « كلّ ما اشتبه أنّه خمر واحتمل أن يكون خمراً أو غير خمر فهو منزّل منزلة الخمر واقعاً » ؛ وقتى در مشكوك الخمرية چنين تنزيلى جا نداشت ، در عصير عنبى مشكوك هرگز جا ندارد .\r\nاز گفتار گذشته معلوم شد تنزيل بر روى عنوان واقعى امكان دارد ؛ ولى عنوان ظاهرى و مشكوك را نمىتوان تنزيل كرد . در اين روايت ، سؤال از عصير عنبى مشكوك الحال است ، و امام عليه السلام همان را جواب مىدهد ؛ يعنى موضوع قضيه‌ى حمليه « خمرٌ » ، « العصير العنبي المشكوك » است ، نه عصير عنبى .\r\n\r\nبيان امام راحل رحمه الله در روايت\r\nدر قضيه‌ى حمليه « العصير العنبيّ المشكوك خمر » وقتى نتوانست عصير عنبى مشكوك را نازل منزله‌ى خمر واقعى يا خمر تنزيلى كند ، به ناچار بايد به خمر ظاهرى تنزيل كند ؛ زيرا ، هر جا عنوان مشكوكى داشته باشيم ، جاى پياده شدن حكم ظاهرى است .\r\nخمر ظاهرى در مقابل خمر واقعى و تنزيلى است ؛ يعنى عصير عنبى مشكوك الحال به\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nحسب ظاهر محكوم به خمريّت است . منشأ و دليل اين حكم ظاهرى ، استصحاب است ؛ يعنى استصحاب اثبات خمريّت ظاهرى مىكند .\r\nاگر بگوييد : در استصحاب به حالت سابقه نيازمنديم ، در اين‌جا حالت سابقه چيست ؟\r\nمىگوييم : حالت سابقه را از همين حكم به جريان استصحاب خمريّت استفاده مىكنيم . به عبارت ديگر ، اگر امام معصوم عليه السلام بفرمايد : در عصير عنبى مشكوك الحال استصحاب خمريّت جارى است ؛ از اين بيان مىفهميم حالت سابقه‌ى خمريّت وجود دارد ؛ ليكن آن حالت سابقه حقيقى نيست ؛ زيرا ، عدّه‌ى كمى از فقها به خمريّت عصير عنبى قبل از ذهاب ثلثين معتقدند ، ولى مشهور آن را از مصاديق خمر نمىدانند . بنابراين ، با توجّه به روايت ، يك خمريّت تنزيلى را از خمريّت ظاهرى استفاده مىكنيم . گويا فرموده باشد : عصير عنبى به حسب واقع خمر تنزيلى است و اين خمريّت نسبت به مشكوك الحال استصحاب مىشود .\r\nبه عبارت ديگر ، استصحاب ، دو جمله را افاده مىكند : « العصير العنبي خمر » و « العصير العنبي المشكوك يستصحب فيه الخمرية » ؛ زيرا ، اگر حالت سابقه‌ى متيقّنى در كار نباشد ، چگونه استصحاب جارى مىشود ؟\r\nبه بيان سوّم ، اگر موضوع در جواب امام عليه السلام « العصير العنبي » بود ، مىگفتيم : اطلاق تنزيل ، بيانگر تنزيل در جميع آثار و احكام - نجاست ، حرمت و ترتّب حدّ - است ؛ زيرا ، امام عليه السلام در مقام بيان بوده و مقيّدى نيز نياورده است .\r\nاگر بگويى : « خمرٌ » به دنبالش « لاتشربه » است و سائل از حرمت و حلّيت سؤال كرده ؛ لذا ، جواب نيز در همين محدوده است .\r\nمىگوييم : اگر پرسشى از حلّيت و حرمت شد ، لازم نيست امام عليه السلام در همان محدوده جواب بدهد و تجاوز نكند . بنابراين ، « لا تشربه » قرينه بر تنزيل در باب حرمت نيست ، بلكه امام عليه السلام جوابى داده است كه مطلق بوده ، و يكى از مصاديق آن ، جواب سؤال سائل است .\r\nامّا پس از آن كه موضوع « العصير العنبي المشكوك » شد و محمول را خمر ظاهرى گرفتيم ، يعنى « العصير العنبي خمرٌ ظاهراً » ، معناى « خمرٌ ظاهراً » استصحاب خمريت\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاست ؛ و لازمه‌ى استصحاب خمريت ، وجود قضيّه‌ى ديگرى مانند « العصير العنبي خمرٌ تنزيلًا » است ؛ به‌گونه‌اى كه اگر اين قضيه نباشد ، خمريّت ظاهرى نمىتواند مفهوم پيدا كند .\r\nدر نتيجه ، لازمه‌ى استصحاب ، خمريّت تنزيلى در عصير معلوم الحال است . امّا اين قضيّه اطلاق ندارد ؛ زيرا ، امام عليه السلام در مقام بيان اين قضيّه‌ى مكشوفه نيست ؛ بلكه در مقام بيان قضيّه‌ى كاشفه است ؛ يعنى مىخواهد استصحاب خمريّت را پياده كند . ما از اين استصحاب ، حالت سابقه را كشف كرديم ؛ امّا اين كه حالت سابقه‌ى متيقّنه يعنى خمريّت تنزيلى ، تنزيل در جميع آثار است از كجا اثبات مىشود ؟\r\nاز اين‌رو ، بايد قدر متيقّن از اين تنزيل را گرفت كه تنزيل در خصوص حرمت است ، امّا در نجاست و ثبوت حدّ استفاده نمىشود .\r\nبيان دو توهّم و دفع آن\r\nتوهّم اوّل : چه مانعى دارد متكلّم با يك‌بار استعمال كلمه‌ى « خمر » ، دو چيز را اراده كرده باشد ؛ البتّه نه به صورت لازم و ملزوم و كاشف و مكشوف ؛ بلكه « خمرٌ » دلالت مطابقى بر دو قضيه‌ى حمليه‌ى « العصير العنبي خمر تنزيلًا » و « العصير العنبي المشكوك خمرٌ ظاهراً » داشته باشد ؟\r\nدفع توهّم : اين مطلب امكان ندارد ؛ يعنى استحاله‌اش در مقام ثبوت و تعقّل و تصوّر است . چگونه ممكن است يك‌بار لفظ « خمرٌ » را اطلاق كند و از آن اراده كند خمر واقعى تنزيلى را كه موضوعش عصير عنبى واقعى است ، و هم‌چنين اراده كند خمر ظاهرى استصحابى راكه موضوعش عصير عنبى مشكوك مىباشد ؛ و به عبارت ديگر ، با يك استعمال در مقام بيان حكم واقعى و ظاهرى باشد ؟\r\nمشكل اين مطلب ، امتناع استعمال لفظ در اكثر از معنا نيست كه آخوند خراسانى رحمه الله « 1 » به آن معتقد است ؛ حتّى اگر به جواز استعمال هم قائل باشيم ، اين مطلب امكان ندارد ؛ زيرا ، در مورد استعمال لفظ در اكثر از معنا ، بين معانى ، تقدّم و تأخّرى نيست ؛ بلكه همه در صف واحد و رتبه‌ى واحد هستند . مانند استعمال عين در عينِ باكيه و عين جاريه . ولى در بحث\r\n\r\n\r\n","description":"","footnote":"\r\n( 1 ) . كفاية الاصول ، ص 53 .\r\n","page_name":" 423 ","page_number":423},
  {"content":"\r\n\r\nما موضوع دو قضيّه فرق مىكند ؛ يكى عصير عنبى است و ديگرى عصير عنبى مشكوك الحال .\r\nعلاوه بر تقدّم رتبه‌ى حكم واقعى بر حكم ظاهرى ، موضوع‌ها نيز متفاوت است .\r\nبه عبارت ديگر ، چگونه امكان دارد با يك كلمه و عبارت هم حالت سابقه‌ى متيقّنه را به توسط خمر تنزيلى درست كرد و هم استصحاب آن حالت سابقه را بيان نمود .\r\nتوهّم دوّم : امام عليه السلام دو جمله‌ى « خمر » و « لاتشربه » را كه فرموده است ، اوّلى ناظر به عصير عنبى واقعى است ، و امام عليه السلام با اين‌كلمه آن را نازل منزله‌ى خمر واقعى مىكند ، و دوّمى مربوط به عصير عنبى مشكوك الحال است .\r\nدفع توهّم : اين ادّعا صلاحيت جواب ندارد ؛ زيرا ، چگونه امكان دارد بين دو تعبير از نظر موضوع تفكيك قائل شد ؟ « خمرٌ » را جواب از عصير عنبى قرار دهيم در حالى كه به هيچ وجه مورد سؤال راوى نبود و هيچ نكته‌ى ابهامى نسبت به آن نداشت ؛ بلكه نقطه‌ى ترديد و ابهامش عصير عنبى مشكوكى است كه نمىداند بر نصف يا ثلث طبخ شده است .\r\nلذا ، تفكيك بين موضوع دو قضيّه ، خلاف ظاهرى است كه عقلا به مرتكبش پوزخند زده و او را مسخره مىكنند .\r\nنتيجه : از اين روايت شريفه خمريّت ظاهرى استفاده مىشود كه با خمريّت تنزيلى ملازمه دارد ؛ ليكن اطلاقى براى تنزيل دوّم نيست ؛ بلكه قدر متيقّن از آن فقط در خصوص حرمت است ؛ و نسبت به ثبوت نجاست و ترتّب حدّ ، دلالتى ندارد .\r\nاگر روايت مشتمل بر كلمه‌ى « خمر » نباشد ، عدم دلالتش روشن‌تر است .\r\nتذكّر : امام راحل رحمه الله در تحريرالوسيله مىفرمايد : « وفي إلحاقه بالمسكر في ثبوت الحدّ و لم يكن مسكراً إشكال بل منع سيّما إذا غَلى بالنّار أو بالشمس » ؛ در الحاق عصير عنبى به مسكرات در ثبوت حدّ اگر مسكر نباشد ، اشكال داريم ؛ بلكه آن را منع مىكنيم ؛ به خصوص اگر غليان به آتش و آفتاب باشد » .\r\nنكته « سيّما إذا غلى بالنّار أو بالشمس » اين است كه عصير عنبى گاه بنفسه و خود به خود به جوش مىآيد و گاه غليانش به توسط نور خورشيد يا حرارت آتش است . مرحوم ابن حمزه در كتاب وسيله قائل به تفصيل بين غليان بنفسه است كه نجاست و ترتّب حدّ را علاوه بر حرمت دارد و غليان به نار و شمس كه فقط خوردنش حرام است ، ولى دو حكم ديگر\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nرا ندارد . « 1 » امام رحمه الله مىفرمايد : اگر غليان به آتش و آفتاب باشد ، عدم الحاق واضح‌تر است ؛ زيرا ، مفصلّى وجود ندارد و اگر بنفسه نيز باشد ما دليلى بر نجاست و ثبوت حدّ پيدا نكرديم .\r\n\r\nعدم الحاق عصير زبيبى و تمرى به مسكرات\r\nدر عصير عنبى ، آبى كه از فشار انگور به دست مىآيد ، مربوط به خود انگور است ؛ امّا در عصير زبيبى و تمرى ، خرما و كشمش آب ندارند و مقصود از عصير اين دو ريختن آب بر روى خرما و كشمش است به گونه‌اى كه در اثر ملاصقت يا حرارت آتش ، آب مزه‌ى كشمش و خرما به خود بگيرد .\r\nبحث در عصير زبيبى و تمرى است كه به واسطه‌ى حرارت يا خود به خود به غليان آمده باشد ؛ و گرنه اگر آب را با كشمش مخلوط كنند و چند ساعتى بعد ، آن آب را بياشامند ، هيچ اشكالى ندارد .\r\nاگر خوردن عصير زبيبى و تمرى پس از غليان حلال باشد باز بحث حدّ جا ندارد ؛ زيرا ، حدّ بر امور حرام مترتّب مىشود نه بر ارتكاب عمل حلال . و بر فرض كه حرمت آن نيز ثابت شود ، دليلى بر ثبوت حدّ در آن نيست ؛ زيرا ، حرام بودن اعمّ است از اين كه بر ارتكابش حدّ ثابت باشد يا تعزير .\r\n\r\nحلّيت عصير زبيبى و تمرى\r\nشيخ انصارى « 2 » و صاحب حدائق رحمهما الله « 3 » فرموده‌اند : مشهور بين فقها حلّيت عصير زبيبى پس از غليان است ؛ ليكن جماعتى از متأخّرالمتأخّرين « 4 » به حرمت اين دو پس از غليان معتقدند ؛ و بر آن دو دليل اقامه كرده‌اند :\r\nاوّل : استصحاب تعليقى كه بحثى اصولى و مفصّل دارد ؛ ولى ناتمام است . لذا ، آن را به اصول موكول مىكنيم .\r\n\r\n\r\n","description":"","footnote":"\r\n( 1 ) . الوسيلة ، ص 365 .\r\n( 2 ) . كتاب الطهارة ، ص 316 .\r\n( 3 ) . الحدائق الناضرة ، ج 5 ، ص 125 .\r\n( 4 ) . ر . ك : جواهر الكلام ، ج 6 ، ص 20 و 21 .\r\n","page_name":" 425 ","page_number":425},
  {"content":"\r\n\r\nدوّم : رواياتى است كه خيال كرده‌اند بر حرمت دلالت دارد . ما به عمده دليلشان اكتفا مىنماييم .\r\nروايت زيد نرسى\r\nزيد النرسي في أصله قال : سئل أبو عبداللَّه عليه السلام عن الزبيب يدقّ ويلقى في القدر ثمّ يصبّ عليه الماء ويوقد تحته . فقال : لا تأكله حتّى يذهب الثلثان ويبقى الثلث . فإنّ النّار قد أصابته .\r\nقلت : فالزبيب كما هو [ يلقى 
  ] في القدر ويصبّ عليه الماء ثمّ يطبخ ويصفّى عنه الماء ، فقال كذلك هو سواء ، إذا أدّت الحلاوة إلى الماء فصار حلواً بمنزلة العصير ثمّ نشّ من غير أن تصيبه النار فقد حرم وكذلك إذا أصابته النار فأغلاه فقد فسد . « 1 »\r\nفقه الحديث : از امام صادق عليه السلام پرسيدند : كشمش را مىكوبند و با آب در ديگ مىريزند و آتش زير آن روشن مىكنند ، چه حكمى دارد ؟ - معمولًا بر روى آتش و حرارت به جوش مىآيد . - امام عليه السلام فرمود : تا ذهاب ثلثين نشود از آن نخور ؛ زيرا ، آتش به آن رسيده و در آن غليان ايجاد كرده است .\r\nسائل پرسيد : اگر كشمش را نكوبيده با آب در ديگ بريزند و آن را بپزند ، آن‌گاه آبش را صاف كنند ، حكمش چيست ؟\r\nامام عليه السلام فرمود : اين نيز مانند صورت اوّل است و همان حكم را دارد . - پس از آن توضيح داده ، مىفرمايد : دو صورت دارد و در هر دو صورت خوردنش حرام است . - وقتى حلاوت به آب رسيد و آن را شيرين كرد ، همانند آب انگور شيرين شد ، آن‌گاه اگر حالت نشّ و غليان پيدا كند بدون اين كه حرارتى به آن برسد ، حرام است ؛ و همين‌طور اگر توسط آتش نيز به غليان درآمد ، آن هم فاسد مىشود .\r\nدر اين روايت از سه جهت : سند ، متن و دلالت بحث داريم :\r\n\r\n\r\n","description":"","footnote":"\r\n( 1 ) . مستدرك الوسائل ، ج 17 ، ص 38 ، باب 2 از ابواب الأشربة المحرّمة ، ح 1 .\r\n","page_name":" 426 ","page_number":426},
  {"content":"\r\n\r\nجهت اوّل : بحث سندى روايت\r\nمرحوم مجلسى رحمه الله قبل از حاجى نورى رحمه الله ، در كتاب بحارالانوار مىفرمايد : من اين روايت را از يك نسخه‌ى قديمى گرفتم كه به خط منصور بن حسن آبى و تاريخ كتابتش سيصد و هفتاد و چهار هجرى قمرى است .\r\nمرحوم شيخ طوسى درباره‌ى زيد نرسى ، راوى اين روايت مىفرمايد : « له أصل » « 1 » و نجاشى رحمه الله مىنويسد : « له كتاب » ؛ « 2 » ولى متعرّض وثاقت ، ضعف ، مدح و ذمّش نشده‌اند . و غير اين دو رجالى نيز كسى به توثيق و تضعيفش نپرداخته است .\r\nاز مرحوم صدوق رحمه الله و استادش ابن وليد « 3 » نقل شده است : كتابى كه به زيد نرسى منسوب است ، كتابى مجعول و ضعيف است كه فردى به نام محمّد بن موسى همدانى آن را جعل كرده است .\r\nبا توجّه به اين نكات بايد دور اين كتاب را خط كشيد و كنار گذاشت . در مقابل ، سيّد بحرالعلوم رحمه الله صاحب كتاب فوائد الرجالية « 4 » در صدد اثبات و ثاقت زيد نرسى بر آمده ، و ادلّه‌اى بر ادّعاى خود اقامه مىكند .\r\nادلّه‌ى وثاقت زيد نرسى\r\n1 - شيخ طوسى رحمه الله مىفرمايد : « له أصل » . در اصطلاح محدّثين ، « اصل » به هر كتابى گفته نمىشود ؛ بلكه يك معناى خاصى دارد . به كتابى كه ويژگىهاى زير را داشته باشد اصل گويند :\r\nاوّلًا : رواياتش بدون واسطه از امام عليه السلام باشد .\r\nثانياً : كتابش مورد اعتماد باشد . « الأصل هوالكتاب المعتمد الّذي لم يتنزع من الكتاب آخر » .\r\nمرحوم بحرالعلوم به ذكر شواهد پرداخته مىگويد :\r\n\r\n\r\n","description":"","footnote":"\r\n( 1 ) . الفهرست ، ص 130 ، رقم 300 .\r\n( 2 ) . رجال النجاشى ، ص 174 ، رقم 460 .\r\n( 3 ) . ر . ك : الفهرست ، ص 130 ، رقم 300 .\r\n( 4 ) . فوائد الرجالية ، ج 2 ، ص 362 - 370 .\r\n","page_name":" 427 ","page_number":427},
  {"content":"\r\n\r\nالف : شيخ مفيد رحمه الله فرموده است : اماميه از زمان امير مؤمنان عليه السلام تا زمان امام عسكرى عليه السلام چهارصد اصل تأليف كردند كه به اصول اربعمائه معروف شده و ما از خارج مىدانيم تأليفات اماميّه در اين فاصله‌ى زمانى بيش از چهارصد كتاب بوده است . از تعبير شيخ مفيد رحمه الله به اصول اربعمائه وجود آن دو نكته‌ى اساسى در اين چهارصد كتاب است .\r\nب : هر مؤلّفى كه درباره‌اش « له أصل » گفته‌اند ، داراى شخصيّت و عظمت و مقام شامخى بوده است ؛ حتّى يك دسته از روايات را به علّت عدم ذكر در اصول اوّليه تضعيف كرده و گفته‌اند : اگر اين روايات معتبر است ، چرا در اصول اوّليه نام و نشانى از آن‌ها وجود ندارد .\r\n2 - ابن غضائرى رحمه الله از علماى بزرگ رجالى امامى است كه بسيارى از راويان به مناقشه و اشكال در وثاقت از سوى او گرفتار شده‌اند ؛ در حالى كه ديگران آنان را توثيق كرده‌اند . كار به جايى رسيده كه اگر كسى از مناقشه‌ى ابن‌غضائرى رحمه الله مصون مانده است ، مىتوان او را موثّق صددرصد دانست .\r\nابن‌غضائرى رحمه الله مىگويد : « زيد نرسى » با « زيد رزاد » دو نفر هستند كه از امام صادق عليه السلام روايت دارند ؛ امّا آن‌چه را صدوق و استادش رحمهما الله درباره‌ى كتاب زيد نرسى گفته‌اند اشتباهى است كه از آنان سر زده است ؛ زيرا ، ابن ابى عمير اين كتاب را از زيد نرسى روايت مىكند . لذا ، موردى براى موضوع و مجهول بودن كتاب باقى نمىماند . « 1 »\r\nمرحوم بحرالعلوم با اين دو راه خواسته وثاقت زيد نرسى را تمام كند ، ما راه‌هاى ديگرى نيز اضافه مىكنيم :\r\nالف : زيد نرسى استاد محمّد بن ابىعمير است و اين بزرگوار از اصحاب اجماع است .\r\nگفته‌اند خصوصيّت اصحاب اجماع اين است كه اگر سندى به يكى از آنان منتهى شد ، افراد پس از او لازم نيست بررسى شود ؛ زيرا ، اصحاب اجماع به حدّى ضابط و دقيق‌اند كه از غير ثقه نقل نمىكنند ؛ لذا ، در حقّ ابن‌ابىعمير گفته‌اند : مراسيلش مانند مسانيدش حجّت است .\r\nبا توجّه به مطالب گذشته ، روايت ابن‌ابىعمير از زيد نرسى دليل بر وثاقت او است .\r\nب : مرحوم صدوق رحمه الله در موارد متعدّدى در كتاب من لا يحضره الفقيه از زيد نرسى\r\n\r\n\r\n","description":"","footnote":"\r\n( 1 ) . رجال بحر العلوم ، ج 2 ، ص 362 - 370 .\r\n","page_name":" 428 ","page_number":428},
  {"content":"\r\n\r\nروايت دارد . « 1 » نمىتوان گفت : نقل روايت اعمّ از توثيق است ؛ زيرا ، ايشان در مقدّمه‌ى كتاب فرمود : من رواياتى كه بين خودم و پروردگارم حجّت است و به آن فتوا مىدهم را در اين كتاب آوردم . « 2 » بنابراين ، نقل او مساوى با حجّت دانستن آن روايت است . ما از مرحوم صدوق تعجّب مىكنيم ؛ اگر آن نسبت صحيح باشد ، چگونه در من لا يحضره الفقيه از كتابى مجعول و موضوع روايت نقل مىكند . از اين رو ، برخى از محقّقان « 3 » معتقدند اسناد اين نسبت به صدوق رحمه الله معلوم نيست صحيح باشد .\r\nج : مرحوم ابن‌قولويه در كتاب كامل الزيارات از زيد نرسى روايت دارد . « 4 » ايشان در مقدّمه‌ى كتابش تعبيرى دارد كه از كلام صدوق رحمه الله نيز بالاتر است ؛ مىفرمايد : همه‌ى رواياتى كه در اين كتاب آورده‌ام از ثقات اصحاب نقل مىكنم ، و تمام افرادى كه در سند روايات واقع شده‌اند ، آنان را ثقه مىدانم . « 5 »\r\nاز اين بيان به « توثيق عام » در مقابل « توثيق خاص » تعبير مىكنند . توثيق خاص دست گذاشتن بر روى يك راوى مشخّص و به وثاقت او حكم نمودن است ؛ امّا توثيق عامّ به نحو عموم ، گروهى از راويان را توثيق كنند .\r\nنقد ادلّه‌ى وثاقت زيد نرسى\r\nدليل اوّل سيّد بحرالعلوم رحمه الله تمام نيست ؛ زيرا ، اين معنا ثابت نشده كه در اصل دو خصوصيّت بدون واسطه از امام عليه السلام روايت كردن و مورد اعتماد بودن بايد وجود داشته باشد ؛ دليلى بر اين مطلب نداريم . وقتى به تراجم راويان مراجعه مىكنيم ، درباره‌ى آنان سه گونه تعبيرِ : « له اصل » ، « له كتاب » و « له مصنّف » مىبينيم .\r\nامام راحل در كتاب طهارت پس از طرح روايت زيد نرسى ، مىفرمايد : احتمال دارد دو خصوصيّتى كه علامه‌ى بحرالعلوم رحمه الله مطرح كرده‌اند ، در اصل دخالت نداشته باشد ؛ بلكه قوام اصل به كتاب روايى و حديثى بودن باشد ؛ خواه از كتابى گرفته باشد يا نه ؛ با\r\n\r\n\r\n","description":"","footnote":"\r\n( 1 ) . مانند : ج 4 ، ص 207 ، ح 5480 .\r\n( 2 ) . من لا يحضره الفقيه ، ج 1 ، ص 3 .\r\n( 3 ) . معجم رجال الحديث ، ج 7 ، ص 371 .\r\n( 4 ) . كامل الزيارات ، ص 510 ، ح 795 .\r\n( 5 ) . همان ، ص 37 .\r\n","page_name":" 429 ","page_number":429},
  {"content":"\r\n\r\nواسطه از امام عليه السلام نقل كند يا بدون واسطه و رواياتش مورد اعتماد باشد يا نه .\r\nوقتى تعبير به « له مصنّف » مىكنند كه مطالب كتاب روايات نباشد ؛ مثل آن كه در امامت يا تاريخ يا تفسير كتاب نوشته باشد . و هرجا تعبير به « له كتاب » مىكنند ، اعمّ از اين است كه هر دو معنا اراده شده است .\r\nشاهد عدم تماميت كلام سيّد بحرالعلوم رحمه الله ، تعبير رجاليون از بعضى از راويان به « له أصل معتمد » است ؛ زيرا ، اگر معتمد بودن در معناى اصل دخالت دارد ، چنين توصيفى بىجهت خواهد بود ؛ زيرا ، اصل در اوصاف و قيود ، احترازى بودن است و نه توضيحى بودن .\r\nاگر در مقام توضيح دادن است ، چرا فقط به يك خصوصيّت اكتفا شده ، و ديگرى را نياورده‌اند ؟ لذا ، اين دليل از اثبات مدّعا قاصر است .\r\nدر مورد دليل دوّم نيز ، اين كه ابن‌ابىعمير از زيد نرسى روايت مىكند ، سبب نمىشود كه وثاقت او ثابت شود . بلكه بايد از دو جهت بحث كرد : يكى از جهت اصحاب اجماع ، و ديگرى در خصوص ابن‌ابىعمير .\r\nجهت اوّل : اصحاب اجماع چه كسانى هستند ؟\r\nدر كتاب‌هاى فقهى ، مكرّر اين عنوان به گوش مىخورد و اوّلين كسى كه اين عنوان را مطرح كرد ، مرحوم كشى رحمه الله است . وى درباره‌ى راويان از اصحاب امام باقر و صادق عليهما السلام مىنويسد :\r\nفي تسمية الفقهاء من أصحاب أبي جعفر وأبي عبداللَّه عليهما السلام : أجمعت العصابة على تصديق هؤلاء الأوّلين من أصحاب أبي جعفر وأبي عبداللَّه عليهما السلام وانقادوا لهم بالفقه ، فقالوا : أفقه الأوّلين ستّة : زرارة ومعروف بن خرّبوذ وبريد وأبو بصير الأسدي والفضيل بن يسار ومحمّد بن مسلم الطائي .\r\nقالوا : وأفقه الستّة زرارة ، وقال بعضهم : مكان أبوبصير الأسدي أبوبصير المرادي وهو ليث بن البختري . « 1 »\r\n\r\n\r\n","description":"","footnote":"\r\n( 1 ) . المختار من رجال الكشى ، ص 238 ، رقم 431 .\r\n","page_name":" 430 ","page_number":430},
  {"content":"\r\n\r\nاماميّه اتّفاق دارند بر اين كه شش نفر از ياران امام باقر و صادق عليهما السلام افراد صادق القول هستند . آنان انسان‌هاى بزرگى هستند و به مقام فقاهتشان معتقدند . علماى اماميّه گفته‌اند :\r\nفقيه‌ترين افراد در ميان راويان طبقه‌ى اوّل ، شش نفرند : « زرارة » ، « معروف بن خرّبوذ » ، « بريد بن معاوية » ، « ابوبصير اسدى » ، « فضيل بن يسار » و « محمّد بن مسلم طائى » .\r\nدر ميان اين شش نفر ، زراره را فقيه‌تر از ديگران دانسته‌اند ؛ و برخى ابوبصير مُرادى را به جاى ابوبصير اسدى ذكر كرده‌اند .\r\nاز اين عبارت چه استفاده مىشود ؟ آيا بيش از اتّفاق بر عدالت اين شش نفر چيز ديگرى استفاده مىشود ؟ « أجمعت العصابة على تصديق هؤلاء » يعنى آنان دروغ نمىگويند ؛ احتمال كذب در موردشان راه ندارد ؛ متّهم به كذب نيستند ؛ مقام و ثاقت و عدالتشان محرز است . اگر در عبارتى داشتيم « أجمعت العصابة على تصديق زيد » معنايش اين است كه علما بر عدالت زيد تصديق و اتّفاق دارند ؛ و بيش از اين مقدار بر چيزى دلالت ندارد .\r\nكشّى رحمه الله به گروه دوّم كه مىرسد ، تغيير كوچكى در عبارت داده و مىنويسد :\r\nفي تسمية الفقهاء من أصحاب أبي عبداللَّه عليه السلام : أجمعت العصابة على تصحيح مايصحّ عن هؤلاء وتصديقهم لما يقولون وأقرّوا لهم بالفقه من دون اولئك الستّة الّذين عدّدناهم وسمّيناهم ستّة نفر : « جميل بن درّاج » و « عبداللَّه بن مسكان » و « عبداللَّه بن بكير » و « حمّاد بن عثمان » و « حمّاد بن عيسى » و « أبان بن عثمان » .\r\nقالوا : وزعم أبو إسحاق الفقيه - وهو ثعلبة بن ميمون - أنّ أفقه هؤلاء جميل بن‌درّاج ، وهم أحداث أصحاب أبي عبداللَّه عليه السلام . « 1 »\r\nعصابه اتّفاق دارند بر حكم كردن به صحّت روايتى كه تا اين افراد سندش صحيح\r\n\r\n\r\n","description":"","footnote":"\r\n( 1 ) . المختار من رجال الكشى ، ص 375 ، رقم 705 .\r\n","page_name":" 431 ","page_number":431},
  {"content":"\r\n\r\nباشد ؛ يعنى در آنان اشكال و ترديدى نيست . آنان را در گفته‌هايشان تصديق ، و به فقاهتشان اقرار دارند ؛ البتّه مقام فقاهتشان كمتر از طايفه‌ى اوّل است . آنان عبارتند از :\r\n« جميل بن درّاج » ، « عبداللَّه بن مسكان » ، « عبداللَّه بن بكير » ، « حمّاد بن عثمان » ، « حمّاد بن عيسى » و « ابان بن عثمان » .\r\nفقهاى امامى گفته‌اند : ابواسحاق فقيه - يعنى ثعلبة بن ميمون - معتقد بوده فقاهت « جميل بن درّاج » بيشتر از رفقاى او است .\r\nدرباره‌ى گروه سوّم كه از شاگردان و راويان امام هفتم و هشتم عليهما السلام هستند نيز چنين مىنويسد :\r\nفي تسمية الفقهاء من أصحاب أبي إبراهيم وأبي الحسن الرضا عليهما السلام : أجمع أصحابنا على تصحيح ما يصحّ عن هؤلاء وتصديقهم وأقرّوا لهم بالفقه والعلم ، وهم ستّة نفر آخر دون ستّة نفر الّذين ذكرناهم في أصحاب أبي عبداللَّه عليه السلام .\r\nمنهم : « يونس بن عبدالرحمن » ، و « صفوان بن يحيى بيّاع السابري » ، و « محمّد بن أبي عمير » و « عبداللَّه بن المغيرة » و « الحسن بن محبوب » و « أحمد بن محمّد بن أبي نصر » .\r\nوقال بعضهم : مكان « الحسن بن محبوب » « الحسن بن عليّ بن فضّال » ، و « فضالة بن‌أيّوب » . وقال بعضهم : مكان « فضالة بن أيّوب » ، « عثمان بن عيسى » .\r\nوأفقه هؤلاء يونس بن عبدالرحمن وصفوان بن يحيى . « 1 »\r\nاصحاب ، اجماع دارند بر صحيح شمردن روايتى كه سندش تا اين افراد صحيح باشد .\r\nآنان را تصديق مىكنند و به مقام علمى و فقهى آنان اقرار دارند . ايشان غير از شش نفرى هستند كه در اصحاب امام صادق عليه السلام نامشان ذكر شد . اسامى آنان عبارت است از :\r\n« يونس بن عبدالرحمان » ، « صفوان بن يحيى بيّاع سابرى » ، « محمّد بن ابىعمير » ، « عبداللَّه بن مغيره » ، « حسن بن محبوب » ، و « احمد بن محمّد بن ابىنصر » .\r\nبعضى از فقها « حسن بن على بن فضّال » و « فضالة بن ايّوب » را به جاى « حسن بن\r\n\r\n\r\n","description":"","footnote":"\r\n( 1 ) . المختار من رجال الكشى ، ص 556 ، رقم 1050 .\r\n","page_name":" 432 ","page_number":432},
  {"content":"\r\n\r\nمحبوب » گفته‌اند ؛ و برخى به جاى « فضالة بن ايّوب » ، « عثمان بن عيسى » را نام برده‌اند .\r\nفقيه‌ترين آنان ، « يونس بن عبدالرحمان » و « صفوان بن يحيى » هستند .\r\nاز ملاحظه‌ى اين سه عبارت استفاده مىشود - در عبارت دوّم و سوّم چيزى تازه‌تر از گذشته ، و مطلب جديدى اضافه‌تر ندارد . - امتياز اين هيجده نفر از بقيه‌ى راويان كه از اصحاب اجماع نيستند ، اين است كه عدالتشان اتّفاقى است و كسى درباره‌ى آنان اشكال نكرده و خرده نگرفته است .\r\nصاحب وسائل رحمه الله مىفرمايد : معناى اين سه عبارت آن است كه اگر سند روايتى تا يكى از اين افراد صحيح بود ، بايد به صحّت آن روايت حكم كنيم ؛ و كارى به وثاقت يا ضعف راويان پس از اين گروه نداشته باشيم ؛ حتّى اگر راوى يهودى يا مجهول الحال يا متجاهر به فسق باشد و يا روايت را به نحو مرسل نقل كنند ؛ در همه‌ى صورت‌ها روايت براى ما حجّت است ؛ مثلًا اگر روايتى از زراره داشتيم بايد افرادى كه بين ما و زراره واقع شده‌اند ، بررسى گردد ؛ اگر موثّق بودند و سند زراره صحيح باشد ، از زراره به بعد مشكلى نيست ؛ زراره از هر كسى روايت كرده باشد ، آن روايت براى ما حجّت است . « 1 »\r\nنقد نظر صاحب وسائل رحمه الله\r\nاوّلًا : كشّى در گروه اوّل چنين بيانى ندارد ؛ بلكه گفته : « أجمعت العصابة على تصديق هؤلاء » و در گروه دوّم و سوّم عبارتش چنين‌است : « أجمعت العصابة على تصحيح ما يصحّ عن هؤلاء وتصديقهم لما يقولون » و « أجمع أصحابنا على تصحيح ما يصحّ عن هؤلاء وتصديقهم » .\r\nآيا براى طبقه‌ى دوّم و سوّم امتياز خاصّى قائل شده است ؟ در حالى كه مقام طبقه‌ى اوّل به مراتب از طبقه‌ى دوّم و سوّم بالاتر است .\r\nثانياً : صاحب وسائل و علّامه‌ى بحرالعلوم رحمهما الله و غير ايشان در عبارت كشّى رحمه الله دقّت نكرده‌اند ؛ اگر مقصود كشّى رحمه الله از « أجمعت العصابة على تصحيح ما يصحّ عن هؤلاء » اين است كه اصحاب اجماع داراى خصوصيّتى هستند كه به رجال پس از آنان نبايد نگاه\r\n\r\n\r\n","description":"","footnote":"\r\n( 1 ) . وسائل الشيعة ، ج 20 ، ص 80 و 81 .\r\n","page_name":" 433 ","page_number":433},
  {"content":"\r\n\r\nكرد ، با عبارت « تصديقهم على ما يقولون » چگونه جمع مىشود ؟\r\nتوضيح : در ابتداى جمله مىگويند : اين افراد داراى عظمت و شخصيّتى هستند كه از هر شخصى روايت داشته باشند بدون چون و چرا مىپذيريم ؛ و به دنبالش بگويند آنان دروغ نمىگويند ، خودشان صادق‌اند ، عادل‌اند ؛ آيا چنين تعريفى صحيح است ؟\r\nمرحوم فيض كاشانى و ديگران نيز با ما در اين مطلب هم عقيده هستند ؛ ليكن به ترتيبى كه ما از اين عبارت استفاده كرديم ، نتوانسته‌اند استدلال كنند .\r\nثالثاً : بر فرض اين كه عبارت چنين معنايى را افاده كند ، در اصول تحقيق كرديم كه اجماع منقول حجيّت ندارد ؛ اجماع‌هايى كه بعد از كشّى رحمه الله نيز ادّعا شده است ، منشأ و سندش همين اجماع كشّى رحمه الله است ؛ نه اين كه خودش اجماع مستقلّى باشد .\r\nنتيجه‌اى كه از مباحث گذشته گرفته شد ، اين است كه كتاب زيد نرسى را اگر ابن ابى عمير هم روايت كرده باشد ، به صرف اين كه ابن ابى عمير از اصحاب اجماع است ، نمىتوان گفت : براى ما حجّت است و كفايت مىكند .\r\nجهت دوّم : مشايخ ابن ابى عمير\r\nدر خصوص ابن ابى عمير بيانى از شيخ طوسى رحمه الله در عدّة الأصول داريم ؛ ايشان فرموده است :\r\n« وإذا كان أحد الراويين مسنداً والآخر مرسلًا نظر في حال المرسِل ، فإن كان ممّن يعلم إنّه لايرسل إلّاعن ثقة موثوق به فلا ترجيح لخبر غيره على خبره ولأجل ذلك سوّت الطائفة بين ما يرويه محمّد بن أبي عمير وصفوان بن يحيى وأحمد بن محمّد بن أبي نصر وغيرهم من الثقات الّذين عرّفوا بأنّهم لايروون ولايرسلون إلّاعمّن يوثق به و بين ما أسنده غيرهم » . « 1 »\r\nدر بحث حجيّت خبر واحد مىگويد : اگر دو روايت و دو راوى با هم معارضه كردند ، ليكن روايت يكى مرسل و ديگرى مسند است ، بايد ديد « مرسِل » كيست و چه شخصيّتى\r\n\r\n\r\n","description":"","footnote":"\r\n( 1 ) . عدّة الاصول ، ج 1 ، ص 386 و 387 .\r\n","page_name":" 434 ","page_number":434},
  {"content":"\r\n\r\nدارد ؟ اگر از افراد عادى و معمولى است ، روايت مرسله طرح مىشود و نمىتواند با روايت مسند معارضه داشته باشد ؛ امّا اگر مرسِل مانند « محمّد بن ابى عمير » ، « صفوان بن يحيى » و « احمد بن محمّد بن ابىنصر بزنطى » و مانند ايشان است كه فقط از رواى ثقه روايت مىكنند ؛ - اگر روايت را هم مرسل بياورند راوى آن ثقه بوده است - در اين صورت فرقى بين اين روايت مرسِل با روايت مسند نيست ؛ به همين جهت ، علماى امامى گفته‌اند :\r\nمرسلات اين افراد با مسنداتشان مساوى است . هردو يك حكم دارد و هر دو حجّت است . « 1 »\r\nبيان شيخ طوسى رحمه الله از دو حال خارج نيست كه به بررسى هر دو احتمال آن مىپردازيم :\r\nالف : آن‌چه مفاد اجماع كَشّى در گروه سوّم است ، با اين عبارت بيان كرده است .\r\nب : در مقام بيان مطلبى زايد بر اجماع كَشّى است ؛ يعنى مىخواهد مزيّتى علاوه بر اصحاب اجماع بودن براى ابن ابى عمير و غير او اثبات كند .\r\nاوّلًا : احتمال دارد شيخ طوسى همان عبارت كشّى رحمه الله را به اين صورت تقرير كرده باشد ؛ اگر احتمال دوّم تثبيت شود ، لازمه‌اش برترى « ابن ابى عمير » از « زراره » است ؛ زيرا ، زراره فقط از اصحاب اجماع است ، ولى ابن ابى عمير علاوه بر آن ، مزيّتِ عدم روايت و ارسال مگر از افراد ثقه را نيز دارد .\r\nمگر اين كه گفته شود : اگر اين احتمال صحيح باشد ، حقّ بود نام زراره و امثال او را نيز مطرح كند ؛ از اين كه فقط به نام سه نفر از اصحاب اجماع سوّم اكتفا كرده ، معلوم مىشود مىخواسته مزيّت فوق العاده‌ى اين افراد را بازگو كند .\r\nثانياً : اگر بگوييد : شيخ طوسى رحمه الله از اصحاب اجماع بودن ، اين مطلب را استفاده كرده كه اين بزرگان به‌طور مرسل يا مسند فقط از ثقه روايت مىكنند ، مىگوييم اين مطلب از كلام كشّى رحمه الله به توضيحى كه گذشت فهميده نمىشود .\r\n\r\n\r\n","description":"","footnote":"\r\n( 1 ) . ايشان در صفحه‌ى 356 تفصيل الشريعه كتاب الحدود به بيان نجاشى رحمه الله نيز اشاره كرده‌اند كه فرموده است : « قيل : إن اخته دفنت كتبه في حال استتارها وكونه في الحبس أربع سنين فهلكت الكتب ، وقيل : بل تركتها في غرفة فسال عليها المطر فهلكت ، فحدّث من حفظه وممّا كان سلف له في أيدي الناس ، فلهذا أصحابنا يسكنون إلى مراسيله » . رجال نجاشى ، ص 326 .\r\n","page_name":" 435 ","page_number":435},
  {"content":"\r\n\r\nو اگر بگوييد : شيخ طوسى رحمه الله در مقام افاده‌ى مطلبى جديد علاوه بر اصحاب اجماع بودن است ، مىگوييم : از كجا احراز كرده‌ايد « ابن ابى عمير لايرسل و لايروى الّا عن ثقة » ؟ آيا خودش به اين مطلب تصريح كرده ، يا در كتابى از كتاب‌هايش متذكّر آن شده است ؟ چنين تصريحى در دست نداريم .\r\nاگر بگوييد : در اثر تتبّع و تحقيق فهميديم تمام افرادى كه ابن‌ابىعمير از آنان روايت دارد ، ثقه هستند ؛ مىگوييم : بر فرض صحّت جستجوى شما ، اين مطلب در مسندات ابن‌ابىعمير تمام مىشود ؛ امّا در مرسلاتش كه مىگويد : « عن رجل » يا « عن بعض أصحابنا » ، چگونه واسطه را مىشناسيد تا بفهميد ثقه است يا غير ثقه ؟\r\nاز اين رو ، تنها راهى كه مىتوان فهميد ابن‌ابىعمير فقط از ثقه روايت مىكند ، تصريح خودش به اين مطلب است ؛ و گرنه با عدم تصريح ، مسأله امرى اجتهادى مىشود و اجتهاد شيخ طوسى رحمه الله در حقّ ما از آن جهت كه اجتهاد است ، حجّت نيست .\r\nنقد ديگر ادلّه‌ى وثاقت زيد نرسى\r\nدليلى كه سيّد بحرالعلوم رحمه الله به عنوان مناقشه‌ى ابن‌غضائرى رحمه الله بر مرحوم صدوق مطرح كرد ، براى اثبات وثاقت زيد نرسى كافى نيست ؛ زيرا ابن عضائرى رحمه الله به توثيق زيد نپرداخته است . بلكه درباره‌اش سكوت كرده است ، و سكوت ، بيانگر وثاقت نيست . شايد به علّت عدم اطّلاع از حالات زيد نتوانسته او را قدح يا توثيق كند ، و اين با تأييد كتابش منافات ندارد . ابن غضائرى رحمه الله مىگويد : كتابش مجعول نيست ، و شخص زيد آن را نوشته است ؛ بنابراين ، صدوق و استادش ابن‌وليد رحمهما الله اشتباه كرده‌اند كه آن را مجعول پنداشته‌اند .\r\nتأييد كتاب ، اثبات وثاقت زيد نرسى نيست ؛ همانطور كه سكوت نيز اعمّ از وثاقت و ضعف است .\r\nدليل ديگر ، وقوع زيد نرسى در اسناد كامل‌الزيارات بود ، هرچند ابن‌قولويه رحمه الله در ابتداى كتابش فرموده است : من در اين كتاب از ثقات اصحاب روايت مىكنم ؛ امّا اين مطلب توليد اشكال مىكند ؛ زيرا ، فرقى بين توثيق ابن‌قولويه و نجاشى نيست ؛ از وقوع نام راوى در اسناد كامل الزيارات وثاقتش كشف مىشود . امّا در خصوص زيد ، ابهاماتى وجود دارد . زيرا ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nاگر فردى ثقه و مورد اعتماد اصحاب بوده ، چرا در كتاب كافى ، من لا يحضره الفقيه ، تهذيب و استبصار بيش از دو سه روايت از او نقل نكرده‌اند ؛ با آن كه اين بزرگان اصرار بر جمع روايات داشتند ؟ لذا ، نمىتوان به صرف وجود نام زيد در اسناد كامل الزيارات در روايتى مربوط به فضيلت زيارت امام رضا عليه السلام اكتفا كرده و به وثاقتش حكم كرد .\r\nنتيجه‌ى تمام مباحث اين مىشود كه دليلى بر وثاقت زيد نرسى در دست نيست .\r\nتعجّب ما از كتاب‌هاى رجالى است كه به بحث وثاقت زيد و عدم آن نپرداخته‌اند .\r\nعدم اثبات كتاب زيد نرسى\r\nزيد نرسى از اصحاب امام صادق عليه السلام بوده ، و در قرن دوّم هجرى مىزيسته است . وفات مرحوم مجلسى در سال 1110 يا 1111 قمرى است ؛ و فاصله‌ى بين مؤلّف و مرحوم مجلسى نزديك به ده قرن است . ايشان نيز به نسخه‌اى كه به خط شيخ منصور بن حسن آبى است ، دست يافته كه در تاريخ 374 هجرى قمرى نوشته شده است . در اين‌جا جهاتى مورد بحث است :\r\nجهت اوّل : از كجا اثبات مىشود نسخه‌اى كه به دست شيخ منصور رسيده همان كتاب زيد نرسى است . فاصله‌ى بين شيخ منصور و زيد نرسى حدود دو قرن است ، واسطه‌ها چه كسانى هستند ؟ ممكن است كتابى كه به دست مرحوم مجلسى رسيده ، كتاب موضوع و مجعولى به‌نام زيد نرسى باشد ؛ لذا ، در كتاب‌هاى روايى بايد استناد كتاب به مؤلّفش ثابت باشد ؛ مانند كتب اربعه كه از راه تواتر ثابت است از آنِ مرحوم كلينى ، صدوق و شيخ طوسى رحمهم الله هستند . بزرگانى كه اهل احتياط هستند به اين مقدار نيز اكتفا نمىكنند و به هريك از اين كتاب‌ها اجازاتى دارند كه به زمان مؤلّفش منتهى مىشود .\r\nاز اين رو ، ما واسطه‌ى بين مرحوم مجلسى و شيخ منصور كاتب كتاب در سال 374 هجرى را نمىشناسيم ؛ و همين‌طور واسطه‌ى بين شيخ منصور تا زيد نرسى نيز مجهول است .\r\nمؤيّد اين اشكال ، وجود نسخه‌ى معروف كتاب زيد نزد صاحب وسائل رحمه الله است ؛ در حالى كه ايشان يك روايت از آن ، در كتاب وسائل الشيعه نقل نكرده است .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nمطلبى كه مىتواند تا حدّى از اشكال بكاهد ، رواياتى است كه به عنوان زيد نرسى در كتب اربعه و تفسير على بن ابراهيم قمى و كتاب عدّة الداعى ابن فهد حلّى رحمه الله و غير آن آمده است ، و با روايات اين كتاب كه به نام زيد نرسى است ، متّحد مىباشد . اين مطلب سبب توليد اطمينان مىگردد ؛ زيرا ، بعيد است فرد يا افرادى به فكر جعل يك كتاب عليه زيد نرسى افتاده باشند ، و براى اين كار ، تمام رواياتى كه به نام او در كتاب‌هاى روايى است ، پيدا كرده ، دروغ‌هايى به آن ضميمه ، و به عنوان اصل زيد نرسى منتشر كرده باشند . اين كار ثمره‌اى نداشته است ؛ زيرا ، زيد نرسى نه امام بوده و نه شخصيّت آن چنانى داشته كه فايده‌اى بر جعل كتاب به نام او مترتّب گردد . بنابراين ، مىتوان مطئمن شد نسخه‌اى كه به دست علّامه‌ى مجلسى رحمه الله رسيده ، همان كتاب زيد نرسى است كه ابن ابى عمير از او روايت كرده است .\r\nجهت دوّم : متن روايت : مرحوم حاجى نورى رحمه الله پس از آن كه در مستدرك الوسائل از كتاب زيد نرسى روايت را نقل مىكند ، در ذيلش مىنويسد :\r\nقلت هكذا متن الخبر في نسختين من الأصل ، و كذا نقله المجلسي فيما عندنا من نسخ البحار ، ونقله في المستند عنه ، و لكن في كتاب الطهارة للشيخ الأعظم تبعاً للجواهر ساقا متنه هكذا : « عن الصادق عليه السلام في الزبيب يدقّ ويلقى في القدر ويصبّ عليه الماء ، فقال :\r\n« حرام حتّى يذهب الثلثان » وفي الثاني : « حرام إلّاأن يذهب ثلثاه » قلت :\r\nالزبيب كما هو يلقى في القدر ، قال : « هو كذلك سواء » ، إذا ادّت الحلاوة إلى الماء فقد فسد ، كلّما غلى بنفسه أو بالنّار فقد حرم « حتّى يذهب ثلثاه » وفي الثاني : « إلّا أن يذهب ثلثاه » .\r\nبل فيه نسبة الخبر إلى زيد الزرّاد وزيد النرسي في مقام الاستدلال ، وردّه ، و لايخفى ما في المتن الّذي ساقاه من التحريف والتصحيف والزيادة ، و كذا نسبته إلى الزرّاد فلاخط . « 1 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 17 ، ص 38 ، باب 2 از ابواب اشربه‌ى محرّمه ، ح 1 .\r\n","page_name":" 438 ","page_number":438},
  {"content":"\r\n\r\nايشان مىفرمايد : دو نسخه‌اى كه من از زيد نرسى ديدم ، همين‌گونه كه نقل كرده‌ام هست ؛ و همين‌طور است در نسخه‌ى « بحارى » كه نزد ما از مرحوم مجلسى هست ؛ ليكن شيخ انصارى رحمه الله در كتاب طهارت به تبعيّت از صاحب جواهر رحمه الله متن روايت را با اضطراب و زياده و نقصان نقل كرده است . اين نقل تمام نيست ؛ بلكه نقلى كه از اصل زيد نرسى آورديم و مطابق با نقل مجلسى رحمه الله در بحار است ، تمام مىباشد .\r\nجهت سوّم : دلالت روايت : بنا بر متنى كه مرحوم نورى صحيح مىداند ، عصير زبيبى و تمرى دو قسم شده است ؛ صورتى كه خود به خود غليان پيدا كند ، امام مىفرمايد : « فقد حرّم » خوردنش حرام و غير جايز است ؛ و صورتى كه به وسيله‌ى آتش به جوش آيد ، در اين‌جا فرموده است : « فقد فسد » .\r\nآيا معناى « فسد » با « حرّم » يكى است ، يا آن كه دو معناى جداگانه دارند ؟ يعنى « حرّم » به معناى تحريم و بيان حكمى شرعى است و « فسد » يعنى مسكر شده ، و در بيان امرى تكوينى است ، يا اين كه مقصود از « فسد » ، فساد شرعى - حرمت - است ؟\r\nبه نظر مىرسد امام عليه السلام در مقام بيان حكم شرعى است و نه امرى تكوينى . كار امام عليه السلام بيان مسائل تكوينى نيست ؛ او حكم شرعى را بيان مىكند ؛ ليكن در ابتدا فرمود : حرام است ؛ و در فرع بعد ، تعبير را تغيير داده و فرمود : فاسد است .\r\nنتيجه‌ى بحث : اگر از ضعف سند بگذريم ، دلالت روايت بر حرمت تمام است ؛ ليكن بحث ما در اثبات حدّ براى شرب عصير زبيبى است و روايت نمىتواند آن را ثابت كند .\r\nاز آن‌جا كه فقط همين روايت مستند حرمت و حدّ است ، لذا امام راحل رحمه الله مىفرمايد :\r\nعصير زبيبى و عنبى در حرمت و حدّ به مسكر ملحق نمىگردد ؛ زيرا ، روايت در نظر ايشان فاقد حجّيت بوده است . و بر فرض اثبات حرمت ، نمىتوان حدّ را با آن ثابت كرد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n[ ثبوت‌الحدّ علىتناول المسكر قليلًا أو كثيراً و حكم صورالإمتزاج 
  ]\r\n[ مسألة 4 - لا إشكال في أنّ المسكر قليله و كثيره سواء في ثبوت الحدّ بتناوله ولو كان قطرة منه و لم يكن مسكراً فعلًا ، فما كان كثيره مسكراً يكون في قليله حدّ .\r\nكما لا إشكال في الممتزج بغيره إذا صدق اسمه عليه وكان غيره مستهلكاً فيه . كما لا إشكال في الممتزج بغيره إذا كان مسكراً و لم يخرج بامتزاجه عن الإسكار ففي كلّ ذلك حدّ .\r\nوأمّا إذا امتزج بغيره كالأغذية والأدوية بنحو استهلك فيه و لم يصدق اسمه و لم يكن الممتزج مسكراً ففي ثبوت الحدّ به إشكال ، وإن كان حراماً لأجل نجاسة الممتزج .\r\nفلو استهلك قطرة منه في مايع فلا شبهة في نجاسة الممتزج ، و لكن ثبوت حدّ المسكر عليه محلّ تأمّل وإشكال ، لكن الحكم بالحدّ معروف بين أصحابنا . 
  ]\r\n\r\nثبوت حدّ بر تناول مسكر و حكم صورت‌هاى امتزاج\r\nسير بحث تاكنون\r\nگفتيم موجب حدّ مسكر دو چيز است :\r\nموجب اوّل : تناول مسكر ؛ مسكر را از هر چيزى بسازند يا از هر مادّه‌اى بگيرند ؛ به طورىكه هر چيزى كه عنوان مسكر به خود بگيرد ، حرام است و بر تناولش حدّ مترتّب مىگردد .\r\nموجب دوّم : فقّاع ؛ كه اگر مسكر هم نباشد ، حرام است . به دنبال آن بحث از عصير عنبى پيش آمد كه در صورت غليان خوردنش حرام است ، ليكن موجب حدّ نمىشود . و پس از آن ، بحثى از عصير زبيبى و تمرى داشتيم كه دليلى بر حرمت آن نداريم تا نوبت به اقامه‌ى حدّ بر تناولش برسد .\r\nدر مسأله‌ى چهارم ، امام راحل رحمه الله نسبت به موجب اوّل بحث مىكنند ؛ مبنى بر آن كه چه مقدار از مسكر را تناول كند حدّ ثابت مىگردد ؟ و پس از آن ، به حكم صورت‌هاى امتزاج مىپردازند . لذا ، در اين مسأله دو فرع مطرح است :\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n\r\nفرع اوّل : عدم فرق بين مقدار مسكر\r\nتناول يك قطره از هر چيزى كه شأنيّت اسكار داشته باشد ، هر چند به علّت كم بودن فاقد مسكريّت بالفعل باشد ، موجب ثبوت حدّ است . بنابراين ، در اين حكم بين تناول مسكر كم با كثير فرقى نيست .\r\nدليل بر اين مطلب روايات متعدّدى است كه صاحب جواهر رحمه الله از آن‌ها به نصوص مستفيض تعبير كرده است . پس از آن ترقّى كرده ، مىفرمايد : بلكه متواترند . « 1 »\r\nاز نظر فتوا در اين مسأله مخالفى ديده نشده است ؛ طورى كه صاحب جواهر رحمه الله مىفرمايد : اجماع محصّل و منقول بر آن دلالت دارد . « 2 » فقط صدوق رحمه الله در كتاب مقنع گفته است : « إذا شرب حسوة من خمر جلد ثمانين وإن اخذ شارب النبيذ ولم‌يسكر لم يجلد حتّى يرى سكراناً » ؛ « 3 » اگر كسى مقدار كمى خمر بنوشد به او هشتاد تازيانه مىزنند ؛ ولى اگر شارب نبيذ دستگير شود و مست نباشد ، به او تازيانه نمىزنند ؛ مگر آن كه او را مست بيابند .\r\nظاهر عبارت صدوق رحمه الله وجود تفاوت بين نبيذ و خمر است ؛ ليكن در گذشته گفتيم : به حسب واقع دو گونه نبيذ داريم : مسكر و غير مسكر ؛ امّا خمر فقط يك نوع دارد . در اين فرع ، اگر خمر غير مسكر را فرض كرديم ، عدم اسكارش به علّت قلّت و كمى آن است نه به علّت تنوّع خمر .\r\nاز اين‌رو ، مىتوان گفت : مقصود صدوق رحمه الله اين است كه اگر كسى را به جرم شرب نبيذ دستگير كردند ، امّا معلوم نيست كه نبيذ مسكر تناول كرده است يا غير مسكر ؟ در صورتى كه حالت مستى نداشته باشد ، چون احتمال مىدهيم از نبيذ غير مسكر استفاده كرده باشد ، بر او حدّ نمىزنيم ؛ مگر آن كه در وى حالت مستى مشاهده كنيم .\r\nبنا بر ظاهر كلام صدوق رحمه الله ، ايشان در مقام فرق گذاشتن بين نبيذ كم و زياد نيست ؛ بلكه مىخواهد تفاوتِ بين نبيذ مسكر و غير مسكر را بيان كند . يعنى اگر شارب نبيذى را گرفتيم در حالى كه نمىدانيم از كدام قسم نبيذ تناول كرده است ، نمىتوانيم بر او حدّ جارى\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 450 .\r\n( 2 ) . همان .\r\n( 3 ) . المقنع ، ص 455 .\r\n","page_name":" 441 ","page_number":441},
  {"content":"\r\n\r\nكنيم ؛ امّا اگر شارب خمرى دستگير شد ، هرچند مست هم نباشد ، به مجرّد اين كه احراز شود خمر نوشيده است ، بايد هشتاد تازيانه به او بزنيم .\r\nبا توجّه به مطالب گذشته نمىتوان نظر شيخ صدوق رحمه الله را به عنوان مخالف قلمداد كرد ؛ لذا ، مىتوان ادّعا كرد همه‌ى فقها اين مطلب را معتقدند كه اگر مسكرى باشد كه شأنيت اسكار داشته باشد ، در ثبوت حدّ بين تناولِ قليل و كثير فرقى نيست .\r\nبيان روايات مسأله\r\n1 - وعن عليّ بن إبراهيم ، عن محمّد بن عيسى ، عن يونس ، عن عبداللَّه بن سنان ، قال : قال أبو عبداللَّه عليه السلام : الحدّ في الخمر أن يشرب منها قليلًا أو كثيراً ، الحديث . « 1 »\r\nفقه الحديث : در اين روايت صحيحه امام صادق عليه السلام فرمود : مناط و ملاك حدّى كه اسلام درباره‌ى خمر ثابت كرده ، شرب خمر است ؛ همين‌كه اين عنوان محقّق شد ، حدّ ثابت است ؛ خواه كم باشد يا زياد .\r\nاين روايت به صراحت دلالت دارد اگر خمر قليل هم باشد ، هرچند در خمر كم حالت اسكار وجود ندارد : تمام ملاك براى ترتّب حدّ در آن وجود دارد .\r\n2 - محمّد بن عليّ بن الحسين في ( العلل ) عن محمّد بن موسى بن المتوكّل ، عن إسحاق بن عمّار ، قال : سألت أبا عبداللَّه عليه السلام عن رجل شرب حسوة خمر قال : يجلد ثمانين جلدة ، قليلها وكثيرها حرام . « 2 »\r\nفقه الحديث : در اين موثّقه « 3 » از امام صادق عليه السلام درباره‌ى مردى مىپرسد كه مقدار اندكى خمر نوشيده است . امام عليه السلام فرمود : هشتاد تازيانه به او مىزنند ؛ كم و زيادش حرام است .\r\nنكته‌اى كه از روايت استفاده مىشود ، اين است كه امام عليه السلام در ابتدا فرمود « يجلد\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 3 .\r\n( 2 ) . همان ، ص 468 ، باب 3 از ابواب حدّ مسكر ، ح 7 .\r\n( 3 ) . روايت مرسل است ؛ زيرا « محمّد بن موسى بن المتوكّل » استاد صدوق رحمه الله نمىتواند از فردى كه معاصر با امام صادق وكاظم عليهما السلام است ، روايت داشته باشد .\r\n","page_name":" 442 ","page_number":442},
  {"content":"\r\n\r\nثمانين جلدة » ، آن‌گاه در ادامه فرمود : « قليلها وكثيرها حرام » . رواياتى هم داريم كه مىگويد : « ما أسكر كثيره فقليله حرام » ؛ « 1 » اين روايات در مقام بيان حرمت تكليفى محض نيست ، بلكه مىخواهد حدّ آن را نيز بيان كند ؛ و گرنه اگر فقط حرمت تكليفى را مىخواست برساند ، چرا آن را به عنوان تعليل براى حكم « يجلد ثمانين جلدة » آورده است ؟\r\nبنابراين ، مىتوانيم بگوييم از نظر روايات ، اين معنا مسلّم است كه هرچه زيادش سبب اسكار و مستى مىشود ، كم آن نيز حرام است ؛ و از تعليلى كه در موثّقه اسحاق آمده ، مىفهميم بين قليل و كثير فرقى نيست ؛ هر دو حرام بوده ، و بر هر دو حدّ مترتّب است .\r\nبررسى مفاد روايات منافى\r\n1 - محمّد بن الحسن بإسناده عن الحسين بن سعيد ، عن محمّد بن الفضيل ، عن أبي الصّباح الكناني ، عن أبي عبداللَّه عليه السلام في حديث : قلت أرأيت إن اخذ شارب النّبيذ و لم يسكر أيُجلد ؟ قال : لا . « 2 »\r\nفقه الحديث : در اين صحيحه ، ابوالصباح از امام صادق عليه السلام مىپرسد : اگر شارب ، نبيذى را كه مست نبود دستگير كردند ، آيا به او تازيانه مىزنند ؟ امام عليه السلام فرمود : نه .\r\nممكن است گفته شود : ظاهر روايت اين است كه اگر اندكى از نبيذ را نوشيده است به طورىكه در او حالت مستى ايجاد نكرده است ، حدّى ندارد .\r\nمىگوييم : عبارت « لم يُسْكِر » را مىتوان از باب افعال دانست ؛ در اين صورت فاعلش نبيذ خواهد بود و يا ثلاثى مجرّد ( لم يَسْكُر ) گرفت كه فاعلش شارب نبيذ مىشود . اگر ضمير به نبيذ برگردد ، يعنى شارب نبيذى را گرفته‌اند كه آن نبيذ حالت اسكارى ندارد - يعنى نوع آن نبيذ مسكر نيست - در اين صورت ، به علّت عدم اسكار حدّى هم نيست . و اگر ضمير به شارب برگردد ، يعنى شارب نبيذ مسكرى را گرفتيم كه به علّت قلّت شرب ، حالت مستى پيدا نكرده است . هر دو احتمال در روايت وجود دارد ؛ امّا قرينه‌اى از خارج داريم كه ضمير به نبيذ بر مىگردد نه به شارب نبيذ ؛ قرينه‌اش در روايت صحيحه‌ى حلبى\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 18 ، ص 259 ، باب 15 از ابواب اشربه‌ى محرّمه ، ح 1 و 4 و 17 و احاديث باب 17 .\r\n( 2 ) . همان ، ص 469 ، باب 4 از ابواب حدّ مسكر ، ح 4 .\r\n","page_name":" 443 ","page_number":443},
  {"content":"\r\n\r\nاست كه مىگويد :\r\nوبإسناده عن أحمد بن محمّد بن عيسى ، عن ابن أبي عمير ، عن حمّاد ، عن الحلبي ، قال : سألت أبا عبداللَّه عليه السلام قلت : أرأيت إن اخذ شارب النّبيذ و لم يسكر أيجلد ثمانين ؟ قال : لا ، وكلّ مسكر حرام . « 1 »\r\nفقه الحديث : از امام صادق عليه السلام پرسيد اگر شارب نبيذى را بگيرند در حالى كه مست نباشد ، آيا هشتاد تازيانه به او مىزنند ؟ امام عليه السلام فرمود : نه ؛ و هر مسكرى حرام است .\r\nصدر روايت و جواب امام عليه السلام با روايت قبل يكى است ، ولى آن‌چه امام عليه السلام در ذيل روايت فرمود : « وكلّ مسكر حرام » ، بيانگر اين است كه « لم يُسكر » از باب افعال است ؛ زيرا ، اگر ثلاثى مجرّد « لم يَسْكُر » باشد ، ذيل روايت با سؤال راوى ارتباط پيدا نمىكند . اگر مىگفت : « كلّ من سكر يجب عليه الحدّ » مىفهميديم « لم يَسْكُر » بوده تا تناسب بين سؤال و قاعده‌ى كلّى برقرار گردد ؛ ولى از اين كه فرمود « كلّ مسكر حرام » ، معلوم مىشود سؤال از نبيذى بوده است كه در آن حالت اسكار وجود ندارد ؛ امام عليه السلام نيز فرمود : تازيانه ندارد ؛ زيرا ، هر مسكرى حرام است .\r\nبا توجّه به اين راه حل ، مجبور نيستيم مانند شيخ طوسى رحمه الله « 2 » روايت را بر تقيّه حمل كنيم . اين دو روايت در مقام بيان فرق بين نبيذ مسكر و غير مسكر است ؛ و كارى به كم و زيادى ندارد .\r\n2 - قال أبو جعفر عليه السلام : إذا سكر من النبيذ المسكر والخمر جُلد ثمانين . « 3 »\r\nفقه الحديث : امام باقر عليه السلام فرمود : اگر از نبيذ مسكر و خمر مست شود ، هشتاد تازيانه به او مىزنند .\r\nدر اين روايت ، فاعل « سكر » نبيذ نيست ؛ بلكه شارب نبيذ است ؛ و معناى روايت اين است كه اگر خمر و نبيذ به مقدارى باشد كه سبب مستى نگردد ، حدّى ندارد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 5 .\r\n( 2 ) . الاستبصار ، ج 4 ، ص 236 .\r\n( 3 ) . وسائل الشيعة ، ج 18 ، ص 470 ، باب 4 از ابواب حدّ مسكر ، ح 8 .\r\n","page_name":" 444 ","page_number":444},
  {"content":"\r\n\r\nدر نقد اين روايت ، گفته‌اند : روايت مرسله است و اعتبار ندارد ؛ ليكن اين وجه تمام نيست ؛ زيرا ، در گذشته گفتيم : صدوق رحمه الله دو نوع مرسله دارد : 1 - مرسلاتى كه آن‌ها را به صورت « رُوي » آورده است ؛ اين‌گونه روايات ، قابل اعتماد نيست . 2 - مرسلاتى كه به صورت « قال » مطرح كرده است . با وجود فاصله‌اى كه بين صدوق رحمه الله و امام معصوم عليه السلام هست ، به خود جرئت داده بگويد : « قال أبوجعفر » چنين تعبيرى بيانگر توثيق تمام واسطه‌هاى بين مرحوم صدوق و امام معصوم عليه السلام است ؛ لذا ، از حيث سند نمىتوان روايت را كنار گذاشت .\r\nدر اصول ثابت كرديم جمله‌ى شرطيه مفهوم ندارد ؛ و بر فرض وجود مفهوم براى قضيه‌ى شرطيه ، اين روايت مورد اعراض همه‌ى فقها حتّى شخص صدوق رحمه الله است ؛ زيرا ، صدوق رحمه الله در عبارت مقنع تصريح داشت : اگر اندكى خمر بياشامد ، بايد حدّ بخورد ؛ هرچند مست نشده باشد . « 1 »\r\nبنابراين ، با سقوط اين روايت از حجّيت به سبب اعراض مشهور ، مىگوييم : تناول خمر ، نبيذ مسكر و هر مسكر ديگرى كه شأنيت اسكار دارد ، موجب حدّ است ؛ خواه شاربش مست گردد يا به علّت قلّت يا اعتياد در او ، حالت اسكار پديدار نشود .\r\n\r\nفرع دوّم : امتزاج مسكر با غير مسكر\r\nدر اين فرع ، امام راحل رحمه الله در تحريرالوسيله سه صورت براى امتزاج بيان مىفرمايد :\r\nصورت اوّل : اگر مقدار زيادى خمر را با مايع حلالى مانند آب يا سركه و . . . مخلوط كنند ، به گونه‌اى كه عنوان خمر از بين نرود ، مثلًا به ده مَن خمر يك كيلو آب اضافه كنيم ؛ قهراً مايع ديگر مستهلك مىگردد و عنوان « خمر » از ديد عرف و عقلا بر اين مايع صادق است . در اين صورت ، نوشيدن چنين مايعى حرام ، و موجب ثبوت حدّ مىگردد .\r\nدليل آن : صدق شرب خمر به نظر عرف و عقلا بر شرب اين مايع است . همان عرفى كه بايد اصل عنوان « خمر » را تشخيص بدهد ، چنين امتزاجى را مانع از بقاى عنوان خمر نمىداند ؛ لذا ، حدّ بر آن مترتّب مىشود .\r\n\r\n\r\n","description":"","footnote":"\r\n( 1 ) . المقنع ، ص 455 .\r\n","page_name":" 445 ","page_number":445},
  {"content":"\r\n\r\nصورت دوّم : اگر امتزاج به صورتى باشد كه عنوان خمر از بين برود ولى مايع جديد هم مسكر باشد ، در اين صورت نيز بدون شبهه حدّ مترتّب است ؛ زيرا ، وجوب حدّ بر عنوان شرب خمر مترتّب نشده ؛ بلكه موضوعش « كلّ مسكر » است ؛ لذا ، بر هرچه عنوان مسكر صادق باشد ، تناولش موجب حدّ است . شاهدش اين كه اگر مايع مسكر را از تركيب دو يا چند چيز بسازند به گونه‌اى كه خود مواد اوّليه حرمتى نداشته باشند ليكن از تركيب آن‌ها مايعى مسكر به دست آيد ، شربش حرام و موجب حدّ است .\r\nصورت سوّم : اگر خمر يا مسكر را با دوا يا غذايى به گونه‌اى مخلوط كنند كه در آن دوا يا غذا مستهلك گردد و عنوان خمر و مسكر صدق نكند ، ليكن يقين داريم اجزا و ذرّاتى از خمر در اين دوا وجود دارد . معروف بين فقها ، بلكه اجماع ، بر حرمت تناول اين مركّب و ترتّب حدّ بر آن است ؛ « 1 » ليكن فقهاى متأخّر و متوسّط در مقام اشكال بر آمده و گفته‌اند : اگر اين مسأله اجماعى باشد ، با اجماع مخالفت نداريم ؛ امّا اگر بخواهيم بر طبق موازين و قواعد حكم مسأله را به دست آوريم ، نمىتوان به اين فتوا ملتزم شد . « 2 »\r\nدليل مخالف : دارويى كه به فرض از بيست مادّه تشكيل شده و يكى از مواد آن خمر است ؛ تركيب هم به صورتى است كه نه عنوان خمر صادق است و نه توليد حالت اسكار و مستى مىكند ، با چه ميزان و قاعده‌اى بگوييم : بر تناول آن حدّ جارى مىشود ؟\r\nبر كسى كه اين دارو را مىخورد ، عنوان « شارب خمر » صادق نيست ؛ بنابراين ، اگر مسأله اجماعى نباشد ، نمىتوان به اين فرد حدّ زد .\r\nمخالفت صاحب جواهر رحمه الله\r\nايشان مىفرمايد : چيزى كه حرمت ذاتى پيدا كرد و حرمتش وابسته‌ى به اسم نبود - « المحرّم ذاتاً لا من حيث الاسم » - حكم آن به سبب امتزاج تغيير نمىكند ؛ هرچند قليل و اندك باشد . چنين موردى با موارد ديگر كه حكم بر عنوان مترتّب است ، فرق دارد ؛ علاوه بر اين رواياتى در اين باب رسيده و حكم را دائر مدار شرب نكرده است ؛ مثلًا\r\n\r\n\r\n","description":"","footnote":"\r\n( 1 ) . الجامع للشرايع ، ص 557 ؛ قواعد الأحكام ، ج 2 ، ص 263 ؛ المهذّب البارع ، ج 5 ، ص 80 .\r\n( 2 ) . مجمع الفائدة والبرهان ، ج 13 ، ص 185 و 186 ؛ كشف اللثام ، ج 2 ، ص 417 .\r\n","page_name":" 446 ","page_number":446},
  {"content":"\r\n\r\nمىفرمود : امير مؤمنان عليه السلام در خمر و نبيذ هشتاد تازيانه مىزد . « 1 » لذا ، اين مسأله خالى از هر اشكالى است و از راه قواعد و موازين ، با قطع نظر از اجماع ، مىتوانيم به حرمت صورت سوّم و ترتّب حدّ بر آن حكم كنيم . « 2 »\r\nنقد نظر صاحب جواهر رحمه الله\r\nما نتوانستيم مقصود صاحب جواهر رحمه الله از عبارت « المحرّم ذاتاً لا من حيث الاسم » را تعقّل كنيم . اگر در باب خمر ، اسم خمر موضوعيّت ندارد ، چرا مىگوييد : « الخمر إذا انقلب خلّاً » حرمتش برداشته مىشود ؟ براى چه با انقلاب و تبدّل ، به تغيير حكم فتوا مىدهيد در حالى كه اين همان خمر خارجى است كه به سركه مبدّل شده است ؟ در اين‌جا ذات و موضوع عوض نشده است ؛ بلكه يك ذات دو حالت به خود گرفته ، در يك حالت عنوان « خمر » دارد و در حالت ديگر عنوان « خلّ » و « سركه » ؛ تا زمانى كه عنوان اوّل صادق است ، متّصف به حرمت مىباشد . پس از زوال عنوان اوّل و صدق عنوان دوّم ، مىگوييم :\r\nحلال شد . لذا ، وجهى براى فرق گذاشتن بين خمر و ديگر عناوين محرّم نيست .\r\nتمام عناوينى كه براى حكم به حرمت ، موضوع واقع مىشوند ، در اين خصوصيّت يكسان هستند و حكم بر روى عنوان مىآيد ؛ و با رفتن عنوان ، حكم نيز از بين مىرود . در اين فرع ، اگر خمر به اندازه‌اى كم باشد كه به سبب امتزاج ، عنوان « خمر » صادق نباشد ، ديگر خمرى نيست تا تناول خمر يا شرب خمر صادق آيد ؛ و روايت مذكور نيز قابل تطبيق نيست ؛ زيرا ، مسأله ، از باب سالبه‌ى به انتفاء موضوع است ؛ « يضرب الخمر والنبيذ ثمانين جلدة » « 3 » « وهذا ليس بخمر » . ما به كلمه‌ى « شرب » از جهت مضاف كار نداريم ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 2 .\r\n( 2 ) . جواهر الكلام ، ج 41 ، ص 450 و 452 .\r\n( 3 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 2 .\r\n","page_name":" 447 ","page_number":447},
  {"content":"\r\n\r\nبلكه مضاف اليه - يعنى « خمر » - صادق نيست . به نظر ما بيان صاحب جواهر رحمه الله در اين‌جا تمام نيست .\r\nامام راحل رحمه الله مىفرمايد : هرچند معروف بين اصحاب ، ثبوت حدّ در صورت سوّم است ، ليكن ما در اين حكم اشكال و تأمّل داريم . سپس به يك نكته اشاره مىكنند كه در كلام ديگران آن را نديده‌ايم ، مىفرمايند : خوردن دارويى كه يكى از اجزائش خمر است ، موجب حدّ نيست ؛ امّا به علّت نجاست ، حرام است ؛ زيرا ، فرض اين است كه خمر مايع است و پس از امتزاج با ذرّات ديگر دارو ، آن‌ها را نجس مىكند ؛ لذا ، ادلّه‌اى كه خوردن نجس را حرام مىداند ، شامل اين مورد هم مىگردد .\r\nنقد استدلال امام راحل رحمه الله\r\nروايتى در اين باب داريم كه از آن ، حرمت اين دارو از جهت وجود اجزاى خمر استفاده مىشود و نه به علّت نجاست ؛ يعنى حرمت دائر مدار نجاست نيست ؛ بلكه بر عنوان خمر دور مىزند ؛ هرچند مستهلك شده و عنوان صادق نباشد .\r\nوعن عليّ بن إبراهيم ، عن أبيه ، عن ابن أبي عمير ، عن عبدالرّحمن بن الحجّاج ، قال : استأذنت لبعض أصحابنا على أبي عبداللَّه عليه السلام فسأله عن النبيذ فقال : حلال .\r\nفقال : أصلحك اللَّه إنّما سألتك عن النّبيذ الّذي يجعل فيه العكر فيغلي حتّى يسكر . فقال أبو عبداللَّه عليه السلام قال رسول اللَّه صلى الله عليه و آله : كلّ ما أسكر حرام .\r\nفقال الرجل : إنَّ من عندنا بالعراق يقولون إنَّ رسول اللَّه صلى الله عليه و آله عنى بذلك القدح الّذي يسكر ؟ فقال أبو عبداللَّه عليه السلام : إنَّ ما أسكر كثيره فقليله حرام . فقال له الرّجل : فأكسره بالماء ؟ فقال له أبو عبداللَّه عليه السلام : لا و ما للماء يحلّ الحرام ، إتّق اللَّه ولا تشربه . « 1 »\r\nفقه الحديث : در اين روايت صحيح ، عبدالرّحمن بن حجّاج براى شخصى اجازه‌ى ورود به خدمت امام صادق عليه السلام مىگيرد . وى از امام عليه السلام درباره‌ى نبيذ مىپرسد . امام عليه السلام در پاسخ فرمود : حلال است ، . . . سائل گفت : نبيذى را مىگويم كه در آن « عَكَر » ( ته نشين و رسوبات نبيذ يا زيتون ) مىريزند تا به غليان آيد و حالت مسكر به خود گيرد ؟ امام عليه السلام فرمود : رسول خدا صلى الله عليه و آله فرمود : هر مست‌كننده‌اى حرام است .\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 269 ، باب 17 از ابواب اشربه‌ى محرّمه ، ح 7 .\r\n","page_name":" 448 ","page_number":448},
  {"content":"\r\n\r\nسائل گفت : بعضى از عراقىها مىگويند : مقصود رسول خدا صلى الله عليه و آله قدحى است كه مست‌كننده باشد ؟ امام عليه السلام فرمود : هرچه زياد آن مست‌كننده باشد ، اندكش نيز حرام است .\r\nسائل گفت : آيا مىتوانم حالت مسكريّت و خمريّتش را با آب بشكنم ؟ - يعنى آن را با آب مخلوط كنم تا حالت اسكارش از بين برود ؛ آيا جايز است ؟ - امام عليه السلام فرمود : آب چه كاره است كه حرام را حلال كند ، چه اثرى مىتواند داشته باشد ؟ از خدا بترس و آن را نياشام .\r\nاز اين روايت استفاده مىشود در جايى كه خمر با آب مخلوط گردد ، حرمتى كه باقى مىماند به واسطه‌ى نجاست نيست . اين عبارت به مسأله‌ى نجاست ربطى ندارد . عنوانش اين است كه آب نمىتواند حرام خدا را حلال كند .\r\nبه عبارت ديگر ، اگر حرمت را معلول نجاست بدانيم ، قبل از امتزاج و بعد از آن نجاست هست ؛ ليكن حضرت در روايت ، حرمت را به خمر مستند كرده و مىگويد : آب نمىتواند نقشى در حلّيت داشته باشد . شايد امام راحل رحمه الله به اين روايت توجّه نكرده‌اند .\r\nنظر برگزيده و دليل قول مشهور\r\nاز روايت اسحاق بن عمّار - « قال : سألت أبا عبداللَّه عليه السلام عن رجل شرب حسوة خمر ، قال : يجلد ثمانين جلدة ، قليلها وكثيرها حرام » « 1 » - استفاده مىشود بر شرب مقدار بسيار كمى از خمر هشتاد تازيانه است . آن‌گاه فرمود : كم و زيادش حرام است . - در اين موثّقه ، شرب خمر كم موجب حرمت و ترتّب حدّ دانسته شده است - در صحيحه‌ى عبدالرحمان بن حجّاج نيز امام عليه السلام فرمود : « إنّ ما أسكر كثيره فقليله حرام » ؛ « 2 » آيا مقصود فقط بيان حرمت مقدار كم است و كارى به حدّ ندارد ؟ به نظر مىرسد امام عليه السلام فقط در مقام بيان حرمت تكليفى نباشند ، بلكه حدّش نيز از روايت دانسته مىشود ؛ ذيل روايت كه مىگويد :\r\n« إتّق اللَّه ولا تشربه » « 3 » به قرينه‌ى صدر روايت ، فقط بيان حرمت نيست ؛ بلكه حدّ را نيز بيان مىكند .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 468 ، باب 3 از ابواب حدّ مسكر ، ح 7 .\r\n( 2 ) . همان ، ج 17 ، ص 269 ، باب 17 از ابواب اشربه‌ى محرّمه ، ح 7 .\r\n( 3 ) . همان .\r\n","page_name":" 449 ","page_number":449},
  {"content":"\r\n\r\nاز اين‌رو ، به كمك اين دو روايت ، مىتوانيم بگوييم : نيازى به كلام صاحب جواهر رحمه الله و اجماع نيست ؛ بلكه همين روايات دليل بر قول مشهور هستند . زيرا ، مىگويد : آب نمىتواند حرام خدا را حلال كند ؛ بلكه اين مخلوط حرام است و بر شربش حدّ مترتّب مىشود .\r\nبنابراين ، در دو نقطه بر امام راحل رحمه الله اشكال داريم :\r\nاوّل : در عدم استناد حرمت اين مخلوط به نجاست ، بلكه به خمر .\r\nدوّم : در ترتّب حدّ بر شرب چنين مايعى .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n[ حكم الإضطرار إلى شرب الخمر 
  ]\r\n[ مسألة 5 - لو اضطرّ إلى شرب المسكر لحفظ نفسه عن الهلاك أو من المرض الشديد فشرب ليس عليه الحدّ . 
  ]\r\n\r\nحكم اضطرار به شرب خمر\r\nاگر كسى به سبب حفظ جانش از هلاكت - مثلًا در بيابانى به عطش شديد دچار شده و آبى در دسترس ندارد - يا از مرض سختى ، ناچار به شرب خمر شد ، حدّ ندارد .\r\nاگر شخصى به بيمارى و مرضى مبتلا شده كه متخصّصان راه علاجش را منحصر به شرب خمر بدانند ، - هرچند در پاره‌اى از روايات آمده است كه خداوند علاج و مداوايى در خمر قرار نداده است « 1 » - در صورت نوشيدن ، حدّى بر شارب مترتّب نمىشود ؛ زيرا ، موضوع ترتّب حدّ ، شرب مسكر حرام است ؛ يعنى شربى كه بر آن معصيت خداوند شود .\r\nامّا بر شرب مسكر مباح يا بالاتر از مباح - در صورتى كه حفظ جان متوقّف بر آن باشد ، واجب است - چگونه حدّ مترتّب مىگردد ؟\r\nبه عبارت ديگر ، حرمت شرب در رتبه‌اى مقدّم بر ترتّب حدّ است ؛ يعنى حدّ در موردى است كه حرمت تناول باشد ؛ با انتفاى حرمت ، حدّ هم منتفى مىگردد .\r\nاگر بگوييد : ترتيب بين حرمت و تناول مسكر و ترتّب حدّ را قبول نداريم ، بلكه حرمت و حدّ هر دو بر شرب مسكر بار شده است . تقدّم و تأخّرى نيست ، و هر دو در يك رتبه هستند .\r\nمىگوييم : « رفع ما اضطروّا إليه » « 2 » همه‌ى احكامى كه در شريعت بر شرب مسكر مترّتب شده است را برمىدارد ؛ يكى از آن احكام ، حرمت ، و حكم ديگر وجوب اقامه‌ى حدّ است . بنابراين ، از دو راه مىتوان وارد شد : يكى آن كه حديث رفع حرمت را بردارد و خود به خود حدّ منتفى گردد ؛ و ديگر آن كه هر دو به حديث رفع مرفوع گردند . به نظر ، راه اوّل اظهر است ؛ زيرا ، موضوع ترتّب حدّ مقيّد به حرمت است .\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، ج 17 ، ص 274 ، باب 20 از ابواب اشربه‌ى محرّمه .\r\n( 2 ) . همان ، ج 11 ، ص 295 ، باب 56 از ابواب جهاد نفس ، ح 3 .\r\n","page_name":" 451 ","page_number":451},
  {"content":"\r\n\r\n[ صور الجهل بالحكم والموضوع 
  ]\r\n[ مسألة 6 - لوشرب المسكر مع علمه بالحرمة وجب الحدّ ، ولو جهل أنّه موجب للحدّ .\r\nولو شرب مايعاً ، بتخيّل أنّه محرم غير مسكر فاتّضح أنّه مسكراً ، لم يثبت الحدّ عليه .\r\nولو علم أنّه مسكر وتخيّل أنّ الموجب للحدّ ما أسكر بالفعل فشرب قليله ، فالظاهر وجوب الحدّ . 
  ]\r\n\r\nجهل به موضوع يا حكم شرب\r\nاين مسأله سه فرع دارد :\r\n1 - اگر شخص به حرمت شرب مسكر عالم بود ، ولى نسبت به ثبوت حدّ بر آن جاهل بود ، بر شربش حدّ واجب مىشود .\r\n2 - اگر مايعى را به خيال اين كه حرام غير مسكر است ، نوشيد ، و پس از آن معلوم شد مسكر بوده است ، در حقّش حدّى ثابت نمىشود .\r\n3 - اگر علم به مسكر بودن مايع داشت ولى خيال مىكرد مسكر بالفعل حدّ دارد ، ، به همين جهت ، مقدار اندكى از آن را نوشيد ، ظاهراً حدّ واجب مىشود .\r\n\r\nفرع اوّل : علم به حرمت شرب ، و جهل به حدّ\r\nدر مسأله‌ى اوّل گفتيم : ترتّب حدّ متوقّف است بر عدم جهل به موضوع و حكم ؛ لذا ، اگر شخص به خمريّت مايع جاهل باشد ، هرچند عالم به حرمت باشد ، به او حدّ نمىزنند ؛ هم‌چنين اگر نمىداند خمر حرام است و اين جهل در حقّش امكان داشته باشد ، مانند فردى كه تازه مسلمان شده است ، به او حدّ نمىزنند . روايتى نيز در اين مورد داشتيم :\r\nامير مؤمنان عليه السلام فرمود : او را بر مهاجر و انصار عرضه كنيد ، تا معلوم شود كسى بر او آيه‌ى حرمت خمر را تلاوت كرده است يا نه ؛ پس از آن كه معلوم شد اين آيه به گوشش نخورده است ، امام عليه السلام فرمود : اين دفعه چون جاهل به حرمت بودى ، كارى با تو نداريم ؛ ولى اگر\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nبار ديگر شرب خمر كنى ، حدّ را بر تو اقامه مىكنيم . « 1 »\r\nدر اين فرع مىگويند : اگر كسى مىداند فلان مايع خمر است و شرب خمر هم حرام است ، آيا جريان حدّ مشروط است به عالم بودنِ ترتّب حدّ ؟\r\nمرحوم امام مىفرمايد : علم به ترتّب حدّ لازم نيست ؛ زيرا ، مفاد روايت « من شرب حسوة من خمر جلد ثمانين » « 2 » اين است كه هر كه اندكى از خمر را بياشامد ، هشتاد تازيانه مىخورد . ما اطلاق آن را به واسطه‌ى ادلّه‌ى ديگر مقيّد كرديم به صورتى كه علم به خمريّت مايع و حرمتش داشته باشد ؛ امّا مقيّدى براى علم به ترتّب حدّ نداريم . حدّ حكم ، تكليفى نيست كه بگوييد : در حقّ جاهل فعليّت پيدا نمىكند ؛ بلكه عقوبت و كيفر است . بله ، اگر حكم تكليفى بود ، حديث رفع آن را شامل مىشد . لذا ، اطلاق دليل اين فرد را مىگيرد .\r\nاگر ترتّب حدّ را مشروط به علم به آن كنيم ، لازمه‌اش عدم اقامه‌ى حدّ در حقّ كسانى است كه جاهل به حدّ يا به مقدار آن هستند . آيا مىتوان گفت : در مورد اين افراد حدّ جارى نيست ؟ حكم اين فرع بر طبق قاعده است ، نه اين كه تعبّدى باشد .\r\n\r\nفرع دوّم : علم به حرمت شرب ، جهل به اسكار\r\nاگر مايعى كه در واقع خمر است ، و شخص به حرمت شرب آن از جهت ديگرى غير از خمريّت علم داشت ، مثلًا قطره‌اى خون در آن چكيده و اين شخص فكر مىكند حرمت شرب به جهت نجاست است ، لذا ، آن مايع را آشاميد و بعد از آن معلوم شد كه خمر است ؛ مرحوم امام در اين مورد مىفرمايند : چنين شربى موجب حدّ نيست .\r\nممكن است تصوّر شود ، اين فرد مىدانسته شرب اين مايع حرام است و با علم به حرمت مرتكب آن شده است ، لذا ، دليل ترتّب حدّ شاملش مىگردد . اين تصوّر باطل است ؛ زيرا ، در ترتّب حدّ بايد موضوع نزد محدود محرز باشد ، همان‌گونه كه در شبهه‌ى موضوعيّه برائت شرعى جارى است ؛ كسى كه نمىداند اين مايع خمر است و مرتكب شود ،\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 475 ، باب 10 از ابواب حدّ مسكر ، ح 1 .\r\n( 2 ) . همان ، ج 7 ، ص 468 ، باب 3 از ابواب حدّ مسكر ، ح 7 .\r\n","page_name":" 453 ","page_number":453},
  {"content":"\r\n\r\nبرائت عقلى اگر جارى نباشد ، جريان برائت شرعى بدون اشكال جارى است و حدّ ساقط مىگردد ؛ با آن كه احتمال خمر مىداده است . در اين فرع ، امر روشن‌تر است ، زيرا يقين دارد كه خمر نيست ، بلكه مايع نجسى است .\r\nاز اين رو ، مىگوييم : در ترتّب حدّ احراز دو امر لازم است : « هذا مسكر » و « شرب المسكر حرام » و در اين مقام ، احراز امر اوّل را ندارد .\r\nاگر بگوييم : فردى كه حاضر است مايع نجس را بياشامد ، براى او فرقى بين اين حرام با حرام ديگر نيست . مىگوييم : محرّمات با يكديگر فرق دارند ؛ چه‌بسا فردى حرام ضعيفى را مرتكب شود ولى به هيچ وجه حاضر به شرب خمر نباشد . در مفروض بحث ، فرد با يقين به عدم خمر و علم به نجس بودن مايع ، آن را آشاميده است ، هرچند عمل حرامى مرتكب شده ، ليكن ربطى به ترتّب حدّ ندارد .\r\n\r\nفرع سوّم : علم به مسكر با جهل به موجب حدّ\r\nشخصى مىداند فلان مايع مسكر است ، ليكن خيال مىكند حدّ در صورتى واجب مىشود كه مقدار زيادى از آن را تناول كند ؛ و مقدار اندكى از آن را مىآشامد ، براى اين فرد دو مطلب مسلّم است : الف : مسكريّت مايع ، ب : ترتّب حدّ بر شرب مسكر ؛ ليكن اعتقاد اشتباهى دارد .\r\nاين فرع دو صورت دارد ؛ زيرا ، شخصى كه مىداند شرب مسكر زياد موجب حدّ است ، نسبت به مقدار كم ، ممكن است جاهل به حرمت و حدّ ، هر دو باشد و خيال كند مسكرى حرام و موجب حدّ است كه سبب مستى گردد ؛ و ممكن است علم به حرمت داشته باشد و بداند كه بين مقدار كم و زياد تفاوتى نيست ، امّا گمان مىكند مسكر قليل موجب حدّ نيست .\r\nبنابراين ، آن‌چه امام راحل رحمه الله فرمود : « الظاهر وجوب الحدّ » مربوط به صورتى است كه عالم به حرمت قليل و كثير باشد ؛ زيرا ، در فرع اوّل گفتيم : در ترتّب حدّ ، علم به حرمت مسكر كافى است ؛ و نيازى به دانستن ترتّب حدّ نيست . ولى اگر گمان مىكند مسكر قليل حرام نيست ، با جهل به اصل حرمت ، حدّى جارى نمىشود .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nعبارت تحرير الوسيله اين است : « لو علم أنّه مسكر وتخيّل أنّ الموجب للحدّ ما أسكر بالفعل فشرب قليله فالظاهر وجوب الحدّ » ؛ و اين عبارت همان فرض اوّل را مىگويد ؛ ليكن بايد در معناى آن كمى تأمّل شود : اگر مىداند كه اين مايع مسكر است و خيال مىكند موجب حدّ ، مسكر بالفعل است . مرحوم امام نفرمود : « تخيّل أنّ المحرّم ما أسكر بالفعل » ، كه اگر اين گونه مىگفت ، بر عبارت ، اشكال وارد بود ؛ ظاهر عبارت بيانگر عالم به حرمت بودن است ، پس حدّ مترتب مىشود .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n[ طرق إثبات شرب المسكر 
  ]\r\n[ مسألة 7 - يثبت شرب المسكر بالإقرار مرّتين ، ويشترط في المقرّ البلوغ والعقل والحرّية والإختيار والقصد ، ويعتبر في الإقرار أن لا يقرن بشيء يحتمل معه جواز شربه كقوله : شربت للتداوي أو مكرهاً .\r\nولو أقرّ بنحو الإطلاق وقامت قرينة على أنّه شربه معذوراً لم يثبت الحدّ .\r\nولو أقرّ بنحو الإطلاق ثمّ ادّعى عذراً قبل منه ، ويدرأ عنه الحدّ لو احتمل في حقّه ذلك . ولا يكفي في ثبوته الرائحة والنكهة مع احتمال العذر . 
  ]\r\n\r\nراه‌هاى ثبوت شرب مسكر\r\nشراب‌خوارى به دو راه ثابت مىشود :\r\n\r\n1 - اقرار\r\nاين مسأله چهار فرع دارد :\r\n1 - شرب مسكر با دو اقرار ثابت مىشود ؛ و در اين اقرار ، بلوغ ، عقل ، حريّت ، اختيار ، قصد ، عدم اكراه و عدم اقتران به چيزى كه با وجود آن احتمال جواز شرب داده شود ، شرط است .\r\n2 - اگر به صورت مطلق اقرار كند و بر معذور بودنش در شرب قرينه يا بيّنه‌اى قائم گردد ، حدّ ندارد .\r\n3 - اگر به صورت مطلق اقرار كند و پس از آن ، ادّعاى عذرى كند كه در حقّش پذيرفته است ، حدّ ساقط مىشود .\r\n4 - در صورتى كه احتمال عذر داده شود ، بوى شراب براى اثبات شرب مسكر كافى نيست .\r\nفرع اوّل : ثبوت شرب مسكر به اقرار\r\nيكى از راه‌هاى ثبوت شرب مسكر ، دو مرتبه اقرار فاعل آن است . مرحوم محقّق رحمه الله به جنبه‌ى منفى نيز تصريح مىكند : « ولا تكفي المرّة » . « 1 » ايشان در مسائل گذشته مانند قذف\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 950 .\r\n","page_name":" 456 ","page_number":456},
  {"content":"\r\n\r\nنيز در كفايت يك اقرار ترديد مىكردند . علّتش عموم « إقرار العقلاء على أنفسهم جايز » « 1 » بود كه لازمه‌ى عمومش ، كفايت يك اقرار در ترتّب حدّ است ؛ زيرا ، اين قاعده اختصاصى به مسائل مالى و حقوقى ندارد .\r\nدر بحث‌هاى گذشته به‌طور مكرّر گفتيم : از روايات « 2 » باب حدّ زنا و مانند آن استفاده كرديم اقرار به منزله‌ى شهادت است ؛ و تفاوت اين دو ، در نوع شهادت است كه اوّلى شهادت بر نفس ، و دوّمى شهادت بر غير است ؛ لذا ، در اقرار عدالت معتبر نيست به خلاف شهادت ؛ چرا كه انسان به نفس خودش آگاه و بر ضرر خود اقرار مىكند ؛ امّا آيا تعدّد معتبر است ؟\r\nاگر اقرار ، شهادت باشد ، در شهادت ، تعدّد هست ؛ بيّنه دو شاهد عادل است ؛ هرجا كه به دو شاهد نياز بود ، دو اقرار لازم است ؛ و هرجا به چهار شاهد نياز داشتيم ، چهار اقرار نيز لازم است . برخى از فقها به صورت يك قاعده‌ى كلّى گفته‌اند : هر حدّى كه در ثبوتش نياز به دو شاهد عادل باشد ، با دو مرتبه اقرار نيز ثابت مىشود و يك اقرار كافى نيست .\r\nمطلبى كه در اين‌جا داريم ، آن است كه مرحوم شيخ طوسى « 3 » در خصوص مسأله‌ى شرب مسكر بر عدم كفايت يك اقرار ادّعاى اجماع كرده است . اگر روى قاعده و ضابطه مشى كنيم ، نبايد به ضرس قاطع بگوييم يك مرتبه اقرار كافى نيست ، همان‌طور كه در مسائل گذشته با ترديد مىگفتيم .\r\nبه هر حال ، شرب مسكر با دو اقرار ثابت مىشود ؛ شرايطى هم در مقرّ لازم است مانند :\r\nبلوغ ، عقل و حرّيت - اعتبار حرّيت به علّت اين است كه چه بسا اقامه‌ى حدّ بر عبد ،\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، كتاب اقرار ، باب 3 ، ح 2 .\r\n( 2 ) . ر . ك : همان ، ج 18 ، ص 377 ، باب 16 از ابواب حدّ زنا .\r\n( 3 ) . المبسوط ، ج 8 ، ص 61 .\r\n","page_name":" 457 ","page_number":457},
  {"content":"\r\n\r\nضررى به او بزند كه آن ضرر متوجّه مالكش مىگردد ؛ زيرا ، عبد ، مالكِ خودش نيست . - اختيار در مقابل اكراه و قصد در مقابل كسى است كه به شوخى و هزل و مزاح به شرب خمر و مسكر اقرار مىكند . اين شرايط را در بحث‌هاى گذشته به صورت مفصّل مطرح كرده‌ايم ؛ لذا ، در اين‌جا بحث نمىكنيم .\r\nيكى از شرايط پذيرش اقرار ، عدم اقتران به منافى است ؛ لذا ، اگر كسى اقرار به شرب مسكر كرد ، ليكن بلافاصله گفت : به خاطر معالجه بود يا به شرب اكراه شدم ، اين اقرار سبب ترتّب حدّ نمىگردد ؛ زيرا ، شرب مسكرى كه براى تداوى و معالجه يا از روى اكراه باشد ، مباح است نه حرام ، لذا ، حدّ بر آن مترتّب نمىگردد . علاوه بر اين كه اگر دليل ما « إقرار العقلاء على أنفسهم جايز » « 1 » باشد كه موضوعش اقرارى است كه به ضرر مقرّ تمام شود و يا از باب شهادت كه موضوعش شهادت بر نفس است ، - هر كدام از اين دو ، دليل ما باشد - در اين‌جا موضوعش تحقّقى ندارد ؛ لذا ، اگر اقرارش مكرّر هم باشد ، مفيد ثبوت حدّ نيست .\r\nفرع دوّم : اقرار مطلق با وجود قرينه بر عذر\r\nاگر شخصى به نحو اطلاق به شرب مسكر اقرار كرد و در كلام و حالاتش قرينه‌اى بر منافى نبود ، ليكن از خارج قرينه‌ى معتبر كه از نظر عقلا قابل اعتماد و اعتبار است ، بر معذور بودنش قائم شد . مانند اين كه شرب مسكر براى معالجه بوده است ؛ در اين صورت ، با اقرارش حدّ ثابت نمىشود ؛ زيرا ، آن قرينه و بيّنه‌ى خارجى به منزله‌ى مفسّر اقرار است و با آن منافاتى ندارد . اقرارش به اصل شرب مسكر است و بيّنه ، مورد و غايت شرب را بيان مىكند .\r\nفرع سوّم : اقرار مطلق با ادّعاى عذر با فاصله\r\nاگر به صورت مطلق به شرب مسكر اقرار كرد و در كلام و حالاتش قرينه‌ى متّصلى بر خلاف نياورد ، ليكن پس از گذشت ساعتى مىگويد : من در اين شرب مسكر معذور بودم ، و آن را براى معالجه يا از روى اكراه مرتكبش شدم . مرحوم امام در اين صورت تفصيل داده و مىفرمايند : اگر اين عذر در حقّش امكان دارد ، مانند اين كه كسالتى در وجودش بوده كه با شراب معالجه مىشده يا شخصى ضعيف النفس است و تحت تأثير تهديد و اكراه شرب خمر كرده است ، ادّعايش را مىپذيريم . در گذشته روايتى در باب زنا داشتيم ، در\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 111 ، كتاب اقرار ، باب 3 ، ح 2 .\r\n","page_name":" 458 ","page_number":458},
  {"content":"\r\n\r\nمورد فردى كه زنايش ثابت شده بود ، مرد گفت : من بر اين كار مجبور شدم . و آن اكراه در موردش امكان داشت . « 1 » اين ادّعا را مىپذيرفتيم ؛ زيرا ، ما علم به خلاف اين معنا نداريم ، و نمىدانيم ادّعايش دروغ است يا راست ، و چه‌بسا مسائلى است كه فقط از طريق مقّر مىتوان فهميد ؛ لذا ، يكى از مصاديق روشن « الحدود تدرأ بالشبهات » « 2 » همين مورد است .\r\nپس ، حدّ از او ساقط مىگردد .\r\nامّا اگر مدّعى منافى ، كسى باشد كه عذر در حقّش امكان نداشته باشد ، مانند اين كه سابقه‌ى هيچ كسالتى نداشته تا مجوّز شرب مسكر باشد و الآن مىگويد : براى معالجه نوشيدم ؛ در حقيقت ، مىفهميم ادّعايش دروغ است . ادّعاى دروغ كالعدم است ؛ لذا ، اقرار اوّلش به قوّت خود باقى است و بر آن ، اثر مترتّب مىگردد . يا فردى كه از هيچ كس نمىترسد ، ادّعا كند مرا بر شرب مسكر تهديد كردند ، در اين صورت نيز ادّعايش را نمىپذيريم و حدّ جارى است .\r\nفرع چهارم : عدم ثبوت شرب به بوى شراب\r\nاگر به فردى برخورد كرديم كه دهانش بوى شراب مىدهد ، آيا اين را مىتوان منشأ ثبوت حدّ دانست ؟ ابوحنيفه « 3 » به ثبوت حدّ معتقد است . ضعف اين حرف روشن است ؛ زيرا ، بوى دهان ( نكهة / رائحة الفم ) دليل بر شرب مسكر هست ؛ امّا هر شرب مسكرى موجب ترتّب حدّ نيست ؛ ممكن است اين فرد در شربش مجاز بوده و براى تداوى يا اكراه يا اضطرار و . . .\r\nآن را آشاميده باشد . لذا ، نمىتوان شرب را كاشف از تحقّق معصيت و مخالفت گرفت .\r\nصاحب جواهر رحمه الله فتوايى از مقنعه‌ى مرحوم مفيد شبيه به فتواى ابوحنيفه نقل مىكند كه فرمود : اگر كسى را در حال مستى گرفتيم ، همان مست بودن دليل بر شرب خمر است و نيازى به اقرار پس از مستى ، يا بيّنه بر شرب مسكر نداريم . « 4 »\r\nپاسخ نظر مرحوم مفيد نيز همان است كه در جواب ابوحنيفه گفته شد ؛ مبنى بر آن كه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 382 ، باب 18 از ابواب حدّ زنا ، ح 1 .\r\n( 2 ) . همان ، ص 336 ، باب 24 از ابواب مقدّمات الحدود ، ح 4 .\r\n( 3 ) . المغني لابن قدامة ، ج 10 ، ص 331 ؛ المبسوط للسرخسى ، ج 32 ، ص 24 ؛ شرح فتح الغدير ، ج 5 ، ص 76 .\r\n( 4 ) . جواهر الكلام ، ج 41 ، ص 456 .\r\n","page_name":" 459 ","page_number":459},
  {"content":"\r\n\r\nمست بودن دليل بر شرب مسكر هست ، امّا دليل بر شرب مسكر به صورت حرام نيست .\r\nاگر كسى را بر شرب مسكر اكراه كنند ، مست مىشود ؛ ولى حدّى مترتّب نمىگردد . لذا ، نمىتوان مستى را راه سوّمى براى ثبوت حدّ شرب مسكر دانست .\r\nعبارت شيخ مفيد رحمه الله كه مىگويد : « و سكره بيّنة عليه أنّه شرب المخمور ولا يترقّب لذلك إقرار منه في حال صحوه به ولا شهادة من غيره عليه » « 1 » تمام نيست ؛ زيرا ، كار فقيه بحث از مسائل تكوينى نيست ؛ بلكه پيدا كردن راهى براى ثبوت حكم شرعى است ، شرب خمرى كه دو احتمال دارد و بر يك احتمالش حدّ مترتّب مىشود و بر احتمال ديگرش - كه مسأله‌ى حلّيت و جواز و معذوريت است - حدّ ندارد ، چه ارتباطى به فقيه دارد ؟\r\n\r\n\r\n","description":"","footnote":"\r\n( 1 ) . المقنعة ، ص 801 .\r\n","page_name":" 460 ","page_number":460},
  {"content":"\r\n\r\n[ إثبات شرب المسكر بشهادة عدلين 
  ]\r\n[ مسألة 8 - ويثبت بشاهدين عادلين ، ولا تقبل شهادة النساء منفردات ولا منضمّات .\r\nولوشهد العدلان بنحو الإطلاق كفى في الثبوت . ولو اختلفا في الخصوصيّات كأن يقول أحدهما : « إنّه شرب الفقّاع » والآخر : « إنّه شرب الخمر » ، أو قال أحدهما : « إنّه شرب في السوق » والآخر : « إنّه شرب في البيت » ، لم يثبت الشرب ، فلاحدّ ؛ و كذا لو شهد أحدهما : « بأنّه شرب عالماً بالحكم » والآخر : « بأنّه شرب جاهلًا » وغيره من الاختلافات . ولو أطلق أحدهما وقال : « شرب المسكر » وقيّد الثاني وقال : « شرب الخمر » ، فالظاهر ثبوت الحدّ . 
  ]\r\n\r\n2 - شهادت بيّنه\r\nاين مسأله دو فرع دارد :\r\n1 - شرب مسكر به شهادت دو مرد عادل ثابت مىشود ؛ و شهادت زنان به تنهايى و با انضمام پذيرفته نيست .\r\n2 - اگر دو شاهد عادل به نحو اطلاق شهادت دادند ، كفايت مىكند ؛ ولى اگر در خصوصيّات اختلاف كنند ، شربى ثابت نمىگردد . پس ، حدّى نيز مترتّب نمىشود . ليكن اگر يكى مطلق و ديگرى مقيّد بياورد ، حدّ اقامه مىشود .\r\nفرع اوّل : ثبوت شرب مسكر به شهادت دو عادل\r\nمقتضاى دليل حجّيت بيّنه كفايت آن در تمام موضوعات است ، و اين بحثى ندارد . سخن در اين است كه اگر پس از اقامه‌ى شهادت دو شاهد عادل ، مشهودٌ عليه ادّعا كرد من براى تداوى ، يا به نحو اكراه و اضطرار مرتكب شرب خمر شدم ، آيا ادّعايش پذيرفته است ؟ دو صورت دارد :\r\nالف : اگر شهادت بيّنه به نحو مطلق باشد ، يعنى بگويند : ما شرب مسكر را از زيد ديديم و زيد نيز بگويد : آرى مسكر را براى تداوى يا از روى اضطرار و اكراه نوشيدم ؛ ظاهراً در\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nاين صورت ادّعاى منافى را مىپذيريم . زيرا ، فرقى بين شهادت و اقرار نيست ؛ و در مسأله‌ى گذشته گفتيم : اگر اقرار مطلق بود و ادّعاى عذر كرد ، آن را مىپذيريم . به تفصيلى كه گذشت .\r\nب : اگر شهادت بيّنه مقيّد به عدم عذر باشد ، مثل اين كه بگويند : ديديم زيد مسكر را در حالى كه عذر نداشت ؛ در اين صورت ، ادّعاى شارب را نمىپذيريم . مرحوم امام در عبارت تحرير الوسيله اشاره‌اى به اين مطلب ندارند .\r\nامام راحل رحمه الله با مشهور فقها هم عقيده هستند بر اين كه شهادت زنان در باب حدود - ( مگر موردى كه در باب زنا دليل داشتيم ) - پذيرفته نمىشود ؛ نه به صورت استقلال و نه به صورت انضمام .\r\nدر بحث‌هاى گذشته اين مطلب را ردّ كرده و گفتيم : صورت انضمام را مىپذيريم ؛ ليكن در هر جايى بايد به قدر متيقّن از انضمام اخذ كرد ؛ زيرا ، دليل ، اطلاق ندارد . بنابراين ، در موردى كه چهار شاهد عادل لازم بود ، قدر متيقّنش سه مرد و دو زن بود ؛ و نمىتوانستيم دو مرد و چهار زن را بگوييم . در اين مقام كه انضمام مراتب ندارد ، فقط يك مرتبه است كه به جاى يك مرد ، دو زن شهادت بدهد ، شهادتشان پذيرفته مىشود .\r\nفرع دوّم : كيفيّت شهادت\r\nاگر دو شاهد عادل به‌طور مطلق شهادت دادند ، امام راحل رحمه الله مىفرمايد : در ثبوت حدّ كافى است . ليكن بايد بحث گذشته ، يعنى ادّعاى مشهودٌ عليه و عدم آن را مطرح مىكردند .\r\nدر ثبوت حدّ ، شهادت مطلق كافى است ؛ نياز به ذكر خصوصيّات مسكر ، زمان و مكان و جهات ديگر نيست ؛ امّا اگر متعرّض خصوصيّات شدند ، اگر يكى مطلق بگويد و ديگرى خصوصيات را تفصيل بدهد ، مثل اين كه بگويد زيد در فلان شب در فلان جا شرب مسكر كرد ، اين دو شهادت با يكديگر منافات ندارد و مانند مطلق و مقيّد هستند ، هر دو پذيرفته مىشود و حدّ جارى مىگردد .\r\nاگر هر دو شاهد خصوصيّات را ذكر كردند و اختلافى نداشتند ، باز بحثى ندارد ؛ ولى اگر در ذكر خصوصيّات اختلاف كردند ، يكى مىگويد : در بازار شرب مسكر كرد ، ديگرى\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nمىگويد : در خانه ؛ در اين صورت جمع بين دو شهادت ممكن نيست .\r\nاگر گفته شود : ممكن است در هر دو مكان شرب مسكر كرده است كه يكى را اين شاهد ديده و ديگرى را آن شاهد .\r\nمىگوييم : عمل شرب خمر يا مسكر بايد به دو شاهد عادل ثابت گردد ؛ يعنى بر يك عمل دو شاهد شهادت بدهند ؛ اگر به‌طور مطلق مىگفتند ، مىپذيرفتيم ؛ امّا وقتى كه مقيّد به خصوصيّات كردند ، هرچند در جزئىترين مطالب اختلاف باشد ، يكى بگويد : رو به قبله شراب خورد و ديگرى بگويد : پشت به قبله بود . اختلاف ، به اصل شهادت ضربه مىزند .\r\nاگر در خصوصيّات مسكر نيز اختلاف كردند ، مثلًا يكى گفت : خمر بود ، و ديگرى گفت : فقّاع بود ؛ يا يكى گفت : عالم به حرمت شرب مسكر بود ، و ديگرى گفت : جاهل بود ، و امثال اين اختلاف‌ها ، حدّ ثابت نمىشود ؛ مگر اين كه يكى بگويد : شرب مسكر كرد ، و ديگرى بگويد : خمر خورده است ، اين‌جا مطلق و مقيّد هستند و تنافى ندارد ؛ پس ، حدّ مترتّب مىگردد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n[ مقدار الحدّ في شرب المسكر و حكم الكافر فيه 
  ]\r\n[ مسألة 9 - الحدّ في الشرب ثمانون جلدة كان الشارب رجلًا أو امرأة ؛ والكافر إذا تظاهر بشربه يحدّ ، وإذا استتر لم يحدّ ، وإذا شرب في كنائسهم وبيعهم لم يحدّ . 
  ]\r\n\r\nمقدار حدّ شرب مسكر و حكم كافر در نوشيدن آن\r\nاين مسأله دو فرع دارد :\r\n1 - مقدار حدّ ، در شرب مسكر ، هشتاد تازيانه بر مرد و زن است .\r\n2 - كافر اگر به شرب مسكر تظاهر كند ، حدّ مىخورد ؛ و اگر به‌طور مخفيانه يا در عبادت‌گاهشان از كنيسه و كليسا به شرب آن بپردازند ، حدّ ندارند .\r\n\r\nفرع اوّل : مقدار حدّ شرب مسكر\r\nمرحوم امام پس از بيان موجب حدّ و كيفيّت ثبوتش به اقرار يا قيام بيّنه ، اكنون به بيان مقدار حدّ مىپردازند . در كتاب خدا نسبت به شرب خمر حدّى مطرح نيست ؛ هرچند نسبت به حدّ قذف تصريح داشت : وَ الَّذِينَ يَرْمُونَ الْمُحْصَنتِ ثُمَّ لَمْ يَأْتُواْ بِأَرْبَعَةِ شُهَدَآءَ فَاجْلِدُوهُمْ ثَمنِينَ جَلْدَةً . « 1 »\r\nولى به اصل ثبوت حدّ مسكر در كتاب خدا اشاره نشده است ، تا چه رسد به مقدارش .\r\nصاحب جواهر رحمه الله مىفرمايد اجماع محصّل و منقول به نحو مستفيض ، بلكه به صورت متواتر داريم كه حدّ شرب مسكر هشتاد تازيانه است ؛ روايات مستفيضه نيز بر اين معنا دلالت دارد . « 2 » ليكن در مقابل اين روايات ، احاديثى داريم كه در كمّيت و خصوصيّت تازيانه مخالفت دارند ؛ به نمونه‌هاى از آن اشاره مىكنيم :\r\nوعن عليّ بن إبراهيم عن أبيه ، عن ابن أبي عمير ، عن حمّاد بن عثمان ، عن الحلبي ، عن أبي عبداللَّه عليه السلام قال : قلت له : أرأيت النّبي صلى الله عليه و آله كيف كان يضرب في الخمر ؟\r\n\r\n\r\n","description":"","footnote":"\r\n( 1 ) . سوره‌ى نور ، 4 .\r\n( 2 ) . جواهر الكلام ، ج 41 ، ص 456 .\r\n","page_name":" 464 ","page_number":464},
  {"content":"\r\n\r\nقال : كان يضرب بالنّعال ويزداد إذا اتي بالشّارب ثمّ لم يزل النّاس يزيدون حتّى وقف ذلك على ثمانين أشار بذلك عليّ عليه السلام على عمر فرضي بها . « 1 »\r\nفقه الحديث : در اين صحيحه ، از امام صادق عليه السلام پرسيد : كيفيّت اقامه‌ى حدّ رسول خدا صلى الله عليه و آله در شرب خمر چگونه بود ؟\r\nامام صادق عليه السلام فرمود : رسول خدا صلى الله عليه و آله با نعالى كه به پايش بود ، مىزد ؛ شارب را كه مىآوردند ، بيشتر مىزد ، - زيرا شارب دوّم در جريان كتك خوردن شارب اوّل واقع شده و بايد مرتكب شرب خمر نمىشد . يكى از فلسفه‌هاى اجراى حدّ اين است كه از ترس اقامه‌ى حدّ بر آنان مرتكب عمل خلاف نمىشوند . - مردم مقدار زدن را اضافه مىكردند تا بر هشتاد تازيانه متوقّف شد . امير مؤمنان عليه السلام به آن اشاره كردند و عمر پذيرفت .\r\nروايت اوّل اين باب نيز از ابى بصير از امام صادق عليه السلام ، عين عبارات روايت حلبى را داراست . « 2 »\r\nوعن زرارة ، قال : سألت [ سمعت 
  ] أبا جعفر عليه السلام وسمعتهم يقولون : إنّه عليه السلام قال : إذا شرب الرّجل الخمر فسكر هذي ، فإذا هذي افترى ، فإذا فعل ذلك فاجلدوه جلد المفتري ثمانين . « 3 »\r\nفقه الحديث : زراره مىگويد : از امام باقر عليه السلام و مردم شنيدم كه مىگويند :\r\nامير مؤمنان عليه السلام مىفرمود : كسى كه شرب خمر مىكند ، مست مىشود ، و به دنبالش هذيان مىگويد ؛ حرف‌هاى بىربط مىزند و افترا مىبندد ؛ نسبت زنا و لواط به ديگران مىدهد ؛ هنگامى كه مرتكب چنين كارى شد ، هشتاد تازيانه به او به عنوان حدّ افترا بزنيد .\r\nاز روايت استفاده مىشود كه عدد هشتاد ارتباط مستقيم به شرب خمر ندارد ، تناول مسكر به خودى خود اقتضاى هشتاد تازيانه ندارد ؛ بلكه شرب خمر زمينه‌اى را براى قذف فراهم مىآورد . لذا ، اگر قذفى به دنبالش واقع شد ، حدّ قذف ثابت مىگردد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 467 ، باب 3 از ابواب حدّ مسكر ، ح 3 .\r\n( 2 ) . همان ، ص 466 ، ح 1 .\r\n( 3 ) . همان ، ص 470 ، باب 4 از ابواب حدّ مسكر ، ح 7 .\r\n","page_name":" 465 ","page_number":465},
  {"content":"\r\n\r\nبه بيان ديگر ، آن‌چه موضوع هشتاد تازيانه است ، قذف و افترا مىباشد و شرب خمر غالباً زمينه‌ى آن را فراهم مىآورد ؛ هرگاه قذفى محقّق شد ، حدّش جارى مىشود . در حالى كه ما گفتيم : شرب مسكر و خمر بماهو شرب مسكر موضوع هشتاد تازيانه است ؛ حتّى اگر مقدار اندكى از آن را تناول كند و به مستى نيز نرسد و قذف و افترايى هم نباشد ، مرتكب كار حرام شده و بايد به او حدّ بزنند .\r\nعلاوه بر اين كه قذفى كه در حالت مستى و سكران از فرد سر مىزند ، چگونه مىتواند موضوع ثبوت حدّ باشد ؟ فرد مست ، آدم عاقل نيست ، او به ديوانه شبيه است ، اگر ديوانه قذف كند ، حدّى ندارد ؛ لذا ، بنا بر قواعد نبايد قذف در حال مستى حدّ داشته باشد .\r\nتذكّر : از نظر فتوا مسلّم است كه حدّ شرب مسكر ، هشتاد تازيانه است ؛ ليكن به دليل عدم طرح در قرآن مجيد و اختلاف روايات در كيفيّت اجراى اين حدّ توسط رسول خدا صلى الله عليه و آله ، اطّلاع بر مطالب زير سودمند است .\r\nصاحب جواهر رحمه الله از مرحوم شهيد ثانى در مسالك نقل مىكند : شيعه و سنّى روايت كرده‌اند كه پيامبر خدا صلى الله عليه و آله شارب مسكر را با دست ( سيلى ) و نعال مىزد و مقدارى هم در روايات بر اين ضرب معيّن نشده است ، در زمان خلافت عمر ، پس از مشورت با امير مؤمنان عليه السلام حضرت ، عدد هشتاد را پيشنهاد دادند و علّت آن را مستى و هذيان و افترا پس از شرب مسكر بيان فرمود . عمر نيز اين پيشنهاد را پذيرفت . بيشتر عامّه به مضمون اين روايت عمل كرده‌اند و برخى از آنان نيز چهل را به‌طور مطلق پذيرفته‌اند ؛ يعنى خواه با تازيانه يا نعال يا دست ؛ زيرا ، صحابه روايت مىكنند كه در زمان رسول خدا صلى الله عليه و آله بر عدد چهل تكيه مىشده است .\r\nهشتاد تازيانه كه امير مؤمنان عليه السلام معيّن كردند ، روى پايه‌ى تفويض است ؛ يعنى به اختيار آنان گذاشته شده است ؛ در حقيقت امير مؤمنان عليه السلام چهل تازيانه بر عددى كه در زمان پيامبر صلى الله عليه و آله بود ، افزودند . يعنى اين عدد ارتباط مستقيم با امير مؤمنان عليه السلام دارد . « 1 »\r\nصاحب جواهر رحمه الله در ادامه‌ى مطلب مىفرمايد : در كتاب الاستغاثة في بدع الثلاثة « 2 » آمده\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 463 ؛ جواهر الكلام ، ج 41 ، ص 457 .\r\n( 2 ) . كتابى كوچك‌تر از معالم است .\r\n","page_name":" 466 ","page_number":466},
  {"content":"\r\n\r\nاست : زدن هشتاد تازيانه در حدّ شرب مسكر ، از بدعت‌هاى خليفه‌ى دوّم است و پيامبر بنا به اجماع اهل روايت ، عدد چهل را با نعال يا شاخه‌ى خرما و مانند آن اجرا مىكرد . عمر پس از آن كه حدّ را هشتاد تازيانه قرار داد ، تعليل به مستى و هذيان و افترا كرد . ( روايتى كه شهيد در مسالك ، به امير مؤمنان عليه السلام نسبت داده است ، صاحب استغاثه به عمر نسبت مىدهد ) .\r\nفاضل هندى رحمه الله در كشف اللثام مىفرمايد : شايد صاحب كتاب استغاثه مىخواسته اهل سنّت را به چيزى كه مورد خودشان است ، ملزم كند ؛ همان‌گونه كه سيد بن طاوس رحمه الله در طرائف نظيرش را گفته است : از طرفه‌هاى عامه مطلبى است كه بر ضرر عمر شهادت مىدهند و مىگويند : شريعت پيامبر را تغيير داد و معرفتش به مقام انبيا و خلفايشان اندك بود . آن مطلب عبارت است از چيزى كه حميدى در جمع بين صحيحين ( صحيح مسلم و صحيح بخارى ) گفته است : در مسند انس بن مالك ، حديث 91 ، از مطالب اجماعى و مورد اتّفاق اين است كه : پيامبر در شرب خمر با شاخه‌ى خرما و نعل مىزد و ابوبكر چهل تازيانه مىزد - يعنى ابابكر دو مخالفت با پيامبر داشت : يكى خرما و نعال را به تازيانه مبدّل كرد و ديگر آن كه عدد آن را چهل تازيانه قرار داد - وقتى حكومت به عمر رسيد ، با صحابه مشورت كرد ، عبدالرحمان بن عوف گفت : سبك‌ترين حدّها هشتاد تازيانه است ؛ و عمر حرف او را پذيرفت . - لذا ، كار عمر بر خلاف عمل پيامبر و ابوبكر است - .\r\nحميدى در مسند سائب بن يزيد در حديث چهارمى كه فقط بخارى نقل كرده و در صحيح مسلم نيامده است ، مىنويسد : در زمان رسول خدا صلى الله عليه و آله و امارت ابوبكر و ابتداى خلافت عمر وقتى شارب خمر را مىآوردند ، با دست و نعال و عبايمان به جان او مىافتاديم و به حسابش مىرسيديم ، تا در اواخر حكومت ، عمر ، مقدارش را چهل تازيانه قرار داد ؛ و هنگامى كه سركشى و عصيان شديدتر شد ، مقدارش را هشتاد تازيانه قرار دادند . « 1 »\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 458 .\r\n","page_name":" 467 ","page_number":467},
  {"content":"\r\n\r\nبا مراجعه‌ى به وسائل الشيعه مىبينيم كه روايات مستفيض ، بلكه متواتر داريم كه مفاد آن‌ها بيانگر اين است كه هشتاد تازيانه به عنوان حدّ شرب مسكر مطرح بوده است ؛ به گونه‌اى كه در بعضى از كتاب‌هاى استدلالى ، متعرّض دليل آن نشده‌اند ؛ و تقريباً اين مطلب را به عنوان يك مسأله‌ى روشن در فقه تلقّى كرده‌اند .\r\nتذكّر : مسأله‌ى حرّ و عبد در كتاب شرايع و غير آن مطرح شده است ، ولى امام راحل رحمه الله در تحريرالوسيله مسائل مربوط به عبد را متعرّض نشدند . رواياتى بر اختلاف حدّ حرّ و حدّ عبد دلالت دارد كه از طرح آن‌ها صرف نظر مىكنيم .\r\n\r\nفرع دوّم : حكم كافر در نوشيدن مسكر\r\nامام راحل رحمه الله كافر را به‌طور مطلق عنوان و مقيّد به ذمّى كرده‌اند ؛ اگر كافر در ملأ عام و در حضور مسلمانان به شرب خمر تظاهر كرد ، بر او حدّ مىزنند ؛ ولى اگر در خانه‌اش يا مخفيانه شراب خورد ، حدّ ندارد . در اين‌جا سه بحث مطرح است :\r\nبحث اوّل : تفاوت كافر ذمّى و حربى\r\nمرحوم علّامه رحمه الله در قواعد و فاضل هندى رحمه الله در شرح آن ( كشف‌اللثام ) گفته‌اند : كافر حربى هرچند متظاهر به شرب خمر باشد ، حدّ نمىخورد ؛ چرا كه گرفتار گناهى بالاتر از شرب خمر - يعنى گناه كفر - است ؛ در ذمّه‌ى اسلام هم نيست و تعهّدى نسبت به حكومت اسلامى ندارد تا حدّ شرب در حقّش جارى باشد . بله ، اگر عنوان فساد و افسادى بر شربش مترتّب بود ، مانند ترتّب يك اثر تبليغى بر آن ، از باب تحقّق معصيت و خلاف ، بايد تأديب گردد ؛ نه به جهت شرب خمر . « 1 »\r\nبيان امام راحل رحمه الله در تحريرالوسيله مطلق است ؛ و ظاهرش عدم فرق بين ذمّى و حربى است .\r\nبه نظر ، اين فتوا صحيح است ؛ زيرا ، كافر ذمّى متعهّد شده كه در برابر چشم مسلمانان مبادرت به شرب خمر نكند و كافر حربى هم با مسلمانان در احكام و حدود مشترك است ؛ و اطلاق رواياتى كه مىگويد : « من شرب المسكر يجلد ثمانين » « 2 » شامل هردو گروه\r\n\r\n\r\n","description":"","footnote":"\r\n( 1 ) . القواعد ، ج 2 ، ص 263 ؛ كشف اللثام ، ج 2 ، ص 417 .\r\n( 2 ) . وسائل الشيعة ، ج 18 ، ص 469 ، باب 4 از ابواب حدّ مسكر ، ح 1 و 2 و . . . .\r\n","page_name":" 468 ","page_number":468},
  {"content":"\r\n\r\nمسلمان و كافر مىگردد ؛ همان‌گونه كه أَقِيمُواْ الصَّلَوةَ « 1 » شامل طايفه مىشود . زيرا ، كفّار همان‌طور كه به اصول مكلّف‌اند ، به فروع نيز مكلّف هستند .\r\nبنابراين ، حدّ نيز كه يكى از احكام الهى است ، بايد در حقّ كافر جارى شود ؛ و در باب حدود ، حدّى نداريم كه به مسلمان و مؤمن اختصاص داشته باشد ؛ بلكه موضوع حدود مطلق و عامّ است . فقط در باب زنا ، حاكم شرع مخيّر است اگر كافرى زنا كند بر طبق موازين شرع او را محاكمه كند ، يا او را به اصل نحله‌اش تحويل دهد كه حكم دينش را درباره‌اش پياده كنند ؛ ولى در باب شرب خمر ، چنين دليلى نداريم . بنابراين ، اگر كافر به شرب خمر متظاهر بود ، ادلّه‌ى حدود شامل حالش مىشود .\r\nاگر كافر در حال استتار و در خانه‌اش شراب خورد ، به حسب بعضى از روايات ، بر او حدّ نمىزنند .\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن الحسن بن عليّ ، عن إسحاق بن عمّار ، عن أبي بصير ، عن أحدهما عليه السلام ، قال : كان عليّ عليه السلام يضرب في الخمر والنّبيذ ثمانين ، الحرّ والعبد واليهودي والنصراني .\r\nقلت : و ما شأن اليهودي والنّصراني ؟ قال : ليس لهم أن يظهروا شربه ، يكون ذلك في بيوتهم . « 2 »\r\nفقه الحديث : در اين موثّقه ، امام باقر يا امام صادق عليهما السلام فرمودند : امير مؤمنان عليه السلام هشتاد تازيانه در حدّ خمر و نبيذ بر حرّ ، عبد ، يهودى و نصرانى مىزد .\r\nابوبصير گفت : چرا يهودى و نصرانى ؟ آنان كه خمر را حلال مىدانند ، به چه مناسبت بايد هشتاد تازيانه بخورند ؟\r\n\r\n\r\n","description":"","footnote":"\r\n( 1 ) . سوره‌ى بقره ، 43 .\r\n( 2 ) . وسائل الشيعة ، ج 18 ، ص 471 ، باب 6 از ابواب حدّ مسكر ، ح 1 .\r\n","page_name":" 469 ","page_number":469},
  {"content":"\r\n\r\nامام عليه السلام فرمود : آنان حقّ ندارند علنى و آشكارا شرب خمر كنند ؛ در خانه‌هايشان چنين حقّى دارند ؛ ولى اگر تظاهر كنند ، بايد تازيانه بخورند .\r\n2 - وعليّ بن إبراهيم ، عن محمّد بن عيسى ، عن يونس ، عن سماعة ، عن أبي بصير ، قال : كان أمير المؤمنين عليه السلام يجلد الحرّ والعبد واليهودي والنّصراني في الخمر والنبيذ ثمانين . قلت : ما بال اليهودي والنّصراني ؟ فقال : إذا أظهروا ذلك في مصر من الأمصار ، لأنّهم ليس لهم أن يُظهروا شربها . « 1 »\r\nفقه الحديث : اين روايت با روايت قبل در باطن يكى است ؛ هرچند صاحب وسائل رحمه الله آن را مستقل آورده است .\r\nابوبصير گفت : امير مؤمنان عليه السلام هشتاد تازيانه به حرّ ، عبد ، يهودى و نصرانى در خمر و نبيذ مىزد . سؤال مىكند چرا به يهودى و نصرانى ؟ امام عليه السلام فرمود : وقتى است كه در شهرى از شهرها به شرب مسكر تظاهر كنند ؛ زيرا ، حقّ چنين كارى را ندارند .\r\nاز روايت استفاده مىشود اين حكم مخصوص كافر ذمّى است ؛ زيرا ، كافرى كه تظاهر ندارد و متعهّد شده آشكارا مسكر نخورد ، كافر ذمّى است ؛ امّا كافر حربى تعهّدى ندارد ؛ در ذمّه‌ى اسلام و در پناه حكومت اسلامى نيست . بنابراين ، اگر ما باشيم و اين دو روايت كه در حقيقت يك روايت است ، مىگوييم : موردش كافر ذمّى است و از طرفى با اقامه‌ى حدّ در كافر حربى نيز منافات ندارد . او مانند مسلمانان است ؛ و فرقى بين حالت تظاهر و استتارشان نيست ؛ زيرا ، كفّار مكلّف به اصول و فروع هستند . پس ، همان‌گونه كه مسلمان حقّ ندارد مخفيانه و آشكارا شراب بخورد ، كافر نيز مانند او چنين حقّى ندارد .\r\nاستثناى كافر ذمّى به سبب تعهّد و قراردادى است كه با مسلمانان بسته است ؛ او متعهّد شده به طور علنى شرب خمر نكند ؛ لذا ، اگر در خانه‌اش شراب خورد ، بر خلاف قرارداد عمل نكرده است . در حقيقت ، شارع مقدّس يك نوع ارفاقى براى كافر ذمّى قائل شده است ؛ با آن كه مىداند در خانه‌اش شراب مىنوشد ، امّا او را از حدّ معاف كرده است . اين ارفاق فقط مخصوص كافر ذمّى است و شامل مسلمان و كافر نمىگردد .\r\nاز مطالب گذشته معلوم شد تفصيلى كه امام رحمه الله در تحرير الوسيله بيان مىكنند ، در مورد كافر ذمّى جارى است نه كافر حربى ؛ در حقّ كافر حربى مانند مسلمان حدّ اجرا مىشود ؛ خواه متظاهر به شراب خوارى باشد يا نه . دليل ما همين دو روايت است كه دلالتش در\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 471 ، باب 6 از ابواب حدّ مسكر ، ح 2 .\r\n","page_name":" 470 ","page_number":470},
  {"content":"\r\n\r\nخصوص كافر ذمّى است .\r\nآن‌چه امام رحمه الله فرمود : « إذا شرب في بيعهم وكنائسهم لم يحدّ » به سبب اين است كه در روايت مىگفت : « يكون ذلك في بيوتهم » ؛ براى خانه خصوصيّتى نيست ؛ آن‌چه مهمّ است ، شراب‌خوارىاش دور از چشم مسلمانان است . بنابراين ، اگر به بيابانى رفت و شراب خورد ، همين حكم را دارد . پس ، اگر در عبادتگاه خودشان نيز شراب خوردند ، از موارد استتار ، و در حكم خانه است .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n[ كيفيّة ضرب الحدّ 
  ]\r\n[ مسألة 10 - يضرب الشارب على ظهره وكتفه و ساير جسده ، ويتّقي وجهه و رأسه وفرجه ، والرجل يضرب عرياناً ما عدا العورة قائماً والمرأة تضرب قاعدة مربوطة بثيابها . ولا يقام عليهما الحدّ حتّى يفيقا . 
  ]\r\n\r\nكيفيّت زدن حدّ\r\nاين مسأله دو فرع دارد .\r\n\r\nفرع اوّل : كيفيّت ضرب شارب\r\nدرباره‌ى كيفيّت ضرب حدّ به شارب خمر و مسكر مىگويند : به همان صورتى كه درباره‌ى زانى و زانيه ضرب و تازيانه پياده مىشد ، درباره‌ى شارب مسكر نيز به همان صورت است ؛ و فقط در مقدار با هم تفاوت دارند ؛ در باب زنا صد تازيانه بود و در باب شرب خمر هشتاد تازيانه است .\r\nدر باب زنا گفتيم : بدن مرد زانى را به غير از عورتينش برهنه مىكنند و در حالت ايستاده ، نه نشسته يا خوابيده بر تمام بدنش تازيانه مىزنند ؛ به گونه‌اى كه هر عضو بهره‌اى از اين تازيانه ببرد ؛ ليكن لازم نيست به‌طور مساوى تقسيم شود . هرچند بعضى از اعضاى بدن مانند : سر و صورت و آلت رجوليّت استثنا بودند .\r\nبه زن زانى در حالى كه نشسته است و لباس‌هايش را به او پيچيده‌اند ، تازيانه مىزنند ؛ زيرا ، تمام بدنش عورت است . لذا ، نبايد هيچ‌جايى از بدنش برهنه و بدون لباس باشد ؛ امّا تازيانه را بر تمام بدنش تقسيم مىكنند .\r\nدر باب زنا اين نكته را بيان كرديم كه تازيانه را بايد با شدّت بزنند ؛ ولى در اين مسأله ، تصريحى به شدّت و ضعف نشده است ؛ سؤال اين است كه حدّ شرب مسكر در اين جهت نيز مانند حدّ زنا است ؟\r\nدر باب زنا روايات متعدّدى داشتيم كه بر خصوصيّات مذكور دلالت مىكرد . بعضى از آن‌ها قيام و قعود را ، برخى عارى و مجرّد بودن را و عدّه‌اى بر تفريق تازيانه‌ها بر بدن و\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nاستثناى سر و صورت و عورت دلالت داشت ؛ ولى در اين مقام يك روايت داريم كه دلالت آن را مورد بررسى قرار مىدهيم .\r\nمحمّد بن يعقوب ، عن عليّ بن إبراهيم ، عن محمّد بن عيسى ، عن يونس ، عن عبداللَّه بن مسكان ، عن أبي بصير ، في حديث قال : سألته عن السكران والزّاني .\r\nقال : يجلدان بالسياط مجرّدين من بين الكتفين ، فأمّا الحدّ في القذف فيجلد على ما به ضرباً بين الضّربين . « 1 »\r\nفقه الحديث : سند اين روايت صحيح و قابل اعتماد است . روايت تتمّه‌ى حديث قبل است نه اين كه مضمره باشد .\r\nابوبصير از امام عليه السلام مىپرسد : كيفيّت ضرب زانى و مست چگونه است ؟\r\nامام عليه السلام در پاسخ فرمود : آنان را برهنه كرده ، بين دو كتفشان تازيانه مىزنند . امّا در باب حدّ قذف با همان لباسى كه پوشيده است ، ضرب متوسّطى بين شديد و ضعيف به او مىزنند .\r\nاگر بر ظاهر روايت جمود كنيم ، محلّ زدن تازيانه بين دو كتف است ؛ و بنابراين ، حقّ تعدّى به كمر و پا را نداريم .\r\nصاحب جواهر رحمه الله از مرحوم شيخ طوسى در مبسوط نقل مىكند كه فرمود : شارب را برهنه نمىكنند ؛ زيرا ، پيامبر صلى الله عليه و آله امر به ضرب كرد ، ولى فرمانى به برهنه كردن نداد . « 2 » ليكن روايت صحيحه فوق براى ردّ اين نظر كافى است ؛ زيرا ، صراحت در تجريد و عريان كردن دارد .\r\nاشكال استدلال به روايت\r\nاگر روايت دلالت بر تساوى سكران و زانى دارد ، پس بايد به ضرب شديد در حقّ شارب مسكر نيز قائل شد .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 474 ، باب 8 از ابواب حدّ مسكر ، ح 1 .\r\n( 2 ) . جواهر الكلام ، ج 41 ، ص 460 ؛ المبسوط : ج 8 ، ص 69 .\r\n","page_name":" 473 ","page_number":473},
  {"content":"\r\n\r\nپاسخ آن است كه اگر زانى و سكران در تجرّد و ضرب بين كتفين مشترك بودند ، از كدام قسمت روايت استفاده مىكنيد در ساير خصوصيّات نيز مساوى هستند ؟\r\nبه ديگر سخن : در باب زانى روايات متعدّدى داشتيم كه بر خصوصيّات دلالت داشت ، ولى در باب شرب خمر همين يك روايت صحيحه را داريم ؛ آيا از بيان امام عليه السلام كه فرمود :\r\n« يجلدان بالسياط مجرّدين بين الكتفين » تمام خصوصيّات استفاده مىشود ؟ و مىتوان گفت : همان‌طور كه در زنا براى بين دو كتف خصوصيّتى نبود ، در باب سكران نيز همين‌طور است ؛ و همان‌گونه كه در باب زنا بين زن و مرد فرق بود ، اين‌جا نيز فرق هست ؟\r\nو به عبارت سوّم : آيا روايت قدرت تحمّل اين معنا را دارد ؟ يك ضابطه‌ى كلّى « كلّ ما تحقّق في باب الزنا متحقّق في باب السكران » از آن استفاده شود تا از اين كلّيت ، اشدّيت ضرب را نيز بفهميم ؟\r\nاز مقابله‌اى كه در روايت بين حدّ سكران و زانى با حدّ قذف صورت گرفته است ، دو مطلب فهميده مىشود : 1 - در حدّ زانى و سكران به خلاف حدّ قذف تجرّد و برهنگى هست ؛ 2 - در حدّ قذف ، تازيانه با ضربى متوسط زده مىشود ، ولى چنين مطلبى در مورد زانى نداريم ؛ پس در مورد سكران نيز محقّق نيست .\r\nبه هرحال ، اشكال ما بر عبارت تحرير الوسيله و ديگران باقى است . اگر حدّ زانى و شارب خمر در تمام خصوصيّات مگر در عدد تازيانه با هم يكسان هستند ، چرا اشدّيت ضرب را نگفته‌اند ؛ و اگر يكسان نيستند ، خصوصيّات قائم بودن مرد و تفريق تازيانه بر جسد و . . . را از كجا فهميديد ؟ ما غير از اين روايت ، حديث ديگرى نداريم .\r\nصاحب جواهر رحمه الله مىگويد : وينبغي أن يفرق على ساير بدنه ليذوق العقوبة ما سرى فيه المشروب كما روي عن عليّ عليه السلام من قوله للجلّاد : « أعط كلّ عضو حقّه » . « 1 »\r\nايشان بر خلاف عبارت تحرير الوسيله كه فرمود : « يضرب الشارب على ظهره وكتفيه و ساير جسده » كه ظهور در وجوب دارد ، از كلمه‌ى « ينبغى » استفاده مىكند ؛ و مستندش روايت امير مؤمنان عليه السلام است كه به صورت تعليل فرمود : سهم هر عضوى را به آن عطا كن و حقّش را بده .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 461 .\r\n","page_name":" 474 ","page_number":474},
  {"content":"\r\n\r\nاين تعليل به منزله‌ى يك علّت كلّى است كه در تمام حدود جارى است ؛ و براى باب زنا نيست . بنابراين ، « بين الكتفين » خصوصيّتى ندارد ، و روايت دلالت بر انحصار ضرب بين دو كتف ندارد ؛ بلكه مىگويد بين كتفين جايز است و روايت « أعط كلّ عضو حقّه » دلالت بر جواز تفريق دارد .\r\nاگر بگوييد : « أعط كلّ عضو حقّه » ظهور در وجوب دارد نه جواز تفريق ، باز مطلب مشكل مىشود و اشكال ما پابرجا مىماند .\r\n\r\nفرع دوّم : عدم جريان حدّ در حالت مستى\r\nاين فرع دليل مستقلّى ندارد ؛ ليكن از علّت اقامه‌ى حدّ ، به برهانش پى مىبريم ؛ زيرا ، چنين فردى كار حرامى را مرتكب شده است ، و شارع مىخواهد با اين تازيانه‌ها مانع از تكرار معصيت او گردد . اگر در حال مستى به او تازيانه بزنند ، حالت تنبّه و انزجار برايش پيدا نمىشود ؛ زيرا ، شخص مست درد را نمىفهمد . براى فهميدن درد و تعقّل اين مطلب كه تازيانه به خاطر فساد و حرامى است كه مرتكب شده ، بايد در حالت افاقه‌ى از مستى به او حدّ بزنند .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n[ عدم سقوط الحدّ بالجنون والإرتداد 
  ]\r\n[ مسألة 11 - لا يسقط الحدّ بعروض الجنون ولا بالارتداد ، فيحدّ حال جنونه وارتداده . 
  ]\r\n\r\nعدم سقوط حدّ به عروض جنون و ارتداد\r\nاگر فردى در حال عقل يا اسلام شراب خورد و پس از آن ديوانه شد يا از اسلام برگشت ، جنون و ارتدادش سبب سقوط حدّ نمىگردد ؛ زيرا ، اگر بر مرتدّ حدّ جارى نشود ، هر فردى كه حرامى را مرتكب شد ، از ترس كيفر مرتدّ مىگردد . بنابراين ، بر مجنون و مرتدّ حدّ زده مىشود .\r\nاگر بگوييد : چه فرقى بين مستى و ديوانگى است ؟ براى فرد مست بايد صبر كنيم تا به هوش آيد ، امّا نسبت به مجنون مىگوييد : حدّ را جارى مىكنند ؟\r\nمىگوييم : فرق واضح است . حالت مستى يك حالت موقّت و زود گذر است ، به خلاف جنون كه احتمال بقايش تا آخر عمر هست ؛ علاوه بر اين كه فرد مست درد را احساس نمىكند ، امّا ديوانه حسّ مىكند . بنابراين ، مىبينيم بسيارى از افراد ديوانه از ترس كتك خوردن مرتكب پاره‌اى از كارها نمىشوند .\r\nاگر ديوانه‌اى پيدا كنيم كه ضرب و كتك در او اثرى نداشته باشد ، شايد بتوانيم او را استثنا كنيم ؛ آن هم از باب اين كه ضرب اثرى ندارد و ضرب به لحاظ تأثيرش ، واقع مىشود ؛ ولى نوع ديوانه‌ها اين‌طور نيستند ، و از ضرب ، متألّم و متأثّر مىگردند .\r\nدر مورد فرد مست دليلى نداريم كه بايد بلافاصله به او حدّ زد . امير مؤمنان عليه السلام نجاشى شاعر معروف زمان خودش را كه در ماه رمضان شراب خورده بود ، اوّل هشتاد تازيانه زد ، يك شب او را نگاه داشتند و فرداى آن روز بيست تازيانه‌ى ديگر زد . وقتى اعتراض كرد چرا به من صد تازيانه زديد ؟ امام عليه السلام فرمود : هشتاد تازيانه براى شرب خمر و بيست تازيانه براى مراعات نكردن احترام ماه رمضان بود . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 474 ، باب 9 از ابواب حدّ مسكر ، ح 1 .\r\n","page_name":" 476 ","page_number":476},
  {"content":"\r\n\r\nبنابراين ، فرق بين مستى و جنون روشن است ؛ در فرد مست صبر مىكنند تا از حالت مستى خارج شود و حالت تألّم و تأثّر پيدا كند تا از ضرب تازيانه متنبّه و منزجر گردد ؛ امّا ديوانه حالت تألّم و تأثّر دارد . بنابراين ، حدّ در مورد او جارى مىشود .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n[ حكم شرب المسكر كراراً 
  ]\r\n[ مسألة 12 - لو شرب كراراً و لم يحدّ خلالها كفى عن الجميع حدّ واحد ، ولو شرب فحدّ قتل في الثالثة وقيل في الرابعة . 
  ]\r\n\r\nحدّ شرب مكرّر مسكر\r\nاين مسأله دو فرع دارد :\r\n1 - اگر چند مرتبه شراب خورد و بعد از آن گرفتار شد ، بر او يك حدّ مىزنند .\r\n2 - اگر پس از هر شرب خمرى حدّ جارى شد ، در مرتبه‌ى سوّم او را مىكشند . بعضى گفته‌اند : حدّ قتل در مرتبه‌ى چهارم است .\r\n\r\nفرع اوّل : حكم شرب مكرّر بدون فاصله شدن حدّ\r\nاگر كسى چند بار مرتكب شرب خمر شده باشد و بيّنه نيز بر آن قائم شود كه سه يا چند بار شراب خورده است ، فقط هشتاد تازيانه به او مىزنند ؛ زيرا ، موضوع دليل وجوب حدّ « من شرب المسكر » است و اين عنوان صادق است بر كسى كه يك مرتبه شراب خورده باشد يا چند مرتبه ؛ همانطور كه بين مسكر كم و زياد فرق نمىگذارند و مىگويند : بر هر دو عنوان شرب مسكر صادق است .\r\nاگر به اين مطلب ملتزم نشويم ، در اين صورت فردى كه دو ليتر شراب مىخورد ، بر هر جرعه‌اى كه از گلويش پايين مىرود ، يك شرب مسكر صادق است ؛ پس ، بايد بر او چندين حدّ جارى گردد . اين حرف صحيح نيست . بنابراين ، مىگوييم : آن‌چه مهمّ است ، تحقّق عنوان شرب مسكر است ؛ خواه به قليل يا كثير ، يك يا چند مرتبه محقّق گردد ، بين شرب‌ها فاصله باشد يا نه ، تا زمانى كه بر شربى حدّ نخورده باشد ، همه در حكم يك شرب است و يك حدّ دارد .\r\nاين مسأله شبيه نواقض وضو است كه در باب تداخل اسباب مىگوييم : هر ناقضى يك وضو نياز ندارد ؛ بلكه اگر نواقض متعدّد بود ، يك وضو كافى است .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nفرع دوّم : حكم شرب مكرّر با تخلّل حدّ\r\nدر صورتى كه پس از هر شربى بر شارب ، حدّ اقامه شد ، در مرتبه‌ى سوّم بايد كشته گردد ؟\r\nدر اين مسأله اختلاف شديدى وجود دارد ؛ شهرت عظيمى از فقهاى شيعه بر تحقّق قتل در مرتبه‌ى سوّم است ؛ و در غنيه ادّعاى اجماع شده است . « 1 » شيخ طوسى رحمه الله در خلاف « 2 » و مبسوط « 3 » و شيخ صدوق رحمه الله در مقنع « 4 » قتل را در مرتبه‌ى چهارم دانسته‌اند ؛ علّامه « 5 » ، فخرالدين « 6 » و شهيد رحمهم الله « 7 » نيز به اين فتوا متمايل هستند .\r\nادلّه‌ى مخالفين با قتل در مرتبه‌ى سوم\r\n1 - در باب زنا با آن همه اهميّتش ، قتل در مرتبه‌ى چهارم است ؛ شرب خمر كه گناهش بالاتر از زنا نيست ، بلكه يا مساوى با آن و يا كمتر است . شاهدش اين كه در باب زنا ، صد تازيانه داريم و در باب شرب خمر هشتاد تازيانه ؛ و اين ، كاشف اعظم بودن زنا از شرب خمر است . بنابراين ، معقول نيست در شرب خمر در مرتبه‌ى سوّم قتل باشد و در باب زنا در مرتبه‌ى چهارم .\r\n2 - قال الصدوق ( في الفقيه ) : وروي أنّه يقتل في الرابعة . « 8 »\r\nفقه الحديث : اين مرسله از مرسلات معتبر مرحوم صدوق نيست ؛ زيرا ، به صورت « روي » آمده است .\r\n3 - قال النّبي صلى الله عليه و آله : من شرب الخمر فاجلدوه ، ثمّ إن شرب فاجلدوه ، ثمّ إن شرب فاجلدوه ، ثمّ إن شرب فاقتلوه . « 9 »\r\n\r\n\r\n","description":"","footnote":"\r\n( 1 ) . غنية النزوع ، ص 429 .\r\n( 2 ) . الخلاف ، ج 5 ، ص 473 ، مسأله 1 .\r\n( 3 ) . المبسوط ، ج 8 ، ص 59 .\r\n( 4 ) . المقنع ، ص 455 .\r\n( 5 ) . ارشاد الأذهان ، ج 2 ، ص 180 .\r\n( 6 ) . إيضاح الفوائد ، ج 4 ، ص 515 .\r\n( 7 ) . اللمعة الدمشقية ، ص 169 .\r\n( 8 ) . وسائل الشيعة ، ج 18 ، ص 477 ، باب 11 از ابواب حدّ مسكر ، ح 9 .\r\n( 9 ) . سنن بيهقى ، ج 8 ، ص 314 .\r\n","page_name":" 479 ","page_number":479},
  {"content":"\r\n\r\nفقه الحديث : مرحوم شيخ طوسى به اين روايت در كتاب خلاف « 1 » تمسّك كرده است .\r\nاين روايت در سنن بيهقى آمده است ، ولى در كتاب‌هاى شيعه اثرى از آن ديده نمىشود .\r\nمضمون روايت وقوع تازيانه در سه مرتبه و وقوع قتل در مرتبه‌ى چهارم است .\r\nادلّه‌ى موافقين با قتل در مرتبه‌ى سوم\r\nاوّلًا : يك روايت عامّ و كلّى داريم كه در تمام ابواب حدود جارى است ؛ مىگويد :\r\nوعنه ، عن أحمد ، عن صفوان ، عن يونس ، عن أبي الحسن الماضي عليه السلام قال :\r\nأصحاب الكبائر كلّها إذا اقيم عليهم الحدود مرّتين قتلوا في الثّالثة . « 2 »\r\nفقه الحديث : در اين صحيحه ، امام كاظم عليه السلام فرمود : وقتى دو مرتبه بر مرتكب گناه كبيره حدّ اقامه شد ، در مرتبه‌ى سوّم كشته مىشود .\r\nاين روايت عامّ است و اگر مخصّصى در ميان باشد ، قابل تخصيص است ؛ لذا ، به واسطه‌ى دليل معتبر در باب زنا آن را تخصيص زديم ؛ ولى در باب شرب مسكر مخصّصى نداريم . اگر بگوييد : روايت مرحوم صدوق و روايت نبوى مخصّص هستند ، مىگوييم : آن دو روايت مرسله ( صدوق ، نبوى ) حجّيتى ندارند تا بتوانند مخصّص اين دليل معتبر گردند .\r\nثانياً : ادلّه و رواياتى داريم كه حكم را بر عنوان خمر مترتّب كرده است :\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن ابن أبي عمير ، عن هشام بن سالم ، عن سليمان بن خالد ، عن أبي عبداللَّه عليه السلام ، قال : قال رسول اللَّه صلى الله عليه و آله من شرب الخمر فاجلدوه ، فإن عاد فاجلدوه ، فإن عاد الثّالثة فاقتلوه . « 3 »\r\nفقه الحديث : سند اين روايت صحيح و دلالتش واضح و روشن است .\r\n2 - وعن أبي علىّ الأشعري ، عن محمّد بن عبدالجبّار ، عن صفوان ، عن\r\n\r\n\r\n","description":"","footnote":"\r\n( 1 ) . الخلاف ج 5 ص 473 مسأله 1 .\r\n( 2 ) . وسائل الشيعة ، ج 18 ، ص 476 ، باب 11 از ابواب حدّ مسكر ، ح 3 .\r\n( 3 ) . همان ، ح 1 .\r\n","page_name":" 480 ","page_number":480},
  {"content":"\r\n\r\nمنصور بن حازم ، عن أبي عبيدة ، عن أبي عبداللَّه عليه السلام ، قال : من شرب الخمر فاجلدوه ، فإن عاد فاجلدوه ، فإن عاد فاقتلوه . « 1 »\r\nفقه الحديث : اين صحيحه نيز مانند دو روايت قبل است .\r\n3 - وعنه ، عن أحمد ، عن عليّ بن حديد وابن أبي عمير جميعاً ، عن جميل بن درّاج ، عن أبي عبداللَّه عليه السلام ، أنّه قال : في شارب الخمر إذا شرب ضرب ، فإن عاد ضرب ، فان عاد قتل في الثالثه . « 2 »\r\nفقه الحديث : سند و دلالت روايت تمام است .\r\n4 - قال الكليني : قال جميل : وروي عن بعض أصحابنا : أنّه يقتل في الرابعة ، قال ابن أبي عمير : كأنّ المعنى أن يقتل في الثالثة ، و من كان إنّما يؤتى به يقتل في الرابعة . « 3 »\r\nفقه الحديث : جميل بن درّاج كه قتل را در مرتبه‌ى سوّم نقل كرد ، مىگويد : بعضى از اصحاب به قتل در مرتبه‌ى چهارم قائل هستند . ابن ابىعمير كه راوى از جميل است به توجيه قتل در مرتبه‌ى چهارم پرداخته ، مىگويد : شايد مقصود روايت از « يقتل في الرابعة » همان قتل در مرتبه‌ى سوّم باشد ؛ ولى علّت اين كه فرمود : در مرتبه‌ى چهارم ، اين است كه فردى را براى بار سوّم گرفتند ، خواستند حدّ را در حقش جارى كنند ، فرار كرد و بار ديگر شراب خورد ؛ پس ، در مرتبه‌ى سوّم حدّى بر او جارى نشده است ؛ بنابراين ، با عدم تخلّل حدّ در مرتبه‌ى سوّم ، پس از گرفتارى در مرتبه‌ى چهارم او را مىكشند .\r\nمرحوم مجلسى رحمه الله در مرآت العقول عبارت را به صورتى كه گفتيم معنا مىكند ؛ مىفرمايد : در كلمه‌ى « في الرابعة » دو عامل « يؤتى » و « يقتل » از جمله « و من كان إنّما يؤتى به يقتل في الرابعة » تنازع مىكنند . در حقيقت ، عبارت اين‌گونه است : « و من كان\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 476 ، باب 11 از ابواب حدّ مسكر ، ح 3 .\r\n( 2 ) . همان ، ص 477 ، ح 6 .\r\n( 3 ) . همان ، ح 7 .\r\n","page_name":" 481 ","page_number":481},
  {"content":"\r\n\r\nإنّما يؤتى به في الرابعة يقتل في الرابعة » . « 1 »\r\n5 - وعن محمّد بن الحسن ، عن زرارة ، عن أحدهما في حديث ، قال : سمعته يقول : من شرب الخمر فاجلدوه ، فإن عاد فاجلدوه فإن عاد فاقتلوه في الثالثة . « 2 »\r\nفقه الحديث : دلالت و سند « 3 » روايت مانند روايات قبل است .\r\nثالثاً : ادلّه رواياتى هستند كه حكم را بر روى هر مسكرى برده است ؛ لذا ، نبايد توهّم شود قتل در مرتبه‌ى سوّم اختصاص به خمر دارد ؛ بلكه در هر مسكرى جارى است .\r\n1 - محمّد بن يعقوب ، عن محمّد بن يحيى ، عن أحمد بن محمّد ، عن [ و 
  ] عليّ بن النّعمان ، عن أبي الصّباح الكناني ، عن أبي عبداللَّه عليه السلام ، قال : كلّ مسكر من الأشربة يجب فيه كما يجب في الخمر من الحدّ . « 4 »\r\nفقه الحديث : در اين صحيحه ، امام صادق عليه السلام فرمود : حدّى كه در خمر واجب است ، در هر شراب مسكرى واجب مىباشد .\r\nكلمه‌ى « من الحدّ » در روايت اطلاق دارد ؛ شامل تازيانه و قتل مىگردد . و روايت نسبت به هر مسكرى عموميّت دارد ؛ زيرا ، فرمود : « كلّ مسكر . . . » . در نتيجه ، به اطلاق روايت تمسّك كرده و مىگوييم : در هر مسكرى ، در مرتبه‌ى اوّل و دوّم حدّ تازيانه و مرتبه‌ى سوّم حدّ قتل اقامه مىشود .\r\n2 - وعنه ، عن محمّد بن الفضيل ، عن أبي الصّباح الكناني ، قال : قال أبو عبداللَّه عليه السلام : كان النّبي صلى الله عليه و آله إذا اتي بشارب الخمر ضربه ، فإن اتي به ثانيةً ضربه ، فإن اتي به ثالثةً ضرب عنقه .\r\n\r\n\r\n","description":"","footnote":"\r\n( 1 ) . مرآت العقول ، ج 23 ، ص 338 .\r\n( 2 ) . وسائل‌الشيعة ، ج 18 ، ص 477 ، باب 11 از ابواب حدّ مُسكر ، ح 8 .\r\n( 3 ) . سند روايت مرسل است ؛ زيرا ، مقصود از « محمّد بن الحسن » در سند ، « ابن الوليد » است و او نمىتواند بدون واسطه از « زرارة » روايت داشته باشد .\r\n( 4 ) . وسائل الشيعة ، ج 18 ، ص 473 ، باب 7 از ابواب حدّ مسكر ، ح 1 .\r\n","page_name":" 482 ","page_number":482},
  {"content":"\r\n\r\nقلت : النبيذ ؟ قال : إذا اخذ شاربه قد انتشىء ضرب ثمانين ، قلت : أرأيت إن أخذته ثانيةً ، قال : اضربه ، قلت : فإن أخذته ثالثةً ، قال : يقتل كما يقتل شارب الخمر . « 1 »\r\nفقه الحديث : در اين صحيحه ، امام صادق عليه السلام فرمود : وقتى شارب الخمر را نزد پيامبر مىآوردند ، در دفعه اوّل و دوّم او را مىزد و در مرتبه‌ى سوّم او را مىكشت .\r\nابوالصباح كنانى پرسيد : حكم نبيذ چگونه است ؟\r\nامام عليه السلام فرمود : اگر شارب نبيذ را گرفتند در حالى كه مست بود و رخوت و سستى داشت - در گذشته گفتيم ، نبيذ بر دو نوع مسكر و غير مسكر است - در مرتبه‌ى اوّل و دوّم او را تازيانه مىزنند ، و در دفعه‌ى سوّم همانند شارب خمر مىكشند .\r\n3 - روايت دوازدهم و سيزدهم « 2 » اين باب نيز بر همين مطلب دلالت دارد .\r\nبا توجّه به روايات گذشته ، مجالى براى مناقشه در ثبوت حدّ قتل در مرتبه‌ى سوّم نمىماند .\r\nتذكّر : آيا با وجود اين همه روايات معتبر ، حقّ داريم شرب خمر را با زنا مقايسه كرده و بگوييم : وقتى در زنا قتل در مرتبه‌ى چهارم بود ، قتل شراب‌خوارى كه گناهش در اهمّيت به پاى زنا نمىرسد ، بايد در مرتبه‌ى چهارم باشد . ما چه مىدانيم ، فقيه دست به ملاكات ندارد و كارى هم به ملاكات ندارد ؛ بلكه او تابع دليل است . دليل در باب زنا قتل را در مرتبه‌ى چهارم گفته و در اين باب در مرتبه‌ى سوّم ، ما نيز بايد به آن عمل كنيم .\r\nدر مقام فلسفه بافى ممكن است بگوييم : وجود شهوت و غريزه‌ى جنسى در وجود انسان ، او را به زنا وادار مىكند ؛ انسان نيز امكان دارد تحت تأثير اين غريزه مرتكب زنا گردد ؛ ولى كدام غريزه در وجود انسان اقتضا دارد كه انسانيّت و عقل خود را از دست بدهد ؟ شراب‌خوارى ربطى به غريزه‌ى انسانى ندارد . از اين رو ، شارع در باب زنا حدّ قتل را در مرتبه‌ى چهارم و در اين باب در مرتبه‌ى سوّم قرار داده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 478 ، باب 11 از ابواب حدّ مسكر ، ح 11 .\r\n( 2 ) . همان ، ح 12 و 13 .\r\n","page_name":" 483 ","page_number":483},
  {"content":"\r\n . \r\n","description":"","footnote":"","page_name":" 484 ","page_number":484},
  {"content":"\r\n\r\n[ حكم الشهادة بشرب المسكر وقيئه 
  ]\r\n[ مسألة 1 - لو شهد عدل بشربه و آخر بقيئه وجب الحدّ ، سواء شهد من غير تاريخ أو بتاريخ يمكن الاتّحاد ، ومع عدم إمكانه لا يحدّ .\r\nوهل يحدّ إذا شهدا بقيئه ؟ فيه إشكال . 
  ]\r\n\r\nحكم شهادت به شرب مسكر و قىء آن\r\nاين مسأله دو فرع دارد :\r\n1 - اگر يكى از دو شاهد عادل شهادت به شرب مسكر داد و ديگرى گفت : شربش را نديدم ، ليكن ديدم خمر را قىء كرد ؛ در اين صورت ، حدّ واجب است ؛ خواه شهادتشان بدون تاريخ باشد يا مقرون به تاريخى كه اتّحاد شرب و خمر امكان داشته باشد . و در صورتى كه اتّحاد ممكن نباشد ، مانند اين كه يكى بگويد : اوّل ماه شراب خورد ، و ديگرى بگويد : در دهم ماه او را در حال قىء كردن خمر ديدم ، حدّ جارى نمىشود .\r\n2 - اگر هر دو به قىء كردنش شهادت بدهند ، در اجراى حدّ اشكال داريم .\r\n\r\nفرع اوّل : شهادت به شرب و قىء مسكر\r\nدر عبارت تحرير الوسيله آمده است : « سواء شهد من غير تاريخ » ؛ امّا صحيح آن است كه گفته شود : « سواء شهدا من . . . » .\r\nمنشأ اين حكم وقوع حادثه‌اى در زمان خلافت عمر بن خطاب است . بايد بررسى كنيم آيا حكمى بر خلاف قاعده است يا بر طبق موازين و قواعد ؟ آيا امكان تعدّى هست يا نه ؛ به گونه‌اى كه اگر شهادت به قىء خمر دادند ، حدّ ثابت مىشود ؟\r\nمحمّد بن يعقوب ، عن محمّد بن يحيى ، عن محمّد بن أحمد ، عن موسى بن جعفر البغدادي ، عن جعفر بن يحيى ، عن عبداللَّه بن عبدالرّحمن ، عن الحسين بن زيد ، عن أبي عبداللَّه عليه السلام ، عن أبيه عليه السلام قال : اتي عمر بن الخطاب بقدامة بن مظعون وقد شرب الخمر فشهد عليه رجلان أحدهما خصّي وهو\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nعمرو التميمي والآخر المعلّى بن الجارود . فشهد أحدهما أنّه رآه يشرب وشهد الآخر أنّه رآه يقيء الخمر .\r\nفأرسل عمر إلى ناس من أصحاب رسول اللَّه صلى الله عليه و آله فيهم أمير المؤمنين عليه السلام ، فقال لأمير المؤمنين عليه السلام ما تقول يا أبا الحسن عليه السلام ؟ فإنّك الّذي قال له رسول اللَّه صلى الله عليه و آله : أنت أعلم هذه الامّة وأقضاها بالحقّ ، فإنّ هذين قد اختلفا في شهادتهما . قال : ما اختلفا في شهادتهما و ما قاءها حتّى شربها . فقال : هل تجوز شهادة الخصيّ ؟ قال : ما ذهاب لحية إلّاكذهاب بعض أعضائه . « 1 »\r\nسند حديث : در سند اين روايت حسين بن زيد يا يزيد واقع شده است كه در كتاب‌هاى رجالى به وثاقتش حكم نشده است ؛ ليكن دو جهت در او هست : 1 - وى از جمله افرادى است كه صفوان از او روايت مىكند و در بحث‌هاى گذشته گفتيم : شيخ طوسى رحمه الله درباره‌ى صفوان و ابن ابى عمير و بزنطى مىفرمايد : « لايروون ولا يرسلون إلّاعن ثقة . » ما در اين جهت اشكال كرديم و گفتيم : روايت اين گروه از فردى ، دليل وثاقت او نيست .\r\n2 - وى از رجال تفسير علىّ بن ابراهيم قمى است . در گذشته به اين مطلب اشاره كرديم كه مؤلّف كتاب كامل الزيارات ، در مقدّمه‌اش به وثاقت تمام راويان واقع در اسناد روايات حكم كرده است ؛ علىّ بن ابراهيم قمى رحمه الله نيز در مقدّمه‌ى كتابش مىگويد : ما در اين كتاب اخبار و رواياتى كه افراد موثّق نقل كرده‌اند ، مىآوريم ؛ و حسين بن زيد يكى از راويان واقع در اسناد تفسير قمى است . لذا ، به اين جهت مىتوان به اعتبار روايت حكم كرد .\r\nاز اين دو جهت كه بگذريم ، جهت ديگرى در اين روايت هست كه سبب اعتبار آن مىگردد . بنابراين ، لازم نيست بر دو جهت اوّل تكيه كنيم ؛ و آن اين كه :\r\nاوّلًا : اين روايت را مرحوم كلينى ، صدوق ، شيخ طوسى ( مشايخ ثلاثه رحمهم الله ) نقل كرده‌اند .\r\nو ثانياً : همه‌ى فقها بر طبق آن فتوا داده‌اند و كسى در آن مناقشه نكرده است . لذا ، شهرت عملى اصحاب ضعف سندش را جبران مىكند .\r\nفقه الحديث : امام باقر عليه السلام فرمود : قدامة بن مظعون را نزد عمربن خطاب آوردند در\r\n\r\n\r\n","description":"","footnote":"\r\n( 1 ) . كافى ، ج 7 ، ص 401 ، ح 2 ؛ وسائل الشيعة ، ج 18 ، ص 480 ، باب 14 از ابواب حدّ السّرقة ، ح 1 .\r\n","page_name":" 486 ","page_number":486},
  {"content":"\r\n\r\nحالى كه شراب خورده بود . « 1 » دو نفر عليه او شهادت دادند : يكى عمرو تميمى كه خصىّ بود و جهت رجوليت در او نبود ، و ديگرى معلّى بن جارود .\r\nيكى از اين دو نفر شهادت داد : شراب خوردنش را ديدم ؛ و ديگرى گفت : قدامه را در حالى ديدم كه شراب را استفراغ مىكرد . عمر در حكم مسأله درمانده شد ؛ زيرا ، به حسب ظاهر اين دو شهادت با هم اختلاف دارند ؛ يكى شهادت بر شرب ، و ديگرى شهادت بر قىء است . از اين رو ، به دنبال گروهى از صحابه كه يكى از آنان امير مؤمنان عليه السلام بود ، فرستاد .\r\nپس از حضور و اجتماع صحابه ، رو به آن حضرت كرده ، گفت : نظر شما در اين موضوع چيست ؟ تو آن كسى هستى كه رسول خدا صلى الله عليه و آله درباره‌ات فرمود : داناترين اين امّت و آشناترين آنان به حقّ در مقام قضاوت و داورى هستى . اين دو نفر در شهادت دادن اختلاف كردند . - ( در كتاب وسائل بيست جلدى ، كلمات : « قال : ما اختلفا في شهادتهما » افتاده است ) - .\r\nامام عليه السلام فرمود : آنان در شهادتشان اختلاف نكردند - آن‌گاه در علّت عدم اختلاف فرمود : - استفراغ نكرد مگر آن كه شراب خورده است ؛ يعنى امكان ندارد كسى كه شراب نخورده باشد ، شراب قىء كند . استفراغ شراب كاشف از شرب آن است . بنابراين ، شهادت دوّمى نيز به شرب خمر بازگشت دارد .\r\nهمه‌ى فقها به اين روايت در مورد خودش فتوا داده‌اند ، و كسى مخالفت نكرده است .\r\n\r\nفرع دوّم : شهادت بيّنه بر استفراغ شراب\r\nاگر دو شاهد عادل شهادت دادند : « ما استفراغ شراب را از زيد ديديم » . حكمش چيست ؟\r\nامام راحل رحمه الله در تحرير الوسيله در ترتّب حدّ بر آن اشكال دارند . اكنون بحث در اين است كه آيا روايت گذشته حكمى بر خلاف قاعده دارد ؟ كه مجبور باشيم بر موردش توقّف كنيم و حقّ تعدّى از آن را نداشته باشيم ؛ همان‌گونه كه اگر هر دو نفر بر استفراغ خمر شهادت بدهند ، نمىتوان فتوا به حدّ داد ؛ يا روايت بر طبق ضوابط و قواعد است ، پس تعدّى ممكن است ؟\r\n\r\n\r\n","description":"","footnote":"\r\n( 1 ) . اهل سنّت به عدالت تمام صحابه معتقدند در حالى كه عمر بر بعضى از آنان اقامه‌ى حدّ كرده است . ( استاد ) .\r\n","page_name":" 487 ","page_number":487},
  {"content":"\r\n\r\nدليل قائلين به عدم تعدّى\r\nبنا بر قواعد و ضوابط ، شهادت به استفراغ فايده ندارد ؛ زيرا ، آن‌چه موضوع ترتّب حدّ است ، شهادت بر شرب تنها نيست ؛ بلكه شهادت بر شرب اختيارى غير اكراهى سبب ترتّب حدّ مىگردد . در مقام ما ، استفراغ خمر كشف از شرب آن مىكند ، ولى كاشف از شرب اختيارى نيست .\r\nاگر استفراغ شراب دلالت داشت كه شرب شارب از اكراه نبوده ، و فرد با ميل ، رغبت ، رضا ، اختيار ، متصدّى شرب شده است ، مىتوانستيم بگوييم : حدّ جارى است . بنابراين ، ناچاريم به اين روايت فقط در موردى كه يكى از شهود بر شرب خمر و ديگرى بر استفراغ خمر شهادت بدهد ، عمل كنيم .\r\nبايد توجّه داشت كه ما ادّعا نمىكنيم اين روايت بيانگر قضيّه‌اى در واقعه‌اى است . بين دو مطلب « عدم تعدّى » و « قضية في واقعة » تفاوت است ؛ اگر به صورت « قضيّة في واقعة » به مسأله نگاه كنيم ، يعنى در هر زمان و در هرجا اگر كسى به شرب خمر و ديگرى به قىء خمر شهادت داد ، حقّ اجراى حدّ نداريم و اين مختصّ به امام معصوم عليه السلام بوده است ؛ امّا بنا بر عدم تعدّى ، ما به اين حكم به صورت كلّى در هر وقت و هر زمان در خصوص شهادت به شرب خمر از يكى و شهادت به قىء ديگرى ، فتوا مىدهيم .\r\nاز اين رو ، هرچند تعليل در روايت « ما قاءها حتّى شربها » عامّ است ، ولى در جايى كه هر دو به استفراغ شراب شهادت بدهند ، چون حكمى بر خلاف قاعده است ، به آن فتوا نمىدهيم ؛ بلكه بر طبق قاعده رفتار كرده ، به عدم ترتّب حدّ حكم مىكنيم .\r\nمرحوم محقّق حلّى رحمه الله در كتاب شرايع مىفرمايد : « ويلزم على ذلك وجوب الحدّ لو شهدا بقيئها ، نظراً إلى التعليل المروي ، وفيه تردّد ، لاحتمال الإكراه على بعد ، ولعلّ هذا الإحتمال يندفع بأنّه لو كان واقعاً لدفع به عن نفسه » . « 1 »\r\nكتاب شرايع با آن كه كتابى استدلالى نيست و متن فقه است ، لكن مرحوم محقّق در پاره‌اى از موارد به بيان برهان و استدلال پرداخته است ؛ از جمله‌ى آن موارد اين مسأله است كه مىفرمايد :\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 950 .\r\n","page_name":" 488 ","page_number":488},
  {"content":"\r\n\r\nاگر دو نفر شهادت به قىء خمر دادند ، بايد حدّ در موردش اجرا گردد ؛ نظر به تعليلى كه در روايت آمده است . ليكن در اين فتوا مردّديم ؛ زيرا ، اين احتمال بعيد است كه فرد مكره بوده باشد . بنابراين ، قىء شراب كشف از شرب اختيارى نمىكند ، و با وجود احتمال ، حدّ ساقط مىگردد .\r\nدليل قائلين به تعدّى\r\nمرحوم محقّق رحمه الله در ردّ احتمال اكراه مىفرمايد : « اگر واقعاً اكراهى وجود داشت ، فرد مىتواند از خود دفاع كند ؛ پس ، در جايى كه شهود بر ضرر مشهودٌ عليه شهادت مىدهند ، مشهود عليه سكوت كرد و نگفت : اين شرب ، اضطرارى ، اكراهى و . . . بود ، عدمِ دفاع ، دليل بر اختيارى بودن شرب است » . « 1 »\r\nدر بحث شهادت مشهود به استفراغ خمر نيز همين مطلب جريان دارد . نظير اين بحث را در گذشته داشتيم ؛ اگر بيّنه بر شرب خمر زيد شهادت داد ، گفتيم : اگر زيد سكوت كرد و حرفى نزد ، شهادت اثرش را مىبخشد و حدّ مترتّب مىگردد ؛ ولى اگر در مقابل اين شهادت ايستاد و گفت : براى معالجه خوردم يا شرب اكراهى و اضطرارى و مانند آن بود و ما علم به كذبش نداشتيم ، ادّعايش را در صورتى كه در حقّش چنين احتمالاتى امكان داشته باشد ، مىپذيريم ؛ مانند اين كه كسالتى دارد و احتمال بدهيم شرب خمر براى معالجه‌ى آن بوده است .\r\nدر شهادت به قىء نيز اين معنا جا دارد . پس از آن كه شهادت به استفراغ كاشف از شرب خمر بود و كيفيّت شرب را از سكوت مشهودٌ عليه استفاده كرديم ، حدّ مترتّب مىشود .\r\nبه بيان ديگر ، موضوع ترتّب حدّ دو چيز است : يكى احراز شرب مسكر ، ديگرى احراز خصوصيّت شرب كه اختيارى بوده و نه براى علاج و اضطرار و اكراه ؛ همان‌گونه كه شهادت بيّنه بر شرب اگر با سكوت مشهودٌ عليه همراه نباشد ، فايده ندارد ، در مورد شهادت به قىء نيز همين مطلب را مىگوييم . به نظر ما ، فرقى بين دو شهادت نيست .\r\n\r\n\r\n","description":"","footnote":"\r\n( 1 ) . شرايع الاسلام ، ج 4 ، ص 950 .\r\n","page_name":" 489 ","page_number":489},
  {"content":"\r\n\r\nاگر بگوييد : وقتى مشهود شهادت بر شرب خمر مىدهند ، احتمال اكراه و دست و پاى شارب را بستن و به زور در گلويش خمر ريختن منتفى است ؛ به خلاف شهادت به قىء كه اين احتمالات راه دارد .\r\nمىگوييم : اوّلًا : احتمالات ديگر مانند شرب براى معالجه يا اضطرار راه دارد . و ثانياً : احتمال اين كه نامه‌اى به او نوشته‌اند كه اگر شراب نخورى ، تمام حيثيّت تو را به باد مىدهيم ، آيا دافعى دارد ؟ از اين راه به شرب خمر تهديد و اكراه شده باشد .\r\nبنابراين ، تمام احتمالاتى كه در شهادت به قىء شراب مىآيد ، در شهادت به شرب شراب نيز هست ؛ لذا ، به نظر ما ، نه‌تنها بايد از مورد روايت تعدّى كرد ، بلكه اگر روايتى هم در كار نبود ، جايى كه شهود ، بر قىء خمر شهادت بدهند ، بر طبق قاعده حكم مىكنيم كه شهادت به قىء ، شهادت به شرب شراب و كاشف از آن و دليل بر آن است . امّا خصوصيّت شرب را از راه سكوت و عدم سكوت مشهودٌ عليه احراز مىكنيم ؛ همان‌طورى كه در باب بيّنه در تحرير الوسيله و غير آن گفته‌اند : اگر در مقابل بيّنه قيام كرد و ادّعا كرد شربش براى تداوى و . . . بوده است ، در صورتى كه در حقّش محتمل باشد ، آن را مىپذيريم .\r\nبه عبارت ديگر ، بيّنه راه ثبوت شرعى براى تحقّق شرب است و مقتضى براى ترتّب حدّ است ، به شرط آن كه مانعى در كار نباشد .\r\nاگر بگوييد : بنا بر آن‌چه مطرح شد ، اگر حاكم شرع از رايحه‌ى شراب ، علم به شرب مسكر پيدا كرد ، يعنى علم به جاى بيّنه نشست ، بايد به ثبوت حدّ ملتزم گرديد .\r\nمىگوييم : در اين صورت نيز اگر شارب خمر ادّعا كند شرب من براى تداوى و مانند آن بود ، علم از اثر مىافتد ؛ ليكن صرف رائحه‌ى شراب نمىتواند اثبات شرب خمر كند .\r\nزيرا ، ممكن است اين شخص براى رفع درد دندان خمر را چند دقيقه در دهانش نگاه داشته و آن‌گاه بيرون ريخته باشد ، به گونه‌اى كه شرب خمر و تناول صادق نباشد . با وجود اين احتمال ، حكايت‌گرى رائحه از شرب مسكر محل تأمّل و اشكال است .\r\nخلاصه‌ى كلام : اگر به صرف احتمال مىخواهيد حدّ را ساقط كنيد و شهادت به قىء را\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nخلاف قاعده بدانيد ، احتمالاتى كه در شهادت به قىء داده مىشود در شهادت به شرب نيز راه دارد ؛ به خصوص اين كه از كجا مىدانيم اين شرب ، حرام است يا جايز و شهود از كجا به حرمت يا حلّيت آن پى مىبرند ؟ كسى نمىتواند شهادت بدهد به اين كه زيد به نحو حرام شراب خورد . چه‌بسا مرضى دارد يا مضطر به خوردن خمر است و هكذا .\r\nبنابراين ، مسأله‌ى شهادت به استفراغ شراب بر طبق قاعده است ؛ و فرقى بين اين دو نوع شهادت نيست .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n[ حكم مستحلّ الخمر 
  ]\r\n[ مسألة 2 - من شرب الخمر مستحلّاً لشربها أصلًا وهو مسلم ، استتيب فإن تاب اقيم عليه الحدّ ، وإن لم يتب ورجع إنكاره إلى تكذيب النّبي صلى الله عليه و آله قتل من غير فرق بين كونه ملّيّاً أو فطرياً . وقيل : حكمه حكم المرتدّ لايستتاب إذا ولد على الفطرة ، بل يقتل من غير استتابة . والأوّل أشبه .\r\nولا يقتل مستحلّ شرب غير الخمر من المسكرات مطلقاً بل يحدّ بشربه خاصّة مستحلّاً كان له أو محرّماً .\r\nوبايع الخمر يستتاب مطلقاً فإن تاب قبل منه ، وإن لم يتب ورجع استحلاله إلى تكذيب النّبي صلى الله عليه و آله قتل ، وبايع ما سواها لايقتل وإن باعه مستحلًاّ و لم يتب . 
  ]\r\n\r\nحكم مستحلّ خمر\r\nاين مسأله سه فرع دارد :\r\n1 - كسى كه شراب بخورد در حالى كه آن را حلال مىشمارد ، او را توبه مىدهند ؛ اگر توبه كرد ، حدّ شرب خمر بر او اقامه مىگردد ؛ و اگر نپذيرفت و انكارش به تكذيب پيامبر اكرم صلى الله عليه و آله بازگشت‌داشت ، كشته مىشود . فرقى در اين حكم بين مرتدّ ملّى و فطرى نيست . برخى از فقها گفته‌اند : بايد بين مرتدّ ملى و فطرى فرق گذاشت ؛ اوّلى را توبه مىدهند و دوّمى بدون توبه كشته مىشود ؛ ولى قول اوّل به قواعد و روايات شبيه‌تر است .\r\n2 - كسى كه شرب غير خمر از مسكرات را حلال بداند ، كشته نمىشود ؛ فرقى بين فقّاع و غير آن نيست ؛ بلكه به فردى كه شرب مسكر كرده ، فقط حدّ مىزنند .\r\n3 - فروشنده‌ى خمر را توبه مىدهند خواه مستحلّ باشد يا نه . اگر توبه كرد ، مىپذيريم ؛ و اگر زير بار نرفت و استحلالش به انكار و تكذيب نبىّ صلى الله عليه و آله منتهى شد ، او را مىكشند . بايع غير خمر را نمىكشند ؛ هرچند در فروش آن مستحلّ باشد و توبه هم نكند .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\nفرع اوّل : حكم شارب خمر مستحلّ\r\nاگر فردى شرب خمر كند در حالى كه آن را حلال مىداند ، در حكمش دو قول است :\r\n1 - قولى كه مطابق با قاعده و موافق با ساير موارد فقه است ؛ يعنى اگر كسى حرام ضرورى را منكر گردد ، در حقيقت ، ضرورى دين را انكار كند ، مرتدّ است ؛ و مرتدّ بر دو نوع است :\r\nالف : مرتدّ فطرى : حكمش در صورتى كه مرد باشد ، بدون مطالبه‌ى توبه ، قتل است ؛ يعنى توبه‌اش به حسب ظاهر قبول نمىشود و حاكم نيز از وى مطالبه‌ى توبه نمىكند . و اگر زن باشد ، از او مطالبه‌ى توبه مىشود ؛ اگر توبه كرد ، مىپذيرند ؛ و گرنه حبس ابد مىگردد - يكى از موارد حبس ابد در اسلام همين مورد است - و در اوقات نماز او را مىزنند .\r\nب : مرتدّ ملّى : حكمش اين است كه ابتدا او را توبه مىدهند ؛ اگر توبه نكرد ، او را مىكشند ؛ به شرط آن كه مرد باشد ؛ و حكم زن مرتدّ ملّى با زن مرتدّ فطرى يكسان است .\r\n2 - مرحوم شيخ مفيد رحمه الله « 1 » در مقنعه و شيخ طوسى رحمه الله « 2 » در كتاب نهايه و مرحوم ابن سعيد در جامع « 3 » با استناد به پاره‌اى از روايات ، گفته‌اند : از چنين فردى مطالبه‌ى توبه مىكنيم ؛ خواه مرتدّ ملّى باشد يا فطرى . اگر توبه كرد ، هشتاد تازيانه به عنوان حدّ شرب خمر به او مىزنيم ؛ و اگر توبه نكرد ، او را مىكشيم .\r\nاين مطلب در عبارتشان نيست كه حدّ مستحلّى كه توبه نمىكند ، فقط قتل است ، يا بايد ابتدا هشتاد تازيانه به او بزنيم ، آن‌گاه او را بكشيم ؟ صاحب جواهر رحمه الله قتل را بعد از حدّ گفته است . « 4 »\r\nقول دوّم ، بر خلاف قاعده است ؛ آيا با استناد به دو روايتى كه در اين مورد رسيده است ، مىتوان آن را ثابت كرد ؟\r\n1 - محمّد بن محمّد المفيد في ( الإرشاد ) قال : روت العامّة والخاصّة أنّ\r\n\r\n\r\n","description":"","footnote":"\r\n( 1 ) . المقنعة ، ص 799 .\r\n( 2 ) . النهاية في مجرّد الفقه والفتوى ، ص 711 .\r\n( 3 ) . الجامع للشرايع ، ص 558 .\r\n( 4 ) . جواهر الكلام ، ج 41 ، ص 464 .\r\n","page_name":" 493 ","page_number":493},
  {"content":"\r\n\r\nقدامة بن مظعون شرب الخمر فأراد عمر أن يحدّه ، فقال : لا يجب عليّ الحدّ ، إنّ اللَّه يقول : لَيْسَ عَلَى الَّذِينَ ءَامَنُواْ وَعَمِلُواْ الصلِحتِ جُنَاحٌ فِيمَا طَعِمُواْ إِذَا مَا اتَّقَواْ وَّ ءَامَنُواْ وَعَمِلُواْ الصلِحتِ ثُمَّ اتَّقَواْ وَّ ءَامَنُواْ فدرأ عنه عمر الحدّ .\r\nفبلغ ذلك أمير المؤمنين عليه السلام فمشى إلى عمر فقال : ليس قدامة من أهل هذه الآية ولا من سلك سبيله في ارتكاب ما حرّم اللَّه ، إنَّ الّذين آمنوا وعملوا الصّالحات لا يستحلّون حراماً فاردد قدامة فاستتبه ممّا قال ، فإن تاب فأقم عليه الحدّ ، وإن لم يتب فاقتله فقد خرج من الملّة .\r\nفاستيقظ عمر لذلك ، وعرف قدامة الخبر فأظهر التّوبة والإقلاع فدرأ عنه القتل و لم يدر كيف يحدّه ، فقال لعليّ عليه السلام : أشر عليّ .\r\nفقال : حدّه ثمانين جلدة ، إنّ شارب الخمر إذا شربها سكر وإذا سكر هذى وإذا هذى افترى ، فجلده عمر ثمانين جلدة . « 1 »\r\nسند روايت : از تعبير « روت العامّة والخاصّه » چه چيزى استفاده مىشود ؟ آيا روايت مرسله‌اى همانند مرسله‌ى صدوق رحمه الله - كه مىفرمود : « رُوي أنّه يقتل في الرابعة » « 2 » - است ؟\r\nيعنى هر دو حديث اسناد به روايت داده‌اند ؛ منتهى يكى به صورت فعل مجهول ( رُوي ) و ديگرى به صورت فعل معلوم ( رَوَتْ ) . به هر حال ، دو روايت مرسلِ بىاعتبار است ؛ يا تعبير « رَوت العامّة والخاصّة » بيانگر معنايى ديگر است ؟ يعنى اين روايت را به‌طور مكرّر نقل كرده‌اند به گونه‌اى كه اختصاص به شيعه نداشته ، بلكه شيعه و سنّى در نقلش اتّفاق نظر دارند .\r\nظاهراً نمىتوان حكم به اعتبار روايت كرد . حدّاكثر چيزى كه مىتوان گفت : قدر و مقام چنين روايتى بالاتر از روايت مرسلى است كه به صورت « روى » باشد .\r\nفقه الحديث : عامّه و خاصّه گفته‌اند : قدامة بن مظعون شرب خمر كرد و اين مسأله با بيّنه ثابت شد . عمر تصميم گرفت بر اين صحابى پيامبر خدا صلى الله عليه و آله حدّ اقامه كند . قدامه گفت :\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 465 ، باب 2 از ابواب حدّ مسكر ، ح 1 .\r\n( 2 ) . همان ، ص 477 ، باب 11 از ابواب حدّ مسكر ، ح 9 .\r\n","page_name":" 494 ","page_number":494},
  {"content":"\r\n\r\nاجراى حدّ در حقّ من واجب نيست . من خصوصيّتى دارم كه مانع از اجراى آن مىشود .\r\nعمر گفت : چه خصوصيّتى ؟\r\nقدامه گفت : من از اهل اين آيه هستم كه خداوند متعال فرمود : « آنانى كه ايمان آوردند و عمل صالح انجام دادند ، در آن‌چه كه مىخورند ، باك و جناحى بر آنان نيست ؛ اگر اهل تقوى و ايمان باشند » . من مصداق الَّذِينَ ءَامَنُواْ وَعَمِلُواْ هستم به مقتضاى اين آيه ، نبايد به من حدّ بزنى ؛ و گرنه لازمه‌اش جناح است ، نه « ليس عليهم جناح » .\r\nعمر پس از شنيدن استدلال قدامه از اجراى حدّ بر او خوددارى كرد ؛ و حدّ را از وى ساقط نمود . اين مطلب به امير مؤمنان عليه السلام رسيد . نزد عمر آمد و فرمود :\r\nقدامه از مصاديق اين آيه نيست . هركسى كه مانند وى مرتكب حرام خدا گردد نيز اهل اين آيه نيست . كسانى كه ايمان آوردند و عمل صالح انجام مىدهند ، حرام خدا را حلال نمىدانند . بنابراين ، اگر كسى حرام خدا را حلال دانست ، اهل اين آيه نيست . - اگر دنباله‌ى روايت نبود ، مىگفتيم : قدامه در عمل آن را حلال دانسته است نه در اعتقاد ؛ ولى جملات بعدى شاهد بر اين است كه نامبرده اعتقاد به حلّيت و عدم حرمت خمر پيدا كرده بود . - امير مؤمنان عليه السلام فرمود : قدامه را بياور و توبه بده ؛ اگر توبه كرد ، حدّش بزن ؛ و گرنه او را به قتل برسان . زيرا ، از ملّت اسلام خارج شده است . - « فقد خرج من الملّة » ، قرينه‌ى بر اعتقاد به حلّيت است . -\r\nعمر يك دفعه از خواب بيدار شد و به حكم خداوند توجّه پيدا كرد . خبر گفتگوى امير مؤمنان عليه السلام به گوش قدامه رسيد ، اظهار توبه و پشيمانى كرد ؛ و گفت : اشتباه كردم . با اين توبه ، قتل از او ساقط شد . امّا عمر ندانست حدّ را چگونه اجرا كند ؛ به امير مؤمنان عليه السلام گفت : مرا راهنمايى كن .\r\nامير مؤمنان عليه السلام فرمود : حدّش هشتاد تازيانه است . زيرا ، شارب خمر پس از شرب خمر به ترتيب مست مىشود ، هذيان مىگويد ، افترا مىبندد . - حدّ افترا هشتاد تازيانه است - .\r\n2 - وبالإسناد عن يونس ، عن عبداللَّه بن سنان ، قال : قال أبو عبداللَّه عليه السلام : الحدّ\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nفي الخمر أن يشرب منها قليلًا أو كثيراً ، ثمّ قال : اتي عمر بقدامة بن مظعون وقد شرب الخمر وقامت عليه البيّنه ، فسأل عليّاً عليه السلام فأمره أن يجلد ثمانين .\r\nفقال قدامة : يا أمير المؤمنين ليس عليّ حدّ ، أنا من أهل هذه الآية : لَيْسَ عَلَى الَّذِينَ ءَامَنُواْ وَعَمِلُواْ الصلِحتِ جُنَاحٌ فِيمَا طَعِمُواْ .\r\nفقال عليّ عليه السلام : لست من أهلها ، إنّ طعام أهلها لهم حلال ليس يأكلون و لايشربون إلّاما أحلّ اللَّه لهم ، ثمّ قال : إنّ الشارب إذا شرب لم يدر ما يأكل ولا ما يشرب ، فاجلدوه ثمانين جلدة . « 1 »\r\nفقه الحديث : در اين صحيحه ، امام صادق عليه السلام فرمود : حدّ شرب خمر هشتاد تازيانه است ؛ به مجرّد صدق مسمّاى شرب ( خمر قليل باشد يا كثير ) حدّ واجب مىگردد . آن‌گاه امام صادق عليه السلام فرمود : قدامة بن مظعون را نزد عمر آوردند ، بيّنه بر شراب‌خوارىاش اقامه شد . از امير مؤمنان عليه السلام درباره‌ى حدّش پرسيد . امام عليه السلام فرمود : هشتاد تازيانه به او بزنيد .\r\nقدامه گفت : حدّى بر من ثابت نيست ؛ من از اهل اين آيه هستم لَيْسَ عَلَى الَّذِينَ ءَامَنُواْ وَعَمِلُواْ الصلِحتِ جُنَاحٌ فِيمَا طَعِمُواْ .\r\nامام عليه السلام فرمود : تو از مصاديق اين آيه نيستى . طعام آنانى كه اهل اين آيه هستند ، حلال است . آنان جز آن چه را خداوند حلال كرده ، نمىخورند و نمىآشامند . آن‌گاه فرمود :\r\nشارب خمر وقتى شراب خورد ، ديگر حلال و حرام را نمىفهمد ؛ هرچه به دست مىآورد ، مىخورد و مىآشامد ؛ زيرا ، شعور و تميزش را از دست مىدهد . بنابراين ، بايد هشتاد تازيانه به او زد .\r\nتفاوت اين دو روايت\r\nدر حديث ابن سنان مسأله‌ى استحلال و توبه و قتل طرح نشده است . محور آن شرب خمر توسّط قدامه است . وى خيال مىكرد ، از اهل آيه شريفه است ؛ لذا ، حدّ از او مرتفع است . و امام عليه السلام در ردّش فرمود : « فيما طعموا » طعام و شراب حلال است و تو مرتكب حرام شده‌اى ، و اهل اين آيه نيستى .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 467 ، باب 3 از ابواب حدّ مسكر ، ح 5 .\r\n","page_name":" 496 ","page_number":496},
  {"content":"\r\n\r\nظاهر روايت دوّم ، مسأله‌ى استحلال و اعتقاد به آن نيست ؛ بلكه به عقيده‌ى قدامه آيه‌ى شريفه مخصّص ادلّه‌ى حدّ است ؛ يعنى هرچند شراب حرام خورده ، امّا آيه به كلمه « ليس عليهم جُناح » حدّ را از او برمىدارد . ولى امام عليه السلام او را مشمول دليل حدّ دانست و از مصاديق آيه‌ى شريفه ندانست .\r\nبه عبارت ديگر ، در ذهن قدامه اين بوده كه آيه‌ى شريفه حدّ را از مؤمنان برداشته است ؛ الَّذِينَ ءَامَنُواْ وَعَمِلُواْ از نظر عقوبت دنيايى مستثنا هستند ؛ ولى كارى به حرمت خمر نداشته است . اصلًا آيه‌ى شريفه نمىتواند حرمت را بردارد ؛ زيرا ، فرمود : « ليس عليهِم جُناح فِيمَا طَعِمُوا » يعنى جناح را بعد از طعام و خوردن نفى مىكند نه قبل از آن .\r\nلذا ، آيه دلالت روشنى دارد بر نفى جُناحى كه بر طعام و خوردن مترتّب است . ظهور آيه در توسعه‌ى بعد از طَعِمُوا مىباشد به اين معنا كه اين افراد در سعه هستند نه در مضيقه بعد از طعام . بنابراين ، نمىتوان از روايت دوّم استفاده كرد قدامه مستحلّ شرب خمر بوده است .\r\nبه سخن ديگر ، در روايت دوّم مسأله‌ى استحلال بيان نشده است ؛ شاهدش اين كه صحبتى از استتابه و قتل نيست . بنابراين ، از اين روايت مىفهميم شبهه‌اى براى قدامه بوده است ؛ وى خيال مىكرده هركسى كه مصداق آيه الَّذِينَ ءَامَنُواْ وَعَمِلُواْ الصلِحتِ . . .\r\nباشد اگر مرتكب حرامى گردد كه در شريعت حدّ دارد ، اين افراد از ثبوت حدّ مستثنا هستند .\r\nدر مسائل گذشته گفتيم : اگر كسى علم به حرمت خمر داشت ، ليكن خيال مىكرد حدّى بر آن مترتّب نمىشود ؛ بر وى حدّ را اقامه مىكنند . قدامة بن مظعون نيز عالم به حرمت خمر بوده ، ليكن خيال مىكرده حدّ از او منتفى است . امير مؤمنان عليه السلام شبهه‌اش را از بين برده و فرمود : فِيما طَعِمُوا طعام حرام را شامل نيست ؛ بلكه اختصاص به طعام حلال و شراب حلال دارد . از آن‌جايى كه قدامه عالم به حرمت خمر بود ، امام عليه السلام دستور داد هشتاد تازيانه در موردش پياده شود .\r\nدر حديث مفيد رحمه الله : امير مؤمنان عليه السلام معناى طَعِمُوا را به استحلال بر مىگرداند و مىفرمايد : كسانى كه ايمان آورده و عمل صالح انجام مىدهند ، حرام خدا را حلال نمىشمارند ؛ لذا ، قدامه و هم‌فكرانش كه حرام خدا را حلال مىدانند ، اهل اين آيه نيستند .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nبنابراين ، فرمود : او را بخوان و توبه بده . اگر توبه كرد ، هشتاد تازيانه بزن ، و اگر توبه نكرد ، او را به قتل برسان .\r\nنظر برگزيده\r\nبه نظر ما ، دو روايت با هم در مقام تعارض است ؛ يكى مسأله را دائر مدار استحلال و عدم آن دانسته است ، و ديگرى كارى به استحلال ندارد . اين دو يك واقعه را نقل مىكنند ، امّا با اين اختلاف و تناقض .\r\nيك روايت مرسله است ، امّا ارسالش به نحو « روت العامّة والخاصّة » است و روايت ديگر صحيحه است . آيا عمل مرحوم شيخ طوسى و مرحوم شيخ مفيد و تابعانشان سبب قوّت روايت مىگردد ؛ به گونه‌اى كه آن را اشبه و اصلح قرار بدهيم ، همان‌طورى كه امام راحل رحمه الله در تحريرالوسيله فرمود ؟ چند اشكال در اين‌جا مطرح است كه مانع تمسّك به روايت اوّل مىشود . در نتيجه ، بايد به روايت دوّم كه صحيحه و بر طبق قاعده است ، فتوا داد .\r\n1 - از كجاى روايت استفاده مىكنيد كه ارتداد قدامه ، فطرى بوده است ؟ تا بگوييد فرقى بين مرتدّ ملّى و فطرى در اين باب نيست ؛ هر دو را بايد توبه داد ؛ اگر توبه نكردند ، كشته مىشوند .\r\n2 - اگر كسى شراب‌خوارى را حلال مىداند ، امّا مرتكب شرب خمر نمىگردد ، آيا مىتوان مضمون حديث را درباره‌ى كسى كه شراب خورده و آن را حلال مىداند ، پياده كنيم ؟ او را توبه دهيم و بعد از توبه ، هشتاد تازيانه بر او بزنيم ؛ اگر توبه نكرد ، او را بكشيم ؛ ولى اگر شارب نبود و فقط حلال مىدانست ، به مجرّد اين كه مرتدّ فطرى است ، او را بكشيم ؟\r\nبه عبارت ديگر ، لازمه‌ى اين فتوا ، اخفّ بودن حكم شارب خمر مستحلّ است از حدّ فردى كه شارب نيست ولى شرب خمر را حلال مىداند .\r\nنتيجه : حكم مرتدّ ملّى مطابق با قاعده است ، او را توبه مىدهند ؛ اگر توبه كرد ، حدّش مىزنند ؛ و گرنه كشته مىشود . بحث در مرتدّ فطرى است كه بنا بر قواعد ، جاى توبه نيست ؛ بلكه اگر استحلالش به تكذيب نبىّ منتهى گردد ، بدون توبه او را مىكشند .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nبنابراين ، فتوايى كه شهيد رحمه الله در مسالك « 1 » به متأخّرين نسبت داده و مرحوم محقّق رحمه الله در شرايع « 2 » آن را قوى دانسته است ، در اين‌جا جريان دارد . و بين اين مورد با موارد ديگرى كه انكار ضرورى دين است ، فرقى نيست .\r\nاگر انكار ضرورى به جهت اين است كه اين منكر قريب العهد به اسلام است ، تازه مسلمان شده و آشنا به احكامش نيست ؛ يا در شهرى زندگى مىكند كه دسترسى به افراد آشناى به اسلام ندارد ؛ اين انكار ، ضررى نمىزند و اثرى بر آن مترتّب نمىگردد . روايت زير را در گذشته مطرح كرديم : فرد تازه مسلمانى را كه شراب خورده بود ، نزد ابوبكر آوردند ؛ در حكمش معطّل ماند ؛ امير مؤمنان عليه السلام فرمود : او را به محافل انصار و مهاجر ببريد و ببينيد آيا كسى آيه‌ى خمر را برايش تلاوت كرده است ؟ پس از آن كه معلوم شد كسى اين آيه را برايش نخوانده است ، امام عليه السلام فرمود : به تو حدّ نمىزنيم ، ولى اگر بار ديگر خمر خوردى ، بر تو حدّ جارى مىشود . « 3 »\r\nاز اين‌رو ، در تمام ضروريات دين مىگوييم : اگر انكار ، مستند به قرب عهد به اسلام يا دورى از بلاد مسلمانان باشد ، سبب ارتداد و ثبوت حدّ نمىگردد ؛ امّا اگر چنين خصوصيّتى وجود نداشت ، فرقى بين ضروريات نيست .\r\nاگر بگوييد : « إنّ الحدود تدرأ بالشبهات » . « 4 »\r\nمىگوييم : در اين‌جا شبهه‌اى نيست ؛ خصوصيّتى در اين مسأله وجود ندارد كه آن را از بقيه‌ى موارد جدا كنيم . همان حكم مرتدّ را در اين مسأله پياده مىكنيم .\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 469 .\r\n( 2 ) . شرايع الاسلام ، ج 4 ، ص 950 .\r\n( 3 ) . وسائل الشيعة ، ج 18 ، ص 475 ، باب 10 از ابواب حدّ مسكر ، ح 1 .\r\n( 4 ) . قاعده‌اى برگرفته از حديث : « إدرأوا الحدود بالشبهات » . وسائل الشيعة ، ج 18 ، ص 336 ، باب 24 از ابواب مقدّمات الحدود ، ح 4 .\r\n","page_name":" 499 ","page_number":499},
  {"content":"\r\n\r\n\r\nفرع دوّم : حكم شارب و مستحلّ غير خمر\r\nاگر فردى مسكرات ديگر ، غير از خمر را شرب كند در حالى كه آن‌را حلال مىداند ، مثلًا شرب نبيذ يا فقّاع مىكند و آن‌را حلال مىداند ، آيا مسأله‌ى قتل بعد از توبه مطرح است ؟\r\nدر اين‌جا به‌طور كلّى مسأله‌ى قتل منتفى است ؛ زيرا ، حدّ قتل در صورتى است كه منكر ضرورى دين شده باشد . اگر منكر ضرورى مذهب و ضرورى بين علماى اماميه باشد ، به قتل نمىرسد .\r\nبه عبارت ديگر ، هرگاه انكار ضرورى به تكذيب نبىّ صلى الله عليه و آله بازگشت داشت ، حدّش قتل است ؛ و هرزمان كه به تكذيب نبىّ صلى الله عليه و آله منتهى نگردد ، حدّش قتل نيست . همانند نبيذ كه هرچند مسكر هم باشد ، ابوحنيفه « 1 » و اتباعش به حلّيت آن معتقدند . در حقيقت ، مسأله‌ى « كل مسكر حرام » را به نحو كلّى قبول ندارند ؛ مىگويند : خمر خصوصيّت دارد و براى حرمتش دليل خاصّ داريم ؛ امّا غير آن ، دليل ندارد . بنا بر اين فتوا ، پيروان ابوحنيفه شرب نبيذ مىكنند و آن‌را حلال مىدانند . آيا مىتوان آنان را به قتل رسانيد ؟\r\nطرح اشكال : در مباحث گذشته گفتيم : اگر فردى عالم به حرمت بود ولى جاهل به ترتب حدّ باشد ، حدّ در حقّش اجرا مىگردد ؛ ولى اگر جاهل به حرمت باشد ، مانند تازه مسلمان - كه حديثش در همين مسأله نقل شد - حدّ از او ساقط است ؛ با توجّه به اين مقدّمه ، بيان امام راحل رحمه الله در تحرير الوسيله كه مىفرمايد : « بل يحدّ بشربه خاصّة مستحلّاً كان له أو محرّماً » چگونه قابل توجيه است ؟\r\nكسى كه به حلّيت شرب نبيذ معتقد است ، هرچند اعتقادش بر خلاف واقع است ، چگونه بر او حدّ مىزنيد ؟ چنين فردى مانند كسى است كه مايعى را كه يقين دارد خمر نيست ، بخورد ؛ كه هرچند به حسب واقع خمر باشد ، به او حدّ نمىزنند .\r\nبه عبارت ديگر ، مقصود از مستحلّ اين نيست كه در ظاهر حلّيت را اظهار كند ، ولى در باطن به اين حرف اعتقاد ندارد ؛ بلكه مستحلّ به كسى مىگويند : كه در ظاهر و واقع عمل حرامى را حلال بداند ؛ هرچند اعتقادش بر خلاف واقع باشد . مَثَل چنين فردى مَثَل شخصى است كه به جهت شبهه‌ى موضوعيّه ، خمرى را مايع حلال پنداشته و آن را آشاميده است . بنابراين ، موردى براى ترتّب حدّ نيست . در پاره‌اى از كلمات صاحب جواهر رحمه الله نيز اشعار به اين معنا وجود دارد ؛ بلكه بالاتر از اشعار ، دلالت بر آن دارد . زيرا ، فرمود : « بل المتّجه عدم الحدّ عليه بذلك ، لعدم العلم بالحرمة عند الشارب أو العلم\r\n\r\n\r\n","description":"","footnote":"\r\n( 1 ) . الخلاف ، ج 5 ، ص 476 ، مسأله 3 .\r\n","page_name":" 500 ","page_number":500},
  {"content":"\r\n\r\nبعدمها والفرض معذوريّته ، لكون المسألة غير ضروريّة حتّى لو كانت قطعيّة لكنّها نظرية . . . » . « 1 »\r\nمرحوم امام در عبارت تحرير الوسيله مىفرمايد : « ولا يقتل مستحلّ شرب غير الخمر من المسكرات مطلقاً . . . » كلمه‌ى « مطلقاً » را براى ردّ نظر مرحوم حلبى مىآورد . ايشان در كتاب الكافى فى الفقه بر فقّاع همان حكم خمر را مترتّب كرده است . مىخواسته بفرمايد :\r\nحرمت فقّاع مانند حرمت خمر از ضروريّات دين است . لذا ، بر مستحلّ شارب آن ، حكم مستحلّ شارب خمر پياده مىشود . « 2 »\r\nكلام مرحوم حلبى قابل قبول نيست ؛ زيرا ، از بيانات ائمه عليهم السلام استفاده مىشود فقهاى سنّى به حرمت فقّاع معتقد نبوده‌اند ؛ لذا ، در برخى از روايات مىگويد : « الفقّاع خمر استصغره النّاس » . « 3 » يعنى مردم و سنّىها فقّاع را كوچك شمرده ، و به حساب نياوردند ؛ در حالى كه فقّاع يا خمر واقعى است يا خمر تنزيلى - ظاهراً خمر تنزيلى است - .\r\nبنابراين ، وقتى در حكم فقّاع بين مسلمانان اختلاف است و گروهى آن را حلال مىدانند ، چگونه مىتوان آن‌را در رديف خمر قرار داد و گفت : منكر حرمتش همانند منكر حرمت خمر مرتدّ است ؟ پس ، همان حدّى كه بر مستحلّ مسكرات ديگر غير خمر مىزنند ، بر مستحلّ فقّاع نيز زده مىشود .\r\n\r\nفرع سوّم : حكم بايع مسكرات\r\nامام راحل رحمه الله در مورد بايع خمر مىفرمايد : او راتوبه مىدهند ؛ خواه مستحلّ خمر باشد يا نباشد . اگر توبه كرد ، او را رها مىكنند ؛ و اگر توبه نكرد و استحلالش به تكذيب برگردد ، او را مىكشند .\r\nدر حقيقت ، حكم بايع خمر و شارب آن را يكى مىفرمايد ؛ ليكن فرق‌هايى دارد . مثلًا اگر شارب خمر مستحلّ توبه كرد ، حدّ مىخورد ؛ ولى بر بايع تائب حدّى نيست و . . . .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 466 .\r\n( 2 ) . الكافى فى الفقه ، ص 413 .\r\n( 3 ) . وسائل الشيعة ، ج 17 ، ص 292 ، باب 28 از ابواب اشربه‌ى محرّمه ، ح 1 .\r\n","page_name":" 501 ","page_number":501},
  {"content":"\r\n\r\nاشكال اين فتوا\r\nدو مطلب عمده در اين‌جا مورد اشكال است و بر آن دليل مطالبه مىكنيم : يكى طلب توبه از بايع ، و ديگرى كشتن بايع بر فرض عدم توبه . منشأ اين دو حكم چيست ؟ برهانش چه مىباشد ؟ در مسأله‌ى شارب خمر ، هرچند در رواياتش مناقشه داشتيم ، ليكن دو روايت آمده بود ؛ امّا در بايع خمر روايتى نداريم . شهيد ثانى رحمه الله نيز مىفرمايد : نصّ و روايتى بر اين مطلب پيدا نكرديم . « 1 »\r\nاستدلال صاحبان فتوا\r\nآيا مىتوانيم حكم شارب خمر را به طريق اولى در اين‌جا پياده كنيم ؟ زيرا ، حرمت خمر يكى از ضروريّات دين اسلام است ، و انكارش انكار ضرورى دين مىباشد . در مورد بيع خمر نيز حرمتش حتّى به نحو استحلال ، اجماعى است ، و نه ضرورى ، به علّت اين كه در باب بيع شبهاتى وجود دارد . از كسى بپرسيد چرا دكّان خمر فروشى باز كردى ؟ ممكن است بگويد : گاه براى معالجه و مانند آن مضطرّ به خريدن خمر مىگردند ؛ لذا ، نمىتوان گفت : حرمت بيع خمر همانند حرمت شرب خمر است .\r\nاز اين رو ، وقتى شارب خمر مستحلّ را با آن كه حرمتش ضرورى است ، توبه مىدهند ، در بايع خمر كه حرمتش ضرورى نيست ، به طريق اولى بايد استتابه وجود داشته باشد ؛ و اگر در شارب خمر توبه پذيرفته مىشود ، در بايعش به طريق اولى بايد پذيرفته شود ؛ ولى اگر توبه نكرد و استحلالش به تكذيب نبىّ صلى الله عليه و آله بازگشت داشت ، ديگر اولويتى در كار نيست ؛ زيرا ، استحلال شرب و استحلال بيع اگر منتهى به تكذيب نبىّ صلى الله عليه و آله گردد ، سبب قتل است ؛ هرچند استحلال شرب به سبب ضرورى بودنش زودتر به تكذيب نبىّ صلى الله عليه و آله منتهى مىگردد ؛ ولى ما قضيّه را تعليقى آورديم و گفتيم : اگر استحلال به تكذيب نبىّ صلى الله عليه و آله رجوع داشت ، كُشته مىگردد .\r\n\r\n\r\n","description":"","footnote":"\r\n( 1 ) . مسالك الافهام ، ج 14 ، ص 469 .\r\n","page_name":" 502 ","page_number":502},
  {"content":"\r\n\r\nنظر برگزيده\r\nبه نظر مىرسد مفاد روايت شارب الخمر را به اولويّت در بايع خمر پياده كرده‌اند . اگر آن روايت را بپذيريم ، همين نتيجه‌اى كه گفتيم ، گرفته مىشود ؛ ولى اگر در دلالت روايت مناقشه كرديم و مسأله‌ى گذشته را بر طبق ضوابط و قواعد تمام كرديم ، در اين فرع نيز بايد بر طبق قاعده مشى كنيم و بگوييم :\r\nشخصى كه خمر مىفروشد ، هرچند آن را حلال بداند ، در درجه‌ى اوّل از او مطالبه‌ى توبه مىشود ، بلكه مىتوانيم او را تعزير كنيم ؛ زيرا ، بيع خمر يكى از محرّمات است و از وى سر زده است . مگر اين كه بگوييم : در باب تعزير نيز علم به حرمت فعل لازم است ؛ همان‌گونه كه در باب حدّ لازم بود . لذا ، در صورتى كه آن را حلال مىداند ، بايد ارشاد گردد نه تعزير .\r\nاگر توبه نكرد ، بايد ديد آيا استحلال بيع خمر به تكذيب نبىّ صلى الله عليه و آله منتهى مىگردد تا مسأله‌ى قتل پياده شود يا نه ؟ اگر حرمتش از ضروريّات بود ، به آسانى ، انكارش به تكذيب نبىّ صلى الله عليه و آله رجوع مىكرد ، ولى اگر ضرورى فقه بود ، حكم چيست ؟ چه‌بسا احكامى در فقه ضرورى است ، ليكن در اسلام ضرورى نيست ؛ به گونه‌اى كه هركه اسلام را مىشناسد آن را بداند . در جهان ، اسلام را به عنوان مخالف با شرب خمر مىشناسند ، آيا به عنوان مخالف با بيع خمر هم مىشناسند ؟\r\nآيا ارتداد دائر مدار انكار ضرورى دين است يا ملاكش تكذيب نبىّ صلى الله عليه و آله است هرچند حكم مورد انكار ، ضرورى دين هم نباشد ؟ و به عبارت ديگر ، دايره‌ى ارتداد وسيع‌تر از انكار ضرورى است ؛ لذا ، اگر كسى قطع پيدا كند پيامبر صلى الله عليه و آله مطلبى را فرموده است و آن‌را انكار كند ، مرتدّ است .\r\nاز اين‌رو ، كسانى كه در زمان رسول اللَّه صلى الله عليه و آله مسأله‌ى ولايت را شنيدند و پس از حصول علم به مراد پيامبر صلى الله عليه و آله آن را تكذيب كردند ، مرتدّ هستند ؛ هرچند مسأله‌ى امامت ضرورى دين نيست ؛ ليكن بر اين تكذيب آثار ارتداد پياده مىشود .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nنتيجه : در اين مقام ، مستحلّ بيع خمر توبه داده مىشود ؛ اگر توبه نكرد و به تكذيب نبىّ صلى الله عليه و آله بازگشت ، او را مىكشند ؛ هرچند حرمت بيع خمر مانند حرمت شربش ضرورى دين نباشد .\r\nبايع غير خمر از مسكرات\r\nهمان‌طور كه در شرب غير خمر از ساير مسكرها گفتيم : مسأله‌ى قتل مطرح نيست ، بر بيعش نيز قتل مترتّب نمىشود . اگر مستحلّ است ، او را توبه مىدهيم ؛ و اگر توبه نكرد ، او را نمىكشيم ؛ زيرا ، حكم مسكرهاى غير خمر بين مسلمانان اختلافى است و گروهى از فقهاى مسلمان به حلّيتش قائل هستند . بنابراين ، ممكن است بيعش نيز در رابطه‌ى با همان حلّيت باشد .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n[ حكم توبة شارب المسكر 
  ]\r\n[ مسألة 3 - لوتاب الشارب عنه قبل قيام البيّنة عليه بشربه سقط عنه الحدّ ، ولوتاب بعد قيامها لم يسقط وعليه الحدّ .\r\nولو تاب بعد الإقرار فلا يبعد تخيير الإمام عليه السلام في الإقامة والعفو ، والأحوط له الإقامة . 
  ]\r\n\r\nحكم توبه‌ى شارب مسكر\r\nاين مسأله دو فرع دارد :\r\n1 - اگر شارب خمر قبل از قيام بيّنه توبه كند ، حدّ از وى ساقط مىگردد ؛ ولى بعد از قيام بيّنه ، توبه‌اش اثرى در سقوط حدّ ندارد .\r\n2 - اگر پس از اقرار توبه كند ، بعيد نيست امام عليه السلام مخيّر بين اقامه‌ى حدّ و عفو باشد ؛ احتياط براى امام عليه السلام اقامه حدّ است .\r\n\r\nفرع اوّل : حكم توبه بعد از ثبوت شرب توسط بيّنه\r\nنظير اين مسأله را در باب زنا و لواط داشتيم ؛ در آن‌جا گفتيم : اگر توبه‌اش قبل از قيام بيّنه باشد ، حدّ ساقط مىگردد ؛ و اگر بعد از قيام بيّنه باشد ، حدّ باقى است . زيرا ، اگر توبه‌ى پس از بيّنه را بپذيريم ، لازمه‌اش عدم اجراى حدود الهى مگر در موارد نادرى است . چرا كه نوع جُرم‌ها با بيّنه ثابت مىشود و مجرمى كه خود را در آستانه‌ى اجراى حدّ مىبيند ، توبه مىكند . بنابراين ، پذيرش توبه منافات كامل با جعل حدود دارد . دليل اين بحث با دليل بحث زنا و لواط مشترك است و مطلب جديدى ندارد ؛ به همان مطلب مراجعه شود .\r\n\r\nفرع دوّم : حكم توبه بعد از ثبوت شرب با اقرار\r\nدر مسأله‌ى زنا حاكم شرع مخيّر بود زانى را عفو كند يا حدّ بزند ؛ و اين ، به خاطر رواياتى بود كه در آن باب رسيده بود . سخن در اين است كه آيا حاكم در باب شرب خمر نيز چنين اختيارى دارد ؟\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nامام راحل رحمه الله در تحريرالوسيله فرموده است : « فلا يبعد تخيير الإمام في الإقامة والعفو ، والأحوط له الإقامة » . مقصود از « امام » ، حاكم شرع است ؛ زيرا ، معنا ندارد ما براى امام معصوم عليه السلام تكليف معيّن كنيم . احتياط در حقّ امام معصوم عليه السلام جا ندارد ؛ چرا كه او عارف به حكم است . در گذشته نيز فرمودند : هر حكمى در حقّ امام معصوم عليه السلام جارى باشد ، در حقّ نايبش نيز نافذ است ؛ و مخيّر بودن اختصاص به معصوم عليه السلام ندارد .\r\nدر باب زنا رواياتى بر تخيير داشتيم ؛ امّا در شرب خمر ، روايت و دليلى نداريم كه بگويد اگر شارب خمر پس از اقرار توبه كند ، نايب امام مىتواند او را عفو كند و حدّ را اقامه نكند . از اين‌رو ، جماعتى مانند مرحوم ابن ادريس ، « 1 » شيخ رحمه الله در مبسوط « 2 » و خلاف « 3 » و مرحوم محقّق در شرايع « 4 » گفته‌اند : حاكم شرع بايد حدّ را در موردش پياده كند و تخييرى نيست ؛ و نمىتوان باب شرب خمر را به باب زنا قياس كرد ؛ زيرا ، قياس باطل و مردود است . علاوه بر وجود فرق بين دو باب ، مثلًا در باب زنا تخيير فقط در خصوص رجم است نه تازيانه .\r\nگفته‌اند : حدّ رجم حدّ سنگين و مشكلى است ، شايد اسلام خواسته در حقّ كسى كه اقرار به گناه كرده و پس از آن تائب شده ، تسهيل و ارفاقى كرده باشد ؛ امّا در زناى معمولى كه حدّش تازيانه است ، چنين تخييرى وجود ندارد .\r\nليكن ما در باب زنا به اين نتيجه رسيديم كه امام عليه السلام و نايبش در حدّ رجم و تازيانه مخيّر هستند ؛ لذا ، وجهى براى كلام اخير قائلين به عدم تخيير نيست .\r\nهرچند در اين مقام روايتى نداريم ؛ ولى آيا مىتوان مسأله را با اولويّت تمام كرد و گفت : باب زنا كه اهميّتش از شرب خمر بيشتر و حدّش سنگين‌تر است ، حاكم با توبه‌ى بعد از اقرار ، بين عفو و اقامه‌ى حدّ مخيّر است . بنابراين ، در باب شرب خمر كه اهميّتش كمتر از زنا و حدّش سبك‌تر از آن است ، به طريق اولى تخيير وجود دارد ؟\r\n\r\n\r\n","description":"","footnote":"\r\n( 1 ) . السرائر ، ج 14 ، ص 470 .\r\n( 2 ) . المبسوط ، ج 8 ، ص 4 .\r\n( 3 ) . ر . ك : مختلف الشيعة ، ج 9 ، ص 206 .\r\n( 4 ) . شرايع الاسلام ، ج 4 ، ص 950 .\r\n","page_name":" 506 ","page_number":506},
  {"content":"\r\n\r\nانصاف اين است كه به اين اولويّت نمىتوان اعتماد كرد ؛ زيرا ، ممكن است سبك بودن حدّ علّت عدم تخيير باشد ؛ و در باب زنا ، رجم يك عقوبت سنگين بوده و تازيانه‌اش نيز بيشتر از حدّ مسكر است . علاوه بر اين كه زنا مسأله‌اى است كه ممكن است انسان تحت تأثير غريزه‌ى شهوت مرتكب آن گردد ، ولى شرب خمر يا مسكر با هيچ‌يك از غريزه‌هاى انسان تناسبى ندارد تا به سبب آن غريزه ، به جانب اين گناه تمايل پيدا كند . لذا ، اين اولويّت مورد اشكال است . از اين‌رو ، امام راحل رحمه الله فرمود : احتياط در اقامه‌ى حدّ است ؛ با آن كه اين احتياط را در باب زنا و لواط مطرح نكردند .\r\nاگر گفته شود : شارب مسكر با ميل و رغبت شراب مىخورد ، پس شرب خمر نيز مناسب با ميل و خواهش نفسانى شارب است .\r\nمىگوييم : مراد ما از غريزه‌ى جنسى ، وجود نيرويى در درون انسان است كه شبيه يك عامل جبرى و قهرى او را به اين كار وادار كند ؛ و گرنه شخصى كه مشروب مىخورد ، براى اين كارش فايده‌هايى تصوّر مىكند ؛ مثل اين كه ساعتى از افكارش نجات پيدا كند و مانند آن .\r\nبنابراين ، بيان ما در تضعيف اولويّت است . اگر در باب زنا تخيير ثابت شد ، نمىتوان به اولويّت قطعى در اين‌جا نيز به تخيير حكم كرد . به همين جهت ، امام رحمه الله در اين‌جا احتياط كرده و به قرينه‌ى « لا يبعد » كه قبل از آن فرموده ، اين احتياط ، احتياط مستحبّى است .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n[ حدّ مستحلّ المحرّمات 
  ]\r\n[ مسألة 4 - من استحلّ شيئاً من المحرّمات المجمع على تحريمها بين المسلمين كالميتة والدم ولحم الخنزير والرباء فإن ولد على الفطرة يقتل إن رجع إنكاره إلى تكذيب النبيّ صلى الله عليه و آله أو إنكار الشرع وإلّا فيعزّر .\r\nولو كان إنكاره لشبهة ممّن صحّت في حقّه فلا يعزّر ، نعم لو رفعت شبهته فأصرّ على الإستحلال قتل لرجوعه إلى تكذيب النبيّ صلى الله عليه و آله .\r\nولو ارتكب شيئاً من المحرّمات غير ما قرّر الشارع فيه حدّاً ، عالماً بتحريمها لا مستحلًاّ عزّر سواء كانت المحرّمات من الكبائر أو الصغائر . 
  ]\r\n\r\nحدّ مستحلّ محرّمات\r\nاين مسأله سه فرع دارد :\r\n1 - كسى كه چيزى از محرّماتى را كه بين تمام مسلمانان بر حرمتش اجماع است ، مانند ميته ، خون ، گوشت خوك و ربا ، حلال بشمارد ، اگر مرتدّ فطرى باشد ، در صورتى كه انكارش به تكذيب نبىّ صلى الله عليه و آله يا شرع منجر شود ، او را مىكشند ؛ و گرنه تعزيرش مىكنند .\r\n2 - اگر انكارش به سبب شبهه‌اى بود ، و آن شبهه نيز در حقّ چنين فردى صحيح باشد ، او را تعزير مىكنند . اگر پس از دفع شبهه‌اش ، بر استحلال اصرار ورزيد ، به قتل مىرسد ؛ زيرا ، انكارش به تكذيب نبىّ برمىگردد .\r\n3 - اگر مرتكب كار حرامى شد كه در شريعت برايش حدّى معيّن نشده است ، در صورتى كه علم به تحريمش داشته باشد و آن‌را حلال نشمارد ، تعزير مىگردد ؛ خواه آن كار حرام از كباير باشد يا از صغاير .\r\n\r\nفرع اوّل : مستحلّ محرّمات اجماعى بين مسلمانان\r\nاين مسأله به دنبال مسأله‌ى گذشته مطرح مىشود . در اين‌جا بايد فرق مُرتدّ ملّى با مُرتدّ فطرى را متذكّر شويم .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nارتداد فطرى در صورتى محقّق مىگردد كه در حال انعقاد نطفه ، أحد الأبوين مسلمان باشند ، و پس از گذراندن دوران كودكى ، در ايّام بلوغ نيز مدّتى به حالت اسلام زندگى كرده باشد ، آن‌گاه از دين برگردد .\r\nقدر متيقّن از ارتداد جايى است كه يكى از ضروريّات دين اسلام را منكر شود ؛ ضرورى به اين معنا است كه ارتباط مطلبى با اسلام به قدرى بديهى است كه هر شخصى كه با اسلام آشنا باشد ، قطعاً ارتباط آن با اسلام را هم مىداند ؛ مانند وجوب نماز در اسلام ؛ اگر كسى منكر وجوبش شد ، منكر ضرورى اسلام شده و قدر متيقّن از ارتداد محقّق گشته است .\r\nيك درجه پايين‌تر از اين مقدار ، حكمى است كه مورد اتّفاق فقهاى شيعه و سنّى باشد ؛ فرقى بين حكم واجب و حرام نيست ، مانند حرمت ربا ، اكل ميته ، خون و گوشت خوك . امام راحل رحمه الله در اين مورد نيز به متابعت بسيارى از فقها مىفرمايد : اگر اين استحلال به تكذيب نبىّ اكرم صلى الله عليه و آله يا به انكار اصل شرع رجوع داشته باشد ، حكم انكار ضرورى را دارد .\r\nدر بحث گذشته گفتيم : انكار ضرورى بماهو ضرورى ، موضوعيّتى در تحقّق ارتداد ندارد . تمام ملاك و تمام موضوع ، براى تكذيب نبىّ صلى الله عليه و آله و انكار اسلام است . هر انكارى كه به اين‌ها برگشت كند ، ارتداد است ؛ هر چند عنوان ضرورى هم نداشته باشد .\r\nتذكّر : مستحلّ امر اجماعى دو گونه است :\r\n1 - فردى كه مىداند حرمت ميته بين مسلمانان اجماعى است و از اين اجماع هم قطع پيدا كرده است به اين كه حكم اسلام درباره‌ى ميته حرمت است ؛ و با اين حال ، به حلّيتش حكم مىكند . چنين فردى مكذِّب نبىّ صلى الله عليه و آله و منكر شرع و اسلام است .\r\n2 - فردى معتقد است فقهاى اسلام اشتباه كرده‌اند و اجماعشان كاشف از نظر رسول اكرم صلى الله عليه و آله نيست . مىگويد : هرچند آيه‌ى حُرّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنزِيرِ . . . « 1 » ظهور در حرمت دارد ، ليكن صريح در اين مطلب نيست ؛ و ممكن است قرينه‌اى بر خلاف اين ظهور پيدا كنيم .\r\n\r\n\r\n","description":"","footnote":"\r\n( 1 ) . سوره‌ى مائده ، 3 .\r\n","page_name":" 509 ","page_number":509},
  {"content":"\r\n\r\nچنين استحلالى به تكذيب نبىّ صلى الله عليه و آله و انكار اسلام و شرع رجوع ندارد ، و سبب ارتداد نمىگردد .\r\nفرق بين انكار ضرورى دين و انكار امر اجماعى بين مسلمانان در همين نكته است .\r\nانكار ضرورى هميشه به تكذيب نبىّ صلى الله عليه و آله و انكار دين رجوع دارد ؛ به خلاف انكار امر اجماعى . فقط در مورد كسى كه تازه مسلمان باشد يا از بلاد مسلمانان دور است و دسترسى به احكام و معارف دين ندارد ، امكان انكار ضرورى كه به تكذيب نبىّ صلى الله عليه و آله منتهى نشود ، تصوّر دارد ؛ ولى اين فرد نادر است . بنابراين ، مىتوان در فرق غالبى بين دو باب گفت : بين انكار ضرورى دين و تكذيب نبىّ صلى الله عليه و آله ملازمه‌ى دائمى است ؛ به خلاف انكار امر اجماعى كه گاه مستلزم تكذيب نبىّ صلى الله عليه و آله است و گاه چنين التزامى ندارد .\r\nنقدى بر عبارت تحرير الوسيله\r\nدر عبارت تحريرالوسيله مىفرمايد : « من استحلّ شيئاً من المحرّمات . . . فإن ولد على الفطرة يقتل إن رجع إنكاره إلى تكذيب النبيّ أو إنكار الشرع وإلّا فيعزّر . » ظاهر عبارت اين است كه اگر انكار به تكذيب نبىّ صلى الله عليه و آله منجر شود ، و اين فرد مرتدّ فطرى باشد ، كشته مىشود ؛ و گرنه او را تعزير مىكنند .\r\nتعزير را بر استحلال مترتّب كرده‌اند نه بر ارتكاب فعل حرام . آيا در صورتى كه استحلال به تكذيب منتهى نگردد ، تعزير بر نفس اين عقيده ، صحيح است ؟ ! شخصى معتقد است اكل ميته حلال است ، امّا آن را نخورد ، آيا مىتوان او را تعزير كرد ؟ بعيد است مقصود امام رحمه الله تعزير بر نفس استحلال باشد . استحلال يك مسأله‌ى قلبى و نفسى است ؛ و تا كنون براى چنين امرى ، تعزير نديده‌ايم . تعزير بر عمل خارجى مترتّب مىگردد . خوردن گوشت حيوان مرده و گوشت خوك و مانند آن تعزير دارد ، نه اعتقاد به حلّيتش . لذا ، به نظر مىرسد در عبارت ايشان مسامحه‌اى وجود دارد .\r\nحكم مستحلّ محرّمات اجماعى بين اماميه\r\nاگر شيعه‌اى حكمى كه بين تمام فقهاى اماميه اجماعى بود را انكار كرد و چنين حرامى را حلال شمرد ؛ استحلال او سبب ارتداد نيست ؛ زيرا ، انكار حكم ضرورى و اجماعى بين\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nمسلمانان نيست . آيا مىتوان در اين مورد نيز حكم ارتداد را پياده كرد ؟\r\nبه نظر ما ، در اين صورت نيز حكم ارتداد پياده مىشود ؛ زيرا ، اگر با اجماع علماى اماميه به نظر معصوم عليه السلام قطع پيدا كرد ، و پس از آن بگويد : « ميته حلال است ؛ و بىجهت گفته‌اند : حرام است » . اين ، تكذيب امام صادق عليه السلام است كه تكذيبش تكذيب نبىّ صلى الله عليه و آله و خداوند است . بنابراين ، نبايد دايره‌ى ارتداد را به امر اجماعى بين مسلمانان محصور كنيم .\r\nصاحب جواهر رحمه الله فرمود : اگر امرى اجماعى بين فقهاى شيعه مورد انكار يك شيعه قرار گيرد ، از آن‌جا كه اماميّه به عصمت امامان عليهم السلام معتقدند و مىگويند : نبىّ اكرم صلى الله عليه و آله آنان را مبيّن احكام خداوند قرار داده است ، لذا اگر بر خلاف اجماع قائل شد ، و آن‌چه را كه علما به اجماع حرام دانسته‌اند ، حلال شمرد ، او تكذيب امام عليه السلام كرده كه به تكذيب نبىّ صلى الله عليه و آله راجع است و ارتداد ، صدق مىكند ؛ و با وجود شرايط ديگر ، حكم قتل درباره‌اش پياده مىشود . « 1 »\r\nولى اگر يك سنّى ، مطلبى كه نزد شيعه اجماعى است را انكار كند ، هرچند انكارش به تكذيب امام معصوم عليه السلام رجوع مىكند ، امّا چون معتقد به امامت و عصمت امامان عليهم السلام نيست و آنان را مبيّن احكام خداوند نمىداند ، لذا انكارش به تكذيب نبىّ صلى الله عليه و آله رجوع ندارد . پس ، مرتدّ نمىگردد و احكام ارتداد در حقّش پياده نمىشود .\r\nبنابراين ، بايد ديد آيا استحلالش به تكذيب نبىّ صلى الله عليه و آله منتهى مىگردد يا نه ؟ اگر قبول دارد اين حكم را اسلام داده ، ولى معتقد به آن نيست و آن را تكذيب مىكند ، اين تكذيب ، سبب ارتداد مىشود ؛ امّا اگر اصل مطلب را منكر است ، يعنى خيال مىكند فقهاى شيعه و سنّى يا فقهاى شيعه اشتباه كرده‌اند و آن‌چه را به عنوان حكم اسلام مطرح كرده‌اند ، صحيح نيست ؛ مانند كسى كه مىگفت : من هرچه فكر مىكنم اصلًا احتمال نمىدهم اسلام با موسيقى مخالفت كرده باشد ، من صددرصد يقين دارم به اين كه اسلام با موسيقى موافق است ؛ چنين كسى را نمىتوان مرتدّ دانست .\r\nنظر شهيد ثانى رحمه الله\r\nصاحب مسالك رحمه الله انكار اجماع مسلمانان و انكار اجماع اماميّه را سبب ارتداد نمىداند . « 2 »\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 469 .\r\n( 2 ) . مسالك الافهام ، ج 14 ، ص 472 .\r\n","page_name":" 511 ","page_number":511},
  {"content":"\r\n\r\nايشان فرضى را مطرح كرده كه از اجماع ، براى انسان به حكم اسلام قطع پيدا نشود .\r\nبنابراين ، مرتّب مىگويد : حجّيت اجماع ظنّى است نه قطعى . از راه اجماع صددرصد به حكم شرعى قطع پيدا نمىشود .\r\nاز بيان ايشان معلوم مىگردد مناقشه‌ى صغروى دارد ؛ يعنى موردى را قصد كرده كه از اجماع ظنّ حاصل شود ؛ ولى اجماع قطع‌آور در كلامش مطرح نيست . به عبارت ديگر ، صاحب مسالك رحمه الله مىگويد : وجوهى كه براى حجّيت اجماع مطرح است ، وجوهى اجتهادى است كه از آن‌ها قطع حاصل نمىشود .\r\nصاحب جواهر رحمه الله فرموده است : اشكال‌هاى شهيد ثانى رحمه الله صغروى است و بحث ما در كبرى است . « 1 » لذا ، با ما مخالفتى ندارد تا كلامش را مورد نقد و ايراد قرار بدهيم . ما گفتيم :\r\nهرجا كه استحلال به تكذيب نبىّ صلى الله عليه و آله رجوع كند ، ارتداد است . براى ما لازم نيست صغرا را مطرح كنيم و به اثباتش بپردازيم ، بلكه كبرا را به صورت يك قضيه‌ى تعليقى مطرح مىكنيم .\r\n\r\nفرع دوّم : انكار به سبب وجود شبهه\r\nاگر استحلال ناشى از شبهه‌اى باشد ، و به گونه‌اى كه با توجّه به خصوصيّات و زمان و مكان و ساير جهات ، اين شبهه در حقّ مستحلّ امكان داشت ، جاى تعزير نيست .\r\nآرى ، اگر شبهه‌اش را بر طرف كنيم به صورتى كه راهى براى مخالفت برايش باقى نماند و به حكم اسلام قطع پيدا كرد ، با اين حال ، بر استحلال اصرار داشت ؛ در اين صورت ، استحلالش به تكذيب نبى صلى الله عليه و آله رجوع مىكند ؛ زيرا ، با بر طرف شدن شبهه‌اش و تسليم وى به دفع شبهه ، اصرار بر استحلال معنايى غير از تكذيب نبىّ ندارد .\r\n\r\nفرع سوّم : ارتكاب حرامى كه حدّ معيّن ندارد\r\n\r\n\r\n","description":"","footnote":"\r\n( 1 ) جواهر الكلام ، ج 41 ، ص 470 .\r\n","page_name":" 512 ","page_number":512},
  {"content":"\r\n\r\nبا توجّه به اين فرع مىتوانيم بگوييم : مقصود امام رحمه الله از « من استحلّ شيئاً من المحرّمات » صرف استحلال نيست ؛ بلكه ارتكاب همراه با استحلال است . قرينه‌ى ديگر هم « وإلّا فيعزّر » بود كه در گذشته به آن اشاره كرديم .\r\nاگر كسى مستحلّ نيست ، در عين اعتقاد به حرمت فعلى ، مرتكب آن شد و براى آن عمل حرام در شريعت مطهّره حدّى معيّن نشده باشد ، او را تعزير مىكنند ؛ حال عملش از گناهان كبيره باشد يا صغيره .\r\nتذكّر : آن‌چه امام راحل رحمه الله در اين فرع مطرح مىكنند با آن‌چه را كه در مسأله‌ى پنج از احكام قذف مطرح كردند ، تنافى دارد ؛ در آن‌جا فرمود : « كلّ من ترك واجباً أو ارتكب محرّماً فللإمام ونائبه تعزيره به شرط أن يكون من الكبائر » .\r\nدليلى كه در مسأله‌ى پنجم به آن اشاره شده ، آيه‌ى شريفه‌ى : إِن تَجْتَنِبُواْ كَبَآلِرَ مَا تُنْهَوْنَ عَنْهُ نُكَفّرْ عَنكُمْ سَيَاتِكُمْ وَنُدْخِلْكُم مُّدْخَلًا كَرِيمًا « 1 » بود .\r\nاز آيه مىفهميم دو نوع گناه داريم ؛ از يكى به « كبائر » و از ديگرى به « سيّئه » تعبير مىكند ؛ يعنى « كبيره » را در مقابل « سيّئه » همان « صغيره » قرار داده است . آيه در مقام بيان عنايتى از خداوند متعال در حقّ بندگان است ؛ مىفرمايد : اگر از گناهان كبيره اجتناب كنيد ، گناهان صغيره‌ى شما را مىپوشانيم ؛ « تكفير » يعنى مستور كردن ، كأن لم يكن فرض كردن .\r\nبه عبارت ديگر ، هركسى كه از گناهان كبيره اجتناب كند ، هيچ اثرى بر گناهان صغيره‌اش مترتّب نمىشود ؛ و او را تعزير نمىكنند . زيرا ، گناه صغيره‌اى كه تكفير شد ، گويا واقع نشده است تا مرتكبش را تعزير كنند .\r\nمفاد اين آيه وقتى محقّق مىگردد كه از تمام گناهان كبيره اجتناب كند نه اين كه از يك يا چند گناه كبيره مجتنب باشد ؛ اگر از تمام گناهان كبيره اجتناب كرديد ، گناهان صغيره‌ى شما را مىپوشانيم و كارى با شما نداريم . لذا ، در صورتى كه فردِ مرتكب كبيره توبه كند ، آيه شامل حالش نمىگردد ؛ بلكه وقتى دور همه‌ى گناهان كبيره را قلم بگيرد ، پاداش و عنايتى شامل حالش مىشود كه گناهانش را ناديده مىگيرند .\r\nاين آيه ، شبيه قول پدرى است كه به فرزندش مىگويد : اگر به من قول بدهى فلان كار را انجام ندهى ، بد اخلاقىها و كارهاى زشت جزئىات را ناديده مىگيرم .\r\nاگر گفته شود : از آيه استفاده مىشود جعل گناهان صغيره لغو است ؛ اگر فردى از گناهان\r\n\r\n\r\n","description":"","footnote":"\r\n( 1 ) . سوره‌ى نساء ، 31 .\r\n","page_name":" 513 ","page_number":513},
  {"content":"\r\n\r\nكبيره اجتناب كند ، گناه صغيره‌اش راناديده مىگيرند ؛ چرا آن را جعل كرديد كه ناديده بگيريد ؟\r\nمىگوييم : اوّلًا ، گناهان صغيره گاه با عدم اجتناب از كبيره همراه است ؛ در اين حال ، در برابر هر دو نوع گناه مسئوليت دارد . بنابراين ، در جعل آن لغويّتى نيست .\r\nثانياً ، خداوند در باب توبه فرمود : إِنَّ اللَّهَ يَغْفِرُ الذُّنُوبَ جَمِيعًا « 1 » آيا فتح باب توبه با جعل گناهان منافات دارد ؟ تا بگويى : خداوندا تو كه باب توبه را قرار دادى تا بر تمام گناهان قلم بكشى ، چه لزومى داشت امر و نهى كنى تا زمينه‌اى براى تحقّق گناه پيدا شود و آن‌گاه ببخشى ؟ اين دو باهم منافات ندارد . گناه در جاى خودش محفوظ و عنايت الهى ، لطف ، تفضّل و توبه نيز در جاى خودش محفوظ است ؛ لذا ، جعل توبه يا بخشش گناهان صغيره در صورت اجتناب از كبائر ، سبب لغويّت نمىگردد .\r\nمعناى « نكفر » اين است كه كارى مىكنيم كه گويا اين گناه صغيره از شما سر نزده است ؛ به دليل آيه وَنُدْخِلْكُم مُّدْخَلًا كَرِيمًا حتّى تنزّل مقام و رتبه‌اى هم نيست ؛ بلكه شما را به يك مدخل و جاى كريمى وارد مىكنيم .\r\nتكفير مطلق است و اختصاصى به آخرت ندارد ؛ « نكفّر أي نحكم بأنّكم لم تعطوا بالسّيئات » اگر چنين حكمى بر گناه صغيره از جانب حقّ مترتّب مىشود ، چگونه معنا دارد به حاكم شرع بگويد : فاعلش را تعزير كن ؟ اين‌دو مطلب با يكديگر تنافى دارد . در جايى كه دليل خاص بر تعزير داريم ، سخنى نيست ؛ اگر دليل خاص نداشتيم ، در آن‌جا نيز مىگفتيم : به مقتضاى آيات توبه و غفران و تكفير ، تعزيرى نيست ؛ ليكن از آيه تفصيل استفاده مىشود . به اين صورت كه اگر مرتكب صغيره از كبائر اجتناب كند ، تعزير نمىگردد ؛ به شرط اين كه اصرار بر صغيره نداشته باشد ؛ زيرا ، با اصرار ، گناه صغيره به كبيره مبدّل مىشود و زمينه‌ى ترتّب تعزير آماده مىگردد .\r\nخلاصه : اگر مرتكب صغيره مجتنب از كبيره باشد ، تعزيرى نيست ؛ و اگر مرتكب كبيره\r\n\r\n\r\n","description":"","footnote":"\r\n( 1 ) . سوره‌ى زمر ، 53 .\r\n","page_name":" 514 ","page_number":514},
  {"content":"\r\n\r\nهم باشد ، بايد تعزير گردد . فرقى نمىكند اين تحقّق گناه به انجام دادن حرام باشد يا به ترك واجب . كسى كه دينش را ادا نمىكند ، مخالفت با دستور الهى كرده است و او را تعزير مىكنند . اين يك قانون كلّى است ؛ هرجا معصيتى از مكلّف سر زد كه در شرع مطهّر عقوبتش معيّن نشده باشد ، او را به تفصيلى كه از آيه فهميديم ، تعزير مىكنند ؛ يعنى اگر فرد مرتكب كبيره يا مصرّ بر صغيره باشد ، آيه دلالت كامل بر اين تفصيل دارد و دليلى بر خلافش پيدا نكرديم .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n[ حكم المقتول بسبب الحدّ أو التعزير 
  ]\r\n[ مسألة 5 - من قتله الحدّ أو التعزير فلا دية له إذا لم يتجاوزه . 
  ]\r\n\r\nكشته شدن به سبب حدّ يا تعزير\r\nاگر حاكم شرع يا كسانى كه مأمور اجراى احكام هستند ، حدّ تازيانه يا تعزير را بر مُجرمى اقامه كردند ، ليكن محدود در زير ضربات تازيانه از دنيا رفت - تازيانه و حدّ موجب قتلش شد - آيا براين قتل كه مسبّب از اجراى حدّ يا تعزير است ، در شرع مطهّر ديه‌اى جعل شده است ؟ و آيا بين تعزير و حدّ فرق است ؛ به اين معنا كه در باب حدود كه مقدار تازيانه را شارع معيّن كرده ، ديه ندارد ؛ امّا در تعزير كه حاكم شرع مقدارش را معيّن مىكند ، ديه دارد ؟ در باب حدود نيز بين حقّ اللَّه مانند لواط و زنا با حق‌ّالناس مثل حدّ قذف ، آيا تفاوت است ؛ در اوّلى ديه ندارد ، به خلاف دوّمى كه ديه دارد ؟\r\n\r\nنظرات موجود در مسأله\r\n1 - مشهور بين فقها همين فتوايى است كه امام راحل رحمه الله در تحريرالوسيله فرمودند ؛ يعنى بين حدّ و تعزير تفاوتى نيست ؛ در حدود نيز بين حق‌ّاللَّه و حق‌ّالناس فرقى نيست . در تمام اين موارد ، اگر قتلى اتّفاق افتاد ، هيچ‌گونه ضمانى و ديه‌اى بر عهده‌ى بيت‌المال نيست ؛ البتّه به شرط اين كه از مقدار و كيفيّت حدّ تجاوز نشده باشد . اگر حدّ هشتاد تازيانه است ، نود تازيانه نزند و اگر تعزيرى را سى تازيانه معيّن كرد ، مأمور اجرا ، تعدادى تازيانه به آن اضافه نكند . اگر ضرب متوسط بايد به او بزنند ، ضرب شديد وارد نكنند . بنابراين ، اگر از حدّ و حدودى كه شارع معيّن كرده است ، تجاوز شود ، موجب ضمان و ديه است .\r\n2 - شيخ طوسى رحمه الله در كتاب استبصار بين حقوقى كه حق‌ّاللَّه است مانند لواط و زنا و حدودى كه حق‌ّاللَّه نيست ، مانند حدّ قذف ، فرق گذاشته و فرموده : در اوّلى ديه نيست ولى در دوّمى ، ديه‌اش بر بيت‌المال است ؛ بايد يك ديه‌ى كامل در اختيار ورثه بگذارند . « 1 »\r\n\r\n\r\n","description":"","footnote":"\r\n( 1 ) . الاستبصار ، ج 4 ، ص 279 .\r\n","page_name":" 516 ","page_number":516},
  {"content":"\r\n\r\n3 - شيخ طوسى رحمه الله در مبسوط فرموده است : دليلى بر سقوط ديه در باب تعزير نداريم ؛ زيرا ، اوّلًا رواياتى كه در اين مورد رسيده ، مختصّ باب حدود است ؛ و ثانياً : ممكن است حاكم شرع در تشخيص مقدار تعزير اشتباه كرده باشد . بنابراين ، اين قتل ، شبيه قتل خطايى است و ديه دارد . « 1 »\r\n4 - شيخ مفيد رحمه الله در مقنعه در حق‌ّالناس فرموده است : « الإمام ضامن » .\r\n\r\nبررسى ادلّه و روايات\r\nالف : « قاعده‌ى احسان » - كه مفاد آيه‌ى شريفه‌ى مَا عَلَى الْمُحْسِنِينَ مِن سَبِيلٍ « 2 » است . - بيان مىكند : حاكمى كه بر مسند قضاوت نشسته و احكام اسلام را پياده مىكند ، محسن است ؛ و آيه مىفرمايد بر عهده‌ى محسن چيزى نيست .\r\nممكن است در مقام اشكال بگوييم : آيه مىگويد : بر شخص قاضى يا مُجرى حكم چيزى نيست و آنان نبايد ديه را از جيب و مالشان بپردازند ، امّا نفى ديه از بيت المال نمىكند .\r\nبه عبارت ديگر ، بحث ما در جايى است كه از مقدار ، كمّيت و كيفيّت شرعى تعدّى نكرده باشد ؛ اين كه از يك سو بگويند اجراى حدّ و تعزير واجب است ؛ و از سوى ديگر بگويند : اگر سبب قتل گرديد ، موجب ضمان است ؛ اين دو مطلب با هم نمىخواند و لذا ، ديه‌اى بر عهده‌ى حاكم شرع يا مجرى حكم نيست .\r\nب : وبإسناده عن عليّ بن إبراهيم ، عن أبيه ، عن ابن أبي عمير ، عن حمّاد ، عن الحلبي ، عن أبي عبداللَّه عليه السلام قال : أيّما رجل قتله الحدّ أو القصاص فلا دية له ، الحديث . « 3 »\r\nفقه الحديث : در اين صحيحه ، امام صادق عليه السلام فرموده است : هر مردى كه اجراى حدّ يا قصاص سبب قتلش گردد ، ديه ندارد . - معلوم است مراد از قصاص ، قصاص در اعضا است نه قصاص نفس كه همان قتل است - .\r\n\r\n\r\n","description":"","footnote":"\r\n( 1 ) . المبسوط ج 8 63\r\n( 2 ) . سوره ى توبه 91 .\r\n( 3 ) . وسائل الشيعة ، ج 19 ، ص 47 ، باب 24 از ابواب قصاص نفس ، ح 9 .\r\n","page_name":" 517 ","page_number":517},
  {"content":"\r\n\r\n« حدّ » در روايت اطلاق دارد و شامل حق‌ّاللَّه و حق‌ّالناس مىگردد ؛ امّا آيا معناى اعمّى دارد كه تعزير را هم شامل گردد يا مختصّ به حدّ اصطلاحى است ؟ علّت اين پرسش ، ورود رواياتى است كه مىگويد : اجراى حدّ در زمين بهتر از بارش چهل شبانه روز باران است . « 1 » روشن است كه مقصود از اين حدّ ، اعمّ از حدّ اصطلاحى و تعزير است .\r\nدر اين روايت ، به دنبال كلمه‌ى « حدّ » ، قصاص هم آمده است ؛ همين مطلب قرينه‌اى است براى بيان حكم عام . و به بيان ديگر ، نبايد بر ظاهر لفظ حدّ جمود كرد ؛ بلكه به تناسب حكم و موضوع ، مىگوييم : علّتى كه سبب مىشود در باب حدّ ، ديه نباشد ، در باب تعزير نيز وجود دارد . به عبارت ديگر ، وقتى روايت را به دست عرف بدهند ، عدم شمولش را نسبت به تعزير نمىفهمد ؛ حتّى احتمال عدم شمول را نمىدهد .\r\nلذا ، از اين روايت دو مطلب استفاده مىشود ؛ يكى : نفى ديه در حدّ و تعزير ؛ و ديگرى :\r\nنفى ديه به‌طور مطلق ؛ يعنى نه بر بيت‌المال ديه‌اى واجب است و نه بر حاكم . اگر مىگفت :\r\n« لا دية على الحاكم » ، ممكن بود بگوييم : ديه را بايد از بيت‌المال بدهد ؛ ليكن روايت ، ماهيّت ديه را نفى مىكند ؛ بنابراين ، ديه هم از حاكم و هم از بيت‌المال نفى مىگردد .\r\nج : محمّد بن يعقوب ، عن محمّد بن يحيى ، عن أحمد بن محمّد ، عن محمّد بن إسماعيل بن بزيع ، عن محمّد بن الفضيل ، عن أبي الصّباح الكناني ، عن أبي عبداللَّه عليه السلام في حديث قال : سألته عن رجل قتله القصاص ، له دية ؟ فقال :\r\nلو كان ، لم يقتصّ ذلك من أحد ، وقال : من قتله الحدّ فلا دية له .\r\nورواه الشيخ بإسناده عن أحمد بن محمّد مثله ، وعن عليّ بن إبراهيم ، عن أبيه ، عن محمّد بن عيسى عن يونس ، عن مفضّل بن صالح ، عن زيد الشحّام ، قال : سألت أبا عبداللَّه عليه السلام و ذكر نحوه . « 2 »\r\nفقه الحديث : اين روايت دو سند دارد ؛ يكى : از طريق ابىالصباح كنانى ، و ديگرى : از طريق زيد شحّام ؛ و صاحب جواهر رحمه الله « 3 » به طريق دوّم اشاره كرده است .\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 380 ، باب 1 از ابواب مقدّمات حدود ، ح 2 و 4 و 5 .\r\n( 2 ) . همان ، ج 19 ، ص 46 ، باب 24 از ابواب قصاص نفس ، ح 1 .\r\n( 3 ) . جواهر الكلام ، ج 41 ، ص 471 .\r\n","page_name":" 518 ","page_number":518},
  {"content":"\r\n\r\nراوى از امام صادق عليه السلام پرسيد : اگر كسى در اثر قصاص كشته شود ، آيا ديه دارد ؟\r\nامام عليه السلام فرمود : اگر ديه در كار باشد ، هيچ كس جرأت نمىكند غير نفس كسى را قصاص كند . - موضوع ، قصاص غير نفس است ؛ در قصاص غير نفس ، هر فردى احتمال مىدهد قصاصش به قتل منجرّ گردد ؛ اگر قتل هم ديه داشته باشد ، به جاى آباد كردن خراب كرده است . در حقيقت امام عليه السلام يك نوع استدلالى براى عدم ثبوت ديه در قصاص فرموده است . - .\r\nآن‌گاه امام صادق عليه السلام فرمود : كسى كه به سبب اجراى حدّ كشته شود ، در آن قتل ديه‌اى نيست .\r\nاين دو روايت با سند صحيح ، دلالت تامّ بر نفى ديه در حدّ و تعزير ، حق‌ّاللَّه و حقّ الناس آن ، بر حاكم و بيت‌المال دارند ؛ ليكن در مقابل ، روايت زير بر تفصيل دلالت مىكند :\r\nوعن محمّد بن يحيى ، عن أحمد بن محمّد ، عن ابن محبوب ، عن الحسن بن صالح الثّوري ، عن أبي عبداللَّه عليه السلام ، قال : سمعته يقول : من ضربناه حدّاً من حدود اللَّه فمات فلا دية له علينا ، و من ضربناه حدّاً من حدود النّاس فمات فإنّ ديته علينا . « 1 »\r\nفقه الحديث : سند روايت مشتمل بر حسن بن صالح ثورى است كه ضعيف است ؛ امّا راويان قبل از او خوب‌اند .\r\nحسن بن صالح مىگويد : از امام صادق عليه السلام شنيدم كه مىفرمود : اگر بر كسى حدّى از حدود خدا را جارى كنيم و بميرد ، ديه‌اى بر عهده‌ى ما نيست ؛ امّا اگر حدّى از حقوق الناس را اقامه كرديم ، و محدود مُرد ، ديه‌اش به عهده‌ى ما است .\r\nتعبير امام عليه السلام در روايت : « فإنّ ديته علينا » ممكن است دليل مدّعاى مرحوم شيخ\r\n\r\n\r\n","description":"","footnote":"\r\n( 1 ) . وسائل الشيعة ، ج 19 ، ص 46 ، باب 24 از ابواب قصاص نفس ، ح 3 .\r\n","page_name":" 519 ","page_number":519},
  {"content":"\r\n\r\nباشد ؛ اگر مقصود از آن بيت‌المال باشد ، ولى اگر مراد ، اموالى است كه از جهت منصب امامت يا اموال شخصى آن بزرگواران باشد ، دلالتى ندارد . به هر حال ، روايت از نظر دلالت مجمل است .\r\nاگر اين روايت صحيح بود ، مىتوانست مقيّد آن دو روايت باشد ؛ ولى با ضعف سند و عدم عمل مشهور به آن - فقط شيخ طوسى رحمه الله در كتاب استبصار به مضمونش فتوا داده است . « 1 » - جابرى براى ضعف سند نداريم . بنابراين ، فتواى مشهور بر طبق قاعده و صناعت است .\r\n\r\n\r\n","description":"","footnote":"\r\n( 1 ) . الاستبصار ، ج 4 ، ص 279 .\r\n","page_name":" 520 ","page_number":520},
  {"content":"\r\n\r\n[ حكم ظهور فسق الشاهد بعد قتل المشهود عليه 
  ]\r\n[ مسألة 6 - لو أقام الحاكم الحدّ بالقتل فظهر بعد ذلك فسق الشاهدين أو الشهود كانت الدية في بيت‌المال ، ولا يضمنها الحاكم ولا عاقلته .\r\nولو أنفذ الحاكم إلى حامل لإقامة الحدّ عليها أو ذكرت بما يوجب الحدّ فأحضرها للتحقيق ، فخافت فسقط حملها ، فالأقوى أنّ دية الجنين على بيت المال . 
  ]\r\n\r\nحكم ظهور فسق شاهد بعد از قتل\r\nاين مسأله دو فرع دارد :\r\n1 - اگر حاكم حدّ قتل را در مورد مُجرى پياده كرد ، و پس از آن معلوم شد شهود فاسق بوده‌اند ، ديه‌اش در بيت‌المال است و حاكم و عاقله‌ى وى ضامن آن نيست .\r\n2 - اگر حاكم به دنبال زن آبستنى فرستاد تا حدّ را بر او جارى كند ، يا نام زنى نزد حاكم مذكور شد و سبب حدّى را به او نسبت دادند ، آن زن را براى تحقيق احضار كرد ، و در هر دو صورت ، بر اثر ترس ، بچّه‌اش را سقط كرد ، ديه‌ى جنين در بيت‌المال است .\r\n\r\nفرع اوّل : ظهور فسق شهود\r\nاين فرع شبيه فرع قبلى است . اگر حاكمى حدّ قتل يا حدّى كه به قتل منتهى گردد را اقامه كند ، مثلًا چهار شاهد بر زناى احصانى شهادت دادند و حاكم به رجم زانى فرمان داد يا خودش در رجم شركت كرد ، پس از اجراى مراسم ، معلوم شد تمام شهود يا بعضى از آنان فاقد شرايط شهادت بوده‌اند ، كه حاكم به عدالتشان معتقد بوده است ، ولى در حقيقت ، آنان هنگام شهادت فاسق بوده‌اند ، در اين صورت ، ديه‌ى مقتول بر عهده‌ى حاكم و عاقله‌اش نيست ؛ بلكه در بيت‌المال است . در اين فرع ، از دو جهت بحث داريم :\r\nالف : علّت عدم ضمان حاكم\r\nآيه‌ى مَا عَلَى الْمُحْسِنِينَ مِن سَبِيلٍ « 1 » بر مطلوب ما دلالت دارد ؛ زيرا ، حاكم جز احسان\r\n\r\n\r\n","description":"","footnote":"\r\n( 1 ) . سوره‌ى توبه ، 91 .\r\n","page_name":" 521 ","page_number":521},
  {"content":"\r\n\r\nنقش ديگرى نداشته است . فرض اين است كه در باب احراز عدالت شهود نيز كوتاهى نكرده ، و آن‌چه وظيفه‌اش بوده را به‌طور كامل انجام داده است ؛ ليكن بعد از آن ، كشف خلاف شده است . اين‌طور نيست كه هر فردى آن‌چه را احراز و تحقيق كرده ، مطابق با واقع در آيد .\r\nاز اين رو ، حاكم كمترين تقصيرى نداشته است ؛ پس ، هيچ‌گونه مسئوليتى نيز به عنوان جبران خسارت و پرداختن ديه در اين رابطه ندارد . از سوى ديگر ، قتلى در اين‌جا واقع شده كه نبايد واقع مىشد ؛ زيرا ، در حقيقت ، حدّ الهى در مورد اين فرد قتل نبوده است ؛ لذا ، بايد ديه‌ى آن را به ورثه‌ى مقتول بپردازند .\r\nديه‌ى قتل بر عهده‌ى شهود نيست ؛ زيرا ، اگر فاسقى در غير باب زنا و لواط شهادت داد ، مرتكب گناه نشده است . - در اين دو باب چون قذف صادق است ، بايد حدّ قذف بخورد .\r\nاجراى حدّ قذف بر فاسق بيانگر وجود تقصيرى در شاهد نيست . به هر حال ، شهود در اين ميان نقشى ندارند و از حاكم نيز جز انجام وظيفه ، عملى سر نزده است . بنابراين ، قتلى بدون سبب شرعى واقع شده است .\r\nفرق اين فرع با فرع قبل در اين است كه در آن‌جا اجراى حدّ واجب بود و در اثر اجراى آن ، قتل محقّق گرديد . امّا در اين‌جا اصلًا حدّ مجرم قتل نبوده است ، و نبايد او را مىكشتند .\r\nحاكم به علّت اين كه خيال مىكرده ، شهود عادل‌اند ، حكم به قتل داده است .\r\nب : دليل ثبوت ديه در بيت‌المال\r\nبه علّت وجود روايتى كه همه بر طبق آن فتوا داده و مخالفى هم ندارد ، حكم به ثبوت ديه در بيت‌المال شده است .\r\nمحمّد بن عليّ بن الحسين بإسناده عن الأصبغ بن نباتة ، قال : قضى أمير المؤمنين عليه السلام أنّ ما أخطأت القضاة في دم أو قطع فهو على بيت مال المسلمين . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 165 ، باب 10 از ابواب آداب القاضى ، ح 1 .\r\n","page_name":" 522 ","page_number":522},
  {"content":"\r\n\r\nفقه الحديث : اين روايت از مرسلات صدوق رحمه الله است كه به صورت جزمى روايت كرده است ؛ بنابراين ، سندش معتبر است .\r\nامير مؤمنان عليه السلام يك حكم كلّى صادر كرده‌اند كه هر كجا قاضيان به خطا رفتند ، خواه در رابطه‌ى با خون باشد يا قطع يد ، ديه‌اش بر بيت‌المال مسلمانان است .\r\nاز مطالب گذشته معلوم شد وجه مشترك دو مسأله ، عدم ديه بر حاكم است ؛ و وجه افتراقشان نفى ماهيّت ديه در اوّلى و ثبوت حقيقت ديه در بيت‌المال مسلمانان در دوّمى است .\r\n\r\nفرع دوّم : ديه‌ى جنين ساقط شده بر اثر احضار زن آبستن\r\nاگر حاكم شرع به دنبال زن آبستنى بفرستد كه اجراى حدّ بر او واجب است ، يا او را براى تحقيق مسائلى كه درباره‌اش طرح شده ، احضار كرد ، و آن زن در اثر ترس ، بچّه‌اش را سقط كرد و جنين از بين رفت ، ديه‌اش بر عهده‌ى كيست ؟\r\nبه عبارت ديگر ، اين فرع دو صورت دارد كه در حكم مشترك هستند :\r\n1 - احضار زن توسط حاكم پس از ثبوت محكوميّت او و براى اجراى حدّ است .\r\n2 - احضار زن براى بررسى و تحقيق است .\r\nبه هر حال ، در اين دو صورت ، بايد ديه‌ى جنين را بپردازند ؛ زيرا ، اين مورد مثل فرع سابق نيست كه حدّ يا تعزير سبب تحقّق قتل شده بود . و روايت اصبغ بن نباته بر اين مطلب دلالت دارد ؛ زيرا ، يكى از مصاديق « ما أخطات القضاة في دم » همين مورد است . در اين‌جا يك قتل خطايى واقع شده ، نه قصد قتل در كار بوده است و نه آلت قتّاله‌اى . ليكن در قتل خطا ديه بر عاقله‌ى قاتل است ؛ ولى به سبب اين روايت ، فتوا به ديه بر بيت‌المال مىدهيم .\r\nمرحوم ابن ادريس « 1 » بر خلاف مشهور ، بلكه بالاتر از مشهور گفته است : اين خطا مانند\r\n\r\n\r\n","description":"","footnote":"\r\n( 1 ) . السرائر ، ج 3 ، ص 480 .\r\n","page_name":" 523 ","page_number":523},
  {"content":"\r\n\r\nخطاى ساير مردم كه ديه بر عهده‌ى عاقله‌ى قاتل است ، مىباشد ؛ و در اين‌جا نيز ديه بر عاقله‌ى حاكم شرع است . مستند نظر ابن‌ادريس رحمه الله روايت زير است :\r\nمحمّد بن يعقوب ، عن أحمد بن محمّد العاصمي ، عن عليّ بن الحسن الميثمي ، عن عليّ بن أسباط ، عن عمّه يعقوب بن سالم ، عن أبي عبداللَّه عليه السلام ، قال : كانت امرأة تؤتى فبلغ ذلك عمر فبعث إليها فروَّعها وأمر أن يجاء بها إليه ، ففزعت المرأة فأخذها الطلق فذهبت إلى بعض الدّور فولدت غلاماً فاستهلّ الغلام ثمّ مات ، فدخل عليه من روعة المرأة و من موت الغلام ما شاء اللَّه .\r\nفقال له بعض جلسائه : يا أمير المؤمنين ما عليك من هذا شيء ، وقال بعضهم :\r\nو ما هذا ؟ قال : سلوا أبا الحسن عليه السلام .\r\nفقال لهم أبو الحسن عليه السلام : لئن كنتم اجتهدتم ما أصبتم ، ولئن كنتم برأيكم قلتم لقد أخطأتم ، ثمّ قال : عليك دية الصّبي .\r\nورواه المفيد في ( الارشاد ) مرسلًا نحوه إلّاأنّه قال : فقال عليّ عليه السلام : الدّية على عاقلتك ، لأنّ قتل الصّبي خطأ تعلّق بك .\r\nفقال : أنت نصحتني من بينهم لا تبرح حتّى تجري الدّية على بني عديّ ، ففعل ذلك أمير المؤمنين عليه السلام . « 1 »\r\nفقه الحديث : سند هر دو روايت ضعيف است . لذا ، نمىتوان به آن‌ها اعتماد كرد .\r\nخلاصه‌ى مضمون دو حديث ، اين است : زن بد كارى در زمان عمر وجود داشت ، عمر او را احضار كرد ، وحشت و ترس آن زن را فرا گرفت و خانه به خانه فرار كرد . در اثر اين اضطراب و وحشت ، پسرى زاييد . نوزاد پس از گريه‌اى مُرد . جريان را به عمر گفتند . دلهره و اضطراب زيادى در عمر به سبب اين معنا پديدار شد ، اطرافيان به او دلدارى داده ، گفتند :\r\nشما در اين جريان جرمى نداشتيد ؛ بچه‌ّاى مُرده ، ربطى به شما ندارد ؛ كارى كه شما انجام دادى احضار آن زن بود نه بيشتر .\r\nعمر گفت : اين مشكل به دست ابوالحسن عليه السلام حلّ مىگردد . بنابر نقل صاحب جواهر رحمه الله « 2 » آن حضرت حاضر نشد در اين مسأله جوابى بدهد . پس از اصرار عمر ، فرمود :\r\n\r\n\r\n","description":"","footnote":"\r\n( 1 ) . وسائل الشيعة ، ج 19 ، ص 200 ، باب 30 از ابواب موجبات الضمان ، ح 1 و 2 .\r\n( 2 ) . جواهر الكلام ، ج 41 ، ص 472 .\r\n","page_name":" 524 ","page_number":524},
  {"content":"\r\n\r\nآن‌چه يارانت گفتند ، اگر اجتهاد كرده‌اند ، اجتهادشان اشتباه است و اگر همين‌طور نظر دادند ، راه خطا پيموده‌اند . در روايت اوّل فرمود : ديه بر عهده‌ى عمر است و در روايت دوّم ، ديه را بر عاقله‌اش دانست و تعليل كرد به اين كه قتل جنين خطايى بوده است ؛ لذا ، ديه‌اش بر عاقله‌ى تو است . عمر آن حضرت را وادار كرد از طايفه‌ى بنىعدىّ ديه‌ى جنين را بگيرد و به وارثش بپردازد .\r\nنقد اين دو روايت\r\nاوّلًا : هر دو روايت ضعيف است . بنابراين ، قابل اعتماد نيستند .\r\nثانياً : در يكى ديه را بر شخص عمر و در ديگرى بر عاقله‌اش گفته است .\r\nثالثاً : به گفته‌ى صاحب جواهر رحمه الله بر فرض صدور چنين روايتى و وقوع چنين حادثه‌اى ، هيچ ربطى به بحث ما ندارد ؛ زيرا ، سخن ما در حاكم شرع صالح براى قضاوت و حكومت اسلامى است و عمر فاقد اين صلاحيّت است ، بلكه او همانند مردم عادى است كه اگر قتل خطايى از آنان سر زند ، ديه‌اش بر عاقله‌ى قاتل است . « 1 » اين فرمايش صاحب جواهر رحمه الله ، متين و جالب است .\r\nبا منافات نداشتن روايت ، آن‌چه مشهور فرموده‌اند كه ديه از بيت‌المال داده مىشود ، تمام است ؛ و فتواى ابن ادريس رحمه الله مستندى صحيح ندارد .\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 473 .\r\n","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n . \r\n","description":"","footnote":"","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n . \r\n","description":"","footnote":"","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n . \r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n . \r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n . \r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n . \r\n","description":"","footnote":"","page_name":" 537 ","page_number":537},
  {"content":"\r\n . \r\n\r\n","description":"","footnote":"","page_name":" 538 ","page_number":538}
  ]