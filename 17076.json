[
  {"content":"\r\n\r\nفلسفه احكام ( 2 )\r\nحكمت ها و اسرار نماز\r\nنگارش :\r\nآيت الله احمد اهتمام\r\nبا مقدمه :\r\nآيت الله سيد حسن امامى - دكتر محمدعلى رضايى اصفهانى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاهتمام ، احمد ، 1346 - 1390 .\r\nفلسفه احكام ( 2 ) ( حكمت و اسرار نماز ) / احمد اهتمام .\r\nقم : پژوهش هاى تفسير و علوم قرآن ، 1384 .\r\n224 ص .\r\nشابك : 1 - 3 - 96337 - 964\r\nISBN : 964 - 96337 - 3 - 1\r\nقيمت : 10000 ريال\r\nفهرست نويسى بر اساس اطلاعات فيپا :\r\nكتابنامه : ص 222 - 221\r\nنمايه .\r\n1 . نماز . 2 . حكمت ها و اسرار نماز - اسلام . الف : احمد اهتمام . ب . پژوهش هاى تفسير و علوم قرآن .\r\nج . عنوان : فلسفه احكام ( 2 ) ( حكمت ها و اسرار نماز )\r\nمركز تحقيقات قرآن كريم المهدى\r\nناشر : انتشارات پژوهش هاى تفسير و علوم قرآن\r\nعنوان : فلسفه احكام ( 2 ) ( حكمت ها و اسرار نماز )\r\nتأليف : احمد اهتمام\r\nنوبت چاپ : اول 1384\r\nشمارگان : 3000 جلد / قطع رقعى\r\nقيمت : 10000 ريال\r\nچاپخانه : چاپ فاضل\r\nمراكز پخش :\r\n1 . قم ، انتشارات پژوهش هاى تفسير و علوم قرآن : قم ، خيابان معلم ، معلم 9 ، جنب هتل يثرب ، كوچه شهيد احمدى ، كوى نور ، پلاك 91 ، تلفن : 7834083 - 0251 تلفكس : 7739002 - 0251\r\n2 . قم : دار العلم : قم ، خيابان آيت الله مرعشى نجفى ، تلفن : 9 - 7744298 - 0251\r\n3 . تهران : دار العلم : تهران ، خيابان انقلاب ، 12 فروردين ، پاساژ ناشرين ، تلفن : 66955405 - 021 .\r\n4 . خراسان رضوى : انتشارات اميرالمؤمنين : مشهد ، خيابان آيت الله سبزوارى ، كوچه چهار باغ . تلفن : 2222813 - 0511 .\r\n5 . اصفهان : انتشارات پيام عترت : خيابان مسجد سيد ، جنب سازمان تبليغات . تلفن : 3367451 - 0311 .\r\n6 . اصفهان : كتابفروشى انديشه : رهنان ، خيابان ابوذر . تلفن : 7382717 - 0311 .\r\n7 . رشت : انتشارات مبين : رشت ، جنب مسجد آقا فخرا ، تلفن : 09111361325 ؛ 09121975123 : 2245575 - 0131 .\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه حضرت آيت‌الله امامى - دامت‌بركاته\r\nبسم اللَّه الرّحمن الرَّحيم\r\nالحمد للَّه ربّ العالمين و الصلاة و السلام على محمّد و آله أجمعين ، واللعن على أعدائهم من الآن إلى قيام يوم الدّين .\r\nكتاب فلسفه احكام كه اثر پرارج مرحوم دانشمند بزرگوار ، عالم جليل القدر ، فقيه عالى مقام ، آيت اللَّه حاج شيخ احمد اهتمام - رضوان اللَّه تعالى عليه - مىباشد ، از كتابهاى بسيار نفيس و پرارج و سودمندى است كه روح را صفا مىبخشد و فكر را تقويت و قلب را قوّت مىدهد .\r\nجوانان عزيز كشور ما اگر با مطالب اين كتاب آشنا شوند ، با ديد والاترى به نوع عبادتها بالأخص نماز مىنگرند و به احكام عاليه‌اسلام بيشتر دلبستگى پيدا مىكنند .\r\nجلد اوّل اين كتاب در زمان حيات مؤلّف به طبع رسيد و جلد دوّم آن بطور پراكنده و نامنظّم نوشته شده بود . بازماندگان آن مرحوم جلد دوّم را به نظر اينجانب رساندند ، خداوند توفيق عنايت فرمود كه آن را مرتّب و بازنويسى كنم تا آماده طبع گردد ، و اين جلد نيز همانند جلد اوّل پربار و جامع ، و\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكاشف از ذى فنون بودن مؤلّف است ، خدايش رحمت نمايد و به همگان توفيق بهره بردارى از ديگر آثار آن مرحوم را هم مرحمت فرمايد .\r\nانتظار مىرود كه بازماندگان در نشر بقيه نوشته‌هاى آن بزرگمرد بالأخص فقه استدلالى ايشان اقدام فرمايند ، والسّلام عليكم و رحمت اللَّه و بركاته .\r\nاصفهان - مدرسه نيم آورد\r\nسيّد حسن فقيه امامى\r\n20 / 10 / 75\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nدرآمد :\r\nپيشرفت علم و دين مرهون تلاش‌هاى خالصانه مردان اين عرصه‌هاست كه همچون جهانى در گوشه بنشسته و با قلم خويش هستى را به تصوير مىكشند و رازهاى علم و دين را بيان مىكنند ، و راه بشريت را با نور قرآن ، سنت ، عقل و علم روشن مىسازند .\r\nحضرت آيت‌الله اهتمام - رحمه الله عليه - است كه مىتوان او را از پيشگامان مباحث علم و دين و از بيداگران اقليم شرق ناميد ، با بيان اسرار ، حكمت‌ها و فلسفه علمى ، احكام و عبادات ، جوانان فارسى زبان را به دين و علم علاقه‌مند ساخت . ايشان در بيان اسرار علمى آيات و روايات اهل بيت ( ع ) راه اعتدال را در پيش گرفته و با استفاده از دانش جديد به تفسير علمى آيات و روايات همت گماشته است ، بطورى كه مىتواند از پيشقراولان تفسير علمى معتدل بشمار آيد .\r\nايشان در جلد اول كتاب فلسفه احكام ، بيشتر به اسرار علمى مبحث طهارت و نجاست و احكام فقهى مربوط به آنها پرداخته است اما در جلد دوم به فلسفه و اسرار نماز پرداخته است كه انصافاً نكات زيبا ، جذاب ، عالمانه و عارفانه‌اى را بيان كرده است كه هر خواننده‌اى را مجذوب معنويت نماز مىكند ، ولى درهمان حال از اسرار علمى و اجتماعى نماز غافل نمانده و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبه خوبى آنها را به تصوير كشيده است . جلد سوم از اين مجموعه ، مباحث خداشناسى از راه طبيعت‌شناسى و كيهان‌شناسى است كه همراه با چندين جلد آثار فقهى ايشان به زودى آماده و منتشر خواهد شد . ( انشاء الله )\r\nهر چند كه كتاب‌هاى فلسفه احكام ايشان در دهه 1340 نوشته شده است اما هنوز هم شيرينى و زيبايى و استوارى خود را از دست نداده است و مىتواند با ويرايش محتوايى مطالب و روز آمد كردن مباحث علمى آن ، به خوبى مورد استفاده نسل جوان قرار گيرد .\r\nدر اينجا لازم مىدانم از خانواده محترم ايشان بويژه حضرت آيت‌الله امامى - دامت‌بركاته و داماد فرهيخته ايشان جناب آقاى ميرزا حسين باباصفرى و دختر فداكار ايشان سركار خانم اهتمام كه پىگير و ياور نشر اين اثر بودند تشكر كنيم .\r\nو نيز از دوستان فاضل و پژوهشگر آقايان محسن ملاكاظمى ، حسين نبوى و نصرالله سليمانى كه در نوسازى و آماده‌سازى اين اثر همكارى كردند سپاسگزارى مىكنيم .\r\nوالحمد لله رب العالمين\r\nمحمدعلى رضايى اصفهانى\r\nقم - 3 / 6 / 1384\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nزندگىنامه مولف\r\nمرحوم حضرت آيت‌اللَّه شيخ احمد اهتمام ( ملا احمد ) - رضوان اللَّه تعالى عليه - در سال 1290 هجرى شمسى در شهر رهنان - رنان - واقع در پنج كيلومترى شمال غربى اصفهان در دامان خانواده‌اى متدين ديده به جهان گشود نبوغ و ذوق سرشار ، وى را از همان اوان زندگى به مكتبخانه كشاند و تشنگى جانش را از چشمه‌هاى زلال علم و معرفت سيراب گردانيد . وجود مشكلات متعدد در راه كسب علم ، نه تنها او را از پيمودن راه منصرف ننمود بلكه بر عزم و اراده او افزود و هر روز مشتاق‌تر از روز قبل پاى كرسى درس استاد زانو زد ، مرحوم اهتمام دروس مقدمات و سطح را نزد مرحوم شيخ محمدرضا رنانى فرا گرفته و پس از آن از محضر اساتيدى همچون مرحوم آقا سيد محمد نجف‌آبادى و مرحوم آيت‌اللَّه شيخ محمدرضا كلباسى و مرحوم آيت‌اللَّه حاج سيد على نجف‌آبادى استفاده فراوانى برد ، ايشان در سال 1314 به خدمت سربازى اعزام و پس از انجام آن مجدداً تحصيلات خود را از سر گرفت و به درخواست مرحوم آيت‌اللَّه كلباسى به لباس مقدس روحانيت درآمده و به ترويج شعائر اسلامى و اقامه نماز جماعت در رهنان - رنان - گرديد و وجود پر بركت خويش را در اين راه صرف نمود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمرحوم اهتمام ضمن فرا گرفتن علوم حوزوى به مطالعه دروس كلاسيك و دبيرستانى مشغول گرديد و ديپلم خويش را دريافت نمود ، ديرى نپائيد كه وى در علوم جديد همچون فيزيك ، شيمى ، رياضيات تبحر خاصى پيدا نمود و جوانان را از چشمه‌هاى جانش سيراب ساخت .\r\nمرحوم اهتمام با آگاهى عميق و دقتى كه در احكام نورانى اسلام داشت و با استفاده از دانش روز ، اقدام به تأليف كتاب فلسفه احكام در دو مجلد نمود كه با عنايت به گستردگى موضوع و محدوديت‌هاى خاص زمانى ، كارى بس عظيم در اين مورد بوده است .\r\nاز ديگر تأليفات مرحوم اهتمام كه به زيور طبع آراسته نشده است مىتوان به حاشيه‌اى بر اصول آيت اللَّه نجفى و همچنين يك دوره فقه استدلالى در 26 مجلد اشاره نمود كه اميد مىرود با تلاش و كوشش علاقمندان به آثار ايشان ، هر چه زودتر شاهد چاپ اين دو اثر گرانقدر باشيم .\r\nآنچه كه شايان ذكر است اين مىباشد كه مرحوم اهتمام چنانچه خود اظهار نموده بعد از فراغت از اصول ، مشغول تأليف فقه استدلالى شده است كه متأسفانه دستنوشته‌هاى ايشان در اين خصوص در دسترس نمىباشد .\r\nاز خصوصيات عمده مرحوم اهتمام مىتوان به لطافت روحى ايشان اشاره كرد و بر همين مبنى در پرتو آن ، انوار تلاش ، تحصيل و خدمت به خلق در\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nزندگى او سارى و جارى بوده است و وجود غزل‌هاى عرفانى و ناب در ميان دستنوشته‌هاى وى گواه بر اين مدعاست .\r\n مژده‌اى دل كه شب هجر برآمد به وصال * يار بى پرده به كف ساغر مى مالامال\r\nوه چه فرخنده شبى آمده كز طلعت يار * حل شد از من ز محالات هزاران اشكال \r\nو سرانجام مرحوم اهتمام در شام عيد قربان سال 1346 هجرى شمسى در سن 56 سالگى بدرود حيات گفت و جنازه آن مرحوم بر دست مردم عزادار از شهر رهنان تا قبرستان تخت فولاد اصفهان مشايعت گرديد و در آن مكان به خاك سپرده شد .\r\nروحش شاد و قرين رحمت الهى باد .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nپيشگفتار\r\nبسم اللَّه الرّحمن الرّحيم\r\nحمد و سپاس بيحدّ آفريدگارى را سزاست كه به مشيت خود مخلوقات را به زينت آفرينش مزين فرمود و اسرارى حكيمانه در خلقت هر يك وديعت نهاد ، و از ميان موجودات تنها بشر را به خلافت برگزيد و به جمله : كرّمنا ممتاز گردانيد ووسيله قرب وى را به حضرت معبود بوسيله عبادات ، بالأخص فريضه نماز فراهم نمود .\r\nو درود نامحدود بر سرور كائنات ، خاتم أنبياء ، محمّد بن عبداللَّه - صلوات اللَّه وسلامه عليه - و نيز بر عترت پاك و جانشينان دوازده‌گانه آن بزرگوار و جميع بندگان صالح پروردگار .\r\nبعضى از كوته نظران گويند : چون احكام دين اسلام تعبّد صرف است ، ما احتياج به فهم فلسفه‌ى آن احكام نداريم و بايد چشم و گوش بسته اطاعت و پيروى نماييم .\r\nگروه ديگر كه ذوق تجدّد در آنها غلبه دارد ، در نقطه‌ى مقابل آن دسته واقع شده‌اند و مىگويند : هر حكمى از احكام كه فلسفه‌ى آن معلوم باشد ، از\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nجان و دل قبول داريم ولى حكمى كه فلسفه ، و حكمت آن را ندانيم و براى ما قابل درك نباشد ، تسليم آن شدن براى ما مشكل است .\r\nدر جلد اوّل اين كتاب ، پاسخ هر دو دسته بيان گرديد .\r\nاما اينك براى آگاهى از فلسفه‌ى احكام ، بعضى از آيات و روايات كه به طور صريح يا تلويحاً فلسفه‌ى احكام را بيان كرده ، از نظر مىگذرانيم :\r\n\r\nاشاره‌اى به آيات و روايات فلسفه احكام\r\nآيات :\r\n1 . در فلسفه‌ى وضو و طهارت :\r\nآيه‌ى شريفه‌ى : « ما يريد اللَّه ليجعل عليكم من حرج و لكن يريد ليطهركم وليتمّ نعمته عليكم لعّلكم تشكرون » . « 1 »\r\nيعنى تشريع وضو و طهارت براى سختگيرى و تحميل بر شما نيست ، بلكه غرض از تشريع طهارت ، پاك و پاكيزه كردن شما است و اينكه نعمت صحّت وسلامتى در اثر بهداشت و نظافت نصيب شما گردد ؛ تا در مقابل سپاسگزار شويد . كه توضيح آن در جلد اوّل گذشت .\r\n2 . در فلسفه‌ى نماز :\r\nآيه‌ى « وأقم الصلاة لذكرى » « 2 » نماز را به پا داريد تا اينكه به ياد من باشيد .\r\n\r\n\r\n","description":"","footnote":"\r\n( 1 ) . مائده / 6 .\r\n( 2 ) . طه / 14 . توضيح آن خواهد آمد .\r\n","page_name":" 18 ","page_number":18},
  {"content":"\r\n\r\n3 . در فلسفه‌ى ذكر و تسبيحات :\r\nآيه‌ى « الذين آمنوا و تطمئنّ قلوبهم بذكر اللَّه ألا بذكر اللَّه تطمئنّ القلوب » ؛ « 1 » « آنها كسانى هستند كه ايمان آورده‌اند ، و دل‌هايشان به ياد خدا مطمئن ( و آرام ) است ؛ آگاه باشيد ، تنها با ياد خدا دل‌ها آرامش مىيابد . »\r\nو نيز آيه‌ى : « فسبّح به حمد ربّك لعلك ترضى . . . » ؛ « 2 » « و پيش از طلوع آفتاب ، و قبل از غروب آن ، تسبيح و حمد پروردگارت را به جا آور ؛ و همچنين ( برخى ) از ساعات شب و اطراف روز ( پروردگارت را ) تسبيح گوى ! باشد كه ( از الطاف الهى ) خشنود شوى . » كه فلسفه‌ى آن را اطمينان قلب و نشاط روحى و رضايت قلبى بيان فرموده است .\r\n4 . در مورد روزه :\r\nمىفرمايد : « يا أيّها الذين آمنوا كتب عليكم الصيام كما كتب على الذين من قبلكم لعلكم تتقون » « 3 » « اى كسانى كه ايمان آورده‌ايد ! روزه بر شما نوشته شده ، همان گونه كه بر كسانى كه قبل از شما بودند نوشته شد ؛ تا پرهيزگار شويد . »\r\nدر اين آيه ، چنانچه در محل خودش مىآيد ، فلسفه‌ى روزه را تقوى و پرهيزگارى معرفى مىكند .\r\n\r\n\r\n","description":"","footnote":"\r\n( 1 ) . رعد / 28 .\r\n( 2 ) . طه / 130 .\r\n( 3 ) . بقره / 183 .\r\n","page_name":" 19 ","page_number":19},
  {"content":"\r\n\r\n5 . در مورد فلسفه‌ى حج و مناسك آن :\r\nمىفرمايد : « ليشهدوا منافع لهم » ؛ « 1 » « تا شاهد منافع گوناگون خويش ( در اين برنامه‌ى حياتبخش ) باشند . »\r\nو نيز در آيه‌ى شريفه‌ى : « إن الصفا و المروة من شعائر اللَّه » ؛ « 2 » « صفا و مروه از شعائر ( و نشانه‌هاى ) خداست ! » فلسفه‌ى حكم سعى را مطرح مىكند . كه توضيح آن در بحث فلسفه‌ى حج مىآيد .\r\n6 . در آيه‌ى شريفه‌ى : « و السماء رفعها و وضع الميزان » ، « 3 » فلسفه‌ى وضع ميزان ، حسابرسى دقيق و رعايت عدل ، ذكر شده است .\r\nآيات ديگرى در فلسفه‌ى احكام مطرح است كه در جاى خود ، به برخى از آن‌ها مىپردازيم .\r\nروايات : « 4 »\r\n1 . خطبه‌ى حضرت زهرا ( س ) كه در مورد فدك و در مسجد النبى ( ص ) با حضور مهاجرين و انصار ايراد شد . و آن خطبه‌اى است طولانى ، كه در چند فراز فلسفه‌ى برخى احكام و عبادات را بيان مىفرمايند . « 5 »\r\n\r\n\r\n","description":"","footnote":"\r\n( 1 ) . حج / 28 .\r\n( 2 ) . بقره / 158 .\r\n( 3 ) . الرحمن / 7 .\r\n( 4 ) . براى آشنايى بيشتر از روايات اهل بيت در مورد فلسفه‌ى احكام مراجعه فرماييد به كتاب‌هايى مثل : علل الشرايع و عيون اخبار الرضا و معانى الاخبار ، هر سه از شيخ صدوق ، و نيز بحار الانوار ، جلد سوم مبحث علل الشرايع .\r\n( 5 ) . بحارالانوار ، ج 29 ، ص 311 و دلائل الإمامة ، ص 109 - 129 و الإحتجاج ، ج 1 ، ص 131 - 146 و ناسخ التواريخ ، جلد خلفا ، و جلد حضرت زهرا ( س ) .\r\n","page_name":" 20 ","page_number":20},
  {"content":"\r\n\r\n2 . روايت مناقب از على ( ع ) كه مضامين آن با برخى عبارات حضرت زهرا ( س ) مشترك است ، از اين رو به نقل كلام اميرالمومنين ( ع ) اكتفا مىنمائيم :\r\n« قال ( ع ) : فرض اللَّه تعالى الايمان تطهيراً من الشرك ، و الصلاة تنزيها عن الكبر ، والزكوة تسبيباً للرزق ، و الصّيام ابتلاءً لاخلاص المحق ، و الحجّ تقوية للدين ، والجهاد عزاً للإسلام ، و الامر بالمعروف مصلحة للعوام ، و النهى عن المنكر ردعاً للسفهاء ، وصلة الارحام منماةً للعدد ، و القصاص حقنا للدماء ، و اقامة الحدود اعظاماً للمحارم ، و ترك شرب الخمر تحصيناً للعقل ، و مجانبة السرقة ايجاباً للعفة ، و ترك الزنا تحقيقاً للنسب ، و ترك اللّواط تكثيراً للنسل ، و الشهادات استظهاراً على المجاهدات ، و ترك الكذب تشويقاً للصدق ، و الاسلام أماناً من المخاوف ، و الأمانات نظاماً للامة ، و الطاعة تعظيماً للإمامة » . « 1 »\r\nحضرت على ( ع ) فرمودند : خداوند ايمان را واجب كرد ، تا ما را از لوث شرك پاكيزه نمايد ؛ و نماز را واجب نمود تا ما را از نخوت و كبر فرود آورد ؛ و زكات را واجب نمود تا رزق افراد افزايش يابد .\r\n\r\n\r\n","description":"","footnote":"\r\n( 1 ) . بحارالانوار ، ج 6 ، ص 110 ، ح 5 .\r\n","page_name":" 21 ","page_number":21},
  {"content":"\r\n\r\nو روزه را موجب خلوص حق قرار داده ؛ و حجّ بيت اللَّه را سبب تقويت دين مقرر فرمود ؛ و جهاد فى سبيل اللَّه را موجب عزّت و سربلندى اسلام قرار داد ؛ امر به معروف را واجب كرد تا افراد جاهل و عوام هدايت شوند و نهى از منكر را سبب منع سفهاء نمود .\r\nصله‌ى رحم را قرارداد تا تعداد ( شما ) زياد گردد ؛ قصاص را جعل فرمود تا خون‌ها ريخته نگردد ؛ و اقامه‌ى حدود را سبب بزرگداشتن محرمات و سرپيچى از مقررات خاطر نشان ساخت ؛ و شراب را تحريم نمود تا عقل‌ها را مصون و محافظت فرمايد ؛ و ترك دزدى را براى عفت و درستكارى نهادينه كرد ؛ و بر ترك زنا براى حفظ نسب تاكيد كرد ؛ و ترك لواط را براى افزايش نسل‌ها سفارش نمود ؛ و شهادت را به ارمغان آورد تا بر منكرات حجتى باشد ؛ و ترك دروغ را توصيه كرد تا تشويق به راستى گردد .\r\nو اسلام را سبب امان از مخاوف و قطع روابط قرارداد ؛ و درستكارى و امانت‌دارى را موجب نظام بخشيدن به امور معاش خلق قرار داد ؛ و اطاعت اوامر امام را واجب فرمود ، تا تعظيم و تكريم امام و بزرگداشتن حكومت الهى را گوشزد نمايد .\r\n3 . از امام صادق در اين باره حكايت شده :\r\nعن الصادق ( ع ) انّه سأله عن شىء من الحلال و الحرام ، فقال ( ع ) : انّه تعالى لم يجعل شيئاً إلّا لشىء ( أو بشىء ) . « 1 »\r\n\r\n\r\n","description":"","footnote":"\r\n( 1 ) . بحار الانوار ، ج 6 ، ص 110 ، ح 3 .\r\n","page_name":" 22 ","page_number":22},
  {"content":"\r\n\r\n« از امام صادق ( ع ) در مورد حلال و حرام بودن چيزى سوال كردند ، كه حضرت فرمودند : خداوند هيچ امرى را قرار نداده مگر براى امرى . »\r\nدر توضيح حديث فوق علامه مجلسىقدس سره مىنويسد : يعنى خداوند هيچ حكمى از احكام ( واجب ، مستحب و حرام و مكروه و احكام وضعى و تكليفى ) را قرار نداده ، مگر براى حكمتى ؛ و هيچ چيز را حلال نكرده ، مگر براى حسن آن ؛ و هيچ چيزى را حرام نكرده ، مگر براى زشتى و ضرر آن . « 1 »\r\n4 . روايت فضل بن شاذان نيشابورى ، حاوى فلسفه‌ى بسيارى از احكام مىباشد ، و در جلد سوّم بحارالانوار نقل شده ، كه به خاطر طولانى بودن از نقل آن صرف نظر كرديم .\r\n5 . در روايتى از امام هشتم ( ع ) آمده : « 2 »\r\n« و حرّم اللَّه الزنا لما فيه من الفساد من قتل النفس و ذهاب الانساب و ترك التربية للاطفال و فساد المواريث و ما أشبه ذلك من وجوه الفساد » . « 3 »\r\n« خداوند زنا را حرام كرد براى اينكه مفاسدى از آن به فرد و جامعه مىرسد ، مثل : قتل نفس و از بين رفتن نسب ، و اينكه اطفالِ زنا بدون سرپرست مىمانند و بدون تربيت بزرگ شده ( و موجب زيان اجتماع مىباشند ) ، و در امر ميراث اختلال پيدا مىشود و مفاسد ديگرى نيز دارد . »\r\n\r\n\r\n","description":"","footnote":"\r\n( 1 ) . همان .\r\n( 2 ) . وسائل الشيعة ، ج 20 ، ص 311 ، ح 15 .\r\n( 3 ) . كتاب الأمراض الاجتماعية ، ص 15 ، ترجمه على فكرى .\r\n","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل اول : به سوى نماز\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nاوّل : ارزش گذارى عبادات با معيارهاى مادى\r\nعبادات - كه نماز از عالىترين مصاديق آن است - فلسفه و حكمت‌هاى آن فراتر است از آن كه آن را در امور مادى و فوائد طبيعى و بهداشتى جستجو نماييم .\r\nبلكه مرتبه‌ى آن ما فوق طبيعت و ماديات است و جايگاه آن و الا و از سنخ عالم امر « 1 » مىباشد .\r\nبزرگان و انديشمندان در ماوراء الطبيعه ( متافيزيك ) ، و عرفا و اولياى الهى آن را دريچه‌ى عالم ملكوت اعلى مىدانند .\r\nبلكه مركبى است راهوار كه بنده را از تنگناى جهان مادّه رهاند و او را در صعود به مدارج كمال ، تعالى داده به عالم فوق طبيعت و به جايگاه انس با مجردات و كرّوبيين ملأ اعلى نشاند تا از روحانيت سرشار گشته ، و به آرمان\r\n\r\n\r\n","description":"","footnote":"\r\n( 1 ) . با توجه به برخى آيات ، عالَم را به دو بخش « خلق » و « امر » تقسيم كرده‌اند : عالم امر : عالم ماوراء الطبيعه و فوق عالم خلق است ؛ و عالم خلق ، عالم حسى و تجربى و عالم ادراك و تخيل و توهم است . « الا له الخلق و الامر » اعراف / 54 .\r\nو روح انسانى از عالم امر است ، از اين رو به وسيله‌ى ادراكات توهمى و تخيلى و احساسات ، درك نمىشود و در سوره‌ى اسراء ، آيه‌ى 88 ، مىخوانيم : « قل الروح من أمر ربّى و ما اوتيتم من العلم إلّا قليلًا » .\r\nدر اين آيه ، علم بشر را كه مستند به عالم خلق است ، اندك شمرده ، به طورى كه به عالم امر نمىتواند برسد .\r\n","page_name":" 27 ","page_number":27},
  {"content":"\r\n\r\nاصلى خود يعنى قرب معنوى به مبدأ المبادى برسد ، تا « الصلاة معراج المؤمن » به عمل بنشيند .\r\nعبادت رابطه‌ى بين خالق و مخلوق ، ارتباط عبد با معبود ، انس حبيب با محبوب ، وصال عاشق به معشوق است .\r\nبرخى كه احساس و تجربه را عرش المعرفة و بالاترين سطح دانش مىپندارند ، مىخواهند همه‌ى حقايق عالم را از دريچه‌ى ماده و ماديات بنگرند ، و با زمره‌ى ملكوتيان - كه مسير آفتاب دانش آنها بر مدار انوار عالم قدس است - لاف برابرى بلكه رجحان و برترى مىزنند ، اينان در اشتباه بزرگى واقع شده‌اند .\r\nچقدر كوتاه نظرى ! كه جمال زيبا و طلعت رعناى دوشيزه‌ى جذابى را با محاسبه‌ى رياضى و كم و كيف رنگ سيما و چگونگى اندامش ، ارزش سنجى مىنماييد ؟ ! و از آن مغناطيس معنوى و عامل جذابيت او ، كه امرى است غير عادى و از عالم فوق طبيعت سرچشمه گرفته ، صرف نظر و چشم پوشى مىكنيد ؟ ! « 1 »\r\nهمانطور كه زيبايى و ظرافت يك تابلوى نقاشى گرانبَها ، به اندازه‌گيرى رنگ‌هاى آن تابلو و محاسبه‌ى علمى يك شيميدان ، مورد ارزيابى قرار نمىگيرد . « 2 »\r\n\r\n\r\n","description":"","footnote":"\r\n( 1 )\r\n بس نكته غير حسن ببايد كه تا يكى * مجذوب طبع مردم صاحب نظر شود \r\n( 2 ) . مثال ديگر : يك راديو كه اجزاى مادى آن چوب و سيم و آهن به وزن معين است ، اما كيفيت تركيب آن يك امر معنوى است ، كه قدرت گرفتن امواج را از مسافت دور دارد كه هر كس از خاصيت معنويش بىخبر باشد و اين مواد را به او بدهى ، اثر و نتيجه‌اى از آن نخواهد ديد و در مقام قيمت‌گذارى هم ، به اندازه‌ى مُشتى چوب و سيم و آهن قيمت‌گذارى مىكند .\r\nهمچنين در اعمال عبادى جنبه‌ى مادى آن هدف اصلى نيست ، بلكه در مرحله‌ى نخست ، امر معنوى و پرورش روحى آن مد نظر است .\r\n","page_name":" 28 ","page_number":28},
  {"content":"\r\n\r\nجمال روحانى عبادات و فلسفه‌ى حقايق معنويات و نورانيت‌هاى ايمان و رابطه با خالق سبحان ، به محاسبه‌ى علمى و مقياس فلسفى ، قابل توصيف و توضيح و بيان نيست .\r\nاگر چه براى عبادات فوائد مادّى بسيار و عوائد طبيعى فراوان ، و نتايج بهداشتى قابل توجهى در كار است ، و ليكن هدف اصلى در آن رسيدن به معنويات و نيل به مقام قرب وآشنائى با سكان‌دار ملأ اعلى و صعود از حضيض ناسوت به اعلى مدارج ملكوت و پيوستن به عالم لاهوت است .\r\nو آنچه در اين كتاب از فوائد مادى و نتايج طبيعى و بهداشتى مورد دقت و تعميق مىگردد ، مطالبى حاشيه‌اى و جهت اطلاع است .\r\nالكسيس كارل مىگويد :\r\nهمانطور كه حديث جمال و عشق ، در دفتر نيست و به درس و تعليم نياز ندارد ، آنها هم كه دلى خالى از انديشه دارند ، خدا را همچون گرماى خورشيد و يا عطر گل ، به طور طبيعى احساس مىكنند .\r\nامّا همين خدايى كه با كسى كه دوست داشتن را مىداند به آسانى كنار مىآيد ، خود را از چشم آنكه جز فهميدن نمىداند ، پنهان مىدارد . « 1 »\r\n\r\n\r\n","description":"","footnote":"\r\n( 1 ) . نيايش ، ص 6 .\r\n","page_name":" 29 ","page_number":29},
  {"content":"\r\n\r\n\r\nدوّم : اقسام عبادات و واكنش‌هاى مردم\r\nبشر در غرائز طبيعى و علائق فطرى به امورى مانند مال ، اولاد و جان علاقمند است ، و اين سه از لوازم زندگى و تا اندازه‌اى معقول ، نزد شارع مطلوب است . « 1 »\r\nو يك علاقه‌ى بالاتر هم به خالق و سرپرست حقيقى خود پروردگار جهانيان دارد ، كه آن سلطان محبت‌ها است « 2 » و گاهى به واسطه‌ى علاقه‌هاى مادى اين محبّت تحت الشعاع و در حاشيه قرار مىگيرد .\r\n\r\n\r\n","description":"","footnote":"\r\n( 1 ) . در مورد « علاقه به مال » قرآن مىفرمايد : « و انّه لحبّ الخير لشديد » عاديات / 8 ، كه حب مال را حب خير خوانده ، زيرا كه تأمين معاد متوقف بر تأمين معاش است « من لا معاش له لا معاد له » و تأمين معاش ، نيازمند تحصيل مال است .\r\nدر مورد « علاقه به اولاد » در اخبار سفارشاتى شده كه به آنها محبت كنيد و در تربيت و تعليم و نفقه و آسايش آنها كوتاهى نكنيد ، حتى بوسيدن آنها ثواب دارد .\r\nدر مورد « علاقه به جان » آيات و اخبار بسيارى وارد شده ، مانند : « ولا تلقوا بايديكم إلى التهلكه » ، بقره / 195 ، يعنى خود را به دست خود به مشقت و هلاكت نيندازيد ؛ و حرمت روزه براى كسى كه روزه ، براى او ضرر دارد و همچنين استعمال آب اگر براى بدن ضرر داشته باشد ، تكليف طهارت با آب برداشته مىشود و موظّف به تيمّم است .\r\n( 2 ) . « ان الملوك اذا دخلوا قرية افسدوها » ، نمل / 34 ، يعنى وقتى پادشاهان در محلى وارد شدند آن محل را فاسد و از بين مىبرند . محبت به حضرت احديت هم كه سلطان محبت‌ها است ، وقتى وارد قلب شد ، ساير محبت‌ها را فاسد ، و تحت الشعاع قرار مىدهد .\r\n","page_name":" 30 ","page_number":30},
  {"content":"\r\n\r\nاز اين رو پروردگار جهان براى تخليه‌ى قلب از محبت بت‌ها ( علاقه‌هاى مادّى مذكور ) ؛ و تحليه و مزين كردن آن به علاقه‌ى تام به محبوب و معشوق واقعى و پيوند به حق و گسستن از باطل و ناحق ، « 1 » عبادات مختلف را تشريع فرمود ؛ و آن را به سه بخش تقسيم نموده است :\r\nبخش اوّل : عبادات بدنى ؛ همچون نماز و روزه و تلاوت قرآن و اذان و نيايش و دعا و ذكر و . . . ، به وسيله‌ى اين نوع عبادات ، فرد تن آسا و تن پرست ، از خدا پرست جدا مىگردد .\r\nبخش دوّم : عبادات مالى ؛ مثل انفاق ، صدقه ، كفّاره و پرداخت خمس و زكات و . . . ، كه به وسيله‌ى اين قسم ، افراد مال پرست ، از حق پرست ممتاز مىگردند .\r\nبخش سوّم : عبادات جانى ؛ مانند جان فشانى در راه حق و جهاد فى سبيل اللَّه .\r\nبعضى افراد ، به تن و آسايش بدن به نحو افراط علاقه دارند ، و در عبادات بدنى مثل نماز و روزه و . . . مسامحه و كوتاهى مىنمايند .\r\nدر حالى كه ممكن است اين افراد از بذل مال در راه خدا مضايقه نكنند ؛ و اين دسته تن‌پرستى آنها زيادتر از خداپرستى آنها است .\r\nدسته‌ى ديگر ، نقطه‌ى مقابل مىباشند ، از عبادات بدنى كوتاهى ندارند و در نماز و حضور در جماعات و نوافل و مستحبات و نيايش و دعا و تضرع و گريه ، كوتاهى نمىكنند ولى در عبادات مالى و بخشش مال در راه خدا ، به هيچ وجه حاضر نمىشوند و مصداق كلام نبوى ( ص ) :\r\n« كلّ درهم عندهم\r\n\r\n\r\n","description":"","footnote":"\r\n( 1 ) . چنان بديدن روى تو آرزومندم كه جز تو نخواهد دل از خداوندم\r\n ألا كلّ شىء ما خلا اللَّه باطل * و كلّ نعيم لا محالة زائل \r\n","page_name":" 31 ","page_number":31},
  {"content":"\r\n\r\nصنم » اين دسته مال پرستند ، « 1 » و بلكه پول پرست ، گاو پرست ، گوسفند پرست و مِلك پرستند .\r\nدسته‌ى ديگر كه شايد اكثريت را شامل شود ، از عبادات بدنى و مالى مضايقه ندارند اما اگر پاى جان در ميان آمد ، كُميت ايمان آنها لنگ است ، و حاضر به بذل جان در راه خدا نيستند .\r\nدسته‌ى چهارم : كه مثل كبريت احمر نادر مىباشند ، كسانى هستند كه رضاى حق را طالب و به هر قسم باشد خريدارند ، اگر چه به بذل مال يا اولاد يا جان باشد .\r\n\r\n\r\n","description":"","footnote":"\r\n( 1 ) . اشعار مثنوى در حكايت آن عرب و گريه كردن براى سگ :\r\n آن سگى ميمرد و گريان آن عرب * هين چه سازم مر ترا تدبير چيست ؟\r\nروز صيادم بدى شب پاسبان * سائلى بگذشت و گفت اين گريه چيست ؟\r\nگفت در ملكم سگى بُد نيكخو * تيز چشم و خصم گير و دزد ران\r\nگفت رنجش چيست ؟ زخمى خورده است * بعد از آن گفتش كه اى سالار خر\r\nگفت نان و قوت و زاد و دوش من * گفت چون ندهى بدين سگ نان و زاد\r\nدست نايد بى درم در راه نان * گفت خاكت بر سر اى پر باد مشگ\r\nاشگ مىباريد و مىگفت اى كرب * زين سپس من چون توانم بى تو زيست\r\nشير نر بود او نه سگ اى پهلوان * نوحه و زارى تو از بهر كيست ؟\r\nنك همى ميرد ميان راه او * نيكخو و با وفا و مهربان\r\nگفت جوع الكلب زارش كرده است * چيست اندر پشتت اين انبان پر\r\nمىكشم از بهر قوت اين بدن * گفت تا اين حد ندارم مهر و داد\r\nليك هست آب دو ديده رايگان * كه لب نان پيش تو بهتر ز اشك \r\n","page_name":" 32 ","page_number":32},
  {"content":"\r\n\r\nهمچون قهرمان توحيد ، حضرت ابراهيم خليل ، كه همه‌ى علائق و محبت‌ها را در حب خدا فانى نمود ، نه از بذل جان ، نه از بذل مال در راه محبوب ، و نه از قربانى يگانه فرزند عزيز در راه رضاى حق و براى وصال معشوق مضايقه نكرد .\r\nامام حسين ( ع ) كه وارث ابراهيم خليل است ، يگانه قهرمان وادى محبت ، همه چيز خود را فدا و در راه خدا فانى نمود .\r\nدر روز وصال هر چه به فنا نزديك‌تر مىشد ، بهجت و نشاط او بيشتر و در زير خنجر تبسّم كنان به وصال معشوق روان شد ، و به زبان حال چنين مترنّم بود :\r\n نيست اى دوست به دل جز تو تمنّاى دگر * سر شوريده ندارد سر و سوداى دگر \r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nسوّم : نماز عبادتى جامع\r\n\r\nسرآغاز نماز\r\nدر ميان عبادات ، اسلام ، عنايت خاص و نظر ويژه‌اى به نماز دارد و آن را بر همه‌ى عبادات مقدم مىشمارد . و حتى قبولى ساير عبادات را بر قبولى نماز مترتب مىشمارد و آن را نخستين ستون دين معرفى نموده و در هر حالى ( شدت ، رخاء ، صحت ، مرض ، سفر ، حضر ، صلح و جنگ ) الزام و وجوب آن به قوت خود باقى است و به هر شكل ممكن بايد اقامه شود و آن را مرز بين كفر و اسلام خاطر نشان ساخته است .\r\n\r\nنماز جامع اصول و فروع دين\r\nنماز نسخه‌ى جامع اصول و فروع دين است ، معارف الهى در نماز موج مىزند و عصاره‌ى ساير عبادات نيز در آن به چشم مىخورد . « 1 »\r\n\r\n\r\n","description":"","footnote":"\r\n( 1 ) . در نماز همه‌ى اصول دين درج شده است ؛ توحيد ، نبوت ، امامت و معاد ، در حمد و صلوات اشاره شده ؛ و در تسبيحات ، عدل مكرّر يادآورى مىشود .\r\nنماز حاوى روزه است ، زيرا نمازگزار در حال نماز روزه‌دار نيز مىباشد ؛ و همچنين نمازگزار بعد از پرداخت خمس و زكات و امور مالى واجب بر او ، وارد فضاى ملكوتى نماز مىشود . و با طلب خير و دعا براى ديگران در نماز ، آن اعمال خود را تثبيت مىكند . نماز مثل حجّ ، توجه به صاحب بيت‌اللَّه و احرام به تكبير واحلال به تسليم است ؛ نماز ناهى از فحشاء و منكر و امر به طاعات است ؛ نماز جهاد با نفس و شيطان است ، و محل نماز محراب و ميدان جنگ است .\r\n","page_name":" 34 ","page_number":34},
  {"content":"\r\n\r\n\r\nنماز جامع عبادات ملائكه\r\nدر روايات معراج آمده كه هر دسته از ملائكه ، يك نوع عبادت دارند ، كه الى الابد به همان نوع خاص اشتغال داشته و توجهى به غير خدا ندارند .\r\nبعضى از آنها پيوسته به قيام ، برخى به ركوع ، بعضى به سجود ، و پاره‌اى به قعود و بعضى به قنوت .\r\nآن دسته كه در ركوعند ، الى الابد به حال ركوع باقى ، و آن دسته كه در سجودند هميشه به همان حال هستند ، و هيچ موقع از سجده سر بر نمىدارند ، آن دسته كه به حال قيام و قنوتند ، پيوسته به همان حال مىباشند و التفاتى به راست و چپشان ندارند .\r\nشخص مؤمن نمازگزار در حال نماز ، گاهى به قيام ، گاهى به قعود ، گاهى به ركوع ، گاهى به سجود ، و گاهى به قنوت مىباشد و همه‌ى عبادات ملائكه را در هر نماز ، به جا مىآورد .\r\n\r\nنماز جامع عبادات تكوينى مخلوقات\r\nنماز جامع جميع عبادات مخلوقات است . براى توضيح اين مطلب نظر شما را به ذكر سه مطلب جلب مىكنيم :\r\nالف : قرآن كريم در چند مورد به طور صريح مىفرمايد : انسان از خاك به وجود آمده و دوباره به حالت خاكى باز مىگردد : «\r\nكما بدأكم تعودون » ، « 1 »\r\nو باز گويد : «\r\nمنها خلقناكم وفيها نعيدكم و منها نخرجكم تارةً أخرى » . « 2 »\r\n\r\n\r\n","description":"","footnote":"\r\n( 1 ) . اعراف / 29 « به همان نحو كه شما را از خاك خلق كردم دو مرتبه اين تركيب شيميائى بدن شما به عناصر اوليه‌ى خاك برمىگردد باز شما را زنده مىكنيم . »\r\n( 2 ) . « يعنى از خاك و مواد اوليه و اتم عناصر در خاك ، شما را خلق كردم و دو مرتبه شما را به همان صورت اوليه‌ى خاك بر مىگردانم ، و باز شما را از خاك بيرون آورده براى معاد جسمانى آماده مىنمايم . »\r\n","page_name":" 35 ","page_number":35},
  {"content":"\r\n\r\nو دانشمندان نيز بعد از تحقيقات به همين نتيجه رسيده‌اند .\r\nآدمى از خاك و عناصر موجود در خاك با سير صعودى ، خود را به مقام عالى انسانيت رسانيده و هر مرتبه را كه طى كرده ، امتيازات و مزايائى بر او افزوده شده است . وقتى از مرحله‌ى كانى ترقّى كرد ، وارد مرحله‌ى گياهى مىگردد ، « 1 » و مزايا و قواى نباتى نيز بر كمالات كانى او افزوده مىشود .\r\nو چون وارد مرحله‌ى حيوانى گرديد ، قوا و كمالات حيوانى بر او افزوده مىشود و هيچ از كمالات كانى و گياهى او كاسته نشود ، و چون وارد مرحله‌ى انسانيت گرديد ، جامع جميع كمالات كانى و گياهى و حيوانى گردد و مزاياى انسانى بر آن كمالات پيشين افزوده شود .\r\nروح انسانى هم ، از عالم فوق مادّيات سرچشمه گرفته ، كه آن را به عالم امر تعبير مىكنند . و آن فراتر از علم و عقل بشرى است . « 2 » از اين رو انسان\r\n\r\n\r\n","description":"","footnote":"\r\n( 1 ) .\r\n از جمادى مُردم و نامى شدم * مردم از حيوان و آدم شدم\r\nبار ديگر هم بميرم از بشر * بار ديگر از ملك پران شوم\r\nاز نما مردم به حيوان سر زدم * پس تو گوئى كى ز مردن كم شدم\r\nتا بر آرم از ملائك بال و پر * آنچه اندر وهم نايد آن شوم \r\n( 2 ) . آيه‌ى 87 اسراء : « يسئلونك عن الروح قل الروح من أمر ربّى و ما اوتيتم من‌العلم إلّا قليلًا » ، « از تو مىپرسند از حقيقت روح انسانى ، بگو در جواب آنها كه روح از عالم امر است وعلم بشر كوتاه است به آنجا نمىرسد . »\r\n","page_name":" 36 ","page_number":36},
  {"content":"\r\n\r\nنمايه‌ى عالم خلق و امر است ، و نمونه‌ى عالم ملك و ملكوت « 1 » و گل سر سبد موجودات است .\r\nو اين معجون عالم مُلكى و ملكوتى را ملائكه به تماشا نشستند و بر او سجده كردند .\r\nو در سوره‌ى إسراء مىفرمايد : « و لقد كرّمنا بنى آدم و حملناهم فى البرّ و البحر ورزقناهم من الطيبات و فضّلناهم على كثير ممن خلقنا تفضيلًا » ؛ « 2 » « ما آدميزادگان را گرامى داشتيم ؛ و آن‌ها را در خشكى و دريا ( به مركب‌هاى راهوار ) حمل كرديم ؛ و از انواع روزىهاى پاكيزه به آنان روزى داديم ؛ و آن‌ها را بر بسيارى از موجوداتى كه خلق كرده‌ايم ، برترى بخشيديم . »\r\nو نيز در سوره‌ى تين مىفرمايد : « لقد خلقنا الانسان فى أحسن تقويم » ؛ « 3 » « بشر را در بهترين صورت و قوام خلق كرديم . »\r\nب : قرآن كريم مىفرمايد : همه‌ى موجودات عالم ، پيوسته به تسبيح تكوينى و عبادت تسخيرى اشتغال دارند ، « و إن من شىء إلّا يسبّح بحمده و لكن\r\n\r\n\r\n","description":"","footnote":"\r\n( 1 )\r\n دو عالمى و تو خود را نكو نمىدانى * تو را رسد به جهان سرورى و جبارى\r\nهمت ز عالم امر است جان روحانى * همت ز عالم خلق است جسم مقدارى\r\nستارگانت قواها و آسمان اعضات * ز جسم خاكى و بادى و آبى و نارى\r\nهزار سال اگر مدح خويشتن گوئى * به حق خود كه حق خود تمام نگذارى \r\n( 2 ) . إسراء / 70 .\r\n( 3 ) . تين / 4 .\r\n","page_name":" 37 ","page_number":37},
  {"content":"\r\n\r\nلا تفقهون تسبيحهم » ؛ « 1 » « و هر موجودى تسبيح و حمد او مىگويد ؛ ولى شما تسبيح آن‌ها را نمىفهميد . »\r\n جمله اشياء عالم در نهان * با تو مىگويند روزان و شبان\r\nما سميعيم و بصيريم و هشيم * با شما نامحرمان ما خامشيم\r\nنطق آب و نطق خاك و نطق گل * هست محسوس حواس اهل دل \r\n\r\nكلام تكوينى و تدوينى\r\nكلمه‌ى تكوينى نيز ، مثل كلمه‌ى تدوينى ، دلالت بر معنايى دارد ، چنانچه برخى گويند : زبان ، عبارت است از چيزى كه بر معناى مقصود دلالت نمايد .\r\nمثل گريه‌ى كودك ، كه بر گرسنه شدن او دلالت دارد . و مثل دلالت بنا بر بنّا ، و دلالت مصنوع بر صانع ، كه به كلمه‌ى تكوينى ، اين بنا ، خبر از بنّا مىدهد ؛ بنابراين چون تمام موجودات عالم ، بر وجود صانع عالم دلالت دارند ،\r\nو به قول شاعر :\r\n هر گياهى كه از زمين رويد * وحده لا شريك له گويد \r\nپس همه‌ى موجودات كلمات تكوينى هستند ، و در قرآن حضرت عيسى را « كلمة اللَّه » مىخواند . « 2 » و ائمه‌ى اطهار ، كلمات تامّات مىباشند و در دعاى سحر گوئيم : «\r\nاللهمّ انّي أسئلك من كلماتك بأتمّها\r\n» ؛\r\n\r\n\r\n","description":"","footnote":"\r\n( 1 ) . إسراء / 44 .\r\n( 2 ) . آل عمران / 45 .\r\n","page_name":" 38 ","page_number":38},
  {"content":"\r\n\r\nو از آنجا كه هر موجودى ايجاد كننده‌ى خود را ثنا گويد ، و همه‌ى موجودات را خداوند از كتم عدم به عرصه‌ى وجود آورده ، لذا همه به زبان تكوينى ، ثنا خوان و تسبيح حق گويند « أنطقنا اللَّه الذي أنطق كلّ شيء » . « 1 »\r\nچون هر جميلى مستحق ثنا است و خداوند جميل و همه‌ى جمال‌ها از او گرفته شده ، از اين رو هر موجودى ثناى حق گويد .\r\n« كاميل فلاماريون » ، فرانسوىِ موحّد ، در كتاب « خدا در طبيعت » « 2 » مىگويد : آن وجود سرمدى و قادر ، مدبّر ، حكيم ، مقدّر ، در جزئىترين و حقيرترين آثار طبيعت با ما تكلّم مىكند .\r\nاين اشارات و تكلمات قادر لايزال ، به طورى با فصاحت و بلاغت آميخته گرديده كه بزرگ‌ترين آثار و برجسته‌ترين شاهكارهاى بشرى در صنايع شعرى و هنرى را نمىتوان با آنها مقايسه نمود .\r\nبعضى از مخلوقات پيوسته در حال قيام و به زبان حال به تسبيح و تمجيد حق اشتغال دارند ، مثل درختان كه در صفوف منظّم وغيرمنظّم ، ثنا خوان و تسبيح گويايند .\r\n\r\n\r\n","description":"","footnote":"\r\n( 1 ) . فصلت / 21 « گويا كرد خداوند ما را ، آن خداوندى كه همه چيز را گويا گردانيد . »\r\nيكى از عرفا گويد : معجزه‌ى پيامبر در تسبيح سنگريزه‌ها ، فهمانيدن صداى ذكر و تسبيح سنگريزه‌ها به ديگران بود ، نه اصل تسبيح ، زيرا آن تسبيح به سنگريزه‌هاى در دست رسول اكرم‌صلى الله عليه وآله اختصاص ندارد و همه‌ى سنگريزه‌هاى عالم ، بلكه همه‌ى موجودات تسبيح حق گويند و ليكن با توجه به كلام الهى كه مىفرمايد : « شما تسبيح آنها را نمىفهميد » ، اسراء / 44 پيغمبرصلى الله عليه وآله تسبيح سنگريزه‌ها را ، به آنها فهمانيد و شنوانيد ، و اين است معجزه‌ى او .\r\n( 2 ) . خدا در طبيعت ، ص 29 .\r\n","page_name":" 39 ","page_number":39},
  {"content":"\r\n\r\nبعضى مخلوقات به حال نشسته مثل برخى گياهان و كوه‌ها ، بعضى به حال ركوع همچون چهار پايان ، بعضى به حال سجود همچون خزندگان و گياهان بىساق كه پهناى زمين تكيه‌گاه آنها است ، همگى همواره ثناى حضرت حق و تسبيح و تمجيد صانع قادر مطلق را مىنمايند .\r\nج . انسان چون جامع جميع كمالات مخلوقات ، مادى و مجرد ، مُلكى و ملكوتى عالم خلق و امر ، و داراى همه‌ى مراحل عالم « كانى » و « جمادى » و « نباتى » و « حيوانى » و لطيفه‌ى ربانى كه « نفس ناطقه‌ى قدسيه‌ى » اوست ، لهذا براى او عبادتى به نام نماز تشريع و قرار داده شده ، كه جامع عبادات همه‌ى مخلوقات مختلف باشد .\r\nگاهى به قيام ، گاهى به قنوت ، گاهى به جلوس ، گاهى به ركوع ، و گاهى به سجود است .\r\nنماز فرمولى است ، جامع همه‌ى خيرات و سعادات ، و مانع با همه‌ى شرها و مفاسد و آفات ، نماز گزارى كه مزين به زينت ايمان و اعمال صالح ، و متخلّق به اخلاق حسنه باشد ، اين نماز او را از خطاها و اخلاق ذميمه باز مىدارد . « 1 »\r\nو اجتماع نماز گزاران واقعى ، مدينه‌ى فاضله‌اى تشكيل مىدهد كه از زمان افلاطون تا به حال ، 2500 سال است بزرگان و سياستمداران آرزوى آن را داشته ، و فقط در خواب و خيال آن را مشاهده مىكنند .\r\n\r\n\r\n","description":"","footnote":"\r\n( 1 ) . عنكبوت / 45 . « إِنَّ الصَّلَاةَ تَنْهَى عَنِ الْفَحْشَاءِ وَالْمُنكَرِ »\r\n","page_name":" 40 ","page_number":40},
  {"content":"\r\n\r\n\r\nچهارم : نماز ، كارخانه‌ى آدم سازى\r\nبراى توضيح ، نمونه‌اى از تأثير اصلاحى نماز و چگونگى « كارخانه‌ى آدم‌سازى » بودن نماز را بررسى مىكنيم تا سرّ فرمايش نبوى ( ص ) : «\r\nالصلاة عمود الدّين ، إن قبلت قبل ما سواها ، و إن ردّت ردّ ما سواها » « 1 »\r\nمعلوم گردد .\r\nيكى از شرائط صحّت نماز دورى از « غصب » است ، زيرا لباس يا مكان يا فرش يا آب وضو يا غسل يا خاك تيمّم و . . . ، هر كدام غصبى باشد ، نماز او از اعتبار مىافتد .\r\n« غصب » نسبت به « نماز » ، مثل آتش و پنبه است ، به هر نحوى « غصب » ، با نماز تماس پيدا كند آن را باطل مىكند .\r\nبنابراين شخص نماز گزار ناگزير است به طور جدّى از غصب اجتناب نمايد و همه‌ى موارد مذكور را از راه حلال به دست آورد و اين مطلب مستلزم آن است كه از تمام تجاوزات به حقوق مردم از قبيل : خيانت ، رشوه ، غش و اختلاس ، دزدى ، قمار ، ربا ، معاملات غير مشروع ، منع زكات و خمس و غيره ، دورى نمايد تا نماز او صحيح گردد .\r\n\r\n\r\n","description":"","footnote":"\r\n( 1 ) . « نماز ستون دين است ، اگر مورد قبول واقع شود بقيه‌ى اعمال نيز قبول مىشود ؛ و اگر مردود شود بقيه‌ى اعمال هم مورد قبول واقع نمىشود . » من لا يحضره الفقيه ، ج 1 ، ص 208 ، ح 626 .\r\n","page_name":" 41 ","page_number":41},
  {"content":"\r\n\r\nاگر به همين يك شرطِ صحّت توجه شود چقدر جامعه‌ى نماز گزاران اصلاح مىشود !\r\nيكى از شرائط صحّت نماز طهارت است كه در جلد اوّل بيان شد كه براى بهداشت و سلامتى جامعه‌ى نمازگزاران ، نظافت نهادينه مىشود و موجب بهداشت و پيراستن امورى است كه موجب تنفّر جامعه مىشود .\r\nيكى از شرائط قبول نماز تخلّق به اخلاق حسنه و دورى از اخلاق رذيله وصفات و ملكات مذموم است .\r\nبه طور كلّى نماز كامل ، امكان وقوع ندارد ، مگر از مسلمانى كه مسلمان كامل باشد ؛ و اجتماع مسلمان واقعى و مؤمن حقيقى همان مدينه‌ى فاضله است .\r\nدر نتيجه هر اندازه شخص نمازگزار از وظائف دينى ، دور باشد ، به همان اندازه يا بيشتر نمازش مهجور و از ارزش ساقط مىگردد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nپنجم : حقيقت نماز ، ياد خدا\r\nدر آيه‌ى شريفه‌ى « أقم الصلاة لذكرى » « 1 » به طور صريح فلسفه‌ى نماز را « ياد خدا » مىداند زيرا فلسفه‌ى نماز را « ذكر » معرفى مىكند . از اين رو گاهى « نماز » را نيز به نام « ذكر » خوانده و آيه‌ى شريفه‌ى « فاسعوا إلى ذكر اللَّه » « 2 » تفسير شده به اينكه « بشتابيد به سوى نماز ! »\r\nو همچنين در كريمه‌ى « و من أعرض عن ذكرى فانّ له معيشةً ضنكاً » ؛ « 3 » « كسانى كه از ياد من روى گردانند ، زندگى دنيا بر آنها تنگ مىشود . » يكى از تفاسير ذكر ، نماز است و اطلاق ذكر به نماز ، از باب تسميه‌ى شىء به اسم جزء مجاز مىباشد .\r\n\r\n\r\n","description":"","footnote":"\r\n( 1 ) . طه / 14 .\r\n( 2 ) . جمعه / 9 .\r\n( 3 ) . طه / 124 .\r\n","page_name":" 43 ","page_number":43},
  {"content":"\r\n\r\nو ذكر نسبت به نماز يا شطر است يا شرط ، زيرا ذكر به چند نوع تقسيم شده است : ذكر زبانى ، ذكر قلبى و ذكر كامل ، كه زبانى و قلبى با هم توأم باشد .\r\nبنابر اوّل شطر است ، چون اكثر اجزاء نماز ذكر است ؛ و بنا بر دومى شرط صحّت است فى الجملة به واسطه‌ى نيت و تداوم آن ؛ و بنابر سومى شرط قبول است كه به معناى حضور قلب در تمام اذكار نماز باشد ، و روايت «\r\nلاصلاة إلّا بحضور القلب » « 1 »\r\nمؤيد آن است ؛ يعنى نماز نيست مگر با حضور قلب ، كه علما روايت را بر نفى كمال حمل كرده‌اند نه نفى ماهيت . به عبارت ديگر نمازى كامل مىباشد كه همراه با حضور قلب باشد .\r\nحقيقت ذكر توجّه قلبى به مبدء است كه مستلزم غرق در اقيانوس عظمت حضرت حق و موجب حصول خوف و خشيت الهى و اطاعت اوامر و ترك نواهى گردد .\r\nامام صادق ( ع ) به ابوعبيده خزاعى فرمودند : مىخواهى تو را خبر دهم به سخت‌ترين وظائفى كه خداوند بر بندگان واجب كرده است ؟ گفت : بله .\r\nآن گاه حضرت فرمود : از جمله‌ى آن تكاليف سخت ، اوّل : انصاف دادن به مردم نسبت به خودت مىباشد ؛ يعنى اگر چه به ضرر خودت باشد انصاف را از دست ندهى .\r\nدوّم : مواسات و برابرى با برادر مسلمان در مال و ثروت تو ، كه به هيچ وجه از او مضايقه نداشته باشى .\r\nسوّم : خدا را بسيار ياد كردن . . . .\r\n\r\n\r\n","description":"","footnote":"\r\n( 1 ) . اربعين شيخ بهائى ، حديث 37 .\r\n","page_name":" 44 ","page_number":44},
  {"content":"\r\n\r\nبعد از آن حضرت فرمود : مقصود من از ياد كردن و ذكر خدا ، گفتن كلماتى مثل : « سبحان اللَّه » يا « الحمد للَّه » نيست ، اگر چه اين هم ذكر است ، بلكه مقصود من از ذكر بسيار ، اين است كه در محلّ « حرام و حلال » ، خدا را ياد كنى از حرام بگذرى وطاعات و واجبات را به جا آورى . . . .\r\nسپس به كلام رسول خدا استشهاد نمود كه فرمود : «\r\nمن أطاع اللَّه فقد ذكر اللَّه كثيراً\r\n» ؛ « كسى كه مطيع اوامر و نواهى الهى باشد ، چنين كسى اهل ذكر است . » « 1 »\r\nنتيجه : حقيقت و روح نماز « ذكر » است ، و حقيقت و روح ذكر « ترك گناهان » و « عمل به واجبات » است ، و با توجه به اين مجموعه معناى آيه‌ى شريفه‌ى « إنّ الصلاة تنهى عن الفحشاء والمنكر » ، « 2 » روشن مىگردد كه چگونه نماز انسان را از فحشاء و منكرات باز مىدارد . زيرا نماز ذكر است و ذكر موجب ترك گناه و عمل به واجبات و عبادات است .\r\nاز اين رو فلسفه‌ى قرار گرفتن نماز در اوقات مختلف شبانه روز نيز معلوم مىگردد .\r\n\r\n\r\n","description":"","footnote":"\r\n( 1 ) . عدة الداعى ، ص 283 .\r\n( 2 ) . عنكبوت / 45 .\r\n","page_name":" 45 ","page_number":45},
  {"content":"\r\n\r\n\r\nششم : فلسفه‌ى نماز در اوقات متعدّد\r\nپرسش : چرا ممكن نيست نمازهاى پنج گانه‌ى روزانه را ، در وقت معينى ، يك مرتبه همه را به جا آوريم ، و تا يك شبانه روز ، ديگر تكليف به نماز نداشته باشيم ؟\r\nپاسخ : قرار گرفتن نمازها به اين كيفيت كه هر چه اوقات جديد مىشود ، نمازى نو واجب مىگردد ، فلسفه‌اش اين است كه چون غرض اصلى از نماز ذكر است و ذكر ملازم با ترك گناهان و انجام وظائف عبادى است .\r\nاز اين رو نمازهاى واجب در اوقات مختلف قرار داده شده ، كه تازه به تازه خدا را ياد كنيم و آن ياد خدا ، ما را از غرق شدن در دنيا و هوى و هوس‌ها نجات دهد . و نيز در صورت آلودگى ، اين ارتباط و ياد خدا ، ما را شستشو دهد .\r\nصبحگاهان سر از خواب برداشته ، قلب خود را به واسطه‌ى نماز متوجّه خدا مىنماييم ، سپس وارد كارهاى مختلف دنيايى ، مىشويم ، خورده خورده ياد خدا از دل زائل ، و شيطان و هوس‌هاى نفسانى متوجه ما مىشود .\r\nظهر مىشود ، دوباره به وسيله‌ى نماز ظهر ، ياد خدا تار و پود هواهاى نفسانى و شيطانى را به هم مىريزد و آنها را از قلب خارج ، و دل را خانه‌ى خدا مىنمايد . زيرا :\r\n منظر دل نيست جاى صحبت اغيار * ديو چو بيرون رود فرشته درآيد \r\n\r\n","description":"","footnote":"","page_name":" 46 ","page_number":46},
  {"content":"\r\n\r\nزمانى كه دلِ مؤمن ، از ياد خدا خالى شد ، شيطان وارد مىشود ، وقتى متوجّه خدا شد سريع شيطان خارج مىگردد .\r\nصبحگاهان به وسيله‌ى نماز رو به خدا مىآوريم ، اول به وسيله‌ى وضو و طهارت ، نشاط جسمى ، و سپس با نماز ، نشاط روحى به دست مىآوريم ، وارد كار مىشويم و اين ذكر و ياد خدا باعث مىشود پيرامون حرام و تعدّى و اجحاف و كم فروشى و ربا و معاصى ديگر نگرديم !\r\nو در وسط روز چون ممكن است كم كم پرده‌ى غفلت ، روى اين حقيقت را بپوشاند ، مجدداً نماز ظهر مىآيد و با « دست ذكر » آن « پرده‌ى غفلت » را عقب مىزند . و همين طور نماز عصر .\r\nتا روز به آخر رسيد و موقع استراحت شد ، اوّل با نماز مغرب دل را متوجه خدا و توبه از گناهان آن روز مىنماييم و پيش از خواب نماز عشاء واجب شد تا از طرفى اعمال طول روز را محاسبه ، نفس نماييم و از طرفى كسب معنويت و نشاط كنيم براى ورود به عالم خواب تا ضمن رفع خستگى ، از مواهب الهى خواب نيز بهره‌مند گرديم .\r\nچنانچه از حضرت على ( ع ) حكايت شده :\r\n« زنوا أنفسكم من قبل أن توزنوا و حاسبوها من قبل أن تحاسبوا » . « 1 »\r\nحساب خودتان را در دنيا خودتان بكنيد قبل از آنكه در قيامت مورد محاسبه قرار گيريد .\r\n\r\n\r\n","description":"","footnote":"\r\n( 1 ) . نهج البلاغة ، خطبه‌ى 90 .\r\n","page_name":" 47 ","page_number":47},
  {"content":"\r\n\r\n\r\nهفتم : اطمينان و رضا ، فلسفه‌ى نماز\r\nاز كلام الهى استفاده مىشود كه يكى ديگر از حكمت‌ها و فلسفه‌هاى نماز ، رضا و اطمينان قلبى است ، چنانچه آيه‌ى كريمه مىفرمايد :\r\n« الذين آمنوا و تطمئن قلوبهم بذكر اللَّه ألا بذكر اللَّه تطمئن القلوب » ؛ « 1 » « آنها كسانى هستند كه ايمان آورده‌اند و دل‌هايشان به ياد خدا مطمئن ( و آرام ) است ؛ آگاه باشيد ، تنها با ياد خدا دل‌ها آرامش مىيابد . »\r\nآرى آگاه باشيد كه به وسيله‌ى نماز يا به وسيله‌ى ياد از خدا ، قلب‌ها آرام مىگيرد واضطراب و تزلزل خاطر رفع مىشود . « 2 »\r\nو نيز در آيه‌ى شريفه‌ى ديگر مىفرمايد :\r\n« و سبّح به حمد ربّك قبل طلوع الشمس و قبل غروبها و من آناء الليل فسبّح و أطراف النهار لعلّك ترضى » ؛ « 3 » « و پيش از طلوع آفتاب و قبل از غروب آن ، تسبيح و حمد پروردگارت را بجا آور ؛ و همچنين\r\n\r\n\r\n","description":"","footnote":"\r\n( 1 ) . رعد / 28 .\r\n( 2 ) . مراد از « ذكر » ، يا خصوص نماز است ؛ يا مطلق ذكر ، كه يكى از مصاديق آن نماز است .\r\n( 3 ) . طه / 130 ؛ اين آيه هم مثل آيه‌ى قبل يا مختص به نمازهاى پنجگانه در وقت‌هاى مختلف شب و روز است ؛ يا مراد اعم از نماز است .\r\n","page_name":" 48 ","page_number":48},
  {"content":"\r\n\r\n( برخى ) از ساعات شب و اطراف روز ( پروردگارت را ) تسبيح گوى ؛ باشد كه ( از الطاف الهى ) خشنود شوى ! »\r\nاين آيه نيز اين مطلب را اشاره دارد كه با اذكار و تسبيحات در شب و روز مقام رضا و تسليم به دست مىآيد .\r\nزيرا شخص مؤمنِ نماز گزار ، به مبدأ معتقد است و همه‌ى امور را به اراده‌ى حق مىداند و پيوسته در نماز و غير نماز ، از او استعانت مىجويد .\r\nو مىداند كه غير خدا منشأ اثرى نيست و همه‌ى خير و سعادت و خوشى و لذّت نزد او است ، از اين رو از انس با حق لذّت مىبرد و از صدمات و مشكلات زندگى نمىهراسد و در شدائد خود را نمىبازد ، زيرا آن را از جانب محبوب و معشوق حقيقى خود مىداند و مىگويد : آنچه از دوست رسد نيكوست ، و يقين دارد كه گره‌ى حل مشكلات ، به دست قدرت خداوند گشوده مىشود .\r\nلذا پيوسته بردبار و شكيبا و قانع و شكرگزار و راضى به قضا و تسليم امر الهى است . و هيچ احساس تلخى و سختى نمىكند ، بلكه مقام مؤمن به آنجا مىرسد كه از همين مشكلات و ابتلائات لذّت مىبرد .\r\nبر خلاف آنهايى كه به مبدأ معتقد نيستند ، اين دسته آن نشاط قلبى و لذتِ قرب ، و انس با حضرت حق را ندارند و تمام توجه آنها به ماديات است و در مشكلات زندگى ، زود خود را مىبازند و تكيه‌گاهى ندارند .\r\nو گاهى دست به خودكشى مىزنند ، آمار خودكشى نشان مىدهد كه اكثر آنها از ماديين و كسانى هستند كه به مبدأ اعتقاد و علاقه ندارند و اهل نماز و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nطاعت نيستند و در ميان آنهايى كه به مبدأ معتقد و اهل نماز باشند به ندرت مىتوان پيدا كرد .\r\nزيرا هميشه اهل نماز ، قلبى شاد و روحى با نشاط و دلى آرام و پشتيبانى قوى دارند ؛ كه تند بادها آن‌ها را نلغزاند ؛ خوشا بر احوال نماز گزاران حقيقى ، و چه نيكو دعايى است دعاى امام حسين ( ع ) درباره‌ى ابو ثمانه . « 1 »\r\n« كاميل فلاماريون » مىگويد : ما از انس با خدا غرق لذّتيم ، و منكرين ، از اين لذّت محرومند و نقطه‌ى اتكاء ندارند . « 2 »\r\nبسيارى از دانشمندان اروپا ( الهيون آنها ) ، مثل كاميل فلاماريون ، الكسيس كارل ، بلز و پاسكال به اين معنا اعتراف كرده‌اند ، از آن جمله « كيلورد هاوزر » مىگويد : دين و مذهب از لوازم آسايش روح و جسم انسان است .\r\nاعتقاد به مبدأ و معاد روح را قوى و شاد و اطمينان خاطر مىدهد ، افسردگى ونااميدى را رفع مىكند و امراض زودتر شفا مىيابد .\r\n\r\n\r\n","description":"","footnote":"\r\n( 1 ) . ابو ثمانه صيداوى روز عاشورا در اوّل وقت نماز ظهر ، به هنگام جنگ و در حال محاصره‌ى هزاران دشمن ، به فكر نماز افتاد و از امام حسين‌عليه السلام درخواست اقامه‌ى جماعت كرد . حضرت به او دعا كرد و فرمود : « جعلك اللَّه من المصلّين » ؛ « خدا تو را از نماز گزاران قرار دهد ! » آنگاه حضرت ، نماز جماعت را اقامه فرمود .\r\n گر نماز آن است كان مظلوم كرد * ديگران را زين ع - مل محروم كرد \r\n با وضوئى از دل و جان شسته دست * چهار تكبيرى زده بر هر چه هست \r\n بر حكيم از آن قعود و آن قيام * حل نمود اشكال خرق و التيام \r\n( 2 ) . خدا در طبيعت ، ص 207 .\r\n","page_name":" 50 ","page_number":50},
  {"content":"\r\n\r\nژان ژاك روسو گويد : فكر وجود خدا لازم است ، چون خدا مركز آفرينش است ، همه چيز خودمان را نسبت به او تنظيم مىكنيم ، آن وقت است كه ديگر عقل ، به ما اجازه نمىدهد تمايلات زشت خود را پيروى نماييم ، بدين طريق راه خرد پيدا مىشود .\r\nلطف خدا كوشش اخلاقى ما را تقويت مىنمايد ؛ اين كوشش بسيار قابل تحسين است ، زيرا روح ما در زنجير جسم و حواس ما است و گسيختن اين زنجير بسى دشوار است . « 1 »\r\nويليام جيمز ، پيشواى نحله‌ى « پراگماتيسم » « 2 » مىگويد :\r\nايمان ، نيروى ما را فوق العاده بزرگ مىكند و بالا مىبرد ، و دردهاى ما را دوا مىكند و بيمارىها را از بدن ما بيرون مىبرد آيا اين امور با فرمولى كه با به كار بستن در فيزيك بدست مىآيد ، فرقى دارد ؟ !\r\nو در جاى ديگر مىگويد : ايمان نيروئى است كه در هر جا وسائل مادى بىاثر شد ، مؤثر واقع مىگردد . « 3 »\r\n\r\n\r\n","description":"","footnote":"\r\n( 1 ) . معارف جعفرى ، ص 244 .\r\n( 2 ) .  Pragm atisme . \r\n( 3 ) . مبانى فلسفه ، ص 469 .\r\n","page_name":" 51 ","page_number":51},
  {"content":"\r\n\r\n\r\nهشتم : فلسفه‌ى بهداشتى نماز\r\nنماز كه عبارت است از اعمال خاص با شكلى مخصوص ؛ مشتمل است بر يك سلسله شرايط كه تحقّق آنها در بهداشتِ جسم ، تأثير شايانى دارد .\r\nاز آن جمله : طهارت بدن و لباس از نجاسات ، شرط صحّت نماز مىباشد . و همچنين پيراستن از كثافات شرط است در قبول و كمال آن ، و نيز شرط بودن غسل و وضو ، كه در جلد اوّل بيان گرديد كه اين نظافت ارمغانى است براى مؤمن ، به مقتضاى كلام نبوى ( ص ) «\r\nلاصلاة إلّا بطهور » . « 1 »\r\nو همچنين مسواك كردن و استعمال عطر و پاكيزگى لباس و بدن ، و بيدارى بين الطلوعين و استنشاق به آب خنك ، نقش و تاثير هر كدام در بهداشت ، غير قابل ترديد است .\r\nهمچنين كراهت نماز در حال سنگينى معده و در مكان كثيف ، كه هر كدام از اين آداب و سنن براى حصول سلامتى و بهداشت نقش مؤثّرى دارد .\r\nعلاوه بر اين ، خود افعال نماز نيز ، يك نوع پرورش جسمى است كه اعضاء به كار مىافتد ، به عبارت ديگر در حال نماز جسم و روان انسان ، همه و همه به كارند .\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 33 و التهذيب ، ج 1 ، ص 49 .\r\n","page_name":" 52 ","page_number":52},
  {"content":"\r\n\r\n\r\nنهم : فلسفه‌ى روانى و فوائد روحى نماز\r\nفوائد روانى نماز بسيار است ، ما به ذكر سه مورد اكتفا مىكنيم :\r\nالف . يكى از فوائد مهم روحى نماز ، تلقين به نفس است كه امروزه اهميت آن در روانشناسى ( پسيكولوژى ) به ثبوت رسيده ، كه به واسطه‌ى تأثير تلقين به نفس ، مريض بهبودى مىيابد . « 1 » فرد سالم مريض مىشود ، شخص بد اخلاق خوش اخلاق مىشود ، خوش اخلاق ، بد اخلاق مىشود ، بد عمل خوش عمل مىگردد ، درستكار بزهكار مىگردد ، بى دين ديندار مىشود و ديندار بى دين مىشود .\r\nتلقين به نفس ، مثل اينكه مكرّر به خود گويد : تو آدم خوبى هستى ، تو راستگو هستى ، تو خيانت نمىكنى ، تو با خوبان همنشين مىشوى ، تو بايد درستكار و راستگفتار باشى .\r\nوقتى مكرّر با خودش از اين مقوله حديث نفس كند و به نفس تلقين نمايد ، قطعاً همين صفات حسنه و اخلاق ممدوحه در وجود او ريشه مىدواند و در اعمال ، رفتار و اخلاق او تاثير مىگذارد .\r\n\r\n\r\n","description":"","footnote":"\r\n( 1 ) . براى توضيح و شرح اين مطلب به جلد اوّل فلسفه احكام مراجعه نماييد .\r\n","page_name":" 53 ","page_number":53},
  {"content":"\r\n\r\nشخص نماز گزار به طور مداوم در هر شبانه روز چندين مرتبه در نماز ، خود را از جمله‌ى صالحان ، و با آنها هم رديف مىكند و خود را فروتن و خاكسار مىسازد ، از اين رو بطور طبيعى در او اثر مىگذارد و در رديف بندگان صالح در مىآيد و اين نتيجه‌ى بزرگ گرفته مىشود .\r\nب . يكى ديگر از فوائد روانى نماز لذت بردن نماز گزار است ، كه در نماز با محبوب خود مواجه و به قرب وصال نائل مىگردد ، و چنان غرق لذّت روحى مىگردد ، كه ديگر لذائذ مادّى و نشاط جسمى براى او رنگ و بويى ندارند .\r\nو بالاترين لذت‌هاى اهل بهشت ، لذّت روحى و رضايت و خشنودى خدا از آنها است و همچنين خشنودى بنده از خدا : « رضى اللَّه عنهم ورضوا عنه » . « 1 »\r\nو اين لذّت عظيم ، واسطه‌ى انس و توّجه به خدا و رضا و تسليم آنها ، در دنيا نيز حاصل مىشود و مصداق تامّ آن براى نماز گزاران حاصل مىگردد .\r\nبه همين خاطر اهل رضوان ، علاقه‌ى وافرى به نماز داشتند و از آن لذّت فوق العاده مىبردند ، و نماز را روشنائى چشم خود مىدانستند « 2 » و چندان بر لذت‌هاى جسمى تاكيد نمىكردند .\r\nچنانچه در حالات حضرت على ( ع ) آمده است كه چقدر به نماز و نوافل علاقه داشت به طورى كه شهرت پيدا كرد : على ( ع ) هر شب هزار ركعت نماز مىخواند ( مراد از هزار ركعت ، اشتغال مداوم تا صبح است ) و از بس غرق لذّت مىشد ، خستگى پيدا نمىكرد .\r\n\r\n\r\n","description":"","footnote":"\r\n( 1 ) . مائده / 119 .\r\n( 2 ) . قال رسول اللَّه صلى الله عليه وآله : جعل قرة عينى فى الصلاة ( كافى ، ج 5 ، ص 321 ، ح 7 ) .\r\n","page_name":" 54 ","page_number":54},
  {"content":"\r\n\r\nرسول خدا ( ص ) از كثرت نماز و نافله پاهايش ورم مىكرد و احساس درد نمىكرد ، همچنين حضرت زهرا ( س ) از كثرت نماز پاهايش متورّم شده ، چنان غرق لذّت نماز بود كه احساس درد نمىكرد .\r\nاين كه براى پيامبر اكرم و حضرت على و حضرت زهرا ( ع ) ظواهر دنيا لذتى نداشت و نسبت به امورى كه ديگران خود را براى بدست آوردنش به زحمت مىاندازند ، آنها بىرغبت بودند به اين خاطر بود كه آنها لذّت بالاترى را درك كرده بودند ؛ چنانچه جانبازان صحنه‌ى كربلا چنان غرق خدا بودند و در لذّت روحى مستغرق شده بودند كه هيچ احساس درد و ناراحتى از تير و نيزه و شمشير نداشتند . « 1 »\r\nج . يكى ديگر از فوائد روانى نماز ، تجسّم نماز و لذائذ آن ، در عالم برزخ است ؛ زيرا گفتار و كردار ما ، به وسيله‌ى كرام الكاتبين همه ثبت و ضبط مىگردد و اين حقيقت گرچه قبول آن در زمان سابق ، به ايمان قوى احتياج داشت و مىبايست تعبّداً قبول مىكردند ، ولى امروزه نمونه‌ى كامل آن را با امكانات صوتى - تصويرى ، مانند ضبط صوت و دوربين‌هاى فيلمبردارى كه پديد آمده مشاهده مىكنيم و قبول آن براى ما آسان شده است .\r\nاعمال و كردار ما از ما جدا نمىشود و در عالم برزخ و عوالم ديگر تجسّم پيدا مىكند و انيس و رفيق ما مىشود و چنانچه رسول خدا ( ص ) فرمود : هيچ كس در قبر تنها نيست ، زيرا عمل او مونس اوست . « 2 »\r\n\r\n\r\n","description":"","footnote":"\r\n( 1 ) . لم يمسّهم الم الحديد .\r\n( 2 ) . منازل الاخرة ، ص 42 .\r\n","page_name":" 55 ","page_number":55},
  {"content":"\r\n\r\nبهترين اعمال كه در عالم قبر و برزخ انيس انسان مىگردد ، نمازهاى اوست . شخص نمازگزار در عالم برزخ عمل او به صورت نيكو به او ملحق مىشود و از او لذت مىبرد ، و آن لذت به مراتب بالاتر از لذتى است كه شخص نمازگزار در دنيا از نماز مىبرد .\r\nهر كس هر عمل و چيزى را كه در دنيا با آن خيلى مأنوس بوده و او به آن عمل معروف بوده ، در عالم برزخ همان شىء با او محشور مىشود . و در همين راستا در اخبار حكايت شده :\r\n« من أحّب شيئاً حشره اللَّه معه » .\r\n« هر كس هر چه را دوست دارد ، در آن عالم با او حشر و نشر پيدا مىكند . »\r\nشخص نماز گزار كه به نماز علاقه داشته ، در آن عالم از منظره‌ى نماز لذّت مىبرد و حشر او با نماز است .\r\nاعمال بد هم در دنيا موجب عذاب روانى مىگردد و تا موقعى كه بدى ، طبيعت ثانوى او نشده به مكافات وجدانى مبتلا مىگردد « 1 » و به همين ترتيب روح او نيز در عالم برزخ معذّب است .\r\n\r\n\r\n","description":"","footnote":"\r\n( 1 ) . حكايت دزدى « ژان ژاك روسو » ، و مكافات وجدانى او ، و نيز درباره‌ى « فرانسيس بيكن » و خبث طينت او ، و نيز داستان آن كسى كه چقدر به او محبّت كرد ، پس از اقتدار ، او را هجو و در مقام قتل او برآمد .\r\nو حكايت آن افسر امريكائى كه با بمب اتمى كه در هيروشيما انداخت و 150 هزار نفر را كشت ، در اثر تازيانه‌ى وجدان ، با اينكه مدال گرفت و تشويق و ترفيع شد ، ولى در آخر ديوانه شد و از بين رفت . ( ر . ك : تحوّلات اجتماعى ) .\r\n","page_name":" 56 ","page_number":56},
  {"content":"\r\n\r\nچنانچه اشخاصى كه خوب انجام وظيفه كرده‌اند ، روح آنها شاد مىگردد و از عمل خود لذّت مىبرند .\r\nروح اشخاصى كه در « احضار روح » حاضر شده ، خبر داده‌اند از اينكه ما در اين عالم ، با همان اعمالى كه در دنيا داشتيم ، سر و كار داريم .\r\nروح گاليله را احضار كردند ، در هيئت و نجوم ، بحث‌هائى كرد نظير مشاهداتى كه به وسيله‌ى تلسكوپ نشان داد . « 1 »\r\nروح « رئيس انجمن روحى ژنو » را پس از مرگ احضار كردند و سؤالاتى نمودند و جواب‌هائى داد ، و راجع به عالم برزخ گفت : آنچه شخص در اين عالم با آن سر و كار دارد ، در اين عالم براى خودش ساخته و خلق مىكند . « 2 »\r\n\r\n\r\n","description":"","footnote":"\r\n( 1 ) . ر . ك : عالم ارواح ، طنطاوى ، ص 61 .\r\n( 2 ) . نماز و روزه ، ص 128 .\r\n","page_name":" 57 ","page_number":57},
  {"content":"\r\n\r\n\r\nدهم : لطائف و اشارات نماز\r\nاز جمله لطائف نماز اشاراتى است كه به روز قيامت دارد و ما اكتفا مىكنيم به آنچه مرحوم نراقى در « معراج السعادة » بيان فرموده :\r\nبرخى از بزرگان در بيان اسرار نماز گفته‌اند : نماز نمونه‌اى است از كيفيت حضور در عرصه‌ى قيامت ؛ كه اگر انسان متوجه آن حالات باشد ، نماز او حال و هواى جديد پيدا مىكند :\r\n- اذان اشاره به صور دوّم ، و زنده شدن مردگان است ؛\r\n- و اقامه به جاى منادى پروردگار است كه بندگان را به حضور مىطلبد ؛\r\n- و ايستادن رو به قبله ، اشاره به ايستادن در حضور حضرت حق مىباشد براى باز پرسى از اعمال و رفتار او ؛ - و چون بنده در اين حالت ابتدا شروع به تكبير و تحميد و تمجيد و ثنا و ستايش حضرت مالك الملوك مىكند ، تكبيرات و قرائت اشاره به آن است ؛\r\n- و در حال ركوع در مقام تعظيم برمىآيد و در آن وقت گويى خطاب الهى مىرسد : اى بنده تو فلان عمل را انجام داده‌اى ! و فلان معصيت را مرتكب شده‌اى ! چرا چنين و چنان كرده‌اى ؟ ! و تعظيم تو امروز چه فايده ؟ !\r\n- پس راه ذلّت و عجز و لابه و خاكسارى پيش مىگيرد و خود را به خاك مىافكند و به سجده مىرود ؛\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n- و گويى خطاب مىرسد كه سر بردار و جواب سؤال گوى و از عهده‌ى اعمال خود برآى !\r\n- آنگاه سر بر مىآورد و زبان به توبه و استغفار مىگشايد و اظهار پشيمانى مىكند ؛ « 1 »\r\n- باز گويا خطاب مىرسد : از توبه‌ى اين روز چه سود ؟ ! پس آن بيچاره دوباره خود را به زمين افكنده و به سجده مىرود و باز عجز و زارى و خاكسارى مىكند .\r\n- گويى خطاب مىرسد : كه با عصيان در دنيا ، اظهار عجز امروز چه اثرى دارد ؟ سر بر دار و جواب صحيح بياور !\r\n- آن بنده سر بر مىدارد و دست به دامن اسلام مىزند و عرض مىكند : خداوندا ! به يگانگى تو شهادت مىدهم و به رسالت پيامبر تو گواهى مىدهم ؛ و در اين هنگام صلواتى مىفرستد كه شايد به وسيله‌ى آن نجات يابد .\r\n- باز گويا خطاب مىرسد : كه اى بنده‌ى گنهكار تبه روزگار ! همين را از تو خواسته بوديم ؟ !\r\n- پس در آن وقت آن بيچاره حيران مانده ، به راست و چپ خود نظر افكند و ديده به عرصات محشر گشايد و رو به شفيع عرصه‌ى محشر و ائمّه‌ى طاهرين و بندگان صالح خدا و ملائكه‌ى مقرّبين آورد و گويد :\r\n\r\n\r\n","description":"","footnote":"\r\n( 1 ) . اشاره به آن است كه مستحب است نمازگزار بين دو سجده بگويد : « استغفر اللَّه ربى و اتوب اليه » .\r\n","page_name":" 59 ","page_number":59},
  {"content":"\r\n\r\n« السلام عليك أيّها النبى و رحمة اللَّه و بركاته - السلام علينا و على عباد اللَّه الصالحين - السلام عليكم و رحمة اللَّه و بركاته » .\r\n- آنگاه سه مرتبه دست‌ها را بلند مىكند و اشاره مىكند كه دست من را بگيريد .\r\nتمام افعال و اذكار و واجبات و مستحبات نماز ، حاوى اسرار ، رموز ولطائف است كه ذكر همه‌ى آنها موجب طولانى شدن كلام مىگردد . « 1 »\r\n من از مفصل اين نكته مجملى گفتم * تو خود حديث مفصّل بخوان از اين مجمل \r\nدر كتاب « اسرار الصلاة » « 2 » روايتى نقل شده كه ترجمه‌ى آن همين بيانات صاحب « معراج السعادة » مىباشد .\r\nيادآورى :\r\nنماز مايه‌ى روشنى قلب و افزايش يقين است ، و هيچ موقع مؤمن هر چه قدر هم كامل گردد از نماز بىنياز نمىشود و مقام عبد به واسطه‌ى نماز بالاتر مىرود .\r\nاز اين رو اميرالمؤمنين على ( ع ) سر سلسله‌ى اهل يقين تا ساعت آخر عمر ، به نماز علاقه داشت و در نماز جان داد ؛ و امام حسين ( ع ) در حال سجده\r\n\r\n\r\n","description":"","footnote":"\r\n( 1 ) . در مباحث آينده اين كتاب برخى اسرار افعال نماز مىآيد ، و در جلد اول كتاب برخى مطالب اسرار طهارت گذشت .\r\n( 2 ) . أسرار الصلاة ، ص 279 .\r\n","page_name":" 60 ","page_number":60},
  {"content":"\r\n\r\n( شايد سجده‌ى نماز عصر بوده ) در روز عاشورا ، در وقت فضيلت نماز عصر ( 2 ساعت و 48 دقيقه به غروب روز عاشورا مانده ) در حال خشوع و خضوع و توجّه به مبدأ ، سر به راه خدا داد .\r\nچقدر عجيب است عقيده‌ى برخى صوفيه كه گويند : پس از وصول به يقين ، از نماز بىنياز مىباشيم و آيه « واعبد ربّك حتّى يأتيك اليقين » را دستمايه‌ى خود قرار داده‌اند . « 1 »\r\nو حال آن كه مراد از يقين در آيه‌ى شريفه ، مرگ است .\r\n\r\n\r\n","description":"","footnote":"\r\n( 1 ) . حجر / 99 . « و پروردگارت را عبادت كن تا يقين [ / مرگ 
  ] تو فرا رسد ! »\r\n","page_name":" 61 ","page_number":61},
  {"content":"\r\n\r\n\r\nيازدهم : فلسفه‌ى اخلاقى نماز\r\n« اخلاق » از نظر بزرگان : ايجاد ملكاتى است در نفس انسانى ، كه شخص را به كارهاى نيك ترغيب و از كارهاى بد باز مىدارد .\r\nاكسير اعظم و فرمول تامّ اين معنا ، « نماز » است ؛ نمازى كه تمام شرايط صحت آن رعايت شود ، زيرا نماز نهى كننده‌ى از فحشاء و منكرات و امر كننده‌ى به معروف و نيكىها مىباشد .\r\nنماز است كه به ما درس حفظ امانت و عدم تجاوز و ترك خيانت را مىآموزد ، و احترام مال غير را به ما خاطر نشان مىسازد .\r\nنماز است كه تواضع و فروتنى و مساوات و برادرى و برابرى به ما ياد مىدهد ، و ريشه‌ى تكبّر و خودپسندى و فخر به امور ماّدى و نژادپرستى را از بين مىبرد .\r\nزيرا اسلام همه را برادر و برابر خوانده و در صفوف نماز محلّ بالاترى براى طبقه‌ى ممتاز تعيين نشده است .\r\nآن ثروتمندى كه به شخصيت خود اعتماد دارد ، و هواهاى شيطانى نظر او را جلب كرده و تصوّر مىكند به واسطه‌ى مال يا جاه بر ديگران برترى دارد ، هنگامى كه خود را با فقرا و ضعفا در يك رديف مشاهده مىكند و مىبيند همه‌ى مسلمين در صف واحد در نماز جماعت شركت مىنمايند ، آن حسّ\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nشيطانى ضعيف مىشود و شعله‌ى آتش تكبر به سردى و خاموشى مىگرايد و به جاى آن ، حسّ برادرى و مساوات و مواسات جايگزين مىشود .\r\nو همچنين آن فقيرى كه در اثر فقر ، عقده‌ى حقارت او را مىآزارد و خود را از دايره‌ى انسانيت دور مىشمارد و براى وجود خود احترامى قائل نيست ، وقتى در هر روز چندين مرتبه بدون كوچك‌ترين امتيازى با اغنيا و ثروتمندان و افرادى كه صاحب شهرت و مقامى هستند در صف واحد قرار گرفت ، كم‌كم براى خود شخصيت قائل مىشود و خود را در رديف ديگران بدون امتياز مىبيند و از طرفى دست به تملق و چاپلوسى آن‌ها نمىزند و در نتيجه از حقارت نفس مصونيت پيدا مىكند .\r\nايجاد چنين حالتى موجب مىشود :\r\nاوّلًا در شدائد و مصائب ، بردبار و شكيبا شود و ناسپاسى و كفران را دور بريزد .\r\nثانياً با اعتماد به نفس ، ديگر گرد تملق و چاپلوسى نمىگردد .\r\nثالثاً چون دانست با اغنيا و ثروتمندان فرقى در خلقت ندارد ، در مقام فعاليت بر مىآيد واعتماد به نفس پيدا مىكند .\r\nآرى به وسيله‌ى نماز حسّ نوع دوستى و ديگر نوازى تقويت مىشود ، غنى و فقير در صف واحد از حال هم با خبر مىشوند .\r\nكم‌كم تعاون اجتماعى و جاذبه‌ى مساوات و مواسات اسلامى دامنگير او شده ، همانطور كه در نماز با زبان ، خيرخواه ديگران و موظف به دعا و نيايش\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو طلب خير وسعادت براى خود و ديگران است ، در عمل هم در اثر تكرار و حصول ملكه در مقام تعاون و همكارى و نوع دوستى بر مىآيد .\r\nقرار گرفتن غنى و قوى در كنار فقير و ضعيف ، سبب شكستن كبر و منيت او شده ، تواضع شعار او مىشود و مىبيند كه همه‌ى امور به دست خدا و اراده‌ى اوست ، و همه از خدا استعانت مىجويند «\r\nايّاك نعبد و ايّاك نستعين\r\n» ؛ اين دو جمله سبب حصول توكّل به خدا و قطع شدن اميد از غير خدا مىشود .\r\nخلاصه آن كه با تكرار نماز در هر روز ، پنج مرتبه ، به تدريج اين صفات حميده در شخص نمازگزار رسوخ پيدا مىكند و آن اخلاق ذميمه و صفات حيوانى ريشه كن خواهد شد .\r\nناگفته نماند كه بعضى اشخاص نماز مىخوانند و صفات حميده‌ى آنها ناچيز و صفات رذيله‌ى آنها زياد است ، و از تعدّى و تجاوز به مال مردم خوددارى نمىكنند و آثار نماز در وجود آنها پيدا نمىشود !\r\nعلّت اصلىاش اين است كه نماز آنها « صورت » نماز است نه « حقيقت » نماز ، شرايط و آداب و سنن نماز را ترك نموده و چه بسا از روى ريا نماز مىخوانند و نماز عادت آنها شده ، نماز آنها روح و حقيقت ندارد ، اين نماز مثل گردو و بادامى است كه مغز نداشته باشد .\r\nاز اين رو رسول خدا ( ص ) نماز بودن بسيارى از نمازها را به كلّى نفى كرده و مىفرمايد :\r\n1 . لا صلاة إلّا بحضور القلب ؛ « 1 » ( نماز بدون حضور قلب ، نماز نيست ) .\r\n\r\n\r\n","description":"","footnote":"\r\n( 1 ) . اربعين شيخ بهائى ، حديث 37 .\r\n","page_name":" 64 ","page_number":64},
  {"content":"\r\n\r\n2 . لا صلاة إلّا بفاتحة الكتاب ؛ « 1 » ( نماز بدون سوره‌ى حمد ، نماز نيست ) .\r\n3 . لا صلاة إلّا باذان و اقامة ؛ « 2 » ( نماز بدون اذان و اقامه ، نماز نيست ) .\r\n4 . لا صلاة لمن لا يتمّ ركوعها و سجودها ؛ « 3 » ( نماز بدون ركوع و سجود كامل نماز نيست ) .\r\n5 . لا صلاة لجار المسجد إلّا في المسجد ؛ « 4 » ( نماز براى همسايه‌ى مسجد در غير مسجد نماز نيست ) .\r\n6 . و امام صادق ( ع ) مىفرمايند :\r\n« لا تنظروا إلى طول ركوع الرجل و سجوده فانّ ذلك شيء اعتاده فلو تركه استوحش لذلك و لكن انظروا إلى صدق حديثه و اداء أمانته » . « 5 »\r\nپاكيزگى قرائت و مراقبت در اوّل وقت و استعمال بوى خوش و داشتن انگشتر و امثال اينها مقياس عدالت و خوبى و انسانيت شخص نيست .\r\nبلكه مقياس خوبى و بدى ، دو چيز است : درستى در كردار ( امانت ) ، و راستى در گفتار ( صدق ) ، كه به اين دو امر خوبى اشخاص ثابت مىشود ، و به وسيله‌ى جنايت و دروغ ، بدى افراد معلوم مىگردد .\r\n\r\n\r\n","description":"","footnote":"\r\n( 1 ) . مستدرك الوسائل ، ج 4 ، ص 158 ، ح 5 .\r\n( 2 ) . علل الشرايع ، ج 2 ، ص 329 .\r\n( 3 ) . مستدرك الوسائل ، ج 3 ، ص 36 ، ح 17 .\r\n( 4 ) . كشف الخفاء ، ج 2 ، ص 294 .\r\n( 5 ) . كافى ، ج 2 ، ص 105 ( به طول ركوع و سجود فرد نگاه نكنيد ، زيرا بدان عادت كرده و اگر آن را وانهد بهراسد ، ولى نگاه كنيد به راستگوئى و امانت‌دارى او ) .\r\n","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nفصل دوم : در پيشگاه معبود\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nاول : اجزاء و شرايط نماز\r\n\r\nشرايط نماز\r\nدر زبان شريعت و فقها به مقدّمات نماز ، شرائط نماز اطلاق مىشود و آنها شش چيز است :\r\n\r\n1 و 2 . طهارت از حدث و خبث\r\nدر جلد اوّل كتاب بحث از فلسفه‌ى طهارت از حدث و خبث گذشت و اين كه ظاهر ، عنوان و معرِّف باطن است . و به تعبير ديگر طهارت بدن و لباس اشاره است به طهارت قلب و نفس از گناه و رذائل اخلاقى .\r\nو شستن دست و صورت در وضو اشاره به اعراض از امور مادّى و توجّه به امور معنوى مىباشد ؛ و غسل جنابت اشاره به اين است كه چون همه‌ى بدن غرق در ماديت شده « 1 » از اين رو بايد همه‌ى بدن شسته شود و خود را بعد از غرق در لذّات مادّى ، به ساحل معنويات برساند .\r\n\r\n\r\n","description":"","footnote":"\r\n( 1 ) . « تحت كلّ شعرة جنابة » ؛ « جنابت زير هر مويى وجود دارد . » مستدرك ، ج 1 ، ص 479 .\r\n","page_name":" 69 ","page_number":69},
  {"content":"\r\n\r\n\r\n3 . تشخيص قبله\r\nتوجّه به سمت قبله در حال نماز ، اشاره به اين است كه به همان نحو كه بدن مادّى را رو به قبله‌ى ظاهرى ( خانه‌ى خدا ) وا مىداريم ، قلب و نفس ناطقه را متوجّه صاحب‌خانه‌اى كه از مادّه و مادّيات مبرّا است بنماييم .\r\n حاجى به ره كعبه و من طالب ديدار * او خانه همى جويد و من صاحب خانه \r\nشناختن قبله سبب جهت يا بى است . « 1 »\r\n\r\n4 . وقت شناختن و نمازگزارى در وقت آن\r\nفلسفه‌ى آن توجّه دادن انسان است به اينكه در امر معاش و معاد بايد وقت شناسى را شعار خود گرداند و عمر گرانمايه را به بطالت نگذراند ، چنانچه على ( ع ) فرمود :\r\n ما فات مضى و ما سيأتيك فأين * قم فاغتنم الفرصة بين العدمين « 2 » \r\n\r\n\r\n","description":"","footnote":"\r\n( 1 ) . چون اسلام دين فطرى است ، بدون قطب نما با وسائل طبيعى مانند آفتاب و ستاره و امور طبيعى ، وقت و قبله تشخيص داده مىشود .\r\nهمانطور كه قطب نما را از هر طرف بگردانيم ، عقربك رو به نقطه‌ى جنوب مىايستد ، قلب مومن نيز بايد چنين باشد يعنى هر چه انسان در مادّيات فرو رود ، باز قلب مؤمن گردش كرده رو به خدا مىنمايد .\r\n( 2 ) . آن زمانى كه از دست رفت كه گذشت ، و زمانى كه در آينده مىآيد ، كه الان نيست ، به پاخيز و فرصت بين گذشته و آينده ( يعنى حال ) را درياب و غنيمت شمار !\r\n","page_name":" 70 ","page_number":70},
  {"content":"\r\n\r\nو هر كس بايد هر روزى كه از عمر او مىگذرد در مقابل ، عمل صالح وعلم ومعرفت اضافه كند كه حضرت على ( ع ) مىفرمايند : «\r\nمن استوى يوماه فهو مغبون\r\n» ؛ « 1 » هر كس دو روز او مساوى باشد زيان كرده است .\r\n\r\n5 . سحر خيزى و مذمّت خواب بين الطلوعين\r\nسحر خيزى و بيدار شدن اوّل صبح و وضو گرفتن و رو به خدا ايستادن علاوه بر اين كه سعادت اخروى را تأمين مىكند ، شخص را براى فعّاليت و كوشش در امر معاش و كارهاى دنيوى نيز مهيا مىكند ؛ و بالعكس خواب صبح ، باعث عقب افتادن كار معاش و معاد هر دو مىشود .\r\nحكايت شده : « بين الطلوعين از ساعات بهشت است و نه از شب است و نه از روز » ، بنابراين زود از خواب برخواستن و از هواى آن زمان استفاده روحى و جسمى كردن كارى نيكوست كه نيازى به توضيح ندارد .\r\nدر مورد لطافت هواى بين الطلوعين و فوائد استنشاق آن ، بعضى از دانشمندان جريان نامرئى اتر ( اثير ) را مؤثّر در لطافت هوا مىدانند و موجب سلامتى بدن و نشاط روحى و آمادگى براى كارهاى دنيوى و در نتيجه سبب طول عمر مىگردد .\r\nبه تجربه رسيده است حيواناتى كه در بين الطلوعين بيدار هستند مثل كلاغ ، عمرى طولانى دارند ، « 2 » و آنها كه مثل سگ در بين الطلوعين مىخوابند ، عمر آنها كوتاه و به پيرى زودرس مبتلا مىشوند .\r\n\r\n\r\n","description":"","footnote":"\r\n( 1 ) . أمالى ، ص 766 ، ح 4 .\r\n( 2 ) . در حديث از امام صادق‌عليه السلام حكايت شده : از كلاغ سه چيز ياد گيريد : نزديكى كردن در پنهانى ، حذر از دشمن ، وبيدارى صبح جهت طلب رزق . ( بحارالانوار ، ج 64 ، ص 262 ) .\r\n","page_name":" 71 ","page_number":71},
  {"content":"\r\n\r\nاز اينجا حكمت فرمايش امام دوازدهم - أرواحنا فداه - معلوم مىشود كه فرمودند : ملعون است ملعون است آن كس كه نماز صبح را به تأخير اندازد تا ستاره‌ها پنهان شود ؛ ملعون است ملعون ، آن كس كه نماز مغرب را به تأخير اندازد تا ستاره‌ها ظاهر شود . « 1 »\r\nتكرار ملعون بودن ( يعنى دور بودن از رحمت و فيض الهى ) براى اين است كه از رحمت دنيا و آخرت خود را دور كرده است .\r\nسعدى گويد :\r\n دوش مرغى به صبح مىناليد * عقل و حزمم ببرد و طاقت و هوش\r\nيكى از دوستان مخلص را * چونكه آواز من رسيد به گوش\r\nگفت : باور نداشتم كه تو را * بانگ مرغى چنين كند مدهوش\r\nگفتم : اين شرط آدميت نيست * مرغ تسبيح خوان و من خاموش \r\n\r\n6 . شايسته بودن مكان نماز\r\nبه اين معنا كه غصبى و ناهموار نباشد و همين‌طور ديگر شرائط مكان نمازگزار . و اين اشاره است به اين كه نمازگزار در چنان مكانى قرار دارد كه فوق مادّيات است ، لذا به « معراج » تعبير شده است .\r\nچنانچه رسول خدا ( ص ) به كرات عالم و الا سفر آسمانى فرمود تا به مقام قرب معنوى رسيد ، نمازگزار هم در حال نماز ، سير صعودى الى اللَّه دارد ، و از\r\n\r\n\r\n","description":"","footnote":"\r\n( 1 ) . بحارالانوار ، ج 52 ، ص 15 .\r\n","page_name":" 72 ","page_number":72},
  {"content":"\r\n\r\nكرات جسمانى به سوى كرات نورانى و معنوى عروج مىكند و همين است معناى : «\r\nالصلاة معراج المؤمن\r\n» . \r\nاركان نماز و اجزاء واجب آن\r\nنماز داراى اجزاء واجب و مستحب است « 1 » و بزرگان علما نماز را به انسان تشبيه كرده‌اند كه داراى اعضاى سه گانه مىباشد :\r\n1 . اعضاى رئيسه : مثل مغز و مراكز اعصاب و قلب و ريه كه هر كدام از ضروريات حياتى انسان و حيوان است و با نبودن آنها نمىتواند زندگى نمايد ، از اين رو اعضاى رئيسه در خواب و بيدارى به طور اتوماتيك كار مىكنند . و حيات غريزى ما را تأمين مىكنند .\r\nبه عقيده‌ى متقدمين از اهل تشريح و طبّ ، اجزاء رئيسه‌ى بدن را سه چيز مىدانستند : « مغز » كه مركز روح انسانى و مركز حس و حركت است ؛ « قلب » كه مركز روح حيوانى است ؛ و « كبد » كه مركز نفس نباتى است .\r\nولى پيشرفت علم سبب شد كه اعضاى رئيسه را بيشتر بدانند : قلب ، ريه ، كبد ، كليه . و « مغز » تنها محل « روح انسانى » نيست ، بلكه روح بزرگ انسانى ، در تمام بدن جا دارد و نسبت او به همه‌ى بدن يكسان است و به طور غير معمولى به بدن تعلق دارد ، چنانچه در محل خود ذكر خواهد شد .\r\n\r\n\r\n","description":"","footnote":"\r\n( 1 ) . شهيد اول رساله‌اى به نام « الفيه » در واجبات نماز نوشته است كه هزار واجب را ذكر كرده است و رساله‌اى نيز در مستحبات نماز نوشته است به نام « نفليه » كه سه هزار حكم غير واجب را ثبت كرده است . و شايد اين جمع‌آورى از روى رواياتى است كه مىگويد : نماز داراى چهار هزار باب يا چهار هزار حدود است ( ر . ك : اسرار الصلاة ) .\r\n","page_name":" 73 ","page_number":73},
  {"content":"\r\n\r\n« قلب » نيز محل روح حيوانى نيست بلكه تصفيه‌خانه‌ى خون بدن است و مركز حيات است و اول عضوى است كه در انسان ، در رحم مادر به حركت مىافتد ، و آخر عضوى است كه موقع مردن از حركت مىايستد .\r\nاهميت « ريه » هم كمتر از « قلب » نيست بلكه اهميت آن بيشتر است و حيات انسان و حيوان بدان نسبت مستقيم دارد ، روح حيوانى كه حرارت غريزيه است در ريه به وجود مىآيد كه با اكسيژن هوا و خون تركيب مىشود و حرارت 37 درجه توليد مىگردد .\r\n« كليه‌ها » نيز در اهميت ، شايان تقدير است زيرا سموم بدن را از خون گرفته به خارج دفع مىكنند ، در صورت اختلال بدن در معرض خطر مرگ واقع مىشود .\r\n« كبد » مركز كيلوس و به وجود آمدن اخلاط اربعه نيست ، بلكه كبد غدّه‌ى بزرگى است كه مايع صفرا ترشح مىنمايد .\r\n2 . اعضاى مرئوسه : مثل چشم ، گوش ، دست ، پا ، زبان ، لب و دندان و غيره كه هر كدام در محل خودش كمال لزوم را دارد و احتياج به آنها داريم و با نبودن آنها نيازمندىهاى حياتى ما تأمين نمىشود .\r\nامّا حيات و زندگى ما منوط به بودن هيچ كدام نيست و چنانچه شخص اجزاء نامبرده را نداشته باشد ، مثل نابينا و كر و بى دست و پا ، ممكن است سال‌ها زندگى نمايد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n3 . اعضاى مزيّنه : مثل ابرو و مژگان و محاسن و موى سر ، كه اين اعضاء براى جمال و حسن ظاهرى و زينت انسانى كمال ضرورت را دارد ، امّا براى اعمال زندگى و احتياجات آن ضرورى نيستند .\r\nنماز هم داراى همين سه قسم اجزاء است كه فقها تعبير مىكنند به :\r\n1 . اركان نماز كه عبارتند از : ركوع ، سجود ، تكبيرة الاحرام و قيام و نيت .\r\n2 . واجبات غير ركنى مثل : حمد و سوره و ذكر و طمأنينه .\r\n3 . اجزاء مستحب نماز مثل : قنوت و ذكرهاى مستحبى و غيره .\r\nدر زمان‌هاى قديم يكى از هداياى مهم و قابل توجه ، دادن كنيز بود ؛ « 1 » و كنيزى را اهدا مىكردند كه نقص بدنى نداشته باشد و حتى زيبايى صورت داشته باشد و همچنين همراه با زينت‌هاى شايسته اهدا مىكردند .\r\nشخص نمازگزار هم نمازش هديه است كه براى حضرت حق ارسال مىدارد ، بايد سعى كند واجبات و اعضاى رئيسه و مرئوسه آن تامّ و تمام باشد ، حتّى از اجزاء مستحبى كه زينت آن است برخوردار باشد كه مورد پسند واقع شود .\r\nچه بسيار نمازهايى را افراد اهدا مىكنند كه سر ندارد ، پا ندارد يا لباس ندارد ، برهنه است يا چشم ندارد و نابينا است !\r\n\r\n\r\n","description":"","footnote":"\r\n( 1 ) . چنانچه پادشاه مصر ماريه‌ى قبطيه را به رسول خدا اهداء كرد .\r\n","page_name":" 75 ","page_number":75},
  {"content":"\r\n\r\n\r\nدوم : فلسفه‌ى نيت\r\nروح نماز ، بلكه همه‌ى عبادات واجب و مستحب ، در نيت است و مراد از نيت عبادات ، قصد قلبى و توجه همراه با قربت و خلوص است . و مراد از قرب ، قرب معنوى است نه قرب مكانى .\r\n به در خداى قربى طلب اى ضعيف همت * كه نماند اين تقرب كه به پادشاه دارى \r\nو مراد از خلوص آن است كه غير از رضايت و قرب به خداوند هدفى ديگر نداشته باشد ، يعنى عمل او از نمايش به مخلوق و نفع مادى دور ، و همچنين از پيرايه‌هاى غير ربانى هم به دور باشد .\r\nچنانچه در كافى روايتى را از امام صادق ( ع ) در تفسير آيه‌ى شريفه‌ى : « الذى خلق الموت و الحياة ليبلوكم أيّكم أحسن عملا » « 1 » نقل مىكند كه فرمود :\r\n« ليس يعنى أكثركم عملًا و لكن اصوبكم عملًا ، و انّما الاصابة خشية اللَّه و النية الصادقة ، ثمّ قال : العمل الخالص الذي لا يريد ان يمدحك عليه أحد إلّا اللَّه عزّوجلّ والنيّة أفضل من العمل » ؛ « 2 »\r\n« مراد پروردگار از\r\n\r\n\r\n","description":"","footnote":"\r\n( 1 ) . ملك / 2 « آن كس كه مرگ و حيات را آفريد تا شما را بيازمايد كه كدام يك از شما بهتر عمل مىكنيد . »\r\n( 2 ) . اربعين شيخ بهائى ، حديث 37 .\r\n","page_name":" 76 ","page_number":76},
  {"content":"\r\n\r\n« أحسن عملًا » اين نيست كه خدا شما را به « عمل بيشتر » آزمايش مىكند ، بلكه مراد آن است كه شما را به « عمل درست‌تر » امتحان مىكند ؛ و درست عمل كردن تنها ترس از خدا و نيت صادقانه است .\r\nسپس فرمود : عمل خالص آن است كه انتظار نداشته باشى هيچ كس غير از خدا تو را بستايد ، و همانا نيت ، برتر از عمل است . »\r\nدر اين روايت عمل خالص را عملى معرفى كرده است كه فقط براى خدا باشد و به قصد مدح و تعريف مردم نباشد ، و بالاترين درجه‌ى خلوص نيت آن است كه به قصد ثواب و طمع بهشت و ترس از جهنم و نجات از عذاب اليم و شكر نعمت‌ها و استجابت دعا و امثال اينها نباشد .\r\nچنانچه على ( ع ) عرضه مىدارد :\r\n« ما عبدتك خوفاً من نارك ولا طمعاً في جنّتك لكن وجدتك أهلًا للعبادة فعبدتك » ؛ « 1 »\r\n« ( پروردگارا ) ترا به خاطر ترس از آتشت و براى طمع در بهشتت پرستش نمىكنم ، بلكه تو را شايسته‌ى عبادت يافته‌ام ، و بدين جهت تو را عبادت مىكنم ! »\r\nاختلاف است بين فقها در صحّت عمل به نيت يكى از مقاصد فوق ، و مشهور است كه عمل با يكى از اين مقاصد صحيح است .\r\nچنانچه از آيات متعدد مثل : « وادعوه خوفاً و طمعاً » ؛ « 2 » « و او را با بيم و اميد بخوانيد ! »\r\n\r\n\r\n","description":"","footnote":"\r\n( 1 ) . بحارالانوار ، ج 67 ، ص 186 .\r\n( 2 ) . أعراف / 56 .\r\n","page_name":" 77 ","page_number":77},
  {"content":"\r\n\r\nو « كانوا يسارعون في الخيرات و يدعوننا رغباً و رهباً » ؛ « 1 » « و در حال بيم و اميد ما را مىخوانند . »\r\n« وافعلوا الخير لعلّكم تفلحون » ؛ « 2 » « و كار نيك انجام دهيد ، شايد رستگار شويد ! »\r\nصحت عمل تلويحاً يا تصريحاً معلوم مىگردد .\r\nو كلينى از امام صادق ( ع ) روايت مىكند :\r\n« العباد ثلاثة : قوم عبدواللَّه - عزّوجلّ - خوفاً من العقاب فتلك عبادة العبيد ، و قوم عبدواللَّه - تبارك و تعالى - طلباً للثواب فتلك عبادة الاجراء ، و قوم عبدواللَّه - عزّوجلّ - حبّاً له فتلك عبادة الاحرار و هى أفضل العبادة\r\n» . « 3 »\r\n« بندگان خدا سه دسته‌اند : گروهى خدا را به خاطر ترس از عقاب پرستش مىكنند ، كه اين عبادت بردگان است ؛ و گروهى براى بدست آوردن ثواب ، خدا را پرستش مىكنند و اين عبادت مزدوران است ؛ و گروهى خدا را پرستش مىكنند به جهت اين كه او را دوست مىدارند ، پس اين عبادت آزادگان است و اين بهترين عبادت است . »\r\nاز اين حديث صحت عبادت هر سه گروه به دست مىآيد ، چنانچه در رساله‌هاى عمليه‌ى فقهاى اماميه ، به صحّت عمل آنها تصريح شده است .\r\n\r\n\r\n","description":"","footnote":"\r\n( 1 ) . أنبياء / 90 .\r\n( 2 ) . حج / 77 .\r\n( 3 ) . اربعين شيخ بهائى ، حديث 37 .\r\n","page_name":" 78 ","page_number":78},
  {"content":"\r\n\r\nامّا اگر عبادت براى نشان دادن به مردم باشد و يا منتظر باشد كه از او تعريف كنند ، بدون اختلاف باطل است ، بلكه چنين عملى اگر چه به صورت ، عبادت است ، ولى آن را از گناهان بزرگ شمرده‌اند .\r\nامّا پيرايه‌هاى ديگر كه غير ريا باشد مثل « عتق رقبه » كه براى رضاى خدا و ضمناً خلاصى از نفقه‌ى او باشد ، يا وضو براى خدا و در ضمن براى خنك شدن باشد ، يا روزه براى رضاى خدا و همچنين براى پرهيز از طعام باشد ، در مباحث فقهى بيان كرده‌ام كه اين نوع قصدها اگر غرض اصلى باشد ، و قربت به عنوان يك امر تبعى و جانبى باشد باطل كننده‌ى عمل است و اگر برعكس باشد ، عمل صحيح است . و فتواى فقها هم بر همين محور دور مىزند .\r\nهر عبادتى كه از ريا دور تر باشد ، محبوب‌تر و بيشتر مورد قبول درگاه حقّ واقع خواهد شد . از اين رو در اخبار وارد شده كه صدقه‌ى پنهانى افضل است از آشكار ، زيرا در صدقه‌ى پنهانى ريا و نمايش نيست .\r\nذكر پنهانى نيز افضل است از آشكار ، و دعاى پنهانى ، افضل است از دعاى آشكار ، و نمازهاى نافله را در خانه و پنهانى خواندن ، افضل است از مساجد ، معلوم است كه وجه اشتراك و علة العلل موارد مذكور فقط دورى از ريا و ممحض بودن براى خدا است .\r\n از علىآموز اخلاص عمل * شير حق را دان منزّه از دغل\r\nشير حقم من نيم شير هوا * فعل من بر دين من باشد گواه\r\nما همه شيران ولى شير علم * حمله‌مان از باد باشد دم بدم \r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاهميت نيت پاك و خالص در عبادات در آيات و اخبار بسيار وارد شده ، نظير آيه كريمه‌ى : « و ما أمروا إلّا ليعبدوا اللَّه مخلصين له الدين » ؛ « 1 » « و به آنها دستورى داده نشده بود ، جز اين كه خدا را بپرستند در حالى كه دين خود را براى او خالص كنند . »\r\nو همچنين احاديث : «\r\nإنّما الأعمال بالنيّات\r\n» ؛ « ولكلّ امرىء ما نوى\r\n» ؛ و «\r\nنيّة المؤمن خير من عمله » . « 2 »\r\nدر « نيت » علاوه بر قصد قلبى دو امر « واجب » و دو امر مستحب لازم است : دو امر واجب « قربت » و « خلوص » است ؛ چنانچه صحيحه‌ى زراره در وسائل به اين مطلب صراحت دارد :\r\n« عن ابي جعفر ( ع ) : لو انّ عبداً عمل عملًا يطلب به وجه اللَّه و الدار الآخرة و أدخل فيه رضا أحد من النّاس كان مشركا » . « 3 »\r\nاگر بنده عملى انجام دهد و بخواهد به واسطه‌ى آن رضاى خدا و سراى آخرت را به دست آورد ؛ و در آن ، خشنودى يكى از مردم را نيز داخل كرد ، مشرك است .\r\nو امّا دو امر مستحب در نيت نماز : يكى « توجّه و حضور قلب » است ، و ديگرى « خضوع و خشوع » در نماز است كه توضيح آن به شرح زير است :\r\n\r\n\r\n","description":"","footnote":"\r\n( 1 ) . بينه / 5 .\r\n( 2 ) . اربعين شيخ بهائى ، حديث 37 .\r\n( 3 ) . وسائل الشيعة ، ج 1 ، ص 67 .\r\n","page_name":" 80 ","page_number":80},
  {"content":"\r\n\r\n\r\n1 . توجّه و حضور قلب\r\nاز پيامبر اكرم ( ص ) حكايت شده : «\r\nلا صلاة الّا بحضور القلب » ، « 1 »\r\nنمازى كه با توجّه قلب نباشد ، از درجه‌ى اعتبار ساقط است ؛ هر چه در نماز حضور قلب باشد به همان اندازه قبول گردد اگر چه يا يا نماز باشد .\r\nاز حضرت باقر ( ع ) روايت شده كه فرمود : از نماز بنده بالا برده نمىشود مگر آن چه را دل با آن داشته ، نيم آن يا ربع آن يا خمس آن .\r\nو از ائمّه اطهار ( ع ) حكايت شده : هر كس دو ركعت نماز با توجّه بگزارد ، و در حالِ نماز به امور دنيايى متوجّه نشود ، بعد از نماز ، تمام گناهانش آمرزيده مىشود .\r\nباز هم در خبر آمده : نماز معراج مؤمن است . و البتّه آن نمازى كه روح مؤمن را به آسمان ببرد .\r\nنماز با توجّه ، نمازى است كه در موقع اداى آن روح از علائق مادّى بر كنار است و در عوالم و الا سير مىكند .\r\nبهترين نمونه‌ى توجّه در نماز را پيشوايان دين به ما داده‌اند و اگر چه مشكل است ما به آن درجه برسيم ، امّا بايد بكوشيم كه لااقل افكار دنيوى را در موقع نماز كنار بگذاريم و « فرايند توجّه » را كم‌كم تمرين كنيم تا براى ما ملكه شود .\r\n\r\n\r\n","description":"","footnote":"\r\n( 1 ) . اربعين شيخ بهايى ، حديث 37 .\r\n","page_name":" 81 ","page_number":81},
  {"content":"\r\n\r\nحضرت اميرالمؤمنين على ( ع ) بارها در موقع نماز به حالت بيهوشى مىافتاد . چنانچه حديث خارج كردن تير از پاى مجروح آن حضرت در حال نماز ، بدون اين كه متوجّه گردد ، مشهور است .\r\nحضرت على بن الحسين ( ع ) روزى در حال نماز بود ، كه فرزندش در مقابل چشم وى در چاه افتاد و او متوجّه نشد .\r\nاحاديث و اخبارى كه درباره‌ى « توجّه و حضور قلب » ذكر شد ، براى معرفى اهميت آن كافى است .\r\nنكته :\r\nآيا تاكنون دقت كرده‌ايد كه چگونه آفتاب به وسيله‌ى ذرّه‌بين كاغذ را مىسوزاند ؟ چرا همان آفتاب بدون ذرّه‌بين كاغذ را نمىسوزاند ؟ ذرّه‌بين در اين مورد چه مىكند ؟\r\nذرّه‌بين ، نورى را كه بر سطحش تابيده جمع آورى مىكند و در يك نقطه خارج از خود كه « كانون » مىنامند ، متمركز مىسازد ، اين نقطه همه‌ى خواصّ اشعه‌اى كه بر سطح بزرگ ذرّه‌بين تابيده شامل است و حرارت آن نيز برابر است با حرارت تمام سطح ذره بين .\r\nنمازگزار نيز وقتى با حضور قلب فكر خود را متمركز سازد همان عمل ذرّه‌بين در فكر او انجام مىشود و چون اين حالت در وى پيدا شد ، براى درك فيض خداوند آماده مىشود . مانند ذرّه‌بين كه آفتاب را متمركز مىكند .\r\nچنانچه گفتيم : نورِ فيض و رحمت الهى در همه جا هست فقط ما بايد خود را قابل دريافت آن نور سازيم تا سوز عشق الهى وجود ما را فرا گيرد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمثالى ديگر : عدسى دوربين عكاسى نور پراكنده را از شىء مورد نظر خود گرفته و در يك نقطه ( / كانون ) متمركز مىسازد ، بعد همان نور را با سير متفاوت اشعه ، روى شيشه‌ى عكاسى مىفرستد تا بر آن چاپ شود . ما هم اگر نور فيض وجود حق را در حال نماز به طور متمركز دريافت كنيم مىتوانيم عكسى از رخ يار در وجود خود به چاپ برسانيم و رنگ و بوى او را پيدا كنيم . « 1 »\r\n\r\n2 . فروتنى : ( خضوع و خشوع ) « 2 »\r\n« خضوع » در نماز عبارت است از حالت توجّه تامّ و تذلّل عبد نسبت به مولاى خود كه باعث ظهور عظمت و هيبت معبود در قلب نمازگزار مىشود به طورى كه حالت خوف و رجاء و اميد و پوزش و بازگشت در او حاصل گردد .\r\n« خشوع » عبارت است از اظهار ادب در ظاهر . كه اين ادب در پيشگاه با عظمت حضرت حق در اعضاء و جوارح ظاهر مىشود ؛ همانطور كه خضوع مربوط به جوانح ( امور قلبى ) است . كه هر دو در نهايت ادب و وقار و طمأنينه تجلى مىكنند .\r\nخداوند در سوره‌ى مؤمنون فرموده :\r\n\r\n\r\n","description":"","footnote":"\r\n( 1 ) . برگرفته از كتاب نماز و روزه ، ص 54 - 56 .\r\n( 2 ) . خضوع و خشوع دو واژه است كه بر يكديگر اطلاق مىشود ، مثل فقير و مسكين : « اذا اجتمعا افترقا و اذا افترقا اجتمعا » . زمانى كه در كلام با هم بيايد معنايش فرق مىكند ولى زمانى كه جداگانه و به تنهايى بيايند به معناى همديگر مىآيد .\r\n","page_name":" 83 ","page_number":83},
  {"content":"\r\n\r\n« قد أفلح المؤمنون * الذين هم في صلاتهم خاشعون » ، « 1 » يعنى فلاح و رستگارى براى آن مؤمنى است كه در نماز خاضع و خاشع باشد و فروتنى نمايد .\r\nنكته‌ى روشنگر :\r\nخلاصه‌ى آنچه در نشريه‌ى « نور و دانش » آمده اين است كه هر فردى اگر موقعيت خود را كه ضعف و زبونى و ناچيزى است در پيشگاه با عظمت حضرت حق كه آفريننده‌ى تمام عوالم خلقت است ، درك نمايد ، قطعاً حالت خضوع و خشوع به وى دست مىدهد ، و هر چه اين دو مرحله را انسان بيشتر بداند و توجه داشته باشد ، زيادتر حالت خضوع و شكستگى پيدا مىكند ، چنانچه در قرآن مىفرمايد :\r\n« إنّما يخشى اللَّه من عباده العلماء » ، « 2 » يعنى خشوع نسبت به خدا براى دانايان است .\r\nاز اين جهت بزرگان دين كه از طرفى اهل معرفت و شناسايى حضرت حق بودند ، و از طرفى به عجز و ناتوانى خود نيز آگاه بودند ، زيادتر خوف و خشيت و خضوع و خشوع داشتند .\r\nرسول خدا ( ص ) در نماز چنان از خود بى خود مىشد كه اگر دنيا خراب مىشد در حال او تأثير نمىكرد !\r\n\r\n\r\n","description":"","footnote":"\r\n( 1 ) . مؤمنون / 1 و 2 .\r\n( 2 ) . فاطر / 28 .\r\n","page_name":" 84 ","page_number":84},
  {"content":"\r\n\r\nحضرت امام زين العابدين ( ع ) در حال نماز مثل بيد مىلرزيد و سيل اشك او روان بود !\r\nحضرت امام صادق ( ع ) در نماز مثل ديگ مىجوشيد .\r\nچرا ما به اين مقام‌ها نرسيده‌ايم ؟ ! چون آن مقام شناخت حضرت بارى تعالى را نداريم ونمىتوانيم حقيقت بندگى را درك كنيم .\r\nكسى را كه در پيشگاه پادشاه يا بزرگى طلبيده‌اند هنگامى كه وارد مىشود چقدر توجّه دارد و ادب ظاهرى را رعايت مىكند ، در صورتى كه آن پادشاه هم بنده‌ى عاجزى است كه از خودش قدرتى ندارد و هر چه دارد از خدا دارد ، پس كسى كه در مقابل سلطان سلاطين عالم ، كه همه‌ى كرات عالم و ملك و ملكوت ، مسخّر او هستند ايستاده ، سزاوار است بيش از اين مؤدب و لرزان و خاشع وهراسان باشد .\r\n\r\nامورى كه موجب خشوع و حضور قلب مىگردد :\r\n1 . فكر كنيم كه در مقابل كه ايستاده‌ايم و با كه صحبت مىكنيم و منظور از اين قيام و قعود و ركوع و سجود چيست ؟\r\n2 . توجّه به معانى الفاظ نماز ، كه اگر ملتفت معانى آن باشى بهتر است .\r\n3 . ترتيل در قرائت همراه با طمأنينه و آرامش نفس ، و با تأنّى نماز خواندن به حضور قلب و خضوع و خشوع بسيار كمك مىكند .\r\n4 . افكارى كه وارد قلب شد سريع آن را بيرون كنيم و به ياد خدا شويم ، و گرنه از راه تداعى معانى ، سلسله افكار مختلف ، يكى پس از ديگرى ، به قلب هجوم مىآورد و تا آخر نماز از فوائد حقيقى نماز محروم مىمانيم .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n5 . چشم خود را از توجّه به اطراف وجوانب نگاه داريم و به مهر و محلّ سجده توجه كنيم ، تا باعث تمركز حواس و حضور قلب و خضوع و خشوع گردد .\r\nاز اين رو در اخبار توصيه شده : در حال ركوع مقابل دو پا ، در حال سجده به دو طرف بينى ، و در حال قنوت به كف دست ، و در حال جلوس به دامن نظر كنيد .\r\n6 . نماز در حال خواب آلودگى و كسالت و سنگينى معده و در حالت ناراحتى نباشد تا توجّه لازم حاصل شود ؛ در حديث است كه :\r\n« ولا تقم إلى الصلاة متكاسلًا و لا متناعساً . . . ؛ لا تقربوا الصلاة و أنتم سكارى\r\n» . « 1 » « با حالت كسالت و خواب آلودگى نماز را به پا نداريد . . . ؛ ( چنانچه در قرآن مىفرمايد : ) در حال مستى به نماز نزديك نشويد . » « 2 »\r\nفوائد كامل نماز موقعى است كه شخص نمازگزار توجّه به مبدأ داشته باشد ، و در فكر امور دنيايى و تجارت و حساب ناچيز دنيا نباشد .\r\nشاعر مىگويد :\r\n اگر نه روى دل اندر برابرت دارم * مراد من ز نماز آن بود كه پنهانى\r\nو گرنه اين چه نمازى بود كه من با تو * من اين نماز حساب نماز نشمارم\r\nحديث درد فراق تو با تو بگذارم * نشسته روى به محراب و دل بيازارم \r\n\r\n\r\n","description":"","footnote":"\r\n( 1 ) . كافى ، ج 3 ، ص 299 .\r\n( 2 ) . نساء / 43 .\r\n","page_name":" 86 ","page_number":86},
  {"content":"\r\n\r\nو در اين راستا خداوند مىفرمايد :\r\n« فويل للمصلّين * الذين هم عن صلاتهم ساهون » ؛ « 1 » « واى بر نمازگزاران ، آنهايى كه در حال نماز غافلند . »\r\nاهميت توجّه در نماز چنان است كه فرموده‌اند : «\r\nلا صلاة الّا بحضور القلب » ، « 2 »\r\nيعنى نماز جز با توجّه نماز نمىشود .\r\nاز رسول خدا ( ص ) نقل شده كه فرمود : چون بنده به نماز ايستاد ، حجاب بين او و خدا رفع مىشود ، و خدا به وى روى مىآورد و ملائكه به نماز او نماز مىكنند و بر دعاى او آمين مىگويند ، و از جوانب آسمان بر او نيكويى و خير مىبارد ، و منادى حق فرياد مىزند كه اگر بداند با كه مناجات مىكند ، به هيچ چيز توجّه نخواهد كرد مگر نماز .\r\nو نيز در خبر ديگر فرمود : خدا به نماز آدمى كه دل خود را با بدن خود به نماز آماده نكرده باشد ، نظر نمىافكند .\r\nاز امام باقر ( ع ) روايت شده : نماز نافله توصيه شده ، تا نقصان‌هاى نمازهاى واجب كه به واسطه‌ى نقص در حضور قلب پيدا كرده جبران گردد ، و علّت دو برابر بودن رواتب بر فرائض يوميه آن است كه وقتى انسان در نماز بذل توجّه كند ، تقريباً معادل يك ثلث از نماز را بيشتر نمىتوانيم با حضور قلب و توجّه باشيم ؛ لذا دو برابر آن نافله مىخوانيم ، كه دو ثلث ديگر را از نوافل ضميمه‌ى\r\n\r\n\r\n","description":"","footnote":"\r\n( 1 ) . ماعون / 4 و 5 .\r\n( 2 ) . اربعين شيخ بهائى ، حديث 37 .\r\n","page_name":" 87 ","page_number":87},
  {"content":"\r\n\r\nفرائض نماييم ؛ تا در نتيجه در هر شبانه روز 17 ركعت نمازِ با توجّه خوانده باشيم .\r\nقلب مؤمن در نماز بايد مثل عقربه‌ى قطب‌نما باشد كه هر چه او را به اطراف بگردانند ، باز به حال طبيعى رو به نقطه‌ى جنوب مىايستد ، نمازگزار نيز هر وقت توجّه او گرفته شد ، سريع به حالت توجّه برگردد .\r\nذرّه‌بين حرارت و نورى را كه روى تمام سطح آن تابيده ، در نقطه‌ى كانون متمركز و مجتمع مىنمايد ، از اين رو روشنى آن نقطه زياد و حرارت آن هم زياد است كه مىسوزاند .\r\nشما هم وقتى در نماز توجّه مىكنيد و فكر خود را متمركز مىسازيد ، همان عمل ذرّه‌بين را پيدا خواهيد كرد ، يعنى قلب شما از همه عالم فيض رحمت الهى را كه منبسط است ، به نقطه‌ى كانونى خود جذب مىكند .\r\nتوجّه و حضور قلب در نماز بسيار مشكل است زيرا افكار انسان بسيار پراكنده است و مانند امواجى كه پيوسته از روى دريا مىگذرد و آن را خروشان مىسازد ، افكار هم رفت و آمد مىكند و شيطان نيز در كمين .\r\nوقتى دل از ياد خدا غافل شد ، بلافاصله لشكر شيطان ، سنگرهاى دل را تصرف مىكنند ، وقتى ياد خدا آمد شيطان ناگزير رو به گريز مىنهد .\r\n منظر دل نيست جاى صحبت اغيار * ديو چو بيرون رود فرشته در آيد \r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nسوم : فلسفه‌ى اذان و اقامه\r\nاذان از بزرگ‌ترين شعائر اسلام است در مقابل ناقوس كليسا ؛ مقايسه و قضاوت اين دو به عهده‌ى وجدان پاك خوانندگان باشد .\r\nتوجه به معناى جملات اذان ما را از خواب غفلت بيدار مىكند ، و از منجلاب مادّيات بيرون مىكشد ، و قلب ما را به عالم فوق طبيعيات متوجه مىسازد ؛ اذان برزخ بين مادّيات و معنويات است .\r\nپيغمبر اسلام ( ص ) هر وقت مىخواست از اشتغالات دنيايى راحت شود به اذان متوسّل مىگرديد و مىفرمود : « أرحنا يا بلال » .\r\nوقتى مؤذن بانگ بر مىدارد و نداى توحيد خالص الهى و نبوّت نبّى خاتم ( ص ) در فضاى جامعه سرداده مىشود چنان تأثير عميقى در روحيه‌ى مسلمين و ديگر مردم جهان ايجاد مىكند كه وصف كردنى نيست و بالاترين شعار به شمار مىرود .\r\nدر اذان اظهار عظمت خدا و يگانگى او ، و اقرار به نبوّت ، و ذكر اوصاف نماز است ، به اين كه موجب فوز و فلاح است و بهترين اعمال مىباشد ، و بايد به سوى او شتاب كرد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاذان اشاره است به منادى قيامت يا به صور اسرافيل ؛ و اقامه به صور دوم اشاره دارد ( با دميدن اوّل در صور ، جان‌ها از كالبد خارج مىشود و با دميدن مجدّد در صور ، ارواح به بدن‌ها باز مىگردند و همه زنده مىشوند ) .\r\nدر اخبار ، آثار و فوائد بيشمار و ثواب فوق العاده‌اى براى اذان و اقامه رسيده است .\r\nحالِ اذان ، حالِ شيپور آشوب ، يا شيپور حاضر به خدمت است كه در سربازخانه بلند مىگردد كه سرباز به هنگام شنيدن اين صدا سريع خود را آماده به خدمت كرده و به مراكز حضور مىرساند و آماده و مجهّز و مسلّح براى خدمت سربازى ، و احياناً جان‌بازى مىشود .\r\nمؤمنِ نمازگزار هم با شنيدن صداى اذان ، براى ارتباط با عالم ماوراءالطبيعه و توجّه به حضرت حق آماده مىشود و خود را با شتاب به محلّ نماز مىرساند چنانچه قرآن مىفرمايد :\r\n« إذا نودى للصلاة من يوم الجمعة فاسعوا إلى ذكر اللَّه » . « 1 » « زمانى كه براى نماز روز جمعه اذان گفته مىشود ، به سوى ذكر خدا بشتابيد . »\r\n\r\n\r\n","description":"","footnote":"\r\n( 1 ) . جمعه / 9 .\r\n","page_name":" 90 ","page_number":90},
  {"content":"\r\n\r\n\r\nچهارم : فلسفه‌ى تكبيرات\r\nاولين جزء نماز تكبير است كه تحريم نماز به آن حاصل شود ، چنانچه در روايت آمده :\r\n« قال على ( ع ) قال رسول اللَّه ( ص ) : إفتتاح الصلاة الوضوء و تحريمها التكبير وتحليلها التسليم » . « 1 »\r\nو فلسفه‌ى آمدن تكبير ، چه در اوّل نماز و چه در آخر آن و تكرار تكبيرات « 2 » و همچنين ابتداء اذان و اقامه و نيز تكرار آن در فرازهاى پايانى اذان و اقامه ، براى آن است كه عظمت الهى را مردم متذكر شوند تا دنيا و مادّيات پيش آنها كوچك گردد و اقبال و توجّه به حضرت حق بيشتر پيدا كنند ، و كار دنيا را زمين گذارده ، به نماز بشتابند ؛ و در نماز با توجّه قلبى ، خوف و هيبت الهى در دل‌ها جايگزين گردد .\r\nاين تكبيرة الاحرام ، ركن نماز است ، چرا كه حقيقت نماز اظهار عظمت معبود است و كلمه‌ى تكبير اين حقيقت را به نحو صريح خاطر نشان مىسازد .\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 366 ، ح 4 . در اين روايت « نماز » به « حج » تشبيه شده كه با تحريم شروع و با تحليل پايان مىپذيرد .\r\n( 2 ) . در چهار ركعت نماز 31 تكبير وارد شده ، يكى واجب و بقيه مستحب است .\r\n","page_name":" 91 ","page_number":91},
  {"content":"\r\n\r\nزيرا معناى « اللَّه اكبر » آن است كه خدا بزرگ‌تر است از هر چيزى كه تصوّر شود . « 1 »\r\n« اللَّه اكبر » يعنى خداوند بزرگ‌تر از همه‌ى اشياء محسوس و معقول در عالم است . بلكه بزرگ‌تر است از اين كه بتوانيم عظمت او را توصيف بنمائيم .\r\n اى برتر از قياس و گمان و خيال و وهم * وز هر چه گفته‌اند وشنيديم وديده‌ايم\r\nمجلس تمام گشت و به آخر رسيد عمر * ما همچنان در اوّل وصف تو مانده‌ايم \r\nو دست بلند كردن در حال تكبيرة الاحرام ، اشاره است به اين كه از غيرخدا روى گردانم و مادّيات و دنيا را پشت سر انداختم تا با حضور قلب و توجه كامل ، دمى با او بياسايم .\r\n آن نماز تو نماز است كه هنگام شروع * دست بر داشتنت از سر دنيا باشد \r\n\r\n\r\n","description":"","footnote":"\r\n( 1 ) . نقل است كه يكى از ارباب عرفان شنيد مؤذن مىگويد : « اللَّه اكبر » ، گفت : اى مؤذن آن خدايى كه تو او را مىپرستى زير پاى من است .\r\nعارف ديگرى شنيد گفت : آن جايى كه اين كلام را گفته ، بايد گنجى از طلا باشد ، زيرا آن مؤذن براى پول و دنيا اذان مىگويد ، و او گفته : آن خدايى كه تو او را مىخوانى پول است و آن زير پاى من است ، جستجو كردند و همانجا گنجى پيدا كردند .\r\n","page_name":" 92 ","page_number":92},
  {"content":"\r\n\r\n\r\nپنجم : فلسفه‌ى قيام\r\nيكى از واجبات نماز ، قيام است ، ايستادن در نماز از اركان و اجزاء مهم نماز است ، به طورى كه به علاقه‌ى كل و جزء ، كلّ نماز را قيام نيز نامند ؛ و اطلاق قيام در مقابل صيام كه روزه است شايع و مشهور است .\r\nدر قيام ، اظهار تذلل و فروتنى و خضوع و خشوع بيشترى نهفته است ، و در مقابل بزرگان ايستادن ادب است و بدون اجازه نبايد نشست . و روح نماز و عبادات امور مذكور است .\r\nنمازِ مستحب ايستاده ، نيز ثوابش بيشتر است ؛\r\nخطابه‌ى ايستاده ، بيشتر مؤثر واقع مىشود .\r\nخطبه‌ى نماز جمعه و عيد فطر و قربان به حال ايستاده وارد شده و اجازه‌ى نشسته خواندن نمىدهند ، بلكه در صدر اسلام خطابه‌ها همه به حال ايستاده بوده ، و اوّل كسى كه خطبه‌ى نشسته خواند ، معاويه بود . « 1 »\r\nدر حال قيام نماز ، از ايستادن و قيام صفوف خلايق در روز محشر ياد مىكنيم كه :\r\n\r\n\r\n","description":"","footnote":"\r\n( 1 ) . تتمّة المنتهى ، ص 52 .\r\n","page_name":" 93 ","page_number":93},
  {"content":"\r\n\r\n« يوم يقوم الناس لربّ العالمين » ، « 1 » « يوم يقوم الروح والملائكة صفّاً لايتكلّمون » . « 2 »\r\n« روزى كه مردم براى پروردگار عالم مىايستند » ، « روزى كه به صف مىايستند آن فرشته‌ى بزرگ روح القدس و ملائكه در حالى كه تكلم نمىكنند . »\r\nمصداق اين آيات در حال نماز جماعت است كه صفوف جماعت همه ايستاده و امام به تنهايى در يك صف ايستاده و هيچ حق تكلّم ندارند و بايد قرائت امام را در حال سكوت گوش فرا دهند .\r\nقيام ظاهرى اشاره دارد به قيام حقيقى ، كه ايستادگى و پافشارى و جان فشانى براى رسيدن به هدف باشد . مانند قيام و نهضت حسين ( ع ) براى كوبيدن دستگاه اموى و قيام رسول خدا ( ص ) در مقابل يك دنيا مخالف ، و تحمّل همه مشكلات براى رسيدن به هدف .\r\nاين نوع از قيام ، منوط است به ايمان كامل به هدف ، چنانچه رسول اكرم ( ص ) ايمان به خدا و رسولان و ملائكه و كتب الهى قبل داشت : « آمن الرسول بما أنزل إليه من ربّه » ؛ « 3 » « پيامبر به آنچه از طرف پروردگارش بر او نازل شده ايمان آورده است » ، به خلاف دانشمندان ، كه فرضيات و تئورىها و نظريه‌هاى علمى آن‌ها مبنى بر ايمان و يقين نبود ، از اين رو در موقع خطر پافشارى نمىكردند ، چنانچه گاليله خلاف عقيده‌ى خود را اظهار مىكند .\r\n\r\n\r\n","description":"","footnote":"\r\n( 1 ) . مطففين / 6 .\r\n( 2 ) . نبأ / 38 .\r\n( 3 ) . بقره / 285 .\r\n","page_name":" 94 ","page_number":94},
  {"content":"\r\n\r\nولى پيغمبر اسلام در جواب مخالفين كه مىگفتند : هر چه خواهى به تو مىدهيم و تو را رئيس خود مىنماييم به شرط آن كه از خدايان ما دست بردارى ! فرمود : اگر مشرق و مغرب عالم را به من واگذار كنيد و ماه و خورشيد را در دست من بگذاريد ، از عقيده‌ى خود دست بر نمىدارم ! « 1 »\r\nچنانچه مكرّر به امام حسين ( ع ) همين پيشنهاد از طرف نماينده‌ى يزيد داده مىشد كه هر چه بخواهى از ثروت و رياست و عزّت و احترام به تو داده مىشود ، تا با يزيد بيعت كنى ! در جواب مىفرمود : هرگز مثل من دست بيعت به سوى مثلِ اين مرد فاسق ظالم دراز نمىكنم . . . . من در دامن كسانى بزرگ شده‌ام كه با تطميع و تهديد هرگز دست از هدف خود بر نمىداشتند .\r\nحضرت على ( ع ) در جنگ حنين چنان پافشارى و استقامت داشت كه صفوف انبوه لشكر را از هم مىدريد و پروانه‌وار با عدّه‌اى معدود از رسول خدا حمايت كرد ، تا عباس كه بسيار بلند قامت و داراى صداى رسا بود ، فرياد زد : يا أهل البيعة الشجرة يا أهل سورة البقرة ! كجا فرار مىكنيد ؟ !\r\nدر جنگ احد نيز به واسطه‌ى عدم استقامت ، اصحاب رو به فرار نهادند و حضرت على با حمزه تنها ماند ، استقامت نمودند تا حمزه شهيد شد .\r\nاميرالمومنين على ( ع ) يك تنه از رسول خدا حمايت و دفاع كرد تا نود زخم بر بدن او رسيد وچندين مرتبه زانو به زمين زد و خداوند او را نصرت داد و شمشير ذوالفقار به دست او رسيد و دشمنان را از رسول خدا دفع مىكرد .\r\nقرآن كريم مىفرمايد :\r\n\r\n\r\n","description":"","footnote":"\r\n( 1 ) . ر . ك : بحارالانوار و حياة القلوب .\r\n","page_name":" 95 ","page_number":95},
  {"content":"\r\n\r\n« انّ الذين قالوا ربّنا اللَّه ثمّ استقاموا تتنزّل عليهم الملائكة » ؛ « 1 » « به يقين كسانى كه گفتند : « پروردگار ما خداوند يگانه است ! » سپس استقامت كردند فرشتگان بر آنان نازل مىشوند . »\r\nخداوند استقامت و پايدارى براى حق و حقيقت را ستوده ، و براى آن پاداش نيكو مقرّر فرموده . و در سوره‌ى هود و شورى پيغمبرش را به استقامت امر فرموده : « فاستقم كما أمرت » « 2 » - « 3 » ؛ « پس همان گونه كه فرمان يافته‌اى استقامت كن ! »\r\n\r\n\r\n","description":"","footnote":"\r\n( 1 ) . فصلت / 30 .\r\n( 2 ) . هود / 112 .\r\n( 3 ) . و اين شهرت كه حضرت فرمود : « شيبتنى سورة هود » ، يعنى سوره‌ى هود مرا پير كرد ، چندان مورد اعتبار نيست و روايت معتبرى ندارد .\r\nبلكه روايت معتبر آن در كتاب تفسير صافى آمده كه فرمود : سوره‌ى « هود » و « واقعه » مرا پير كرد ( در اين دو سوره براى كفّار و فسّاق عذاب دنيوى و اخروى ذكر شده ) .\r\nو شايد علّت پيرى پيغمبر تأثّر از آيات عذاب باشد نه استقامت پيغمبرصلى الله عليه وآله ، زيرا استقامت ذاتى رسول خداصلى الله عليه وآله به قدرى محكم بود كه از آيه‌ى شريفه تفاوتى به حال حضرت نداشت .\r\nو اگر امر به استقامت در سوره‌ى هود سبب پيرى رسول خدا بود ، پس بايد سوره‌ى شورى هم ذكر شده باشد كه همين مطلب را دارد .\r\nسرّش اين است كه در سوره‌ى شورى امر به استقامت براى خود پيغمبر است و آن بزرگوار نهايت استقامت را داشت و در سوره‌ى هود به استقامت پيغمبر و كسانى كه ايمان آورده‌اند امر شده است .\r\nرسول خدا از استقامت خود پير نشد ، بلكه از زحمت استقامت ديگران كه نمىخواستند استقامت خود را حفظ كنند پير شد .\r\nدرست در دو آيه‌ى مذكور دقّت كنيد تا نكته معلوم ، و سبب پير شدن رسول خدا مفهوم گردد .\r\n","page_name":" 96 ","page_number":96},
  {"content":"\r\n\r\nدر سوره‌ى شورى آيه چنين است : « و استقم كما أمرت و لاتتبع أهوائهم » ؛ « 1 » « و آنچنان كه مأمور شده‌اى استقامت نما ، و از هوى و هوس‌هاى آنان پيروى مكن . »\r\nو در سوره‌ى هود آيه چنين است : « فاستقم كما أمرت و من تاب معك » ؛ « 2 » « پس همان گونه كه فرمان يافته‌اى استقامت كن ؛ و همچنين كسانى كه با تو به سوى خدا آمده‌اند ( بايد استقامت كنند ) . »\r\nپس پيغمبر از استقامت خود خسته نمىشد و لكن از استقامت نكردن امّت ، و از زحمت دعوت آنها به استقامت ، خسته و پير شد .\r\nو شايد جهت آن كه يكى از القاب امام زمان ( ع ) ، قائم است ، اين باشد كه با مخالفين مبارزه مىكند و نهايت قيام و استقامت را در اين زمينه از خود نشان مىدهد .\r\nهنگامى كه « موسى نصير » ، فرمانده‌ى كل قواى جبهه‌ى آفريقائى اسلام ، به فكر فتح وتسخير اروپا افتاد ، غلام خود « طارق بن زياد » را براى جمع‌آورى اطلاعات به سوى اسپانيا روانه كرد .\r\nوقتى « طارق » به محلّ مأموريت رسيد ، زمينه را براى حمله و فتح ، مهيا ، و روحيه‌ى دشمن را ضعيف ديد ، با خود انديشيد كه اگر بخواهد براى فرمانده‌ى كل گزارش فرستاده ، و منتظر دستور شود ، چه بسا دشمن بيدار و آماده شود ، لذا خود تصميم به حمله گرفت .\r\n\r\n\r\n","description":"","footnote":"\r\n( 1 ) . شورى / 15 .\r\n( 2 ) . هود / 112 .\r\n","page_name":" 97 ","page_number":97},
  {"content":"\r\n\r\nدستور داد : و كشتىها را كه با آن از دريا عبور كرده بودند ، آتش زدند ! » وقتى شعله‌هاى آتش كشتىها را ديدند ، جمعى به او اعتراض كردند و گفتند : « تو با سوزاندن كشتىها ما را بيچاره كردى و دستمان را از خانه و منزلمان كوتاه ساختى . »\r\nطارق گفت : « مرد مسلمان مانند مرغ نيست كه آشيانه‌ى مخصوص داشته باشد ! » سپس از جا بر خواسته ، بر دامنه‌ى كوهى كه امروز آن را جبل الطارق مىخوانند در مقابل امواج خروشان و خشمگين دريا ، خطبه‌اى چنان مهيج خواند كه فرياد امواج را در گوش‌ها بى اثر ساخت ، او چنين گفت :\r\n« اى مردم ! اينك درياى متلاطم در پشت سر ، و سپاه بىشمار دشمن پيش روى شما است ، دشمنان شما انبارهاى پرآذوقه و اسلحه دارند ، ولى براى شما غذايى نيست جز آنچه با پنجه‌هاى نيرومند خود از دست دشمن در آوريد و سلاحى جز آن شمشيرها كه بر كمر بسته‌ايد نداريد ! »\r\nاين خطبه‌ى حماسى و پر شور چنان خون غيرت آن گروه را به جوش و خروش در آورد كه تمام سختىها را تحمّل كرده و به فتح شايانى نائل گرديدند .\r\nحيات عالم به واسطه‌ى « اميد » است ، كه همه را براى زندگى بهتر به فعاليت وادار كرده ، و ترقّى و تعالى در دو دنيا منوط و مربوط به « قيام در مقابل مشكلات » و « فعاليت » است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nرمز كاميابى مردان بزرگ در عالم و موفقيت آنها در هر جهت ، به واسطه‌ى « قيام » آنها بود تا موفّق شدند و به نتيجه رسيدند .\r\n نابرده رنج گنج ميسّر نمىشود * مزد آن گرفت جان برادر كه كار كرد \r\nو از مشكلات نهراسيدند ، بسا اشخاصى كه فعاليت دارند امّا به هنگام شكست خوردن متوقّف مىشوند و پشتكار و قيام خود را از دست مىدهند ، امّا مردان بزرگ علاوه بر پشتكار ، از شكست و محروميت‌ها و كار شكنىها مأيوس و متوقّف نمىشوند و دنبال كار را رها نمىكنند .\r\n« ابو جعرانه » از دانشمندان بزرگ اسلام گويد : من درس استقامت و نترسيدن از شكست را ، از يك حشره به نام « جعرانه » فرا گرفتم ( به همين جهت لقب ابو جعرانه پيدا كردم ) .\r\nدر مسجد دمشق در كنار ستون صافى نشسته بودم ، ديدم كه اين حشره قصد دارد از روى اين سنگ صاف بالا رود و بالاى ستون به چراغى برسد .\r\nمن از سر شب تا نزديك صبح در كنار اين ستون نشسته بودم و به بالا رفتن اين جانور دقّت مىكردم ، 700 بار از روى زمين تا ميان ستون رفت و در اثنا شكست خورد و روى زمين افتاد ، زيرا آن ستون صاف بود و پاى آن مىلغزيد .\r\nاز تصميم و اراده‌ى آهنين اين حشره در تعجّب بودم ، آخر الامر او را ديدم كه شاهد مقصود را در آغوش گرفته و كنار چراغ نشسته است .\r\n« ناپلئون » گفت : اين قدر شكست خوردم و نهراسيدم تا راه شكست دادن را خوب ياد گرفتم .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n پا فشارى و استقامت ميخ * سزد ار عبرت بشر گردد\r\nبر سرش هر چه بيشتر كوبى * پا فشاريش بيشتر گردد \r\nكتاب لمعه در زندان به قلم شهيد اوّل ، مقدمّه‌ى ابن خلدون در تبعيدگاه ، و شرح اشارات به قلم خواجه در حبس قلعه‌ى الموت ( كه اسماعيليه او را توقيف كرد ) نوشته شد .\r\nحضرت على ( ع ) در نهج البلاغه مىفرمايد :\r\n« درخت‌هاى بيابانى كه با مشكلات بىآبى و طوفان و باد سخت بيشتر مواجه هستند با دوام‌تر و محكم‌تر هستند ، بشر با استقامت هم همين طور است . » « 1 »\r\nبه اميد آن كه « قيام » در نماز ، هر روز سرمشقى براى درس زندگى ما باشد .\r\n\r\n\r\n","description":"","footnote":"\r\n( 1 ) . « ان الشجرة البرّية اصلب عوداً . . . » نهج‌البلاغه ، نامه 45 ، ص 418 .\r\n","page_name":" 100 ","page_number":100},
  {"content":"\r\n\r\n\r\nششم : فلسفه‌ى آهسته و بلند خواندن نماز\r\nهر يك از جهر و اخفات محاسن و حكمت‌هايى دارد بدين ترتيب :\r\nدر بلند خواندن به واسطه‌ى استماع و گوش دادن و تأثيرپذيرى اعصاب سمعى ، در مغز بهتر تأثير مىگذارد ، نسبت به آهسته خواندن .\r\nزيرا سلول‌هاى گوش و دماغ ، هر دو تلقين به نفس را اخذ نموده و از حقيقت اذكار بهره‌مند مىگردند ، از اين رو توصيه شده كه درس‌ها را شاگردان بلند بلند بخوانند تا بهتر در مغز آنها جايگزين گردد .\r\nدر آهسته خواندن و اخفات ، حالت آرامش و اطمينان و حالت قربت و خلوص بيشتر هويدا مىگردد ، از اين رو اذكار را در حال خفيه و آهسته خواندن بهتر است در اين راستا قرآن كريم مىفرمايد :\r\n« ادعوا ربّكم تضرّعاً وخفيةً » ؛ « 1 » « پروردگار خود را ( آشكارا ) از روى تضرع ، و در پنهانى ، بخوانيد ! »\r\n« و دون الجهر من القول » ؛ « 2 » « پروردگارت را در دل خود ، از روى تضرع و خوف ، آهسته و آرام ، صبحگاهان و شامگاهان ياد كن . »\r\n\r\n\r\n","description":"","footnote":"\r\n( 1 ) . أعراف / 55 .\r\n( 2 ) . أعراف / 205 .\r\n","page_name":" 101 ","page_number":101},
  {"content":"\r\n\r\nو نيز عمل اخفاتى از ريا دور تر است ، لذا صدقه‌ى پنهانى بهتر از صدقه‌ى آشكار است ؛ قرائت سرّى نيز از ريا دور تر است و در روايات نيز شواهدى براى اين حقيقت موجود است .\r\nدر آهسته خواندن ، تمام توجّه ، يك دفعه به مغز مىشود ، از اين جهت هر دو قسم جهر و اخفات در نماز رسيده و تشريع شده تا از محاسن و مزاياى هر دو قسم بهره‌مند گرديم .\r\nامّا جهت اختصاص نماز روز به اخفات و نمازهاى شبانه به جهر ، از جمله رموز و اسرارى است كه هنوز فلسفه‌ى آن كشف نشده است و بايد تعبداً آن را بپذيريم . و ممكن است در آينده با پيشرفت علم حكمت‌هاى اين حقيقت نيز روشن شود .\r\nدر تفسير صافى ذيل آيه‌ى « ادعوا ربّكم تضرعاً و خفيةً » « 1 » روايت شده كه رسول خدا ( ص ) با اصحاب در بيابانى مىرفتند ، به منطقه‌اى رسيدند كه اصحاب صدا به تكبير و تحليل بلند كردند ، رسول خدا فرمود : چرا صدا مىكنيد ، آهسته خدا را بخوانيد و آهسته ذكر بگوييد ، مگر خدا دور ، يا كر است ، خدا نزديك و شنوا است .\r\nمناجات با خدا از مادّه‌ى « نجوى » است ، كه دو نفر آهسته با هم صحبت محرمانه نمايند . به همين خاطر آن را « نجوى » گويند ، نه آن كه مناجات داد و فرياد باشد .\r\n\r\n\r\n","description":"","footnote":"\r\n( 1 ) . أعراف / 55 .\r\n","page_name":" 102 ","page_number":102},
  {"content":"\r\n\r\nدر عدة الداعى آمده :\r\n« قال رسول اللَّه ( ص ) لأبي ذر : يا أباذر ، اذكر اللَّه ذكراً خاملًا قلت : ما الخامل ؟ قال‌الخفيّ » ؛ « 1 »\r\n« پيغمبر ( ص ) به ابوذر فرمود : خدا را ياد كن و ذكر بگو ذكر خامل ، 
  ] ابوذر گويد : [ گفتم : خامل چيست ؟ حضرت فرمود : آهسته . »\r\nفقط يك روايت در مورد صلوات دارد كه بلند بفرستيد ، كه نفاق را مىبرد ؛ و شايد فلسفه‌ى آن اين باشد كه اسم پيغمبر بايد در دنيا آشكار شود ( و رفعنا لك ذكرك ) . « 2 »\r\nدر آخر عدّة الداعى روايتى نقل مىكند كه فرمود : ذكر مخفى ، هفتاد مرتبه از ذكر آشكار ، ثواب آن بيشتر است . « 3 »\r\nباز در آخر عدّة الداعى ، سلسله مراتب ذكر را چهار قسم مىكند :\r\n1 . ذكر آشكار\r\n2 . ذكر مخفى\r\n3 . تذكر قلبى\r\n4 . به ياد خدا بودن ، به نحوى كه سبب ترك معصيت و انجام طاعت شود . « 4 »\r\nبعضى در فلسفه‌ى بلند خواندن گفته‌اند : قرائت در نماز ، مانند قرائت قرآن است ، در غير نماز بايد بلند بلند خوانده شود كه از توجّه به خدا ، هم زبان\r\n\r\n\r\n","description":"","footnote":"\r\n( 1 ) . عدة الداعى ، ص 243 .\r\n( 2 ) . شرح / 4 .\r\n( 3 ) . همان ، ص 220 .\r\n( 4 ) . همان ، ص 283 .\r\n","page_name":" 103 ","page_number":103},
  {"content":"\r\n\r\nلذّت ببرد هم قلب ، و هم سلول‌هاى گوش از شنيدن كلام محبوب غرق در لذت شود .\r\nو همچنين در بلند گفتن اذان ، لذت روحى و سمعى براى مؤمنين مىباشد .\r\nامّا در اخفات ، به عكس اگر از اين مزيت محروم است ، در عوض مَثَلش مثل آب جارى در دو لوله مىباشد كه اگر يكى بسته شود ، فشار جريان در ديگرى بيشتر شود ، به همين نحو وقتى اخفات خوانديم ، فشار روى مغز زيادتر و نمازگزار توجّه قلبى او بيشتر گردد .\r\nمثال : شاعر مىگويد :\r\n اعد ذكر نعمان لنا انّ ذكره * كمسك اذا كررّته يتضوع\r\nالا فاسقنى خمراً و قل لى هى الخمر * و لا تسقنى سراً اذا امكن الجهر \r\nمن از ذكر خمر لذّت مىبرم ، همانطور كه از خوردنش لذت مىبرم به وسيله‌ى قوّه‌ى ذائقه ، و از ديدنش نيز قوه‌ى باصره‌ام لذت مىبرد ، و از بوئيدنش شامّه‌ام لذت مىبرد ، و از گرفتن آن قوّه‌ى لامسه‌ام غرق لذت مىشود ، امّا قوّه‌ى سامعه و شنوايى من بىبهره مانده است .\r\nلذا از ساقى تقاضا مىكند كه در وقت سقايت با صداى بلند بگو : « بگير كه اين شراب است ! » تا من از شنيدن وصف آن هم لذت ببرم و قوّه‌ى سامعه‌ام بىبهره نماند ، و تمام احساسات من غرق در لذت شراب گردد .\r\nهمچنين نمازگزار مىخواهد در موقع نماز ، به وسيله‌ى صداى بلند ، با همه‌ى اعضاء و جوارح از نماز بهره‌بردارى كند .\r\nحضرت ابراهيم همه‌ى مال خودش را فداى شنيدن اسم خدا كرد ، هنگامى كه جبرئيل به امر خدا در مقام امتحان او بود . « 1 »\r\n\r\n\r\n","description":"","footnote":"\r\n( 1 ) . معراج السعادة ، باب محبت .\r\n","page_name":" 104 ","page_number":104},
  {"content":"\r\n\r\n\r\nهفتم : فلسفه‌ى عربى خواندن نماز و قرآن\r\nگرچه در نگاه ابتدايى به نظر مىرسد كه هر كس به زبان محلّى خودش ، كه كاملًا مفاهيم آن را درك مىكند ، اگر خدا را بخواند و نماز را ادا كند بهتر است تا زبانى كه از آن چيزى نمىفهمد ، ولى پس از دقت معلوم مىشود كه در اين دستور حكمت‌هايى نهفته كه نماز را با دعا و نيايش و آداب ديگر كاملًا متفاوت مىسازد .\r\nهر كس به زبان خودش مىتواند با خدا راز و نياز نمايد و مانعى ندارد ، ولى نماز جنبه‌ى ديگرى دارد و حكمت‌ها و اسرارى در آن به وديعت نهاده شده ، كه به بعضى از آنها اشاره مىكنيم :\r\n1 . هماهنگى و اتّحاد مسلمين جهان :\r\nدر قارّه‌هاى مختلف دنيا با پراكندگى آراء و مذاق آنها ، به وسيله‌ى نماز همگى به يك زبان و به يك نحو در ساعت‌هاى معين ، رو به خدا مىايستند و نيايش و عرض حاجت مىكنند و همه‌ى اختلافات آراء و مرام‌هاى خود را كنار گذارده ، و وحدت مليت خود را در قالب نماز به دنيا معرفى مىنمايند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n2 . محافظت از تحريف و تغيير :\r\nبه وسيله‌ى عربيت نماز ، اين فرضيه‌ى بزرگ از تحريف و تغيير محفوظ مىماند و به همان نحو كه در زمان پيغمبر و صدر اسلام اين فريضه ادا مىشده ، بدون كوچك‌ترين تغيير تا قيامت محفوظ خواهد ماند .\r\nدر صورتى كه اگر به غير عربى و به زبان هر ملتى جايز بود ترجمه شود و خوانده شود ، هزاران تغيير پيدا شده بود و از صورت اصلى مسخ مىشد ؛ ولى وجوب اداء نماز به زبان عربى ، سبب شده تا شكل و محتواى نماز تغيير پيدا نكند . « 1 »\r\n3 . حفظ لطائف و حقايق نماز :\r\nآن ملاحت و لطافتى كه در اصل جملات نماز است ، در ترجمه‌ى آن وجود ندارد ؛ چنانچه قرآن را به زبان‌هاى مختلف جهان ترجمه كرده‌اند ، امّا مقام قرآن و لطافت آن كجا ، و مقام ترجمه‌ى آن به زبان‌هاى ديگر كجا !\r\nهمان‌طور كه ديوان حافظ و سعدى و خيام را به زبان‌هاى ديگر ترجمه كرده‌اند ؛ وقتى ترجمه را با اصل مقابله و مقايسه كنيم ، خواهيم ديد چقدر از لطائف اصل در ترجمه مفقود شده است .\r\n بس نكته‌ى غير حسن ببايد كه تا يكى * مطبوع طبع مردم صاحب نظر شود \r\n\r\n\r\n","description":"","footnote":"\r\n( 1 ) . براى اين كه به منظور شارع ، جامه‌ى عمل پوشيده شود ، بدعت را در امور دينى حرام كرده و عبادات را توقيفى قرار داده است .\r\n","page_name":" 106 ","page_number":106},
  {"content":"\r\n\r\n4 . توجه بيشتر به قرآن كريم :\r\nكتاب مذهبى ما قرآن ، معجزه‌ى رسول خدا ( ص ) است و يك قسمت مهم نماز هم ، تلاوت قرآن است كه بايد قرآن از دست تحريف مصون بماند ؛ و عربيت نماز و قرائت آيات مربوط به نماز اين حقيقت را تأييد مىكند و حفظ سنگر با عظمت قرآن را تشديد مىنمايد .\r\n5 . ايجاد وحدت بين‌الملل اسلامى :\r\nبراى مسلمين زبان بين‌الملل لازم است كه هر مسلمانى در هر قارّه و مملكتى با مسلمين آن مملكت بتواند تماس بگيرد .\r\nبه ويژه امروز كه دنيا كوچك شده و به منزله‌ى خانه است ، كه هر مملكت به سانِ اطاقى است در اين خانه ، و تماس گرفتن اهل خانه با يكديگر و تفهيم و تفهّم آنها ضرورى و لازم است ، پس بايد زبانى داشته باشند كه بتوانند مقاصد خود را به يكديگر بفهمانند . « 1 »\r\nدكتر « رماتوف » براى اين مقصود كوشش زيادى كرد كه زبان بين‌الملل و خط بين‌الملل ايجاد كند . او زبان و خط « اسپرانتو » را در نظر گرفت كه قواعد آن آسان‌تر از ساير زبان‌هاى دنيا است و روى آن فعاليت‌ها و پافشارى شد و به نتيجه نرسيد ، ولى در 14 قرن پيش پيغمبر اسلام ( ص ) اين حقيقت را در\r\n\r\n\r\n","description":"","footnote":"\r\n( 1 ) . به همين خاطر راديو لندن ناچار شده به 44 زبان سخن بگويد تا مقاصد خود را به دنيا اعلام و ابلاغ نمايد .\r\n","page_name":" 107 ","page_number":107},
  {"content":"\r\n\r\nنظر آورد و زبان عربى را كه فصيح‌ترين و وسيع‌ترين زبان‌ها است زبان بين الملل مقرّر داشت .\r\nزيرا كتاب مذهبى مسلمين قرآن است كه بايد مسلمين همه روزه آن را بخوانند و به قوانين آن عمل نمايند و نمازى كه از همه‌ى واجبات مهم‌تر است ، به همين زبان قرآن زبان عربى - است .\r\nبه همين خاطر تمام مسلمين دنيا ناگزير به ياد گرفتن زبان عربى مىباشند تا معانى نماز و قرآن ، كتاب مذهبى خود را بدانند و اين وحدت اسلامى و زبان بين الملل در دنيا وجود خارجى پيدا كند نه وجود خيالى ؛ مانند زبان « اسپرانتو » ، كه شخص نامبرده مىخواست اشاعه دهد .\r\nفكر كوتاه « كسروى » از دكتر « مرقوم » كوتاه‌تر است كه مىخواست بدون اينكه زبان فارسى با دين يا دنياى بين الملل روز و تبليغ جهانى تماس داشته باشد ، زبان فارسى ( يا به قول خودش : زبان پاك ) زبان بين المللى گردد .\r\nامّا فكرِ بلند پايه‌ى پيغمبر اسلام ( ص ) اين بود كه زبان عربى را با دين و كتاب دينى ميليون‌ها مسلمان دنيا ، پيوند ناگسستنى دهد ، كه تا قيامت كه دين اسلام برقرار است ، زبان عربى هم در تمام ادوار و قرون و اعصار محفوظ و برقرار باشد . و قرآن و نماز از تغيير و تحريف محفوظ و پايدار بماند .\r\nنويسنده‌ى معروف مسيحى مىگويد :\r\nبراى پيغمبر اسلام همين عظمت كافى است كه زبان عربى را زنده و جاويدان نمود ، و فراگرفتن آن را بر تمام پيروان اسلام واجب نمود .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nزيرا بر هر مسلمان از هر نژاد و ملّتى ، واجب است كه نماز را به زبان عربى كه زبان خدايى ( يعنى زبان كتاب آسمانى مذهبى آنها است ) و لغت رسمى دين است به جا آورد ، بنابراين حيات جاويد زبان جامع عربى را محقق نمود .\r\nدر يكى از مجلات آمده كه اخيراً در اروپا زبان عربى را جزء برنامه‌هاى مدارس قرار داده‌اند و بالعكس اشخاصى كه مثل كسروى ، ضد دين و قرآن و اسلام هستند ، نسبت به زبان عربى دشمنى مىورزند و به بهانه‌ى اين كه ما بايد زبان باستانى و اصلى خود را از تغيير و آميختگى نجات بدهيم ، بايد به طور كلى زبان پارسى آراسته و پيراسته گردد و لغات عربى كه با آن آميخته شده ، بيرون كشيده شود .\r\nولى مقصود كسروى ضديت با قرآن و زبان عربى است ، نه اين كه مقصودش زنده كردن زبان باستان باشد ؛ زيرا در همان جا مىگويد : خط فارسى مبدّل به خط لاتين گردد .\r\n\r\nكسروى چه مىگويد ؟\r\nدر مقاله يا كتاب خودش به نام « زبان پاك » مىگويد :\r\nيكى از انديشه‌هايى كه در سده‌ى گذشته در اروپا ، در ميان سوسياليست‌ها و ديگر نيكخواهان جهان پيدا شده ، فكر يك زبان بين‌المللى است ؛ آن‌ها خواسته‌اند گذشته از زبان‌هايى كه هست ، و هر تيره با يكى از آنها سخن مىگويد ، زبان ديگرى باشد كه همه‌ى مردم آن را ياد گيرند و دو تن كه به هم رسيدند و زبان همديگر را نفهميدند با اين زبان سخن بگويند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاين آرزو در سده‌ى گذشته پيدا شده و كوشش‌هايى در راه پديد آوردن چنين زبانى ( زبان همگان ) به كار رفته كه به نتيجه‌ى درستى نرسيده است .\r\nنبودن زبان واحد ، يكى از گرفتارىهاى آدميان است و چه دشوارى بزرگى را در زندگى پديد آورده است .\r\nاكنون كه در سايه‌ى تلگراف و تلفن و راه آهن و هواپيما و اتومبيل و راديو ، جهان كوچك شده و كشورها با همه‌ى دورى ، به هم نزديك گرديده است ، همين مشكل زبان مانع بزرگى است كه مردمان را از سودهاى اين نزديكى كمتر بهره‌مند مىگرداند ، و راديو لندن ناچار شده با 44 زبان سخن گويد .\r\nآرزوى زبان همگان از اينجا پيدا شده ، و در اين باره نيز سخنانى رفته و اين روشن گرديده كه از زبان‌هايى كه موجود است هيچ يكى را نتوان برگزيد زيرا آن زبان‌ها چنان دشوار است كه براى ياد گرفتن هر يكى سال‌ها رنج بايد برد .\r\nاز اين رو برخى از دانشمندان زبان شناس بر آن شده‌اند كه زبان تازه بسازند و يكى از آنها دكتر « زمانهوف » ، از دانشمندان لهستان بوده كه گفته زبان « اسپرانتو » آسان‌ترين زبان‌ها است ، هر كسى مىتواند آن را از يك تا سه ماه ياد گيرد و بنويسد و سخن گويد .\r\nدر اين زبان بيش از 16 قاعده‌ى آسان نيست ، و كتاب‌هايى نيز به اين زبان ترجمه شده است ، با اين حال زبان « اسپرانتو » پيش نرفته و آرزويى كه « زمانهوف » داشته ، انجام نگرفته است .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدكتر « زمانهوف » و يارانش ، « اسپرانتو » را تنها به نام آن كه يك زبان همگان است و جهان به آن نياز دارد ، رواج مىدادند و اين عنوان با اين كه راست است ، ولى داراى آن نيرويى كه مىبايست نبود .\r\nولى زبان فارسى ، گذشته از آن كه كتاب‌ها و خواندنىهاى بسيار دارد و خواهد داشت ، خود با يك كوشش بسيار نيرومندى كه براى تكان دادن جهان آغاز شده توأم مىباشد ، از اين رو به پيشرفت آن در جهان اميد بسيار بسته مىشود . « 1 »\r\nنگارنده گويد : با آن كوشش و جديت « زمانهوف » و يارانش و با كمك جامعه ، و اتّفاق ملل ممكن نشد كه زبان « اسپرانتو » را بين‌المللى نمود ؛ پس بنابراين جامه‌ى عمل پوشيدن ايده‌آل‌هاى « كسروى » كه زبان پارسى زبان بين الملل و همگانى گردد ، غير ممكن و محال عادى است و ايجاد زبان همگانى ، يك نيروى الهى مىخواهد .\r\nاز اين رو شارع مقدس ، كتاب مذهبى اسلام را به زبان عربى و نماز را به آن زبان قرار داد ، تا زبان بين الملل وجود خارجى پيدا كند و از عالم خيال به عالم حقيقت و واقعيت تجلّى نمايد .\r\n\r\nبوعلى و بهمنيار\r\nبهمنيار از شاگردان مبرّز ابوعلى سينا و ارادتمندان خاص او بود . چندين مرتبه از روى حسن نيت و شدّت علاقه و ارادات ، به استاد خود پيشنهاد كرد\r\n\r\n\r\n","description":"","footnote":"\r\n( 1 ) . ر . ك : زبان پاك ، نوشته‌ى احمد كسروى .\r\n","page_name":" 111 ","page_number":111},
  {"content":"\r\n\r\nكه شما با اين مقام علمى و رتبه‌ى عالى در دانش و هنرمندى ، شايسته است ادعّاى نبوّت بكنيد و اين ادّعا از شما پذيرفته خواهد شد و دل‌ها رو به شما متوجه مىشود .\r\nولى از جانب استاد پاسخ مثبت يا منفى نشنيد .\r\nتا شبى سرد ، در فصل زمستان ، كه برف همه جا را فرا گرفته بود ، استاد و شاگرد ، در بستر خواب و محّل مناسب و گرمى بودند ، كه ناگاه بوعلى شاگرد را صدا كرد و با لحن محبّت‌آميزى از او براى رفع تشنگى آب خواست .\r\nبهمنيار بسيار برايش سخت بود كه بستر گرم را رها كند و براى آوردن آب مسافتى را در اين سرماى سخت طى كند ، و براى او عذرهايى آورد و حاضر نشد براى استاد آب بياورد ، بوعلى ساكت شد .\r\nچند ساعتى گذشت ، سكوت شب عالم را فرا گرفته بود ، ناگاه صداى روح افزاى مؤذّن برفراز مناره بلند شد : اللَّه اكبر ، أشهد أن لا إله إلا اللَّه ، أشهد أنّ محمّداً رسول اللَّه .\r\nاز شنيدن اين كلمات ، روح تازه در كالبد آنها دميده شد ، بوعلى شاگرد خود بهمنيار را صدا كرد و فرمود : پيشنهادهاى تو را اين صدا پاسخ داد .\r\nبهمنيار پرسيد : چگونه ؟\r\nبوعلى گفت : با اين كه خودت به طور مكرر اين پيشنهاد را به من مىكردى ، و معلوم است علاقه‌ى تو به من زيادتر است از ديگران ، با اين حال حاضر نشدى براى من آب بياورى و مرا تشنه گذاردى و امر مرا امتثال نكردى .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nامّا اين مرد مسلمان كه صداى او را مىشنوى ، براى اجراى امر پيغمبر آخرالزمان ، آن هم امر استحبابى ، در اين سرماى شديد بدون احساس ناراحتى ، بدون الزام و اجبار ، از روى رغبت و اختيار ، بالاى مأذنه ، اسم رسول خدا ( ص ) را با عظمت مىبرد و امر مستحبى او را اطاعت مىكند .\r\nاين نيست به غير از نيروى ايمان حقيقى و دست غيبى و قدرت لا يزال ، كه از عالم ما فوق طبيعت سر چشمه مىگيرد و اثرى از عالم غيب به دنبال دارد ، پس شايسته‌ى نبوّت ، محمّد است نه بوعلى سينا .\r\nبايد به آقاى « كسروى » گفته شود : اين پيشنهاد شما كه زبان پارسى ، زبان همگانى گردد ، يا به زبان « زمانهوف » لهستانى كه زبان « اسپرانتور » را پيشنهاد مىكند ، مؤثر واقع نخواهد شد و پيشرفت قوه‌ى قهريه و اجبار محدود است تا آنجايى كه فشار و اجبار بالاى سر باشد ، به مجرد بر طرف شدن اجبار ، حركت قهريه مبدل به حركت طبيعيه خواهد شد .\r\nآن نيروى غير طبيعى ايمان ، كه از عالمى محيط بر مادّيات ، سر چشمه مىگيرد و آن علاقه به قرآن و فريضه‌ى مهم نماز كه به زبان عربى نازل شده ، داراى نيروئى است فوق طبيعى ، و صلاحيت دارد كه دنيا را تكان دهد و زبان همگانى و بين‌المللى واقع گردد .\r\nچنانچه « برناد شاو » مىگويد : نزديك است كه اسلام ، دنيا را تكان دهد و زبان همگانى و بين المللى واقع گردد و قرآن كه برنامه‌ى سعادت عالم بشريت است و مىتواند مشكلات سياسى و اقتصادى و طبيعى همه‌ى مردم روى زمين را بر طرف نمايد ، كتاب مذهبى و زبان بين‌المللى گردد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدر مجله‌ى مكتب اسلام ، ريويو ( از لندن ) « 1 » مقاله‌ى مفصلّى دارد تحت عنوان : « چرا به زبان عربى خدا را عبادت كنيم ؟ » ؛ اينك بعضى از عبارات آن را به طور خلاصه نقل مىكنيم :\r\nاگر اسلام دين نژادى يا ملى بود ، هركس مىتوانست زبان رائج و معمول همان منطقه را براى عبادت به كار برد ، در صورتى كه مىدانيم اسلام دينى است جهانى و اعضاى جامعه‌ى اسلامى به صدها زبان تكلّم مىكنند .\r\nزندگى ما در حال حاضر بيشتر از پيشتر جنبه‌ى بين المللى به خود مىگيرد و هر شهرى مسلمانانى دارد كه با زبان‌هاى مختلف سخن مىگويند .\r\nتصور كنيد يك نفر انگليسى مسلمان به چين مىرود و در حين عبور از خيابان مىشنود كه كسى مىگويد : « چنگ ، چانگ ، چونگ » ؛ « 2 » يعنى خدا بزرگ است ، اللَّه اكبر .\r\nبديهى است شنونده‌ى اين رهگذر ، معناى اين كلمات را نخواهد فهميد و نماز جماعت يا جمعه را از دست خواهد داد و اتفاقاً در چين مساجد آن شبيه به مساجد فرانسه و انگلستان يا جاهاى ديگر نيست و گل‌دسته و مناره ندارد .\r\nدر اين صورت يك مذهب جهانى ، مشتركات اساسى لازم دارد كه در ميان همه‌ى پيروان آن رايج باشد .\r\nدعوت به نماز و فرمول‌هايى كه در عبادت بايد رعايت شود ، قسمتى از اجزاى اصلى و اساسى عمل به اين فرهنگ را تشكيل مىدهد .\r\n\r\n\r\n","description":"","footnote":"\r\n( 1 ) . از دكتر محمد حميد اللَّه ، ترجمه‌ى سيد غلامرضا سعيدى ( شماره‌ى 3 مكتب اسلام سال هشتم ) .\r\n( 2 )  Chiug , Chang , Chvng . . \r\n","page_name":" 114 ","page_number":114},
  {"content":"\r\n\r\nو نيز مىگويد : عملًا هيچ مذهبى غير از اسلام ، كتابى را كه نسخه‌ى اصل وحى مبتنى بر آن باشد ، ندارد و به هر حال آن چه ( جز قرآن ) موجود است ، ترجمه است ، يا بهتر بگوييم قسمت‌ها و اجزائى است كه به طور منقول در اختيار كليميان و پارسيان و مسيحيان و ساير امّت‌ها است ؛ و چه افتخارى بالاتر از اين براى مسلمانان ، كه از اين جهت نيز وضع استثنائى دارند و نسخه‌ى اصلى كتاب را در دست دارند ، به همان شكلى كه وحى شده است و آن كتاب « قرآن كريم » است .\r\n« گوستاو لوبون » مىگويد : تمام اقوام مختلف مسلمين در دو چيز با هم اتفاق دارند ، يكى زبان عربى ( به واسطه‌ى قرآن و نماز ) ، دوّم حج بيت‌اللَّه كه مسلمانان دنيا را در يك نقطه معين در وقت معين با يكديگر مجتمع مىسازد .\r\nهر مسلمانى از هر طبقه‌اى باشد ، لازم است بتواند قرآن را به عربى قرائت كند ؛ و از اينجا مىتوان گفت كه زبان عربى در تمام دنيا شايع است و ترقّى حيرت‌انگيز اسلام و انتشار قرآن ، گروه‌هاى مخالف را به حيرت انداخته است . « 1 »\r\nيادآورى\r\nبى مناسبت نيست برخى از كلمات « موسيو شارل ميبر » « 2 » در فلسفه‌ى احكام اسلام را به عرض برسانم :\r\n\r\n\r\n","description":"","footnote":"\r\n( 1 ) . تمدّن اسلام و عرب ، ص 146 .\r\n( 2 ) . تمدن اسلام ، ص 179 .\r\n","page_name":" 115 ","page_number":115},
  {"content":"\r\n\r\nدر جلد اول كتاب ، برخى از كلمات او از كتاب « مساحرة قسطنطنيّه » را ، نقل كردم از آن جمله گويد : دين اسلام ضدّ تنبلى و سستى بوده و به سعى و جدّيت امر مىنمايد .\r\nاز كلمات پيامبر و روش عملى او همين مطلب بر مىآيد . چنانچه روزى پيغمبر اسلام با جمعى از ياران خويش بر جماعتى گذر كردند و پيامبر از سلام دادن به شخصى خوددارى كرد و به هنگام بازگشت ، به همان شخص سلام كردند .\r\nاز علّت سلام ندادن و عكس آن ، سؤال شد ؛ جواب فرمودند : چون اوّل او را به كارى مشغول نديدم ، نخواستم كه به شخص بيكار سلام دهم ، و چون در موقع برگشتن به كارى اشتغال داشت ، لازم دانستم كه او را از سلام محروم ننمايم !\r\nاين كلام عالى ، فلسفه‌اى بس عالى دارد كه عقل بشرى از درك نكات عاليه‌اش عجز دارد و از جمله مصالح مهم جوامع است .\r\nتجديد شدن نماز در اوقات معين و مناسب ، به طورى كه براى افرادى كه مشغول كار و فعاليت هستند وقت نماز استراحت است ، و براى اشخاصى كه مشغول كار نيستند ، مشغوليت وحركت مفيد است و موافق حفظ سلامت عمومى مىباشد .\r\nدر جاى ديگر مىگويد : داخل بينى ، از روى تدبير خلقت ، داراى بسى موهاى نازك است و حامل كرورها موجودات ذرّه‌بينى و ميكروسكوپى مىباشد و مضمضه واستنشاق در وضوى نماز ، آن ميكروب‌ها را دفع و ردّ مىنمايد . « 1 »\r\n\r\n\r\n","description":"","footnote":"\r\n( 1 ) . مساحرة قسطنطنيه ، ص 55 .\r\n","page_name":" 116 ","page_number":116},
  {"content":"\r\n\r\nدانشمند مذكور مطالبى در فلسفه‌ى نماز از نقطه نظر مادّى بيان كرده ، كه ما از نقل آن صرف نظر مىكنيم .\r\nزيرا كه امر نماز بالاتر از آن است كه از روى موازين مادّى و مقياس دنيوى آن را سنجش نماييم ، بلكه نماز نردبانى است كه پلّه به پلّه ما را از مادّيات به سر چشمه‌ى حيات معنوى و ماوراء طبيعيات مىكشاند ، و دريچه‌اى از عالم ملكوت به قلب ناسوتى نمازگزار باز مىنمايد .\r\n\r\nترجمه‌ى نماز و اذكار آن\r\n« بسم اللَّه الرحمن الرحيم\r\n» شروع مىكنيم به نام خداوندى كه رحمت واسعه‌ى او همه‌ى موجودات را فرا گرفته و رحمت خاصّه‌ى او مخصوص مؤمنين و گروندگان به او است .\r\n« الحمد للَّه ربّ العالمين\r\n» ستايش و سپاس آفريدگارى را سزا است كه همه‌ى موجودات عالم را از عدم به وجود آورده ، و پرورش دهنده‌ى همه‌ى موجودات ملكوتى و مُلكى از اتم تا ستاره است .\r\nچنانچه سعدى مىگويد :\r\n فضل خداى را كه تواند شمار كرد * يا كيست آن كه شكر يكى از هزار كرد\r\nبحر آفريد و برّ و درختان و آدمى * خورشيد و ماه و انجم و ليل و نهار كرد\r\nالوان نعمتى كه نشايد سپاس گفت * اسباب راحتى كه ندانى شمار كرد \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n آن صانع لطيف كه بر فرش كائنات * چندين هزار صورت الوان نگار كرد\r\nتركيب آسمان و طلوع ستارگان * از بهر عبرت نظر هوشيار كرد\r\nتوحيد گوى او نه بنى آدمند و بس * هر بلبلى كه زمزمه بر شاخسار كرد \r\n« الرحمن الرحيم » آن خداوندى كه به بندگان ، مهربان است كه ما يحتاج هركس را تأمين مىكند ، و روزى هر جانورى ، اعمّ از برّى و بحرى و وحشى و اهلى و مرئى و غير مرئى برساند ، و ميلياردها بشر ، دوست و دشمن و موحد و مشرك همه سر سفره‌ى احسان او هستند .\r\nچنان سفره‌اى گسترانيده است كه هر بنده ، يك عمر مهمان اوست :\r\n اديم زمين سفره‌ى عام او است * بر اين خوان يغما چه دشمن چه دوست \r\nو براى دوستان و مؤمنين سفره‌اى خاص گسترانيد و دعوت مخصوص فرموده است :\r\n اى كريمى كه از خزانه‌ى غيب * گبر و ترسا وظيفه خور دارى\r\nدوستان را كجا كنى محروم * تو كه با دشمنان نظر دارى \r\n« مالك يوم الدّين » آن خدايى كه براى اجراى عدالت و دادگستريش در روزى موعود ، دادگاهى مشهور به نام روز جزا ، اطاعت كنندگان را پاداش\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنيكو رساند ، وسركشان عاصى را به كيفر كردار نكوهيده و شكنجه‌ى دردناك چشاند .\r\n« ايّاك نعبد » بار خدايا تو را بندگى مىكنيم و بس ، غير تو هيچ مخلوقى را مؤثّر نمىدانيم و بندگى هوى و شيطان و آب و مِلك و درهم و دينار نمىكنيم .\r\n« و ايّاك نستعين » خدايا از تو كمك مىخواهيم و بس ، فقط از تو يارى مىطلبيم و در عالم وجود ، مؤثّرى غير از ذات بى زوال تو نيست .\r\n« اهدنا الصراط المستقيم * صراط الذين أنعمت عليهم غير المغضوب عليهم ولاالضالّين » خدايا ما را به راه راست رهبرى و هدايت فرما ، « 1 » همان راهى كه پيغمبران و صدّيقين و ائمّه طاهرين را به آن رهبرى نموده ، نه آن راه كج و معوجى كه مغضوبين درگاه الوهيت ، مثل يهود ، يا گمراهان از جادّه‌ى حقّ ، مثل نصارى ، پيمودند و مىپيمايند .\r\n« بسم اللَّه الرحمن الرحيم * قل هو اللَّه أحد » بگو اى پيغمبر كه آن خدايى كه او را مىجوييد و او را بندگى مىكنيد يكى است .\r\n\r\n\r\n","description":"","footnote":"\r\n( 1 ) . هدايت بر دو قسم است : 1 . ارائه‌ى طريق ، چنانچه در آيه‌ى 17 سوره‌ى فصلت مىفرمايد : « و امّا ثمود فهديناهم فاستحبوا العمى على الهدى » ؛ « اما ثمود را هدايت كرديم ، ولى آن‌ها نابينايى را بر هدايت ترجيح دادند . » 2 . ايصال الى المطلوب ، چنانچه در سوره‌ى قصص آيه‌ى 56 فرمايد : « انّك لا تهدى من أحببت ولكنّ اللَّه يهدى » ؛ « تو نمىتوانى كسى را كه دوست دارى هدايت كنى ؛ ولى خداوند هر كس را بخواهد هدايت مىكند . »\r\n","page_name":" 119 ","page_number":119},
  {"content":"\r\n\r\nو احد و يگانه به معناى « يكى » است ، امّا « واحد » : آن يكى است كه ممكن است از راه ديگرى تعدّد داشته باشد ، مثل اين كه شخص شما « واحد » هستيد ، يعنى يك نفر بيشتر نيستيد .\r\nامّا شما را « احد » نمىگويند ، زيرا كه شما در عين واحديت متعدد هستيد ، يعنى مركّب مىباشيد از وجود و ماهيت ، مركب از عناصر اربعه ، مركب از جوارح و اعضاء و اندام .\r\nمركب از نسوجات مختلف بدن ، از گوشت و پوست و خون و استخوان وعضلات و شرائين زيادى ، تا برسد به . . . اعصاب و . . .\r\nمركب هستيد از ده ميليون ميليارد سلّول ، كه كلّيه‌ى نسوجات بدن شما را تشكيل داده است .\r\nامّا خداوند يكى است و يگانه ، كه نه تركيب و تعددى ، نه تركيب ذهنى و عقلى و نه تركيب وهمى و تخيلى ، به هيچ وجه من الوجوه در ساحت قِدَمَش راه ندارد .\r\n« اللَّه الصمد » خدايى كه بىنياز است و همه‌ى موجودات به او نيازمندند . « 1 »\r\n« لم يلد و لم يولد » نه از او ولادتى واقع شده ، چنانچه نصارى گويند : عيسى از خداوند متولد شده ؛ و نه از كسى ، مثل پدر و مادرى ، متولّد شده است .\r\n\r\n\r\n","description":"","footnote":"\r\n( 1 ) . البته واژه « صمد » به معناى « قصد » نيز مىآيد يعنى خدا مقصود و مطلوب است . ( ر )\r\n","page_name":" 120 ","page_number":120},
  {"content":"\r\n\r\n« لم يكن له كفواً احد » براى او مثل و مانند و شبيه و نظير و همتايى نيست .\r\n« سبحان ربّى العظيم و بحمده » منزه است خداوند بزرگ و من او را ستايش مىكنم .\r\n« سبحان ربّى الاعلى و بحمده » منزه است خداى بلند مرتبه و او را مىستايم .\r\n« أشهد أن لا إله إلّا اللَّه وحده لا شريك له » گواهى مىدهم بر اين كه نيست معبود حقى غير خدا ، كه شريك براى او نيست .\r\n« أشهد أنّ محمداً عبده و رسوله » شهادت مىدهم بر اين كه محمّد بنده‌ى خدا و رسول خدا است .\r\n« اللهمّ صلّ على محمّد و آل محمّد » خدايا درود بفرست بر پيغمبر و آل او .\r\n« سبحان اللَّه . . . » منزّه است خدا از هر عيب و نقصى .\r\n« و الحمد للَّه . . . » ستايش مخصوص خدا است و بس .\r\n« و لا إله إلّا اللَّه . . . » و نيست معبود بر حق غير از ذات بىهمتاى او .\r\n« واللَّه أكبر » و خدا بزرگ‌تر از آن است كه بتوانيم وصف بزرگى او را بيان كنيم .\r\n« السلام عليك أيّها النّبى و رحمة اللَّه و بركاته » ؛ سلام بر تو باد اى پيغمبر بر حق ! و رحمت و بركت خدا بر تو .\r\n« السلام علينا و على عباد اللَّه الصالحين » ؛ سلام بر ما و بندگان شايسته‌ى خدا .\r\n« السلام عليكم و رحمة اللَّه و بركاته » ؛ سلام بر شما باد اى بندگان شايسته ! و رحمت و بركات او بر شما باد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nهشتم : فلسفه‌ى قنوت و نيايش بعد از نماز\r\nيكى از اجزاء مستحب نماز ، قنوت است . قبل از ركوع ركعت دوّم در مذهب اماميه به جا آوردن قنوت مستحب است .\r\nقنوت بلند كردن دست‌ها از روى ابتهال و تذلل به درگاه حضرت إله و عرض حاجات و دعا كردن و درخواست رفع بليات و خواستن حاجات دنيوى و اخروى و تمجيد حضرت حق مىباشد .\r\nو چنانچه بعد از نماز نيز به عنوان تعقيب ، دعا و ذكر و تمجيد وتحميد و تهليل و تسبيح و تكبير و نيايش با خدا مستحب است .\r\nو در حديث قدسى وارد شده : ترك تعقيب موجب عدم قبولى نماز است و خود دعا و ذكر و تعقيب ، موجب قبولى عمل مىشود .\r\nدر حديث قدسى آمده است :\r\n« من احدث و تطهر و صلى و لم يدع فقد جفا ، و من احدث و تطهر و صلى و دعاء فلم اجبه فقد جفوته و لست بربّ جاف » ؛ « 1 »\r\n« كسى كه وضويش باطل شود خود را تطهير كند و وضو بگيرد و نماز گزارد ، و بعد از نماز دعا نكند به تحقيق جفا كرده است ؛ و كسى كه وضويش\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 268 ، ح 2 .\r\n","page_name":" 122 ","page_number":122},
  {"content":"\r\n\r\nباطل شود خود را تطهير كند و وضو بسازد و نماز گزارد و دعا كند ، و من دعاى او را جواب ندهم به تحقيق من جفا كرده‌ام ، در حالى كه من پروردگار جفا كار نيستم . »\r\nو چون نماز ، علاوه بر قنوت و تعقيب ، مشتمل بر دعا و نيايش نيز مىباشد . « 1 »\r\nاز اين رو واژه‌ى « صلاة » ، « 2 » كه به معناى دعا است ، در نماز استعمال شده به واسطه‌ى اين كه نماز هم مشتمل بر دعا و نيايش است ، چه در واجبات نماز و\r\n\r\n\r\n","description":"","footnote":"\r\n( 1 ) . در سوره حمد مىگوئيم : « اهدنا الصراط المستقيم » ، در تشهد گوئيم خدايا درود و رحمت بىمنتهاى خودت را بر پيامبر و آل او بفرست ؛ و در سلام به لفظ خير ، سلامتى خود و بندگان صالح را مىطلبيم .\r\n( 2 ) . واژه صلاة در سه معنا استعمال مىشود : 1 . دعا و نيايش 2 . درود و صلوات بر پيامبران و ائمّه و غيره 3 . نماز ؛ چون معناى اصلى و لغوى صلاة دعا و نيايش است ، پس استعمال اين كلمه در درود فرستادن بر پيغمبران و آل آنها ممكن است بگوئيم استعمال در موضوع له كلمه است و معناى حقيقى است ، زيرا كه صلوات هم دعا است كه ما از خداوند درخواست مىكنيم درود و رحمت بىمنتهاى خود را براى پيغمبر و آلش بفرستد ، بنابراين به خاطر اشتراك معنوى لفظ صلاة بر مطلق دعا و اين دعاى خاصّ كه يكى از مصاديق مفهوم كلّى دعا است ، دلالت لفظيه‌ى مطابقيه دارد يا لا اقلّ تضمنى دارد .\r\nو چنان كه نپذيرى كه استعمال صلاة در معناى درود ، استعمال حقيقى است ، گوئيم به مناسبت و علاقه‌ى كل و جزء يا علاقه‌ى ديگرى ، مجازاً در آن استعمال شده و به سر حدّ حقيقت رسيده كه اشتراك لفظى پيدا كرده ؛ و با تنزل از اين معنا باز گوئيم به علاقه‌ى حاليه يا مقاليه مجازاً استعمال مىگردد .\r\nامّا استعمال صلاة در معناى نماز بدون شك به سر حد حقيقت رسيده با حقيقت شرعيه به وضع تعيينى ، اگر چه استعمال اوليه مجازاً بوده ولى از كثرت استعمال به حقيقت رسيده ، بلكه بر معناى حقيقى آن كلمه غالب شده كه متبادر از آن ، ولو بدون قرينه در السنه شرع ، معناى نماز است و اشتمال نماز بر دعا و نيايش مستلزم اين نيست كه به علاقه‌ى كل و جزء مجازاً در معناى نماز استعمال شده باشد ، زيرا كه اشتمال آن حقيقت است و علاقه‌ى كل و جزء مشروط است بر اين كه جزء ، از اجزاء رئيسه باشد ، و چون قنوت و تعقيب از اجزاء غير اصليه‌ى نماز است ، پس دعا در نماز منحصر است به جمله‌ى « اهدنا الصراط المستقيم » ، و صلوات در تشهد و سلام نماز هم ممكن است بگوييم انشاء است كه به لفظ خبر آمده است .\r\nو يشكل ذلك فى مورد الآية : « انّ اللَّه و ملائكته يصلون على النبى . . . » حيث انّ الصلاة من اللَّه ليست بمعنى الدعاء قطعاً بل الصلاة منه تعالى نفس الرحمة و من الملائكة و غيرهم طلب الرحمة فاستعمال الصلاة من اللَّه مجازاً و ان كانت بالنسبة الى غيره تعالى حقيقة و وحدة اللفظ فى الآية فى مورد اللَّه و ملائكته بلفظ يضاهى استعمال اللفظ فى المعنى الحقيقى و المجازى وهو ممنوع كما حقّق فى الاصول الّا إذا وجداً القدر المشترك بينهما و استعمال اللفظ فى قدر المشترك مجازاً .\r\nقال فى الكفاية : ربّما لا يكون علاقة معتبرة بين المعانى الشرعية و اللغوية ، فأىّ علاقة بين الصلاة شرعاً و الصلاة بمعنى الدعاء ؟ و مجرّد اشتمال الصلاة على الدعاء لا يوجب ثبوت مايعتبر من علاقة الجزء و الكلّ بينهما كما لا يخفى ( الكفاية ، ص 36 ) .\r\n","page_name":" 123 ","page_number":123},
  {"content":"\r\n\r\nچه در قنوت كه جزء مستحب نماز است و چه در تعقيب كه از شرايط قبولى نماز است .\r\n\r\nفلسفه‌ى دعا و نيايش\r\nروح و حقيقت عبادت ، ذكر و ارتباط عبد با معبود و رابطه‌ى خالق و مخلوق است و اين حقيقت در نيايش حاصل مىگردد و بلكه همه‌ى مخلوقات اعم از حيوان ونبات و جماد به زبان تكوين پيوسته ، عرض حاجات نموده و تمام ما يحتاج آنها را خداوند فراهم مىكند و به مقتضاى « كلّ يوم هو في شأن » دستگاه عالم خلقت را اتوماتيك قرار نداده ، بلكه دست غيبى خودش\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nپيوسته به كار است و هر موجودى را اداره و مرتب مىكند و قبله‌ى حاجات همه‌ى موجودات است « اللَّه الصمد » .\r\nفلسفه‌ى نيايش ذكر خدا است « قال ربنا الذي أعطى كل شيء خلقه ثمّ هدى » ؛ « 1 » « گفت پروردگار ما همان كسى است كه به هر موجودى آنچه را لازمه‌ى آفرينش او بوده داده سپس هدايت كرده است . »\r\nو انسان به زبان قال عرض حاجت مىكند و فقر ذاتى خود و غناى پروردگار را اظهار مىكند :\r\n« يا أيّها الناس أنتم الفقراء إلى اللَّه و اللَّه هو الغنيّ الحميد » ؛ « 2 » « اى مردم ! شما ( همگى ) نيازمند به خداييد ؛ تنها خداوند است كه بىنياز و شايسته‌ى هرگونه حمد و ستايش است ! »\r\n« ابن فهد » در كتاب « عدة الداعى » مسئله‌ى نيايش را از كلمات اهل بيت تشريح و تفسير نموده ، از آن جمله گويد :\r\nقال الصادق ( ع ) : الدعاء مخ العبادة . « 3 »\r\n« أحبّ الاعمال الدعاء » ؛ « 4 »\r\n« محبوبترين اعمال نزد خداوند نيايش و دعا است . »\r\n« أفضل العبادة الدعاء » ؛ « 5 »\r\n« افضل و برترين عبادات ، اظهار عبوديت در نيايش است . »\r\n\r\n\r\n","description":"","footnote":"\r\n( 1 ) . طه / 50 .\r\n( 2 ) . فاطر / 15 .\r\n( 3 ) . عدة الداعى ، ص 33 .\r\n( 4 ) . همان ، ص 190 .\r\n( 5 ) . همان ، ص 33 .\r\n","page_name":" 125 ","page_number":125},
  {"content":"\r\n\r\nدر قرآن كريم ، خداوند ما را به نيايش تشويق و امر فرموده و تكبر ورزيدن و ترك نيايش را نكوهش كرده و فرموده :\r\n« أدعوني أستجب لكم إنّ الذين يستكبرون عن عبادتي سيدخلون جهنّم داخرين » ؛ « 1 » « مرا بخوانيد تا ( دعاى ) شما را بپذيرم كسانى كه از عبادت من تكبر مىورزند به زودى با ذلت وارد دوزخ مىشوند ! »\r\n« و إذا سألك عبادي عني فانّي قريب أجيب دعوة الداع إذا دعان فليستجيبوا لي وليؤمنوا بي لعلهم ترشدون » ؛ « 2 » « و هنگامى كه بندگان من ، از تو درباره من سوال كنند ، ( بگو : ) من نزديكم ! دعاى دعا كننده را ، به هنگامى كه مرا مىخواند ، پاسخ مىگويم ! پس بايد دعوت مرا بپذيرند و به من ايمان بياورند تا راه يابند ( و به مقصد برسند ) » .\r\n« ادعوا ربّكم تضرعاً و خفية » ؛ « 3 » « پروردگار خود را ( آشكارا ) از روى تضرع و در پنهانى ، بخوانيد ! »\r\nفلسفه‌ى نماز ذكر است « أقم الصلاة لذكرى » « 4 » فلسفه‌ى دعا نيز ذكر است ، يكى از نام‌هاى نماز نيز ذكر است ؛ يكى از نام‌هاى قرآن هم ذكر است و تلاوت قرآن براى ذكر است ؛ ترك معصيت ( طبق روايت ابوحذّاء ) ذكر است ، اجزاء نماز ، قرآن و ذكر و نيايش است و روح نيايش ذكر است .\r\n\r\n\r\n","description":"","footnote":"\r\n( 1 ) . غافر / 60 .\r\n( 2 ) . بقره / 186 .\r\n( 3 ) . أعراف / 55 .\r\n( 4 ) . طه / 14 .\r\n","page_name":" 126 ","page_number":126},
  {"content":"\r\n\r\nمناسب است ذكرهاى مخصوص جامع ، كه در بعضى روايات است در قنوت و تعقيبات خوانده شود ، چرا كه دعا و قرآن و ذكر هر سه متحّد و هدف واحدى را تعقيب مىكنند و هر يك قائم مقام ديگرى مىشوند .\r\nچنانچه در كتاب وسائل الشيعه ، در ابواب قنوت و تعقيب و ابواب قرائت ، رواياتى به اين مضمون نقل شده و نيز در عدة الداعى ابن فهد حلّى ، از هشام بن سالم از امام صادق ( ع ) نقل كرده :\r\n« قال : انّ اللَّه تعالى يقول : من شغل بذكري عن مسئلتي أعطيته أفضل ما أعطى من سئلني » ؛ « 1 »\r\n« هر بنده كه به هنگام دعا به ذكر من اشتغال پيدا كرد ، و به واسطه‌ى اشتغال به ذكر ، از حاجات خود غافل گرديد ، من بهتر و زيادتر از حاجات او را بر آورم و نطلبيده به او مىدهم ! »\r\nدر اين روايات دلالت است كه ذكر و دعا هر دو نيايش است ، بلكه ذكر بالاتر و فلسفه‌ى نيايش است . و هر چه قنوت و دعا در نماز طولانىتر باشد ، فضيلت نماز بيشتر است ؛ چنانچه وسائل الشيعه نقل مىكند :\r\n« عن أبيذر قال : قال رسول اللَّه ( ص ) : أطولكم قنوتاً في دار الدنيا أطولكم راحة يوم القيامة في الموقف » ؛ « 2 »\r\n« كسى كه قنوت نمازش در دنيا طولانى باشد راحتى او در روز قيامت بيشتراست . »\r\n\r\n\r\n","description":"","footnote":"\r\n( 1 ) . عدة الداعى ، ص 233 .\r\n( 2 ) . وسائل الشيعة ، ج 6 ، ص 291 ، ح 1 .\r\n","page_name":" 127 ","page_number":127},
  {"content":"\r\n\r\nو نيز از شهيد نقل مىكند كه اهل بيت ( ع ) فرمودند :\r\n« أفضل الصلاة ما طال قنوتها » ؛ « 1 »\r\n« هر نمازى كه قنوتش طولانىتر باشد بهتر است . »\r\nيادآورى :\r\nاز بيانات گذشته معلوم شد كه نماز هم ، نيايش است ، زيرا كه مركّب است از ذكر و قرآن و دعا ، و اين سه يك وادى را مىپيمايند و هدف هر سه يكى است ، بنابراين اطلاق صلاة بر نماز به علاقه‌ى كل و جزء مجازاً صحيح مىباشد ، زيرا شرط آن كه « جزء بايد از اجزاء رئيسه باشد » ، متحقّق است .\r\nچنانچه از صاحب كفايه نقل كرديم كه اشكال كرده است كه دعا در نماز از اجزاء رئيسه نيست ، امّا با اتحّاد قرائت و ذكر و دعا و قنوت و تعقيب معلوم مىشود كه همه‌ى نماز نيايش است ، بلكه اطلاق صلاة - كه در لغت به معناى نيايش است - بر نماز حقيقت لغويه است ، نه حقيقت شرعيه و نه حقيقت متشرّعه ، امّا با توجه به اين كه در شرع قرائت و ذكر با دعا و نيايش ، در يك رديف گرفته شده باشد .\r\n\r\nآيات مناسب براى نماز و قنوت\r\n1 . « ربنّا آتنا في الدنيا حسنة و في الآخرة حسنة . . . » ؛ « 2 » « پروردگارا ! به ما در دنيا نيكى عطا كن و در آخرت نيز نيكى مرحمت فرما ! »\r\n\r\n\r\n","description":"","footnote":"\r\n( 1 ) . وسائل الشيعة ، ج 6 ، ص 292 ، ح 3 .\r\n( 2 ) . بقره / 201 .\r\n","page_name":" 128 ","page_number":128},
  {"content":"\r\n\r\n2 . « ربّنا لا تزغ قلوبنا بعد إذ هديتنا و هب لنا من لدنك رحمة » ؛ « 1 » « پروردگارا ! دل‌هايمان را بعد از آن كه ما را هدايت كردى از راه حق منحرف مگردان ! و از سوى خود رحمتى بر ما ببخش ، زيرا تو بخشنده‌اى ! »\r\n3 . « إنّ في خلق السماوات و الأرض و اختلاف الليل و النهار لآيات لاولى الألباب * الذّين يذكرون اللَّه قياماً و قعوداً و على جنوبهم . . . » ؛ « 2 » « مسلماً در آفرينش آسمان‌ها و زمين و آمد و رفت شب و روز ، نشانه‌هاى ( روشنى ) براى خردمندان است ؛ همان‌ها كه خدا را در حال ايستاده و نشسته ، و آنگاه كه بر پهلو خوابيده‌اند ياد مىكنند . »\r\n4 . « ربّنا ظلمنا أنفسنا و إن لم تغفر لنا و ترحمنا لنكونن من الخاسرين » ؛ « 3 »\r\n« پروردگارا ! ما به خويشتن ستم كرديم و اگر ما را نبخشى و بر ما رحم نكنى ، از زيانكاران خواهيم بود ! »\r\n5 . « لا إله إلّا أنت سبحانك إنّي كنت من الظالمين * فاستجبنا له . . . » ؛ « 4 » « ( خداوندا ) جز تو معبودى نيست ، منزهى تو ، من از ستمكاران بودم ، ما دعاى او را به اجابت رسانديم . . . »\r\nهدف از دعا و نيايش رسيدن به اميال و هواهاى نفسانى و شيطانى نيست ، بلكه غرض اصلى ، حصول قرب و رابطه‌ى بين عبد و معبود و احساس فقر\r\n\r\n\r\n","description":"","footnote":"\r\n( 1 ) . آل عمران / 8 .\r\n( 2 ) . آل عمران / 190 و 191 .\r\n( 3 ) . أعراف / 23 .\r\n( 4 ) . أنبياء / 87 و 88 .\r\n","page_name":" 129 ","page_number":129},
  {"content":"\r\n\r\nذاتى وغناى مبدأ المبادى است . و اين كه نيايش يك مرحله‌ى بلندى از ستايش و عبوديت است بايد براى انجام وظيفه باشد ، نه براى رسيدن به هواهاى نفسانى .\r\nلذا حضرت ابراهيم ( ع ) كه رفع عذاب و شكنجه‌ى نمروديان را درخواست نكرد و به جبرئيل فرمود : « علمه بحالى حسبى عن مقالى » ، اشاره به همين مطلب است كه من راضيم به رضاى الهى و دخالت در امر مطاع الهى نمىكنم ، اين مقام رضا و تسليم را نشان مىدهد و منكر نيايش نيست ، بلكه ابراهيم سر تا پا غرق در نيايش بوده وحقيقت نيايش همان ذكر است و مناجات نيز همان اظهار رضا و تسليم است .\r\n من گروهى مىشناسم زاولياء * كه دهانشان بسته باشد از دعا\r\nهر كه را اسرار حق آموختند * قفل كردند و دهانش دوختند \r\nو اين معنا غير از بيانى است كه كوته نظران گويند : « دعا كردن بى فايده است . » زيرا تغييرى در خلقت نمىشود يا گويند هر چه مصلحت باشد مىشود ، چه بخواهى چه نخواهى و هر چه مصلحت نباشد نمىشود ، چه بخواهى چه نخواهى پس دعا چه فايده دارد ؟\r\nپاسخ آنها واضح است كه اوّلًا دعا و نيايش عبادت و مأمور به است ، براى آمال دنيايى نيست ؛ و ثانياً چه بسا بدون سؤال مصلحت در دادن نيست و پس از سؤال مصلحت خداوند در دادن اقتضا مىكند ، چنانچه عين اين مطلب در روايت وارد شده و در عدّة الدّاعى ذكر كرده است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nو قرآن كريم مىفرمايد : « قل ما يعبأ بكم ربّي لو لا دعائكم » ؛ « 1 » « بگو پروردگارم براى شما ارجى قائل نيست اگر دعاى شما نباشد . »\r\nنتيجه اينكه بايد هدف را بالاتر از مقاصد مادّى قرار داد و اكتفا به حاجات دنيا كردن از كوته نظرى و قصور همّت و مورد نكوهش قرآن است ؛ چنانچه مىفرمايد :\r\n« فمن الناس من يقول ربّنا آتنا في الدنيا و ما له في الآخرة من خلاق » ؛ « 2 » « بعضى از مردم مىگويند : خداوندا ! به ما در دنيا ، نيكى عطا كن ولى در آخرت بهره‌اى ندارند . »\r\nكسى كه طالب آخرت نبوده و نخواسته و روى آن فعّاليت نكرده نصيب آخرت ندارد . به خلاف دسته‌ى ديگر كه در مورد آنها مىفرمايد :\r\n« و منهم من يقول ربّنا آتنا في الدنيا حسنة و في الآخرة حسنة و قنا عذاب النّار * أولئك لهم نصيب ممّا كسبوا . . . » ؛ « 3 » « و از آنان كسى است كه مىگويد : « 
  ] اى [ پروردگار ما ! در دنيا به ما نيكى ، و در آخرت 
  ] نيز [ نيكىنما ؛ و ما را از عذاب آتش حفظ كن . آنانند كه از دستاورد ( دعاي ) شان ، بهره‌اى برايشان مىماند و خدا حسابرسى سريع است . »\r\nاين دسته چون طالب آخرت بودند و فعّاليت داشته‌اند از آخرت نصيب دارند .\r\n\r\n\r\n","description":"","footnote":"\r\n( 1 ) . فرقان / 77 .\r\n( 2 ) . بقره / 200 .\r\n( 3 ) . بقره / 201 و 202 .\r\n","page_name":" 131 ","page_number":131},
  {"content":"\r\n\r\n\r\nنيايش از نظر دانشمندان\r\nبعضى از دانشمندان علوم طبيعى مثل « موريس مترلينگ » ، منكر نيايش شده و مىگويند : فضولى بى جا است ، زيرا خواستن ما از خدا معنايش اين است كه او به وظيفه‌ى خويش آشنا نيست و نمىداند كه ما به چه چيزهايى احتياج داريم و اين كفر باطل است .\r\nو « نيچه » و « آگوست كنت » نيز شبيه همين جملات را گفته‌اند و علّت آن اين است كه امثال اينها اگرچه در علوم مادّى مطالعات و پيشرفت‌هايى داشته‌اند امّا در معنويات خيلى عقب افتاده‌اند .\r\nاز اين رو گاهى ميان دانشمندان علوم مادى و معنوى اختلاف پيدا شده است و به طور كلّى آنهايى كه غرق در مادّيات شده‌اند ، در معنويات فقير مىباشند . و اين دو دسته هيچ كدام نبايد در قلمرو ديگرى دخالت كنند و هر امرى به اهل ، و خبره‌ى آن محوّل شود و امثال مترلينگ‌ها در معنويات فكرشان قاصر است و نبايد دخالت و قضاوت بى جا نمايند .\r\n« اسپنسر » مىگويد : اين كه در اين زمان مىبينيم دين با علم و حكمت مبارزه دارد از اين جهت است كه اهل اديان و اهل علم در قلمرو يكديگر مداخله‌هاى ناروا مىكنند .\r\nاگر يك نفر بىسواد در امرى مداخله‌ى بى جا و قضاوت بى مورد كند ، ضرر چندانى ندارد ، زيرا كسى به حرف او اهميت نمىدهد و منشأ اثرى نيست ، امّا يك نفر دانشمندى كه در فنى از فنون شهرت جهانى دارد اگر در فن ديگرى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nقضاوت نمايد ، بسيارى را به شبهه و تشكيك مىاندازد ؛ به همين خاطر نبايد علماى مادى در امور معنوى مداخله و قضاوت و اظهار نظر نمايند .\r\nاين استدلال مترلينگ براى منع از نيايش ، سست است ، مثل آن كه كسى بگويد : چون خداوند ضامن روزى بندگان است و وعده‌ى دادن روزى را به همه داده است ، پس نبايد كسى دنبال كار و تحصيل روزى برود و رفتن دنبال روزى موجب تكذيب وعده‌هاى الهى است ؛ و معنايش آن است كه ما خدا را قادر بر دادن روزى نمىدانيم و اعتمادى به وعده‌هاى او نداريم . چقدر اين استدلال سست و بيهوده است !\r\nدر مقابلِ اين دسته از دانشمندان طبيعى ، كه نيايش را انكار كرده‌اند ، دسته‌ى ديگرى كه در امور روحى و معنوى بيشتر وارد شده‌اند ، به نيايش عقيده دارند و به آن تشويق و ترغيب مىنمايند . مانند پاسكال ، فلاماريون و الكسيس كارل كه مقدارى از گفتار آنان را بيان مىكنيم .\r\nپس معلوم شد كه امثال « مترلينگ » ، كه نيايش را جسارت به درگاه خداوند مىداند ؛ و يا « نيچه » كه آن را شرم آور و يا « اگوست كنت » ( مؤسس فلسفه‌ى تحقيق ) كه آن را بيهوده مىپندارد ؛ « حقيقت » و « فلسفه‌ى نيايش » را درك نكرده‌اند .\r\nآرى هركس كه ارتباطى با خدا ، و سر و كارى با دعا دارد ، نتايج اعجازآميز و تأثيرات خارق العاده‌ى نيايش را در زندگى خود مكرر ديده و از مشاهدات و تجربيات بلكه بديهيات ، نزد او به شمار مىرود ، به ويژه در مكان‌هاى اجابت دعا مثل مساجد و مشاهد مشرّفه كه افراد به وسيله‌ى نيايش و دعا و توسّل\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nنتايج سودمند گرفته‌اند ، تا آن جايى كه دكتر « الكسيس كارل » تصديق مىكند كه چقدر از بيماران لاعلاج كه به وسيله‌ى نيايش و توسّل ، سريع معالجه مىشوند .\r\n« طنطاوى » در تفسير جواهرش شرحى از معالجات شگفت آور « موسيو گوته » ، به وسيله‌ى تلقين نقل مىكند ، با اين كه تحصيل طب نكرده بود به وسيله‌ى تدابير روحى و عرض نيايش و تلقين به نفس در بيماران ، معالجات حيرت آورى داشت كه دانشجويان پزشكى متحير شده نزد او مىآمدند و شاگردى او را مىكردند ، در جلد اوّل اين كتاب در پسيكوتراپى مطالب مناسبى بيان شد .\r\nدر روايت حماد بن عيسى ، حكايت شده كه حضرت صادق ( ع ) فرمود :\r\n« ادع و لا تقل : قد فرغ من الأمر ، فانّ الدعاء هو العبادة » ؛ « 1 »\r\n« يعنى دست از دعا و نيايش بر ندار و مگو آنچه مقدّر است مىشود و دعا تأثيرى ندارد ، زيرا كه دعا عبادت است و از جانب خدا به آن امر شده است . »\r\nو در روايتى ديگر از او نقل شده :\r\n« إنّ عند اللَّه عزّوجلّ منزلة لا تنال إلّا به مسأله » ؛ « 2 »\r\n« در نزد خداوند براى بنده منزلت و مقامى است كه نمىرسد به آن مقام ، مگر به وسيله‌ى نيايش و اظهار نيازمندى و عرض حاجت نمودن . »\r\n\r\n\r\n","description":"","footnote":"\r\n( 1 ) . وسائل الشيعة ، ج 7 ، ص 34 ، ح 2 .\r\n( 2 ) . وسائل الشيعة ، ج 7 ، ص 34 ، ح 1 .\r\n","page_name":" 134 ","page_number":134},
  {"content":"\r\n\r\nو همچنين به دعا سفارش شده به هنگام آسودگى پيش از نزول بلاء ، و بعد از رفع گرفتارىها و بيمارىها ، چنانچه روايات آن در وسائل متعدد است .\r\nو نيز مستحب است دست بلند كردن در موقع دعا چنانچه در حديث نبوى حكايت شده : «\r\nوارفعوا إليه أيديكم بالدّعاء في أوقات صلواتكم . » « 1 »\r\nاز نقل كلمات علماى ربانى مثل « ابن فهد حلّى » و « كفعمى » و « ابن طاوس » و غيرهم - رضوان اللَّه عليهم - از كتب آنها در نيايش ، صرف نظر مىكنيم و قدرى از بيانات فلاسفه و دانشمندان علوم طبيعى ، كه نسبتاً با معنويات سر و كار داشته‌اند و نيايش را درك كرده‌اند و حقيقت را قدرى پيدا كرده‌اند ، مىنگاريم :\r\nاز آن جمله « الكسيس كارل » ، بزرگ‌ترين فيزيولوژيست نامى جهان و زيست شناس ارجمند ، مقاله‌اى در نيايش نوشته و منتشر كرده خلاصه‌اى از آن را در اين نوشتار درج مىكنيم تا براى پيروان تجدّد و غرب زدگان و كسانى كه كلمات اروپايىها را مثل وحى منزل مىدانند ، حجّت تمام گردد و به خود آيند كه اين گونه مطالب و نيايش و دعا و توسّل و رابطه‌ى با خدا و پيغمبر و آل او خرافى و ارتجاعى و كهنه پرستى نيست .\r\nزيرا تأثيرات خارق العاده و معجزات دعا كه براى بىدينان باور نكردنى و محال است در رديف بديهيات و مشاهدات روزمرّه‌ى الهيون مىباشد و\r\n\r\n\r\n","description":"","footnote":"\r\n( 1 ) . أمالى ، شيخ صدوق ، ص 154 .\r\n","page_name":" 135 ","page_number":135},
  {"content":"\r\n\r\nدانشمندان طبيعى كه قائل به مبدأ بوده‌اند ، به اين حقائق ايمان دارند و از مشاهدات آنها محسوب مىشود .\r\n\r\nالكسيس كارل « 1 » چه مىگويد ؟\r\n« كارل » مىگويد : چنين به نظر مىرسد كه نيايش كشش روح است به سوى كانون غير مادى جهان ، و پرواز روح است به سوى خدا .\r\n
  ] در حالى كه در حديث نبوى مىخوانيم : «\r\nالصلاة معراج المؤمن\r\n» ؛ بنابراين صلاة و نماز نيايش مىباشد . [\r\nجهان روح ، خارج از دسترس علوم و فنون مادى است ، پس چگونه مىتوان درباره‌ى نيايش ، شناخت قطعى و تجربى به دست آورد ، نيايش در نهايت وضوح يك پديده‌ى روحى است .\r\nصرف نظر از اوراد فرمولى ، حقيقت نيايش يك حالت عرفانى پرگدازى را مجسّم مىكند كه در آن ، دل به خدا جذب مىشود .\r\nباز كارل گويد : مكتب انديشه و بيان ، آنجا كه پاى نيايش فرا مىرسد در مىماند ؛ زيرا نيايش ، بلندترين قلّه‌ى تعبير را در پرواز عشق از ميان شب ظلمانى عقل پيدا مىكند .\r\n\r\n\r\n","description":"","footnote":"\r\n( 1 ) . دكتر « الكسيس كارل » فرانسوى متولّد سال 1873 از دانشمندان و پزشكان و نوابغ جهان در قرن بيستم است كه هيچ گونه وصله‌ى خرافى و ارتجاعى و تعصّب به او نمىچسبد . او متوفاى سال 1944 مىباشد ، مناصب و جوائزى در امريكا و اروپا و مدال‌هايى در رشته‌هاى مختلف گرفته ( ر . ك : مقاله‌ى نيايش از او ، با ترجمه‌ى آقاى شريعتى ) .\r\n","page_name":" 136 ","page_number":136},
  {"content":"\r\n\r\n\r\nچگونه نيايش كنيم ؟\r\nبراى نيايش تنها بايد كوشيد تا به سوى خدا كشيده شد ، اين كوشش بايد به دل باشد نه به دماغ ، مثلًا تعمّق در عظمت خدا نيايش محسوب نمىشود ، مگر اين كه اين تعمّق در عين حال عصاره‌اى از عشق و ايمان را همراه داشته باشد .\r\nنيايش هر چه باشد طولانى يا كوتاه ، بايد همچون گفتگو با پدر باشد ، « 1 » كاملًا مشروع است كه براى كسب نيازمندىهاى خود از خدا كمك بگيريم ، و در عين حال نامعقول است كه از او بخواهيم تا به هوس‌هاى ما جامه‌ى عمل بپوشاند ، يا آنچه را به كوشش ميسّر است به دعا عطا كند .\r\nخدا با انسان سخن نمىگويد مگر هنگامى كه آرامش به درونش مستولى شود ؛ يافتن آرامش درونى در ميان ازدحام دشوار است ، جاى خلوت لازم است تا زندگى دشوارى كه تمدن جديد بر دوش او بار كرده و به زانويش درآورده‌است ، به دست آورد .\r\nنيايش ، روى صفات و فضائل انسان اثر مىگذارد ، بنابراين بايد نيايش را پيوسته انجام داد ؛ نيايش اگر در شرائط مناسبى واقع شود همواره نتيجه به دنبال خواهد داشت . « 2 »\r\n\r\n\r\n","description":"","footnote":"\r\n( 1 ) . قرآن كريم مىفرمايد : « اذكرو اللَّه كذكركم ابائكم » ، يعنى خدا را ياد كنيد مثل پدر مهربان .\r\n( 2 ) . از اهل بيت ( ع ) روايتى در شرايط استجابت دعا رسيده كه در آخر مبحث اشاراتى به آن مىنماييم .\r\n","page_name":" 137 ","page_number":137},
  {"content":"\r\n\r\nسو نيز گويد : « 1 »\r\n« والف والد امرسون » مىنويسد : « هيچكس هيچ وقت نيايش نكرده است مگر چيزى دستگيرش شده است » . « 2 »\r\n\r\nاثرات نيايش\r\nخواهش و نيايش اگر مداوم باشد ، بر آورده مىشود ؛ او گويد : با وجود اينكه مردم متجدّد ، به نيايش به ديده‌ى يك عادت متروك مىنگرند و آن را يك رسم خرافى و باقى مانده از دوره‌ى توحّش مىپندارند ، در حقيقت مىتوان گفت امروز ما تقريباً از ثمرات نيايش محروم مانده‌ايم ، و احساس عرفانى در ميان متمدّنين ، در شُرُف نابودى است و نيايش امروز ، به ندرت انجام مىگيرد .\r\n[ و از طرفى 
  ] نيايش امروز غالباً بىتأثير است ، چون بيشتر كسانى كه اهل عبادت هستند ، خودخواه و دروغگو و متكبّر و مغرورند و رياكارانى هستند كه شايستگى عشق و ايمان را ندارند .\r\nفقدان نيايش در هر ملّتى ، برابر با سقوط آن ملّت است . « 3 »\r\n\r\n\r\n","description":"","footnote":"\r\n( 1 ) . ترجمه‌ى مقاله‌ى نيايش ، ص 12 .\r\n( 2 ) . عدّة الدّاعى روايتى حكايت مىكند كه « دعا اثر دارد ، اگر آن چيز كه در خواست شده مصلحت نباشد ، خداوند چيز ديگرى كه صلاح اوست در دنيا يا آخرت به او مىدهد ( لا يردّ سائل ) » .\r\n( 3 ) . ترجمه‌ى مقاله‌ى نيايش ، ص 13 .\r\n","page_name":" 138 ","page_number":138},
  {"content":"\r\n\r\nكارل مىگويد : « 1 » فقدان نيايش در ميان ملّتى ، برابر است با سقوط حتمى آن ملّت ؛ 
  ] زيرا [ مثل اين است كه هنگام نيايش ، خدا به انسان گوش مىدهد و به او جواب مىگويد . « 2 »\r\nآثار نيايش واهى و خيالى نيست ( يعنى قاطعيت و حتميت دارد ) ؛ احساس عرفانى جنبشى است كه از اعماق فطرت سرچشمه گرفته است و يك غريزه‌ى اصلى است ؛ « 3 » اين احساس جزء بسيار مهمّى از هستى خود ما است كه ما اجازه داده‌ايم تضعيف گردد و غالباً به كلّى نابود گردد .\r\nنيايش در روح و جسم ما تأثير مىگذارد ، اين تأثير به كيفيت ، شدّت و تواتر نيايش بستگى دارد ؛ در چهره‌ى كسانى كه به نيايش مىپردازند تا حدودى حسّ وظيفه‌شناسى ، كمى حسد و شرارت ، و تا اندازه‌اى حسّ نيكى و خير خواهى نسبت به ديگران خوانده مىشود .\r\nباز گويد : « 4 » نيايش هنگامى كه مداوم و پر شور باشد و حرارت داشته باشد تأثيرش بيشتر و آشكارتر است .\r\n\r\n\r\n","description":"","footnote":"\r\n( 1 ) . ترجمه‌ى مقاله‌ى نيايش ، ص 15 .\r\n( 2 ) . اين عبارت مضمون احاديثى است كه در مورد نيايش از اهل بيت عصمت رسيده : «\r\nيا من لايبرمه الحاح الملحّين ؛ من وجد شيئاً وجدّ وجد و من قرع بابا ولجّ ولج » .\r\n گفت پيغمبر كه گر كوبى درى * عاقبت زان در برون آيد سرى \r\nو در سوره بقره / 186 « و إذا سئلك عبادى فانّى قريب أجيب دعوة الداع إذا دعان » ؛ « و هنگامى كه بندگان من ، از تو درباره‌ى من سوال كنند ، ( بگو : ) من نزديكم ! دعاى دعا كننده را ، به هنگامى كه مرا مىخواند ، پاسخ مىگويم ! »\r\n( 3 ) . از اين جهت است كه حتّى ماديين هم در موقع بيچارگى كه انسان دستش از همه جا كوتاه مىشود ، رو به خدا مىآورند .\r\n( 4 ) . ترجمه‌ى مقاله‌ى نيايش ، ص 20 .\r\n","page_name":" 139 ","page_number":139},
  {"content":"\r\n\r\nاين گونه نيايش ، اندكى با غدد مترشّحه‌ى داخلى مانند تيروئيد و سورنال قابل تشبيه است ؛ طبيب نيز هنگامى كه بيمار را ديد كه دست به دامن دعا و توسّل شده ، مىتواند خرسند باشد ، زيرا آرامشى كه نيايش به ارمغان آورده كمك شايانى در مداواى وى به شمار مىآيد .\r\n\r\nشفا به وسيله‌ى نيايش\r\nالكسيس كارل گويد : نيايش گاهى تأثيرات شگفت آورى دارد ، بيمارانى بوده‌اند كه تقريباً به طور آنى از دردهايى همچون : خوره ، سرطان و عفونت كليه و زخم‌هاى مزمن و سل ريوى و استخوانى پريتونئال شفا يافته‌اند ؛\r\nنيايش كه به خاطر ديگرى ، انجام شود اثر بخش‌تر است . « 1 »\r\nانسان همچنان كه به آب و اكسيژن نيازمند است ، به خدا نيز محتاج است ، ما بايد هم زيبايى دانش را دوست بداريم و هم زيبايى خدا را ، و ما بايد به پاسكال با همان ايمان گوش فرا دهيم كه به دكارت گوش مىدهيم . ( پاسكال مرد الهى بود كه با خدا سر و كار داشت ، و دكارت شخصى بوده كه با علم و دانش و تعقّل سر و كار داشت ) .\r\n« الكسيس كارل » در كتاب ديگرش به نام « انسان موجود ناشناخته » مىنويسد : « 2 » اطّلاعات كنونى ما درباره‌ى تأثير فورى نيايش در شفاى امراض ، بر\r\n\r\n\r\n","description":"","footnote":"\r\n( 1 ) . در روايات اهل بيت دارد كه « دعا در حق ديگران بكنيد و از ديگران دعا بخواهيد . » ( كافى ، ج 2 ، ص 508 )\r\n( 2 ) . بنا بر آنچه گفتيم نماز نوعى نيايش است ، كلام كارل اقتباس از مضمون اين آيه است « انّ الصلاة تنهى عن الفحشاء و المنكر » ؛ عنكبوت / 45 .\r\n","page_name":" 140 ","page_number":140},
  {"content":"\r\n\r\nشرح حال بيمارانى متكى است كه از امراض گوناگون چون : سل استخوانى و صفاقى و زخم‌هاى چركين ، سل پوستى ، سرطان و غيره درمان يافته است ، اغلب درد شديدى احساس و سپس شفاى كامل فرا مىرسد .\r\nتا اين كه گويد : اين شفاى معجزه آسا ، با سرعت عجيب التيام ضايعات عضوى مشخص است ، و شكّى نيست كه ميزان اين التيام و شفا ، خيلى بيشتر از حدّ طبيعى مىگردد .\r\nدر كتاب نيايش نيز مىگويد : در دانشكده پزشكى « لورد » ، « 1 » براى اين موضوع ( شفا به وسيله‌ى نيايش نسبت به امراض صعب العلاج ) مداركى تعيين و جمع آورى شده است . « 2 »\r\nاز نقل كلمات اين دانشمند بزرگ قرن بيستم و فيزيولوژيست نامى جهان و پزشك و بيولوژيست قرن اتم بر مىآيد كه در دعا و نيايش و نماز - كه فردِ اتم و مصداق كامل و بارز نيايش است ، - چه تأثيرات شگفت آورى در روح و جسم و دنيا و آخرت ما دارد و تصريح كرد به اين كه امراضى كه طبّ قرن بيستم هنوز نتوانسته معالجه كند ، و بلا علاج مانده است ، مثل سرطان و غيره ، ممكن است به وسيله‌ى نيايش و رابطه‌ى با خدا معالجه شود .\r\nدر صورتى كه فوائد نيايش فراتر از آن است كه دانشمند نامبرده فهميده است ، بلكه فوائد ادعيه‌اى كه از اهل بيت حكايت شده حاوى يك دنيا معارف\r\n\r\n\r\n","description":"","footnote":"\r\n( 1 ) . « لورد » محلّى است كه مسيحيان براى زيارت و توسل و نيايش در آنجا جمع مىشوند ، شبيه مشاهد مشرّفه‌ى مسلمين كه براى توسّل و طلب شفا و حاجت مىروند .\r\n( 2 ) . مناظره‌ى دكتر و پير ، ص 130 .\r\n","page_name":" 141 ","page_number":141},
  {"content":"\r\n\r\nو حقايق و اخلاق وتأثيرات معنوى ديگرى است كه در كلمات دانشمند مزبور از آنها خبر و اثرى نيست ، و ما به بعضى از نتايج سودمند و اثرات معجزه آساى نيايش اشاراتى مىكنيم :\r\n\r\nنيايش يا كارخانه‌ى آدم سازى\r\nنيايش كه عبارت است از دعا و مناجات و ذكر و نماز و قرائت قرآن و تضرّع و استغفار به درگاه با عظمت الهى ، چنان تأثير عميقى بر روح نيايشگر مىگذارد كه به تدريج او را از حضيض خاك به اوج افلاك ، و از حطّه‌ى ناسوت بذروه‌ى لاهوت ، و از عالم حيوانيت به اعلى مدارج انسانيت ، بلكه ملكوتيت مىرساند و به تعالى و كمال مىكشاند .\r\nهمچون آهنى كه مجاور آتش قرار گيرد و لحظه به لحظه سردى و كدورت ذاتى او گرفته مىشود و حرارت و نورانيت اكتساب مىكند تا اينكه مثل خود آتش سوزنده و روشن مىگردد ؛ و همچون سنگ‌هايى كه مانع نور و حرارت بود ولى به واسطه‌ى تلطيف ، شيشه و ذرّه‌بين شده ، از منبع نور و حرارت خورشيد استفاده كرده ، نور و حرارت را گرفته و به ماوراء خود تحويل مىدهد .\r\nموسى ( ع ) در مناجات و نيايش خود عرض كرد : الهى ! تو به من نزديكى تا تو را آهسته بخوانم ، يا دورى كه بلند بخوانم ؟\r\nخطاب رسيد : «\r\nأنا جليس من ذكرنى\r\n» من همنشين و نزديكم با هر كس كه با من نيايش و راز و نياز نمايد . « 1 »\r\n\r\n\r\n","description":"","footnote":"\r\n( 1 ) . وسائل الشيعه ، باب اوّل از ابواب ذكر - تا آن جا كه خداوند مىفرمايد : اى موسى ! انّ ذكرى حسن على كلّ حال .\r\n","page_name":" 142 ","page_number":142},
  {"content":"\r\n\r\nدر اثر اين مجالست است كه نيايشگر ، متخلق به اخلاق الهى و متّصف به صفات خداوند مىشود ، و از زشتىها و اخلاق مذموم و طمع و بخل و كينه و عداوت و ظلم و تجاوز دورى مىكند ، تا خود را شايسته‌ى مقام قرب وحالت انس با پروردگار نمايد ، و لايق پيشگاه با عظمت كبريايى حضرت حق گردد .\r\nو اشاره به همين معنا است در فايده‌ى نماز كه « انّ الصلاة تنهى عن الفحشاء والمنكر » ؛ « 1 » « نماز ، نمازگزار را از ارتكاب معاصى و منكرات باز مىدارد . »\r\nنيايشگر خود را ناگزير مىداند تا از هوى و هوس‌هاى نابجا دورى گزيند و با هواهاى نفسانى پيكار و مبارزه نمايد و در صدد تزكيه‌ى نفس بر آيد « قد أفلح من تزكّى » ، « 2 » « و نفس و ما سواها * فألهمها فجورها وتقواها * قد أفلح من زكاها * و قد خاب من دساها » . « 3 »\r\nنيايشگر ، نوع پرورى و يتيم نوازى و دلجويى از مستمندان و بينوايان را پيشه‌ى خود مىسازد تا به مقتضاى : « ارحم ترحم » ، « 4 » مورد رأفت و رحمت خداوند متعال گرديده و مصداق فرمايش نبوى قرار گيرد كه در خطبه‌ى شعبانيه مىفرمايد :\r\n\r\n\r\n","description":"","footnote":"\r\n( 1 ) . عنكبوت / 45 .\r\n( 2 ) . أعلى / 14 .\r\n( 3 ) . شمس / 7 - 10 .\r\n( 4 ) . مهربانى كنيد تا خداوند به شما مهربانى كند .\r\n","page_name":" 143 ","page_number":143},
  {"content":"\r\n\r\n« تحننوا على أيتام الناس كما يتحنن على أيتامكم » ؛ « 1 »\r\n« با يتيمان مردم مهربانى كنيد ، تا يتيمان شما هم مورد مهربانى واقع شوند . »\r\nخلاصه‌ى كلام آنكه براى نيايش ، شرائطى است كه نيايشگر ناگزير است انجام دهد تا تحت عنوان نيايشگر قرار بگيرد مانند : پاكى بدن و پاكيزگى لباس و طهارت قلب و پندار و نيت پاك و توجّه تام به مبدأ و مناعت نفس و استمداد از مبدأ و قطع توجّه از ماسوى اللَّه و اداى تشريفات دربارى اللَّه از تسبيح و تكبير و تمجيد و تحميد و تهليل و صلوات بر واسطه‌هاى فيض دربارى اللَّه ( پيغمبر و آل او ( ع ) ) در اين صورت نيايشگر خود را از هر جهت وارد مرحله‌ى انسانيت حقيقى و آدميت مىنمايد . « 2 »\r\nوقتى جامعه‌ى اسلامى ، همه اين طور اهل نيايش شدند ، از چنين اجتماعى مدينه‌ى فاضله‌ى افلاطونى از صورت خواب و خيال و معقولات ، به صورت تحقّق وعينيت ظاهر مىگردد ، و ايده‌آل اين فيلسوف اشراقى كه پنج قرن پيش از ميلاد مسيح آرزوى آن را داشت ، صورت تحقّق و واقعيت به خود مىگيرد .\r\n\r\n\r\n","description":"","footnote":"\r\n( 1 ) . عيون أخبار الرضا ( ع ) ، ج 2 ، ص 265 .\r\n( 2 ) . برتراند راسل  ( B . Russel )  در كتابى كه دكتر سيد على شايگان ترجمه و تحت عنوان « اميدهاى نو » منتشر كرده ، مىگويد : بشر پيوسته سه نوع پيكاردارد : 1 - پيكار با قواى طبيعت تا خود را مسلّط نمايد و از قواى طبيعى استفاده مادّى نمايد . 2 - مبارزه با افراد بشر تا منافع خود را كه در موقعيت خطر و مصادره‌ى ديگران است حفظ نمايد واحتياج به شرع و قانون پيدا مىكند تا حقوق خود را حفظ كند . 3 - مبارزه با هواهاى نفسانى ، تا پيروز و خوشبخت گردد ( به نقل از كتاب چهار مقاله ، مقاله‌ى انسان و خدا ، مهدى بازرگان ، ص 25 ) .\r\n","page_name":" 144 ","page_number":144},
  {"content":"\r\n\r\n\r\nكشش نيايش\r\nيكى از آثار بارز نيايش و فلسفه‌ى آن و بلكه از فوائد مشترك مجموع عبادات ، اين است كه نورانيتى از نيايش و عبادت در قلب و روان نيايشگر حاصل مىگردد كه قلب و روان او را تابناك و دل او را از وساوس و هواهاى شيطانى پاك مىنمايد ، و حلاوت و لذّتى در روان او حاصل مىشود ، كه عشق و علاقه‌ى او را پيوسته به مبدأ و نيايش\r\nمضاعف مىگرداند ، و توفيق بيشترى براى عبادت و نيايش پيدا مىكند و به نحو تسلسل نيايش باعث نورانيت و صفاى قلب گردد ، و آن نور و صفا ، موجب ازدياد نيايش و عبادت مىشود ؛ و به همين ترتيب معصيت و دورى از خدا هم موجب تاريكى قلب و آن تاريكى سبب عصيان مىشود و در اين ميان جايى براى نيايش باقى نمىماند .\r\n\r\nآداب نيايش\r\nبراى نيايش آداب و سننى از ناحيه‌ى اهل بيت عصمت رسيده كه بدون رعايت آنها ، آن نيايش عارى از حقيقت و كم اثر به شمار مىرود و با رعايت آنها ، شرايط اجابت آنها تحقّق پيدا مىكند .\r\n1 . معرفت :\r\nشناخت معبود شرط اصلى دعا و نيايش است ؛ چنانچه در توحيد صدوق آمده است :\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n« قال قوم للصادق ( ع ) : ندعوا فلا تستجاب لنا ، قال ( ع ) : لانّكم تدعون من لاتعرفونه » ؛ « 1 »\r\n« جماعتى خدمت امام صادق ( ع ) عرض كردند : ما خدا را مىخوانيم و دعاى ما مستجاب نمىشود ؛ امام صادق ( ع ) فرمودند : چون معرفت به خدا نداريد . »\r\n2 . توجّه تام به مبدأ و حضور قلب :\r\nچنانچه رسول خدا ( ص ) در وصيتش به على فرمود : «\r\nلا يقبل اللَّه دعاء قلب ساه » . « 2 »\r\nو در خبر ديگر : « قلب لاه » .\r\nيعنى : خداوند نمىپذيرد نيايش كسى را كه دل او از خدا غافل باشد يا در لهو باشد .\r\n3 . اعراض از ماسوى اللَّه و استمداد از خدا :\r\nچنانچه در باب 14 و 62 دعاى وسائل الشيعه روايات متعدّدى دارد و در خطبه شعبانيه ، حضرت رسول ( ص ) فرمود :\r\n« فاسئلوا اللَّه ربّكم بنيّات صادقة و قلوب طاهرة » ؛ « 3 »\r\n« از خداوند بخواهيد در حالى كه نيت‌ها راست و دل‌ها پاك باشد . »\r\n\r\n\r\n","description":"","footnote":"\r\n( 1 ) . توحيد صدوق ، ص 299 .\r\n( 2 ) . وسائل الشيعة ، ج 7 ، ص 53 ، ح 1 .\r\n( 3 ) . وسائل الشيعة ، ج 10 ، ص 313 .\r\n","page_name":" 146 ","page_number":146},
  {"content":"\r\n\r\n4 . طهارت ظاهرى :\r\nطهارت بدن و لباس و استعمال عطر ؛ چنانچه در كتاب وسائل الشيعه وعدّة الدّاعى ، براى هر يك رواياتى ذكر نموده‌اند .\r\n5 . طهارت باطنى :\r\nطهارت نفس وقلب از رذائل اخلاقى و زينت بخشى روح به صفات نيكو ؛ چنانچه روايات آن در باب 65 وسائل ذكر شده است .\r\n6 . خير خواهى و دعا در حق ديگران :\r\nچنانچه در روايات متعدّد وارد شده ، در وسائل باب 38 و 39 و 40 ، مثل روايت عبداللَّه بن جندب و روايت معاوية بن وهب در عدّة الدّاعى و وسائل : «\r\nقال موسى بن جعفر ( ع ) : من دعا لاخيه به ظهر الغيب نودى من العرش و لك مائة ألف ضعف » ؛ « 1 »\r\n« كسى كه براى برادرش ، در غيبت او ، دعا كند ، از عرش خطاب مىرسد كه صد هزار برابر اين دعا براى خودت باشد . »\r\n7 . اصرار و مداومت :\r\nاصرار والحاح در دعا و مأيوس نشدن از تأخير استجابت ، چنانچه در روايت آمده :\r\n« عن أبي جعفر ( ع ) قال : و اللَّه لا يلح عبد مؤمن على اللَّه عزّوجلّ في حاجته إلّا قضاها له » ؛ « 2 »\r\n« قسم به خدا كه شخص مؤمن اصرار و الحاح\r\n\r\n\r\n","description":"","footnote":"\r\n( 1 ) . وسائل الشيعة ، ج 7 ، ص 110 ، ح 1 .\r\n( 2 ) . كافى ، ج 2 ، ص 475 ، ح 3 .\r\n","page_name":" 147 ","page_number":147},
  {"content":"\r\n\r\nنمىكند در دعا ، مگر آنكه همان اصرار سبب بر آوردن حاجت او مىگردد . »\r\n8 . توجه به زمان و مكان دعا :\r\nانتخاب زمان و مكان شريف و در موقع نزول رحمت ، و پس از نماز و قرآن و صدقه ؛ چنانچه براى هر يك بابى در وسائل ذكر كرده است .\r\n9 . دل شكستگى :\r\nدر حال شكستگى دل و رقّت قلب و اشك جارى دعا به استجابت نزديك‌تر است ، چنانچه روايات آن در باب دعا در وسائل مذكور است ، در خبر ابى بصير آمده است :\r\n« عن الصادق ، قال ( ع ) : إذا رقّ أحدكم فليدع فانّ القلب لا يرق حتّى يخلص » . « 1 »\r\n« وقتى دل شكست بايد دعا كرد ، زيرا اين موقع قلب براى خدا خالص و پاك است . »\r\n10 . شروع همراه با ستايش و استغفار :\r\nآغاز نمودن با تسبيح و تحليل و تمجيد خداوند و استغفار ، سپس وارد مرحله‌ى دعا و نيايش شدن ؛ چنانچه وسائل در باب دعا روايات متعددى در اين موضوع ذكر مىكند .\r\n\r\n\r\n","description":"","footnote":"\r\n( 1 ) . كافى ، ج 2 ، ص 477 ، ح 5 .\r\n","page_name":" 148 ","page_number":148},
  {"content":"\r\n\r\n11 . روزى حلال :\r\nنيايش با روزى حلال و طعام طيب ؛ زيرا يك لقمه حرام تا چهل روز قلب را تاريك ، و سبب عدم استجابت دعا گردد كه در جلد اول به آن پرداختيم . و از امام صادق در اين باره حكايت شده :\r\n« من سرّه ان يستجاب دعوته فليطب مكسبه » ؛ « 1 »\r\n« كسى كه دوست دارد دعايش مستجاب شود ، پس بايد كسبش را حلال و طيب نمايد . »\r\n12 . توسل و صلوات بر اهل‌بيت :\r\nتوسّل به محمّد و آل او و صلوات بر آنها قبل از دعا و در حين دعا و بعد از فراغت از دعا ؛ چنانچه در باب 34 از ابواب دعا در وسائل ، روايات متعددى ذكر شده است .\r\n13 . التماس دعا از ديگران :\r\nدعا در حقّ غير نمودن و از آنها التماس دعا كردن تا از زبان ديگران در حق ما دعا محقق گردد ؛ چنانچه روايات آن در باب 38 و 50 وسائل آمده است .\r\n14 . مراقبت بر حق الناس :\r\nحق الناس مانع استجابت دعا مىشود چنانچه حكايت شده :\r\n\r\n\r\n","description":"","footnote":"\r\n( 1 ) . وسائل الشيعة ، ج 7 ، ص 84 ، ح 2 .\r\n","page_name":" 149 ","page_number":149},
  {"content":"\r\n\r\n« أوحى اللَّه إلى عيسى قل لبني إسرائيل : . . . ، انّى لا استجيب لاحد منهم دعوة و لاحد من خلقي لديه مظلمة » ؛ « 1 »\r\n« خداوند به عيسى ( ع ) وحى فرمود كه به بنى اسرائيل بگو : من دعاى هيچ يك از آنها را مستجاب نمىكنم در حالى كه مظلمه‌اى از كسى بر عهده‌ى آنها باشد . »\r\n\r\nاستغفار و نيايش\r\nبخش مهم نيايش ، بازگشت و انابه و استغفار از گناهان است ؛ همانطور كه از امام صادق ( ع ) حكايت شده :\r\n« قال رسول اللَّه ( ص ) : خير الدعاء الاستغفار » . « 2 »\r\nيعنى بهترين نيايش استغفار است .\r\nزيرا كه در استغفار ، درخواست آمرزش گناهان است ، و بهترين دعا ، دعا براى امور اخروى است .\r\nاستغفار حقيقى آن است كه با توبه مقرون باشد ، و گرنه باطل و استهزاء است ؛ كه از امام رضا ( ع ) در اين باره نقل شده :\r\n« والمستغفر من ذنب و يفعله كالمستهزىء بربّه » ؛ « 3 »\r\n« آن كس كه از گناهى استغفار بكند و آن گناه را ترك نكند ، مثل كسى است كه خدا را استهزاء نمايد . »\r\n\r\n\r\n","description":"","footnote":"\r\n( 1 ) . عدّة الداعى ، ص 130 .\r\n( 2 ) . وسائل الشيعة ، ج 7 ، ص 176 ، ح 2 .\r\n( 3 ) . وسائل الشيعة ، ج 7 ، ص 176 ، ح 1 .\r\n","page_name":" 150 ","page_number":150},
  {"content":"\r\n\r\n\r\nشرايط توبه :\r\nتوبه از گناه شش شرط دارد كه اميرالمؤمنين ( ع ) به آن كس كه استغفار بدون توبه نموده بود فرمود : «\r\nثكلتك امّك . . . » . « 1 »\r\nاستغفار درجه‌ى علّيين است اين چه استغفارى بود ، بايد استغفار تو داراى شش شرط باشد تا تمام و مؤثّر واقع شود ، دو تاى آن از اركان و دو تاى آن واجب غير ركنى و دو تاى آن شرط كمال است .\r\nآن دو كه ركن توبه است :\r\n1 . ندامت از گناه ؛\r\n2 . تصميم قطعى بر ترك گناه ؛\r\nو آن دو كه واجب غير ركنى است :\r\n3 . جبران حق اللَّه ، مثل قضاى نماز و روزه و ديگر واجبات كه ترك كرده است ؛\r\n4 . پرداختن حق النّاس ، مثل سرقت و ربا و ترك خمس و زكات و . . . ، كه توبه از آنها به بازگرداندن حق النّاس به صاحبان آن و جلب رضايت آن‌ها است ؛\r\nو آن دو كه شرط كمال است :\r\n5 . چشيدن سختى رياضت و طاعت ، تا جبران لذّت معصيت شود ؛\r\n\r\n\r\n","description":"","footnote":"\r\n( 1 ) . همان ، ج 16 ، ص 77 ، ح 87 .\r\n","page_name":" 151 ","page_number":151},
  {"content":"\r\n\r\n6 . آب كردن گوشت‌هايى كه از معصيت و در حال معصيت روئيده شده به وسيله‌ى عبادت و رياضت شرعيه ، تا گوشت صالح از غذاى حلال روييده شود .\r\nاين نوع توبه و استغفار و نيايش در لسان قرآن به توبه‌ى نصوح معروف شده ، چنانچه مىفرمايد :\r\n« يا أيّها الذين آمنوا توبوا إلى اللَّه توبةً نصوحاً » ؛ « 1 » « اى كسانى كه ايمان آورده‌ايد به سوى خدا توبه كنيد ، توبه‌اى خالص . »\r\nو آيات زيادى كه در كتاب الهى كه ما را امر به توبه و انابه فرموده به همين معنا تفسير شده است .\r\nواژه‌ى « توبه » به معناى « بازگشت » است ؛ چنانچه كسى كه راه را اشتباه كرده و به بيراهه مىرود ، وقتى متوجه شد و به اشتباه خودش پى برد سريع از آن راه بر مىگردد و راه اصلى كه آن را به مقصد مىرساند در پيش مىگيرد . « 2 »\r\n\r\n\r\n","description":"","footnote":"\r\n( 1 ) . تحريم / 8 .\r\n( 2 ) . جنس بشر ذاتاً مايل به خطا و گناه است و اغلب و اكثر گناهان ، همان امورى است كه انسان به آن تمايل دارد :\r\n( قال رسول اللَّه‌صلى الله عليه وآله : انّ الجنّة حفّت بالمكاره و انّ النار حفّت بالشهوات ( نهج البلاغة ، ص 251 ، خطبه‌ى 176 )\r\nيعنى : آتش جهنّم به تمايلات و شهوات نفسانى بشر بستگى دارد و او را به عواقب وخيم و بدبختى دنيا و آخرت مىكشاند و بالعكس بهشت و راحتى و سعادت ابدى او با تحمّل مكاره و ناملايمات عبادات رابطه‌ى مستقيم دارد .\r\nنفس مايل است به خوردن حرام ، شرب مسكرات ، بىبند و بارى در امور جنسى ، تجاوز به مال و عِرض ديگران و اينها هر يك به سعادت دنيا و آخرت او ضربه مىزند .\r\n","page_name":" 152 ","page_number":152},
  {"content":"\r\n\r\nنفس انسان طالب آزادى از هر جهت است و از محروميت‌ها و محدوديت در تمايلات ، ناراحت مىشود ، امّا همين محروميت و محدوديت‌ها سعادت دنيا و آخرت او را تأمين و تضمين مىنمايد و چون بعضى افراد در صدد مهار كردن شهوات و اميال نفسانى نيستند و پيوسته پيرامون گناهان مىگردند و اگر افراد متوجه شوند كه اين راه راه باطل است كه مىپيمايد بازگشت را شروع مىكنند ، از اين رو خداوند او را بيدار و هشيار مىكند كه بايد بازگشت نمايد .\r\nچنانچه در كريمه‌ى مذكور مىفرمايد : اى كسانى كه ايمان آورده‌ايد به سوى من بازگشت حقيقى كنيد تا شما را بپذيرم و پناه دهم و از جرائم و گناهان شما چشم پوشى نمايم .\r\nتوبه‌ى نصوح بازگشت حقيقى است كه ديگر پيمان شكنى نكند ، و در بازگشت ثابت قدم و جدّى باشد .\r\nبازگشت حقيقى ، تحوّل عميق روحى است كه در اثر احساس اشتباه فرد ، به او دست مىدهد و موجب اصلاح و تغيير حال او مىشود ؛ و اين حالت در نسل جوان بيشتر پيدا مىشود زيرا آنها پاك‌ترند و زودتر تحت تأثير واقع مىشوند و زودتر اصلاح مىشوند ، و اين نسل به همان نحو كه زود اصلاح مىشوند ، زود هم راه انحراف را مىپيمايند ، و بيشتر نيازمند به پرورش و تربيت روحى هستند . در نهج البلاغه مىخوانيم :\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n« وانّما قلب الحدث كالأرض الخالية ما ألقى فيها من شيء إلّا قبلته » ؛ « 1 »\r\n« دل‌هاى جوانان ، پاك و بى آلايش است ، و همانند زمينى است كه از خار و خاشاك و شوره و علف هاى هرزه ، پاك و آماده‌ى زراعت باشد ، هر بذرى كه در آن افشانده شود ، مىپذيرد و مىرويد و رشد و نمو مىكند . »\r\n\r\nتحوّلات روحى\r\nسير در تاريخ عالم اين حقيقت را به ما نشان مىدهد كه پيوسته اصلاحات مادّى و روحى در اثر تحوّلات روانى و درونى واقع مىگردد .\r\nاز اين قانون فطرى به اين نتيجه مىرسيم كه بايد براى اصلاح فرد و اجتماع وكناره‌گيرى از گناهان در مقام تحوّل درونى برآييم .\r\nهر كدام از اخلاق فاسد و خوىهاى حيوانى و شيطانى ، همچون بخل و كينه و طمع و خودپسندى و بى بند و بارى و هوى پرستى و غيره ، ريشه‌هاى عميق در درون ما دوانيده‌اند و ريشه‌كن كردن اين خارها كه سدّ راه تكامل انسانيت است ، نيازمند به مجاهده‌ى پى در پى و تحوّل عظيم اخلاقى است .\r\nاشخاص ، در اثرپذيرى با هم تفاوت دارند ، بعضى از آنها به خاطر گناهان زيادى كه انجام داده‌اند به هيچ وجه كلام حقّ در دل آنها اثر نمىكند ، كه به لسان قرآن دل آنها مثل سنگ بلكه سخت‌تر از سنگ است .\r\n بر سيه دل چه سود خواندن وعظ * نرود ميخ آهنين بر سنگ \r\n« سواء عليهم أأنذرتهم أم لم تنذرهم » ؛ « 2 »\r\n« براى آنان تفاوت نمىكند كه آنان را ( از عذاب الهى ) بترسانى يا نترسانى . »\r\n\r\n\r\n","description":"","footnote":"\r\n( 1 ) . نهج البلاغة ، ج 3 ، ص 40 ، كتاب 3 .\r\n( 2 ) . بقره / 6 .\r\n","page_name":" 154 ","page_number":154},
  {"content":"\r\n\r\nدسته‌ى دوّم زود اثر مىكند و زود از دست مىدهند ، مثل دستى كه در آب به زودى فرو برود ، بدون سختى و سريع جاى دست در آب صاف مىشود .\r\nدسته‌ى سوّم افرادى هستند كه اثر را دير مىگيرند و پس از گرفتن ، مدّتى اثرش باقى مىماند ، و بدون تكرار ، اثر آن از بين مىرود .\r\nمثل دست زدن به گِل كه فرو مىرود و مدّتى اثر آن در گل باقى مىماند و اگر تكرار نشود صاف مىشود ؛ اين دسته‌اند كه بايد زود به زود كلام حق را براى آنها تكرار كرد ، تا اثر آن زيادتر شود و نابود نشود :\r\n« و ذكّر فإنّ الذكرى تنفع المؤمنين » ؛ « 1 » « و پيوسته تذكر ده ، زيرا تذكر ، مؤمنان را سود مىبخشد . »\r\nدر اين صورت به تدريج در روح شنوندگان كلام حق ، تحوّلى عميق ايجاد مىشود و مس وجود آنها به طلا مبدل مىگردد . « 2 »\r\n\r\n\r\n","description":"","footnote":"\r\n( 1 ) . ذاريات / 55 .\r\n( 2 ) . چنانچه در روايات و ابواب معجزات سيد عالم‌صلى الله عليه وآله حكايت شده كه شخصى كيسه‌ى پولى كه محتوى مقدارى درهم بود به رسول خداصلى الله عليه وآله داد كه به فقرا انفاق نمايند ، رسول خدا آن كيسه را گرفتند و به شخصى بينوا كه آنجا حاضر بود دادند تا سرمايه براى تحصيل معاش خودش نمايد و فرمودند\r\n: « خذ هذه الدنانير\r\n» ، يعنى بگير اين دينارها را .\r\nفقير گرفت و باز كرد ، ديد كيسه محتوى دينار است ، صاحب كيسه عرض كرد : يا رسول اللَّه ، من در اين كيسه درهم گذاشته بودم و به شما دادم ، اينك همه دينار است ، حضرت فرمود : چون به زبان من جارى شد كه اين دينارها را بگير ، خداوند ماهيت نقره‌ى آنها را به دينار طلا مبدّل فرمود .\r\n","page_name":" 155 ","page_number":155},
  {"content":"\r\n\r\nتوبه و بازگشت و استغفار سبب مىشود ، كه شخص گنه‌كار ، ماهيت او عوض شود و دوست خدا مىگردد ، چنانچه حكايت شده وقتى آيه‌ى تحريم مسكرات نازل شد ، صحابه هر كدام به رسم جاهليت عادت به شرب مسكرات داشتند ، دست از نوشيدن آن كشيدند .\r\nجوانى هنوز بر حسب عادت دست نكشيده بود و ظرف شرابى گرفته بود كه در بين راه به رسول خدا رسيد و آن جوان رسول خدا را كه ديد خيلى منفعل شد و در دل با خدا عهد كرد « الها ! اگر من نزد رسول خدا رسوا نشوم ، شرب خمر را ترك مىنمايم » ، سريع بوى سركه به مشام او رسيد ، ديد شراب‌ها سركه شده ، خوشنود شد .\r\nرسول خدا رسيدند و پرسيدند : چه همراه دارى ؟ عرض كرد : سركه ، حضرت گرفتند وديدند بلى سركه‌ى ترش خوبى در دست دارد ، به او دادند ، آن جوان عرض كرد : يا رسول اللَّه حقيقت مطلب اين است كه مشروب بود و من با خدا چنين عهد كردم ، حالا سركه شد .\r\nحضرت فرمود : چون تو خواست درونى خود را به توبه تغيير دادى و تحول و تغيير اساسى در خود ايجاد كردى ، خداوند نيز شراب تو را به سركه تبديل كرد تا رسوا نشوى :\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n« إنّ اللَّه لايغيّر ما بقوم حتّى يغيّروا ما بأنفسهم » ؛ « 1 » - « 2 » « ( اما ) خداوند\r\nسرنوشت هيچ قوم ( و ملتى ) را تغيير نمىدهد مگر آنكه آنان آنچه را در خودشان است تغيير دهند . »\r\n\r\n\r\n","description":"","footnote":"\r\n( 1 ) . رعد / 11 .\r\n( 2 ) . نكته‌ى علمى : تبديل و منقلب شدن شراب به سركه در حديث مذكور ، امرى است عادّى و طبيعى و در حقيقت انقلاب ماهيت نيست ، چرا كه اين انقلاب بسا خود به خود حاصل مىشود ؛ زيرا فرمول شيميائى شراب كه آن را الكل اتيليك خوانند ، با فرمول استيك كه سركه است چندان تفاوتى ندارد و هر دو مركب از اكسيژن و هيدروژن و كربن به نسبت معين است .\r\nاين تبديل و انقلاب به وسيله‌ى عوامل غير مرئى ( جانداران ريز ذرّه بينى ) ميكروسكوپى انجام مىگيرد ؛ چنانچه پاستور فرانسوى كه تا سال 1895 ميلادى مىزيسته ، حيوانات ذرّه بينى و ميكروب‌هاى مفيد و مضرّ را كشف كرد و در بيوگرافى آنها مطالعات عميقى نمود و عمل آنها را شناخت و خدمات شايانى به عالم علم و بهداشت عمومى دنيا نموده و نام نامى خود را زنده و پاينده قرار داد .\r\nاز آن جمله علّت انقلاب شراب را به سركه پيدا كرد و اعلام نمود كه اگر در ظرف شراب باز باشد ، حيوانات ذرّه بينى در هوا موسوم به بچّه سركه هجوم مىآورند و اكسيژن هوا را گرفته ، داخل شراب مىكنند ، در نتيجه آن شراب به سركه و آب تجزيه مىشود .\r\nامّا انقلاب مس يا نقره به طلا كه در حديث اوّل گذشت ، مسأله‌اى است كه از قديم الايام بين فلاسفه‌ى قديم مورد مشاجره بوده ، بعضى مثل بوعلى سينا منكر امكان انقلاب ماهيت بودند ، بعضى هم آن را ممكن مىدانستند و ارباب اكسير در مقام تبديل ماهيت مس به طلا بودند و براى كيمياگرى حقيقت قائل بودند .\r\nعلماى ژئولژى ( دانشمندان زمين شناس ) عمر كره‌ى زمين را متجاوز از دو ميليارد سال يا بيشتر تخمين زده‌اند و از طرق مختلف براى اثبات مطلب ادلّه به كار برده‌اند .\r\nيكى از دليل‌هاى آنها فسيل‌ها هستند كه در حفريات زمين كشف شده كه در آن فسيل‌ها مواد گياهى و جانورى تحجّر پيدا كرده و در بعضى از آنها ديده شده كه اورانيوم و راديوم و سرب ، اين سه عنصر به ترتيب در جوار يكديگر قرار گرفته‌اند .\r\nاز اين رو حدس زده‌اند كه چون اورانيوم خاصيت راديو اكتيويته دارد وپيوسته تشعشع مىدهد ، به مرور زمان از هسته‌ى مركزى آن كاسته شده تا بالاخره هسته‌ى مركزى آن در اثر تشعشع دادن مساوى با هسته‌ى مركزى راديوم شده ، در نتيجه اتم اورانيم به اتم راديوم مبدّل مىشود و چون هسته‌ى راديوم نيز تشعشع مىدهد از آن هم كاسته شده تا مىرسد به طول زمان به هسته‌ى مركزى سرب و در نتيجه راديوم مبدّل به سرب مىشود . و طول زمانى كه لازم است تا اين فعل و انفعالات و تبدّلات حاصل گردد به قانون رياضى حساب كرده‌اند و به حدس و تخمين براى عمر كره‌ى زمين متجاوز از دو ميليارد سال در نظر گرفته‌اند .\r\nگذشته از صحّت و سقم اين فرضيات و حدسيات ، محل شاهد ما اين است كه تبديل عنصرى به عنصر ديگر ممكن الوقوع است و از محالات نيست بلكه علم امروز آن را تأييد مىكند .\r\n","page_name":" 157 ","page_number":157},
  {"content":"\r\n\r\nفضيل مردى است جنايتكار ، ظالم ، بىباك ، مجسّمه‌ى رزالت و شقاوت ، مىزند ، مىكشد ، مىبندد ، مال بندگان خدا را به زور مىگيرد ، خود را براى تجاوز به مال و عِرض و ناموس مردم مجهّز كرده ، سال‌هاى متمادى اين روش ناهنجار را تعقيب مىكند .\r\nشبى براى سرقت يا عمل منافى عفّت از بام خانه‌اى بالا رفت اينجا تصادفى رخ داد ، تصادفى كه فضيل را منقلب كرد ، تصادفى كه سبب شد ماهيت فضيل جانى را ، مؤمن متّقى پرهيزكار نمود .\r\nدر همسايگى آن خانه ، شخصى در حال تهجّد مشغول تلاوت قرآن بود ، اين آيه را خواند :\r\n« ألم يأن للذين آمنوا أن تخشع قلوبهم لذكر اللَّه » ؛ « 1 » « آيا وقت آن نرسيده است كه دل‌هاى مؤمنان در برابر ذكر خدا و آنچه از حق نازل كرده است خاشع گردد ؟ ! »\r\n\r\n\r\n","description":"","footnote":"\r\n( 1 ) . حديد / 16 .\r\n","page_name":" 158 ","page_number":158},
  {"content":"\r\n\r\nيعنى آيا وقت آن نرسيده و دير نشده كه رو به خدا آريد و دست از هوى و هوس برداريد ؟ !\r\nفضيل از شنيدن اين آيه منقلب گرديد ، زيرا مفاد آيه‌ى شريفه كه يكى از آيات توبه است ، گنه كاران را دعوت مىكند كه اى فراريان از دربار پروردگار بس است فرار و دورى كردن ، ما چشم انتظار شماييم بياييد ، آيا وقت آن نرسيده كه دست از گناه بداريد و به سوى ما بازگشت نماييد !\r\n باز آ باز آ هر آنچه هستى باز آ * گر كافر و گبر و بت پرستى باز آ\r\nاين درگه ما درگه نوميدى نيست * صد بار اگر توبه شكستى باز آ \r\nفضيل از شنيدن اين آيه ، آتش در نهاد او نهاده شد ، اعمال بد و زشت او در مقابلش مجسّم ، دل از جا كنده ، تازيانه‌ى وجدان پاكش ، او را شكنجه مىداد ، تحوّلى در اعماق قلب او حاصل و او را به توبه و انابه‌ى حقيقى و اصل گردانيد .\r\nگويا آذرخشى از اين آيه او را فرا گرفت ، همه‌ى آلايش‌هاى نفسانى و هواهاى شيطانى او را در هم سوزانيد و نابود كرد و دلى پاك و روانى تابناك ، به جاى آن نهاد ؛ اشكش ريزان ، دل شكسته و ترسان ، بدن لرزان روى نياز با سوز و گداز به درگاه خداوندِ بىنيازِ بنده نواز نهاد : الها ! آيا توبه‌ى من قبول مىگردد و مرا با اين همه گناه به پيشگاه با عظمت خودت مىپذيرى ؟ خدايا اگر مرا از در رحمت خود برانى ، به كجا رو نمايم و به كه پناه ببرم :\r\n« ربّنا ظلمنا أنفسنا و إن لم تغفر لنا و ترحمنا لنكونن من الخاسرين » ؛ « 1 » « پروردگارا ! ما به خويشتن ستم كرديم ! و اگر ما را نبخشى و بر ما رحم نكنى ، از زيانكاران خواهيم بود ! »\r\n\r\n\r\n","description":"","footnote":"\r\n( 1 ) . أعراف / 23 .\r\n","page_name":" 159 ","page_number":159},
  {"content":"\r\n\r\nقهراً جذبه‌ى رحمت و نويد غفران و قبول و احسان به قلب فضيل رسانيد و دست از اعمال بد كشيد و جبران مافات نمود و اموال حرام را به صاحبان آن باز پرداخت ، و مظالم عباد را طبق وظيفه‌ى اسلاميش از گردن رهانيد و از صاحبان آن رضايت و حلاليت طلب كرد و بعد از آن از جمله‌ى عبّاد و زهّاد نامى جهان گرديد .\r\nنظير بشر حافى كه نزد ارباب عرفان هم منزلت دارد .\r\nبِشر حافى كه از جمله‌ى عبّاد و زهّاد نامى جهان گرديد ، داستان توبه‌ى او از اين قرار است : روزى امام هفتم ( ع ) از در خانه‌ى بِشر مىگذشتند ، صداى تار و تنبور بلند و كنيزان مشغول آوازخوانى بودند ، بشر از ثروتمندان اهل فسق و فجور و شرب مداوم و اهل لهو و لعب و موسيقىهاى مطرب بود .\r\nكنيزكى براى حاجتى از خانه بيرون آمد كه حضرت از او پرسيدند : صاحب اين خانه بنده است يا آزاد ؟ كنيزك جواب داد : آزاد است ! حضرت فرمودند : « بلى آزاد است ، اگر بنده بود اين طور رفتار نمىكرد ! »\r\nكنيزك اين جمله را به مولايش خبر داد ، اين جمله بشر را منقلب كرد و با پاى برهنه دويد كه ببيند اين كلام از كيست كه ماهيت بشر را منقلب نمود ، چشم او به موسى بن جعفر ( ع ) افتاد ، خود را روى پاى حضرت انداخته توبه‌ى حقيقى كرد و كار او بالا گرفت و از جمله‌ى عبّاد و زهّاد نامى جهان گرديد ، به طورى كه در احوالات او وارد شده كه قلب او از خوف خدا گداخته شد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nانقلاب ماهيت در طبيعت\r\nدانشمندان اتم شناس در مسئله‌ى انفجار هسته‌ى اتم و تحويل گرفتن انرژى فوق العادّه از آن بياناتى دارند كه كاملًا مسئله‌ى انقلاب ماهيت و امكان تبديل ، بلكه وقوع آن را اثبات مىنمايد .\r\nاين دانشمندان درباره‌ى انفجار هسته‌ى مركزى اتم گفته‌اند : تعادل دستگاه اتم ، « 1 » به واسطه‌ى تعادل در شماره‌ى نوترون‌هاى آن است ، اگر شماره‌ى آنها كم و زياد شد ، هسته مىشكند و انرژى خود را بيرون مىريزد و پروتون‌ها و نوترون‌ها به اطراف منتشر مىشود . « 2 »\r\n\r\n\r\n","description":"","footnote":"\r\n( 1 ) . هر اتم داراى سه جزء است : هسته‌ى مركزى كه از نوترون و پروتون تركيب شده ، و هر عنصرى اندازه‌ى معينى نوترون و پروتون دارد و در اطراف هسته مركزى اتم ، هر عنصرى الكترون‌ها در مدار معينى در گردشند به سرعت عجيبى كه در هر ثانيه به 164 / 201 كيلومتر مىرسد ، ساده‌ترين اتم‌ها اتم هيدروژن است كه يك پروتون و يك الكترون دارد و نوترون ندارد و پيچيده‌ترين عنصر اتم اورانيوم است ، هر اتم اورانيوم 92 پروتون و 143 نوترون و 92 الكترون دارد .\r\n( 2 ) . در كتاب علم و زندگى ، پژك گويد : يكى از مجهولات علم اتم‌شناسى اين است كه ثابت شد الكتريسيته كه در الكترون‌ها است و منفى است تعادل دارد و هر اتم عنصرى با اندازه‌ى الكتريسيته مثبت كه در نوترون‌هاى هسته‌ى مركزى آن اتم است و ثابت شد كه نوترون‌ها الكتريسيته هيچ ندارد و چون دو الكتريسيته مماثل مثبت با مثبت يا منفى با منفى به هم برسند ، همديگر را دفع مىكنند و اگر مخالف باشند مثبت و منفى به هم كه نزديك شدند همديگر را جذب مىكنند وجرقّه مىپرانند ، چنانچه در مسئله‌ى رعد و برق گفته‌اند .\r\nحال گوييم اين پروتون‌ها كه در مركز اتم قرار گرفته و به هم متصل هستند ، چطور شد كه همديگر را دفع نمىكنند و چرا الكترون‌ها را به خود جذب نمىكند ؟ و اين مطلب را از مشكلات علم اتم‌شناسى خاطر نشان ساخت .\r\nنگارنده گويد : كه اين حقيقت مشكل آن حل شده است ، زيرا كه وجود نوترون‌ها مهار كننده‌ى پروتونها هستند كه نمىگذارند هسته‌ى مركزى متلاشى گردد و جذب و دفع بين اجزاء اتم واقع شود ، چنانچه نوترون بيگانه وارد شود تعادل را به هم زند و اتم منفجر مىگردد و انرژى ذخيره‌ى خود را بيرون مىريزد .\r\n","page_name":" 161 ","page_number":161},
  {"content":"\r\n\r\nچنانچه يك نوترون بيگانه را از خارج ، وارد هسته‌ى اتم نمودند فوراً تعادل دستگاه به هم مىخورد و انفجار حاصل مىگردد مثل تسبيحى كه بند آن پاره شود و دانه‌ها به اطراف پراكنده گردد ، همين طور هسته‌ى اتم نيز ، از هم مىپاشد .\r\nچون بمب اتمى از عنصر اورانيوم ساخته مىشود و شماره‌ى الكترون‌هاى اتم اورانيوم 92 و شماره‌ى پروتون‌هاى آن نيز 92 است ، اگر نوترون بيگانه را در اتم اورانيوم داخل نمايند ، تعادل دستگاه آن اتم به هم مىخورد و از هم مىپاشد و از آن عنصر باريم و كريپتون ( كه ساده‌تر از اورانيوم است ) به وجود مىآيد ، و از آن نوترون‌هاى زائد كه پراكنده مىشود در اتم ديگرى كه در مجاورت او است داخل مىشود و مجدّداً تعادل اتم را به هم مىزند و انفجار جديدى توليد مىكند .\r\nو به همين نحو انفجار بمب اتمى حاصل مىگردد و به نحو تسلسل پيش مىرود و يك يك اتم‌ها منفجر مىشود و انرژى خود را بيرون مىريزد و از خراب شده‌ى آن ، اتم‌هاى جديدى از باريم و كريپتون ساخته مىشود .\r\nاز اين مطالب معلوم شد كه عقيده‌ى دانشمندان طبيعى ، هم امكان ، و هم وقوع انقلاب ماهيت و تبديل عنصرى به عنصر ديگر است و مسئله به ثبوت\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nرسيده كه اختلاف اتم هر عنصرى با اتم عنصر ديگر به واسطه‌ى اختلاف در شماره‌ى الكترون‌هاى آنها است يا اختلاف در نوترون‌ها با پروتون‌ها است ، كه سبب تعدّد عناصر و اختلاف آنها گرديده چنانچه تصرّفى در شماره‌هايش بشود و كم و زياد پيدا كند ، اتم عنصرى به اتم عنصر ديگر تبديل مىگردد ، مثلًا اگر دو اتم هيدروژن با هم تركيب شد ، يك اتم هليوم به وجود مىآيد ، زيرا هليوم كه بعد از هيدروژن ساده‌ترين عنصر است داراى دو پروتون و دو الكترون و دو نوترون مىباشد .\r\nبه همين جهت است كه بعضى از ماترياليسم‌ها معتقدند كه مادّه‌ى اوّليه‌ى عالم ، هيدروژن است كه در طول زمان به عناصر ديگر مبدّل گرديده ، يعنى هسته‌ها پهلوى هم جمع شده ، عنصر ديگرى به وجود آمده ، مثلًا هسته‌ى اتم هيدروژن جمع شده يك اتم اكسيژن از آن به وجود آمده ، « 1 » يا دو اتم هيدروژن جمع شده يك اتم هليوم از آن به وجود آمده است .\r\nاگر چه اين فرضيه مثل بسيارى از تئورىهاى مادّيين مبناى صحيحى ندارد و طبق علم روز قابل ردّ است ، نظير فرضيه‌ى بطليموس كه امروز\r\n\r\n\r\n","description":"","footnote":"\r\n( 1 ) . اينجا نيز اشكالى به نظر نگارنده مىرسد كه به ماترياليسم‌ها متوجّه است : از تركيب چند هيدروژن نمىتوان گفت عنصر ديگرى به وجود آمده ، زيرا اگر هسته‌ى هيدروژن يك اكسيژن شود ، بايد هر يك اتم اكسيژن وزنش با هسته‌ى اتم هيدروژن مساوى باشد و حال آن كه وزن يك اتم اكسيژن شانزده برابر يك اتم هيدروژن است .\r\n","page_name":" 163 ","page_number":163},
  {"content":"\r\n\r\nبطلانش در دنياى علم به ثبوت رسيده يا فرضيه داروين و لامارك كه بطلان آن آفتابى شده يا فرضيه لاپلاس كه از راه‌هاى متعدد مىتوانيم آن را ردّ نماييم ، بلكه خود اين صاحبان فرضيه ، عقيده‌ى درستى به تئورىهاى خود ندارند ، و ليكن پيروان آنها ( كاسه از آش داغ‌ترها ) اين تخيلات بىپايه را مانند وحى قبول مىنمايند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nنهم : فلسفه‌ى ركوع و سجود\r\nاز جمله اركان و اجزاء مهم نماز ، ركوع و سجود است كه در سلوك راه عبوديت ، نقش بزرگى را بازى مىكنند . « ركوع » كه جزء معظم نماز است ، « 1 » عبارت است از : تعظيم و تكريم معبود و اظهار بزرگى و بزرگوارى حضرت احديت با خم شدن و سر تعظيم فرو آوردن .\r\nچنانچه در احترام و تعظيم مقام سلاطين خم مىشدند و ركوع مىكردند و اين عمل نهايت تكريم و غايت تعظيم و تجليل را نشان مىداد .\r\n« سجده » كه عبارت است از : روى خاك افتادن در مقابل مسجود ، نهايت تذلّل و غايت خضوع و ناچيزى و فناء عبد را در مقابل معبود و مسجود مجسّم مىدارد .\r\nو اين دو يعنى « تعظيم معبود » و « تذلّل عبد » مغز و روح عبوديت را خاطر نشان مىسازد ؛ و هر عبادتى كه اين دو در آن جمع باشد ، عبادت كامل است و داراى روح و حقيقت عبوديت است . و اين دو را شارع مقدّس اسلام در عبادت جامع نماز ، جمع كرده و ارزشِ عبادتِ نماز ، به واسطه‌ى ركوع و سجده ، زيادتر شده است .\r\n\r\n\r\n","description":"","footnote":"\r\n( 1 ) . اشتقاق آن از ركعت ، و تحقق ركعت به تحقق ركوع است .\r\n","page_name":" 165 ","page_number":165},
  {"content":"\r\n\r\nدر منهج الصادقين آمده : بنى ثقيف از حضرت رسول ( ص ) درخواست كردند كه از خداوند بخواه كه ركوع و سجود از نماز برداشته شود . ( زيرا براى مردم با نخوت و متكبر جاهليت ، ركوع و سجده بسيار مشكل بود . )\r\nرسول خدا تأملّى كردند تا وحى نازل گردد و جواب آنها را بدهند ، اين آيه نازل شد :\r\n« ولو لا أن ثبتناك لقد كدت تركن إليهم شيئاً قليلًا » ؛ « 1 » « و اگر ما تو را ثابت قدم نمىساختيم ( و در پرتو مقام عصمت ، مصون از انحراف نبودى ) نزديك بود به آنان تمايل پيدا كنى . »\r\nكه جواب يأس با تهديد آمد كه در ظاهر متوجّه پيغمبر شد از باب «\r\nايّاك أعنى واسمعى يا جاره\r\n» . و در خبرى حكايت شده كه رسول خدا فرمود : «\r\nلاخير في دين ليس فيه ركوع و سجود » « 2 »\r\nشايد مراد از دين نماز باشد كه ركن معظم دين است ، لذا نماز ميت كه ركوع و سجده ندارد ، در نظر اهل شرع صحت سلب دارد ، و اطلاق صلاة بر آن ، اطلاق لغوى است كه همان صرف نيايش است .\r\nدر ضمير ناخودآگاه يا خودآگاه هر فرد ، يك كبر ذاتى است كه دواى آن همان ركوع و سجود نماز است ، زيرا اشرف اجزاى بدن انسان ، صورت است و صورت انسان بر صورت ساير مخلوقات امتياز دارد ، از اين جهت خداوند براى\r\n\r\n\r\n","description":"","footnote":"\r\n( 1 ) . إسراء / 74 .\r\n( 2 ) . بحار الأنوار ، ج 17 ، ص 53 .\r\n","page_name":" 166 ","page_number":166},
  {"content":"\r\n\r\nخلقت صورت انسان به خود آفرين گفته و اين صورت‌گرى بشر را احسن تقويم خاطر نشان ساخته :\r\n روزى كه آفريد تو را قدرت آفرين * در آفرينش تو به خود گفت آفرين \r\nو پيشانى كه محل تمركز قواى فكرى و عقل بشرى است ، افضل اجزاء صورت است ، آن را روى خاك پست نهادن ، نهايت تذلل و فروتنى است ؛ و شايسته است ، براى كسى باشد كه در منتها درجه‌ى علوّ و رفعت و عظمت باشد ، از اين رو سجده به خدا اختصاص پيدا كرده است .\r\nامّا سجده‌ى ملائكه به آدم ، براى خدا و به امر خدا بود و آدم قبله‌ى آنها بود . و سجده‌ى يعقوب و فرزندان به يوسف ، سجده‌ى شكر بود ، كه خداوند اين موهبت را به آنها عطا كرده است ، چنانچه در « وسائل الشيعه » يك باب براى همين مطلب آمده است .\r\nدر سجده ، اظهار فنا و نيستى عبد است و اشاره است به آيه‌ى شريفه :\r\n« منها خلقناكم وفيها نعيدكم » ؛ « 1 » « ما شما را از آن [ / زمين 
  ] آفريديم ؛ و در آن باز مىگردانيم ؛ و بار ديگر ( در قيامت ) شما را از آن بيرون مىآوريم ! »\r\n\r\n\r\n","description":"","footnote":"\r\n( 1 ) . طه / 55 .\r\n","page_name":" 167 ","page_number":167},
  {"content":"\r\n\r\nكه در سجده‌ى اوّل اشاره است كه ما خاك بوده‌ايم « 1 » و خداوند از عصاره‌ى خاك ما را خلق كرده است و رفتن به سجده‌ى دوّم اشاره است به اين كه دو مرتبه خاك مىشويم ؛ و بر خاستن از سجده‌ى دوم ، يعنى دو مرتبه از خاك بيرون آمده و براى قيامت و حساب زنده مىشويم .\r\n« ركوع » چون تعظيم است نسبت به معبود ، و تعظيم مراحل مختلف ندارد بلكه يك مرحله‌ى واحد است تا پايان ، لذا ركوع محقق و مثبت حقيقت است و يكى است .\r\nامّا « سجده » چون عبارت است از اظهار فناء و تذلّل عبد ، و فناء مراحل متعدّدى دارد ( فناء بدوى و فناء عودى ) لذا در سجده تعدّد لحاظ شده كه آيينه‌ى اين حقيقت است .\r\n« فناء بدوى » : « ما كان اللَّه و لم يكن معه شىء » ، اشاره به موقعى كه خدا بود و هيچ چيز ديگر نبود و همه‌ى عالم را از كتم عدم به عرصه‌ى وجود آورد .\r\n\r\n\r\n","description":"","footnote":"\r\n( 1 ) . خلقت بشر از خاك دو معنا دارد : معناى اوّل همان است كه خداوند آدم را از خاك و گل و صلصال كالفخاّر و از تراب است خلق شده و از فرزندان او افراد به وجود آمده‌اند ؛ معناى دوّم آن است كه انسان از عصاره‌ى خاك و عناصر موجود در خاك جوهركشى شده ، و متوسط گياهان كه از خاك روئيده شده عصاره‌ى آن عناصر در گياهان است و انسان غذايش بر دو قسم است : يك قسم غذاهاى گياهى ، يك قسم هم حيوانى ، و چون حيواناتى كه غذاى انسان مىشود ، غذاى آنها گياهى است و عناصر و مواد زمينى را حيوان گرفته جزء بدن او مىشود و بعد از آن كه انسان آن غذاى حيوانى را خورد ، مثل خوردن غذاى گياهى ، آن عناصر و مواد ، جزء بدن انسان مىشود ؛ و عناصر بدن عبارت است از اكسيژن ، هيدروژن ، كربن ، كلسيم ، سلفور ، فسفر ، آهن ، مس ، منگنز ، يد ، منيزيم ، كلريد سديم ، پتاسيم و غيره كه همه اين عناصر در خاك يافت مىشود . و هر كدام آثار و خواص زيادى دارد ، چنانچه كمى منيزيم عاطفه را كم مىكند ، و زياد شدن او عاطفه ومحبّت مادرى را افزايش مىدهد .\r\n","page_name":" 168 ","page_number":168},
  {"content":"\r\n\r\nو « فناء عودى » : فناء موجودات است كه به جز خدا همه هالك و فانى هستند . « كلّ شىء هالك إلّا وجهه » ، « 1 » و « كلّ من عليها فان * و يبقى وجه ربّك ذو الجلال و الاكرام » . « 2 »\r\nطبق آيات ، همه‌ى موجودات شمس و قمر و نجوم ساجدند ، و سجود ممكنات غير انسان ، به معناى خضوع و انقياد و اطاعت و امتثال تكوينى است .\r\n اگر بودى فلك را اختيارى * گرفتى يك زمان يك جا قرارى \r\n« سجده » به خودى خود عبادتى است مستقل ، مثل طهارت كه گذشته از شرطيت براى نماز عبادتى است مستقل ؛ و نيايش كه به نفسه عبادتى است مستقل ؛ گذشته از اين كه جزء نماز بلكه عين نماز است .\r\nسجده هم علاوه بر جزئيتش نسبت به نماز ، عبادت مستقل است . و نزديك‌ترين حالات قرب بندگان به خدا است و سخت‌ترين حالات شيطان است چرا كه به واسطه‌ى ترك سجده ، مطرود و ملعون گرديد .\r\nو در روايت حكايت شده : «\r\nلا صلاة لمن لا يتمّ ركوعها وسجودها » . « 3 »\r\n\r\n\r\n","description":"","footnote":"\r\n( 1 ) . قصص / 89 .\r\n( 2 ) . الرحمن / 26 و 27 .\r\n( 3 ) . مستدرك الوسائل ، ج 3 ، ص 36 ، ح 17 .\r\n","page_name":" 169 ","page_number":169},
  {"content":"\r\n\r\n\r\nدهم : فلسفه‌ى قرائت ( قرآن خواندن در نماز )\r\nيكى از اجزاء مهم نماز ، قرائت است كه در ركعت اوّل و دوّم نمازهاى واجب ، سوره‌ى حمد و يكى از سوره‌هاى ديگر قرآن قرائت مىشود .\r\nدر روايات حكايت شده :\r\n« لا صلاة الّا بفاتحة الكتاب » . « 1 »\r\n« كلّ صلاة لا يقرأ فيها بفاتحة الكتاب فهي خداج » . « 2 »\r\n« نمازى كه در آن سوره‌ى حمد خوانده نشود آن نماز ناقص است . »\r\nفلسفه‌ى قرائت حمد و سوره در نماز اين است كه قرآن پيوسته مورد توجه و در روح و پيكر مؤمن ، سارى و جارى باشد ، و همواره تازه و مورد استقبال و توجّه باشد و هرگز در ميان مسلمين ، قرآن متروك و مهجور واقع نگردد .\r\nچنانچه عين اين حقيقت را امام هشتم ( ع ) براى فضل بن شاذان بيان فرمود :\r\n\r\n\r\n","description":"","footnote":"\r\n( 1 ) . مستدرك الوسائل ، ج 4 ، ص 158 ، ح 5 .\r\n( 2 ) . وسائل الشيعة ، ج 4 ، ص 733 ، ح 6 .\r\n","page_name":" 170 ","page_number":170},
  {"content":"\r\n\r\n« انمّا أمر الناس بالقرائة في الصلاة لئلّا يكون القرآن مهجوراً مضيعّاً و ليكون محفوظاً مدروساً فلا يضمحل و لا يجهل » ؛ « 1 »\r\n« جز اين نيست كه مردم در نماز مأمور به قرائت شدند تا اين كه قرآن تازه گردد و كهنه و ضايع و متروك و مهجور نشود ، و مردم از علوم آن بهره‌مند گردند ، و مبادا مسلمين از علوم آن بىبهره شوند . »\r\nبراى توضيح فرمايش نورانى ثامن الائمّه ، ناگزيريم از ذكر چند مطلب :\r\nالف . در روايات اهل بيت اخبار فراوانى رسيده است در لزوم و وجوب تعليم و تعلّم قرآن و ثواب تلاوت و قرائت آن ؛ و در برخى توصيه شده حداقل روزى 50 آيه از قرآن خوانده شود و در بعضى روايات روزى 200 آيه سفارش شده است و بسيارى از اخبار در ابواب قرائت « وسائل الشيعه » و در كتب ديگر مثل « بحار » و « صافى » و « وافى » آمده است ، از آن جمله چند روايت را به اختصار نقل مىكنيم :\r\n1 . قال رسول اللَّه ( ص ) :\r\n« خياركم من تعلّم القرآن و علّمه » . « 2 »\r\n« خوبان شما كسانى هستند كه قرآن را ياد گيرند و ياد بدهند . »\r\n2 . قال الصادق ( ع ) :\r\n« ينبغي للمؤمن ان لا يموت حتّى يتعلّم القرآن أو أن يكون في تعليمه » . « 3 »\r\n\r\n\r\n","description":"","footnote":"\r\n( 1 ) . همان ، ج 6 ، ص 38 ، ح 3 .\r\n( 2 ) . همان ، ص 167 ، ح 6 .\r\n( 3 ) . همان ، ص 167 ، ح 4 .\r\n","page_name":" 171 ","page_number":171},
  {"content":"\r\n\r\n« سزاوار است براى شخص مؤمن پيش از مردن قرآن را ياد گرفته باشد ، يا آن كه در حال ياد گرفتن باشد و مرگ را ملاقات كند . »\r\n3 . قال رسول اللَّه ( ص ) :\r\n« أفضل العبادة قرائة القرآن » . « 1 »\r\n« برترين عبادات تلاوت قرآن است . »\r\n4 . قال على ( ع ) :\r\n« تعلموا القرآن فانّه أحسن الحديث و تفقهوا فيه فانّه ربيع القلوب و استشفوا بنوره فانّه شفاء الصدور وأحسنوا تلاوته فانّه أحسن القصص . . . » . « 2 »\r\n« قرآن را ياد گيريد ، و در آن فهم عميق كنيد زيرا آن بهار و گلزار قلب مؤمن است ؛ و دردهاى خود را به دواهاى قرآن درمان كنيد ، زيرا كه شفاى دردهاى سينه‌ها ( و روح و روان ) است ، و تلاوت آن را نيكو نماييد\r\n( همراه با تدبّر و تفكّر و ترتيل و سير در آفاق و علوم قرآن و قصص آن ) زيرا كه آن نافع‌ترين داستان‌ها و نيكوترين قصص را در بر دارد . »\r\n5 . در برخى روايات آمده كه درجات اهل بهشت به اندازه‌ى تلاوت قرآن آنها است كه حفظ نموده‌اند .\r\nو در رواياتى حكايت شده كه در بهشت به اهل قرآن گويند : «\r\nاقرء ارقأ »\r\n؛ يعنى : هر چقدر قرآن حفظ دارى بخوان و بالا برو ! ( اشاره به درجات بالاى بهشت است . )\r\n\r\n\r\n","description":"","footnote":"\r\n( 1 ) . همان ، ص 168 ، ح 10 .\r\n( 2 ) . نهج البلاغه ، ج 1 ، ص 216 ، خطبه‌ى 110 .\r\n","page_name":" 172 ","page_number":172},
  {"content":"\r\n\r\nو نيز در روايات فراوانى آمده كه قرآن در بهترين صورت‌ها در قيامت ظاهر گردد و شفيع قرائت كنندگان شود ، و نيز سفارش شده كه هر چه مىتوانيد قرآن را حفظ كنيد و نگذاريد آن چه حفظ كرده‌ايد ، فراموش گردد .\r\nب . چنانچه اشاره شد اخبار زيادى در حفظ قرآن رسيده است كه مؤمن موظّف است قرآن را در قلب خود محفوظ دارد و آن را از فرسودگى حفظ نمايد ، و يكى از وجوه اعجاز قرآن هم اين است كه هميشه تازه است و كهنه نمىشود ، ومؤمن هر چه زيادتر تلاوت نمايد ، بيشتر مشتاق گردد ؛ و مثل ساير كتب نيست كه اگر دو سه مرتبه آن را مطالعه كرديد از خواندن سير شويد ، و بلكه قرائت قرآن به عكس ، عطش خواننده را زياد مىكند .\r\nج . در قرائت قرآن صرف لقلقه‌ى زبان مطلوب نيست و با توجه به روايات ابواب قرائت بايد چند نتيجه از قرائت گرفته شود :\r\n1 . عمل كردن به قرآن ؛ زيرا : «\r\nرُبَّ تال القرآن و القرآن يلعنه » . « 1 »\r\n2 . تدّبر در فهم قرآن وتحصيل علم قرآن ؛ چنانچه قطع نظر از روايات ، خود قرآن نيز به تدبّر در آن امر فرموده : « أفلا يتدبّرون القرآن أم على قلوب أقفالها » ؛ « 2 » « آيا آن‌ها در قرآن تدبر نمىكنند ، يا بر دل‌هايشان قفل نهاده شده است . »\r\n\r\n\r\n","description":"","footnote":"\r\n( 1 ) . بحارالانوار ، ج 84 ، ص 184 .\r\n( 2 ) . محمّد / 24 .\r\n","page_name":" 173 ","page_number":173},
  {"content":"\r\n\r\n3 . تنبّه از وعد و وعيد و امثال و حكايات و مواعظ قرآن ، كه نظر عمده‌ى تشويق و ترغيب قرائت ، روى همين محور دور مىزند ، و برخى از حكمت‌ها و فلسفه‌ى قرائت قرآن را مىتوانيم همان نتايج فوق الذكر خاطر نشان سازيم .\r\nد . قرآن كتاب آسمانى است كه براى تضمين سعادت دنيا و آخرت بشر تا روز قيامت نازل شد . و برنامه‌ى زندگى و راه خوشبختى دنيا و آخرت همه‌ى مردم است الى الابد .\r\nو به همين منظور همه مأمور به تلاوت و عمل و حفظ كردن و تدبّر در معانى آن مىباشند ، و روى همين اصل است كه جزء فريضه‌ى دينى و از اجزاء مهم نماز قرار داده شده تا مؤمنين به تعليم و تعلّم و قرائت آن اهتمام ورزند و در نتيجه ، علم قرآن و حقايق قرآن و برنامه‌ها و احكام آن ، از كهنگى و فراموشى مصونيت پيدا كند .\r\n\r\nسفارش رسول خدا به قرآن و عترت\r\nرسول اكرم ( ص ) پس از 23 سال تبليغ و نشر حقايق قرآن در آخرين منبر كه وصيت آخرينش باشد ، سفارش مىكند :\r\n« انّي تارك فيكم الثقلين كتاب اللَّه و عترتي أهل بيتي و انّهما لن يفترقا حتّى يردا علىّ الحوض » ؛ « 1 »\r\n« مردم ! من از ميان شما مىروم و دو چيز بزرگ را به جاى مىگذارم ، آن دو قرآن و عترت و اهل‌بيتم است كه به شما امّت مىسپارم و\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 226 .\r\n","page_name":" 174 ","page_number":174},
  {"content":"\r\n\r\nمادامى كه به آن تمسّك نماييد گمراه نشويد و اين دو چيز ( قرآن وعترت كه ائمّه معصومين و علماى عاملين و حافظين آثار و حاملين اسرار و علوم قرآن هستند ) الى الابد بايد در ميان امّت باشد و دو سنگر بزرگ است براى كوبيدن دشمنان دين و بيگانگان ، و هادى و رهبر خلق مىباشند . »\r\nاگر چه دشمنان دين ، پيوسته در صدد از بين بردن اين دو سنگر بوده ولى خداوند آنها را محفوظ داشته و مىدارد چنانچه درباره‌ى قرآن مىفرمايد : «\r\nإنّا نحن نزلنا الذكر و إنّا له لحافظون » ؛ « 1 »\r\n« بدرستى كه ما قرآن را نازل كرديم و ما بطور قطع نگهدار آنيم ! »\r\n مصطفى را وعده داد الطاف حق * كه بميرى تو نميرد اين سبق \r\nو درباره‌ى عترت هم وعده‌ى رسول خدا ( ص ) است كه تا رسيدن به حوض كوثر ، اين دو امانت من ، با هم هستند تا به من برگردند ؛ تا به مصداق كلام پيامبر اين دو يادگار الى الابد بر قرار و الى الابد پايدار است .\r\n اوّل و آخر قرآن زچه باء آمد و سين * يعنى اندر دو جهان رهبر تو قرآن بس \r\nدر كتب معتبر ، در حديث طولانى از رسول خدا ( ص ) حكايت شده كه درباره‌ى قرآن فرمود :\r\n\r\n\r\n","description":"","footnote":"\r\n( 1 ) . حجر / 9 .\r\n","page_name":" 175 ","page_number":175},
  {"content":"\r\n\r\n« فإذا التبست عليكم الفتن كقطع الليل المظلم فعليكم بالقرآن فانّه شافع مشفع وماحل مصدّق و من جعله أمامه قاده إلى الجنّة و من جعله خلفه ساقه إلى النّار . إلى أن قال ( ص ) : لا تحصى عجائبه و لا تبلى غرائبه فيه مصابيح الهدى . . . » . « 1 »\r\nدر اين فرمايش رسول خدا ( ص ) در مورد قرآن چند مطلب ذكر شده است :\r\n1 . آن كه در هر موردى كه امر مشتبه شود و امّت به تاريكى ضلالت و جهالت مبتلا شوند ، بايد به قرآن رجوع كنند تا حق و باطل را بشناسند و هدايت شوند .\r\n2 . پيروى از قرآن باعث سعادت ، و اعراض از آن ، موجب شقاوت است .\r\n3 . هر چه دامنه‌ى علوم در عالم وسعت پيدا كند حقايق قرآن بيشتر كشف و ظاهر مىگردد .\r\n4 . به وسيله‌ى چراغ قرآن مىتوانيد از ظلمات جهالت رها شده و آب حيات علم و حكمت را پيدا كنيد و حيات و زندگى جاويد را بيابيد .\r\nيادآورى\r\nدر اين جا لازم است برخى از كلمات بزرگان و دانشمندان شرق و غرب در مورد عظمت و اهميت قرآن ذكر شود تا فلسفه‌ى وجوب قرآن و جزئيت در نماز بيشتر معلوم گردد :\r\n\r\n\r\n","description":"","footnote":"\r\n( 1 ) . كافى ، ج 2 ، ص 599 ، ح 2 . « زمانى كه فتنه‌ها مانند پاره‌هاى شب ظلمانى بر شما هجوم آورد ، به قرآن پناه ببريد ؛ زيرا آن شفاعت كننده و شفاعت شده است و آنچه را حلال كرده مورد تاييد قرار گرفته است . و كسى كه قرآن را پيشواى خود قرار دهد قرآن او را به بهشت مىبرد و كسى كه به قرآن پشت كند قرآن او را به آتش جهنم سوق مىدهد . تا آنجا كه حضرت فرمود : « عجائب آن بىشمار است و غرائب آن كهنه نمىشود و در آن چراغ‌هاى هدايت است . »\r\n","page_name":" 176 ","page_number":176},
  {"content":"\r\n\r\n1 . « واشنكتن ايرونيك » مىنويسد : قرآن كتابى است شامل آيين پاك و قوانين بزرگ . « 1 »\r\n2 . « جون داو پنورت » مىگويد : قرآن كه قانون عمومى عالم اسلام است ، شامل قوانين مدنى ، بازرگانى ، ارتشى ، قضايى ، جنايى ، جزايى ، از امور دينى و دنيايى ، سلامتى و تندرستى و حقوق شخصى و اجتماعى و فضيلت و دوستى و گناه وتبه‌كارى و از قصاص دنيايى تا قصاص اخروى بحث مىنمايد . « 2 »\r\n3 . « الحق طيار » مىگويد : قرآن سرمايه‌ى سعادت و خوشبختى دنيا و آخرت است ؛ هر ملّتى كه قرآن را نصب العين خود نمود و از تعاليم عاليه‌ى او پيروى نمود ، سعادت را ربوده ، و هر ملتى از تعاليم قرآن اعراض نمود با سقوط مواجه خواهد شد . « 3 »\r\n4 . « ادموند بورك » مىنويسد : شريعت محمّدى و آئين اسلام ، طورى مردم را به سعادت و نيكبختى مىكشاند كه از شهرياران بزرگ ، تا تيره بختان ، همگى مىتوانند از احكام و دستورات كلّى آن بر خوردار شوند و از اين جهت بهترين و استوارترين آئين است كه براى جامعه‌ى بشرى وضع شده است . « 4 »\r\n5 . « جون داو پنورت » نيز مىگويد : در احكام قرآن مطالب مشكل و امور پيچيده ، كه به فهم بشر در نيايد ، يا امورى كه به جبر و زور بايست پذيرفت ، ديده نمىشود .\r\n\r\n\r\n","description":"","footnote":"\r\n( 1 ) . كلم الطيب ، ص 233 .\r\n( 2 ) . همان .\r\n( 3 ) . حجّت بالغه ، ص 88 .\r\n( 4 ) . به نقل از آئين اسلام .\r\n","page_name":" 177 ","page_number":177},
  {"content":"\r\n\r\nاسلام انسان را به راهى راست و روشن ، و پرستشِ تغييرناپذيرى رهبرى مىكند ؛ و براى همين است كه بر اعراب بت پرست و صائبين ستاره پرست و گبرهاى آتش پرست و يهود ربّيون پرست و مسيحيان پاپ پرست غالب گرديد .\r\n6 . « برنارد شاو » گويد : قدرت و نفوذ قرآن و احكام آن نزديك است كه دنيا را مسخّر كند و تا سال 2060 پاپ سقوط ، و دين اسلام همگانى مىشود . « 1 »\r\n7 . « گوستاولوبون » مىنويسد : در قرآن ، كتاب آسمانى مسلمين ، قوانين و قواعد مذهبى و سياسى و اجتماعى با هم تركيب و امتزاج يافته ، و همين طور كه قرآن غير قابل تغيير شناخته شده ، امور و مسائل و احكام اجتماعى آنها هم صورت ثابتى به خود گرفته ، پيروان دين اسلام بعد از چندى در سلسله و زنجير محكم كتاب وسنّت و سيره مقيد شده ، بعد از ساليان دراز از روى اصول توارث به قدرى محكم و پايدار گرديده ، كه هيچ قوّه‌اى نمىتواند با آن مقاومت نمايد . « 2 »\r\n8 . « سرويليم ميور » مىگويد : قرآن كتابى است داراى دلائل سرشار و براهين بيشمار ، برهانى است بر وجود خدا و راهنمايى بر عظمت آفريننده‌ى بىهمتا ، فرمانى است بر نفوذ احكام خدا و بيانى بر پاداش كردار انسان ، تصويرى از قصاص كارهاى زشت است در آينده ، فرماندهى است بر پيروى از\r\n\r\n\r\n","description":"","footnote":"\r\n( 1 ) . فلسفه‌ى احكام ، ج 1 ، پاورقى صفحه‌ى 34 .\r\n( 2 ) . كلم الطيب ، ص 233 .\r\n","page_name":" 178 ","page_number":178},
  {"content":"\r\n\r\nفضيلت و پرهيز از رزائل ، مسائل طورى در آن كتاب با عبارات دلپذير بيان گرديده ، كه در روح انسانى نفوذ مىكند و از رستاخيز يادآورى مىكند . « 1 »\r\n9 . « توماس كارليل » مورّخ انگليسى مىنگارد : خواندن برخى از كتاب‌ها تأثيرات عميقى در ذهن انسانى مىگذارد ، ولى هرگز با تأثير قرآن قابل مقايسه نيست ، از اين جهت بايستى گفت : مزاياى اوليه‌ى قرآن و اركان اساسى آن مربوط به حقيقت و احساسات پاك و عناوين برجسته و مسائل محكم و مضامين مهّم آن است ، كه هيچ گونه شك وترديدى در آن راه نيافته ، بلكه تمام فضائلى را كه موجب تكامل و سعادت هميشگى است در برداشته ، و پايان آنها را نشان داده است . « 2 »\r\n10 . « كلادستون » مىنويسد : قرآن مايه‌ى سعادت مسلمين ، و سدّ محكمى است بين آنها ومخالفين و مستعمرين آنها . « 3 »\r\n11 . « كنتال ويرژيل كتوريكيو » « 4 » مىگويد : قرآن كتاب الهى ، نه تنها شامل اصول ابدى است بلكه حاوى پاسخ‌هايى است كه به سؤالات مسلمين و ساير فرق و اديان مختلف روى زمين داده است . « 5 »\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 232 .\r\n( 3 ) . به نقل از تمدّن اسلام ، ص 377 ؛ در جلد اوّل كلام مفصّل او نقل شد .\r\n( 4 ) . مستشرق رومانى فرانسوى معاصر .\r\n( 5 ) . محمّد ( صلى الله عليه وآله ) پيغمبرى كه از نو بايد شناخت ، ص 56 .\r\n","page_name":" 179 ","page_number":179},
  {"content":"\r\n\r\n« ناپلئون بناپارت » مىگويد : من اميدوارم طولى نكشد كه عقلاى عالَم و متمدّنين دنيا را گرد آورم ، و به كمك آنها قوانينى مرتّب سازم كه همه بر مبادى قرآن بنا شده باشد ، زيرا قرآن يگانه مبدأ حق و حقيقت است ؛ اين كتاب به تنهايى عهده دار سعادت بشر مىباشد .\r\nهمچنين در خطابه‌اى مىگويد : اگر مىخواهيد اسلام و مسلمين را ريشه كن كنيد ، بايستى اذان و قرآن را از آنها برباييد و چون خودش به اسلام تمايل داشت شايد مقصودش تعليق به محال بوده است . « 1 »\r\nكلام « ناپلئون كبير » در تمجيد از قرآن و احكام اسلام در جلد اوّل گذشت .\r\n12 . « لرد كرزن » نيز عبارت « كلادستون » را تأييد مىكند كه گفت : تا قرآن در نزد مسلمين است ، راحتى براى مسيحيان نمىتوان يافت ، بر اروپا لازم است كه اين كتاب را بر نقاب زنان شرقى بپيچند . « 2 »\r\n\r\nحركت شگفت‌انگيز سيد جمال‌الدّين اسدآبادى\r\nسيد جمال الدّين اسد آبادى يك روحانى دانشمند و آگاه بر سياست روز بود كه هدف او بيدار كردن مسلمين از خواب غفلت و استقلال ملّت اسلامى و كوتاه كردن دست اجانب و مستعمرين از بلاد اسلامى بود او در سال 1300 هجرى قمرى ، به دنيا نشان داد كه عمل كردن به قرآن و دستورات آن موجب\r\n\r\n\r\n","description":"","footnote":"\r\n( 1 ) . جهان اسلام ، ص 165 .\r\n( 2 ) . همان ، ص 276 ؛ و سالنامه نور دانش ، سال 1327 .\r\n","page_name":" 180 ","page_number":180},
  {"content":"\r\n\r\nترقّى و تعالى و سعادت آنان خواهد شد ، و بالعكس روىگردانى از دستورات قرآن نيز سر منشأ بدبختى و تيره روزى مىگردد .\r\nوى مسافرت‌هاى زيادى به اروپا و ممالك اسلامى نمود ، و در پاريس مجله‌اى به نام « عروة الوثقى » منتشر كرد ، كه در بيدارى ملل شرق سهم بسزايى داشت . و در افغانستان و هندوستان و مصر و تركيه و ايران ، نطق‌هاى آتشين او ثبت و ضبط شده است كه پشت استعمارگران را شكست و مملكت با عظمت انگلستان را به لرزه انداخت و در سال 1314 در استامبول در گذشت . « 1 »\r\nسيد جمال الدّين پس از توقيف مجلّه‌ى او و رانده شدن از پاريس - زيرا ملّت خونخوار اروپا آن را مخالف با منافع استعمارى خود تشخيص دادند - با همدرد و همكارش شيخ محمّد عبده ، عالم و مفتى مصر ، از پاريس به مصر آمد و آنجا « انجمن وطنى » را تشكيل دادند . و مردم مصر را براى عضويت آن انجمن دعوت كردند ، و حدود 40 نفر براى عضويت بيشتر وارد نشدند .\r\nهدف اين حزب ، عمل به قرآن و احكام اسلام بود ، و محرك آنها خطابه‌هاى سوزانى بود كه سيد جمال الدين از دل آتشين خود و از روى حقيقت ادا مىكرد كه تأثير بسزايى داشت . يكى از خطابه‌هاى او در مصر با حضور همه‌ى اعضاى انجمن ، به قرار زير است . « 2 »\r\n\r\n\r\n","description":"","footnote":"\r\n( 1 ) . محلّ تولّد سيد جمال الدّين « اسد آباد » مىباشد كه از توابع همدان است ( مشاهير جهان ، ص 39 ) .\r\n( 2 ) . بنا بر آن چه جلد دوّم گفتار خوش يارقلى ، مناظره‌ى دكتر و پير ، ص 333 ، نقل كرده‌اند .\r\n","page_name":" 181 ","page_number":181},
  {"content":"\r\n\r\nخلاصه‌ى سخنرانى سيد جمال الدّين\r\nبار الها گفته‌ى تو راست است : « والذين جاهدوا فينا لنهدينّهم سبلنا » ، « 1 »\r\nپروردگارا ، گفته تو حق است ، و اين انجمن مقدّس به نام تو و براى يارى دين تو تشكيل شده است .\r\nسپس خطاب به اعضاى انجمن مىگويد : آقايان گرامى دستور مقدّسى كه نشان حقانيت دين اسلام تا روز قيامت و ضامن سعادت بشرى است ، قرآن است .\r\nآه آه چسان اين قرآن مقدّس در اثر غفلت مسلمين مهجور شده ، همان قرآن مقدّسى كه در پرتو شعاع نورانيش ، دنياى ديروز و امروز را ، با آن انحطاط ، به اين درجه از تمدّن رسانيد .\r\nآه آه چسان بهره‌بردارى از قرآن امروز منحصر به امور ذيل گرديده است : تلاوت بالاى قبور شب‌هاى جمعه ، مشغوليت روزه داران ، زواياى مساجد ، بازيچه‌ى مكتب خانه‌ها ، چشم زخم بچّه‌ها ، وسيله‌ى گدايى كنار كوچه‌ها ، زينت قنداق بچّه‌ها ، حمايل مسافرين ، سلاح جن زده‌ها ، سينه بند عروس‌ها ، بازو بند نانواها ، زينت چراغانى ، نمايش طاق نصرت و سرمايه‌ى كتاب فروش‌ها .\r\nآه كه اين كتاب مقدّس آسمانى از يك ديوان حافظ و مثنوى و سعدى امروز كمتر مورد توجه است .\r\n\r\n\r\n","description":"","footnote":"\r\n( 1 ) . عنكبوت / 69 .\r\n","page_name":" 182 ","page_number":182},
  {"content":"\r\n\r\nاگر يكى از اشعار ديوان‌هاى مزبور خوانده شود ، حاضرين ، نفس‌ها از ته دل كشيده چشم‌ها و گوش‌ها و دل‌ها براى آن باز شده و چه اندازه معانى عرشى و فرشى و خيالى از آن اشعار استفاده مىشود .\r\n« أى و حقّك اللهمّ أنت القائل و قولك حقّ نسوا اللَّه فانسهم أنفسهم\r\n» . پروردگارا ، ما تو را فراموش كرده‌ايم تو هم آيينه‌ى دل‌هاى ما را از انعكاس حقايق كتاب مقدّس محروم نمودى .\r\n« سبحانك اللهّم أنت القائل وقولك حقّ انّ اللَّه لا يغيّر ما بقوم حتّى يغيّروا ما بأنفسهم\r\n» . ما صورت دل‌هاى خود را از اطاعت مقدست برگردانيديم ، تو هم سعادت و شرافت ما را به ذلّت و نكبت مبدّل ساختى .\r\nسپس سيد جمال الدين از كرسى خطابه ، به زير آمد و مكرّر اين جمله را مىگفت : «\r\nاىّ و حقّك اللهم نسيناك فانسيتنا أنفسنا\r\n» تا آن كه غش كرد و بر روى زمين افتاد و براى مدّت 3 ساعت در آن انجمن ، حالت غشوه و شيون حكم فرما بود ، تا بالاخره با حضور پزشك ، سيد و ديگر اعضاى انجمن به حال عادى بر گشتند وجلسه رسميت يافت .\r\nموادّ هفده‌گانه كه موجب انقلاب مصر گرديد\r\nسپس شروع به مذاكره نمودند و درباره‌ى راه علاج اين بدبختىها ، و بيرون آمدن از زير بار سنگين و كمر شكن ذلّت ، چاره انديشى كردند و همگى به اتفّاق آراء گفتند : « تنها علّتِ مَجدْ و عظمت ديروز مسلمين ، همانا عمل به\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقوانين مقدّس اسلام بود و يگانه موجب بدبختى و سيه روزى مسلمين امروز هم ، ترك عمل به قوانين اسلام است . »\r\nبنابراين تنها راه علاج اين بد بختىها همانا عمل به قوانين و دستورات سعادت بخش اسلام مىباشد .\r\nلذا بلافاصله در همان جلسات يك برنامه ، براى عمل ( نه براى تشريفات ) كه داراى هفده ماده بود ، ترتيب داده شد و همه‌ى اعضاى انجمن ، با كمال جديت و مراقبت ، تصميم به اجراى آن برنامه گرفتند .\r\nمتن برنامه :\r\n1 . هر يك از اعضاى انجمن ، در هر شبانه روز ، حدّ اقلّ يك حزب از قرآن مجيد را با دقّت و تفكّر بخواند .\r\n2 . نمازهاى واجب خود را با جماعت بخوانند .\r\n3 . امر به معروف و نهى از منكر را ترك نكنند .\r\n4 . مردم غير مسلمان را به اسلام دعوت نمايند .\r\n5 . با مبلّغين مسيحى به بهترين وجه مباحثه كنند .\r\n6 . نسبت به فقرا ، در حد امكان احسان كنند .\r\n7 . هركس انجام هر عمل مشروعى را از آنها خواستار شد ، انجام دهند ، و يا اگر آنها از نياز كسى با خبرشدند ، بدون درخواست او ، به انجام آن اقدام نمايند .\r\n8 . صله‌ى رحم و سركشى به خويشاوندان و نزديكان خود را از ياد نبرند و انجام دهند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n9 . مريض‌ها را عيادت كنند .\r\n10 . اگر مسلمانى در بازار و يا مسجد ديده نشد ، از حال او جويا شوند و علّت غيبت او را جستجو نمايند ، تا اگر غيبت او به خاطر مشكلى بوده در رفع آن مشكل بكوشند .\r\n11 . كسانى كه از مسافرت مشروع برگشته‌اند ، به زيارت و ديدار آنها بروند .\r\n12 . حقوق واجب مالى خود را به مستحقين آنها بپردازند .\r\n13 . از راهنمايى افراد نا آشنا به قوانين دين ، و يا شئون سعادت بخش ديگر كوتاهى نكنند .\r\n14 . صفات رذيله مخصوصاً كبر ، خود پسندى و خود خواهى را از خويشتن دور نمايند .\r\n15 . از لغزش‌ها و خطاهاى برادران مسلمان خود بگذرند .\r\n16 . با مردم ، تند خو و غضبناك نباشند .\r\n17 . از انجام كار ، و گفتن سخنى كه نفعى براى آنان و يا ديگر مسلمين ندارد خوددارى كنند .\r\nو هر يك از اعضا ، يك دفتر كوچك همراه داشته و هر وقت به هر يك از موادّ هفده‌گانه عمل نمود ، بلافاصله در آن دفتر يادداشت كرده تا در دفتر كلّ انجمن ثبت گردد .\r\nو چون اجراى بعضى از اين مواد به پول احتياج داشت لذا آن چهل نفر در مرحله‌ى اوّل تصميم گرفتند كه تجمّلات زندگى خود را عموماً بفروشند و با حدّ اقلّ ضروريات زندگى به سر برند و همچنين در شبانه روز به ساده‌ترين\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخوراك‌ها قناعت كرده ، و بقيه‌ى درآمد مالى خود را با پول‌هايى كه از راه فروش تجمّلات زندگى ، ( فرش و لباس و ظروف و غيره ) به دست آمده ، در صندوق انجمن بريزند ، تا براى انجام آن قسمت از برنامه كه به پول احتياج دارد ، معطل نمانند .\r\nنمايه‌ى عملكرد يك ماهه‌ى انجمن وطنى مصر\r\nاعضاى انجمن وطنى مصر ، تحت رهبرى سيد جمالّ الدين اسدآبادى ، با مراقبت شديد فقط براى مدّت يك ماه به اين موادّ هفده‌گانه عمل كردند و اينك نتيجه‌ى كار و نمايه‌ى عمليات آنان در مدّت يك ماه :\r\n1 . هزار و پانصد مريض را عيادت نمودند .\r\n2 . دو هزار و هفتصد نفر از مسافرين را ديدن كردند .\r\n3 . پانصد نفر از مسلمانان را كه از مجامع عمومى غيبت كرده بودند ، از حال آنان جويا شدند .\r\n4 . دوازده هزار حاجت محتاجين را برآورده كردند .\r\n5 . هشتصد نفر معتاد به مشروبات الكلى را ترك و توبه دادند .\r\n6 . هزار و سيصد نفر از مسلمانانى كه نماز نمىخواندند ، به خواندن نماز ترغيب كردند و آنها قبول نمودند .\r\n7 . چهارصد نفر از زنان فاسد و فاحش منحرف را ، به توبه دعوت نمودند و توبه كردند .\r\n8 . هشتاد نفر از كارمندان ادارات انگليسى را ، وادار به استعفاى از خدمت به آن دولت حيله گر نمودند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n9 . پانصد نفر از رجال و ثروتمندان مصر را ارشاد نمودند تا از خريدن اشياء لوكس وتجمّلات زندگى كه از ممالك\r\nبيگانه ، مخصوصاً انگلستان ، وارد مىشود ، خوددارى كنند .\r\n10 . به هفتاد و پنج نفر ورشكسته سرمايه دادند .\r\n11 . دويست و شش نفر از فقراى حقيقى را براى مدّت يك سال تأمين كردند .\r\n12 . سى و پنج نصرانى و پانزده يهودى وهفتاد نفر بت پرست را مسلمان كردند .\r\n13 . چهل و چهار مجلس بحث با مبلّغين نصرانى - كه تحت حمايت دولت انگليس در مصر مشغول به فعّاليت بودند - برقرار نمودند و صد و بيست اشكال و ايرادى كه از دادن جواب آن عاجز شدند ، به آنها وارد ساختند .\r\nاين بود نمايه‌ى عمليات يك ماهه‌ى يك انجمن كه اعضاى آن فقط چهل نفر بودند .\r\nعكس العمل عجيب فعاليت يك ماهه‌ى انجمن\r\nپس از فعّاليت يك ماهه‌ى انجمن وطنى مصر ، « لرد كرومر » ، مستشار مالى انگليس در مصر ، ديد يك دفعه چهل و پنج درصد ، از نفوذ دولت انگليس در مصر كاسته شد و تجارت انگلستان 35 درصد تنزّل نمود ، 80 نفر از كارمندان كار كرده و با تجربه‌ى مسلمانان ، كه در ادارات انگليسى مشغول كار بودند ، از شغل خود استعفا نمودند و كسى ديگر هم حاضر نيست در ادارات انگليس مشغول به خدمت گردد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n« لرد كرومر » با كمال تعجّب ديد كه نمايندگان كمپانىهاى انگليس ، و مخصوصاً نمايندگان اشياى تجمّلى و لوكس ، از مراجعه نكردن مشتريان ، فريادشان بلند است .\r\nاز طرف ديگر ، عدّه‌اى از مأمورين وصول ماليات مشروبات الكلى و زنان فاحش وسينماها و تئاترها ، از شغل خود استعفا دادند .\r\n« لرد كرومر » به اين نتيجه رسيد كه فعاليت‌هاى 35 ساله‌ى مبلّغين نصارا در مصر ، نسبت به عمليات يك ماهه‌ى انجمن وطنى مصر ، نسبتِ يك به شانزده است ، از اين رو وى به وحشت افتاد و بلا فاصله گزارشات وحشتناكى به لندن مخابره كرد .\r\nگزارشات لرد كرومر مستشار مالى انگليس\r\nبه زمامداران انگلستان اعلام خطر مىكنم كه اگر يك سال ديگر انجمن وطنى ، تحت رهبرى سيد جمال الدّين ، ادامه پيدا كند ، نه تنها سياست و تجارت دولت انگليس در آسيا و آفريقا يكسره نابود خواهد شد ، بلكه نفوذ كشورهاى اروپايى يكباره در سراسر جهان به خطر مىافتد .\r\nو در گزارش دوّم خودش مىنويسد : انجمن وطنى مصر صاعقه‌اى است براى پيشرفت ما ، و بايد به سرعت و عجله ، براى فروپاشى آن دستور صادر شود .\r\nدر گزارش سوّم مىنويسد : انجمن وطنى مصر بهترين شاهد است بر استيلاى محير العقول مسلمين در 13 قرن قبل كه در مدّت كوتاهى بر ثلث كشورهاى جهان سلطه يافتند .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nيكى از مبلّغين به كليساى بزرگ گزارش مىنويسد : هيچ امرى عجيب‌تر از اين واقعه نيست كه 700 ميليون مسيحى و اولاد انجيل ، در مقابل چهل نفر مسلمان كه در واقع روح يك سيد روحانى در كالبد آنها است ، اين گونه مقهور گردند .\r\nيكى از دكترهاى خارجى بيمارستان « پورت سعيد » مىنويسد : عمليات محير العقول انجمن وطنى مصر ، اگر براى بيست سال ديگر ادامه پيدا كند ، طولى نخواهد كشيد كه كره‌ى زمين ، كم‌ترين جولانگاه آنها خواهد بود .\r\nرئيس بانك انگليس به لندن مخابره كرد : از عجائب روزگار آنكه امروز سياست اروپا در مصر و فردا در سراسر دنيا ، پايمالِ فعّاليت چهل نفر مسلمان خواهد شد كه سلاحشان فقط ديانت و عمل به قوانين مذهبى است .\r\nاز تراكم اين نوع گزارشات ، دولت انگلستان به وحشت افتاد و براى فروپاشى انجمن دستور اكيد صادر كرد : سيد جمال را تبعيد و شيخ محمّد عبده محكوم به سه سال حبس ، و هر كدام از اعضاى انجمن را به مجازاتى محكوم نمودند و دوباره مثل زالو به جان مسلمين افتادند و خون و رمق آنها را مكيدند .\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n\r\nفصل سوم : نماز در صحنه اجتماع\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\n\r\nاول : فلسفه‌ى اجتماعى نماز\r\nيكى از فلسفه‌هاى نماز ، توليد حسّ انضباط در افراد است ، خصوصاً در نماز جماعت كه صفوف منظّم نماز گزاران مثل صفوف سربازان ، با هم يك هدف را تعقيب مىنمايند و ابهّت و عظمت شعائر دين در نماز جماعت تجلى مىكند كه در روح دوست و دشمن اسلام اثر عميق مىگذارد .\r\nيكى از حكمت‌ها و فلسفه‌هاى نماز تهذيب اخلاق و پاك شدن مردم از معاصى است ، و نهى كننده و باز دارنده از فحشا است .\r\nممكن است كسى بگويد : اين دستگاه عريض و طويل مقرّرات كيفرى و جزائى ودادگسترى و شهربانى و غيره كافى است ، احتياج به تهذيب از طرف نماز نيست .\r\nپاسخ : مقرّرات نمىتواند در خلوت افراد دخالت كند و تأثير بگذارد بلكه ، فقط در اجتماع و به طور آشكار مىتواند اعمال نقش كند ، امّا نماز ، پليس باطنى است كه در خلأ و ملأ و خلوت و جلوت از معاصى جلوگيرى مىكند .\r\nحسّ اعتماد\r\nيكى از فلسفه‌هاى اجتماعى نماز ايجاد حسّ اعتماد بين افراد ملّت است ، و معلوم است كه تا حسّ اعتماد در بين افراد نباشد ، نظام عالم مختلّ و وضع\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nآن ملّت رو به سقوط و انحطاط است ، هر چيزى كه باعث از بين رفتن حسّ اعتماد است ، در شرع و عقل ممنوع و حرام است . مثل دروغ ، خيانت ، غيبت ، تهمت و . . .\r\nتا مردم ، به هم اعتماد نداشته باشند ، معاملات آنها رونق پيدا نمىكنند و روابط افراد سرد و بدون عاطفه و لذت صورت مىگيرد ، و براى حصول اعتماد ، نيكوترين راه اين است كه بفهميم كه طرف مقابل ايمان قوى دارد ، از خدا مىترسد ، پس خيانت نمىكند و دروغ نمىگويد و عمل او از روى حقيقت و درستى انجام شده است . بهترين راه دستيابى به اين نتيجه ، اين است كه ببينيم اين شخص مرتّب به نماز حاضر مىشود و از اهل جماعت است يا خير ؟\r\nاگر چه براى تسهيل امر ، كه اسلام دين سهله‌ى سمحه است و مشكلات عملى واعتقادى ندارد « 1 » و احكام آن سهل و آسان ، و معارفش هم مطابق عقل و علم و دانش است ، نمازهاى انفرادى هم جايز و وارد شده است ، ولى در اصل نمازهاى واجب در اسلام به جماعت است ، و فوائد اجتماعى نمازها زيادتر است كه در ذيل به بعضى از آن اشاره مىشود .\r\nيكى از دلايل اجتماعى بودن نماز ، آن است كه در شرع تشويق و ترغيب شده حتّى الإمكان نماز در مسجد ، كه محلّ اجتماع مسلمانان است ، ادا شود تا از فوائد اجتماعى نماز برخوردار شويم .\r\n\r\n\r\n","description":"","footnote":"\r\n( 1 ) . مشكل عملى : مثل احكام سخت كه در مذهب يهود است كه قابل عمل نيست و خودشان هم عمل نمىكنند ؛ مشكل اعتقادى : مثل عقائد درهم برهم مسيحىها ، كه قائل به تثليث هستند و مىگويند : خدا سه تا است و در عين حال يكى است .\r\n","page_name":" 194 ","page_number":194},
  {"content":"\r\n\r\nو به قدرى در اين زمينه تأكيد شده است كه در حديث آمده :\r\n« لا صلاة لجار المسجد إلّا في المسجد » ؛ « 1 »\r\n« نماز همسايه‌ى مسجد نماز ( كامل ) نيست مگر اينكه درمسجدخوانده شود . »\r\nو در روايت ديگر حكايت شده :\r\n« المؤمن في المسجد كالسمك في الماء » . « 2 »\r\n« مومن در مسجد مانند ماهى در آب است . »\r\nلازمه‌ى آمد و شد و نماز خواندن در مسجد ، حضور در جماعت و استفاده از فلسفه‌ى اجتماعى نماز است و چه قدر ثواب‌ها براى نماز در مساجد رسيده ، با اختلاف درجه‌ى مساجد ، كه هرچه جنبه‌ى اجتماعى آن بيشتر باشد ، ثواب آن در شرع بيشتر و اثرات و فوائد اجتماعى اين نوع نمازها بيشتر است .\r\nيكى ديگر تشويق و ترغيب در آيات و اخبار است براى اقامه‌ى جماعت و نكوهش اعراض از جماعت مسلمين ، به طورى كه اعراض كنندگان را يهود امّت خوانده ، و كسانى كه در جماعات بدون عذر شركت نمىكنند ، بايد با آنها قطع رابطه نمود .\r\n\r\n\r\n","description":"","footnote":"\r\n( 1 ) . كشف الخفاء ، ج 2 ، ص 294 .\r\n( 2 ) . مستدرك الوسائل ، ج 3 ، ص 356 ، ح 2 .\r\n","page_name":" 195 ","page_number":195},
  {"content":"\r\n\r\n\r\nدوم : فلسفه‌ى نماز جماعت\r\nهمانطور كه سربازان همه روزه ، ساعات معين ، در ميدان حاضر شده و طبق فرمان فرمانده‌ى خود در صفوف منظّم ، اوامر ساده‌ى فرمانده را اجرا و همگى يك عمل و يك اراده دارند ، با يك ابهّت خاصّ و وحدت مرام ، حسّ اطاعت و فرمانبرى خود را نشان مىدهند ، كه هم تمرينى است براى ميدان جنگ ، و هم حسن اطاعت وانضباط است و از طرفى ابهّت خاصّى را به نمايش مىگذارند .\r\nهمچنين مؤمنين در نماز جماعت ، موارد فوق را جامه‌ى عمل مىپوشانند و حتى اين ابهت بيشتر از آن ابهّتى كه سربازان در به راست راست و يا به چپ چپ يا درجا و عقب گرد و پيشفنگ و پافنگ نشان مىدهند ، در روحيه‌ى ساير ملل مؤثر مىباشد و دشمنان را تضعيف مىكند .\r\nنماز جماعت تعظيم شعائر دينى به شمار مىرود و حسّ اطاعت و انضباط مذهبى و دينى را در شخص مستحكم مىكند و به ديگران نشان مىدهد كه اين صفوف نمازگزاران ، در موقع جهاد ، صفوفى است كه بنيان مرصوص مىباشند .\r\nو جامعه مىشود مدينه‌ى فاضله‌اى كه افلاطون آرزوى آن را داشت ، در صورتى كه مردم به نماز جماعت بطور حقيقى پايبند باشند و اهل نماز بشوند\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو اجتماعات را رعايت كنند . و چنان جامعه‌اى تشكيل شود كه ديگر مردم از هم نترسند ، به هم اعتماد داشته باشند ، به قول يكديگر اعتماد كنند ، كه ديگر نياز به اسناد رسمى ندارند ، احتياج به دادگسترى و شهربانى و نيروى انتظامى و پاسبان ندارند .\r\nهركس وظيفه‌ى فردى و اجتماعى و دينى و وجدانى خود را انجام مىدهد ، بستن و بازگذاردن مغازه‌ها و . . . تفاوت ندارد ، و كسى از كسى دزدى نمىكند ، و خيانت وجود خارجى ندارد ، همه‌ى افراد با هم متّفق و متّحدالقول ، يك هدف دارند و به همديگر كمال اعتماد را دارند و اين امتياز در اجتماع مؤمنين حقيقى و نماز جماعت و فلسفه‌ى نماز موجود مىباشد ، كه اين همان مدينه‌ى فاضله‌ى افلاطونى است .\r\n« مسيو رينان » ، دانشمند فرانسوى گويد : هيچ گاه قدم در مسجدى نگذاردم كه احساس تكان دهنده سر تا پاى مرا فرا نگيرد ، و به تعبير ديگر آرزو نكنم كه اى كاش من هم مسلمان بودم ! « 1 »\r\n\r\n\r\n","description":"","footnote":"\r\n( 1 ) . مكتب اسلام ، ش 96 ، ص 5 .\r\n","page_name":" 197 ","page_number":197},
  {"content":"\r\n\r\n\r\nسوم : فلسفه‌ى نماز جمعه و عيدين\r\nچنانچه اشاره شد اصل در نماز ، جماعت است و براى تسهيل امر اجازه‌ى انفرادى داده شده تا حدّى كه از جماعت اعراض نشود . ولى در بعضى از نمازهاى واجب در شرع اسلام ، جماعت واجب و مقرّر شده است مثل نماز جمعه و نماز عيدين كه در روزهاى معين بايد به جماعت اقامه شود ، و اين نماز به طور اجتماعى انجام گردد و همراه آن خطابه‌هايى خوانده شود .\r\nيكى از امتيازات اسلام بر ساير ملل اين است كه اجتماعات اسلامى به طور سهل و آسان و بدون هزينه زود به زود تشكيل مىشود و نتايج بزرگ از آن اجتماعات گرفته مىشود .\r\nبرخى از فوائد نمازهاى اجتماعى اسلامى به اين ترتيب است :\r\n\r\n1 . تشكيل مجالس وعظ و تعليم و تعلّم :\r\nيكى از فوائد مهم اجتماعات اسلامى و فلسفه‌ى اجتماعى نماز ، تشكيل مجالس وعظ و خطابه و تعليم و تعلّم است .\r\nمىدانيم كه بشر مدنى بالطبع و اجتماعى است ، نه مثل حيوانات كه اكثر آنها انفرادى زندگى مىكنند . بلكه بشر بايد با هم اجتماع داشته و اصل تعاون را در امور مادّى و معنوى به كار بيندازد ؛ و هر فردى ، عضو كوچك يا بزرگ از\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدستگاه و ماشين اجتماع باشد ، بعضى زراعت كنند و مواد اوّليه‌ى تغذيه همديگر را فراهم كنند و همچنين تلاش براى رفع نيازهاى ديگر . . .\r\nو همين طور در امور معنوى واخلاقى و دانش و تكميل عقول هم ، بشر محتاج به تعاون و اجتماع است تا عقل او به ضميمه‌ى عقول و دانش ديگران تكميل شود و آيه‌ى « و شاورهم في الأمر » « 1 » شايد براى همين قانون بزرگ باشد .\r\nبشرى كه وحشى و انفرادى در جزائر دور دست ديده شده ، با حيوانات تفاوت چندانى نداشته ، و در سايه‌ى اجتماعات ، عقول و دانش بشر تكميل مىگردد .\r\nمساجد محلّ قرائت و تعليم و تعلّم قرآن\r\nدر اسلام مركز اجتماعات و محلّ تكميل دانش و علم ، مساجد و مدارس است كه لازم و ملزوم يكديگرند و غالباً در يك جا ساخته شده است .\r\nمساجد يعنى محلّ اجتماعات دينى و مذهبى ، مساجد يعنى دانشگاه اسلامى ، مساجد يعنى محل تعليم و تربيت و آموزش و پرورش دينى ، مساجد يعنى سربازخانه‌ى اسلامى كه سربازان حقيقى تربيت مىكند ؛ امام فرمانده‌ى ارتش اسلام است ، خودش پيش رو و براى سلحشوران اسلامى پيش آهنگ است ، و افراد ، مأمورين تحت اوامر او ، يكدل و يك جهت تربيت مىشوند .\r\nهمانطور كه در پادگان‌ها فرمانده همه روزه سربازان را بوسيله‌ى فرمان « به چپ چپ » و « به راست راست » و « عقب گرد » و امثال آن طورى تربيت\r\n\r\n\r\n","description":"","footnote":"\r\n( 1 ) . آل عمران / 159 .\r\n","page_name":" 199 ","page_number":199},
  {"content":"\r\n\r\nمىكند كه حسّ اطاعت و فرمانبرى و حسن انضباط و هماهنگى در اعماق دل آنها جايگير شود ، كه در ميدان جنگ ، موجب موفقيت آنها و تضعيف دشمن مىگردد .\r\nهمين طور به وسيله‌ى نماز جماعت و اطاعت افراد از امام و توافق و هماهنگى آنها ، حس اطاعت دينى و انضباط مذهبى و نظام اسلامى در اعماق دل‌هاى افراد تقويت مىگردد .\r\nهمراه با اين نمايش ، بهترين طريق براى تهذيب فرد و اجتماع ، وعظ و خطابه است كه دانشمندان دينى ، علوم اسلامى و قرآن و معارف الهى و وظائف مذهبى و بلكه وظائف سياسى و اقتصادى ملّت اسلام را در قالب خطابه و وعظ درآورده ، و اين حقيقت در مساجد ، كه محلّ اجتماع مؤمنين است ، انجام مىگيرد . و در نماز جمعه قبل از نماز و در نمازهاى عيدين بعد از نماز و معمولًا در ديگر جماعات بعد از نماز اين خطابه‌ها صورت مىگيرد .\r\nو عقيده‌ى فلاسفه آن است كه خطابه در تلقين و تعليم و تربيت ، اثر معجزه آسائى دارد ، لهذا بسيارى از فلاسفه‌ى يونان ، عقائد و آراء خود را به صورت خطابه ادا مىكردند ، مثل افلاطون و سقراط و ارسطو . و شاگردان آنها خطابه‌هاى آنان را جمع آورى كرده به صورت كتاب درآورده‌اند و بسا از خود آنها كتابى به ما نرسيده غير از خطابه‌ى آنها كه توسّط شاگردان ثبت و ضبط شده است .\r\nيكى از مهم‌ترين وسائل زمينه‌ساز سخنرانى اسلامى و تعليم و تربيت قرآنى ، نماز جماعت و جمعه و عيدين است كه به وسيله‌ى آن سخنرانى دينى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو مذهبى و سياسى واقع مىگردد و امور مادّى و معنوى مسلمين اصلاح مىگردد .\r\n\r\n2 . ايجاد انضباط و فرمانبرى :\r\nيكى ديگر از فوائد اجتماعى نمازهاى جماعت ، چنانچه در پيش اشاره شد ، حسّ اطاعت و انضباط و ايجاد نظام دينى و مذهبى است . « 1 »\r\nاگر به تعليمات سربازان در زمان صلح توجّه كنيد ، خواهيد ديد كه بيشتر عمليات آنها جمعى است ، كه بوسيله‌ى فرمانده‌ى آنها اداره مىشود .\r\nكه اين حركات جمعى سربازان تحت امر يك فرمانده‌ى واحد ، روح انضباط را در نهاد سربازان زنده و پايدار مىكند ، كه در موقع جنگ نتيجه‌ى مثبت از آن گرفته مىشود .\r\nدر نماز جماعت همه و همه به سوى آفريننده‌ى خود توجّه كرده و با اختيار بدون الزام و اجبار ، از امام خود اطاعت مىنمايند و خطابه و وعظ او را با جان و دل مىشنوند و خود را براى عمل كردن به دستورات دينى و خطابه‌ها آماده و مجهّز مىنمايند .\r\nاگر كسى از بعد روانشناسى مسئله‌ى نماز جماعت را تجزيه و تحليل نمايد به اين نتيجه مىرسد كه هنگامى كه يك نفر با نهايت اشتياق براى اداى نماز\r\n\r\n\r\n","description":"","footnote":"\r\n( 1 ) . با توجّهى عميق به مساجد اسلامى ، به ويژه مساجد اعظم اسلامى مثل مسجد الحرام و مسجد النبىصلى الله عليه وآله و ساير مساجد اسلامى به دست مىآيد كه اصناف مختلف ملّت اسلامى ، غنىّ و فقير ، قوىّ و ضعيف ، زن و مرد ، سياه و سفيد ، پير و جوان ، همه يك هدف در نظر گرفته ، با القاء امتياز طبقاتى و تفوق نژادى ، هماهنگى و وحدت نظر عجيبى دارند .\r\n","page_name":" 201 ","page_number":201},
  {"content":"\r\n\r\nجماعت مىرود ، و چه بسا مىدود كه يك ركعت عقب نماند و در آنجا با ميل قلبى از امام خود اطاعت مىكند و همين عمل روزى چند مرتبه تكرار مىشود ، كم‌كم احساس اطاعت و انضباط در اعماق قلب او جايگزين مىگردد ، و در اثر تكرار ، استحكام آن زيادتر مىشود ، و با هماهنگى افراد ، اين حسّ انضباط در جامعه به وجود مىآيد و به اصطلاح روانى ، اين حسّ انضباط ، طبيعت ثانويه‌ى او مىگردد .\r\n\r\n3 . ايجاد وحدت و همدلى :\r\nيكى ديگر از فوائد اجتماعات اسلامى و فلسفه‌ى نماز جماعت ، ايجاد اتّحاد و يگانگى در بين افراد مختلف ملّت است . كه اگر چه اختلاف ميان آنها به چشم مىخورد مثل غنىّ و فقير ، سياه و سفيد ، زن و مرد ، پير و جوان ، قوىّ وضعيف ، با آراء و عقائد متعدد ، ولى به وسيله‌ى نماز جماعت و حضور در اجتماعات و شنيدن خطابه‌هاى دينى ، همگى متّحد العقول و متّحد العقيده و متّحد الكلمه و داراى هدف واحد مشترك و هم آهنگى مىگردند و هر كدام يك عضو كوچك يا بزرگ ، از ماشين اجتماع اسلامى مىشوند كه در موقع لزوم به كار مىافتد و نتيجه‌ى مثبت از اين ماشين اجتماعى گرفته مىشود .\r\nو كلام بزرگان دين كه گفته‌اند : «\r\nيد اللَّه مع الجماعة\r\n» مؤيد اين كلام است ، و اين حقيقت را قرآن به لحن صريح بيان كرده : « انّما المؤمنون إخوة » « 1 » و تا زمانى كه اين اصل در بين مسلمين بود ، بر كره‌ى زمين ، و عالَم علم و دانش\r\n\r\n\r\n","description":"","footnote":"\r\n( 1 ) . حجرات / 10 .\r\n","page_name":" 202 ","page_number":202},
  {"content":"\r\n\r\nحكم فرما بودند و چون تفرقه در بين آنها واقع شد ، بيگانگان بر آنها غالب شدند و مسلمين را تحت سيطره و استعمار و استثمار خود درآوردند .\r\nاز اين رو بيگانگان پيوسته كوشش مىكنند كه بين مسلمين اختلاف ايجاد كنند و خود مسلمين را به جان هم بيندازند تا از آب گل شده سوء استفاده نمايند و ماهى بگيرند ، و آيه‌ى كريمه‌ى : «\r\nواعتصموا بحبل اللَّه جميعاً و لاتفرقوا\r\n» بسا اين حقيقت را براى ما خاطر نشان مىسازد كه هيچ نيروئى نمىتواند با اتّحاد اسلام مقاومت نمايد .\r\n\r\n4 . تشكيل جماعت :\r\nيكى ديگر از فوائد نماز جماعت و جمعه و عيدين ، تشكيل جمعيت و نفس جماعت است ، زيرا در نفس جماعت ، [\r\nمن حيث انّها جماعة\r\n
  ] ، فوائد بىشمار و نتايج فراوانى مترتّب است . و نيروى جماعت براى پيشرفت كارها معجزه آسا مىباشد .\r\nبه عنوان مثال چنانچه ريسمانى را تصوّر كنيد ، نيرويى براى پاره كردن آن لازم است و مقدار معينى انرژى مىخواهد ، حال اگر آن ريسمان دو تا شد و با هم به نحو اجتماع متّحد شدند ، يعنى به هم تابيده شد ، دو برابر آن انرژى ، نمىتواند آن را پاره كند ، بلكه بر حسب تجربه ، چهار برابر انرژى مىخواهد تا آن را پاره كند ، و اگر ده تا شد و متّحد شدند ، يعنى تابيده شد ، يكصد برابر انرژى مىخواهد تا اين ده ريسمان را پاره كند .\r\nو به همين قياس هر چه نماز جماعت پرشكوه‌تر و زيادتر برگزار شود به مضمون كلام بزرگان دين : «\r\nيد اللَّه مع الجماعة\r\n» ، نيروى استحكامى آن بيشتر\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nشده تا به جايى مىرسد كه هيچ نيرويى در مقابل آن نتواند عرض اندام كند . و با جماعت است كه مىتوان همه كار كرد ، و چه كارهايى را كه هرگز با نيروهاى انفرادى نمىتوان انجام داد .\r\nاز اين جهت است كه در صدر اسلام با اجتماعات واقعى و بنيان مرصوص ، وحدت مرام و عقيده ، همان جماعت مورد نظر تشكيل گرديد و در مدّت نيم قرن مسلمين از مرز فرانسه و ايتاليا گرفته ، ممالك اسپانيا ( اندلس تا جزائر سيسيل ) تا تمام عربستان و قسمتى از آفريقا ، مصر و حبشه و غيره تا برسد به ديوار چين در آسيا ، پيشروى كرده ، و حكومت اسلامى را توسعه دادند .\r\nبه طورى كه دانشمندان دنيا ، در شگفت فرو رفته‌اند و هر كدام فلسفه‌ى پيشرفت مسلمين را طبق نظر خود تفسير و تشريح مىكنند .\r\nيكى از دانشمندان مىپرسد كه سرّ و فلسفه‌ى پيشرفت مسلمين در دنيا چيست ؟ و درخواست مىكند كه پاسخ را بنويسيد و به اين آدرس براى ما بفرستيد تا روى آن پاسخ‌ها مطالعات شود . صدها پاسخ و اظهار نظر شد ، آن پاسخى كه حاوى فلسفه‌ى جماعت و اتّحاد و نيروى ايمانى جمعيت بود ، در محافل علمى دنيا بيشتر مورد توجّه واقع شد .\r\n\r\n5 . محل دلجويى :\r\nيكى ديگر از فلسفه‌هاى نمازهاى اجتماعى ، رعايت اصول تعاون و مساعدت و كمك اجتماعى است ، زيرا در هر محلّى در ممالك اسلامى از روستاها تا شهرهاى بزرگ همه روزه چندين مرتبه نماز جماعت تشكيل مىشود و اهالى آن محلّ در آن مساجد با اختيار و رغبت حاضر مىشوند و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبين مؤمنين ملاقات صورت مىگيرد و از حال يكديگر مطّلع مىشوند و به تقاضاى يكديگر پاسخ مثبت مىدهند .\r\nاگر شخصى غائب بود ، مؤمنين جوياى حال او مىگردند ، اگر مريض است ، او را عيادت مىكنند ، اگر بينوا است ، او را به نوا مىرسانند ، اگر گرفتارى پيدا كرده درصدد نجات او برمىآيند ، اگر مريض شده و از درمان و دارو عاجز مانده ، در مقام علاج و درمان او برمىآيند . و اگر فوت شده او را مشايعت مىنمايند .\r\nالبته همه‌ى اينها در صورتى است كه اصول اسلامى را افراد رعايت كنند ، چنانچه على ( ع ) در وصيتش مىفرمايد : «\r\nعليكم بالتواصل و التباذل ، و إياكم و التقاطع » . « 1 »\r\nكه مفادش همان اصول تعاون و كمك اجتماعى است .\r\nهرچه شعاع دايره وسيع‌تر و دامنه دارتر گردد ، نتايج مترتب بر آن جماعت بيشتر و فوائد اجتماعى آن زيادتر مىشود .\r\nلذا در هر جمعه كه با ابهّت خاصّى در مسجد معظمى در محلّى كه شعاع آن يك فرسخ در يك فرسخ است - از شرائط نماز جمعه است - اجتماع بزرگى تشكيل مىشود و اقامه‌ى نماز جمعه و عيدين و وعظ و خطابه‌هاى متعدّد از طرف امام مسلمين و فرماندهى مؤمنين برپا مىشود ، فوائد بيشتر و عوائد والاترى تحقّق پيدا مىكند ، بلكه در امور مهم سياسى و اقتصادى و . . . سخنرانى مىشود و اصلاحات محلّى و شهرى و مصالح دينى و دنيوى و امور عامّ المنفعة به وسيله‌ى آن انجام مىگيرد .\r\n\r\n\r\n","description":"","footnote":"\r\n( 1 ) . نهج البلاغه ، خطبه 78 .\r\n","page_name":" 205 ","page_number":205},
  {"content":"\r\n\r\nو اين نوع اجتماعات و روشنگرى و جهل زدايى و دشمن‌شناسى و دوست‌شناسى و . . . حصول اصلاحات و تعاون اجتماعى كه از نتايج نمازهاى اجتماعى است ، از ويژگىها و امتيازات اسلام به شمار مىرود ، و در هيچ كدام از ملل و مذاهب به اين سادگى چنين اجتماعى وجود ندارد .\r\n\r\n6 . ايجاد حس برادرى و برابرى :\r\nيكى ديگر از فوائد و اسرار اين جماعات ، ايجاد حسّ برادرى و برابرى و مساوات بين افراد مختلف جامعه است ، و اين يكى از اصول مسلم اسلامى است كه قرآن به آن تصريح كرده : « إِنَّمَا الْمُؤْمِنُونَ إِخْوَةٌ » « 1 » « ( در حقيقت ) مؤمنان همه برادر يكديگرند ، ( از هر نژادى باشند ، تفاوتى ندارد . ) »\r\nو در آيه‌ى ديگر مىفرمايد :\r\n« يَاأَيُّهَا النَّاسُ إِنَّا خَلَقْنَاكُم مِن ذَكَرٍ وَأُنثَى وَجَعَلْنَاكُمْ شُعُوباً وَقَبَائِلَ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ » ؛ « 2 » « اى بندگان ! ما همه‌ى شما را نخست از يك پدر و مادر ( آدم و حوا ) آفريديم و آنگاه شعبه‌هاى بسيار و فرق مختلف گردانيديم تا يكديگر را بشناسيد ؛ و بزرگوارترين شما نزد خدا با تقواترينِ شماست . »\r\nو روايات در اين باب از اهل‌بيت بىشمار است .\r\n\r\n\r\n","description":"","footnote":"\r\n( 1 ) . حجرات / 10 .\r\n( 2 ) . حجرات / 13 .\r\n","page_name":" 206 ","page_number":206},
  {"content":"\r\n\r\nسعدى گويد :\r\n بنى آدم اعضاى يكديگرند * كه در آفرينش ز يك گوهرند\r\nچه عضوى به درد آورد روزگار * دگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى\r\nخدا را بر آن بنده بخشايش است * كه خلق از وجودش در آسايش است \r\nچنانچه بعد از گذشت چهارده قرن از اسلام كه اين اصل كاملًا عملى شده و سياه و سفيد را اسلام برادر يكديگر قرار داده و امتياز فقر و غنا را موهوم شمرده ، هنوز مجمع سازمان ملل و ممالك پيشرفته‌ى دنيا مثل آمريكا نتوانسته در ميان افراد ملّت مساوات و برادرى برقرار كند و امتياز طبقاتى را ملغى نمايد .\r\nدر عصر ما در آمريكا دانشگاه سياه پوستان و اتوبوس و رستوران آنها از سفيد پوستان جدا است و سياهان آرزو دارند كه آزادانه با سفيد پوستان سر يك سفره يا در يك مجمع بسر برند و اين مواسات و مواخات از مزايا و مختصّات اسلام است كه همه را برادر و برابر قرار داده است .\r\nدر اجتماعات مسلمين اعمّ از نماز جماعت يا جمعه يا عيدين ( و مهم‌تر از همه اجتماع حجّ مسلمين ) اين مواسات و برادرى و برابرى و الغاء همه نوع امتيازات به نحو خاص و به طريق اعلى به چشم مىخورد و تجلّى ويژه‌اى دارد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nفقير يا غنى ، سفيد يا سياه اگر جلوتر ايستاده ، كسى حقّ ايجاد مزاحمت براى او ندارد ، همه در پيشگاه الهى يك نحو خاضع و خاشع ، ساجد و راكع ، بلكه هركس كه غنىتر است محتاج‌تر است .\r\n\r\n7 . تعظيم شعائر الهى :\r\nيكى ديگر از فلسفه‌هاى اجتماعى اين جماعات ، تعظيم و تكريم شعائر و شرايع اسلام است ، زيرا اين نمازهاى دسته جمعى با آن ابهّت خاصّى كه در چشم دشمنان دين و بيگانگان و منافقين دارد ، شعائر اسلام را بزرگ مىكند و عظمت اسلام را به رخ كافران مىكشاند و اشخاص بيگانه را به قبول اين دين تشويق مىكند .\r\nچه بسا اشخاصى كه از همين راه به عظمت اسلام و احكام آن پى برده و به سوى آن شتافته‌اند . چه بسا كسانى كه در اين مجالس ، نهايت صميميت و اخوّت و يگانگى - كه از اسرار سعادت بشر است - ملاحظه كرده و سرّ بزرگى اسلام را درك نموده‌اند .\r\nاين مجالس بزرگ و محافل با عظمت مذهبى نشان مىدهد كه اسلام خيلى بزرگ‌تر از آن است كه كوته نظران انديشيده‌اند .\r\nاين نمازهاى اجتماعى گوئى ايمان مجسّم هزاران مسلمان است كه به هم گره خورده و يك فرد واحد ، يك فرد فداكار ، يك فرد اسلامى تشكيل داده است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاين مجالس ، نهيبى است بر سر كوته فكران و منافقين ، كه اسلام بسيار قوىتر از آن است كه شما بخواهيد با وجود ضعيف و نحيف خود با آن بجنگيد .\r\nوقتى انسان در كشورهاى غير اسلامى مثل كشورهاى اروپا ، مساجد و جلسات نمازهاى اجتماعى مسلمين را مىبيند ، بيشتر به عظمت اسلام و قرآن و به اهميت وحدت پى مىبرد .\r\nوقتى صداى نماز عيد بوسيله‌ى رسانه‌هاى مختلف در جهان منتشر مىگردد ، همه كس را تكان مىدهد و موى بر اندام انسان راست مىشود .\r\nاين است عظمت شعائر دين خدا ، كه تقواى قلوب و ترس خدا و دورى از فحشاء و منكرات آن را ايجاب مىكند . « 1 »\r\n\r\n8 . جماعت و استجابت دعا :\r\nيكى ديگر از فوائد اجتماعى نمازهاى مذكور ، استجابت دعا است ، زيرا در ميان جمعيت همه نوع افرادى هستند ، بينوايان ، دل شكستگان ، كسانى كه از روى حقيقت توجّه به مبدأ دارند و همگى عرض نيايش و اظهار پرستش و ستايش نموده ، طلب حاجات و عرض دعوات و تقاضاى عفو از گناه و اصلاح امور دنيا و آخرت مىنمايند و غالباً به صيغه‌ى جمع از خدا مىخواهند ، لذا درياى رحمت حضرت إله متلاطم شده ، همه‌ى آن جمعيت مشمول عفو ملوكانه و بخشش و عطاهاى كريمانه‌ى خداوند واقع مىشوند .\r\n\r\n\r\n","description":"","footnote":"\r\n( 1 ) . برگرفته از نشريه انجمن تبليغات اسلامى ، ش 5 .\r\n","page_name":" 209 ","page_number":209},
  {"content":"\r\n\r\n\r\n9 . غفلت زدايى :\r\nيكى ديگر از فلسفه‌هاى اجتماعى نمازها ، تذكّر و تنبّه و بيدار شدن افراد از خواب غفلت است ، كه زود به زود انسان را از غرق شدن در منجلاب مادّيات بيرون مىكشد و او را متوجّه معنويات مىنمايد . زيرا گرفتارىهاى روزمرّه‌ى انسان و غرق شدن در مادّيات به انسان مجال نمىدهد كه به فكر عاقبت خويش و وظايف معنوى و انسانى و وجدانى بپردازد تا به درد همدگر برسند و به خدمت نوع مشغول شوند .\r\nاين نمازها فرصت‌هاى مهم و بزرگى است كه آدمِ گرفتار و مشغول را ، به خود مىآورد و اندكى از دنيا روىگردان ساخته ، از خويش منصرف ، و به جامعه متوجّه مىگرداند .\r\nخودخواهى را مىزدايد و نفع آنى و خورد و خواب را در نظر كوچك‌تر مىكند ، و انسان را به سوى مقصد و هدف عالىترى متوجه مىسازد .\r\n\r\n10 . يادآورى قيامت :\r\nيكى ديگر از فلسفه‌هاى نمازهاى اجتماعى مسلمين ، تذكّر قيامت و احوال عظيم آخرت و انديشه‌ى عاقبت است ، چنانچه در خبر آمده نماز عيد يادآورى قيامت است .\r\nاجتماع و حاضر شدن به نماز ، مانند موقعى است كه مردم براى حساب در برابر ميزان عدل الهى حاضر مىشوند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nنماز گزاردن مانند بازجويى و حسابرسى مىباشد و اتمام نماز و برگشتن و متفرّق شدن مثل آن وقتى است كه از حساب‌ها فارغ شده و هركس به پاداش يا جزائى كه براى او تعيين شده ، مىشتابد .\r\nاجمالًا هزاران نفر يكدل و يك جهت ، متوجّه يك هدف ، همه خداى واحد احد را مىخوانند و تضرّع مىنمايند ، و نمونه‌اى است كه در اين دنيا مىتواند عاقبت ما را در جهان ديگر به تصوير بكشد . بويژه اگر اين نماز در مكان‌هاى بزرگ و يا ايام حج برپا شود .\r\nيك حديث جالب :\r\nدر حديثى مشهور آمده است كه در مواقع نماز ملائكه‌ى خاصّى مؤمنين را متذكر مىشوند ، حتّى اگر خواب هم باشند آنها را بيدار مىكنند و به آنها مىگويند :\r\n« قوموا إلى نيرانكم التي أوقدتموها على ظهوركم فأطفئوها بصلاتكم » ؛ « 1 »\r\n« برخيزيد و اين آتش‌هاى گناهان خود كه به ضرر خودتان روشن كرده‌ايد و و بال و بار سنگين بر دوش خودتان شده ، به آب نماز خاموش نماييد . » « 2 »\r\nاز اين روايت و روايات متعدّد ديگر استفاده مىشود كه نماز پاك كننده و بر طرف كننده‌ى معاصى است ، مثل آبى كه روى آتش ريخته مىشود و آن را\r\n\r\n\r\n","description":"","footnote":"\r\n( 1 ) . أمالى ، شيخ صدوق ، ص 586 و اربعين شيخ بهائى ، ج سوم .\r\n( 2 ) . أمالى شيخ صدوق ، 586 ؛ بحار الأنوار ، ج 82 ، ص 209 ، ح 21 .\r\n","page_name":" 211 ","page_number":211},
  {"content":"\r\n\r\nخاموش مىكند ، و آيه‌ى شريفه‌ى « انّ الحسنات يذهبن السيّئات » « 1 » به همين معنا تفسير شده است .\r\nچنانچه در اربعين نقل شده كه مردى از صحابه زنى را به حرام بوسيد و سپس پشيمان شد ، خدمت رسول خدا ( ص ) آمد ، كه اين آيه نازل شد :\r\n« وأقم الصلاة طرفى النهار و زلفا من الليل إنّ الحسنات يذهبن السيّئات » ؛ « 2 »\r\n« در دو طرف روز ، و اوايل شب ، نماز را برپا دار ؛ چرا كه حسنات ، سيئات ( و آثار آن‌ها را ) از بين مىبرد . »\r\nكه آيه به نمازهاى پنجگانه تفسير شده است .\r\nصحابى پرسيد : يا رسول اللَّه ! اين عفو و تكفير ، مخصوص من است يا براى همه است ؟ ( يعنى هر نمازگزارى گناهان او به وسيله‌ى نماز بخشيده مىشود يا فقط اين آيه در مورد من است ؟ )\r\nحضرت فرمودند : اختصاص به تو ندارد ، بلكه براى همه‌ى امّت من است .\r\nشيخ بهائى در اربعين روايت ديگرى از رسول خدا ( ص ) نقل مىكند كه فرمود : قسم به آن خدايى كه مرا به رسالت برانگيخت ! وقتى يكى از شما برخيزد و مهياى نماز شود ، هنگامى كه شروع به وضو مىكند ، گناهان از اعضاى او مىريزد ( شايد مقصود ، گناهان اعضاى وضو باشد از دست و پا و چشم و صورت و دهان ) .\r\n\r\n\r\n","description":"","footnote":"\r\n( 1 ) . هود / 114 .\r\n( 2 ) . همان .\r\n","page_name":" 212 ","page_number":212},
  {"content":"\r\n\r\nو چون رو به قبله بايستد و توجّه به خدا نمايد و اقامه‌ى نماز كند ، هيچ گناهى براى او باقى نماند ، مثل روزى كه از مادر متولّد شده ! و مَثَل نمازهاى پنجگانه مثل پنج نهر است كه هر روز شما در اين پنج نهر شستشو نماييد كه هيچ چركى بر بدن نمىماند ، همچنين گناهان هم ، با اين پنج نماز نمىماند .\r\nيادآورى :\r\nاين حديث دلالت دارد بر اينكه جميع گناهان اعمّ از صغيره و كبيره ، بوسيله‌ى نماز بخشيده مىشود ، ولى روايات متعدّد ديگرى صريحاً بيان مىكند كه نماز مكفّر معاصى صغيره است ، لذا از باب حمل مطلق بر مقيد روايات مطلق اوّل را حمل كرده‌اند بر گناهان مقيد به صغائر .\r\nو ممكن است اشكال شود كه صغائر مقصود نيست زيرا كسى كه اجتناب از كبائر نمايد ، به دليل آيه‌ى شريفه‌ى :\r\n« إن تجتنبوا كبائر ما تنهون عنه نكفّر عنكم سيّئاتكم . . . » ؛ « 1 » « اگر از گناهان بزرگى كه از آن نهى مىشويد پرهيز كنيد ، گناهان كوچك شما را مىپوشانيم ؛ و شما را در جايگاه خوبى وارد مىسازيم . »\r\nاحتياجى به نماز ندارد كه نماز مكفّر آنها گردد .\r\n\r\n\r\n","description":"","footnote":"\r\n( 1 ) . نساء / 31 .\r\n","page_name":" 213 ","page_number":213},
  {"content":"\r\n\r\nممكن است پاسخ داده شود : اجتناب از كبائر - كه باعث رفع مؤاخذه از صغائر است - مقتضى است و يك جزء سبب ديگر كه نماز است لازم دارد تا عفو شود .\r\nجواب آن است كه در صورت عدم كبائر ، هم « نماز » و هم « اجتناب از كبائر » ، هر يك مستقلًا سبب عفو از صغائر مىشود ، و در صورت وجود كبائر ، نماز مكفّر صغائر است و بس ، اگر چه ظاهر آن روايات نيز آن است كه نماز مكفّر معاصى است در صورتى كه از كبائر احتراز نمايند چنانچه در حديث مىخوانيم :\r\n« قال علىّ ( ع ) : الصلوات الخمس كفارة لما بينهن ما اجتنب الكبائر . . .\r\n» . « 1 »\r\nنكته‌ى ديگر اينكه : خاموش كردن آتش هميشه بوسيله‌ى آب نمىشود ، زيرا بسا آتش‌هاى تندى است كه اگر آب هم روى آن ريخته شود ، همان آب به اكسيژن و هيدروژن تجزيه شده و آن آتش بوسيله‌ى اكسيژنِ تجزيه شده ، بيشتر شعله‌ور شود ، مثلًا اگر بنزين آتش گرفت ، به وسيله‌ى آب خاموش نمىشود بلكه با مواد شيميايى آتش نشانى يا لا أقلّ بوسيله‌ى خاك آن را خاموش مىكنند .\r\nحال گوييم كه گناهان نيز اختلاف مراتب دارند و بعضى از گناهان براى خاموش شدنش به وسائل ديگر نياز دارد و بوسيله‌ى نماز مرتفع نمىشود ، مثل قتل نفس يا سرقت و تعدّى به اموال غير و به طور كلّى حقّ الناس ، به\r\n\r\n\r\n","description":"","footnote":"\r\n( 1 ) . دعائم الإسلام ، ج 1 ، ص 135 ؛ بحار الأنوار ، ج 82 ، ص 233 ، ح 57 .\r\n","page_name":" 214 ","page_number":214},
  {"content":"\r\n\r\nنماز رفع نمىشود و بايد حقّ مردم را ادا كرد و سپس توبه‌ى همراه نماز سبب بخشش مىگردد .\r\nتذكر :\r\nنماز نسبت به گذشته رفع گناه مىكند ، كه از بيانات و احاديث گذشته معلوم گرديد ، و نسبت به آينده نيز باز دارنده از گناه است ؛ چنانچه آيه‌ى شريفه‌ى : «\r\nإنّ الصلاة تنهى عن الفحشاء و المنكر » ، « 1 »\r\nشاهد مدّعى است .\r\nنكته‌ى لطيف :\r\nاز حديث فوق استفاده مىشود كه گناهان هريك آتشى است كه شخص بزهكار براى خود تهيه كرده و آن را به ضرر خود مشتعل نموده ، و اين ظهور دارد در تجسّم اعمال در عالم برزخ و قيامت .\r\n\r\n\r\n","description":"","footnote":"\r\n( 1 ) . عنكبوت / 45 .\r\n","page_name":" 215 ","page_number":215},
  {"content":"\r\n\r\n\r\nچهارم : فلسفه‌ى نماز آيات\r\nوقتى ماه يا خورشيد گرفت ، يا زلزله‌اى در زمين رخ داد يا امرى آسمانى ترسناك حادث شد ، نماز آيات واجب مىگردد .\r\nاگر چه در لسان قرآن و احاديث پيشوايان دين و حكمت اهل يقين ، همه‌ى موجودات ملكى و ملكوتى ، كوچك و بزرگ ، هر يك آيت الهى مىباشند .\r\nامّا به اصطلاح فقها و متشرّعه ، آياتى كه نماز آيات براى آن واجب است عبارت است از چند امر مخصوص كه در روايات اهل‌بيت به ما رسيده ، تا ما را متوجّه حضرت حق نمايد و ما را از غرقاب مادّيات بيرون آورده و متوجّه عالم معنويت نمايد .\r\nخورشيد خودش آيت ، نور افشانى او آيت ، اشعه‌هاى مختلف آن هر يك آيت ، طلوع و غروبش آيت ، اختلاف مشارق و مغاربش آيت ، حرارت دادنش آيت ، اختلاف حرارتش در فصول مختلف آيت ، كسوف او هم آيت است .\r\nامّا در اصطلاح فقها همان كسوف او را آيت خوانند ، كه وقتى رخ مىدهد و اشعه‌ى نورانى شمس با آن عظمت ، يك مرتبه منكسف و گرفته شود ، عموماً متوجّه مبدأ مىشوند .\r\nاگر چه همه‌ى اين حوادثى كه به اصطلاح فقها آيات ناميده مىشود ، از امورى است كه سبب طبيعى دارد ، و لكن مسبب اصلى آن خدا است كه : «\r\nوأبى اللَّه أن يجرى الامور إلّا باسبابها » .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nپس فلسفه‌ى نماز آيات براى توجّه در اين موقع قهرى ، و ياد از حوادث بزرگ‌ترى است كه در قيامت واقع مىشود از خسوف و كسوف و زلزله .\r\nآيات الهى\r\nهر موجودى از موجودات عالم اعم از ملكى و ملكوتى ، صغير يا كبير ، مريى يا غير مريى ، مثل حيوانات ريز نافع يا به ظاهر مضرّ ، هر كدام نسبت به كتاب تكوينى الهى كلمة اللَّه هستند كه مطالعه‌ى اين كتاب مطلوب و از اهمّ عبادات و از اهداف خلقت است ، زيرا موجب حصول معرفت به صانع و علم به مبدأ و معاد است .\r\nو نيز هر موجودى آيتى و علامت و نشانه‌اى است از صانع عالم كه به وسيله‌ى آن ، راه به مبدأ و معرفت به صانع عالم پيدا مىشود .\r\nاز كلام بزرگان دين است : «\r\nالطرق الى اللَّه بعدد نفوس الخلائق » .\r\n و فى كلّ شىء له آية * تدلّ على انّه واحد « 1 »\r\nبرگ درختان سبز در نظر هوشيار * هر ورقش دفترى است معرفت كردگار « 2 » \r\n\r\n\r\n","description":"","footnote":"\r\n( 1 ) . و در هر چيزى نشانه‌اى براى او وجود دارد كه دلالت مىكند كه خدا واحد است .\r\n( 2 ) . در يكى از كتب نهاوندى به نام گلزار يا جنّت عاليه ، حكايت شخصى را ديدم كه مخالف سعدى بود ، شب در خواب او را در باغى از بهشت ديد ، گفتند : خدا اين مقام را به سعدى داد براى اين شعر : برگ درختان سبز . . . .\r\nاز خواب بيدار شد ، به سراغ سعدى رفت ، ديد سعدى به همين شعر مترنّم است ، او را بشارت داد و پوزش طلبيد و از ارادتمندان او شد .\r\n","page_name":" 217 ","page_number":217},
  {"content":"\r\n\r\nخداوند در قرآن بسيارى از مخلوقات و امور مربوط به خودش را به نام آيت معرّفى كرده :\r\n« و من آياته خلق السماوات و الأرض واختلاف ألسنتكم و ألوانكم » ؛ « 1 » « و از آيات او آفرينش آسمان‌ها و زمين ، و تفاوت زبان‌ها و رنگ‌هاى شماست . »\r\n« إنّ في خلق السماوات والأرض و اختلاف الليل و النهار » ؛ « 2 » « در آفرينش آسمان‌ها و زمين ، و آمد و شد شب و روز ، و كشتىهايى كه در دريا در حركتند . . . نشانه‌هايى است براى مردمى كه عقل دارند و مىانديشند . »\r\n كرد آن حجره زليخا پر صور * تا به ناگاهش كند يوسف نظر\r\nتا به هر سو بنگرد آن خوش عذار * روى او را بيند او بى انتظار\r\nبهره ديده روشنان يزدان فرد * شش جهت را مظهر آيات كرد\r\nتا به هر جا كه ايشان بنگرند * از رياض حسن ربّانى چرند\r\nاز عطش گر از قدح آبى خورند * در درون آب حق را بنگرند \r\n\r\n\r\n","description":"","footnote":"\r\n( 1 ) . روم / 22 .\r\n( 2 ) . بقره / 164 .\r\n","page_name":" 218 ","page_number":218},
  {"content":"\r\n\r\nبلكه همه‌ى موجودات مظهر اسماء و صفات الهى ، معرّف ذات صانع عالم و معرِّف كمالات او از علم و قدرت و حكمت او هستند و به زبان حال تسبيح الهى گويند : « وإن من شىء إلّا يسبّح بحمده » ؛ « 1 » « و هر موجودى تسبيح و حمد او مىگويد . »\r\n جمله اشياء عالم در نهان * با تو مىگويند روزان و شبان\r\nما سميعيم و بصيريم و هُشيم * با شما نامحرمان ما خامُشيم\r\nنطق آب و نطق خاك و نطق گِل * هست محسوس حواس اهل دل \r\nاين است كه اميرالمومنين على ( ع ) مىفرمايد : «\r\nما رأيت شيئاً إلّا و رأيت اللَّه قبله و بعده و معه » ؛ « 2 »\r\nو امام حسين ( ع ) عرضه مىدارد : «\r\nعميت عين لاتراك » ؛ « 3 »\r\nو شاعر مىگويد :\r\n هر گياهى كه در زمين رويد * وحده لا شريك له گويد \r\n\r\n\r\n","description":"","footnote":"\r\n( 1 ) . إسراء / 44 .\r\n( 2 ) . اميرالمؤمنين عليه السلام مىفرمايد : هيچ چيزى را نديدم مگر اينكه خدا را قبلش و بعدش و همراه او ديدم !\r\n( 3 ) . امام حسين‌عليه السلام مىفرمايد : كور باد چشمى كه تو را نديد ! ( دعاى عرفه )\r\n","page_name":" 219 ","page_number":219},
  {"content":"\r\n\r\nراه‌هاى خداشناسى :\r\nادلّه بر اثبات صانع به قدرى زياد است كه ، از نفوس خلائق و نفس‌هاى آنها نيز متجاوز است و هر كس براى خودش از راهى ممكن است خود را به خدا برساند كه ديگرى از آن راه نمىرسد ، بلكه از راه ديگرى مىرسد .\r\nاز اين رو بايد هر كس مناسب حال خودش كه او را قانع كند ، بايد طريقى را انتخاب كند و به سوى خدا برود . « 1 »\r\n\r\n\r\n","description":"","footnote":"\r\n( 1 ) . مباحث مربوط به خداشناسى در جلد سوم خواهد آمد . انشاء الله\r\n","page_name":" 220 ","page_number":220},
  {"content":"\r\n\r\n\r\nكتابنامه\r\n1 . بحارالانوار ، محمدباقر مجلسى ، موسسه الوفاء ، بيروت ، 1403 ق .\r\n2 . الاحتجاج ، طبرسى ، دار الاسوة ، طهران ، 1413 ق .\r\n3 . وسائل الشيعة ، حر عاملى ، موسسه آل البيت ، قم ، 1409 ق .\r\n4 . من لا يحضره الفقيه ، شيخ صدوق ، موسسه نشر اسلامى ، قم .\r\n5 . عدة الداعى ، ابن فهد حلى اسدى ، مكتبة وجدانى ، طهران .\r\n6 . التهذيب ، شيخ طوسى ، دار التعاريف ، بيروت ، 1401 ق .\r\n7 . مستدرك الوسائل ، حاج ميرزا حسين نورى ، موسسه آل البيت ، قم ، 1408 ق .\r\n8 . علل الشرايع ، شيخ صدوق ، دار احياء التراث ، بيروت ، 1408 .\r\n9 . كشف الخفاء ، اسماعيل بن محمد عجلونى ، مكتبة دارالتراث ، بيروت .\r\n10 . كافى ، محمد بن يعقوب كلينى ، دفتر نشر فرهنگ اسلامى ، 1361 ش .\r\n11 . امالى ، شيخ صدوق ، موسسة الاعلمى ، بيروت ، 1400 ق .\r\n12 . عيون اخبار الرضا ، شيخ صدوق ، منشورات جهان ، تهران .\r\n13 . توحيد ، شيخ صدوق ، موسسه نشر اسلامى ، قم ، 1398 ه - .\r\n14 . فلسفه احكام ، احمد اهتمام .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n15 . كلم الطيب ، سيد عبدالحسين طيب .\r\n16 . مناظره ، دكتر پير ، هاشمىنژاد .\r\n17 . مقاله نيايش ، ترجمه شريعتى .\r\n18 . زبان پاك ، احمد كسروى .\r\n19 . عالم ارواح ، طنطاوى .\r\n20 . نهج‌البلاغه .\r\n21 . منازل الاخرة ، شيخ عباس قمى .\r\n22 . المفيد ، شهيد اول .\r\n23 . معراج السعادة ، نراقى .\r\nو نيز از منابع ديگر همچون :\r\nدلائل الامامة ، ناسخ التواريخ ، خدا در طبيعت ، معارف جعفرى ، مبانى فلسفه ، اسرار الصلاة ، تتمة المنتهى ، حياة القلوب ، تمدن اسلام و عرب ، حجة البالغة ، محمد پيغمبرى كه بايد از نو شناخت .\r\n\r\n","description":"","footnote":"","page_name":" 222 ","page_number":222},
  {"content":"\r\n . \r\n","description":"","footnote":"","page_name":" 223 ","page_number":223},
  {"content":"\r\n . \r\n\r\n","description":"","footnote":"","page_name":" 224 ","page_number":224}
  ]