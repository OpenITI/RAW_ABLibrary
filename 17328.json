[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nابوعلى فضل بن حسن بن فضل طبرسى\r\nنثر اللآلىء\r\nسخنان درربار\r\nامام على عليه السلام\r\nتحقيق و تصحيح\r\nمحمد حسن زبرى قاينى\r\nترجمهء حميدرضا شيخى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nطبرسى ، فضل بن حسن ، 468 ؟ - 548 ق .\r\n[ نثر اللآلىء فارسى 
  ]\r\nسخنان درربار امام على ( ع ) / ابوعلى فضل بن حسن طبرسى ؛ تحقيق و تصحيح محمدحسن زبرى قاينى ؛ ترجمهء حميدرضا شيخى . - - مشهد : بنياد پژوهشهاى اسلامى ، 1384 .\r\n116 ص .\r\nISBN 964 - 444 - 873 - 1\r\nفهرستنويسى بر اساس اطلاعات فيپا .\r\n1 . على بن ابى طالب ( ع ) ، امام اول ، 23 ق از هجرت - 40 ق . - - كلمات قصار . 2 . على بن ابى طالب ( ع ) ، امام اول ، 23 ق از هجرت - 40 ق .\r\nالف . زبرى قاينى ، محمدحسن ، 1339 - ، محقق و مصحح . ب . شيخى ، حميدرضا ، 1337 - ، مترجم . ج . بنياد پژوهشهاى اسلامى .\r\nد . عنوان . ه‍ . عنوان : نثر اللآلىء فارسى .\r\n3041 ن 2 ط / 34 / 37 BP\r\n9515 / 297\r\nكتابخانه ملى ايران 24189 - 79 م\r\nنثر اللآلىء\r\nسخنان درربار امام على عليه السلام\r\nابوعلى فضل بن حسن بن فضل طبرسى\r\nتحقيق و تصحيح : محمد حسن زبرى قاينى\r\nترجمه : حميدرضا شيخى\r\nچاپ دوم 1384 / 2000 نسخه / قيمت : 7000 ريال\r\nچاپ و صحافى : مؤسسهء چاپ آستان قدس رضوى\r\nتلفن و دورنگار واحد فروش بنياد پژوهشهاى اسلامى : 2230803\r\nفروشگاه هاى كتاب بنياد پژوهشهاى اسلامى ، مشهد : 2233923 ، قم : 7733029\r\nشركت به نشر ، دفتر مركزى ( مشهد ) تلفن 7 - 8511136 ، دورنگار 8515560\r\nWeb site : www . islamic - rf . org / E - mail : info @ islamic - rf . org\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ مقدمات تحقيق 
  ]\r\n\r\n[ مقدمه ناشر 
  ]\r\nياد و سپاس\r\nارباب قلم و خوانندگان هر كتابى به خوبى مىدانند دهها تن با تخصص‌هاى گوناگون در به ثمر نشستن يك اثر ، علاقه‌مندانه كمر همّت دامن زده ، خدمتى فرهنگى را رقم مىزنند .\r\nپيش روى شما نيز كتابى قرار دارد كه آقايان اصغر ارشاد سرابى ، محمد سعيد رضوانى ، احمد پهلوانزاده ، حسين الطائى ، سيد رضا سيادت و رضا ارغيانى ، به ترتيب ويرايش ، آماده سازى ، حروفچينى ، صفحه‌بندى ، نمونه‌خوانى و كنترل نهايى آن را عهده‌دار بوده‌اند .\r\nبدين وسيله ضمن تقدير و سپاس از ايشان ، آرزو مىكنيم خداوند متعال پاداش خادمان نشر و ترويج فرهنگ اسلامى را روزىشان كند .\r\nبنياد پژوهشهاى اسلامى\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ مقدمه محقق محمد حسن زبرى قاينى 
  ]\r\n( مقدّمه ) به نام خداوند مهرگستر مهربان سپاس و ستايش خداوند را كه پروردگار جهانيان است و درود خدا بر فرستاده‌اش محمّد و خاندان پاكش باد .\r\nكتاب حاضر كه گزيده‌اى است از سخنان گوهربار امام امير المؤمنين على بن ابى طالب عليه السّلام ، از تأليفات دانشمند و مفسّر نامى امين الاسلام ابو على فضل بن حسن بن فضل طبرسى « 1 » - رضوان اللَّه تعالى عليه - است .\r\nمؤلّف در سال 468 ه . ق ، يا 469 ه . ق ، چشم به جهان گشود و تا سال 523 ه . ق ، در شهر مقدّس مشهد زيست و در اين سال به سبزوار نقل مكان كرد و تا پايان عمر در اين شهر ماندگار شد و سرانجام در شب عيد قربان سال 548 ه . ق ، ديده از جهان فرو بست . پيكر پاك او به مشهد مقدّس منتقل گرديد و در مغتسل امام رضا عليه السّلام كه به نام\r\n\r\n\r\n","description":"","footnote":"\r\n( 1 ) - طبرسىّ منسوب به « طبرس » ، معرّب تفرش است ، نه طبرستان .\r\n","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n« قتلگاه » « 1 » معروف است به خاك سپرده شد . آرامگاه او معروف و زيارتگاه خاص و عام است . « 2 »\r\n\r\nطبرسى از زبان علما\r\n- در فهرست اسماء علماء الشيعه و مصنّفيهم ، تأليف منتجب الدين ابو الحسن على بن عبيد اللَّه بن بابويه رازى ، از علماى قرن ، پنجم ، آمده است : الشيخ الامام امين الدين ابو على فضل بن حسن بن فضل طبرسى شخصيتى موثّق ، فاضل ، متديّن و سرشناس است . « 3 » .\r\n- در كتاب نقد الرجال سيّد بزرگوار امير مصطفى حسينى تفريشى ، از علماى قرن دهم ، آمده است : او مردى موثّق ، فاضل ، متديّن و از بزرگان اين طايفه ( شيعه ) بود . « 4 » - در جامع الرواة علّامه اردبيلى ( م 1101 ) آمده است : او مردى موثّق ، فاضل ، متديّن ، و سرشناس بود . « 5 » .\r\n- در أمل الآمل شيخ محمّد بن حسن حرّ عاملى ( م 1104 ) آمده\r\n\r\n\r\n","description":"","footnote":"\r\n( 1 ) علّت نامگذارى اين مكان به « قتلگاه » قتل عامى است كه در اواخر دورهء حكومت صفوى ، به دستور عبد اللَّه خان امير افغان ، صورت گرفت .\r\n( 2 ) - شرح حال او را در اين كتابها ببينيد : نقد الرّجال ، ص 266 ؛ رياض العلماء ، ج 4 ، صص 340 - 358 ؛ الفوائد الرضويّه ، ص 117 ؛ سفينة البحار ، ج 3 ، ص 205 ؛ مقدّمه مجمع البيان ، ج 1 ، صص 51 - 58 ؛ اعيان الشيعه ، ج 8 ، ص 391 و 400 .\r\n( 3 ) - فهرست اسماء علماء الشيعه و مصفّيهم ، ص 144 ؛ رياض العلماء ، ج 4 ، ص 342 .\r\n( 4 ) - نقد الرجال ، ص 266 ؛ رياض العلماء ، ج 4 ، ص 343 .\r\n( 5 ) - جامع الرواة ، ج 2 ، ص 4 .\r\n","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nاست : او شخصيتى موثّق ، فاضل ، ديندار و سرشناس بود . « 1 » - در الوجيزه ، اثر علّامه مجلسى ( م 1111 ) آمده است : او نويسندهء مجمع و شخصى موثّق و جليل القدر بود . « 2 » .\r\n- در بحار الأنوار نيز مىگويد : طبرسى ، فخر علماى اعلام و امين الملّة و الاسلام و سرمشق مفسّران و استوانه فضلاى زبردست ، از پيشوايان دين و از دانشمندان جليل القدر و موثّق اين طايفه بود . . . با وجود آوازه بلند و تابندگى خورشيد فضل و دانش او و با وجود كتاب مجمع البيان و ديگر تأليفات و آثار جاويدانش كه همگى نشان از فضل بسيار و دانش فراوان و پيشگامى آشكار او در عرصه تفسير دارند ، ديگر نيازى به نقل زندگينامهء او از كتابهاى تراجم و شرح احوال نيست . « 3 » .\r\n- در رياض العلماء ، اثر حافظ زبر دست ملّا عبد اللَّه اصفهانى معروف به افندى ، از علماى سدهء دوازدهم ، آمده است : شيخ شهيد « 4 » امام امين الدين . . . فاضل دانشمند و مفسّر و فقيه و محدّث جليل القدر و موثّق و كامل و شريف . . . و فرزندانش . . . و ديگر سلسلهء او و خويشاوندانش ،\r\n\r\n\r\n","description":"","footnote":"\r\n( 1 ) أمل الآمل ، ج 2 ، ص 216 .\r\n( 2 ) الوجيزه ، ص 139 .\r\n( 3 ) بحار الانوار ، مدخل ، ص 136 .\r\n( 4 ) شيخ نورى رحمه اللَّه مىگويد : صاحب رياض و ديگران نحوهء شهادت او را توضيح نداده‌اند . احتمالا با زهر صورت گرفته است ( ر . ك : خاتمه مستدرك الوسائل ، تحقيق مؤسسه آل البيت عليهم السّلام ، ج 21 ، ص 69 ) .\r\n","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nهمگى ، از اكابر علماء بودند . « 1 » - در مستدرك الوسائل خاتم محدّثان شيخ نورى ( م 1320 ) از مرحوم طبرسى با اين اوصاف ياد شده است : فخر علماى اعلام ، و امين الملّة و الاسلام . . . مفسّر و فقيه جليل القدر و كامل و شريف ، صاحب تفسير مجمع البيان كه مرجع مفسّران است ، و ديگر تأليفات ارزنده و رايج . « 2 » .\r\n- در تنقيح المقال علامهء مامقانى ( م 1351 ) آمده است : او شخصيتى موثّق ، فاضل و متديّن بود . « 3 » .\r\n- در سفينة البحار محدّث خبير شيخ عباس قمى ( م 1359 ) آمده است : ابو على فضل بن حسن بن فضل طبرسى عالمى جليل القدر و كامل و شريف ، و فخر علماى اعلام ، و امين الملّة و الاسلام بود . زاده فضل و پدر فضل بود . دوست و دشمن به فضلش معترف بودند . فقيهى دانا ، ثقه‌اى برجسته ، و مفسّرى بلند پايه بود . « 4 » .\r\nدر هدية الأحباب نيز مىگويد : طبرسى عالمى بزرگ و فقيهى موثّق بود . . . و دوست و دشمن به فضل و دانش او معترف بودند . « 5 » همچنين در الكنى و الالقاب از او با اوصاف : فخر علماى اعلام . . .\r\n\r\n\r\n","description":"","footnote":"\r\n( 1 ) رياض العلماء ، ج 4 ، ص 340 و 341 .\r\n( 2 ) خاتمة مستدرك الوسائل ، ج 21 ، ص 69 .\r\n( 3 ) تنقيح المقال ، ج 2 ، بخش دوم ، ص 7 ، شماره 9461 .\r\n( 4 ) سفينة البحار ، ج 3 ، ص 205 .\r\n( 5 ) هديّهء الأحباب ، ص 213 .\r\n","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nفقيه شريف ، ثقه برجسته ، دانشمند كامل ياد مىكند . « 1 » در الفوائد الرضويّه نيز مىگويد : او شخصيتى فاضل ، كامل ، فقيه ، محدّث و جليل القدر بود . « 2 » - در اعيان الشيعة سيّد محسن امين ( م 1371 ) مىگويد : شيخ اجلّ ، عالم زاهد ، امين الدين ، ثقة الاسلام ، امين الرؤساء . فضل اين مرد و عظمت و تبحّر او در علوم و وثاقتش بىنياز از هر گونه توضيحى است .\r\nبهترين گواه بر اين امر كتابهاى اوست . . . او با مخالفان فكرى خود ادب و عفّت كلام را رعايت مىكرد ، در سخنان او چيزى نمىتوان يافت كه باعث رنجش و نفرت خصم شود يا مشتمل بر تهجين و تقبيح باشد ، حال آن كه در ميان نويسندگان كمتر كسى مىتوان يافت كه در سخنانش چنين چيزى نباشد . « 3 » - در اعلام زركلى آمده است : امين الدين ابو على مفسّر ، محقق ، لغوى و از علماى بزرگ اماميّه است . « 4 » و سرانجام ، در كتاب معجم المؤلّفين عمر رضا كحّاله از وى با اوصاف : فقيه و محدّث ياد شده است . « 5 »\r\n\r\n\r\n","description":"","footnote":"\r\n( 1 ) الكنى و الألقاب ، ج 2 ، ص 409 .\r\n( 2 ) الفوائد الرضويّة ، ص 117 .\r\n( 3 ) اعيان الشيعه ، ج 8 ، ص 399 .\r\n( 4 ) الاعلام ، زركلى ، ج 5 ، ص 352 .\r\n( 5 ) معجم المؤلّفين ، ج 3 - 4 ، ص 269 .\r\n","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nاستادان طبرسى\r\nاين دانشمند بلند پايه از جمعى از علما روايت مىكند كه از آن جمله‌اند :\r\n1 - شيخ ابو على بن شيخ طوسى .\r\n2 - شيخ ابو الوفاء عبد الجبّار رازى .\r\n3 - شيخ جليل القدر حسن بن حسين بن حسن بن بابويه قمى .\r\n4 - شيخ موفّق الدين حسين بن واعظ بكرآبادى جرجانى .\r\n5 - سيّد محمّد بن حسين حسينى قصبى جرجانى .\r\n6 - شيخ ابو الحسين عبيد اللَّه بن محمّد بن حسين بن بيهقى .\r\n7 - شيخ زاهد ابو الفتح عبد اللَّه بن عبد الكريم بن هوازن قشيرى .\r\n8 - شيخ جعفر دوريستى . « 1 »\r\n\r\nشاگردان و راويان او\r\nاز مرحوم طبرسى جمعى از افاضل علما روايت مىكنند كه برخى از آنها عبارتند از :\r\n1 - فرزندش رضى الدين ابو نصر حسن بن فضل .\r\n2 - ابو جعفر محمّد بن على بن شهر آشوب .\r\n3 - شيخ منتجب الدين .\r\n4 - قطب راوندى .\r\n\r\n\r\n","description":"","footnote":"\r\n( 1 ) بحار الانوار ، مدخل ، ص 136 ؛ اعيان الشيعه ، ج 8 ، ص 398 .\r\n","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n5 - سيّد فضل اللَّه راوندى .\r\n6 - سيّد ابو احمد مهدى بن نزار حسينى قاينى .\r\n7 - سيّد شرفشاه بن محمّد بن زياده افطسى .\r\n8 - شيخ عبد اللَّه بن جعفر دوريستى .\r\n9 - شاذان بن جبرئيل قمى . « 1 » .\r\n\r\nآثار و تأليفات او\r\nمرحوم طبرسى تأليفات ارزشمند و گرانبهاى فراوانى دارد كه افندى در رياض العلماء آنها را بر شمرده است . برخى از اين آثار عبارتند از :\r\n1 - مجمع البيان في تفسير القرآن . علامهء مجلسى مىنويسد : كتابى جامع در تفسير است و هيچ كس از آن بىنياز نمىباشد « 2 » .\r\n2 - الوسيط في التفسير .\r\n3 - الآداب الدينيّة للخزانة المعينيّة .\r\n4 - الوجيز .\r\n5 - النور المبين .\r\n6 - الفائق .\r\n7 - كنوز النّجاح .\r\n\r\n\r\n","description":"","footnote":"\r\n( 1 ) رك : مقدّمه مجمع البيان ج 1 - 2 ص 53 و بحار الانوار ، مدخل ، ص 137 و اعيان الشيعه ، ج 8 ، ص 399 .\r\n( 2 ) - بحار الانوار ، مدخل ، ص 137 .\r\n","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n8 - معارج السّؤال .\r\n9 - حقائق الامور .\r\n10 - عدّة السّفر و عمدة الحضر .\r\n11 - المشكلات .\r\n12 - المجموع في الأدب .\r\n13 - مشكاة الأنوار .\r\n14 - الوافي في تفسير القرآن .\r\n15 - العمدة في اصول الدّين .\r\n16 - اسرار الائمّة عليهم السّلام يا اسرار الامامة .\r\n17 - غنية العابد و منية الزاهد .\r\n18 - الكافّ الشّافّ من كتاب الكشّاف .\r\n19 - تاج المواليد يا شرح المواليد .\r\n20 - جامع الجوامع يا جوامع الجامع .\r\n21 - اعلام الورى بأعلام الهدى .\r\n22 - الجواهر في النحو .\r\n23 - نثر اللآلئ ( كتاب حاضر ) . « 1 » 24 - شواهد التنزيل . « 2 »\r\n\r\nآشنايى با رسالهء حاضر\r\nنثر اللآلئ رسالهء مختصرى است فراهم آمده از سخنان كوتاه\r\n\r\n\r\n","description":"","footnote":"\r\n( 1 ) رياض العلماء ، ج 4 ، صص 341 - 354 .\r\n( 2 ) ر ك : مقدّمه مجمع البيان ، ج 1 - 2 ، ص 55 .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nامير المؤمنين على بن ابى طالب عليه السّلام كه به شيوهء كتاب غرر الحكم و درر الكلم آمدى ، به ترتيب حروف الفباء مرتّب شده و با حروف « الف » آغاز مىشود و به حروف « ياء » پايان مىپذيرد ؛ منتها ترتيب سخنانى كه ذيل يك حرف آمده بر حسب اوايل حروف آنها نبوده : بلكه ، به صورت نامنظّم ذكر شده بود و لذا ، براى آن كه اين سخنان با طرح كلى ترتيب الفبايى هماهنگ باشد ، بهتر ديديم كه آنها را نيز بر حسب حروف نخستين‌شان ، مرتّب كنيم تا خواننده‌گان گرامى راحت‌تر بتواند به مقصود خود دست يابد .\r\nشايان گفتن است ، اين سخنانى كه مرحوم شيخ طبرسى در كتاب نثر اللآلئ خود گرد آورده است و در ديگر كتابها و منابعى كه كلمات امير المؤمنين عليه السّلام را جمع كرده‌اند ، مانند نهج البلاغه ، غرر الحكم ، الحكم المنثورهء ابن ابى الحديد ، مطلوب كلّ طالب و جز اينها ، يافت نمىشود .\r\nعلّامه شيخ آقا بزرگ تهرانى در بارهء اين رساله مىنويسد : نثر اللآلئ شامل مجموعه‌اى از كلمات قصار امير المؤمنين عليه السّلام است كه به ترتيب حروف الفبا گرد آورى شده و در هر حرفى ده گفتار يا اندكى كمتر يا بيشتر آمده است . اين مجموعه را مفسّر قرآن امين الاسلام فضل بن حسن بن فضل طبرسى ( م 548 ) تأليف كرده است . نسخه‌اى از اين كتاب در كتابخانه صدر و در موقوفه حاج ملّا نوروز على بسطامى در مشهد مقدّس ، و نسخه‌هايى از آن نيز در اختيار خوانسارى و هادى كاشف الغطاء موجود است . نثر اللآلى به همراه اربعين مير فيض اللَّه ، و\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\nاربعين شهيد ، و الاثنى عشريّه في المواعظ العدديّة « 1 » به چاپ رسيده است .\r\nميرزا عبد اللَّه افندى نيز مىنويسد : يكى از تأليفات طبرسى كتاب نثر اللآلى است . نسخه‌هاى متعددّى از اين كتاب را در اصفهان و مازندران ديده‌ام . رسالهء مختصرى است كه در آن سخنان .\r\nامير المؤمنين عليه السّلام به شيوهء كتاب الغرر و الدرر آمدى ، به ترتيب حروف الفبا گردآورى شده است . -\r\n\r\nتصحيح نثر اللآلى\r\nدر تصحيح اين كتاب از ده نسخه استفاده و آنها را با هم مقابله كرده‌ام . نسخهء اساس در اين تصحيح نسخه‌اى چاپى در كتابخانهء شخصى استاد كاظم مديرشانه‌چى دام عزّه العالى است . اين نسخه را با نه نسخه خطى موجود در كتابخانه آستان قدس رضوى مقابله كرده‌ام .\r\nاين نسخه‌ها عبارتند از :\r\n1 - نسخهء چاپ شده با اربعين مير فيض اللَّه ، و اربعين شهيد ، و الاثنى عشريّه في المواعظ العدديّه . اين نسخه با كلمهء قصار « ايمان المرء يعرف بايمانه » آغاز مىشود و با « يأس القلب راحة النفس » پايان مىپذيرد . تاريخ تحرير آن سال 1313 ه . ق است . اين نسخه را با رمز [ أ 
  ] مشخص كرده‌ايم .\r\n2 - نسخهء خطى شماره 15640 ، سال نگارش 1032 ه . ق ، داراى\r\n\r\n\r\n","description":"","footnote":"\r\n( 1 ) الذريعة الى تصانيف الشيعه ، ج 24 ، ص 53 .\r\n","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\nده ورق ، سال وقف 1366 . اين نسخه با اين عبارتها آغاز مىشود :\r\n« هذه كلمات قدسيه موسومة بنثر اللآلي منسوبة الى أعلى الاعالى اسد اللَّه الغالب على بن ابى طالب عليه السّلام مسطورة على حروف الهجاء و من اللَّه سبحانه التوفيق و اليه الالتجاء » . و با اين جملات پايان مىپذيرد : « تمّت الكلمات القصار التى هى من جملة اقوال حضرة الامير عليه السّلام كتبها العبد المذنب محمّد باقر خان ولد الحجاج محمّد باقر خان بيگلر بيكى قاجار » . براى اين نسخه رمز [ ح 
  ] را برگزيده‌ايم .\r\n3 - نسخهء خطى شماره 5699 ، تعداد اوراق 15 ، تاريخ تحرير 1115 ه . ق ، به خط احمد تبريزى در ماه رجب المكرم رمز [ ج 
  ] اشاره به اين نسخه است .\r\n4 - نسخهء شماره 1876 ، تعداد ورقها چهارده ، سال وقف 1145 ه .\r\nق ، واقف نادر شاه . حرف [ ه 
  ] اشاره به اين نسخه است .\r\n5 - نسخهء خطى شماره 16514 ، به ضميمهء كتاب الاربعين في فضائل الامام امير المؤمنين عليه السّلام ، تاريخ تحرير : سدهء 13 . براى اين نسخه رمز [ ط 
  ] را انتخاب كرده‌ايم .\r\n6 - نسخهء خطى شماره 5210 ، تاريخ تحرير : سدهء 13 ، سال وقف :\r\n1273 ، واقف : مير سيد على خان طبيب ، رمز اين نسخه [ و 
  ] است .\r\n7 - نسخهء خطى شماره 2179 . نسخه بسيار نفيسى است به خط ثلث . سال وقف : 1311 ه . ق ، رمز [ د 
  ] اشاره به اين نسخه است .\r\n8 - نسخهء خطى شماره 5793 ، سال وقف : 1311 ه . ق ، اين نسخه در ضمن مجموعه فوائد و رسائل عربيه و فارسيه موجود است .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\nدر آخر اين نسخه آمده است : « الهى انّ الكريم ليس يقع جميع معروفه عند الاهل . فهب لى من معروفك و ان لم اكن اهلا ، الهى انك اهل الكرم ان لم اكن أنا اهل الاصطناع ، فانظر الى جانبك لا الى جانبى . . . رمز اين نسخه حرف [ ى 
  ] است .\r\n9 - نسخهء خطى شماره 10507 ، تعداد اوراق : چهارده ورق ، سال تحرير : 1325 ه . ق .\r\nاين نسخه با اين عبارتها پايان مىپذيرد : « تمّت الكلمات المرتضويّة و العبارات العلويّة على قائلها آلاف التحية به حمد اللَّه و حسن توفيقه و الحمد اللَّه » . براى اين نسخه رمز [ ب 
  ] را انتخاب كرده‌ايم .\r\n10 - نسخهء خطى شماره 12207 ، شامل پانزده ورق ، سال وقف :\r\n1360 . نسخه‌اى است بسيار نفيس و تذهيب شده . اين نسخه را با رمز [ ز 
  ] نشان داده‌ايم .\r\nدر پايان وظيفه خود مىدانيم از استاد ارجمند حضرت حجّة الاسلام كاظم مديرشانه‌چى و جناب استاد ابراهيم رفاعه ( على بصرى ) ، و نيز از برادران بخش نسخه‌هاى خطى كتابخانه آستان قدس رضوى و برادران گروه حديث بنياد پژوهشهاى اسلامى بويژه برادر فاضل آقاى عبد الحسين انصارى - ايّدهم اللَّه تعالى - صميمانه سپاس‌گزارى كنم .\r\nو الحمد اللَّه رب العالمين محمد حسن زبرى قاينى\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n . \r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n . \r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n . \r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n . \r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n . \r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n . \r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n . \r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n . \r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n . \r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n . \r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\n[ ترجمه فارسى 
  ]\r\n\r\n[ مقدمه مؤلف 
  ]\r\nبه نام خداوند مهرگستر مهربان سپاس و ستايش خدايى را كه خداوندگار جهانيان است ، و درود بر بهترين فرستادگان او محمّد صلى اللَّه عليه و آله و سلم و بر خاندان پاك او باد .\r\nامّا بعد ، كتاب نثر اللآلئ ، مجموعه‌اى است از سخنان امير مؤمنان ، پيشواى پرهيزگاران ، سرور مسلمانان ، جانشين فرستادهء پروردگار جهانيان ، شير شرزهء خدا ، على بن ابى طالب عليه السّلام كه به ترتيب حروف الفبا گردآورى شده است .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\n« حرف الف »\r\n\r\n1\r\nبه آن كه به تو بد كرده نيكى كن تا بر او سرورى يا بى .\r\n\r\n2\r\nپوشيده داشتن سختيها از جوانمردى است .\r\n\r\n3\r\nدوستان اين زمانه در جستجوى عيبهايند .\r\n\r\n4\r\nبرادر ( و دوست ) تو كسى است كه در سختيها دستگيريت كند .\r\n\r\n5\r\nبرادر تو كسى است كه با دارايىاش ياريت كند نه آن كه در نسب همراهيت كند .\r\n\r\n6\r\nاداى دين نشانهء دين‌دارى است .\r\n\r\n7\r\nادب مرد بهتر از زر اوست .\r\n\r\n8\r\nسود رساندن به خانواده ، تربيت آنان است .\r\n\r\n9\r\nآسايش روان در چشم نداشتن از ديگران است .\r\n\r\n10\r\nاظهار توانگرى از سپاس‌گزارى است .\r\n\r\n11\r\nبهترين زهد پوشاندن زهد است .\r\n\r\n12\r\nايمان آدمى به سوگندهاى او شناخته مىشود .\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\n« حرف باء »\r\n\r\n13\r\nآزاد ، با نيكى كردن بنده مىشود .\r\n\r\n14\r\nنيكى به پدر و مادر حسنه‌اى است كه براى آخرتت پيش مىفرستى .\r\n\r\n15\r\nنيكى و احسان خود را با منّت نهادن ، بر باد مده .\r\n\r\n16\r\nكار نيك بركت عمر است .\r\n\r\n17\r\nبركت دارايى در پرداخت زكات است .\r\n\r\n18\r\nخوشرويى دومين دهش است .\r\n\r\n19\r\nخويشتن را نويد ده كه در پى صبر نوبت ظفر آيد .\r\n\r\n20\r\nشكم آدمى دشمن اوست .\r\n\r\n21\r\nدنيا را به آخرت به فروش تا سود برى .\r\n\r\n22\r\nباقى مانده عمر بسيار گرانبهاست .\r\n\r\n23\r\nگريستن آدمى از ترس خدا ، مايهء روشنى ديدهء اوست .\r\n\r\n24\r\nبامدادان شنبه و پنج‌شنبه مايه بركت است .\r\n\r\n25\r\nگرفتارى انسان از زبان است .\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\n« حرف تاء »\r\n\r\n26\r\nتأخير در بدى كردن از اقبال است .\r\n\r\n27\r\nتحكيم مودّت در حفظ حرمت است .\r\n\r\n28\r\nعمرى را كه در ابتداى آن از دست داده‌اى ، جبران كن .\r\n\r\n29\r\nكثرت دستها بر سر سفره ، مايهء بركت است .\r\n\r\n30\r\nزيركى خود را با ترك گناهان نشان بده .\r\n\r\n31\r\nاز ناپسند چشم‌پوشى كن تا با وقار و محترم شوى .\r\n\r\n32\r\nفال نيك بزن تا به آن برسى .\r\n\r\n33\r\nتعجيل در كار نيك نشانهء استقبال ( از آن ) است .\r\n\r\n34\r\nتنبلى و سستى انسان در نماز از ضعف ايمان است .\r\n\r\n35\r\nفروتنى آدمى او را ارجمند مىسازد .\r\n\r\n36\r\nبه خدا توكّل كن تا تو را بسنده كند .\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\n« حرف ثا »\r\n\r\n37\r\nپايدارى حكومت به دادگرى است .\r\n\r\n38\r\nپايندگى جسم به خوراك است و پايندگى روح به توانگرى و بىنيازى .\r\n\r\n39\r\nسه چيز نابودكننده است : بخل و خودپسندى و هوسرانى .\r\n\r\n40\r\nيك سوم ايمان شرم است و يك سومش خرد و يك سوم ديگر آن بخشندگى .\r\n\r\n41\r\nرخنه آز را جز خاك گور نبندد .\r\n\r\n42\r\nمرگ عالمان شكافى است در دين .\r\n\r\n43\r\nاحسانت را با پوزش خواهى دو چندان كن .\r\n\r\n44\r\nسپاس آدمى از كسى كه به او عطايى مىكند ، سبب افزايش عطا است .\r\n\r\n45\r\nپاداش آخرت بهتر از ناز و نعمت دنياست .\r\n\r\n46\r\nجامهء سلامت فرسوده نمىشود .\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\n« حرف جيم »\r\n\r\n47\r\nبا تهيدستان همنشينى كن تا بر سپاس‌گزاريت ( از خداوند ) افزوده شود .\r\n\r\n48\r\nبسيار ببخش و به اندك قناعت كن .\r\n\r\n49\r\nببخش آنچه را به كف مىآورى .\r\n\r\n50\r\nبزرگ است آن كه نمىميرد .\r\n\r\n51\r\nهمنشين خوب غنيمتى است .\r\n\r\n52\r\nهمنشين بد ، شيطان است .\r\n\r\n53\r\nزيبايى مرد در بردبارى است .\r\n\r\n54\r\nبخشش اندك تهيدست بسيار است .\r\n\r\n55\r\nنيكويى سخنى در اختصار است .\r\n\r\n56\r\nجولان باطل ساعتى است و جولان حق تا قيامت برجاست .\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\n« حرف حاء »\r\n\r\n57\r\nبه حساب خود برس ، پيش از آن كه به حسابت برسند .\r\n\r\n58\r\nتندخويى ، آدمى را به هلاكت مىافكند .\r\n\r\n59\r\nسرمايهء آدمى ، حرفه اوست .\r\n\r\n60\r\nداغ فرزند داغ جگر است .\r\n\r\n61\r\nناكسان را وفا نباشد .\r\n\r\n62\r\nخوشخويى غنيمتى است .\r\n\r\n63\r\nياور آدمى ، بردبارى اوست .\r\n\r\n64\r\nادب ، زيور مردان ، و زر ، زيور زنان است .\r\n\r\n65\r\nتندى طعام از تلخى كلام بهتر است .\r\n\r\n66\r\nحياى مرد پوشش اوست .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\n« حرف خاء »\r\n\r\n67\r\nكسى كه دين را به دنيا فروشد ، داد و ستدى زيانبار كرده است .\r\n\r\n68\r\nبا نفس خود مخالفت كن تا آسوده شوى .\r\n\r\n69\r\nاز خدا بترس تا از غير او ايمن شوى .\r\n\r\n70\r\nتهى بودن دل از حبّ مال بهتر از پر بودن كيسه است از زر و سيم .\r\n\r\n71\r\nخلوص در دوستى از خوش عهدى است .\r\n\r\n72\r\nدوست آدمى نشانهء خرد اوست .\r\n\r\n73\r\nترس از خدا ، دل را جلا مىدهد .\r\n\r\n74\r\nكسى كه تو را به نيكى رهنمون شود ، بهترين يار توست .\r\n\r\n75\r\nبهترين مال ، آن است كه در راه خدا انفاق شود .\r\n\r\n76\r\nبهترين زن ، آن است كه زايا و مهربان باشد .\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\n« حرف دال »\r\n\r\n77\r\nآزمندى ، بيمارى جان است .\r\n\r\n78\r\nكسى را كه به تو جفا كرده است ، شرمندهء نيكى خود كن تا ترك جفا كند .\r\n\r\n79\r\nگفتار آدمى نشانهء خرد اوست ، و كردار او نشانهء اصالتش .\r\n\r\n80\r\nهمواره خشمت را فرو خور تا سرانجامى نيك يا بى .\r\n\r\n81\r\nدواى اندوههاى آدمى ديدن دوستان است .\r\n\r\n82\r\nدواى دل ، خرسندى به قضاى الهى است .\r\n\r\n83\r\nداروى نفس دور كردن آزمندى ( از آن ) است .\r\n\r\n84\r\nديدار دوستان مايهء دوام شادى است .\r\n\r\n85\r\nدوست فرومايگان ؛ آفت مردان است .\r\n\r\n86\r\nدوست پادشاهان در دادگرى است .\r\n\r\n87\r\nدين مرد ، دوست دمساز اوست .\r\n\r\n88\r\nدينار بخيل آزمند ، سنگ است .\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\n« حرف ذال »\r\n\r\n89\r\nسركش را در سركشىاش رها كن .\r\n\r\n90\r\nياد اولياء ، باعث نزول رحمت است .\r\n\r\n91\r\nياد جوانى حسرت‌آور است .\r\n\r\n92\r\nياد مرگ ، دلها را صفا مىدهد .\r\n\r\n93\r\nطمع ؛ آدمى را خوار مىسازد .\r\n\r\n94\r\nزبان آورى ، خود ، سرمايه است .\r\n\r\n95\r\nخوار شده فقر نزد خدا عزيز است .\r\n\r\n96\r\nنكوهش چيزها از اشتغال به آنهاست .\r\n\r\n97\r\nيك گناه بسيار است و هزار طاعت كم .\r\n\r\n98\r\nمزه پادشاهان لب سوز است .\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\n« حرف راء »\r\n\r\n99\r\nپدرت را پاس بدار تا فرزندت پاس تو را بدارد .\r\n\r\n100\r\nبه هنگام غليان نفس ، حق را رعايت كن .\r\n\r\n101\r\nرتبهء علم بالاترين رتبه‌هاست .\r\n\r\n102\r\nروزى تو ، خود ، به سراغت مىآيد ، پس آسوده باش .\r\n\r\n103\r\nزاده شدن ، خود ، پيك مرگ است .\r\n\r\n104\r\nحماقتهاى نفس او را به زحمت مىافكند .\r\n\r\n105\r\nآسايش زندگى در امنيت است .\r\n\r\n106\r\nنرمش و ملايمت انسان ، نشانهء خردمندى اوست .\r\n\r\n107\r\nروايت كردن حديث انتساب به رسول خدا صلى اللَّه عليه و آله و سلم است .\r\n\r\n108\r\nديدار دوست ، روشنى بخش ديده است .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\n« حرف زاء »\r\n\r\n109\r\nزحمت نيكان ، رحمت است .\r\n\r\n110\r\nمردمان را به اندازهء احترامى كه به شما مىگذارند ديدار كنيد .\r\n\r\n111\r\nلغزش خردمند با اهميت است .\r\n\r\n112\r\nانسانها را با معيارهايشان بسنجيد .\r\n\r\n113\r\nزهد دانشمندان رحمت است ، و زهد عوام مايه گمراهى .\r\n\r\n114\r\nمردن دانشمندان از زوال دانش ، مصيبت‌بارتر است .\r\n\r\n115\r\nگوشه و كنار دنيا آكنده از رنجهاست .\r\n\r\n116\r\nديدار دوست ، دوستى را تجديد مىكند .\r\n\r\n117\r\nديدار مستضعفان نشانهء فروتنى است .\r\n\r\n118\r\nزيور باطن بهتر از زيور ظاهر است .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\n« حرف سين »\r\n\r\n119\r\nفقها ، سروران اين امّتند .\r\n\r\n120\r\nشاد شدن به دنيا ، فريب خوردن است .\r\n\r\n121\r\nبداخلاقى ، رنج و عذاب زندگان است .\r\n\r\n122\r\nمستى حكومت از مستى شراب بدتر است .\r\n\r\n123\r\nخاموشى موجب سلامتى است .\r\n\r\n124\r\nسلاح ضعيفان ، شكايت است .\r\n\r\n125\r\nسلامت انسان در نگهداشتن زبان است .\r\n\r\n126\r\nبلندى مقام انسان در افتادگى است .\r\n\r\n127\r\nبد اخلاقى ، تنهايى و انزوايى است كه از آن رهايى نيست .\r\n\r\n128\r\nبدگمانى نشانهء دورانديشى و احتياط است .\r\n\r\n129\r\nرفتار آدمى از درون او خبر مىدهد .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\n« حرف شين »\r\n\r\n130\r\nبخل و تنگ چشمى توانگر ، خود ، عقوبتى است .\r\n\r\n131\r\nتوانگر خسيس فقيرتر از تهيدست سخاوتمند است .\r\n\r\n132\r\nبدترين كارها ، آنهايند كه با شرع فاصله بيشترى دارند .\r\n\r\n133\r\nبدترين كارها ، آنهايند كه به شرّ و بدى نزديكترند .\r\n\r\n134\r\nبدترين انسانها كسى است كه مردم از او بترسند .\r\n\r\n135\r\nشرط الفت ، فرو گذاشتن زحمت و تشريفات است .\r\n\r\n136\r\nخواندن قرآن ، شفابخش دل و جان است .\r\n\r\n137\r\nاندكى معرفت بهتر از عمل بسيار است .\r\n\r\n138\r\nدر طلب بهشت بكوش .\r\n\r\n139\r\nسپيدى موى ، قاصد مرگ توست .\r\n\r\n140\r\nلاف زدن ، چهرهء علم را زشت و بدنام مىكند .\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\n« حرف صاد »\r\n\r\n141\r\nبا نيكان همنشينى كن تا از بدان در امان مانى .\r\n\r\n142\r\nصبر و شكيبايى تو ، كاميابى در پى دارد .\r\n\r\n143\r\nروزه مايه تندرستى است .\r\n\r\n144\r\nراستى سبب نجات آدمى است .\r\n\r\n145\r\nصفاى دل از ايمان است .\r\n\r\n146\r\nآسايش زندگى در قناعت است .\r\n\r\n147\r\nبه خويشاوندان خود رسيدگى كن تا دوستداران تو زياد شوند .\r\n\r\n148\r\nنماز شب مايه تابناكى و شكوه آدمى در روز است .\r\n\r\n149\r\nسلامتى ، در نگهداشتن زبان است .\r\n\r\n150\r\nسلامت تن ، در خاموشى است .\r\n\r\n151\r\nسلامتى دين در پارسايى است ، و تباهى آن در آزمندى .\r\n\r\n152\r\nخاموشى ، پوشانندهء عيبهاى نادان است .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\n« حرف ضاد »\r\n\r\n153\r\nانسان تنگدست ، افسرده و دلتنگ است .\r\n\r\n154\r\nدنيا بر كينه‌توزان تنگ مىشود .\r\n\r\n155\r\nضربهء دوست دردناكتر است .\r\n\r\n156\r\nزخم زبان بدتر از زخم سرنيزه است .\r\n\r\n157\r\nاميد بستن به غير خدا ، بيهوده است .\r\n\r\n158\r\nآن كه دين را به دنيا بفروشد ، به خطا رفته است .\r\n\r\n159\r\nآن كه به بدان تكيه كند ، بيراهه رفته است .\r\n\r\n160\r\nخداوند روزى هر كسى را ضمانت كرده است .\r\n\r\n161\r\nضمير آزادگان جايگاه تابش انوار است .\r\n\r\n162\r\nروشنايى دل از خوردن حلال است .\r\n\r\n163\r\nدلتنگى بدتر از تنگدستى است .\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\n« حرف طاء »\r\n\r\n164\r\nخوشوقت كسى كه به خدا اعتماد كرد .\r\n\r\n165\r\nاطاعت دشمن ، مايهء نابودى است .\r\n\r\n166\r\nطاعت خدا غنيمتى است .\r\n\r\n167\r\nآن كه اميدش به درازا كشيد ، پيوسته اندوهگين است .\r\n\r\n168\r\nكسى كه رنج و اندوهش كم باشد ، عمرش دراز شود .\r\n\r\n169\r\nبا همگان مجالست كن .\r\n\r\n170\r\nجستجوى ادب بهتر از جستجوى طلاست .\r\n\r\n171\r\nخوشا آن كه عافيت روزيش شود .\r\n\r\n172\r\nخوشا به حال كسى كه اهل و عيال ندارد .\r\n\r\n173\r\nعمر دراز همراه با طاعت از خلعتهاى خداوند به پيامبران است .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\n« حرف ظا »\r\n\r\n174\r\nسايهء هر كجى ، كج است .\r\n\r\n175\r\nسايهء سلطان همانند سايهء خداى رحمان است . « 1 »\r\n\r\n176\r\nسايهء شخص كريم بلند و گسترده است .\r\n\r\n177\r\nسايهء عمر ستمگر كوتاه است .\r\n\r\n178\r\nدادخواهى ستمديده بىپاسخ نمىماند .\r\n\r\n179\r\nستم ستمگر او را به نابودى مىكشاند .\r\n\r\n180\r\nظلم و ستمگرى ، آدمى را از پا در مىآورد .\r\n\r\n181\r\nستم پادشاهان بهتر از آن است كه رعيّت يار و ياورى نداشته باشد .\r\n\r\n182\r\nتاريكى ستم ، ايمان را تيره و تار مىكند .\r\n\r\n183\r\nعطش مال شديدتر از عطش آب است .\r\n\r\n\r\n","description":"","footnote":"\r\n( 1 ) منظور سلطان دادگر مجرى احكام خداست .\r\n","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\n« حرف عين »\r\n\r\n184\r\nسرانجام ستم ، و خيم و خطرناك است .\r\n\r\n185\r\nدشمن دانا به از دوست نادان است .\r\n\r\n186\r\nارجمندى مؤمن در قناعت است .\r\n\r\n187\r\nسختى و دشوارى كار ، مقدّمهء آسانى و گشايش است .\r\n\r\n188\r\nقانع باش و پادشاهى كن .\r\n\r\n189\r\nكيفر ستمگر ، مرگ زودرس است .\r\n\r\n190\r\nدر پى هر روزى ، شبى است .\r\n\r\n191\r\nهمّت بلند نشانهء ايمان است .\r\n\r\n192\r\nپرهيزگاران ارجمندند .\r\n\r\n193\r\nسعى كن دانشها را بياموزى ، نه آن كه كتابها را گردآورى .\r\n\r\n194\r\nعيب سخن ، به درازا كشاندن آن است .\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\n« حرف غين »\r\n\r\n195\r\nآن كه ، خود ، غايت است ، سهمى ندارد .\r\n\r\n196\r\nكسى كه تو را به بدى رهنمون شود به تو خيانت كرده است .\r\n\r\n197\r\nسختى جان كندن از همنشينى با كسى كه او را دوست ندارى آسانتر است .\r\n\r\n198\r\nكسى كه به ناحق خشمگينت سازد با تو صداقت ندارد .\r\n\r\n199\r\nخشمگينى از حقّ زشت است .\r\n\r\n200\r\nتقوا پيشگان گران مايه‌اند .\r\n\r\n201\r\nتوكّل‌كنندگان گران‌قدرند .\r\n\r\n202\r\nجوان خردمند از پير نادان بهتر است .\r\n\r\n203\r\nسود برد آن كه به سلامت رست .\r\n\r\n204\r\nغنيمت مؤمن دست يافتن به دانش و حكمت است .\r\n\r\n205\r\nزياد نيست آنچه كه عاقبتش فناست و كم نيست آنچه كه عاقبتش بقاست .\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n« حرف فاء »\r\n\r\n206\r\nرستگار شد آن كه از شرّ نفس خود را در امان ماند .\r\n\r\n207\r\nرستگار شد آن كه به دين دست يافت .\r\n\r\n208\r\nنازش مؤمن به فضل خود سزاوارتر از نازش او به اصل و نسبت خويش است .\r\n\r\n209\r\nفرع هر چيز خبر از اصل آن مىدهد .\r\n\r\n210\r\nفراق دوستان و برادران جگر سوز است .\r\n\r\n211\r\nكسى كه كفران نعمت كند نعمتش تباه شود .\r\n\r\n212\r\nبرترى دانا بر نادان همچون برترى ماه شب چهارده است بر ستارهء سهى .\r\n\r\n213\r\nهوش و ذكاوت آدمى نشانگر اصل و نسب اوست .\r\n\r\n214\r\nكردار آدمى نشان از اصل و ريشه او دارد .\r\n\r\n215\r\nرهايى مرد ( از بند هوسها ) نشانهء خردمندى اوست .\r\n\r\n216\r\nرستگارى در راستى است .\r\n\r\n217\r\nبا تحمّل و بردبارى بر دشمن چيره مىشوى .\r\n\r\n218\r\nدر هر سرى ، سودايى است .\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\n« حرف قاف »\r\n\r\n219\r\nآزمندى قاتل جان آزمند است .\r\n\r\n220\r\nبا نيكان نشين تا از آنان شوى .\r\n\r\n221\r\nپذيرش حقّ از ديندارى است .\r\n\r\n222\r\nارزش آدمى به قدر همّت اوست .\r\n\r\n223\r\nسنجيده عمل كن تا از لغزشها در امان باشى .\r\n\r\n224\r\nنزديك شدن به نابكاران زيانبار است .\r\n\r\n225\r\nهمنشين آدمى نشانهء دين اوست .\r\n\r\n226\r\nسيرى ، موجب سنگدلى است .\r\n\r\n227\r\nبىخرد ، ناسنجيده سخن مىگويد و خردمند ، سنجيده .\r\n\r\n228\r\nقوّت دل از درستى ايمان است .\r\n\r\n229\r\nگفتار آدمى از آنچه در دل اوست خبر مىدهد .\r\n\r\n230\r\nارزش انسان به كارى است كه مىكند .\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\n« حرف كاف »\r\n\r\n231\r\nكافر بخشنده از مسلمان بخيل به بهشت اميدوارتر است .\r\n\r\n232\r\nدر عيب دنيا ، همين بس كه پايدار نيست .\r\n\r\n233\r\nهمين كه مىدانى مىميرى ، خود غم بزرگى است .\r\n\r\n234\r\nكفران نعمت ، نعمت را از كف مىبرد .\r\n\r\n235\r\nپيرى ، بدترين درد است .\r\n\r\n236\r\nپيرى ، پيك مرگ است .\r\n\r\n237\r\nمرگ بهترين واعظ است .\r\n\r\n238\r\nحسادت براى حسود كافى است .\r\n\r\n239\r\nكلام خدا داورى دلهاست .\r\n\r\n240\r\nمهربانى كن تا با تو مهربانى كنند .\r\n\r\n241\r\nهر چه بكارى ، مىدروى .\r\n\r\n242\r\nكمال دانش در بردبارى است .\r\n\r\n243\r\nكمال بخشندگى همراه شدن آن با پوزش خواهى است .\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\n« حرف لام »\r\n\r\n244\r\nكسى كه امانتدار نيست ، ايمان ندارد .\r\n\r\n245\r\nنابكار مورد احترام نيست .\r\n\r\n246\r\nكسى كه مردانگى ندارد ، دين ندارد .\r\n\r\n247\r\nحسود آسايش ندارد .\r\n\r\n248\r\nپادشاهان آسايش ندارند .\r\n\r\n249\r\nقانع ، غم و اندوه نمىخورد .\r\n\r\n250\r\nكسى كه بخشندگى ندارد ، توانگر نيست .\r\n\r\n251\r\nخردمند فقير نيست .\r\n\r\n252\r\nنسبت دادن بدكارى به كسى كه آشكارا فحشاء مىكند ، حد ندارد .\r\n\r\n253\r\nدروغگو ارج و احترام ندارد .\r\n\r\n254\r\nزن وفا ندارد .\r\n\r\n255\r\nشهرت‌طلبى ، دليل نادانى است .\r\n\r\n256\r\nهر عداوتى دليل دارد مگر عداوت حسود .\r\n\r\n257\r\nبراى هر غمى ، شاديى و براى هر دردى دوايى است .\r\n\r\n258\r\nاگر آدمى ، گذر عمر را درك كند ، از آرزوهاى فريبنده دست مىكشد .\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\n259\r\nايّام پيرى ، در شمار عمر نيست .\r\n\r\n260\r\nدولت علم را زوال نيست .\r\n\r\n261\r\nحسود آسايش ندارد .\r\n\r\n262\r\nسخن نرم كند دلهاست .\r\n\r\n263\r\nسخن نرم گوى تا دوستت بدارند .\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\n« حرف ميم »\r\n\r\n264\r\nكسى كه خاموشى گزيند ، پشيمان نشود .\r\n\r\n265\r\nنشست و برخاست با افراد كم سن و سال ، مايهء تباهى دين است . « 1 » .\r\n\r\n266\r\nمحفل علم و دانش باغ بهشت است .\r\n\r\n267\r\nانجمن رادمردان ، دژهاى سخن است .\r\n\r\n268\r\nچشمهء آب شيرين شلوغ است .\r\n\r\n269\r\nمصاحبت با بدان همچون سفر كردن در دريا است .\r\n\r\n270\r\nرنج و زحمت بلند همّت ، بسيار است .\r\n\r\n271\r\nپرگو ، مايهء ملال است .\r\n\r\n272\r\nگفتار انسان ، بر دانش و هنر او دلالت مىكند .\r\n\r\n273\r\nتندخويى آدمى را نابود مىكند .\r\n\r\n\r\n","description":"","footnote":"\r\n( 1 ) يعنى از روى هوس و نه به قصد خيرخواهى و راهنمايى .\r\n","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\n« حرف نون »\r\n\r\n274\r\nآتش تفرقه ، سوزنده‌تر از آتش دوزخ است .\r\n\r\n275\r\nاز ياد بردن بمرگ موجب زنگار دل مىشود .\r\n\r\n276\r\nنيكبختى در صداقت و راستى است .\r\n\r\n277\r\nتقوا ، سبب خرّمى روى مؤمن است .\r\n\r\n278\r\nآن گاه كه موى سرت سپيد شود ، خبر مرگ تو داده شده .\r\nاست .\r\n\r\n279\r\nآرام بخواب تا در نرمترين بسترها باشى .\r\n\r\n280\r\nشب‌زنده‌دارى ، موجب نورانيّت مؤمن مىشود .\r\n\r\n281\r\nسپيدى موى را با طاعت خدا نورانى كن و آن را با گناه سياه مگردان .\r\n\r\n282\r\nبا نماز خواندن در تاريكيهاى شب ، دلت را روشنايى بخش .\r\n\r\n283\r\nبىنيازى ، خود رسيدن به آرزوهاست .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\n« حرف هاء »\r\n\r\n284\r\nآنچه در چنته دارى آشكار كن تا بدان شناخته شوى .\r\n\r\n285\r\nشرافت آدمى به همّت اوست .\r\n\r\n286\r\nگريختن از نفس سودمندتر از گريختن از شير است .\r\n\r\n287\r\nنان را غير خورنده‌اش تريت كرد .\r\n\r\n288\r\nخودپسندى مايه نابودى آدمى است .\r\n\r\n289\r\nآدم حريص در گرداب هلاكت است و خود ، نمىداند .\r\n\r\n290\r\nخوشبخت در پى آخرت است و بدبخت در انديشه دنيا .\r\n\r\n291\r\nارزش انسان به همّت او است .\r\n\r\n292\r\nرنجهاى آدمى به اندازهء اهداف اوست .\r\n\r\n293\r\nنصيحت و خيرخواهى از دشمن بعيد است .\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\n« حرف واو »\r\n\r\n294\r\nكسى كه از لغزشهايت چشم پوشى كند به تو كمك كرده است .\r\n\r\n295\r\nكسى كه با تو دشمنى نكند ، دوست توست .\r\n\r\n296\r\nتنهايى بهتر از داشتن همنشين بد است .\r\n\r\n297\r\nگناه صدقهء با منّت ، بيشتر از ثواب آن است .\r\n\r\n298\r\nاحسان كردن نابجا ظلم و حق‌كشى است .\r\n\r\n299\r\nحكومت نادان ، زودگذر است .\r\n\r\n300\r\nسرپرست كودك ، خوش روزى است .\r\n\r\n301\r\nواى بر حسود از حسادتش .\r\n\r\n302\r\nواى بر آن كه بدخويى زشترو باشد .\r\n\r\n303\r\nواى بر كسى كه در حق آزادگان ستم كند .\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\n« حرف ياء »\r\n\r\n304\r\nآنچه برايت مقدّر شده است به تو مىرسد .\r\n\r\n305\r\nدل كندن از طمع مايهء آسايش است .\r\n\r\n306\r\nآدمى هر گاه به چيزى كه از آن مىترسد برسد ترسش از بين مىرود .\r\n\r\n307\r\nآدمى با راستى و صداقت به مرتبهء بزرگان مىرسد .\r\n\r\n308\r\nصدقه عمر را زياد مىكند .\r\n\r\n309\r\nهمنشينى با نيكبختان موجب سعادتمندى است .\r\n\r\n310\r\nآدمى با نيكى به قوم خويش ، بر آنان سرورى مىيابد .\r\n\r\n311\r\nانسان شكيبا به مقصود خويش مىرسد .\r\n\r\n312\r\nهمچنان كه تو در پى روزى هستى ، روزى نيز در جستجوى توست .\r\n\r\n313\r\nسخن چين در يك ساعت كارى مىكند كه آتش فتنه‌اى چند ماهه شعله‌ور مىشود .\r\nبه حمد اللَّه و حسن توفيق او به پايان رسيد كلمات مرتضوى و عبارات علوى - كه هزاران درود بر گويند آنها باد - و الحمد للَّه اوّلا و آخرا . -\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nفهرست مطالب\r\nمقدّمه 7\r\nحرف الف : به آن‌كه به تو بد كرده نيكى كن تا بر او سرورى يا بى 53\r\nحرف باء : آزاد ، با نيكى كردن بنده مىشود 55\r\nحرف تاء : تأخير در بدى كردن از اقبال است 57\r\nحرف ثاء : پايدارى حكومت به دادگرى است 59\r\nحرف جيم : با تهيدستان همنشينى كن تا بر سپاس‌گزاريت ( از خداوند ) افزوده شود 61\r\nحرف حاء : به حساب خود برس ، پيش از آن‌كه به حسابت برسند 63\r\nحرف خاء : كسى كه دين را به دنيا فروشد ، دادوستدى زيانبار كرده است 65\r\nحرف دال : آزمندى بيمارى جان است 67\r\nحرف ذال : سركش را در سركشىاش رها كن 69\r\nحرف راء : پدرت را پاس بدار تا فرزندت پاس تو را بدارد 71\r\nحرف زاء : زحمت نيكان ، رحمت است 73\r\nحرف سين : فقها ، سروران اين امتّند 75\r\nحرف شين : بخل و تنگ چشمى توانگر ، خود ، عقوبتى است 77\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\nحرف صاد : با نيكان همنشينى كن تا از بدان در امان مانى 79\r\nحرف ضاد : انسان تنگدست ، افسرده و دلتنگ است 81\r\nحرف طاء : خوشوقت كسى كه به خدا اعتماد كرد 83\r\nحرف ظاء : سايهء هر كجى ، كج است 85\r\nحرف عين : سرانجام ستم ، وخيم و خطرناك است 87\r\nحرف غين : آن‌كه ، خود ، غايب است ، سهمى ندارد 89\r\nحرف فاء : رستگار شد آن‌كه از شرّ نفس خود در امان ماند 91\r\nحرف قاف : آزمندى قاتل جان آزمند است 93\r\nحرف كاف : كافر بخشنده از مسلمان بخيل به بهشت اميدوارتر است 95\r\nحرف لام : كسى كه امانتدار نيست ، ايمان ندارد 97\r\nحرف ميم : كسى كه خاموشى گزيند ، پشيمان نشود 101\r\nحرف نون : آتش تفرقه ، سوزنده‌تر از آتش دوزخ است 103\r\nحرف هاء : آنچه در چنته‌دارى آشكار كن تا بدان شناخته شوى 105\r\nحرف واو : كسى كه از لغزشهايت چشم‌پوشى كند به تو كمك كرده است 107\r\nحرف ياء : آنچه برايت مقدّر شده است به تو مىرسد 109\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n . \r\n","description":"","footnote":"","page_name":" 115 ","page_number":115},
  {"content":"\r\n . \r\n\r\n","description":"","footnote":"","page_name":" 116 ","page_number":116}
  ]