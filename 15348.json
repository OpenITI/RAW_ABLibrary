[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nپندهاى رسول اعظم ( ص )\r\nبه عبدالله بن مسعود\r\nانوار اخلاقى\r\nسلسله درس هاى اخلاق\r\nفقيه اهل بيت عصمت و طهارت\r\nحضرت آيت الله العظمى علوى گرگانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : علوى گرگانى ، محمدعلى ، 1317 -\r\nعنوان و نام پديدآور : پندهاى رسول اعظم ( ص ) به عبدالله بن مسعود / سلسله درسهاى محمدعلى علوى گرگانى\r\nمشخصات نشر : قم ، موسسه انتشارات دارالعلم ، 1389\r\nمشخصات ظاهرى : 168 ص .\r\nشابك : 22000 ريال : 9 - 075 - 204 - 964 - 978\r\nوضعيت فهرست نويسى : فيپا\r\nيادداشت : كتابنامه به صورت زير نويس\r\nموضوع : محمد ( ص ) پيامبر اسلام ، 53 قبل از هجرت - 11 ق . - احاديث\r\nموضوع : محمد ( ص ) پيامبر اسلام ، 53 قبل از هجرت - 11 ق . - اندرزنامه ها\r\nموضوع : احاديث اخلاقى - قرن 14 .\r\nموضوع : احاديث شيعه - قرن 14 .\r\nموضوع : اندرزنامه ها .\r\nرده بندى كنگره : 9 پ 8 ع / 5 / 142 BP\r\nرده بندى ديويى : 218 / 297\r\nپندهاى رسول اعظم ( ص ) به عبدالله بن مسعود\r\nمؤلف : آيت الله العظمى علوى گرگانى\r\nناشر / مؤسسه انتشارات دار العلم\r\nتيراژ / 5000 جلد\r\nقيمت / 2200 تومان\r\nنوبت چاپ / اول 1389\r\nقطع و صفحه / وزيرى 168 صفحه\r\nدفتر مركزى / قم خيابان ارم ، مقابل كوچه 20 ، پلاك 357\r\nتلفن / 9 - 7744298 فكس / 7741798 ، تلفن انبار / 2910177\r\nدفتر تهران / خيابان انقلاب ، 12 فروردين تلفن : 66973809 - 66955405\r\nمركز پخش / قم صفائيه ، كوچه 26 ، پلاك 8\r\nدفتر حضرت آيت الله العظمى علوى گرگانى تلفن / 7741132\r\nچاپ / شركت چاپ قدس قم ، تلفن 7731354 فكس 7743443\r\nحق چاپ محفوظ و مخصوص ناشر است\r\nشابك 9 - 075 - 204 - 964 - 978\r\nISBN 978 - 964 - 204 - 075 - 9\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه\r\nخداوند متعال از ابتداى آفرينش بشر دو قوّه و نيرو در وجود او قرار داده است يكى غريزه حيوانى و شهوانى و ديگرى نيروى روحانى و فطرت الهى و در عين حال به بشر هشدار داده است كه هر گاه از اين دو به درستى استفاده نشود انسان را به ورطه هلاكت مى افكند تا جائى كه قرآن كريم در وصف كسانى كه به فطرت خود پشت پا زده اند و به وادى حيوانيت رفته اند مى گويد اولئك كالانعام بل هم اضلّ آنها همچون حيوانات بلكه پستر از حيوانات هستند چرا كه انسانى كه از خدا فاصله بگيرد و فريب شيطان را بخورد چه بسا دنيا را نيز به فساد مى كشد و لذا خداوند براى آگاهى دادن انسان و هدايت ايشان ، پيغمبران را فرستاد تا حجت را بر انسانها تكميل كنند و راه سعادت و تكامل را به آنها ياد دهند دين اسلام به عنوان كاملترين دين آسمانى شامل سه بخش مى باشد :\r\n1 - اصول و عقايد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n2 - فروع و احكام\r\n3 - اخلاق و آداب\r\nشيوه پيغمبر خدا ( ص ) و ائمه طاهرين در كنار بيان اصول و احكام ، بيان اخلاق اسلامى بوده است و لذا در مواقع مختلف به نصيحت و موعظه مردم مى پرداختند كه اين نصايح در كتب مختلفى همچون نهج الفصاحة و نهج البلاغه و كتب روايى ديگر همانند خصال و كافى و غيره جمع آورى شده است .\r\nعلماى اعلام نيز به تبع ائمه اطهار ( عليهم السلام ) در مواقع خاص و ايام مختلف سعى در موعظه و راهنمايى مردم داشتند مرجع عالى قدر و سرور گرامى حضرت آية الله العظمى علوى گرگانى نيز علاوه بر مجالس وعظ و منبر كه در ايام تبليغى همانند محرم و ماه رمضان داشته اند ، در طول سال نيز براى طلاب علوم دينى جلسات اخلاقى برگزار مى كردند كه محور جلسات اخلاقى ايشان مواعظ پيامبر گرامى اسلام به امير مؤمنان ( ع ) و عبدالله بن مسعود ( رحمه الله ) بوده است .\r\nاين نوشتار به سفارش برخى از طلاب و دوستان و مريدان معظم له آماده شده است .\r\nضمن اينكه سعى شده است كه ملاحت و سادگى بيان معظم له در اين نوشتار حفظ شود و لذا در پارهاى مواقع ادبيات مرسوم در نوشتار كتاب ملاحظه نشده است .\r\nاميد است اين كتاب باعث راهنمايى و رشد اخلاقى خوانندگان عزيز شود .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\n1 - شرح حال عبدالله بن مسعود\r\nعبدالله ابن مسعود از بزرگان صحابه پيامبر و از قاريان و حافظين قرآن كريم است او كسى است كه هفتاد سوره‌ى قرآن را مستقيما از رسول خدا شنيده وضبط نمود . ايشان از اصحاب بدر است و در بيشتر غزوه ها در ركاب پيغمبر خدا ( ص ) حاضر بود و در جنگ بدر سر ابو جهل را بريد و نزد پيامبراكرم ( ص ) آورد . او جزء دوازده نفرى است كه هنگام تصدى خلافت توسط خليفه اول به او اعتراض نمود و گفت مىترسم شما به زمان جاهليت بر گرديد مگر نه پيغمبر على ( عليه السلام ) را برگزيده و وصى خود قرار داد ؟ على از هر جهت از تو افضل است .\r\nپس از جمع آورى قرآن‌ها توسط خليفه سوم ، ابن مسعود از دادن قرآنش خوددارى كرد . خليفه سوم از وى ناراحت شد و با ضربات لگد پهلويش را شكست و او را در بستر بيمارى انداخت كه به مرگ او منجر شد .\r\nابن مسعود از جمله هفت نفرى است كه از اميرالمؤمنين على ( عليه السلام ) منقول است كه فرمود : به بركت او و ابوذر و مقداد و حذيفه و سلمان وعمار بركات آسمان نازل مىشود و امام ايشان من هستم .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكانَ هؤُلآءِ مِمَّنْ خُلِقَتْ الْارْضُ لَهُمْ وَ بِهِمْ يُمْطَرُونَ وَ يُنْصَرُونَ وَ عَلي امامُهُمْ وَ شَهِدَوا عَلي فاطِمَةَ ( عليها السلام ) « 1 » .\r\nوقتى ابن مسعود بر جنازه ابوذر نماز خواند و او را به خاك سپرد ، خليفه سوم او را احضار نمود و از او باز خواست كرد كه چرا بر ابوذر كه مورد خشم من است نمازخواندى و او را دفن كردى و براى اين خاطر او را چهل تازيانه زد . « 2 »\r\nاز مفاخر ابن مسعود است كه وقتى حضرت فاطمه زهرا ( عليها السلام ) از دنيا رفت و به شهادت رسيد از جمله اشخاص انگشت شمارى بود كه على ( عليه السلام ) به او اجازه داد تا بر جنازه دختر پيغمبر حاضر شده و نماز بخواند و عاقبت ابن مسعود بر اثر ضربات لگدى كه توسط خليفه سوم متحمل شده بود ، در سن شصت و چند سالگى از دنيا رحلت كرد .\r\nاين حديث در جلد سوم وافى باب مواعظ رسول الله ( ص ) صفحه 57 الحديث الثانى مذكور است .\r\n\r\n2 - صبر در مشكلات\r\nفَقَدْ رَوَاها عَبدُ الله ابْنِ مَسعُود قالَ دَخَلتُ انَا وَخَمسَةُ ( رَهطٍ ) مِن اصحابِنا يَوماً عَلي رَسُولِ اللهِ وَ قَدْ اصابَتْنَا مُجاعَةً شَديدةً وَ لَم يَكُن ذُقْنا مُنذُ اربَعَة اشهُر الّا الْماءَ وَ الَّلبَن وَ وَرقَ الشَّجَر .\r\nعبد الله بن مسعود مى گويد : روزى من و پنج نفر ( يا گروه ) ديگر از اصحاب به محضر مبارك رسول الله ( ص ) رسيديم درحالى كه گرسنگى شديدى بر ما حاكم شده بود و مدت چهار ماه جز آب و شير و برگ درخت چيز ديگر نخورده بوديم .\r\n\r\n\r\n","description":"","footnote":"\r\n( 1 ) . سفينة البحارج 2 صفحه‌ى 139 .\r\n( 2 ) . كشف البيان صفحه 47 .\r\n","page_name":" 12 ","page_number":12},
  {"content":"\r\n\r\nقُلنا يا رَسُولَ الله الي مَتي نَحنُ عَلي هذِهِ المُجاعَة الشَّديدَة فَقالَ رَسولُ الله لا تَزالُونَ فيها مَا عِشْتُم فَاحْدِثُوا للهِ شُكْراً فَانّي قَرَأْتُ كِتابَ اللهِ الَّذي انْزِلَ عَلَيَّ وَ عَلَى مَنْ كانَ قَبلي مِمّا وَجَدْتُ مَنْ يَدخُلُونَ الجَنَّةَ الَّا الصّابِرُونَ . عرض كرديم : يا رسول الله ، جانمان به لب رسيده تا كى بايد گرسنگى را تحمل كنيم . حضرت فرمودند : فكر اين نباشيد كه روزى بخواهيد در ناز و نعمت زندگى كنيد ، بلكه بايد صبر داشته باشيد و خدا را شكر كنيد . حالا در زمان صدر اسلام با آن همه اذيتهاى قريش و سختى هايى كه به آنها وارد مىشد ، چطور تحمل مىكردند ؟ يك نيروى الهى مىخواهد . فرمود : بايد شكرخدا بجا آوريد . شكر براى چه ؟ شكر براى بدست آوردن چيزى كه خيلى ارزش دارد . حضرت مى فرمايد : در مقابل اين سختيها ، رضاى خداوند نصيب شما مىشود ، نتيجه اسلام ، بهشت است . جا دارد اين مشكلات را تحمل كنيد تا به وصال برسيد . در تاريخ ، حالات مصعب بن عمير را بخوانيد ، او يك شخصيت پر توان ، پر تحمل ورنج كشيده است . تنها روحانى زمان حضرت رسول ( ص ) بود . او چقدر پيغمبر خدا را يارى كرد . پيامبر اكرم به جهت امر تبليغ او را اهل علم تربيت كرده بودند فلذا هر گاه پيغمبر اسلام مردم را بسوى اسلام دعوت مىكرد ، به مصعب مى فرمود : برو اين ها را راهنمايى و نصيحت كن ومصعب نيز با تعهد بالايى كه داشت وظيفه راانجام مىداد . بعضى اوقات مصعب را تهديد مىكردند ، اما او مىگفت : بياييد تا چند جمله اى از آيات قرآن را برايتان بخوانم . بياييد تا آيات انشراح را بخوانم . آن گاه تلاوت مىكرد « الَمْ نَشْرَحْ لَكَ صَدْرَكَ وَ وَضَعْنا عَنْكَ وِزْرَكَ « 1 » » تا آخرسوره\r\n\r\n\r\n","description":"","footnote":"\r\n( 1 ) . سوره انشراح آيه 1 .\r\n","page_name":" 13 ","page_number":13},
  {"content":"\r\n\r\nرا تلاوت مىكرد . باز مى فرمود : يك دفعه ديگر بياييد ببينيد فرمايش رسول خدا چيست ؟ و آنهايى كه عزم بر كشتن وى داشتند خوف مىكردند . اين بزرگواران با استقامتى كه داشتند اسلام را عزت داده و سر بلند كردند . خود پيغمبر اسلام ( ص ) چه روحيهاى داشت . خيمه به خيمه به اعراب سر مىزد و به آنها مى فرمود : آيا دلتان نمى خواهد مسلمان شويد ؟ بياييد به سوى خداوند تا رستگار شويد . آن حضرت در اين رابطه چقدر رنج مى كشيد . عزيزان روحانى ، شما هم بايد راه رسول الله را ادامه دهيد . از شما انتظار دارند قال الباقر وقال الصادق بگوييد . كلمات آن پيشوايان دين را به مردم برسانيد ومبادا كه اوقات خود را با صحبت‌هاى متفرقه و بيهوده سپرى كنيد .\r\nرسول خدا ( ص ) فرمودند : من قرآن و ديگر كتب آسمانى را كه بر پيغمبران پيشين نازل شده قرائت كردم و نيافتم كسى وارد بهشت شود جز صابران و خداوند نعمت صبررا بر ما مرحمت فرمايد .\r\n\r\n3 - ثواب صابرين\r\nيا بنَ مَسعُود قالَ الله تَعالي « انَّما يُوَفَّي الصّابِرُونَ اجرَهُم بِغَيرِ حِسابٍ « 1 » » « اولئِكَ يُجْزَوْنَ الغُرْفَةَ بِما صَبَرُوا « 2 » » « وَ انّى جَزَيْتُهُمُ الْيَوْمَ بِما صَبَرُوا وَانَّهُمْ هُمُ الْفائِزُون « 3 » » . اى ابن مسعود ، خدا اجر صابران را بدون حساب مىدهد و هر چه بخواهد مىدهد . خدا مى فرمايد : بهشت را به آن ها مىدهم در مقابل سختى هايى كه كشيدند و صبر ورزيدند و اينها رستگارند .\r\n\r\n\r\n","description":"","footnote":"\r\n( 1 ) . سوره زمر آيه 10 .\r\n( 2 ) . سوره فرقان آيه 75 .\r\n( 3 ) . سوره مؤمنون آيه 111 .\r\n","page_name":" 14 ","page_number":14},
  {"content":"\r\n\r\nيا بنَ مَسعُود قَولَ الله تَعالي « وَجَزاهُمْ بِما صَبَرُوا جنَّةً وَحَريراً « 1 » » « اولئِكَ يُؤْتَوْنَ اجْرَهُم مَرَّتَينِ بِما صَبَرُوا « 2 » » اى ابن مسعود خداوند به خاطر صبرى كه اينها در دنيا دارند ، بهشت را به آنها عطا مىكند كه مقام و جايگاه آنها بسيار خوب است و خداوند فرمود : به آنها دو بار پاداش مىدهيم . معلوم مىشود پاداش صبر دو برابر است يعنى خداوند علاوه بر پاداشى كه در برابر اصل فضيلت عمل مىدهد ، يك پاداش هم در مقابل صبرى كه داشته ، مىدهد . خداوند فرمود : « امُ حَسِبْتُمْ انْ تَدْخُلُوا الجَنَّةَ وَلَمّا يَأْتِكُمْ مَثَلُ الَّذينَ خَلَوْا مِنْ قَبْلِكُمْ مَسَّتْهُمُ اْلَبأْسآءُ وَالضَّرّآءُ « 3 » » « وَلَنَبْلُوَنَّكُمْ بِشَيءٍ مِنَ الْخَوْفِ وَالْجُوعِ وَنَقْصٍ مِنَ الْاموالِ وَاْلأَنْفُسِ وَالثَّمَراتِ وَ بَشّرِ الصّابِرينَ « 4 » » . آيا گمان مىكنيد بدون زحمت بهشت را به شما مىدهند . مگر از اخبار پيشينيان چيزى به دست شما نرسيده وخبر نداريد كه آنها چه رنجها و زحمتها كشيده اند تا خدا به آنها مقام داده . بنابراين خداوند همين طورى به كسى چيزى نمى دهد . « بأساء » ناراحتى و سختى هايى كه به واسطه جنگ به وجود مى آيد را مى گويند « وضرّآء » عبارتست ازصدمات مالى و جانى و ناموسى كه به انسان وارد شود .\r\nپس آنهايى كه قبل از ما بوده اند چقدر مشكلات و سختى ها را تحمل كرده اند تا به مقامى رسيده اند . علماء گذشته چقدر رياضت كشيده اند . مرحوم ميرزاى شيرازى كه به آن مقام و الا رسيد ، روزى\r\n\r\n\r\n","description":"","footnote":"\r\n( 1 ) . سوره انسان آيه 12 .\r\n( 2 ) . سوره قصص آيه 54 .\r\n( 3 ) . سوره بقره آيه 214 .\r\n( 4 ) . سوره بقره آيه 155 .\r\n","page_name":" 15 ","page_number":15},
  {"content":"\r\n\r\nسه نفر به خدمت ايشان آمدند و تقاضاى كمك كردند آقا به يكى از آنها بيست و پنج ريال و به ديگرى پانزده ريال و به نفر سوم ده ريال داد . شخصى كه بيست و پنج ريال گرفته بود در حق آقا دعا كرد ونشست . اما دو نفر ديگر اعتراض كردند و به آقا گفتند : شما بايد عادل باشيد و عدالت شما ايجاب مىكرد كه همه را به يك چشم ديده و يكنواخت كمك مىكرديد . چرا خلاف عدالت رفتار نموديد ؟ مرحوم ميرزاى شيرازى ( رحمه الله ) فرمودند : بيشتر از اين صحبت نكنيد و بلند شويد برويد . اما آن دو نفر باز سماجت كردند . آقا فرمودند : كارى نكنيد كه حقيقت را بر ملا كنم . ساكت باشيد كه كار من عين عدالت بوده است . وقتى آن دو نفر لجاجت به خرج دادند ، ميرزاى شيرازى فرمود : همين جا مشخص مىكنم . دستور داد درب اتاق را ببندند و آن سه نفر را بررسى كنند ديدند آن شخصى كه به او بيست و پنج ريال داده شده هيچ پولى ندارد و به آن كه پانزده ريال داده شده خودش ده ريال هم داشته و آن شخصى كه به او ده ريال داده شده خودش پانزده ريال داشته كه جمعاً هر سه نفر بيست و پنج ريال دارند . خوب اين چه حسابى است و چقدر بزرگان ما رنج ديدند تا اين گونه شدند .\r\nاى ابن مسعود خداوند فرمود : ما شما را به يكى از موارد گرسنگى وترس ونقص درمال وجان آزمايش مى كنيم و بشارت باد بر كسى كه صبر پيشه كند . پس خداوند انسان را امتحان مىكند گاهى به مقام و گاهى به سلب مقام .\r\nنقل مىكنند : دو نفر از شخصيتهاى اسلامى كه با هم درس مىخواندند وهم بحث بودند و به مقام والاى علمى رسيدند . با يكديگر قرار گذاشتند كه تلاش كنند مرجع و صاحب فتوا بشوند لكن وقتى به\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمقام علمى رسيدند ، رساله منتشر نكنند . بعد از مدتى كه به مقام علمى بزرگى رسيدند و صاحب فتوا گرديدند يكى از آنها رساله داد طولى نكشيد كه رساله اش بدست آن عالم ديگر افتاد . از قضا فرزند اين مجتهد صاحب رساله با آن مجتهد ديگر كارى داشت . به خدمت او رسيد . از اوسئوال كرد شما چه كسى هستيد ؟ گفت : فرزند فلانى هستم . تا او را شناخت ، فرمود : براى پدرت پيغامى دارم كه بايد آن را به ايشان برسانى وپيام من اين است كه به ايشان بگوييد مگر ما قرار نگذاشتيم كه رساله ندهيم چرا شما رساله منتشر كرديد ؟ پسر ، پيغام را براى پدر آورد . پدر در فكر فرو رفت ولحظه اى تأ مل كرد وفرمود : پاسخ مرا براى ايشان ببر كه من بناى انتشار رساله نداشتم ، لكن دو عامل باعث شد تا اين كار را انجام دهم . يكى امرخدا كه استخاره كردم و آيه آمد « يس وَ الْقُرآنِ الحَكيم انَّكَ لَمِنَ المُرْسَلين « 1 » » فهميدم كه من جزء مرسلين هستم و بايد رساله بدهم و ديگر اينكه عده اى به من تهمت بيسوادى زده بودند .\r\n\r\n4 - علائم صابرين\r\nقُلْنا يا رَسُولَ الله فَمَنِ الصّابِرُونَ عبدالله بن مسعود مى گويد : عرض كرديم يا رسول الله صابران كدامند ؟ قالَ الَّذينَ يَصْبِرُونَ عَلي طاعَةِ الله وَ عَنْ مَعْصِيَتِهِ الَّذينَ كَسَبُوا طَيِّباً وَ انْفَقُوا قَصْداً وَ قَدَّمُوا فَضْلًا فَافلَحُوا وَ انْجَحُوا فرمودند : كسانى هستند كه در عبادت و اطاعت و فرمانبردارى خدا و پرهيز از گناهان صبر مىكنند . كسانى كه دنبال رزق و روزى حلال هستند و در خرج كردن و مصرف نيز\r\n\r\n\r\n","description":"","footnote":"\r\n( 1 ) . سوره يس آيه 1 .\r\n","page_name":" 17 ","page_number":17},
  {"content":"\r\n\r\nمتعادلند و هميشه فضيلت علم را بر همه چيز مقدم مىدارند اينها رستگار شده و نجات يافته اند .\r\nيا بْنَ مَسعُود عَلَيْهِمُ الْخُشُوعُ وَالوَقارُ وَالسَّكينَةُ وَالتَّفَكُّرُ وَالّلينُ وَالْعَدْلُ وَالتَّعْليم وَالْاعْتِبارُ وَالتَّدَبُّرُ وَالتَّقْوي وَالْاحْسانُ وَالتَّحَرُّجُ وَالْحُبُّ فِي اللهِ وَالْبُغْضُ فِي اللهِ وَاداءُ الْامانَةِ وَالْعَدْلُ فِي الْحكمِ وَ اقامَةُ الشَّهادَةِ وَمُعاوَنَةُ اهلِ الْحَقِّ وَ التَقيَّةُ عَلي الْمُسي وَ الْعَفْوُ عَنْ مَّنْ ظَلَمَكَ اى ابن مسعود ، صابران داراى خشوع و فروتنى و وقار و آرامش و اهل تفكر و نرم خويى و عدالتند . آنچه را كه مىدانند به ديگران ياد مىدهند و عبرت مىگيرند . دور انديشند و متقى و نيكو كارند و خود را در راه خدا به عسر و حرج مىاندازند و دوستى و دشمنى آنها فقط براى رضاى خداست . امانت را ادا نموده و عادلند و در حكم كردن نيز عدالت را رعايت مىكنند . اگر چيزى را خبر دارند شهادت مىدهند و با اهل حق همكارى دارند . جلوى گناه كار را مىگيرند و از كسى كه به آنها ظلم كرده ، گذشت مىكنند . چقدر نصايح پيغمبر اكرم ( ص ) عالى است . ما نيز اين گونه باشيم . به درس و بحث اهميت بدهيم و اهل تفكر باشيم . مصيبت جامعه ما اين است كه تفكر ندارند و دچار غفلت شده اند . فكر كردن ، انسان را نجات مىدهد و تفكر در نعمت هاى خدا سبب شكر گذارى است .\r\nيا ابْنَ مَسعُودِ اذا ابْتُلُوْا صَبَرُوا اى ابن مسعود صابران كسانى هستند كه اگر به بلائى مبتلا شوند ، صبورند . وَ اذا اعْطُوا شَكَرُوا اگر چيزى به آنها اعطا شود ، خدا را شكر مى گويند . وَ اذا حَكَمُوا عَدَلُوا زمانى كه حكم كنند عدالت را پيش مىگيرند وَ اذا قالُوا صَدَقُوا وقتى حرف مىزنند ، راستگو هستند . وَ اذا عاهَدُوا وَفَوْا اگر قول\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىدهند يا عهدى مىبندند ، وفا دارند . وَ اذا اسائُوا اسْتَغْفَرُوا اگر گناهى از آنها سر بزند ، استغفار مىكنند . وَ اذا احْسَنُوا اسْتَبْشَرُوا هرگاه خدمت و احسانى كنند ، خوشحال مىشوند . « وَ اذا خاطَبَهُمُ الجاهِلُونَ قالُواْ سَلامًا » « 1 » و اگر افراد جاهل در مقابل آنها قرار گيرند ، هميشه با سلام و درود با آنان برخورد مىكنند . « وَ اذا مَرُّواْ بِاللَّغْوِ مَرُّواْ كِرَامًا » « 2 » اگر به كارهاى لغو و بيهوده مواجه شوند با بزرگوارى رد مىشوند . هر كس اين اوصاف را داشته باشد ، داراى سجاياى اخلاقى است و از صابران است .\r\nما روحانيون كه زمامدار مسائل دينى مردم هستيم بايد بيشترمواظبت كنيم . با مردم خوش برخورد باشيم . به كسى جسارت نكنيم . پر حوصله باشيم و با روى باز به سؤالات مردم پاسخ دهيم .\r\nاز كارهايى كه در شأن ما نيست ، پرهيز كنيم . مؤمن ، دنبال رفتار و كارهاى لغو و بيهوده نمى رود . « وَ الَّذينَ يَبيتُونَ لِرَبِّهِمْ سُجَّداً وَ قِياماً » « 3 » صابران كسانى هستند كه براى خدا شب زنده دارى مىكنند سجده مىروند و عبادت مىنمايند .\r\nآقايان طلاب مبادا شبها بخوابيد و از نماز و دعا و راز و نياز و تلاوت قرآن و عبادت در شب غافل شويد . بايد بناى شما بر اين باشد كه مقدارى از شب را با خداى خود صحبت كنيد . هر وقت كه حالتان مساعدت دارد ، در جاى خلوت با پروردگار گفتگو كنيد . اگر مقيد باشيد به عبادت در شب ، آنگاه خواهيد فهميد كه چقدربه درد شما\r\n\r\n\r\n","description":"","footnote":"\r\n( 1 ) . سوره فرقان آيه 63 .\r\n( 2 ) . سوره فرقان آيه 72 .\r\n( 3 ) . سوره فرقان آيه 64 .\r\n","page_name":" 19 ","page_number":19},
  {"content":"\r\n\r\nمىخورد . وَ يَقُولُونَ لِلْناسِ حُسْناً افراد صابر با مردم سخن نيك و زيبا مى گويند .\r\nيابْنَ مَسعُود وَالَّذي بَعَثَني بِالْحَقِّ انَّ هؤُلاءِ هُمُ الصّابِرُونَ اى ابن مسعود ، قسم به خدائى كه مرا به حق مبعوث كرد اينها صابران هستند .\r\n« فَمَنْ شَرَحَ اللهُ صَدْرَهُ لِلْاسْلامِ فَهُوَ عَلي نُورٍ مِّن رَّبِّهِ » « 1 » كسى كه خدا به او شرح صدر بدهد و سينه اش را براى اسلام باز كند ، نورانى است .\r\nفَانّ النُّورَ اذا وَقَعَ فِي القَلْبِ انْشَرَحَ وَ انْفَسَحَ زمانى كه نور در قلب واقع شود ، شرح صدر پيدا مىكند . اگر دل انسان نورانى شد خانه خدا مىشود و سخنى كه از خانه خدا بر آيد بر دل ها نشيند و درون انسانها را متحول مىسازد . خدا رحمت كند مرحوم آيت الله آقاى سيد حسن فربد را ، مرد بزرگوار و صاحب نفس بود . وقتى دراراك اقامه جماعت مىكرد ، جمعيت زيادى پشت سر ايشان نماز مىخواندند . يكى از بستگان او كه منحرف بود ، در جماعت ايشان شركت كرد . بعد از نماز به آقا سلام كرد و دست ايشان را بوسيد . آيت الله آقا سيد حسن به او فرمودند : فلانى آيا بس نيست آيا نمى خواهى عوض شوى ؟ همين يك جمله آنقدر در او اثر كرد كه نقل مىكنند اصلاح شد و از افراد بسيار خوب گرديد .\r\n\r\n5 - علامت زهد\r\nفَقيلَ يا رَسُولَ الله فَهَلْ مِنْ ذلِكَ مِنْ عَلامَة عرض كردند يا رسول الله آيا علامتى هست كه نور در دل آمده يا خير فَقَالَ نَعَم\r\n\r\n\r\n","description":"","footnote":"\r\n( 1 ) . سوره زمر آيه 22 .\r\n","page_name":" 20 ","page_number":20},
  {"content":"\r\n\r\nفرمودند : بلى علامت دارد . علامات آن اين است كه التَّجافي عَنْ دارِ الغُرُورِ وَالانابَةُ الي دارِالخُلُودِ وَالاسْتِعْدادُ لِلمَوْتِ قَبْلَ حُلُولِ الفَوْتِ آمادگى خود را براى كوچ از اين دنيا هميشه حفظ نمايد و براى بازگشت به آخرت و مرگ مهيا باشد .\r\nفَمَنْ زَهِدَ فِي الدُّنْيا قَصَّرَ امَلَه فِيها وَ تَرَكَها لِأَهْلِها هر كس در دنيا زاهد باشد آرزوها را كوتاه\r\nمىكند و دنيا را براى اهل آن واگذار مىنمايد زيرا دنيا مثل مردار است و مؤمن به طرف آن نمى رود و در فكر خوردن مردار نيست .\r\nيا بْنَ مَسعُود قَولَ اللهِ « لَيَبْلُوَكُمْ ايُّكُمْ احْسَنُ عَمَلًا » « 1 » يعنى أَيُّكُمُ ازْهَدُ فِي الدُّنْيا اى ابن مسعود خدا شما را مىآزمايد تا معلوم شود عمل كداميك از شما بهتر است يعنى كداميك از شما در دنيا زاهدتر بوديد .\r\nانَّها دارُ الغُرُورِ وَ دارُ مَنْ لا دارَ لَهْ دنيا دار غرور و گول زدن است و مال كسى است كه خانه ندارد . خانه مؤمن بهشت است و مؤمن به فكر آخرت است . پس دنبال دنيا نيست .\r\nوَ لَها يَجْمَعُ مَنْ لا عَقْلَ لَهْ دنيا را كسى جمع مىكند كه عقل ندارد . انَّ احْمَقَ النّاسِ مَنْ طَلِبَ الدُّنيا بدرستى كه احمق ترين مردم كسى است كه دنيا را طلب مىكند .\r\nقالَ اللهُ تَعالى « انَّما الْحَيوةُ الدُّنْيا لَعِبٌ وَ لَهْوٌ وَ زينَةٌ وَ تَفاخُرٌ بَيْنَكُمْ وَ تَكاثُرٌ فِي الْامْوالِ وَ الْاوْلادِ » « 2 » زندگى دنيا بازيچه و بيهوده\r\n\r\n\r\n","description":"","footnote":"\r\n( 1 ) . سوره هود آيه 7 .\r\n( 2 ) . سوره حديد آيه 20 .\r\n","page_name":" 21 ","page_number":21},
  {"content":"\r\n\r\nاست . زينتى بيش نيست و محل فخر فروشى و زياد جمع كردن اموال و اولاد است . « وَ كَمَثَلِ غَيْثٍ اعْجَبَ الْكُفّارَ نَباتُهُ » « 1 » انسان دنيا طلب مثل كافرى است كه منتظر باران است . اما خدا چه ؟ سبزى طبيعت او را به تعجب وا مىدارد اما از خدا غافل است .\r\n« ثُمَ يَهيجُ فَتَريهُ مُصْفَرّاً » « 2 » سپس مىبينيد زرد شد . اى انسان تو هم روزى سبز بودى بعد زرد مىشوى . چرا مواظب نيستى . هفتاد سال از عمر تو گذشت هفتاد بار سبزى و زردى عالم طبيعت را ديدى . بيدار نشدى ؟ چرا در خواب غفلت فرو رفته اى ؟\r\n« ثُمَ يَكُونُ حُطاماً وَ فِي الآخِرَةِ عَذابٌ شَديدٌ » « 3 » . در آخرت بر اينها عذاب دردناك است . قالَ اللهُ تَعالي « وَ آتَيناهُ الْحُكْمَ صَبِيّاً » « 4 » يعنى الزُّهْدُ فِي الدُّنْيا خداوند فرمود : ما به يحيى ( عليه السلام ) حكم داديم در حالى كه بچه بود . پيغمبر اكرم ( ص ) فرمود مراد ، زهد در دنيا بود . در مورد حضرت عيسى ( عليه السلام ) هم گفته اند كه ايشان خانه و مسكن آنچنانى نداشت و ازدواج هم نكرده بود و نوعا حالت سيار داشت حتى براى تبليغ هم در نقطه‌ى مركزى نبود و لذا حواريون دنبال آن حضرت راه مىافتادند . علت هم اين بود كه حضرت عيسى علاقه اى به دنيا نداشت و از آيه مىفهميم كه خداوند آنقدر كسانى را كه به دنيا علاقه نداشته باشند ، دوست دارد كه ممكن است در حال بچگى به او مقام دهد\r\nوقالَ اللهُ تَعالى لِمُوسى انَّهُ لَنْ يَتَزَّيَنَ المُتَزَّيِنُونَ بِزينَةٍ ازْيَنْ في عَيني\r\n\r\n\r\n","description":"","footnote":"\r\n( 1 ) . سوره حديد آيه 20 .\r\n( 2 ) . سوره حديد آيه 20 .\r\n( 3 ) . سوره حديد آيه 20 .\r\n( 4 ) . سوره مريم آيه 12 .\r\n","page_name":" 22 ","page_number":22},
  {"content":"\r\n\r\nمِثْلَ الزُّهدِ\r\nو خداوند به موسى ( عليه السلام ) فرمود : انسان خود را به زينتى بهتر از زينت زهد آرايش و مزين نمى كند و زاهد در پيش خداوند بهترين زينت را دارد . زهد در دنيا به آدم چنان آرايشى مىدهد كه در عالم آخرت به درد او مىخورد . بعضى چيزها حالت ملك و ملكوت دارد . ظاهرش يك طور است و باطنش چيز ديگرى است . مثلا كسى كه قرآن تلاوت مىكند ظاهرش اين است كه الفاظى را به زبان مى آورد و قرآن مىخواند و به ظاهر نه اتاق تاريك را روشن مى كندو نه براى كسى درخشندگى دارد . اما روايت داريم از امام صادق ( عليه السلام ) خانه ايكه در آن قرآن تلاوت مىشود\r\nيُضيئُ لِاهلِ السَّمآءِ كَما يُضيئُ الْكَوكَبُ الدُّرّي لِاهلِ الْأَرْضِ « 1 »\r\nبراى اهل آسمان نور افشانى مىكند همانگونه كه ستارگان براى اهل زمين نور افشانى مىكنند .\r\nپس آنچه را كه ما به ظاهر مىبينيم صداى قرائت قرآن است و نور افشانى را نمى بينيم . اما در باطن داراى نور است . كسى كه دروغ مى گويد شايد ظاهرش خيلى خوب و مؤدب باشد اما روايت دارد از دهان آدم دروغگو بوى گندى بالا مى آيد كه فرشتگان او را لعنت مىكنند . بنابراين خداوند ظاهر و باطن درست كرده است و ما باطن هر چيزى را نمى فهميم هر چه انسان به دنيا علاقه بيشترى نشان دهد وضع او در آخرت رسواتر مىشود . انسان در اين دنيا چگونه مىخندد در حالى كه به فكر آخرت خود نيست . صبح تا شب كار مىكند و دنبال دنيا مىرود .\r\nروايت دارد افرادى صبح تا غروب كار مىكنند و بعد از آن شبها\r\n\r\n\r\n","description":"","footnote":"\r\n( 1 ) . وسائل الشيعه ج 7 صفحه 160 .\r\n","page_name":" 23 ","page_number":23},
  {"content":"\r\n\r\nنيز به دنبال كار مى روند ملائكه به خنده مىافتند كه اى بيچاره اولاد آدم ، صبح تا شب كار كردى به قدر يك نان براى زن و بچه ات درنياوردى كه حالا شب و زمان استراحت را هم براى اين كار گذاشتى چرا ؟ اين است كه وضعيت ما در اين دنيا و در آن عالم براى ما افتضاح ببار مى آورد و در مقابل چه بسيار كسانى كه به اين دنيا وابسته نيستند و علاقه اى ندارند . با تقوايند و زاهدند همه اش بفكر بيچارگان هستند .\r\nخداوند مى فرمايد : بارَكَ الله به اين بنده‌ى من ، چقدر به زينت زهد مزين است .\r\n\r\n6 - نحوه مواجهه با فقر\r\nيا مُوسى اذا رَايْتَ الْفَقْرَ مُقْبِلًا فَقُلْ مَرْحَباً بِشِعارِالصّالِحِين وَ اذا رَايْتَ الغِني مُقْبِلًا فَقُلْ ذَنْبٌ عُجِّلَتْ عُقُوبَتُه هر گاه فقر و تنگدستى به تو روى آورد شعار صالحين را بدست گير و اگر رفاه و بى نيازى و سرمايه نصيب تو شد بگو اين گناهى است كه مرا به عقوبت و كيفر مبتلا خواهد كرد پس واى بر من اگر سرمايه اى بدستم برسد . آيا ما چنين حالتى را داريم ؟\r\nبعضى از ما اگر مالى بدستمان برسد شب از خوشحالى خوابمان نمى برد و اگر بفهميم كه فقر مىخواهد به ما روى آورد چه حالى به ما دست مىدهد ؟ اين دليل بر آن است كه شعار صالحين را پيشه خود نكرديم . اگر ما با آن سختيهايى كه به ما مىرسد لذت برديم ، معلوم مىشود مورد عنايت هستيم .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nهمانطور كه خاندان رسالت : چنين بودند و هيچ گاه در مقابل فشارها و سختيها احساس ناراحتى نمى كردند . در خانه اميرالمومنين حضرت على ( عليه السلام ) و فرزندانش همه چيز بود اما براى ديگران بود نه خودشان .\r\n« وَيُؤُثِرُونَ عَلي انْفُسَهُمْ وَ لَوْ كانَ بِهِمْ خَصاصَةٌ » « 1 » اينها ايثارگر بودند . اموالى كه داشتند از نخلستانها و غيره همه را به بيچارگان و ضعفاء مىدادند .\r\nطبق نقل تاريخ حضرت خديجه ( عليها السلام ) از پنجاه هزار تا هشتاد هزار شتر داشته است . وقتى خدمت حضرت رسول ( ص ) رسيد همه را در اختيار آقا قرار داد و پيغمبر اكرم ( ص ) هم فرمودند : من اينها را نگه نمى دارم و بايد به مستمندان بدهم و خديجه ( عليها السلام ) عرض كرد صلاح با خود شماست . از اين جا مقام حضرت خديجه ( عليها السلام ) روشن مىشود و معناى زهد همين است با اين كه زنها نوعا به مال دنيا علاقمند هستند اما آن بانوى بزرگوار همه را در اختيار رسول الله ( ص ) گذاشت و او هم در راه اسلام مصرف نمود .\r\nعزيزان علاقه به دنيا را كم كنيد . دنيا را به اندازه كفاف داشته باشيد ولى به آن اهميت ندهيد . به ديگران كمك كنيد دست بيچارگان را بگيريد .\r\nسليمان بن داود ( عليه السلام ) دنيا را داشت عرض كرد . « رَبِّ هَبْ لي مُلْكاً لا يَنْبَغي لِاحَدٍ مِنْ بَعْدي » « 2 » خدايا به من ملكى عطا كن كه به هيچ\r\n\r\n\r\n","description":"","footnote":"\r\n( 1 ) . سوره حشر آيه 9 .\r\n( 2 ) . سوره ص آيه 35 .\r\n","page_name":" 25 ","page_number":25},
  {"content":"\r\n\r\nكس ندادى . خداوند دعاى او را مستجاب كرد و به او مال و مقام فراوانى داد اما حضرت سليمان ( عليه السلام ) با اين حشمت و عظمت چه مىخورد و چطور زندگى خود را اداره مىكرد . نوشته اند ايشان زنبيل مىبافت و مى فروخت و خرج زندگى خود مىكرد . روش پيغمبران اين بوده كه به دنيا علاقه نداشتند . هيچ پيغمبرى مردم را به طرف دنيا دعوت نكرده است بلكه سفارش همه انبياء ( عليهم السلام ) و ائمه اطهار ( عليهم السلام ) اين است كه بفكر آخرت باشيد .\r\n\r\n7 - دنيا براى كافران است\r\nيا بْنَ مَسعُود قَولَ الله تَعالي « وَلَوْلا انْ يَكُونَ النّاسُ امَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ » « 1 » « وَ لِبُيُوتِهِمْ ابْواباً وَسُرُراً عَلَيْها يَتَّكِئُونَ » « 2 »\r\n« وَ زُخْرُفاً وَانْ كُلُّ ذلِكَ لَمَّا مَتاعُ الْحَيوةِ الدُّنْيا وَ الْآخِرَةُ عِنْدَ رَبِّكَ لِلْمُتَّقِينَ » « 3 » اى ابن مسعود خداوند فرمود اگر اين نبود كه مردم امّت واحده مىشدند و يك پارچه به سراغ دنيا مىرفتند و از خدا دور مىشدند ، اينقدر به كفار دنيا مىدادم كه تمام خانه ها را از طلا بسازند تمام درب ها و تختها و معارج از طلا باشد . چرا اين همه مال دنيا مىدهد ؟ علتش اين است كه اينها متاع دنياست و خدا فرمود من دنيا را دوست ندارم . دنيا در نزد اولياء الله به قدر استخوانى ارزش ندارد . ائمه معصومين ( عليهم السلام ) دنيا را خوب شناختند . لكن دنيا ما را فريب داده . حضرت صادق ( عليه السلام ) گرچه ظاهرش\r\n\r\n\r\n","description":"","footnote":"\r\n( 1 ) . سوره زخرف آيه 33 .\r\n( 2 ) . سوره زخرف آيه 34 .\r\n( 3 ) . سوره زخرف آيه 35 .\r\n","page_name":" 26 ","page_number":26},
  {"content":"\r\n\r\nمرتب و خوب بود اما لباس زيرينش زبر و خشن بود . مردى جلوى آن حضرت آمد و گفت آيا حديث\r\nالدنيا سجن المومن و جنّة الكافر\r\nاز پيغمبر ( ص ) جدّ شماست ؟ حضرت فرمود بلى درست است گفت يكى از كافرها من و يكى از مومنين هم شما هستيد ببينيد وضع من چقدر خراب و شما با چه لباس و وضع خوبى هستيد چطور دنيا براى شما سجن است و براى من بهشت شد ؟ امام صادق ( عليه السلام ) فرمودند اگر بدانى بعداز مرگت تو را به چه جائى مىبرند و خداوند چه چيزهايى برايت در نظر گرفته است اينجا برايت بهشت است و اگر بدانى خدا براى من در آن دنيا چه مكانى مهيا كرده ، اين دنيا زندان من است . مقام مومنين درآن عالم خيلى بالا است و جايگاه آنان نيز خيلى عالى است . بعد حضرت صادق ( عليه السلام ) به آن مرد فرمود : نگاه به ظاهر من نكن ببين لباس زير مرا ، آن را پوشيدم كه مرا رنج دهد كه مبادا خدا را فراموش كنم .\r\nنقل مىكنند حضرت آيت الله العظمى بروجردى اعلى الله مقامه خواب ديدند صحراى قيامت است و همه مردم محشور شده اند و مردم را گروه گروه به سوى بهشت مىبرند اما من را كه آيت الله بودم نگه داشتند . طاقت نياوردم ناراحت شدم و پيش خود گفتم عمامه ام را بردارم و با مردم بروم تا اين كار را كردم ناگاه خطاب رسيد نامت چيست ؟ گفتم سيد حسين . گفت عمامه ات را به سرت بگذار من خجالت كشيده و عمامه ام را به سر گذاشتم . بازديدم مردم دسته دسته دارند به بهشت مىروند نگران شدم مجدداً خواستم عمامه‌ام را بر دارم و به همراه مردم به بهشت بروم خطاب آمد . سيد حسين چرا مضطرب و ناراحتى ، بهشت مال تو است و اگر تورا اينجا نگه داشتيم براى اين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاست كه اگر كسى مشكلى پيدا كرد او را شفاعت كنى .\r\nعزيزان شما داخل بهترين لباس هستيد اگر كارهايتان و درس خواندنتان براى خدا باشد اين دنيا براى شما زندان بوده و خدا در آخرت برايتان مقام بزرگ در نظر مىگيرد .\r\nوقَولَهُ تَعالي « مَنْ كانَ يُريدُ العاجِلَةَ عَجَّلْنا لَهُ فيها ما نَشاءُ لِمَنْ نُريدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَّدْحُوراً » « 1 » « وَ مَنْ ارادَ الآخِرَةً وَسَعي لَها سَعْيَها وَ هُوَ مُؤْمِنٌ فَاولئِكَ كانَ سَعْيُهُمْ مَشْكُوراً » « 2 » . كسى كه آرزو دارد خدا به او دنيا بدهد و هر آنچه كه از ميوه ها و ذخاير و معادن و اموال ديگر وجود دارد به او عطا كند بايد بداند كه خدا فرمود به او مىدهيم اما در آخرت انتظارى نداشته باشد كه او را از نعمت هاى آخرت بهره مند سازيم . البته خداوند به همه كس هم نمى دهد زيرا ممكن است بعضى از انسانها داراى اهدافى باشند كه خداوند صلاح نداند كه به آنها مال دنيا بدهد ولى اگر كسى خواست تا از اموال دنيا براى خودش استفاده كند خداوند مى فرمايد به او مىدهيم اما براى او سود بخش نيست . شايد ما نَشاءُ باعتبار ما يتعلق باشد يعنى آنچه را كه ما بخواهيم مىدهيم . و لِمَنْ نُريد هم به اعتبار شخص باشد يعنى آن كسى را كه خدا بخواهد نسبت به او جامه عمل بپوشاند ، باز به دست خداست بنابراين انسان تام الاختيار نيست خداوند فرمود : ما عجله مى كنيم و ممكن است به طالب دنيا زود مال دنيا بدهيم . لكن آنچه كه ما بخواهيم و به آن كس كه اراده كنيم ، عطا مى كنيم . در اينجا نتيجه به اعتبار صدق نسبت ، صحيح است همانطور\r\n\r\n\r\n","description":"","footnote":"\r\n( 1 ) . سوره اسراء آيه 18 .\r\n( 2 ) . سوره اسراء آيه 19 .\r\n","page_name":" 28 ","page_number":28},
  {"content":"\r\n\r\nكه در باب قضيه شرطيه اين چنين است كه صدق آن طبق نسبت است نه به داشتن علامت تحقّق ازسوى طرفين قضيه مثلا قضيه انْ كانَتِ الشَّمْسُ طالِعَةً فَالنَهار مَوْجُودٌ يك قضيه صادقه است و لو آنكه نه شمسى باشد و نه نهارى . پس در آيه‌ى مذكور حضرت بارى تعالى اصل قضيه رامطرح مى فرمايند كه اگر كسى دنيا بخواهد ما به اودنيا مىدهيم . حالا آيا اتفاق افتاده يا نه و آيا در خارج هست يا نه ، صدق قضيه محفوظ است . خداوند فرمود اين چنين افراد در آخرت توقع نعمتهاى آنجا را نداشته باشند .\r\n« ثُمَّ جَعَلْنا جَهَنَّمَ يَصْليها مَذْمُوماً مَدْحُوراً » « 1 » . معناى جعلنا اين نيست كه ذات بارى تعالى فرموده باشد . من اين كار را مىكنم و جهنم را براى او قرار مىدهم در حالى كه سرزنش شده و دور شده از رحمت خداست بلكه طبيعت قضيه اين است زيرا خداوند براى هر عملى يك اثر خاصّى گذاشته است . مثلا اثر دست گذاشتن به سيم برق خشك شدن وسوختن است . گرچه لزومى ندارد كه خداوند اين كار را بكند اما اين خاصيت را به ذات خودش نسبت داده .\r\nاگر كسى شراب خورد يك اثر دنيوى دارد كه مست كردن است و يك اثر ذاتى و وضعى و اخروى دارد و آن اين است كه آتش مىزند . خداوند اصل جهنم را قرار داد . اما اين فردى كه گناه كرده خودش ، باعث جهنمى شدن خود شده است يا كسى كه مال يتيم مىخورد . فرمود « يَأْكُلُونَ في بُطُونِهِم ناراً » « 2 » خداوند دلش را پر از آتش مىكند خوب در اين جا اين انسان خودش آتش را براى خود\r\n\r\n\r\n","description":"","footnote":"\r\n( 1 ) . سوره اسراء آيه 18 .\r\n( 2 ) . سوره نساء آيه 10 .\r\n","page_name":" 29 ","page_number":29},
  {"content":"\r\n\r\nمهيا كرده است . منتهى اين آتش را در اين دنيا حس نمى كند اما وقتى حجاب برداشته شد ، احساس مىكند . بنابراين هر كس گناه كند او آتش را براى خود آماده كرده است و هر كس ثواب كند و كار نيك انجام دهد بهشت را براى خويش فراهم كرده است .\r\nولى در اين دنيا حجاب زندگى نمى گذارد انسان بفهمد . عمده‌ى سختى ، باور كردن است و انبياء و اولياء آمدند كه ما را بباورانند ما فقط عالم ملك را مى بينيم و عالم ملكوت و باطن را نمى بينيم . پشت سر هر لذتى و گناهى عقوبتى هم هست .\r\n« وَ مَنْ ارادَ الآخِرَةَ وَسَعى لَها سَعْيَها وَ هُوَ مَؤْمِنٌ فَاوُلئِكَ كانَ سَعْيُهُمْ مَشْكُوراً » « 1 » . كسى كه طالب آخرت باشد و براى آن به قدر اطاعت بكوشد ( البته به شرط ايمان به خدا ) سعى آنها مقبول و مأجور خواهد بود .\r\nما بايد اراده را درست كنيم . خداوند نفرمود من عمل للآخرة بلكه فرمود : من اراد الآخره عمل مستتبع اراده است . اول بايد اراده كرد و بعد سعى و كوشش كرد يعنى آن چيزى كه به عمل جهت مىدهد ، اراده است كسى كه براى تحصيل علم از منزل به محل درس مىرود ، آنچه به اين تلاش ارزش مىدهد ، اراده است كه براى چه به درس مىروى و براى چه درس مىخوانى . پس آن چه مهم است نيت است . عزيزان به خدا توجه داشته باشيد و از خدا غافل نشويد و از خدا بخواهيد شما را كمك كند كه گرفتار هواى نفس نشويد و پايتان نلرزد .\r\nوجود مقدس رسول الله ( ص ) فرمود :\r\nالهي لا تَكِلْني الي نَفْسي\r\n\r\n\r\n","description":"","footnote":"\r\n( 1 ) . سوره اسراء آيه 19 .\r\n","page_name":" 30 ","page_number":30},
  {"content":"\r\n\r\nطَرْفَةَ عَينٍ ابَداً « 1 »\r\nحقيقت آن است كه خدا يك لحظه ما را به خودمان وا نگذارد در غير اين صورت كار تمام است وَ الْمُخْلِصُونَ في خَطَرٍ عَظيم بايد هميشه در حال وحشت و اضطراب باشيم هر چه مقامتان بالا برود خطر سقوط بيشتر است .\r\nهر كس اراده آخرت كند و با اعتقاد برايش تلاش كند ارزش دارد و بهرمند خواهد شد .\r\n\r\n8 - علامت شوق به بهشت\r\nيا بْنَ مَسعُود مَنِ اشْتاقَ الجَنَّةَ سارَعَ فِي الْخَيراتِ وَمَنْ خافَ النارَ تَرَكَ الشَهَواتِ وَ مَنْ تَرَقَّبَ المَوْتَ انْتَهي عَنِ اللَّذّاتِ وَ مَنْ زَهِدَ فِي الدُّنْيا هانَتْ عَلَيهِ المُصيباتِ .\r\nهر كس كه علاقمند به بهشت است و دوست دارد سعادتمند گردد بايد نسبت به انجام كارهاى خير شتاب كند .\r\nاگر انسان باور كند كه عمل خير او را به بهشت مىبرد براى انجام آن مىشتابد چون قابل رشد است هم در امور ماديات و هم در مسائل معنوى ، در باب ماديات بشر دنبال كارى مىرود كه درآمد بيشترى داشته باشد . پس در بعد معنويات و امر آخرت چون خواهان سعادت بيشتر است بايد دنبال كارهاى نيك برود لكن مهم اين است كه باورش شود و از اين كه انجام عبادات و اعمال صالح براى انسان سخت و سنگين است ، معلوم مىشود كه خوب باور نكرده است .\r\nدر روايت است اصحاب پيامبر اكرم ( ص ) در امور خيريه مسابقه مىگذاشتند و همچنين نقل شده در روز عاشورا اصحاب امام\r\n\r\n\r\n","description":"","footnote":"\r\n( 1 ) . وسائل الشيعه ج 6 صفحه 471 .\r\n","page_name":" 31 ","page_number":31},
  {"content":"\r\n\r\nحسين ( عليه السلام ) براى رفتن به ميدان از هم سبقت مىگرفتند . هر يك مىگفتند اول من بايد به ميدان جنگ بروم .\r\nاينها براثر عقيده و ايمان قوى است . آيا ما داراى اين روحيات هستيم . كسانى كه به درجات عاليه مىرسند داراى اين روحيه هستند . آن گاه حضرت فرمود : هر كس از آتش الهى مىترسد دنبال شهوات نمى رود كسى كه اعتقاد دارد دست زدن به سيم برق او را از بين مىبرد دست نمى زند و اينكه بشر دنبال هر كارى مىرود به خاطر اين است كه هنوز باورش نشده كه دنبال گناه و شهوات رفتن او را گرفتار عذاب خواهد كرد . بعد فرمود : هر كس در انتظار مرگ است دنبال لذتها و خوشگذرانى ها نمى رود و رفتن به دنبال لذائد نشان دهنده‌ى اين است كه در انتظار مرگ نيستيم . روايت است اگر كسى درروز بيست مرتبه ياد مرگ كند نامش جزء زاهدين نوشته مىشود . چقدر خوب است انسان به ياد مرگ باشد . از ياد مرگ بودن دو جور برداشت مىشود يكى اينكه انسان هميشه در حال وحشت و اضطراب باشد و ديگر اينكه ياد مرگ باشد يعنى چه زمانى مىشود كه بروم و مقام خود را ببينم . يك عمر كار خير كرده و اهل سعادت شده ، گناه نكرده و به ياد مرگ بوده حالا مىخواهد ببيند اين كارهايى را كه كرده ، خدا چه مقامى به او مىدهد . براى عيادت يكى از علماء قم به نام مرحوم آيت الله حاج شيخ مصطفى صادقى كه مدتى كسالت داشت رفتيم . خيلى خوشحال بود احوال پرسى كرديم فرمود : خيلى خوب هستم گفتم چه طور فرمود : انتظار مرگ را دارم و از خدا مىخواهم اگر صلاح مىداند مرگ مرا برساند گفتيم براى چه آيا از درد و ناراحتى مىگوييد ؟ فرمود خير .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nسالهاى سال است كه كار خير و خدمات ديگر انجام دادهام مىخواهم ببينم خداوند با كرمش با ما چه مىكند و به ما چه مىدهد .\r\nشخصى از امام ( عليه السلام ) سئوال كرد چه كار كنم به مرگ علاقه پيدا كنم ؟ حضرت فرمودند : آيا كارى براى خود كرده اى يا خير بعد مثال زدند . كسى كه ساختمان ساخته و تمام كارها را انجام داده ، دوست دارد كه بداند چه چيزى ساخته است . بنابراين از سخن امام مىفهميم كه كسى كه براى آخرت خود كارى انجام داده و توشه اى فرستاده است ، دوست دارد برود و مقام خود را كه خداوند به او عطا مىكند ببيند .\r\nمَنْ زَهِدَ فِي الدُّنْيا هانَتْ عَلَيهِ المَصائِبُ « 1 »\r\nهر كس در دنيا زهد داشته باشد مصيبتهاى دنيا برايش كوچك و سبك مىشود . اين كه مى گويند به دنيا علاقه نداشته باشيد و دل از دنيا بكنيد به خاطر اين است كه همين محبتهاست كه آدم را بيچاره مىكند . محبت و علاقه ، نا ديدنى است . خداوند فرمود : « وَ السَّمآءِ ذاتِ الحُبُك » « 2 » قسم به آسمان صاحب جذبه و راهها . دنيا هم داراى حُبُك است و حبك ها هستند كه انسان را بدبخت مىكنند . جذبه ها آدمى را گمراه مىنمايند در حالى كه انسان آن را نمى بيند و هر كس هم از يك چيزى لذت مىبرد . يكى از خانه ، يكى از ماشين و ديگرى از بچه و اين ها باعث مىشوند كه خداوند را فراموش كند .\r\nمرحوم والد ما حضرت آيت الله حاج سيد سجاد علوى ( رحمه الله ) نقل كردند در زمان حاج شيخ عبدالكريم ( رحمه الله ) طلبهاى فاضل و درس خوان\r\n\r\n\r\n","description":"","footnote":"\r\n( 1 ) . كافى ، ج 2 ، صفحه 131 ، ح 15 .\r\n( 2 ) . سوره ذاريات آيه 7 .\r\n","page_name":" 33 ","page_number":33},
  {"content":"\r\n\r\nبا استاد خود هم حجره بود و با يكديگر صميمى شده بودند شاگرد به استاد گفت : حضرت استاد هر يك بنا شد زود تر بمى ريم به يكديگر كمك كنيم . از قضا بعد از مدتى حال شاگرد به هم خورد و مريض شد و در بستر افتاد و روز به روز حالش بدتر مىشد . استاد به او خيلى كمك كرد تا اينكه زمان احتضارش فرا رسيد . استاد به او گفت : شهادتين را بگو اما شاگرد صورتش را برگرداند استاد تعجب كرد بار دوم و سوم به او فرمود شهادتين را بگو ناگاه شاگرد گفت : مرا رها كن من از اين كلمه بيزارم . گفتم خدا به تو رحم كند چرا اين طور حرف مىزنى تا اين كه مدتى بعد به خواست خداوند حال او خوب شد . به او گفتم چرا اين حرف را زدى از تو انتظار نداشتم اعلام بيزارى كنى . گفت : علت آن را خودم مىدانم پس كارى مىكنم كه ديگر اين طور نباشم . ناگاه بلند شد و رفت ازطاقچه بالاى سرش يك ظرف زيباى مرمت كارى شده رابرداشت و آن را به زمين زد و شكست . گفتم چرا چنين كردى ؟ گفت من به اين ظرف خيلى علاقه داشتم . وقتى شهادتين را به من تلقين مىكردى شيطان جلو چشم من مجسم مىشد و مىگفت اگر لا إله الا الله بگويى اين ظرف را مىشكنم و من چون اين ظرف را خيلى دوست داشتم پس شهادتين را نميگفتم . مرحوم والدم مى فرمودند : من هم استاد را ديدم و هم شاگرد را و در حوزه سر و صدا پيچيد كه محبت ظرف هم لا إله الا الله را از ما مىگيرد . شيطان روى چيزى كه انسان خيلى به آن علاقه دارد ، دست مىگذارد و آدم را بيچاره مىكند . عزيزان به دنيا علاقه نداشته باشيد بطورى كه اگر گفتند همه اموال دنيويت را رها كن و برو ، بگويى آماده ام .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nقاسم بن محمد بن ابوبكر كه پسر خاله حضرت امام زين العابدين ( عليه السلام ) و نوه‌ى دخترى يزدگرد است ، مردى نورانى و داراى محاسنى بلند بود در مدينه زندگى مىكرد . فردى خدمت ايشان رسيد و سلام كرد و دستش را بوسيد و عرض كرد يا قاسم اسْئَلُكَ المَسْئَلَه فرمود فَاسْئَل مسئله خود را بپرس وقتى سوال را پرسيد قاسم فرمود لا أُحْسِنُهُ بلد نيستم جوابت را بدهم آن شخص عرض كرد غير از تو كسى را نمى شناسم بايد جواب مسئله مرا بدهى جناب قاسم فرمودند لا تَنْظُرْ الي طُولِ لِحْيَتي وَ كَثْرَةِ الناسِ حَوْلي وَ اللهِ لااحْسِنْهُ نگاه به بلندى ريش من و اشخاصى كه دور من نشسته اند مكن . به خدا قسم مسئله را خوب نمى دانم . شخص ديگرى كه آن جا بود به قاسم گفت بد است از شما چيزى بپرسند و بگوييد نمى دانم . به او چيزى جواب بده تا ساكت شود جناب قاسم فرمودند : وَ اللهِ لَئِنْ يَقْطَعَ لِساني احَبُّ الَي انْ اتَكَلَّمَ بِما لا عِلْمَ لي به خدا قسم اگر زبانم را قطع كنند بهتر است تا اينكه مسئله اى را كه بلد نيستم جواب دهم « 1 » . فرمود برويد از پسر خاله ام حضرت سجّاد ( عليه السلام ) بپرسيد كه منبع علم وحى است هرچه مىخواهيد از زمين و آسمان از او سئوال كنيد . دختر جناب قاسم كه مسماة بام فروة مىباشد . مادر\r\nحضرت امام صادق ( عليه السلام ) است .\r\nعزيزان ، بودن جمعيت در اطراف شما و دست بوسيدن ها شما را گول نزند آنچه مهم است دانستن مسائل است اگر جواب سئوال را مىدانيد ، بگوئيد در غير اين صورت بگوئيد بلد نيستم . در حالات مرحوم آيت الله حاج شيخ عبد الكريم حائرى آمده است روزى به\r\n\r\n\r\n","description":"","footnote":"\r\n( 1 ) . بحارالانوار ، ج 2 ، صفحه 123 ، ح 50 .\r\n","page_name":" 35 ","page_number":35},
  {"content":"\r\n\r\nحمام رفتند درآنجا بنده خدائى سلام كرد و دست آقا را بوسيد و گفت من مقلد شما هستم و سئوالى دارم وقتى سئوال را پرسيد آقا فرمود نمى دانم برو از آقا شيخ على مسئله گو سئوال كن . آقا شيخ على هم از جانب آقا پاسخ سئوالات را طبق فتواى ايشان مىداد آن فرد گفت : من مقلد شما هستم آقا فرمودند مانعى ندارد اما من الآن يادم نيست .\r\n\r\n9 - هلاكت دنياپرستان\r\nيَا بْنَ مَسعُود قَولَ اللهِ تَعالي « زُيِّنَ للِنّاسِ حُبُّ الشَّهَواتِ مِنَ النِساءِ وَالبَنينِ وَ القَناطيرِ الْمُقَنْطَرَةِ مِنَ الذَّهَبِ وَالفِضَّةِ وَالخَيْلِ المُسَوَّمَةِ » « 1 » براى مردم زينت داده شده است حب شهوات نفسانى كه عبارت است از ميل به زنها و فرزندان و هم يانهاى زر و سيم و اسبهاى با نشان نيكو و چهار پايان و مزارع ، جلوه گر شد . لكن اينها همه متاع زندگانى فانى دنيوى است .\r\nخداوند مى فرمايد اينها بيشتر مردم را به خود جلب مىكنند . دنيا و زرق و برقهاى آن جاذبه داشته و مردم را متوجه خود مىكند .\r\nپيغمبر اكرم ( ص ) فرمودند :\r\nانَّما هَلَكَ الناسَ الدِّرْهَمِ البَيْضِ وَ الدينارِ الصُّفْرِ\r\nمردم را درهم و دينار سفيد و زرد هلاك مىكند .\r\nخداوند مى فرمايد : زينت داده شده براى مردم حب شهوات . حالا چه شهواتى ؟ متعلق آن از نساء وبنين ( زن و فرزند ) گردن بند هاى طلا و نقره ، حيوانات علامت گذارى شده است و همچنين سر منشاء حب\r\n\r\n\r\n","description":"","footnote":"\r\n( 1 ) . سوره آل عمران آيه 14 .\r\n","page_name":" 36 ","page_number":36},
  {"content":"\r\n\r\nمقام و منزلت ، شهوت است . انسان به يك محبت گول مىخورد و دليل آن اين است كه عقل ، كامل نيست كسى كه عقلش كامل است ، اگر دنيا را به او بدهى فريفته نمى شود مانند حضرت على ( عليه السلام ) كه فرمود : اگر دنيا را به من بدهند كه برگ درختى را از دهان مورچه اى بگيرم چنين كارى نمى كنم .\r\nخاندان عصمت و طهارت عقل كامل هستند .\r\n\r\n10 - آگاهى از حالات برخى پيغمبران\r\nيَابْنَ مَسعُود انَّ اللهَ اصْطَفي مُوسي بِالْكَلامِ وَ المُناجاةِ حينَ كانَ يَرْي خُضْرَةُ البَقْلِ في بَطْنِهِ مِنْ هِزالِهِ وَ ما سَأَلَ مُوسي حينَ يَوَتَي الي الظِّلِّ الّا طَعاما يَأكُلُه مِن جُوعٍ . خداوند موسى ( عليه السلام ) را اختيار كرد به كلام .\r\nفرمود : « وَكَلَّمَ اللهُ مُوسي تَكْليماً » « 1 » . و اين مقام را به او زمانى داد كه سبزى علف دنيا از شكمش پيدا بود يعنى حضرت موسى ( عليه السلام ) نان خالى هم نداشتند و علف و سبزى بيابان را مىخورد و وقتى به سايه رفت از خدا چيزى نخواست جز غذايى كه بخورد .\r\nانسان بايد براى رسيدن به مقام و درجات الهى سختىها ، آزارها ، دردها و رنج‌ها را تحمل كند و حضرت موسى ( عليه السلام ) خيلى سختى كشيده است كه خداى تبارك و تعالى اين مقام را به او داده است .\r\nيَابْنَ مَسعُود انْ شِئْتَ نَبَّاْتُكَ بِأَمْرِ نُوحِ نَبي الله انَّه عاشَ أَلفَ سَنَةٍ الّا خَمسينَ عاماً اى ابن مسعود آيا مىخواهى تو را از قضيه نوح پيغمبر خبر دهم ، او نهصد و پنجاه سال عمر كرده هر گاه صبح مىكرد\r\n\r\n\r\n","description":"","footnote":"\r\n( 1 ) . سوره نساء آيه 164 .\r\n","page_name":" 37 ","page_number":37},
  {"content":"\r\n\r\nمىگفت ديگر شب را نمى بينم اين صبح آخر است و هر وقت شب مىشد مىگفت ديگر صبح را نمى بينم يعنى خودش را در حال مرگ مىديد و آمادگى براى مرگ داشت آيا ما هم اين طورى هستيم ؟ بعضى از ما روزها و ماه‌هاى آينده و سالهاى آينده را هم قول داده‌ايم كه ماه رمضان را منبر برويم ما استصحاب حيات مى كنيم كه انشاءالله زنده خواهيم بود و هميشه زنده هستيم .\r\nاستاد محقق آيت الله رضوانى از مرحوم آيت الله سيد محمد حسين قاضى طباطبائى و ايشان از مرحوم آيت الله شيخ محمد حسين كاشف الغطاء نقل مىكرد كه فرمودند : روزى به مرحوم علامه آيت الله ميرزا حسين نورى صاحب كتاب مستدرك الوسائل در نجف برخورد كردم . ضمن احوال پرسى به ايشان گفتم نمى دانم چرا شب‌ها براى خواندن نافله شب ، خواب مىمانم چرا اين گونه شدم تا اين را گفتم علامه نورى فرمودند : چرا ؟ برخيز و نافله شب بخوان چگونه مىخواهى جاى پيغمبر ( ص ) و اميرالمؤمنين ( عليه السلام ) باشى . مرحوم كاشف الغطاء فرمودند : تا آخر عمرم وقتى نصف شب مىشد صداى علامه نورى به گوشم مىرسيد .\r\nدر اين جا يك نكته اى هم هست و آن اين كه چقدر گذشتگان ما اساتيد خود را قبول داشته و احترام مىگذاشتند . ولى امروزه بعضى از ما اگر استاد به ما تذكر دهد قهر مى كنيم . عزيزان به اساتيد و بزرگان و مراجع احترام بگذاريد و به تذكرات آنها اهميت دهيد .\r\nمرحوم آيت الله ستوده ( رحمه الله ) مرد جليل القدرى بود به من فرمودند : از اينكه شما هنگام درس در جلو و آن هم دو زانو مىنشينيد خيلى لذت\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمىبرم و خوشم مى آيد . به شما مژده مىدهم كه آينده‌ى درخشانى داريد . آن استاد و الا مقام مى فرمود : هنگامى كه درس مىرويد جلو بنشينيد و پيشانى استاد را نگاه كنيد زيرا كه روايت داريم نورعلم از پيشانى استاد و از بين دو چشم او بيرون مى آيد .\r\nوَ انْ شِئْتَ نَبَّاْتُكَ بِامْرِ داوُد ( عليه السلام ) خَليفَةِ الله فِي الْارْضِ كانَ طَعامُهُ الشَّعير وَ لِباسُهُ الشَّعْر وَ كانَ اذا جَنَّهُ اللَيلُ شَدَّيَدَه الي عُنُقِه فَلا يَزال قائِما يُصَلّي حَتّي يَصْبَح .\r\nمى خواهى تو را به امر داود خبر دهم . او جانشين خدا در زمين بود . غذايش از نان جو و لباسش هم از مو بود وقتى تاريكى همه جا را فرا مىگرفت مشغول مناجات با خدا مىشد . دست مباركش را به گردنش مىبست و نماز مىخواند و ناله مىكرد و ايشان تا صبح استراحت نداشتند .\r\nانْ شِئْتَ نَبَّاْتُكَ بِامْرِ ابراهيم خَليلِ الرَّحْمن ( عليه السلام ) كانَ لِباسُهُ الصُّوفُ وَ طَعامُه الشَّعيرُ مىخواهى تو را به امر ابراهيم خليل الرحمن خبر دهم لباسش از پشم و غذايش نان جو بود .\r\nانْ شِئْتَ نَبَّاْتُكَ بِامْرِ يَحْيي ( عليه السلام ) كانَ لِباسُهُ اللّيف وَ كانَ يَاكُلُ وَرَقَ الشَّجَرِ مىخواهى تو را به امر يحيى خبر دهم او لباسش از ليف ( پوشالها و پوستهاى مخصوص خرما ) وغذايش برگ درختان بوده است . وَ انْ شِئْتَ نَبَّاْتُكَ بِامْرِعيسي بنِ مَريَم : فَهُوَ العَجَب كانَ يَقُولُ اذامي الجُوع وَ شِعاري الخَوْف وَ لِباسي الصُّوف وَ دابَّتي رِجْلاي وَ سِراجي بِالْلَّيلِ القَمَر وَ صلاي في الشِّتاءِ مَشارِقُ الشَّمْسِ وَ فاكِهَتي وَ رَيْحانَتي بُقُولُ الارضِ مِما يَأْكُلُ الوُحُوش وَ\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nالانعامِ ابيتُ وَ لَيسَ لي شَئٌ وَ اَصبَحُ وَ لَيسَ لي شَئٌ وَ لَيسَ عَلي وَجهِ الارضِ احَدٌ أَغْني مِنّي .\r\nمى خواهى تو را به امر عيسى ( عليه السلام ) خبر دهم كه عجيب است او فرمود : غذاى من و خورشت من گرسنگى است يعنى حضرت عيسى ( عليه السلام ) غذاى خودش را در گرسنگى مىديد . و شعار خودش را در خوف خدا مىدانست يعنى خوف از خدا سر تا پاى او را مىپوشاند . كسى كه ترس از خدا دارد تمام اعضاء و جوارحش از چشم و دست و زبان از خدا مىترسند نمى شود كسى بگويد از خدا مىترسم اما چشم او آزاد باشد . حضرت عيسى سر تا پايش را خوف الهى گرفته بود . لباس او پشم و مركب سواريش دو پاى او بوده است و بيشتر پياده روى مىكرد و كمتر سوار مىشد مى فرمود : چراغ شب من ماه است و گرم كن من در زمستان آفتاب و ميوه‌ى من سبزى هاى بيابان است . حضرت عيسى ( عليه السلام ) با همه‌ى سختيها مى فرمودند : صبح را كه به غروب و شب را كه به صبح مىرسانم چيزى ندارم و لكن در روى زمين از من غنى تر يافت نمى شود .\r\nبين كسى كه ندارد و نمى تواند داشته باشد و كسى كه ندارد و نمى خواهد داشته باشد فرق است كسى كه خدا را دارد همه چيز دارد گنجينه اى دارد كه آرام بخش دل اوست . حضرت عيسى ( عليه السلام ) مىخواهد بفرمايد من كه خدا را دارم همه چيز دارم وازمن غنى تر كيست ؟ توكل به خدا خيلى مهم است در روى زمين كسانى هستند كه چيزى در بساط ندارند لكن دلى آرام دارند و اين روى همين حساب است كه هميشه خدا را در نظر دارند و توكل شان برخداست .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپيغمبر ( ص ) به ابن مسعود مى فرمايد : متوجه باش هر كس بنده‌ى خاص خدا باشد دلش به دنيا خوش نمى شود و از نداشتن دنيا ناراحت نيست يعنى داشتن و نداشتن دنيا برايش فرقى ندارد و در او تاثيرى نمى گذارد اما كسانى كه اهل دنيا باشند به اندك چيزى به دنيا دل خوش مىكنند . پيامبران آمده اند تا ما را تربيت كنند كه به دنيا علاقمند نشويم البته پيامبران ما خيلى زحمت كشيده اند و هر كدام جمعيتى را اصلاح نموده اند و اين روش را ائمه‌ى ما : ادامه داده اند و امروزه هم در ميان حوزه هاى دينى ما بزرگانى هستند كه دنيا را رها كرده و مشغول تربيت انسانها هستند . حالا سئوالى كه مطرح است اينكه چرا پيغمبر اكرم ( ص ) انبيا عظام را يكى يكى مثال زدند ؟ يك نكته اين است كه حضرت رسول ( ص ) مىخواست خبر دهد با اين كه انبياء داراى مقام بزرگ بودند و بعضاً منصب اولوالعزم داشتند كه مقامشان بالاتر است ولى خداوند اينها را در دنيا اين طور قرار داده پس ما چه توقعى داريم ؟ چرا هميشه حسرت دنيا را مىخوريم ؟ و ديگر اين كه در ميان پيامبران چند پيغمبر بوده است كه وضع مالى و زندگى دنيوى آنها خوب بوده و با اين حال خودشان به دنيا نچسبيده بودند . و روايت دارد حضرت سليمان ( عليه السلام ) پانصد سال ديرتر از ديگران وارد بهشت مىشود زيرا در اين دنيا ، از دنيا لذتى برده و اين بيانگر آن است كه هر كس در دنيا لذتش بيشتر باشد و بيشتر كَيفْ كند در آخرت كمتر لذت مىبرد و خداوند دنيا و آخرت را مقابل هم قرار داده است . نمى شود انسان در دنيا در كمال تنّعم و لذت باشد و درآخرت هم اين گونه باشد ولو آن كه در دنيا از حلال هم استفاده كرده است اگر كسى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىخواهد در دنيا خوش گذرانى كند ، هر جايى كه دوست دارد برود ، هر لذتى كه دوست دارد ببرد ، چنانچه از راه حلال باشد اشكال ندارد اما بايد بداند كه از لذتهاى آخرتش كم مىشود پس بنابراين انسان بايد فكرش را بكند كه در كجا نياز دارد اگر در آخرت نياز ندارد همه لذتها را در اين دنيا قرار بدهد خداوند فرمود : « وَ مَنْ كانَ يُريدُ حَرْثَ الدُّنْيا نُؤْتِهِ مِنها وَ ما لَهُ فِي الآخِرَةِ مِنْ نَصيبٍ » « 1 » هر كس تنها حاصل كشت دنيا را بخواهد او را هم از آن نصيب مى كنيم ولى در آخرت نصيبى نخواهد يافت .\r\nعزيزان اگر آخرت را دوست داريد از دنيا دست بكشيد و به آن چه كه خدا به شما داده راضى باشيد و شكر خدا را به جا آوريد و بگوييد الّلهُمَّ ارْزُقْنا الكِفافَ .\r\n\r\n11 - بينش پيغمبران\r\nيَابْنَ مَسعُود كُلُّ هذا مِنْهُم يُبْغِضُونَ ما ابْغَضَ الله تصور نكنيد انبياء از روى اكراه و جبر از دنيا دست كشيده اند فكر نكنيد جبر روزگار و وضع دنيا آنها را آن طورى كرد بلكه دنيا را نمى خواستند چون رضايشان به خاطر رضاى خدا و بغضشان به خاطر بغض خدا بود يعنى هر آن چه كه خدا دوست داشت آنها هم دوست داشتند و هر چه را كه خدا مبغوض داشت آنها هم مبغوض مىداشتند . آنها كه از مردم چيزى كمتر نداشتند بهترين عقل و تدبير را داشتند و نيروى بدنى قوى داشتند .\r\nروايت داريم نيروى بدنى آنها برابر با چهل مرد است با اين حال\r\n\r\n\r\n","description":"","footnote":"\r\n( 1 ) . سوره شورى آيه 20 .\r\n","page_name":" 42 ","page_number":42},
  {"content":"\r\n\r\nنمى خواستند خوش گذرانى كنند اگر كسى مىگفت چرا اين گونه زندگى مىكنيد و چرا اين قدر سخت مىگيريد مى فرمودند : ما براى رضاى خدا اين طور هستيم چون خداوند دنيا را دوست ندارد ما هم دوست نداريم . خدا دنيا را كوچك شمرده ما هم كوچك مىشماريم . خدا زهد در دنيا را دوست دارد ، ما هم دوست داريم .\r\nعزيزان كسى كه مىخواهد راه پيغمبر ( ص ) را ادامه دهد ، و يا شما كه مىخواهيد عمل پيغمبر اكرم را انجام دهيد ، بايد مانند آنها باشيد يعنى فقر را براى خودتان شعار قرار دهيد و تجملاتى نباشيد . روحانى بايد به صورت متعارف زندگى كند چون خدا تجمل گرايى را دوست ندارد شما هم نبايد دوست داشته باشيد .\r\nحضرت رسول ( ص ) فرمودند :\r\nوَ يَصْغِرُونَ ما صَغ‌َّر الله وَ يَزْهَدوَنَ ما زَهِدَ الله\r\nپس بنابراين شما هم كوچك بدانيد هرآن چه را كه خدا كوچك شمرد و از هر چه كه خدا دورى جسته شما هم دورى بجوئيد .\r\nوَ قَدْ اثْنِي عَليهِم في مُحْكَمِ كِتابِه خداى تبارك و تعالى بى جهت به كسى مقام نمى دهد و او را مدح و ثنا نمى كند بلكه كسى را مقام مىدهد كه در دنيا زجر كشيده باشد و بندگى خدا را كرده باشد چون وضع انبياء عظام در دنيا خوب نبود و با همه سختيها باز خدا را عبادت كردند و از دنيا دورى جستند و وظيفه خود را انجام دادند خدا هم در قرآن آنها را مدح كرده است . پيغمبر اكرم ( ص ) هم از انبياء گذشته با احترام نام مىبردند . نبايد كسى به آنها بى احترامى كند و آنها را تحقير كند . متأسفانه بعضىها براى بالا بردن مقام حضرت امام زمان ارواحنا فداه و يا بالا بردن عظمت حضرت زهرا ( عليهما السلام ) به ساحت\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمقدس پيامبران اهانت مىكنند و آنها را تحقير مىكنند مثلا مى گويند فلان پيغمبر خاك پاى حضرت زهرا ( عليهما السلام ) است چرا زبان و قلم انسان كنترل ندارد . آقاى سخنران ، آقاى نويسنده ، هر مطلب و سخنى درباره‌ى ائمه معصومين ( عليهم السلام ) يا حضرت زهرا ( عليها السلام ) دارى بگو و بنويس اما حق ندارى ديگر پيغمبران الهى را كوچك كنى .\r\n« فَقالَ لِنُوحٍ ( عليه السلام ) انَّهُ كانَ عَبداً شَكُورا » « 1 » خداوند فرموده است : نوح بنده‌ى شاكر من است « وَ قالَ لِابراهيم ( عليه السلام ) وَ اتَّخَذَ الله ابراهيمَ خَليلًا » « 2 » همچنين فرمود : ابراهيم را دوست خودم گرفتم « وَ قالَ لِداوُد انّا جَعَلْناكَ خَليفَةً فِي الَاْرضِ » « 3 » و به داود ( عليه السلام ) فرمود : من تو را در روى زمين خليفه قرار دادم « وَ قالَ لِمُوسي ( عليه السلام ) وَ كَلَّمَ الله مُوسي تَكليماً » « 4 » خدا فرمود : من با موسى سخن گفتم « وَ قالَ أيضاً لِموسي ( عليه السلام ) وَ قَرَّبْناهُ نَجِيّاً » « 5 » و باز به موسى فرموده است : ما او را مقرب درگاه خود قرار داديم « وَ قالَ لِيَحْيي ( عليه السلام ) وَ آتَيناهُ الحُكْمَ صَبِيّاً » « 6 » و به يحيى ( عليه السلام ) فرمود : در دوران كودكى يحيى ، به او حكمت و علم مرحمت كرديم « وَ قالَ لِعيسي ( عليه السلام ) يا عيسي بنَ مَريَم اذْكُرْ نِعْمَتي عَلَيكَ » « 7 » خداوند به حضرت عيسى ( عليه السلام ) فرمود : نعمتهايى را كه\r\n\r\n\r\n","description":"","footnote":"\r\n( 1 ) . سوره اسراء آيه 3 .\r\n( 2 ) . سوره نساء آيه 125 .\r\n( 3 ) . سوره ص آيه 26 .\r\n( 4 ) . سوره نساء آيه 164 .\r\n( 5 ) . سوره مريم آيه 52 .\r\n( 6 ) . سوره مريم آيه 12 .\r\n( 7 ) . سوره مائده آيه 110 .\r\n","page_name":" 44 ","page_number":44},
  {"content":"\r\n\r\nبه شما داده ايم ياد كنيد .\r\nعزيزان شما نيز نعمتهاى الهى را ياد كنيد يكى از نعمتهاى بارى تعالى اين است كه محبت شما را در دل مؤمنين قرار داده . مردم شما روحانيت را دوست دارند چه از سادات و يا از غير سادات باشيد به شرط آن كه مرد عمل باشيم . از امام ( عليه السلام ) سئوال كردند چطور است با اين كه طرف را نديده‌ايم لكن او را دوست داريم و خدا محبتش را در دل ما قرار داده اين محبت از كجا مى آيد ؟ آقا فرمودند : خداوند درقرآن آورده است « انَ الَّذينَ آمَنوا وَعَمِلوُا الصّالِحاتِ سَيَجْعَلُ لَهُمُ الرَّحْمنُ وُدِّاً » « 1 » همانا آنان كه به خدا ايمان آوردند و نيكوكار شدند خداى رحمان آنان را محبوب مىگرداند .\r\n« يا عيسي بنَ مَريمَ اذْكُرْ نِعْمَتي عَلَيْكَ وَ عَلي والِدَتِك اذْ ايَّدْتُكَ بِرُوحِ القُدْسِ تُكَلِّم الناسَ فِي المَهدِ وَ كَهْلًا » « 2 » روح القدس بحث مفصلى دارد كه آيا اختصاص به حضرت عيسى ( عليه السلام ) دارد يا در بين علماء هم هست و مقام روح القدس چه مقامى است .\r\nاز جمله ارواح روح القدس است . خداوند به حضرت عيسى ( عليه السلام ) فرمود : من تو را مقدس كردم و به تو قدرت تكلم و سخن گفتن دادم . اينكه ما انسانها قدرت حرف زدن داريم و شما مىتوانيد سخن بگوييد خيلى نعمت بزرگى است كه پروردگار عالم به ما داده ولى خوش به سعادت كسى كه اگر سخن مى گويد سخن از خدا و پيغمبر بگويد .\r\nخدا رحمت كند مرحوم آيت الله العظمى بروجردى ( رحمه الله ) را در زمان طلبگى خدمت ايشان رسيديم از من سئوال كردند منبر مىرويد ؟ گفتم\r\n\r\n\r\n","description":"","footnote":"\r\n( 1 ) . سوره مريم آيه 96 .\r\n( 2 ) . سوره مائده آيه 110 .\r\n","page_name":" 45 ","page_number":45},
  {"content":"\r\n\r\nبلى منبرمى روم فرمود : بالاى منبر چه مىگويى ؟ گفتم از آيات و روايات فرمودند : خيلى خوب است مواظب باش منبرت را پر از مسائل تاريخ نكن اگر خواستى از قضاياى تاريخ بگويى ، استشهاداً بگو مثلا درباره‌ى مقام مولا اميرالمؤمنين ( عليه السلام ) سخن بگو و براى آن شاهد بياور .\r\nوقتى براى زيارت عتبات عاليات به كربلا و نجف رفته بودم ، يكى از شخصيتهاى علمى بزرگ يكى از شهرهاى مرزى عراق به من گفت : شنيده‌ام شما منبر هم مىرويد گفتم بلى فرمود : تورا به جدّت قسم مىدهم براى من يك منبرى برويد گفتم چرا ؟ فرمود : از بس دلم براى احاديث اهل البيت ( عليهم السلام ) پر مىزند آنگاه فرمود : متاسفانه اكثر آقايانى كه اين جا منبر مىروند فقط از تاريخ مطلب مى گويند .\r\nعزيزان ، اى كسى كه نان خور امام زمانى ، چرا از روايات اهل بيت نمى خوانى مردم تشنه احاديث خاندان عصمت و طهارتند و شما يك ساعت بالاى منبرى يك حديث نمى خوانى چرا ؟ امام رضا ( عليه السلام ) فرمودند : مردم تشنه هستند چرا آنها را سيراب نمى كنيد ؟ چرا بعضى افراد حرف‌هايى مىزنند كه به درد دنيا و آخرت نمى خورد ؟ يكى از وظايف مهم ما اين است كه مردم را با روايات و آيات قرآن كريم آشنا كنيم . خدا رحمت كند مرحوم امام خمينى ( رحمه الله ) را مى فرمودند : مطالعه كنيد و براى مردم مطلب بگوييد كه مردم محتاجند .\r\nبنابراين برادران عزيز مواظب باشيد اگر شما براى مردم چهار تا قال الصادق و قال الباقر و قال اميرالمومنين بگوييد آنگاه خواهيد ديد مردم چه مىكنند . حضرت امام رضا ( عليه السلام ) فرمودند : لَوْ عَلِمَ الناسُ مَحاسِنَ كَلامِنا لَاتَّبَعُونا « 1 » اگر زيبايى كلام ما را مردم بدانند هر آينه از ما تبعيت\r\n\r\n\r\n","description":"","footnote":"\r\n( 1 ) . وسائل الشيعة ج 27 ، صفحه 92 .\r\n","page_name":" 46 ","page_number":46},
  {"content":"\r\n\r\nمىكنند اگر ما اهل علم كلام اهل بيت را براى مردم روشن نكنيم چه كسى خواهد گفت و مردم از كجا خواهند فهميد آيا بالاى منبر سخن‌هاى پراكنده گفتن و نقل مطالب روزنامه ها كردن حق منبر تمام مىشود وادا مىگردد من از شما انتظار دارم همه چيز شما از رفتار و كردار و آداب اجتماعى و منبرتان نمونه باشد و كارى كنيد كه مورد رضاى خداوند و امام زمان ارواحنا فداه باشيد طورى باشيد كه وقتى شما را ديدند درحق اساتيدتان هم دعا كنند و بگويند خدا رحمت كند فلانى را بارك الله بر او با اين شاگردانى كه تربيت كرد .\r\nامام جعفر صادق ( عليه السلام ) فرمود : طورى رفتار كنيد كه اگر از شما سوال كردند شاگرد چه كسى هستيد و گفتيد شاگرد امام صادق ( عليه السلام ) مردم بگويند رَحِمَ اللهُ جَعَفَر بنَ مُحَمَّدُ الصادِق ( عليه السلام ) كَيفَ ادَّبَ اصْحابَه خدا رحمت كند جعفر بن محمد ( امام صادق ( عليه السلام ) ) را كه چقدر عالى شاگردانش را تربيت كرد .\r\nبرادران در كوچه و خيابان به ديگران سلام كنيد روايت داريم كه فرمودهاند : از مورچه كمتر نباشيد زيرا آنها تا به هم سلام نكنند از يكديگر جدا نمى شوند ما نبايد اين آداب اسلامى را كوچك بگيريم بدانيد « اللهُ لطيفٌ بِعِبادِه » « 1 » يعنى خدا كار ظريف شما را حساب مىكند گرچه بعضى معنا كرده اند كه لطف خدا زياد است ولى شايد معنا همان است كه بيان شد يعنى كوچكترين كارهاى خير را هم خداوند در نظر مىگيرد .\r\nروايت است روزى بارندگى زياد شد و راه مردم را آب فرا گرفت ، مردم مخصوصاً پيرمردان و پيرزنان نمى توانستند از آن جا\r\n\r\n\r\n","description":"","footnote":"\r\n( 1 ) . سوره شورى آيه 19 .\r\n","page_name":" 47 ","page_number":47},
  {"content":"\r\n\r\nعبور كنند فردى آمد و سنگ‌هايى گذاشت تا مردم بتوانند از روى آن عبور كنند بعد از آن كه بارندگى تمام شد و آن جا خشك شد شخصى هم آمد و آن سنگ‌ها را برداشت كه مبادا كسى زمين بخورد . امام سجاد ( عليه السلام ) فرمودند : هر دو نفربه خاطر نيت خيرشان و انجام كار نيكشان به بهشت مىروند به هر حال از كنار بزرگان كه مىگذريد آنان را احترام كنيد .\r\nالي قَوْلِهِ « وَ اذْ تَخْلُقُ مِنَ الطّينِ كَهَيْئَةِ الطَّيْرِ بِإِذْنِي » « 1 » خداوند آنقدر مقام حضرت عيسى ( عليه السلام ) را بالا برده و به او نعمت عطا كرده است كه حتى باذن پروردگار عالم ، مردگان را زنده مىكرد مردم از گِل حيوان مىساختند و او باذن خدا زنده مىكرد .\r\n« وَ قالَ انَّهُمْ كانُوا يُسارِعُونَ فِي الخَيراتِ وَ يَدْعُونَنا رَغَباً وَ رَهَباً وَ كانُوا لَنا خاشِعين » « 2 » حضرت رسول ( ص ) مى فرمايد : اگر خداوند به انبياء مقام داده است به خاطراين است كه آنها در كارهاى خير سرعت مىگرفتند و تلاش مىكردند ، نماز مىخواندند ، عجز و ناله هم داشتند ، به رحمت خدا و پاداش هاى او اميدوار بودند از خوف عذاب الهى و جهنم نيز اضطراب داشتند در مقابل پروردگار عالم خاضع و خاشع بودند هر چه خدا به آنها امر مىكرد انجام مىدادند . عزيزان بياييد ما هم در كارهاى خير سبقت بجوييم مسارعه داشته باشيم با اينكه حسد و حسرت بد است ولى نسبت به كارهاى خير حسد نيست بلكه غبطه است و ممدوح است . اگر انسان دنبال كار خير برود خداوند هم آن را دوست دارد و هم به او مقام مىدهد كسانى\r\n\r\n\r\n","description":"","footnote":"\r\n( 1 ) . سوره مائده آيه 110 .\r\n( 2 ) . سوره انبياء آيه 90 .\r\n","page_name":" 48 ","page_number":48},
  {"content":"\r\n\r\nهستند كه در كارهاى خير پيش قدمند و دنبال مال و مقام نيستند از دنيا دست كشيده و براى انجام وظيفه به مناطق محروم مىروند و با تحمل سختيها و رنجها به محرومين كمك مىكنند آنها را با مسائل فقهى و دينى آشنا مىكنند مسائل نماز و روزه و ازدواج و . . . را به آنها ياد مىدهند . پيغمبران الهى نيز چنين بودند هميشه به مناطق دور افتاده مىرفتند و مردم را با دستورات الهى آشنا كرده و آنها را به سوى خدا دعوت مىكردند . به دنبال كسانى مىرفتند كه از خدا و معنويت دور بودند و آنها را نجات مىدادند . در قديم رسم بود زن هاى فاسده بالاى منازل خود پرچمى نصب مىكردند كه نشانگر حالت گمراهى آنان بود . مردم ديدند حضرت عيسى ( عليه السلام ) با اينكه جوان است به خانه يكى از اينها مىرود وقتى از آن حضرت سئوال كردند فرمود :\r\nهدف من اصلاح اوست بعد از مدتى مردم ديدند كه آن زن عوض شد و پرچم را پايين آورد و درب خانه را بست . واقعاً بعضى از بندگان خدا خود را به عسر حرج مىاندازند تا ديگران را اصلاح كنند و اين ، هنر است نه داشتن مال دنيا . چه بسيار كسانى كه مثل قارون ثروتمند بوده اند اما در تاريخ نامى از آنها برده نمى شود ولى مىبينيم نام انبياء عظام و ائمه اطهار ( عليه السلام ) هر روز با عظمت بيشترى برده مىشود .\r\nكُلُّ ذلكَ لَمّا خَوَّفَهُمُ اللهُ في كِتابِهِ مِنْ قَوْلِهِ « وَ انَّ جَهَنَّمَ لَمَوْعِدُهُمْ اجْمَعينَ » « 1 » « لَها سَبْعَةُ ابْوابٍ لِكُلِّ بابٍ مِنْهُمْ جُزْءٌ مَقْسُومٌ » « 2 » وقتى اين آيه نازل شد اصحاب ديدند پيغمبر اكرم ( ص ) خيلى ناراحت است و گريه مىكنند و اصحاب نمى توانستند علت آن را\r\n\r\n\r\n","description":"","footnote":"\r\n( 1 ) . سوره حجر آيه 43 .\r\n( 2 ) . سوره حجر آيه 44 .\r\n","page_name":" 49 ","page_number":49},
  {"content":"\r\n\r\nبپرسند زيرا هيبت پيغمبر اكرم ( ص ) آنها را گرفته بود . سلمان از حضرت زهرا ( عليها السلام ) تقاضا كرد كه از رسول الله ( ص ) دليل ناراحتى را بپرسند و بناى پيغمبر بر اين بود كه وقتى حضرت زهرا را مىديد گريه نمى كرد . فاطمه زهرا ( عليها السلام ) خدمت پدررسيد وجريان را سئوال كرد معلوم شد اين آيه نازل شده است . از اين كه خداوند پيامبران را با اين آيه بيم داده است مىفهميم كه خداوند مضمون اين آيه را نيز به پيامبران سلف نيز رسانده . به هر جهت وقتى انسان يقين داشته باشد كه چنين روزهايى در پيش دارد خوف او را مىگيرد ، كيست كه طاقت لحظه اى از آتش جهنم را داشته باشد .\r\nعزيزان روحانى شما هم براى مردم پيام آور هستيد پيام خدا و رسولش را براى مردم مىبريد بايد به حساب خود برسيد همانطور كه پيامبران با شنيدن آيه فوق به حساب خود رسيدند . ايام تبليغى ماه مبارك رمضان نزديك است . مردم مهمان سخنرانىهاى شما هستند . سعى كنيد از احكام الهى و احاديث براى مردم بگوييد مردم را نصيحت كنيد در بالاى منبر آبروى كسى را نبريد اگر چه خلاف كار هم باشد . در مجالس نظام اسلامى را تقويت كنيد مبادا به شهدا و انقلاب اسلامى هتك حرمت شود مبادا سخنانى بگوييد كه رضاى خدا و رسولش در آن نباشد و باعث اختلاف و تفرقه در محل تبليغ خود شويد راه و روش تبليغ شما مانند روش انبياء باشد . « وَ جئَ بِالنَّبِيين وَ الشُّهَداءِ وَ قُضِي بَيْنَهُم بِالْحَقِّ وَ هُمْ لا يُظْلَمُون » « 1 » در اين آيه خداوند شخصيتهاى بزرگ مثل پيامبران و شهداء را موضوع سخن قرار داده تا ما حساب خود را بدانيم مى فرمايد : در روز قيامت پيامبران\r\n\r\n\r\n","description":"","footnote":"\r\n( 1 ) . سوره زمر آيه 69 .\r\n","page_name":" 50 ","page_number":50},
  {"content":"\r\n\r\nو شهداء را در پيشگاه خدا مىآورند و نسبت به آنها قضاوت حق مىشود و به آنها ظلم نمى شود . چون انبياء معصومند پس حسابرسى آنها براى اين است كه معلوم شود هر پيغمبرى چقدر زحمت كشيده و چگونه رسالتش را انجام داده تا خدا مزد و اجرشان را بدهد و شهدا نيز مزد خواهند گرفت حق همه داده مىشود و به احدى ظلم نمى شود .\r\n\r\n12 - ساكنين جهنم و بهشت\r\nيَابْنَ مَسعُود النّارُ لِمَن رَكِبَ مُحَرَّماً وَ الجَنَّةُ لِمَنْ تَرَكَ الحَلال آتش جهنم مال كسى است كه سوار بر حرام شود يعنى حرام را مركب خود قرار مىدهد تا بدين وسيله به اميال نفسانى خودش برسد و بهشت را به كسى مىدهند كه گاهى حلال را هم براى رضاى خدا ترك مىكند . روز بيستم ماه مبارك رمضان كه مولا على ( عليه السلام ) به شهادت نزديك شده بودند آن حضرت دستور دادند تا در آخرين لحظات عمر مباركشان اصحاب جمع شوند امام حسن ( عليه السلام ) درب خانه را باز گذاشت اصحاب و دوستان آقا آمدند خانه اميرالمومنين و دور بستر حضرت نشستند آقا فرمودند : وَاسْئَلُوني از من سئوال كنيد اما كوتاه بپرسيد تا شما را پاسخ دهم زيرا امام شما بى حال است صعصعة بن صوحان عذر خواهى كرد و پرسيد آيا شما افضليد يا حضرت آدم آيا شما افضليد يا نوح و . . . حضرت امير فرمودند : چون شما سئوال كرديد و چاره اى جز پاسخ به آن ندارم مىگويم خدا براى آدم همه چيز را حلال كرد بجز گندمى كه او را از خوردن آن نهى كرد و حضرت آدم از همه چيز استفاده كرد ولى من با اين كه خدا همه چيز را برايم حلال كرده در دنيا فقط به خوردن نان جو اكتفا كردم .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاين فرمايش حضرت نشانگر آن است كه ايشان براى خشنودى خدا حلال را هم ترك كرده است .\r\nفَعَلَيْكَ بِالزُّهْدِ اى ابن مسعود در دنيا زهد داشته باش و به دنيا دل نبند . فَانَّ ذلك مِمّا يُباهي اللهُ بِهِ المَلائِكَةِ خدا مباهات مىكند و به ملائك مى گويد به بنده‌ى من نگاه كنيد من زندگى را براو حلال كردم ولى او به دنيا دل نمى بندد وَ يَقْبَلُ عَلَيْكَ بِوَجْهِهِ وَيُصَلّي عَلَيْكَ الجَبّار خدا به تو عنايت مىكند و براى تو رحمت مى فرستد كسى كه به خدا توجه داشته باشد و از دنيا دورى گزيند مورد عنايت خدا واقع مىشود و در نتيجه خدا درب هاى رحمتش را به روى او باز مىكند .\r\n\r\n13 - مردم آخرالزمان\r\nيَابْنَ مَسعُود سَيَأتي مِنْ بَعدي اقوامٌ يَاْكُلُونَ اطْيَبَ الطَعامِ وَ الوانَها وَ يَركَبُونَ الدَّوابِ وَ يَتَزَيَّنُونَ بِزينَةِ المَرْاةِ لِزَوْجِها پيغمبر اكرم به عبدالله بن مسعود مى فرمايد : بعد از من گروه هايى مىآيند كه بهترين غذاهاى رنگارنگ را مىخورند سوار چهار پايان مىشوند و خودشان را آرايش مىكنند مثل آرايش زن براى شوهرش .\r\nوَ يَتَبَرَّجْنَ تَبَرُّجَ النِساءِ وَ زينَتُهُنَّ مِثْلُ زِي المُلُوك الجَبابِرَة آن قدر خودشان را آرايش مىكنند مثل تبرّج زنان يعنى همانطور كه بعضى از زنها گردنبند و بعضى النگو و گوشواره و عده اى زنجير مىاندازند اينها هم اين طورى هستند هُمْ مُنافِقُوا هذِهِ الأُمَّةِ في آخِرِالزَّمانِ آنها منافقان امت من هستند يعنى روش معينى ندارند هر\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nروز با يك لباس و يك مدل و يك آرايش بيرون مىآيند تابع ظواهرند .\r\nشارِبُونَ بِالقَهَواتِ اينها در قهوه خانه ها مىنشينند و قهوه مىنوشند لاعِبُونَ بِالْكَعَباتِ با كعبات و شطرنج بازى مىكنند و سرگرم دنيا مىشوند راكِبُونَ الشَّهَواتِ دنبال شهوت رانى هستند هر چه اشتهاى نفس داشته باشند و به ميل آنها تعلق بگيرد دنبال مىكنند حالا حرام باشد يا حلال خدا راضى باشد يا نباشد براى آنها فرقى نمى كند زيرا مىخواهند به هواى نفسشان برسند .\r\nتارِكُونَ الجَماعاتِ از اجتماعات مسلمان‌ها فاصله گرفته و شركت نمى كنند شايد مراد نماز جماعت باشد كه در نماز جماعت شركت نمى كنند واقعاً اين دسته از افراد همين طورند يعنى هنگام نماز در قهوه خانه دور هم حلقه زده و مشغول صحبت كردن هستند و در وقت نماز از ذكر خدا غافلند . راقِدُونَ عَنِ العُتماتِ مُفْرِطُونَ فِي الغَدَواتِ توجهى به نماز مغرب و عشاء ندارند و عبادت نمى كنند در فكر اين نيستند كه شايد نمازى گردن آنها باشد صبح‌ها در خوابند و براى نماز بيدار نمى شوند زيرا شب نشينيهاى بى مورد آنها را خسته كرده است . يقُولُ اللهُ تَعالى « فَخَلَفَ مِن بَعْدِهِمْ خَلْفٌ اضاعُوا الصَّلوةِ وَ اتَّبَعُوا الشَّهَواتِ فَسَوْفَ يَلْقَوْنَ غَيّاً » « 1 » . خداوند مى فرمايد : جانشين آن مردم قومى شدند كه نماز را ضايع گذارده و شهوت نفس را پيروى كردند و اينها به زودى كيفر گمراهى را خواهند يافت . مراد ازغى يا يك وادى از واديهاى جهنم است يا مهلكه ، حالا كه بناست به حساب ما رسيدگى كنند و ما را بعد از مرگ رها نمى كنند بايد حركات و\r\n\r\n\r\n","description":"","footnote":"\r\n( 1 ) . سوره مريم آيه 59 .\r\n","page_name":" 53 ","page_number":53},
  {"content":"\r\n\r\nرفتارمان منظم باشد اعمالمان را محاسبه كنيم كه چقدر براى خداست و چه مقدار براى دنياست نيت الهى كنيم بعد وارد كارها شويم براى خدا كارها را انجام دهيم و بر او توكل نمائيم . در هيچ كارى خدا را فراموش نكنيم موقع انجام كارها ببينيم خدا راضى است يا خير اگر راضى است دنبال كارها برويد در غير اين صورت مشكل خواهيم داشت .\r\nيَابْنَ مَسعُود مَثَلُهُم مَثَلُ الدَّفْلى زَهْرَتُها حَسَنَة وَ طَعْمُها مُرٌّ مِنْ كَلامِهِم الحِكْمَةِ وَ اعْمالُهُم داءٌ لا يَقْبَلُ الدَّواءَ رسول اكرم ( ص ) فرمودند : مَثل اينها مَثل گياه دفلى است كه ظاهرش فريبنده ولى باطنش تلخ و ناراحت كننده است گلش زيبا است اما خاصيت دارويى ندارد .\r\nحضرت مى فرمايند : اين افراد زبانشان بسيار خوش است اما باطنشان خراب است كلامشان زيباست ولى عملشان درد است كه دوا نيز قبول نمى كند يعنى نصيحت پذير نيستند و موعظه هم در آنها اثر نمى كند . خداوند مى فرمايد : « افَلا يَتَدَبَّرُونَ القُرآنَ امْ عَلي قُلُوبٍ اقْفالُها » « 1 » آيا منافقان در آيات قرآن تفكر نمى كنند يا بر دل‌هايشان قفل‌هاى جهل و نفاق زده شده است .\r\nما بايد روش پيغمبر اكرم ( ص ) را دنبال كنيم آن حضرت به آيات قرآن استدلال مىكنند ما هم بايد خود را موظف كنيم كه به آيات الهى استدلال كنيم . عزيزان منبر خود را با قرآن پر محتوا كنيد هم چنان كه جناب فضّه خادمه حضرت زهرا ( عليها السلام ) بيست سال با قرآن صحبت مىكرد .\r\n\r\n\r\n","description":"","footnote":"\r\n( 1 ) . سوره محمد آيه 24 .\r\n","page_name":" 54 ","page_number":54},
  {"content":"\r\n\r\nيَابْنَ مَسعُود ما يُغْني مَنْ يَتَنَعَّمُ فِي الدُّنْيا اذا اخْلَدَ فِي النّارِ لذت‌هاى دنيا براى كسانى كه دنبال آن رفتند در آخرت چه كارى مىتواند بكند و چه ارزشى براى آنها دارد اگر كسى تا آخر عمرش غرق در لذت و كمال نعمت باشد ولى به او بگويند پايان كارت عذاب الهى است تمام آن لذايذ بى فايده است خداوند مى فرمايد : « يُوَدُّ احَدُهُم لَوْ يُعَمَّرُ الْفَ سَنَةٍ وَ ما هُوَ بِمُزَحْزِحِهِ مِنَ العَذابِ انْ يُعَمَّرَ وَ اللهُ بَصيرٌ بِما يَعْمَلُون » « 1 » هر يك از يهوديان آرزوى هزار سال عمر مىكنند و اگر به آرزويشان هم برسند عمر هزار سال نيز آنها را از عذاب خدا نجات نمى دهد وقتى بناست خدا كسى را عذاب كند هزار سال عمر با لذتهايش هم ارزش ندارد بنابراين آنچه مهم است عاقبت بخيرى است لذا رسول اكرم ( ص ) به ابن مسعود فرمودند : چه چيزى بى نياز مىكند كسى را كه از لذت‌هاى دنيا بهره مند است ولى عاقبت كار در آتش جهنم باشد .\r\n« يَعْلَمُونَ ظاهِراً مِنَ الحَيوةِ الدُّنْيا وَ هُمْ عَنِ الآخِرَةِ هُمْ غافِلُونَ » « 2 » خدا مى فرمايد : بندگان من آنچه را مىدانند ظاهر دنيا است و از آخرت غافلند . كلمه هم تكرار شده به جهت اهميت قضيه است كه اى انسان حواست را جمع كن .\r\n\r\n14 - دنياپرستان\r\nيَبْنُونَ الدُّور وَ يُشَيِّدُونَ القُصُور خانه ها و قصرها را بنا مىكنند اما فكر خانه آخرت نيستند روايت داريم كه حضرت فرمود :\r\nهَلْ بَنَيْتُم\r\n\r\n\r\n","description":"","footnote":"\r\n( 1 ) . سوره بقره آيه 96 .\r\n( 2 ) . سوره روم آيه 7 .\r\n","page_name":" 55 ","page_number":55},
  {"content":"\r\n\r\nدارَ آخِرَتِكُم وَ هَلْ شَيَّدْتُم قُصُورَ آخِرَتِكُم\r\nآيا خانه آخرتتان را ساخته ايد ؟ آيا خانه آخرتتان را محكم بنا نموده ايد ؟\r\nيا اينكه ظاهر سازى كرده ايد قبر ما كه نمى دانيم كجاست با ما صحبت مىكند . انَا بَيْتُ الوَحْشَة انَا بَيْتُ الظُّلْمَة انَا بَيْتُ الوَحْدَة فَاحْمِلُو الَي سِراجاً « 1 » من خانه وحشتم من خانه تاريكم من خانه تنهائيم با خود چراغ روشنايى بياوريد . قبر ما را صدا مىزند يابن آدم حالا دارى پشت من راه مىروى ولى فردا داخل شكم من مىشوى . عزيزان آيا خانه قبر و آخرت را آباد كرده ايد . اگر آماده است خوش به سعادت شما در غير اين صورت غفلت نكنيد طورى نباشد كه هميشه دنبال آباد كردن اين دنيا باشيد .\r\nوَ يُزَخْرِفُونَ المَساجِد اين افراد فقط دنبال زينت كردن مساجد هستند لَيْسَتْ هِمَّتُهُم الَاالدُّنْيا همّ و غمشان فقط دنيا است و اصلًا فكر آخرت نيستند . عاكِفُونَ عَلَيْها مُعْتَمِدُونَ عَلَيْها معتقدند كه از دنيا جدا نمى شوند و اعتماد و وثوقشان به دنيا خيلى است به مال و مقام و قدرت خود نگاه مىكنند فكر مىكنند همه چيز در اين ها خلاصه مىشود ولى نمى دانند كه قدرت عارضى است و براى كسى نمى ماند . هر روز دست يك نفر است اگر امروز دست توست فردا به دست كسى ديگر مىافتد . ولى اى انسانى كه مال و قدرت دارى كارى نكن كه بعد از تو بگويند فلانى چه كارهاى ناپسندى كرد از مقام خود سوء استفاده كرد و اثرات بد از خود بجاى گذاشت . البته انسان‌هاى مؤمن هميشه مواظب هستند كه خداوند را از خود راضى نگه دارند ولى كسانى كه به دنيا وابسته هستند فكر مىكنند كه اگر\r\n\r\n\r\n","description":"","footnote":"\r\n( 1 ) . كافى جلد 3 ، صفحه 233 ، و تحرير المواعظ العددية صفحه 390 .\r\n","page_name":" 56 ","page_number":56},
  {"content":"\r\n\r\nدنيا را دارند همه چيز دارند شب‌ها راحت مىخوابند به هر كارى دست مىزنند و اگر اهل زورگويى هم باشند مردم را با ستم‌هايشان بيچاره مىكنند و حق آنان را پايمال مىنمايند .\r\nآلِهَتُهُم بُطُونُهُمْ خدايا نشان شكمشان است يعنى مطيع شكم و هواى نفس هستند مراد از بطون فقط خوراك نيست بلكه بطون مركز خوراك و شهوت و هواهاى نفسانى است . مى فرمايد : اين افراد طورى زندگى مىكنند كه شبيه زندگى حيوانات است فقط مىخورند و مىخوابند و دنبال عيش و نوشند چرا غفلت انسان را فرا مىگيرد ؟ آيا هدف از خلقت زندگى حيوانى است ؟ اين زندگى دنيا ، مال و اولاد وسيله هستند كه انسان به درجات عالى معنويت و روحانيت برسد اينها براى هدفى والاتر خلق شده اند كه همانا رسيدن انسان به تكامل است .\r\nقال الله تعالى « وَ تَتَّخِذُونَ مَصانِعَ لَعَلَّكُم تَخْلُدُون » « 1 » خدا مى فرمايد : اينها براى خود چه چيزهايى درست مىكنند و مىسازند چه زر و زيورهايى به وجود مىآورند و چه صنايعى ايجاد و چقدر محكم كارى مىكنند كه شايد در اين دنيا بمانند ولى نمى دانند كه چند سالى بيشتر در اين دنيا نيستند و مخصوصاً امروزه كه عمرها بسيار كوتاه است روايت داريم عمر انسانهاى آخر الزمان كم ولى آرزوهايشان زياد است .\r\n« وَ اذا بَطَشْتُم جَبّارين » « 2 » وقتى به قدرت و مقام مىرسند جبارانه عمل مىكنند خداوند در قرآن مى فرمايد : « انَّ بَطْشَ رَبِّكَ لَشَديد » « 3 »\r\n\r\n\r\n","description":"","footnote":"\r\n( 1 ) . سوره شعراء آيه 129 .\r\n( 2 ) . سوره شعراء آيه 130 .\r\n( 3 ) . سوره بروج آيه 12 .\r\n","page_name":" 57 ","page_number":57},
  {"content":"\r\n\r\nقدرت ما بيشتر از قدرت توست . اى كسى كه به مقام رسيده‌اى قدرت تو در مقابل قدرت ذات اقدس الهى چيزى نيست چرا قدرت نمايى مىكنى پس از خدا بترس . « فَاتَّقُوالله وَ اطيعُون » « 1 » او را اطاعت كنيد و بيراهه نرويد .\r\nقال الله تعالي « افَرَايْتَ مَنِ اتَّخَذَ الهَهُ هَويهُ وَاضَلَّهُ اللهُ عَلي عِلْمٍ وَ خَتَمَ عَلي سَمْعِهِ وَ قَلْبِهِ الي قوله افَلا تَذَكَّرُون » « 2 » آيا مىنگرى آن را كه هواى نفسش را خداى خود قرار داده و خدا او را دانسته گمراه ساخته و مهر قهر بر گوش و دل او نهاده . الي قوله افَلا تَذَكَّرُون آيا متذكر نمى شويد .\r\nوَ ما هُوَ الّا مُنافِقٌ جَعَلَ دينَهُ هَواهُ وَ اللهُ بَطْنُهُ اين چنين شخصى منافق است دينش را هواى نفسش قرار داده و خدايش شكمش مىباشد تمام همتش براى اين است كه به اشتهاى خود برسد مراد از بطن مجموعه شكم از خوراك و شهوت و هواى نفس و حب مقام و رياست و قدرت است . كُلَّما اشْتَهي مِنَ الحَلالِ وَ الحَرامِ لَمْ يَمْنَعْ مِنْهُ هر چه اشتها و ميلشان باشد خوددارى نمى كنند چه حلال باشد چه حرام ، كسى كه اين طور باشد به هر خيانت و جنايتى دست مىزند چون مىخواهد اميال خودش را سيراب كند .\r\nقال الله تعالي « وَ فَرِحُوا بِالحَيوةِ الدُّنْيا وَ مَا الحَيوةُ الدُّنْيا فِي الآخِرَةِ الّامَتاع » « 3 » و به زندگى دنيا دل شادند در صورتى كه دنيا در قبال آخرت متاع ناقابلى بيش نيست .\r\n\r\n\r\n","description":"","footnote":"\r\n( 1 ) . سوره شعراء آيه 126 .\r\n( 2 ) . سوره جاثيه آيه 23 .\r\n( 3 ) . سوره رعد آيه 26 .\r\n","page_name":" 58 ","page_number":58},
  {"content":"\r\n\r\nخداوند دنيا را به ما داده براى اين كه به آخرت برسيم . عزيزان دنيا را براى آخرت بخواهيد كه ضرر و زيان نكنيد . شخصى به امام صادق ( عليه السلام ) عرض كرد وضع مالى من بسيار خوب است آيا من گرفتار عذاب الهى مىشوم آن حضرت فرمودند : مال و ثروتى كه دارى ، براى چه جمع كرده‌اى ؟ آن شخص عرض كرد : براى اين كه زندگى خود را تامين كرده و به همسايگان و مستمندان نيز رسيدگى كنم و به جامعه خدمت كرده و كارهاى خير انجام دهم امام صادق ( عليه السلام ) فرمودند : اينها دنيا نيست و كارهاى آخرتى است دنيا در جايى است كه هميشه به فكر خود باشى و تجملات زندگى خود را افزون كنى و بهترين خوراك و پوشاك و خانه داشته باشى در حالى كه ضعفاء و بيچارگان نان شب نداشته باشند .\r\nيَابْنَ مَسعُود مَحاريبُهُم نِسائُهُم وَ شَرَفُهُم الدَّراهِمُ وَ الدَنانير اين دسته از مردم عبادتگاه و محرابشان زن هايشان است يعنى مطيع آنها هستند و هر چه بگويند انجام مىدهند و كارى به رضايت پروردگار عالم ندارند و شرف و عزتشان در پول است هميشه دنبال تكاثر اموال و ثروت و سود بيشترند چون تامين زندگى مرز ندارد فلذا به آن چه كه دارند قانع نيستند و با همه تجملاتى كه براى زندگى خود به وجود آورده اند با هم اگر پولى بدست آورند اسراف مىكنند تنها چيزى كه مىتواند جلو انسان را بگيرد مسئله تقوا و خداست . انسان مومن هر كارى را كه مىخواهد انجام دهد ، رضايت خداوند را مىطلبد به آن چه كه دارد راضى است زندگى را به قدر كفاف مىخواهد و اگر خداوند به او بيشتر مىدهد او هم به ديگران مىرسد . بعضى از انسانها\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاگر خداوند به آنها وسعت زندگى مىدهد ، اصلًا به فكر ديگران نيستند اما بزرگان و شخصيت‌هايى كه به مقامات و الا رسيده اند دائماً در فكر مردم هستند و از خدا توفيق خدمت و رسيدگى به مردم را مىخواهند .\r\nعزيزان مواظب باشيد كه كار و وظيفه‌ى ما سخت تر است . كسى كه زحمت مىكشد و عرق مىريزد و از دست رنج خود به ديگران كمك مىكند ، مقامش از ما خيلى بالاتر است زيرا ما نان خور امام زمان ارواحنا فداه هستيم و از بيت المال استفاده مى كنيم اگر با اين حساب هم به ديگران كمك كنيم خوب است لكن به مقام آنها نمى رسيم . حالا اگر طورى باشد كه به مردم كمك نكنيم خداوند غضبش مىگيرد .\r\nشما در مرحله حساس قرار داريد به اندازه زندگى خود داشته باشيد ولى دستتان را باز بگذاريد اگر خداوند به شما بيشتر داد بيشتر به مردم برسيد .\r\nوَ هِمَّتُهُم بُطُونُهُم اولئِكَ شَرُّ الاشْرارِ همتشان شكمشان است اين ها از همه بدترند .\r\nوَالفِتْنَةُ مِنْهُم وَ الَيْهِمْ تَعُودُ اين ها فتنه انگيزند و جامعه را به فتنه مىكشانند و ريشه فتنه ها به اين ها بر مىگردد .\r\n« يَابْنَ مَسعُود قَولُ اللهِ تَعالي افَرايتَ انْ مَتَّعْناهُمْ سِنين ثُمَّ جائَهُم ما كانُوا يُوعَدُونَ ما أَغْني عَنْهُم ما كانُوا يُمَتَّعُون » « 1 » ابن مسعود بدان خداوند در قرآن مى فرمايد : اى پيغمبر آيا ديده اى كسانى را كه سال‌ها در دنيا زندگى مىكنند و از دنيا استمتاع مىبرند وقتى\r\n\r\n\r\n","description":"","footnote":"\r\n( 1 ) . سوره شعراء آيه 205 .\r\n","page_name":" 60 ","page_number":60},
  {"content":"\r\n\r\nنتيجه عملشان به آنها داده مىشود آيا مىتوانند خود را نجات دهند تمتع آنها از دنيا و زحمات آنها براى دنيا نمى تواند آنها را بى نياز كند از آن چه كه به آنها وعده داده شده است . براستى جمع آورى اموال دنيا و كسب مقام و رياست چه اثرى براى آخرت دارد آيا اين ها مىتواند انسان را از كيفر اخروى بى نياز كند . چه فرقى دارد خداوند به آنها عمر طولانى دهد يا كوتاه ، وقتى به آنها متاع دنيا بدهد و هميشه در ناز و نعمت باشند و خوشگذرانى كنند ولى بنده‌ى مطيعى نباشند و نافرمانى كنند و خدا بخواهد آنها را به خاطر اعمالشان مجازات كند آيا استمتاع دنيوى چه كارى مىتواند برايشان انجام دهد .\r\nيَابْنَ مَسعُود اجْسادُهُم لا تَشْبَعْ وَ قُلُوبُهُم لا تَخْشَعْ اى ابن مسعود بدن هايشان سير نمى شود و دل‌هايشان خشوع ندارد . از بدن به اجساد تعبير شده شايد به جهت جامعيت مسئله باشد كه اين ها از هر جهتى مىخواهند لذت‌ها را براى خودشان ايجاد كنند كه هيچ گاه سير نمى شوند . در گناه غوطه ورند چشمشان از ديدن نا محرم ، گوششان از شنيدن صداهاى خلاف سير نمى شود شكمشان را از حرام پر مىكنند هر چه از دنيا به آنها داده شود باز مىخواهند . مَثل او مَثل جهنم است ، خدا به او مى فرمايد : هَلِ امْتَلَأتِ آيا سير شده اى . مى گويد « هَلْ مِنْ مَزيدٍ » « 1 » آيا باز هم هست . آدم جهنمى در دنيا سير نمى شود هر چه خدا به او عمر دهد جنايت و خيانت مىكند .\r\nبُدِأَ الاسْلامُ غَريباً وَ سَيَعُودُ غَريباً كَما بُدِا فَطُوبى لِلْغُرَباءِ اسلام از غربت شروع شده و به طرف غربت هم مىرود . در ابتداى امر كسى با اسلام نبوده و هر چه زمان هم پيش برود اسلام غريب تر مىشود .\r\n\r\n\r\n","description":"","footnote":"\r\n( 1 ) . سوره ق آيه 30 .\r\n","page_name":" 61 ","page_number":61},
  {"content":"\r\n\r\nفرمود طُوبى لِلْغُرَباءِ خوشا به حال غريب‌ها يعنى كسانى كه اسلام را پذيرفتند و مسلمان هستند غريب هستند افراد مؤمن و با تقوا در غربتند .\r\n\r\n15 - نحوه رفتار با بيدين\r\nفَمَنْ ادْرَكَ ذلِكَ الزَّمان مِنْ اعْقابِكُم فَلا تُسَّلِّمُوا في ناديهِم هر كس از اعقاب شما آن زمان را درك كرد تسليم اين ها نشويد . وَ لا تُشَيِّعُوا جَنائِزَهُم جنازه‌هايشان را تشييع نكنيد وَ لا تَعُودُوا مَرْضاهُمْ عيادت مريض‌هايشان نرويد فَانَّهُمْ يَسْتَنُّونَ بِسُنَّتِكُمْ وَ يُظْهَرُونَ بِدَعْوتِكُمْ اين دسته از افراد تظاهر به پيروى از سنت مىكنند و مدعى روش شما هستند . وَ يُخالِفُونَ افْعالَكُمْ ولى افعالشان با شما فرق مىكند .\r\nفَيَمُوتُون عَلي غَيرِ مِلَّتِكُمْ آن دسته از مردم مرگشان به مرگ ملت شما نيست يعنى موت اسلامى ندارند . پغمبرمى فرمايد : اولئِكَ لَيْسُوا مِني وَ لا انَا مِنْهُمْ آنها از من نيستند و من از آنها نيستم .\r\nوَ لا تَخافَنَّ احَداً غَيرِ الله بجز خدا از كسى نترسيد . فَانَّ الله تَعالي يَقُول « ايْنَما تَكُونُوا يُدْرِكْكُمُ المَوْتُ وَ لَوْ كُنْتُمْ في بُرُوجٍ مُشَيَّدة » « 1 » هر جا باشيد مرگ شما را در مىيابد و لو آن كه در قصرهاى محكم باشيد .\r\n« يَومَ يَقُولُ المُنافِقُونَ وَالمُنافِقاتُ لِلَّذينَ آمَنُوا انْظُرُونا » « 2 » الي قوله وَ غَرَّكُمْ بِاللهِ الغَرُور « فَاليومَ لا يُؤْخَذُ مِنْكُمْ فِدْيَةٌ وَ لا مِنَ\r\n\r\n\r\n","description":"","footnote":"\r\n( 1 ) . سوره نساء آيه 78 .\r\n( 2 ) . سوره حديد آيه 13 .\r\n","page_name":" 62 ","page_number":62},
  {"content":"\r\n\r\nالَّذينَ كَفَرُوا مَأْويكُمُ النّارُ هِي مَوْليكُمْ وَ بِئْسَ المَصير » « 1 » منافقان به كسانى كه ايمان دارند مى گويند به ما نگاه كنيد تا از شما استفاده كنيم معلوم مىشود وجه اهل ايمان نورانى است و آنها مىخواهند كه مؤمنين به آنها توجهى كنند تا نورشان به طرف آنها برود . آيا مىدانيد كه چرا به اين روز سياه افتادند چون اين ها گول خوردند . با اين كه خداوند پيغمبر و امام فرستاده اما چرا انسان در دنيا حواسش جمع نباشد كه در آخرت بخواهد از نور ديگران استفاده كند نور خود را از بين ببرد و محتاج در خانه ديگران باشد . از خدا دست بكشى و به روى در خانه بيگانه و از او تقاضا كنى . در تاريخ نقل شده يك نفر عابد چند مدتى گرسنگى كشيد و خداوند به او چيزى نداد به در خانه گبرى آتش پرست رفت و از او سه قرص نان گرفت . از قضا سگى به دنبال او افتاد و عابد يك قرص نان به او داد باز سگ به دنبال او آمد و عابد قطعه دومى نان را داد تا اين كه سگ قرص نان سومى را هم گرفت آن گاه عابد به سگ گفت اى بى شرم و حيا من سه قرص نان بيشتر نگرفتم نرفتى تا نان سوم را هم گرفتى ناگاه حيوان باذن پروردگار عالم به سخن آمد و گفت من بى حيا هستم يا تو ؟ من سال‌هاست در خانه اين گبر هستم . به من چيزى بدهد يا ندهد به استخوانى اكتفا مىكنم و به جاى ديگرى نمى روم اما تو چند صباحى خدايت به تو چيزى نداد ، او را رها كردى آمدى در خانه كسى كه خدا را قبول ندارد آيا من بى حيا هستم يا تو .\r\n\r\n\r\n","description":"","footnote":"\r\n( 1 ) . سوره حديد آيه 15 .\r\n","page_name":" 63 ","page_number":63},
  {"content":"\r\n\r\nگاهى اوقات وظيفه خود را نمى دانيم و تشخيص نمى دهيم . اهل علم و كمال بودن كجا و ناشكرى و كفران نعمت كجا ، همانطور كه ساختمان را بر مبناى ماكت آن مىسازند همچنين دنيا نقشه آخرت است پس هر كس بگويد نمى دانستم مى گويند دروغ مىگويى زيرا نقشه را به تو نشان داده اند . گفته اند : دنيا جاى چه كارى است ؟ و چه وظايفى دارى ؟ حالا در دنيا ذخيره‌اى براى خود نفرستادى . مىخواهى در آخرت جمع كنى و اين امكان ندارد .\r\nامروز از تو چيزى قبول نمى شود و كسى هم نمى تواند به كسى چيزى بدهد زيرا هر كس خود نياز بيشترى دارد مگر آن كه خداوند به او مقامى بدهد كه بتواند به ديگران كمك كند .\r\nمَأْويكُمُ النّارُ هِي مَوْليكُم وَ بِئْسَ المَصير جايگاه اين گونه افراد آتش است جهنم مولاى اين‌هاست زيرا رئيسشان كه شيطان است در آتش است يا اين كه بگوييم مولايشان آتش است .\r\nيَابْنَ مَسعُود عَلَيهِم لَعْنَةُ الله مِنّي وَ مِنْ جَميعِ المُرْسَلين وَ المَلائِكَةِ المُقَرَّبين وَ عَلَيْهِم غَضَبُ اللهِ وَ سُوءُ الحِسابِ فِي الدُّنْيا وَ الآخِرَةِ وَ قال الله تعالي لُعِنَ الَّذينَ كَفَرُوا مِن بَني اسْرائيل الي قوله « وَ لكنَّ كَثيراً مِنْهُم فاسِقُون » « 1 » اى ابن مسعود لعنت من و پيامبران و ملائكه مقرب خدا بر اين‌ها باد . غضب الهى بر اين‌ها باد كه در دنيا و آخرت بد حسابى دارند . خداوند مى فرمايد : كسانى كه از بنى اسرائيل كافر گشتند لعنت شدند . لكِنَّ كَثيراً مِنْهُم فاسِقون چه افراد زيادى از اين ها فاسق شدند . روايت داريم آن چه در زمان بنى اسرائيل پيشامد كرد در دوره‌ى آخرالزمان هم پيش مى آيد .\r\n\r\n\r\n","description":"","footnote":"\r\n( 1 ) . سوره مائده آيه 81 .\r\n","page_name":" 64 ","page_number":64},
  {"content":"\r\n\r\n\r\n16 - علائم دنياپرستان\r\nيَابْنَ مَسعُود اولئِكَ يَظْهَرُونَ الحِرْصَ الفاحِشَ وَ الْحَسَدَ الظاهِرَ اين‌ها كسانى هستند كه به مال دنيا حريصند و حرصشان خيلى واضح است و حسدشان را نسبت به يكديگر برملا مىكنند يعنى مردم خبر دارند كه اين‌ها حسودند . چقدر زشت است كه انسان حسد بورزد و مخصوصاً حسد ورزيدن از اهل علم قبيح تر است .\r\nخدا رحمت كند يكى از بزرگان را مى فرمود : وقتى چند نفرى در بازار نشسته بودند برويد از آنها درباره‌ى من سئوال كنيد . بگوئيد فلانى چطور آدمى است تا اگر عيبى را گفتند خودم را اصلاح كنم . پس از انجام وظيفه بر مىگشتند خدمت آقا عرض مىكردند يك عيب را پيدا كرديم . مى فرمود : خداوند خيرتان بدهد من آماده هستم آن را بر طرف كنم . عزيزان عيب را پيدا كنيد و در صدد رفع آن باشيد .\r\nوَ يَقْطَعُونَ الْارْحام اين‌ها قاطع رحمند و صله رحم بجا نمى آورند . وَ يَزْهَدُونَ فِي الخَيرِ از كار خير كناره گيرى مىكنند . قال الله تعالي وَ « الَّذينَ يَنْقُضُونَ عَهَدَ اللهِ مِنْ بَعدِ ميثاقِهِ وَ يَقْطَعُونَ ما امَرَاللهُ بِهِ انْ يُوصَلَ وَ يُفْسِدُونَ فِي الارْضِ اولئِكَ لَهُم اللَّعْنَةُ وَ لَهُمْ سُوءُ الدّارِ » « 1 » آنان كه پس از پيمان بستن ، تعهدات خود را با خدا شكستند و آن چه را كه خداوند امر به وصل آن كرده قطع كردند و در روى زمين فساد مىكنند لعن كامل مخصوص آن هاست و براى آنها بد منزل گاهى است .\r\nويقول الله تعالي « مَثَلُ الَّذينَ حُمِّلُوا التَّوْريةَ ثُمَّ لَمْ يَحْمِلُوها\r\n\r\n\r\n","description":"","footnote":"\r\n( 1 ) . سوره بقره آيه 27 .\r\n","page_name":" 65 ","page_number":65},
  {"content":"\r\n\r\nكَمَثَلِ الحِمارِ يَحْمِلُ اسْفاراً » « 1 » خدا فرمود : مَثل آنان كه تحمل تورات كرده و خلاف آن عمل نموده اند مانند الاغى است كه كتاب‌ها را حمل مىكند ، آيه در مورد علماء يهود است و از اين كه پيغمبر اكرم ( ص ) به اين آيه تمسك فرموده معلوم مىشود كه حاملان علم خيلى بايد مواظب باشند حضرت خواسته به اهل علم تذكر دهند كه مراقب خود باشند .\r\nيَابْنَ مَسعُود يَاْتي عَلَي النّاسِ زَمانٌ الصّابرُعَلي دينهِ مِثْلُ القابِضِ عَلَي الجَمَرَة بِكَفِّه يَقُولُ لِذلِكَ الزَّمانِ انْ كانَ ذِئْباً وَالّا اكلَتْهُ الذِئاب حضرت مى فرمايد : زمانى خواهد آمد كه كار ديندارى سخت است و كسى كه مىخواهد دينش را حفظ كند مثل كسى است كه مىخواهد آتش را در كف دستش نگه دارد . افراد به يكديگر مى گويند مثل ما شويد يعنى تو هم گرگ شو . و الا گرگ‌ها تو را مىخورند كنايه از اين كه اگر بخواهى در ديندارى مثل آنها شوى دين تو را نابود مىكنند . اگر كسى مثل ميش در ميان آْن دسته از مردم زندگى كند چون آنها حالت درندگى دارند ، او را مىدرند و از بين مىبرند . آن گاه پيغمبراسلام ( ص ) متعلق الخطاب را علماء قرار مىدهد و مى فرمايد :\r\n\r\n17 - علماى آخرالزمان\r\nيَابْنَ مَسعُود عُلَمائُهُم وَ فُقَهائُهُم خَؤُنَهٌ الا انَّهُمْ فَجَرَةٌ اشْرارٌ خَلَقَ اللهُ در آن زمان علماء و فقهايشان هم خائن مىشوند آنها از همه بدترند .\r\n\r\n\r\n","description":"","footnote":"\r\n( 1 ) . سوره جمعه آيه 5 .\r\n","page_name":" 66 ","page_number":66},
  {"content":"\r\n\r\nوَ اتْباعُهُمْ وَ مَنْ يَاْتيهِم وَ يَاْخُذُ مِنْهُم وَ يُحِبُّهُم * وَ يُجالِسُهُم ويُشاوِرُهُم اشْرارٌ خَلَقَ الله تعالي يُدْخِلُهُم نارُ جَهَنَّمَ صُمٌ بُكْمٌ عُمْي فَهُم لا يَرْجِعُون « وَ نَحْشُرُهُم يَومَ القِيامَةِ عَلي وُجُوهِهِم عُمْياً وَ بُكْماً وَ صُمّاً مَاْويهُم جَهَنَّمُ كُلَّما خَبَتْ زِدْناهُم سَعيراً » . « 1 » اين دسته از علماء شرار خلق الله هستند افرادى هم كه با اين‌ها نشست و برخواست دارند اشرار خلق الله مىباشند زيرا اگر عالمى انحراف داشت اطرافيانش هم منحرف مىشوند واقعاً وحشتناك است مبادا ما جزء اين دسته باشيم . آيا عمل ما مورد پسند امام زمان ( عج ) هست . آيا رفتار و كردار و حركات اجتماعى و خانوادگى ما درست است آيا وضع درس خواندن و مباحثه ما طورى است كه اگر آقا امام زمان ارواحنا فداه تشريف آوردند به ما بارك الله بگويند . اگر خدايى ناكرده غير از اين باشد يعنى در درس ها مرتب حاضر نشويم و مباحثه و مطالعه نكنيم آيا آن حضرت كارهاى ما را امضا مىكند . خوشابحال كسى كه اعمالش را آقا امضا مىكند .\r\nعزيزان خودمان را اصلاح كنيم طورى رفتار كنيم كه حضرت مهدى ( عج ) از كارهاى ما راضى باشد و لذت ببرد و بگويد احسنت تو مظهر من هستى تو روحيه اى دارى كه من قبول دارم تو در بين مردم طورى هستى كه خيال مىكنند من در بينشان حضور دارم عزيزان ، مردم روحانى را جاى امام زمان مى بينند كارى كنيد كه دل آقا هميشه راضى باشد . شما مىخواهيد مردم را هدايت كنيد ، آنها را اصلاح و از گرفتاريهاى هواى نفس حفظ نمائيد پس اول بايد خود را اصلاح كنيد تا مردم شما را قبول داشته باشند مسئله بسيار ظريف است\r\n\r\n\r\n","description":"","footnote":"\r\n( 1 ) . سوره اسراء آيه 97 .\r\n","page_name":" 67 ","page_number":67},
  {"content":"\r\n\r\nمگر مىشود سخن كسى كه خود را نساخته در مردم اثر گذارد .\r\nخدا رحمت كند مرحوم امام خمينى ( رحمه الله ) را وقتى در درس ايشان شركت مىكرديم مى فرمود : در كارهايتان يك به يك دقت كنيد آنها را در مقابل امام زمان ( عج ) كه ميزان الاعمال است بگذاريد اگر رضايت دارد و امضاء مىكند انجام دهيد . واقعاً اگر خدايى ناكرده آقا ناراضى باشد و بگويد چرا چنين كردى بايد جواب را آماده كنيم بايد جواب قانع كننده بدهيم بنابراين در جمله « يا ايُّها الَّذين آمَنُوا » « 1 » ، « آمِنُوا » چند معنا شده يكى اين كه يا ايها الذين آمَنوا يعنى آمنوا بالقول ، آمِنُوا يعنى آمِنُوا بالعمل پس ما بايد با عمل ثابت كنيم كه پيرو دستورات الهى و خاندان عصمت و طهارت هستيم . ما بايد باورمان بيايد كه اعمال ما را خدا مىبيند . امام زمان ( عج ) آن را نگاه مىكنند كه اگر چنين شد خيلى از كارهاى ما اصلاح مىشود . به هر حال كار ، مشكل و وظيفه‌ى ما سنگين است . فرداى قيامت بايد پاسخگوى اعمال خود باشيم . بى جهت نبود كه بعضى از بزرگان شب‌ها مىنشستند و گريه مىكردند . در حالات مرحوم آيت الله آقاى سيد محمد باقر شفتى ( رحمه الله ) ملقب به حجة الاسلام بزرگ آمده است كه آن بزرگوار شب‌ها مىرفت در باغچه و صداى ضجه و ناله اش بلند مىشد خاك بر سر خود مىريخت و گريه مىكرد . اين كار ايشان باعث تعجب عده‌اى شده بود . وقتى از نزديكان ايشان سئوال نمودند فهميدند كه برنامه آقا در شب‌ها چنين است كه از خوف الهى گريه كند و منقلب شود .\r\n\r\n\r\n","description":"","footnote":"\r\n( 1 ) . سوره نساء آيه 136 .\r\n","page_name":" 68 ","page_number":68},
  {"content":"\r\n\r\nبعد حضرت رسول ( ص ) فرمودند : اين‌ها را داخل آتش جهنم مىكنند چون كتاب مىخوانند و لكن اهل عمل نبودند در دنيا كر و كور و لالند در آخرت نيز چنينند .\r\nخدا فرمود : « وَ مَنْ كانَ في هذِهِ اعْمى فَهُوَ فِي الآخِرَةِ اعْمى وَ اضَلُّ سَبيلًا » « 1 » هركس در اين جهان ( دنيا ) نابينا است در عالم آخرت نيز نابينا و گمراه ترخواهد بود . كسى كه در دنيا خوب و بد و حق و باطل را تشخيص ندهد در آخرت به طريق اولى تشخيص نخواهد داد و در آيه ديگر آمده است « وَ نَحْشُرُهُمْ يَوْمَ القِيامَةِ عَلي وُجُوهِهِم عُمْياً وَ بُكْماً وَ صُمّاً مَاْويهُمْ جَهَنَّمُ كُلَّما خَبَتْ زِدْناهُم سَعيراً » « 2 » و چون روز قيامت شود با چهره هاى كر و كور و گنگ محشورشان خواهيم كرد و جايگاه آنان جهنم است و هر گاه آن دوزخ آتشش فرو نشيند باز آن را شديد تر و سوزان تر مى كنيم .\r\nآخرت محلّ تجسّم اعمال دنيا است آن جا واقعيت‌ها روشن مىشود . « يَوْمَ تُبْلَي السَّرائِر » « 3 » است يعنى روزى كه اسرار و باطن آشكار شود . « كُلَّما نَضِجَتْ جُلُودُهُمْ بَدَّلْناهُم جُلُوداً غَيْرَها لِيَذُوقُوا الْعَذَابَ » « 4 » هر چه پوست تن آنها بسوزد به پوست ديگرش مبدل سازيم تا سختى عذاب را بچشد . اين آيه نشان دهنده‌ى اين است كه خداوند هر فردى را با همان سلول‌هاى بدنش كه در آن گناه كرده عذاب مىكند .\r\n\r\n\r\n","description":"","footnote":"\r\n( 1 ) . سوره اسراء آيه 72 .\r\n( 2 ) . سوره اسراء آيه 97 .\r\n( 3 ) . سوره طارق آيه 9 .\r\n( 4 ) . سوره نساء آيه 56 .\r\n","page_name":" 69 ","page_number":69},
  {"content":"\r\n\r\n« وَ اذا الْقُوا فيها سَمِعُوا لَها شَهيقاً وَ هِي تَفُورُ » « 1 » و هنگامى كه به جهنم درافتند فرياد وحشتناكى شنوند و حال آن كه جهنم مىجوشد . در جهنم عناوين مختلفى از عذاب است از نظر صدا و وحشت و هراس و سوزش و غير آن و از آيات قرآن استفاده مىشود كه جهنم زنده است و حيات دارد و مكالمه مىكند با افرادى كه در آتش مىسوزند به جهنم گفته مىشود هَل امْتَلَأْتَ آيا پر شدى مى گويد هَلْ مِنْ مَزيد هنوز جا دارم . بعيد نيست كه از خود جهنم سئوال مىشود كه چگونه است و پاسخ مىدهد حالت شَهيقاً وَ تَفُور را دارد ارتباط عالم آخرت با اين دنيا مسئله مهمى است آن چه را در اين جا انجام داده ايم در آن جا خواهيم ديد و آيه يَومَ تُبلَي السَّرائِر روزى كه پنهانها آشكار شود همين معنا را مى رساند .\r\n« تَكادُ تَمَيَّزُ مِنَ الغَيْظِ كُلَّما ارادُوا انْ يَخْرُجُوا مِنْها مِنْ غَمٍّ اعيدُوا فيها وَ ذُوقُوعَذابَ الحَريق » « 2 » دوزخ از خشم كافران نزديك است شكافته و قطعه قطعه شود .\r\nهر چه كوشش مىكنند كه از آن آتش بيرون آيند باز بدان دوزخ آنها را بر مىگردانند و مى گويند بچشيد عذاب آتش سوزان را . « لَهُمْ فيها زَفيرٌ وَهُمْ فيها لا يَسْمَعُون » « 3 » كافران را در دوزخ ، زفير و ناله‌ى بسيار دردناكى است و در آن جا هيچ سخنى نخواهند شنيد .\r\nيَدَّعُونَ انَّهُم عَلى ديني وَ سُنَّتي وَ مِنْهاجي وَ شَرايعي انَّهُمْ مِنّي بُراءٌ وَ انَا مِنْهُم بَرئ حضرت رسول ( ص ) مى فرمايند : كه آنها ادعا\r\n\r\n\r\n","description":"","footnote":"\r\n( 1 ) . سوره ملك آيه 7 .\r\n( 2 ) . سوره حج آيه 22 .\r\n( 3 ) . سوره انبيا آيه 100 .\r\n","page_name":" 70 ","page_number":70},
  {"content":"\r\n\r\nمىكنند كه بر دين منند و از سنت و روش من تبعيت مىكنند لكن دروغ مى گويند من از اين‌ها بيزار هستم .\r\nيَابْنَ مَسعُود وَ لا تُجالِسُوهُمْ فِي المَلَأِ وَ لا تُبايِعُوهُمْ فِي الاسْواقِ وَ لا تُهْدُوهُمُ الطَّريق وَ لا تُسْقُوهُمْ الماءَ اى ابن مسعود با اين گونه افراد نشست و برخاست نداشته باش و در بازار با اين ها معامله نكن ، راه را نشانشان نده و آب به آن‌ها نرسان چون معاشرت با اين اشخاص چهره‌ى انسان را خدشه دار مىكند و آدم را متهم مىسازد بايد بين اين‌ها و مؤمنين فرق گذاشت .\r\nقال الله تعالي « مَنْ كانَ يُريدُ الْحَيوةَ الدُّنْيا وَ زينَتَها نُوَفِّ الَيْهِم اعْمالَهُمْ وَ هُمْ فيها لا يُبْخَسُون » « 1 » الآيه كسانى كه طالب زندگى مادى و شهوات دنيوى و زينت هستند ما مزد سعى آنها را در كار دنيا كاملا مىدهيم و هيچ از اجر عملشان كم نخواهد شد . هر كس دنيا را بخواهد خدا به او مىدهد اما آخرت ندارد . از آيه استفاده مىشود هر كس در دنيا كار خير بكند نتيجه اش را مىبيند و لو كافر باشد . به هر حال خداوند عمل كسى را ضايع نمى كند اگر كسى براى دنيا كار كرد در دنيا پاداش مىگيرد اما كسى كه اهل دين و ديانت و تقوا است و طالب آخرت است و دنيا را هم براى آخرت مىخواهد خدا هم در هر دو جا به او پاداش مىدهد .\r\nيقول الله تعالي « مَنْ كانَ يُريدُ حَرْثَ الدُّنْيا نُؤْتِهِ مِنْها وَ ما لَهُ فِي الآخِرَةِ مِنْ نَصيبٍ » « 2 » خدا فرمود : هر كس حاصل دنيا را بخواهد به او مىدهيم اما در آخرت بهره اى ندارد .\r\n\r\n\r\n","description":"","footnote":"\r\n( 1 ) . سوره هود آيه 15 .\r\n( 2 ) . سوره شورى آيه 20 .\r\n","page_name":" 71 ","page_number":71},
  {"content":"\r\n\r\nاما مؤمنين چنين نيستند در فكر آخرت خود هستند و مى گويند :\r\n« رَبَّنا آتِنا فِي الدُّنْيا حَسَنَةً وَ فِي الآخِرَةِ حَسَنَةً وَ قِنا عَذابَ النّارِ » « 1 » بارخدايا ما را از نعمت‌هاى دنيا و آخرت بهرمند گردان و از شكنجه آتش دوزخ نگاه دار .\r\nيَابْنَ مَسعُود عالِمُوا امَّتي بَيْنَهُمُ العَداوَةُ وَ البَغْضاءُ وَ الجِدالُ اولئِكَ ادِّلاءُ هذِهِ الامَّةِ في دُنْياهُمْ اى ابن مسعود چه بسا علماء امت من با يكديگر دشمنى كنند و با هم جدال ورزند و نسبت به هم بغض داشته باشند اينها راهنمايان امت من در دنيا هستند . كسى كه مىخواهد راهنماى مردم باشد بايد اول خودش را بسازد . چنانچه راهنماى امت مورد عنايت خدا و پيغمبر نباشد خدا از او راضى نباشد و پيغمبر ( ص ) از او تبرى بجويد تكليف مردم چيست ؟ ما بايد جواب خدا را بدهيم بعضى نه تنها مردم را ارشاد نمى كنند بلكه با حرف‌هايشان مردم را گمراه‌تر مىكنند مباحثى مطرح مىنمايند كه نه خدا راضى است نه امام زمان ( عج ) . عزيزان مواظب باشيد در منبرهايتان سخنى به زبان آوريد كه بتوانيد فرداى قيامت پاسخ آن را بدهيد از خدا استمداد كنيد و بر او توكل نماييد . خوشا به حال جمعيتى كه پيشوايشان مردى پاك و متدين و با تقوا است . آقايى دارند كه مردم را خوب تربيت مىكند از خوبيها و محسنات او مى گويند كه از وقتى اين آقا به منطقه‌ى ما آمده مردم مسائل دينى خود را ياد گرفتند . نماز و قرائت قرآن به مردم ياد داده بنابراين خدا را راضى نموده است . شما هم اين گونه باشيد مردم را جمع كنيد آنها را به وظائفشان آگاه كنيد و خود\r\n\r\n\r\n","description":"","footnote":"\r\n( 1 ) . سوره بقره آيه 201 .\r\n","page_name":" 72 ","page_number":72},
  {"content":"\r\n\r\nبرايشان الگو باشيد . خدا رحمت كند بزرگان حوزه را يكى از آنان كه مرد بزرگوارى بود وقتى جهت شنيدن موعظه خدمتشان مىرسيديم مى فرمود : آيا براى تبليغ به مسافرت رفتيد مىگفتيم : بلى براى آن كه به ما بفهماند وضعيت تبليغمان چگونه بوده مى فرمود : در سفر تبليغى چند نفر را از مسلمانى بيرون كرديد و كافر نموديد ؟ مىگفتيم : آقا جان خدا نكند چنين باشد مى فرمود : گاهى مىبينيم بعضى نه تنها كسى را نماز خوان نكرده اند بلكه چند نفر را از راه به در كرده اند .\r\nاخلاق خوب و نيك داشته باشيد مثل اخلاق پيغمبر ( ص ) كه اگر مردم تو را ديدند خوشحال شوند و بگويند به به آقاى ما چه اخلاق خوبى دارد . علمدار و پرچمدار مردم بايد برخورد خوب داشته باشد و نيك سيرت باشد .\r\nوَالَّذي بَعَثَني بِالحَقِّ لَيَخْسِفَنَّ اللهُ بِهِم وَ يَمْسَخُهُمْ قِرَدَةً وَ خَنازيرَ قالَ فَبَكى رَسُولُ الله ( ص ) وَ بَكَيْنا لِبُكائِهِ وَ قُلنا يا رَسُولَ الله ما يُبْكيكَ فَقالَ رَحْمَةً لِلْاشْقِياء يَقُولُ الله تَعالي « وَلَوْ تَري اذْ فَزِعُوا فَلا فَوْتَ وَ اخِذُوا مِنْ مَّكانٍ قَريبٍ » « 1 » پيغمبراكرم ( ص ) فرمود : قسم به خدايى كه مرا به پيامبرى به حق مبعوث فرمود به وسيله اين علماء خداوند ظلمت و تاريكى را نصيب جامعه مىكند و آنها را به ميمون و خوك‌ها مسخ خواهد كرد . ابن مسعود مى گويد : رسول خدا گريست و ما هم به گريه ايشان گريه كرديم و عرض كرديم يا رسول الله چه چيزى شما را به گريه انداخت ؟ حضرت فرمود : گريه من از اين بابت\r\n\r\n\r\n","description":"","footnote":"\r\n( 1 ) . سوره سبأ آيه 51 .\r\n","page_name":" 73 ","page_number":73},
  {"content":"\r\n\r\nاست كه دلم براى اين گونه افراد مىسوزد آنگاه پيغمبر فرمود : كه خدا مى فرمايد : و اگرتو اى رسول سختى حال مجرمان را مشاهده كنى هنگامى كه ترسان و هراسانند و هيچ از عذاب آنها فوت و زائل نشود و از مكان نزديكى دستگير شوند .\r\n\r\n18 - اثر علم بيعمل\r\nمَنْ تَعْلَمُ العِلْمَ يُريدُ بِهِ الدُّنْيا وَ آثَرَ عَلَيهِ حَياةَ الدُّنْيا وَ زينَتَها اسْتَوجَبَ سَخَطَ الله عَلَيهِ وَ كانَ فِي الدَّرْكِ الاسْفَلِ مِنَ النارِ مَع اليَهُود وَ النَصارى الَّذينَ نَبَذُوا كِتابَ الله تعالى قال الله تعالى « فَلَمّا جائَهُمْ ما عَرَفُوا كَفَرُوا بِهِ فَلَعْنَةُ اللهِ عَلَىَ الكافِرينَ » . « 1 » اگر كسى منظورش از طلب علم كسب دنيا باشد و علم را وسيله رسيدن به دنيا قرار دهد چون دلش مىخواهد وضع زندگى و مالى خوبى داشته باشد دنيا و زينت‌هاى آن را بر علم مقدم مىدارد اين چنين انسانى مستوجب سخط خداست و استحقاق عذاب خدا را دارد . اگر كسى خطايى كرد مى گويند عَذَّبَهُ الله يعنى خدا او را عذاب مىكند ولى در اين جا حضرت رسول ( ص ) تعبير استَوجَبَ سَخَطَ الله را آورده كأنّه استحقاق عذاب را دارد به عبارت ديگر مى گويند ثواب تفضل است نه استحقاق زيرا استحقاق نوعى طلبكارى است فردى كه علم را وسيله دنياى خود قرار مىدهد مستحق عذاب است و در درك اسفل كه همان پايين ترين مكان از جهنم است جاى دارد و در جهنم با يهود و نصارى محشور مىشود آنهايى كه كتاب خدا را ترك كردند و پشت\r\n\r\n\r\n","description":"","footnote":"\r\n( 1 ) . سوره بقره آيه 89 .\r\n","page_name":" 74 ","page_number":74},
  {"content":"\r\n\r\nسر انداختند خدا فرمود : « يُحَرِّفُونَ الكَلِمَ عَنْ مَّواضِعِهِ وَ نَسُوا حَظّاً مِمّا ذُكِّرُوا بِهِ » « 1 » كلمات خدا را از جاى خود تغيير مىدادند و از بهره آن كلمات كه به آنها پند داده شد نصيب بزرگى را از دست دادند . بعد پيغمبر ( ص ) فرمود : خدا مى فرمايد : بر آن كسانى كه كافر بودند چون پيغمبر فرستاديم ناسپاسى كردند پس خشم خدا بر آنان باد . بنابراين كسى كه آمده در سلك روحانيت بايد بداند كه زى روحانيت با دنيا طلبى نمى سازد كسى كه بخواهد لباس روحانيت را وسيله رسيدن به زندگى خوب و مرفه دنيوى قرار دهد اشتباه كرده است ممكن است خدا بدهد و در رفاه هم باشد لكن اگر نيتش اين باشد زشت است علاوه بر اين روحانى بايد در مصرف سهم امام و خمس نيز مراقبت كند . آيا مىشود با سهم امام به تفريح و گردش و كارهاى ديگر پرداخت آيا امام زمان ( عج ) راضى است . مرحوم آيت الله حكيم ( رحمه الله ) از سهم امام و خمس استفاده نمى كرد و مى فرمودند : هر كس بخواهد با سهم امام از نجف به كربلا مسافرت كند جايز نيست زيرا سهم امام فقط براى تحصيل علم است همچنين مرحوم آيت الله حاج آقاى والد ( رحمه الله ) مى فرمودند : ما از شهريه حوزه براى رفتن به كربلا استفاده نمى كرديم بزرگان ما اينقدر احتياط مىكردند كه مبادا از شهريه و سهم امام در راهى مصرف شود كه دل بقية الله الاعظم ارواحنا فداه رنجيده شود . چرا هر كارى دلمان مىخواهد مى كنيم هرچه دلمان مىخواهد مىخريم چه جوابى خواهيم داد ؟\r\nمبادا نفس عمل ما مُبْعِدُ النّاس عَنِ الله شود كه در اين صورت\r\n\r\n\r\n","description":"","footnote":"\r\n( 1 ) . سوره مائده آيه 13 .\r\n","page_name":" 75 ","page_number":75},
  {"content":"\r\n\r\nروايت\r\nاست اذا رَأيْتُمُ العالِمَ مُتَوَجِّهاً الي الدُّنْيا فَاحْذَرُوهُ\r\nاگر عالمى را ديديد كه به دنيا رو مىكند از او دور شويد چرا بايد از او دور شد ؟ بخاطر اينكه مبادا الگو قرار بگيرد و اگر چنين باشد به اسلام ضربه زده است زيرا ما لباس پيغمبر راپوشيده ايم بايد روش ما روش رسول اكرم ( ص ) باشد .\r\nيَابْنَ مَسعُود مَنْ تَعَلَّمَ القُرآنَ لِلدُّنْيا وَ زينَتَها حَرَّمَ اللهُ عَلَيهِ الجَنَّةَ\r\nكسى كه قرآن ياد بگيرد براى رسيدن به دنيا و زينت‌هاى آن خدا بهشت را بر او حرام مىكند .\r\n\r\n19 - اثر يادگيرى قرآن و علم بيعمل\r\nيَابْنَ مَسعُود مَنْ تَعَلَّمَ القُرآن وَ لَمْ يَعْمَلْ بِما فيهِ حَشَرَهُ الله يَومَ القِيامَةِ اعْمى اگر كسى قرآن را ياد بگيرد اما به آن چه در قرآن است عمل نكند فرداى قيامت خدا او را كور محشور مىكند . در آيه ديگر آمده :\r\n« مَنْ اعْرَضَ عَنْ ذِكري فَانَّ لَهُ مَعيشَةً ضَنْكاً وَ نَحْشُرُهُ يَومَ القِيامَةِ اعْمى » « 1 » هر كس از ياد من اعراض كند همانا معيشتش تنگ مىشود و در روز قيامت او را نابينا محشور مى كنيم .\r\nمَنْ تَعَلَّمَ العِلْمَ رِياءً وَ سُمْعَةً يُريدُ بِهِ الدُّنْيا نَزَعَ اللهُ بَرِكَتَهُ وَضيقَ عَليهِ مَعيشَتَه وَ وَكَلَهُ اللهُ الي نَفسهِ وَ مَنْ وَكَلَهُ الله الي نَفسِهِ فَقَد هَلَكَ . هر كس علم را براى ريا و اين كه آوازه دار شود و بدين وسيله به دنيا برسد ، كسب كند خدا بركت را از او مىگيرد و معيشتش\r\n\r\n\r\n","description":"","footnote":"\r\n( 1 ) . سوره طه آيه 124 .\r\n","page_name":" 76 ","page_number":76},
  {"content":"\r\n\r\nسخت مىشود و خدا او را به خودش واگذار مىكند و هر كس را خدا به حال خود واگذار نمايد هلاك مىشود .\r\nبزرگى مى فرمود : خدا نكند اسبى را صاحبش رها كند عاقبت طعمه درندگان مىشود واقعاً چنين است اگر خدا كسى را به حال خود وا بگذارد سيه روز و بدبخت مىشود . عزيزان براى خدا دنبال علم برويد و در اين راه كوتاهى نكنيد ، عمر خود را بيهوده تلف نكنيد ، اهل مطالعه باشيد و مردم را نيز راهنمايى كنيد اهل نماز جماعت باشيد براى خدا منبر برويد . قال الله تعالي « وَ مَنْ كانَ يَرجُوا لِقاءَ رَبِّهِ فَلْيَعْمَلْ عَمَلًا صالِحاً و لا يُشْرِك بِعِبادَةِ رَبِّهِ احَداً » « 1 » . هر كس اميد لقاء خدا را دارد پس بايد عمل صالح انجام دهد و در عبادت پروردگارش كسى را شريك قرار ندهد .\r\nپيغمبر اكرم ( ص ) فرمود : هر كس قرآن را براى دنيا و زينتهاى آن فرا بگيرد خدا بهشت را بر او حرام مىكند روايت داريم بدترين روزيها و خبيث ترين رزقها آن است كه از راه دين بدست آيد . فلذا تاكيد داريم عزيزان روحانى كه اهل علم و فضل هستيد وقتى منبر مىرويد نيتتان خدا باشد ، در اقامه جماعت هدفتان خدا باشد گرچه به شما از ماديات هم بدهند اما هدف شما از ارشاد و موعظه مردم هدايت آنان به سوى اسلام و نجات دادن مردم از چاه ضلالت باشد و لو آن كه به شما مال دنيا بدهند ، منبر شما ارزشش بيشتر از اين است كه بخواهيد دنيا به شما برسد . به مردم قرآن ياد دهيد جوانان را به طرف قرآن بياوريد . بعد پيغمبر اسلام ( ص ) فرمودند : هر كس قرآن را ياد بگيرد ولى\r\n\r\n\r\n","description":"","footnote":"\r\n( 1 ) . سوره كهف آيه 110 .\r\n","page_name":" 77 ","page_number":77},
  {"content":"\r\n\r\nبه محتواى آن عمل نكند خدا او را كور محشور مىكند و هر كس براى ريا و آوازه دنبال علم برود خدا بركت را از او مىگيرد و معيشتش را سخت مىكند . ما براى اين اهل علم نشديم كه به ما بگويند دانشمند محترم و خطيب توانا و القاب‌هاى مختلف به ما بدهند تا شهرت پيدا كنيم وظيفه‌ى ما تكفل ايتام آل محمد ( ص ) است يعنى روى عمامه ما نوشته شده است ايُّها الكافِلُ لِايْتامِ آل محمد ( ص ) . ما اهل علم شديم كه به داد بيچاره هايى كه از نظردين ضعيفند برسيم . احكام اسلام را به آنها ياد دهيم نه اين كه از نظر دنيايى جلودار مردم باشيم اگرمردم ببينند كه ما دنبال دنيا هستم آنها نيز ياد مىگيرند واقعاً ما بايد فكر كنيم خدا و پيغمبر ( ص ) و امام زمان ( عج ) از ما چه انتظارى دارند توقعى كه آنها از ما دارند اين است كه مردم را ارشاد كنيم و آنها را از دنيا دور نماييم بنابراين اگر كسى علم را براى شهرت و ريا دنبال كرد وَ كَلَهُ اللهُ تَعالى الى نَفْسِه خدا او را به حال خودش وامى گذارد .\r\nوَ مَنْ وَكَلَهُ اللهُ الى نَفسِه فَقَدْ هَلَكَ هر كس را كه به حال خود گذارد هلاك خواهد شد زيرا هيچكس نمى تواند كمك كند آن گاه حضرت رسول ( ص ) استدلال به اين آيه فرمودند : « وَ مَنْ كانَ يَرجُوا لِقاءَ رَبِّه فَلْيَعْمَلْ عَمَلًا صالِحاً وَ لا يُشْرِك بِعِبادَةِ رَبِّهِ احَداً » « 1 » هر كس اميد لقاء خدا را دارد پس بايد عمل صالح انجام دهد و در عبادت پروردگارش كسى را شريك قرارندهد . معلوم مىشود كسب علم براى دنيا شرك است . يكى ازعلماء بزرگ مدتى مىگفت :\r\n\r\n\r\n","description":"","footnote":"\r\n( 1 ) . سوره كهف آيه 110 .\r\n","page_name":" 78 ","page_number":78},
  {"content":"\r\n\r\nخدايا مىشود تو را ببينم و به عظمت و بزرگى تو دست يابم از سخن خود نتيجه اى نگرفت و متوسل شد به ثامن الحجج امام على بن موسى الرضا ( عليهما السلام ) ، رفت كنار قبر مطهر آقا و عرض كرد : يابن رسول الله شما پيش خدا آبرو داريد آيا مىشود لقاء حضرت حق نصيب من شود اين جملات را تكرار مىكرد كه ناگاه صدايى به گوشش آمد متوجه شد و فهميد كه از طرف صاحب قبر است به او فرمود : آيا مىخواهى خدا را ببينى گفت بلى پس اين آيه را خواندند : « مَنْ كانَ يَرجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ احَداً » « 1 » به هر حال هر كس عمل صالح كند و براى خدا شريك قائل نشود عظمت و جلال خدا برايش روشن مىشود .\r\n\r\n20 - دوستان شايسته\r\nيَابْنَ مَسعُود فَلْيَكُنْ جُلَسائُكَ الابْرار وَ اخْوانُكَ الاتْقِياء وَ الزُّهاد مواظب باش كه همنشين‌هاى تو افراد شايسته اى باشند . حضرت به صورت امر فرمودند : كه همنشينان خود را از خوبان انتخاب كن و برادرانت را از كسانى كه اهل تقوا و زهد و ورع هستند برگزين . دوستان و رفيقانى كه در اين دنيا انتخاب مى كنيم براى عالم آخرت مؤثر است پس بايد مواظب باشيم هم نشينى را انتخاب كنيم كه ما را در آن جا گرفتار نكند . اگر دوستان خوب داشته باشيم در آخرت نيز به درد ما مىخورند . از اينكه وجود مقدس رسول الله ( ص ) مولا اميرالمؤمنين على ( عليه السلام ) را برادر خود گرفت ، معلوم مىشود انتخاب اين جا براى قيامت اثر دارد . اما بدانيد علت گرفتاريها از همين رفتار بد\r\n\r\n\r\n","description":"","footnote":"\r\n( 1 ) . سوره كهف آيه 110 .\r\n","page_name":" 79 ","page_number":79},
  {"content":"\r\n\r\nو شب نشينيهاى كذايى و بگو و بخندهاى بى مورد و رفت و آمد هاى بى فايده است . انسان را از خدا دور كرده و به بى بند و بارى نزديك مىكند ، تاثيرى كه مجالست دارد هيچ چيز ديگر ندارد . حالات رفيق در انسان اثر مىگذارد اگر هم نشين آدم تارك الصلاة باشد رفته رفته انسان نيز نماز را ترك مىكند و برعكس اگر اهل تهجد و نماز شب باشد آدم نيز مثل او مىشود .\r\nلِانَّ اللهَ تَعالي قالَ فِي كِتابِه « الْاخِلّاءُ يَومَئِذٍ بَعْضُهُم لِبَعْضٍ عَدُوٌّ الَّا الْمُتَّقين » « 1 » خدا فرمود : در آن روز دوستان همه با هم دشمنند بجز متقيان . رفقاى آدم نبايد طورى باشند كه در اين جا دوست ، اما در آخرت دشمن باشند . صديق كسى است كه در نكبت‌ها و گرفتارىها دست انسان را بگيرد پس چه گرفتارى بيشتر از مشكلات قيامت است قيامتى كه جا دارد همه از هول و وحشت آن بميرند جايى كه انبيا عظام هم درباره‌ى آن مى گويند : « نَخْشى » مىترسيم . نداى نَفْسي نَفْسي آنان بلند است چه وضعيت سختى در پيش داريم با اين حال آيا كسى به داد كسى مىرسد درآن جا مردم از يكديگر فرار مىكنند . قرآن مى فرمايد : « يَوْمَ يَفِرُّ الْمَرْءُ مِنْ اخِيهِ » « 2 » « وَ امِّهِ وَ ابيهِ » « 3 » « وَ صاحِبَتِهِ وَ بَنيهِ » « 4 » در آن روز مرد از برادر و فرزندان و پدر و مادر و همسرش مىگريزد . زيرا همه مديون يكديگريم حق هم را رعايت نكرديم پس فرار مى كنيم تا ما را نبينند كه طلب حق خود را كنند .\r\n\r\n\r\n","description":"","footnote":"\r\n( 1 ) . سوره زخرف آيه 67 .\r\n( 2 ) . سوره عبس آيه 34 .\r\n( 3 ) . سوره عبس آيه 35 .\r\n( 4 ) . سوره عبس آيه 36 .\r\n","page_name":" 80 ","page_number":80},
  {"content":"\r\n\r\nفرار به خاطر سرايت عذاب كسى به كس ديگر نيست چون عذاب هر شخصى مشخص است و به حساب خود اوست بلكه فرار از ترس گرفتارى است كه در دنيا انسان با زن و همسرو همسايه و شريك و مردم معاشرت داشته و برگردن يكديگر حق داشتند . فلذا فرداى قيامت هر كس دنبال بهانه است كه دستش به جايى بند شود تا مقدارى از عذاب خود را كم كند به همين خاطر مىرود دنبال كسانى كه بر او حقى دارد تا حق خود را بگيرد و ديگران هم فرار مىكنند كه مبادا گرفتاريشان بيشتر شود .\r\nاما متقين فرداى قيامت به فرياد يكديگر مىرسند . وقتى به آن‌ها گفته مىشود بهشت منتظر شماست چرا وارد نمى شويد مى گويند مىخواهيم ديگران را هم با خود ببريم چقدر لذت دارد . بنده‌ى خوب خدا تا درب بهشت مىرود اما داخل نمى شود فرشتگان عرض مىكنند خدايا اين بنده‌ى تو بهشت نمى رود پروردگار عالم مى فرمايد بنده‌ى من چه مىخواهد ، بهشت را به او دادم بنده‌ى خوب خدا عرض مىكند بار پروردگارا من نمى خواهم تنها بهشت بروم بلكه دوست دارم عده اى را همراه خود ببرم . خطاب مىرسد اى بنده‌ى من بايست و هر كس را كه مىخواهى شفاعت كن . عزيزان رفقايى بگيريد كه فرداى قيامت هنگام حساب نگويند فقط خودم و ما را فراموش كنند .\r\n\r\n21 - مردمان دنياپرست\r\nيَابْنَ مَسعُود اعْلَمْ انَّهُمُ يَرَوْنَ المَعْرُوفَ مُنْكَرَاً وَ المُنْكَرَ مَعْرُوفاً فَفي ذلِكَ يَطْبَعُ الله عَلي قُلُوبِهِم فَلا يَكُونُ فيهِم الشّاهِدُ بِالحَقِّ وَ لا\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nالقَوّامُونَ بِالقِسْطِ شُهداءُ لِلّهِ وَ لَوْ عَلى انْفُسِكُم اوِ الوالِدَيْنِ وَ الاقْرَبين اى ابن مسعود اين‌ها معروف خدا را منكر و منكر او را معروف مىديدند . واقعا اگر كسى به اين حد برسد كه معروف در نزد او قبيح شود ، مثلا نماز اول وقت خواندن پيش او زشت باشد يا زشتيها را خوب بداند آيا راهى ديگر براى رسيدن به سعادت دارد .\r\n« انَّ النَّفْسَ لَامّارَةُ بِالسُّوءِ » « 1 » نفس اماره ، انسان را به بديها وادار مىكند . بدىها را در چشم آدم خوب جلوه مىدهد تا جايى كه او را هلاك سازد به هر جهت اگر كسى به اين مرز برسد قلبش مهر مىخورد و واى بر حال كسى كه پرونده اش مهر بخورد و بايگانى شود ديگر هدايت نمى شود و راه نجات نخواهد داشت . بعد حضرت فرمود : در ميان اين‌ها شاهد به حق نيست يعنى شهادت به حق نمى دهند و اقامه قسط نمى كنند . عدالت در نزد اين‌ها معنا ندارد و شايد از حق كشى لذت هم ببرند طورى هستند كه خودشان را بر عليه خودشان شاهد مىگيرند يعنى خودشان بر گناهانشان گواه مىشوند .\r\nيَابْنَ مَسعُود يَتَفاضَلُونَ بِاحْسابِهِم وَ امْوالِهِم اين‌ها كسانى هستند كه وقتى دور هم مىنشستند نسبت به هم برترى مىجستند و به وسيله حسب ، نسب و مال با هم مفاضله مىكردند . چون در آخرت براى خود نصيبى نمى بينند در اين دنيا مفاخره مىكنند و تكاثر اموال را به رخ هم مىكشند و حال آن كه اين دنيا جاى فخر و مباهات نيست زيرا معتقديم قيامت هست و بناست همه چيز در آن جا روشن شود . هيچگاه در اين دنيا نگوييد من پسر كى هستم و چقدر مال دارم زيرا\r\n\r\n\r\n","description":"","footnote":"\r\n( 1 ) . سوره يوسف آيه 53 .\r\n","page_name":" 82 ","page_number":82},
  {"content":"\r\n\r\nاين‌ها سبب فضيلت نيستند و آن چه انسان را برترى مىبخشد و در نزد خدا محبوب مىكند تقوا و عمل صالح است ، حضرت مى فرمايد : اين‌ها را رها كنيد چون أبناء الدنيا هستند .\r\nعده‌اى در زمان حضرت عيسى ( عليه السلام ) بودند كه به آن حضرت مىگفتند آن قدر به دنيا علاقه داريم كه اگر از ما روى گرداند مثل آن است كه مادر از ما رو گردانده است و اگر به ما روى آورد گويى مادر به ما رو آورده است . ولى مؤمنين ابناء دنيا نيستند آنها ابناء آخرتند به زندگى شصت يا هفتاد ساله دنيا دل نبستند اگر دنيا هم به آنها روى آورد ، آن را در راه رضاى خدا مىدهند . اميرالمؤمنين على ( عليه السلام ) فرمودند : كسانى را كه به دنيا علاقمندند ملامت نكنيد براى آن كه مادرشان دنياست و مادرشان را دوست دارند .\r\n« يَقُولُ اللهُ تَعالي وَ مَا لِاحَدٍ عِنْدَهُ مِنْ نِعْمَةٍ تُجْزي الَّا ابْتِغاءِ وَجْهِ رَبِّهِ الاعْلى وَ لَسَوْفَ يَرْضى » « 1 » خدا مى فرمايد : فكر نكنيد هر چه پيش شماست از حسب ، نسب ، مقام و نعمت‌هاى ديگر شما را كفايت مىكند و شما در مقابل آنها پاداش داريد مگر آن چه را كه براى رضاى خدا انجام داده ايد . خداوند به شما نعمت‌هاى زيادى داده است امام جماعت هستيد ، منبر مىرويد ، قلمزنى مىكنيد و به مقامات بلند علمى مىرسيد همه اين‌ها زمانى ارزش دارد كه براى رضاى خدا باشد اگر درسى كه مىرويد براى خدا باشد خوش به سعادت شما و در مقابل آن اجر داريد .\r\nگاهى اوقات متكلم در مقام تكلم جزاى عمل را ذكر مىكند و\r\n\r\n\r\n","description":"","footnote":"\r\n( 1 ) . سوره ليل آيه 21 .\r\n","page_name":" 83 ","page_number":83},
  {"content":"\r\n\r\nگاهى ذكر نمى كند اگر پاداش عمل را ذكر كند پس همان است كه بيان كرده و اگر ذكر نكند براى اين است كه لِيَذْهَبَ ذِهْنُ السامِع كُلَّ مَذْهَبٍ يعنى تا ذهن شنونده هر پاداش يا كيفرى را تصوركند . در آيه فوق خدا فرمود : وَ لَسَوْفَ يَرْضى خدا بنده اى را كه براى او قدم بردارد و كار كند پاداش مىدهد و راضى مىكند حالا چه پاداشى خواهد داد معلوم نيست و چقدر خواهد داد باز مشخص نمى باشد . انبياء عظام و ائمه اطهار ( عليه السلام ) هميشه دنبال رضوان الهى بودند . پس شما عزيزان اهل علم كه مىخواهيد رهبر مردم شويد اگر دلتان به حال مردم بسوزد و تلاش كنيد بيچاره اى را نجات دهيد و جماعتى را بهشتى كنيد خدا شما را بيشتر دوست دارد اما خدا نكند نيت آدم از درس و منبر و رهبريت جامعه چيزى ديگر باشد ، امام جماعت شود براى ماديات ، همان مىشود كه پيغمبراكرم ( ص ) فرمودند : خداوند بركت را از او مىگيرد .\r\nپيغمبراسلام ( ص ) كه اشرف كائنات هستند چقدر براى هدايت مردم زحمت مىكشيدند ، هيچ پيغمبرى مثل رسول الله ( ص ) دلسوز مردم نبوده است يعنى آن حضرت در دلسوزى براى مردم اشرف پيامبران هستند . شما نيز چنين باشيد كه رضايت خدا درآن باشد .\r\nممكن است دليل « ابتِغاءَ وَجهِ رَبِّهِ الاعْلى وَ لَسَوْفَ يَرضى » « 1 » باشد ، يعنى آن قدر خدا خدا مىكند تا خدا از او راضى باشد و رضوان خدا را بدست آورد .\r\n\r\n\r\n","description":"","footnote":"\r\n( 1 ) . سوره ليل آيه 21 .\r\n","page_name":" 84 ","page_number":84},
  {"content":"\r\n\r\n\r\n22 - ترس از خدا\r\nيَابْنَ مَسعُود عَلَيكَ بِخَشْيَةِ اللهِ وَ اداءِ الفَرائِض فَانَّهُ يَقُولُ « هُوَ اهلُ التَّقْوي وَ اهْلُ الْمَغْفِرَةِ » « 1 » از خدا بترس و واجبات الهى را به جاى آور زيرا كه ذات اقدس الهى شايستگى دارد كه انسان از او بترسد و مراقب خود باشد . وجود مقدس مولا على ( عليه السلام ) با آن مقام و جلالت و آن همه عبادت چرا از خدا مىترسيد . ائمه ما كه اصلًا نيت گناه را هم نمى كردند تا چه رسد به اين كه مرتكب آن شوند پس چرا خوف الهى را در دل داشتند به خاطر اين است كه آنها به خداوند بسيار علاقمند بودند و خدا را شايسته عبادت و خشيت مىدانستند پس مواظبت مىكردند .\r\nوَ يَقُول « رَضِي اللهُ عَنْهُم وَ رَضُوا عَنهُ « 2 » ذلِكَ لِمَنْ خَشِي رَبَّهُ » اين دسته افرادى هستند كه خدا ازآنها راضى و آنها هم از خدا راضى هستند .\r\n« ياايَّتُهَا النَّفْسُ المُطْمَئِنَّةُ » « 3 » « ارْجِعي الي رَبِّكِ راضِيَةً مَرْضِيَّةً » « 4 » « فَادْخُلي في عِبادي » « 5 » « وَ ادْخُلي جَنَّتي » « 6 » اى نفس مطمئنه به ياد خدا بسوى خدايت برگرد كه او از تو خشنود و تو از او راضى هستى . داخل بندگان من شو و وارد بهشت من شويد . در اين كه ما عملى\r\n\r\n\r\n","description":"","footnote":"\r\n( 1 ) . سوره مدثر آيه 56 .\r\n( 2 ) . سوره مائده آيه 119 .\r\n( 3 ) . سوره فجر آيه 27 .\r\n( 4 ) . سوره فجر آيه 28 .\r\n( 5 ) . سوره فجر آيه 29 .\r\n( 6 ) . سوره فجر آيه 30 .\r\n","page_name":" 85 ","page_number":85},
  {"content":"\r\n\r\nانجام دهيم و خدا از ما راضى شود حرفى نيست اما « رَضُواعَنه » چيست ؟\r\nروايتى از امام حسن عسگرى ( عليه السلام ) نقل شده كه فرمودند : شخصى به حضرت زهرا ( عليها السلام ) رسيد و عرض كرد : سئوال دارم ، پرسيد و جواب گرفت و چند مسئله ديگر از حضرت پرسيد و پاسخ شنيد بعد عرض كرد بى بى جان شرمنده شدم كه شما را به زحمت انداختم . حضرت فرمودند : اين چه حرفى است چرا عذرخواهى مىكنيد آن گاه حضرت زهرا مثالى زدند كه اگر هزينه حمل بارى به مكانى صد درهم باشد و شخصى بگويد من هزار درهم مىدهم آيا شما آن را نمى بريد ؟ عرض كرد چرا چون پول بيشترى مىدهد . فرمودند : نمى دانيد اين سئوال و جواب‌ها چقدر ارزش دارد شما گيرنده راضى هستى چون بيش از اندازه مىگيرى و اوهم راضى است چون با طيب خاطر مىدهد بنابراين رضواعنه است .\r\nبرادران عزيز ، در تحصيلات و درس خواندنتان كارى كنيد كه هم خودتان راضى شويد و هم خدا را راضى كنيد . بعضىها هستند كه به روحانى بودن خود افتخار مىكنند وقتى از آنها سئوال مىكنى كه آيا راضى هستى ؟ مى گويند كه اين قابليت را در خود نمى ديدم كه روحانى باشم خدا چه نعمت بزرگى به من داده ، من كجا و لباس پيغمبر كجا ! مىترسم نتوانم ازعهده مسئوليت آن برآيم و تلاش مىكنند كه رضايت خدا را بدست آورند .\r\nيكى از بزرگان نقل كردند در جلسه اى پرسيدم فلانى را در لباس روحانيت چگونه مىبينيد ؟ گفتند چطور ؟ گفتم من روحانيون را متفاوت مىبينم بعضى لباس پوشيدنشان براى اين است كه نان خود را\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nدر اين لباس مى بينند و بعضى درس مىخوانند و لباس مىپوشند و افتخار مىكنند كه در اين لباس هستند . حالا فلانى چطور است گفتند : مرد بسيار بزرگى است ، سئوال كردم يعنى اگر مبلغ زيادى پول برايش ببريد آيا از لباس روحانيت دست مىكشد ؟ اكثريت گفتند اگر چنين مبلغى برايش ببريم فكر نكنيم در اين لباس بماند . گفتم آزمايش مى كنيم ، چكى نوشتند و به خانه او رفتيم و به او گفتيم تقاضايى از تو داريم و آن اين است كه ما زندگى آينده تو را تامين مى كنيم و اكنون هم اين مبلغ چك براى تو باشد به شرط آن كه از لباس روحانيت بيرون آيى ، تا اين را شنيد گفت : يك شب به من مهلت دهيد تا فكر كنم . رفقا رو به من كردند و گفتند : ديدى كار اين آقا براى دنيا است . فردا نزد او رفتيم تا نتيجه را بگويد . گفت هر چه فكر كردم ديدم بر فرض پول را بگيرم و در لباس روحانيت نباشم پس فرداى قيامت اگر ندا دادند كسانى كه در كسوت پيغمبران و سربازان آقا امام زمان ( عج ) بودند بيايند و آنها را جدا كنند مىترسم من در صف آنها نباشم و در زمره‌ى پولداران و دنياداران باشم فلذا بهتر است قبول نكنم . بعد از اين گفتند برويم فلان آقا را امتحان كنيم آمديم محضر او و عين اين صحبت‌ها را براى او گفتيم يكباره عصبانى شد و فرمود : زود بلند شويد و بيرون رويد من ولايت خدا و اهل بيت را با پول معامله كنم ؟ شما چه مىدانيد خدا چقدر به اين لباس عنايت دارد اين چه صحبتى بود كه كرديد .\r\nتوجه نموديد نفر اول يك شب مهلت مىگيرد اما شخصيت دوم اجازه‌ى صحبت كردنش را هم نمى دهد . « رَضِي اللهُ عَنْهُم وَ\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nرَضُواعَنهُ ذلِكَ لِمَنْ خَشِىَ رَبَّهَ » « 1 » .\r\nعزيزان روحانى شما تا چه حد به لباس مقدس روحانيت پاى بند هستيد و رضايت شما از آن چقدر است . نكند خدايى ناكرده نسبت به اين لباس مقدس بى اهميت باشيد مبادا نسبت به درس خواندن و منبر رفتن و اقامه نماز جماعت بى تفاوت باشيد . لباسى كه ما پوشيده ايم به دوش ما مسئوليت بسيارسنگينى گذاشته است . نگذاريد مساجد خالى بمانند .\r\nچه كسى خدا از او راضى است ؟ كسى كه خَشِي رَبَّه از خدا بترسد . خوف با خشيت فرق دارد . خوف و خشيت هر دو ترسند اما در خوف ممكن است جنبه محبت وجود نداشته باشد مثل اين كه حيوانى از انسان بترسد چيزى هم نيست كه مورد علاقه او باشد . اما خشيت ترسى است كه از مقام و هيبت و عظمت طرف باشد كه به او علاقمند است و شيفته‌ى اوست .\r\n« انَّما يَخْشَىَ اللهَ مِنْ عِبادِهِ العُلَماءُ » « 2 » چون علماء به ذات اقدس حق تعالى معرفت پيدا كردند و خدا را دوست دارند پس از عظمت و هيبت او مىترسند . بنابراين خشيت زمانى بوجود مى آيد كه معرفت به عظمت و هيبت حاصل شود و هنگامى كه معرفت داشته باشد خَشِي رَبَّهُ از خدا مىترسد .\r\n\r\n23 - رها كردن كارهاى بيهوده\r\nيَابْنَ مَسعُود دَعْ عَنْكَ ما لا يُغْنيكَ فَانَّ اللهَ يَقُولُ « لِكُلِّ امْرِئٍ\r\n\r\n\r\n","description":"","footnote":"\r\n( 1 ) . سوره مائده آيه 119 .\r\n( 2 ) . سوره فاطر آيه 28 .\r\n","page_name":" 88 ","page_number":88},
  {"content":"\r\n\r\nمِنْهُم يَوْمَئِذٍ شَأْنٌ يُغْنيهِ » « 1 » اى ابن مسعود مواظب باش كارهايى كه به دردت نمى خورد رها كنى . ما نوعا گرفتار اين مسائل هستيم عمرمان را دركارهايى مصرف مى كنيم كه هيچ خاصيتى براى ما ندارد اگر نگوييم چه بسا ضرر هم دارد . عمر عزيز مىرود در حالى كه چيزى جاى آن را پر نمى كند . خوش به سعادت كسى كه عمر شريفش را در مسير حق و حقيقت سپرى مىكند . فرداى قيامت هر كسى پرونده‌ى خودش را بايد بررسى كند از آن جمله مسئله عمر است كه عمر خود را دردنيا چگونه و در چه راهى گذرانده است ؟ ايام جوانى را چطور سپرى كرده است ؟ پس تا در اين دنيا هستيم حواسمان جمع باشد كه در آخرت فرصت جبران نيست .\r\n\r\n24 - رها نكردن اطاعت\r\nيَابْنَ مَسعُود ايّاكَ انْ تَدَعَ طاعَةً وَ تَقْصُدَ مَعْصِيَةً شَفَقَةً عَلى اهْلِك مبادا اطاعت خدا را رها كنى و به جهت دلسوزى براى اهل و عيالت قصد گناه كنى بعضىها براى اين كه دل خانواده‌ى خود را شاد كنند به هر كارى دست مىزنند و لو آن كه خدا و امام زمان ( عج ) را ناراحت كنند . چه بسا اين افراد زمانى كه ازدواج نكرده بودند پاك و متدين و از كارهاى خلاف هم پرهيز مىكردند و لكن بعد از ازدواج شفقة على اهله دنبال حرام مىروند و اين مصيبت بزرگى است .\r\nقرآن كريم مى فرمايد : « أَحَسِبَ النّاسُ أَنْ يُتْرَكُوا انْ يَقُولُوا آمَنّا وَ هُمْ لا يُفْتَنُون » « 2 » آيا مردم چنين\r\nپنداشتند كه به صرف گفتن اين كه\r\n\r\n\r\n","description":"","footnote":"\r\n( 1 ) . سوره عبس آيه 37 .\r\n( 2 ) . سوره عنكبوت آيه 2 .\r\n","page_name":" 89 ","page_number":89},
  {"content":"\r\n\r\nايمان آورده ايم رها مىشوند و امتحانشان نمى كنيم . خداوند انسان را در معرض آزمايش قرار مىدهد ، به او مقام مىدهد ، ثروت مىدهد ، اولاد مىدهد ، بعد ممكن است اين ها را بگيرد تا انسان امتحان شود . مهم اين است كه آدم از ميدان آزمايش موفق بيرون آيد در آن صورت خداوند نه به مقام ، نه به لباس و نه به قيافه ، كارى ندارد چه بسيار افرادى كه حتى بى سوادند اما پاك و متدين و منظم هستند كه از رفتارشان معلوم است كه اهل بهشت مىباشند در شدايد زندگى ناراحت نيستند و شكايت نمى كنند ايمان بسيار قوى دارند . روايت داريم حضرت موسى ( عليه السلام ) علاقه‌ى عجيبى به بچه هايش داشت و خدا محبت زن و بچه هايش را در دل ايشان انداخته بود . وقتى ملك الموت براى قبض روح آن حضرت آمد ديد مضطرب است سئوال كرد چرا مضطربى ؟ حضرت موسى ( عليه السلام ) فرمود : دلم براى بچه هايم مىسوزد كه سرپرستى ندارند و الا افتخار مىكنم كه خدمت پروردگار عالم بروم . ندا آمد اى موسى اين غصه ها را رها كن و سرپرستى آنها را به من واگذار كن .\r\nلِانَّ الله تَعالى يَقُولُ يا ايُّها الناسُ اتَّقُوا رَبَّكُمْ وَ اخْشَوْا يَوْماً لا يَجْزي والِدٌ عَنْ وَلَدِه وَ لا مَوْلُودٌ هُوَ جازٍ عَنْ والِدِه شَيْئاً انْ وَعْدَالله حَقٌّ فَلا تَغُرَّنَّكُمُ الْحَيوةُ الدُّنْيا وَ لا يَغُرَّنَّكُم بِاللهِ الغَرُور خدا مى فرمايد : اى مردم از خدا بترسيد و بترسيد از روزى كه هيچ پدرى را به جاى فرزند و هيچ فرزندى را به جاى پدر پاداش و كيفر ندهند . البته وعده خدا حق و حتمى است پس زندگانى دنيا شما را فريب ندهد و شيطان شما را از عذاب خدا بواسطه عفو و كرمش مغرورتان نكند .\r\nفرداى قيامت هيچ كس به فكر ديگرى نيست ، بلى اگر كسى عالم\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nربانى شد و جايگاه او را در بهشت مشخص كردند آن گاه از او سئوال مىكنند كه آيا مايل هستى ديگران را شفاعت كنى مى گويد بلى . پس خداوند اجازه‌ى شفاعت مىدهد كه هر كس را كه مىخواهد شفاعت نمايد . البته شفاعت كنندگان ديگرى مثل شهدا ، مؤمنين و قرآن و اهل بيت عصمت و طهارت هستند ( عليهم السلام ) كه شفاعت خواهند نمود لكن نكته‌ى مهم اين است كه انسان نبايد بگويد خدا به لطف و كرمش ما را مىبخشد پس گناه كنيم .\r\n\r\n25 - دورى از دنيا\r\nيَابْنَ مَسعُود احْذَرِ الدُّنْيا وَ لَذّاتَها وَ شَهَواتَها وَ زينَتَها از دنيا و لذت‌ها و شهوت‌ها و زينت‌هايش بپرهيز . لذت‌هاى دنيا و اميال آن آدمى را بيچاره و گرفتار مىكند . بيشتر هلاكت مردم در تمايلات نفسانى آنها به دنيا است و اندكى از انسان‌ها هستند كه از دنيا دور و نسبت به آن رغبتى ندارند .\r\nوَ اكْلَ الحَرام و از خوردن مال حرام بپرهيز . امروز شما عزيزان كه واسطه‌ى بين مردم و مراجع عالى قدر هستيد . بايد نسبت به وجوهات امانتدار باشيد در سابق اگر به طلبه‌اى وجوهات مىدادند كه به خدمت بزرگى ببرد آنچنان امانتدارى مىكرد كه مراجع لذت مىبرند حتى بالاتر از اين را هم رعايت مىكردند . مثلا اگر كسى وجوهات مى آورد طلبه‌ها خجالت مىكشيدند همراه او به خدمت بزرگان بروند . در زمان مرحوم آيت الله العظمى بروجردى ( رحمه الله ) يك روز بنده‌ى خدايى وجوهات آورد كه خدمت آقا ببرد . از من تقاضا كرد همراهش بروم\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبه هرحال وقتى رفتيم من از خجالت سرم را بالا نمى كردم . رسم آقاى بروجردى اين بود كه طلاب درس خوان و زحمتكش را دوست مىداشت و تقويت مىكرد بعد از آن كه آن شخص وجوهات خود را پرداخت كرد . آقا خواست مبلغى را به عنوان مساعده به من بدهند . عرض كردم نيازى ندارم آقا فرمود : امر مىكنم كه بگيريد و چون مرجع تقليد من بودند گفتم چشم . يا زمانى كه وجوهات به محضر امام خمينى ( رحمه الله ) مىبرديم . وقتى ايشان مىخواستند به ما چيزى بدهند نمى گرفتيم . مى فرمود چرا ؟ عرض مىكرديم فعلا احتياج نداريم . بعد از مدتى يك شب زنگ حياط به صدا درآمد ديدم شخصى از طرف مرحوم امام ( رحمه الله ) مبلغى را آورده و مى گويد : امام فرموده‌اند : اين را رد نكنيد و لو آن كه مبلغ را به شاگردانت بدهيد و روز بعد كه به درس آمدم به عزيزان و شاگردان گفتم از طرف امام عنايتى رسيده دعايش را به جان امام كنيد . بنابراين روحيه ايمانى طلبه آن قدر بايد قوى باشد كه كوچك ترين چشم داشتى به امانت مردم نداشته باشد زيرا شما بايد الگوى مردم باشيد .\r\n« وَ لَقَدْ كانَ لَكُمْ في رَسُولِ اللهِ اسْوَةٌ حَسَنَةٌ » « 1 » شما مىخواهيد به مردم بگوييد ايها الناس ما را ببينيد و دينتان را از ما ياد بگيريد . پس همه‌ى رفتار و كردار و گفتار شما بايد نمونه باشد . برادران عزيز لحظه به لحظه امتحان مىشويد خيلى مواظب باشيد كه دنيا شما را فريب ندهد .\r\nحضرت رسول ( ص ) فرمودند : « وَالذَّهَبَ وَ الفِضَّةَ وَ الْخَيْلِ\r\n\r\n\r\n","description":"","footnote":"\r\n( 1 ) . سوره احزاب آيه 21 .\r\n","page_name":" 92 ","page_number":92},
  {"content":"\r\n\r\nالمُسَوَّمَةِ وَالانْعامَ وَ الْحَرْثَ » طلا و نقره و مركب‌هاى گوناگون ، دامدارىها و كشتزارها ، تو را فريب ندهند .\r\n« ذلِكَ مَتاعُ الحَيوةِ الدُّنيا » اين‌ها كالاهاى دنيا هستند . « وَ اللهُ عِندَهُ حُسْنُ المَآب » « 1 » عاقبت كارنزد خداست و فرداى قيامت مشخص مىشود .\r\nقُلْ اؤُنَبِّئُكُمْ بِخَيْرٍ مِنْ ذلِكُم لِلَّذينَ اتَّقَوْا عِندَ رَبِّهِم جَنّاتٌ تَجْري مِنْ تَحْتِها الانْهارُ خالِدينَ فيها وَ ازْواجٌ مُطَهَّرَةٌ وَ رِضْوانٌ مِنَ اللهِ وَ اللهُ بَصيرٌ بِالعِبادِ » « 2 » .\r\nبگو آيا مىخواهيد شما را به بهتر از اين‌هايى كه محبوب مردم دنياست آگاه كنم . براى آنان كه تقوى پيشه كنند نزد خدا باغ‌هاى بهشتى است كه در زيردرختان آن نهرها جاريست و در آن دائما متنعم هستند و زنان پاكيزه و آراسته در اختيار آن‌هاست و از همه بالاتر خشنودى خدا را دارند و خداوند به حال بندگان بيناست . انسان ، گرفتار بازيچه هاى دنيا است اگر كسى رضوان الهى را مىخواهد بايد دنيا را رها كند .\r\n\r\n26 - دورى از غرور\r\nيَابْنَ مَسعُود لا تَغْتَرُنَ بِاللهِ وَ لا تَغْتَرُنَ بِصَلاحِكَ وَ عَمَلِكَ وَ بِرِّكَ وَ عِبادَتِكَ حضرت رسول ( ص ) چند چيز را ملاك غرور قرار مىدهند . اول كرم و بزرگوارى خدا . خيلى از انسان‌ها اين كلمه را به زبان مىآورند كه خدا كريم است و به هر كارى دست مىزنند . وقتى\r\n\r\n\r\n","description":"","footnote":"\r\n( 1 ) . سوره آل عمران آيه 14 .\r\n( 2 ) . سوره آل عمران آيه 15 .\r\n","page_name":" 93 ","page_number":93},
  {"content":"\r\n\r\nبه آنها مىگويى فلان كار را نكن ، مى گويند ، خدا كريم است . خدا مى فرمايد : « وَلا يَغُرَّنَّكُمْ بِاللهِ الغَرُورُ » « 1 » مبادا گول بخوريد و بگوييد خدا كريم است . پس مرتكب گناه شويد اين از وسوسه هاى شيطان است . در روايت آمده است كه خدا از ابليس سئوال كرد چگونه مىخواهى بنى آدم را فريب بدهى ؟ عرضه داشت بار پروردگارا از راه خودت . فرمود چطور ؟ عرض كرد آنها را به كرم و رحمانيت تو وعده مىدهم و مىگويم فلان كاررا انجام بدهيد كه خدا كريم است اما خدا مى فرمايد : « يايُّهَا الْانْسانُ ما غَرَّكَ بِرَبِّكَ الكَريم » « 2 » اى انسان چه باعث شده كه به خداى كريم مغرور گشتى . لطف و كرم خدا زياد است اما چرا انسان گول بخورد و گناه كند به عبارت ديگر چرا بشر از كرم خدا سوء استفاده كند و خود را گرفتار نمايد .\r\nبعد پيغمبر ( ص ) فرمودند : هر چه اهل صلاح هستى باز خودت را در پيشگاه خدا مقصر بدان و بگو چيزى ندارم . ائمه ما با آن همه عظمت و عبادت و بندگى خدا باز هم ناله مىكردند و خوف داشتند . خدا رحمت كند مرحوم امام خمينى ( رحمه الله ) را ، ايشان از بيان بعضى از منبرىها كه بالاى منبر مىگفتند : اين كه ائمه ، شب‌ها غش مىكردند و گريان بودند به خاطر اين است كه به ما ياد بدهند . ناراحت مىشدند و مى فرمودند : اين چه حرفى است كه مىزنيد ؟ چرا توجه به معرفت اين بزرگان نداريد ؟ انسان هر چه معرفتش به خدا بيشتر شود بندگى او بيشتر مىشود . بنابراين ترس زياد بندگان شايسته خدا به خاطر معرفت فراوان آنها به پروردگار است .\r\n\r\n\r\n","description":"","footnote":"\r\n( 1 ) . سوره لقمان آيه 33 .\r\n( 2 ) . سوره انفطار آيه 6 .\r\n","page_name":" 94 ","page_number":94},
  {"content":"\r\n\r\nرسول اكرم ( ص ) مى فرمايند : به اعمال نيك و عباداتت هم مغرور نشو . انسان نمى تواند با انجام چند كار نيك و مقدارى عبادت بگويد جايش در بهشت است .\r\n\r\n27 - تفكر در آيات قرآن\r\nيَابْنَ مَسعُود اذا تَلَوْتَ كِتابَ الله فَاثْبِتَ في آيةٍ فيها امْرٌ أَوْ نَهْي فَرَدّدْها نَظَراً وَ اعْتِباراً فيها وَ لا تَسُدُّ عَنْ ذلِك فَانَّ نَهيَه يَدُلُّ عَلى تَركِ المَعاصي وَ امرَهُ يَدلُّ عَلى البِرِّ وَ الصَّلاح .\r\nهر گاه قرآن مىخوانيد در آيات آن تدبر كنيد يعنى تند و سريع قرآن تلاوت نكنيد . مسئله تدبر و دقت خيلى مهم است . مرحوم حاج انصارى واعظ ( رحمه الله ) مى فرمود : لازم نيست انسان هميشه براى قرائت فاتحه به قبرستان برود بلكه گاه گاهى هم به آن جا برود و قدرى بايستد و نگاهى به قبرها و تشكيلات قبرستان كند و به خود بگويد فردا هم جاى خودش آنجاست تا قدرى به خود آيد . به هر حال حضرت مى فرمايند : هر وقت قرآن خواندى و به آيات امرو نهى رسيدى آنها را دوباره بخوان و دلت را تكان بده و به خود بگو آيا من به اين آيات عمل كرده ام يا خير ؟ و عبرت بگيريد و آنها را فراموش نكنيد زيرا نهى خدا دليل بر ترك معصيتها است و امرش دلالت بر سعادت شما مىكند . قرآن مى فرمايد : « فَهَلْ مِنْ مُّدَّكِرٍ » « 1 » آيا پند گيرنده اى هست .\r\nفَانَّ اللهَ يَقُولُ فَكَيْفَ اذا جَمَعْناهُم لِيَوْمٍ لا رَيْبَ فيه وَ وُفِّيَتْ كُلُّ نَفْسٍ ما كَسَبَتْ وَ هُمْ لا يُظْلَمُون خدا مى فرمايد : چگونه خواهد بود\r\n\r\n\r\n","description":"","footnote":"\r\n( 1 ) . سوره قمر آيه 40 .\r\n","page_name":" 95 ","page_number":95},
  {"content":"\r\n\r\nحال آن‌ها هنگامى كه جمع كنيم آنان را در روزى كه هيچ شك و ريبى در آن نيست و داده شود به هر كس آن چه براى خود اندوخته است و به هيچ يك از مردم ستم نمى شود .\r\n\r\n28 - اجتناب از گناهان\r\nيَابْنَ مَسعُود لا تَحْقِرَنَّ ذَنْباً وَ لا تَصْغِرَنَّهُ وَ اجْتَنِبِ الكَبائِرَ . هيچ گناهى را كوچك و صغير ندان و از گناهان كبيره دورى كن . طبق اين معنا بايد گناه صغيره را هم كبيره دانست و از كبائر پرهيز نمود يعنى جمله‌ى « واجْتَنِبِ الكَبائِرَ » را تفريع بر جمله قبل بگيريم ولى بعضى معنا كرده اند گناه صغيره را انجام نده و از گناهان كبيره مخصوصاً اجتناب كن . به هر حال آن چه مهم است اين است كه انسان دامن خود را به گناه آلوده نكند .\r\nفَانَّ العَبدَ اذا نَظَرَ يَومَ الْقِيامَةِ ذُنُوبَهُ دَمَعَتْ عَيْناهُ قيحاً وَ دَماً وقتى بنده‌ى خدا در روز قيامت به گناهان خود نگاه مىكند از چشمانش اشك‌هاى چرك و خون بيرون مى آيد . وقتى به انسان مى گويند گناه نكن فكر نكنيم به خاطر عظمت خداست بلكه به جهت خود ماست كه روزى ننشينيم و حسرت بخوريم .\r\nخدا مى فرمايد : « انْ تَقُولَ نَفْسٌ يا حَسْرَتى عَلى ما فَرَّطْتُ في جَنْبِ اللهِ وَ انْ كُنْتَ لَمِنَ السّاخِرين » « 1 » آن گاه هر نفسى به خود مى آيد و فرياد واحسرتا برمى آورد و مى گويد : اى واى بر من كه جانب امر خدا را فرو گذاشتم و در حق خود ظلم و تفريط كردم و وعده\r\n\r\n\r\n","description":"","footnote":"\r\n( 1 ) . سوره زمر آيه 56 .\r\n","page_name":" 96 ","page_number":96},
  {"content":"\r\n\r\nهاى خدا را مسخره و استهزاء نمودم . اگر ما مرتكب گناه شويم روزى خواهد آمد كه خودمان متاثر مىشويم و خدا نمى خواهد ما را اين طور ببيند و اين هم از لطف و بزرگوارى خداست كه دوست ندارد ما شرمنده باشيم .\r\nواقعاً اگر خدا ما را عذاب كند آن هم از لطف اوست چون در هر حالت خدا مىخواهد ما را پاك كند كه مشمول رحمتش شويم او مىخواهد آلودگى را از ما دور كند كه عنايت خودش را شامل حال ما نمايد .\r\nيقول الله تعالي « يَوْمَ تَجِدُ كُلُّ نَفْسٍ مّا عَمِلَتْ مِنْ خَيرٍ مُحْضَراً وَ ما عَمِلَتْ مِن سُوءٍ تَوَدُّ لَوْ انَّ بَيْنَها وَ بَيْنَهُ امَداً بَعيداً » « 1 » خدا مى فرمايد : روزى خواهد آمد كه هر نفسى عمل خير و آن چه از كارهاى بد انجام داده را مىبيند . در اين آيه شريفه نكاتى است ، يكى اين كه كلمه « محضراً » تكرار نشده ، كه به خاطر فصاحت و بلاغت جمله است و ديگر اين كه خداوند « ما عملت من خير » را اول آورده به جهت اين است كه يكى از صفات او يا مَنْ سَبَقَتْ رَحْمَتُهُ غَضَبَهُ است و سوم اين كه كلمه « محضراً » را براى « ما عَمِلَتْ مِنْ خَيرٍ » آورده براى آن است كه انسان خوبيهايش را مىبيند و آن را دوست دارد اما در مورد بديهايش آرزو مىكند كه بين او و گناهانش فاصله‌ى فراوان بود .\r\nمرحوم ميرزاى قمى ( رحمه الله ) كه در قبرستان شيخان قم مدفون هستند كتابى دارند به نام جامع الشتات گر چه اين كتاب كشكولى است در\r\n\r\n\r\n","description":"","footnote":"\r\n( 1 ) . سوره آل عمران آيه 30 .\r\n","page_name":" 97 ","page_number":97},
  {"content":"\r\n\r\nباب فقه و معارف و غيره اما شخصيت علمى ميرزاى قمى ( رحمه الله ) را مى رساند ، در اين كتاب آورده شده كه روزى از ايشان سئوال كردند ملائكه اى كه بالاى سر انسان مىآيند يعنى نكير و منكر به چه صورت مىآيند ؟ آقا فرمودند : انشاء الله با هم مىرويم و مىبينيم به چه صورت مىآيند چون تا به حال نرفتم نمى دانم . ما بايد بدانيم خوب يا بد شدن صورت ملائكه بستگى به عمل ما دارد چشم گنه كاران آنها را بد مىبيند و پرهيزكاران آنها را خوب مى بينند .\r\n\r\n29 - دورى از غضب\r\nيَابْنَ مَسعُود اذا قيلَ لَكَ اتَّقِ اللهَ فَلا تَغْضَب اگر كسى به تو گفت تقوا داشته باش ناراحت مباش و غضب مكن . بعضىها از نصايح ديگران ناراحت مىشوند وقتى به او مى گويند اين كار خلاف را نكن و گناه انجام نده مى گويند من افتخار مىكنم كه اين طورى هستم دلم مىخواهد اين گونه باشم .\r\nقرآن مى فرمايد : فانه يقول « فَاذا قيلَ لَهُ اتَّقِ اللهَ اخَذَتْهُ العِزَّةُ بِالاثْمِ وَ حَسْبُهُ جَهَنَّم » « 1 » . خدا مى فرمايد حالا كه عزت را در گناه و نافرمانى مىداند پس او را آتش جهنم بايد درست كند .\r\n\r\n30 - آرزوى كوتاه\r\nيَابْنَ مَسعُود قَصِّرْ امَلَك فَاذا اصْبَحْتَ فَقُل انّي لا امْسى وَ اذا امْسَيْتَ فَقُل انّي لا اصْبَحْتُ اى ابن مسعود آرزوهايت را كوتاه كن\r\n\r\n\r\n","description":"","footnote":"\r\n( 1 ) . سوره بقره آيه 206 .\r\n","page_name":" 98 ","page_number":98},
  {"content":"\r\n\r\nاگر صبح كردى بگو به شب نمى رسم و اگر شب كردى بگو صبح را درك نخواهم كرد . چطور بعضى انسان‌ها وعده‌هاى چند ماهه و چند ساله را مىدهند ؟ آيا مىدانند كه زنده هستند ؟ وقتى اسامه يك وليده را خريدارى كرد و قول يك ساله را داد پيغمبر اكرم ( ص ) فرمود : انَّ اسامَة لَطَويلُ الامَل اسامه آرزوهايش طولانى شده .\r\nعَزِّمْ عَلي مُفارَقَةِ الدُّنْيا وَاحِبَّ لِقاءَ الله بر مفارقت از دنيا عزم پيدا كن و ديدار خدا را دوست داشته باش و از ديدار خدا كراهت نداشته باش يعنى درانتظارمرگ باش تا ملاقات ديدار حضرت احديت را پيدا كنى . فَانَّ الله تبارك و تعالى يُحِبُّ مَنْ يُحِبُّ لِقائَه خدا كسى را كه دوست دارد لقائش را نيز دوست دارد وَيَكْرَهُ مَنْ يَكْرَهُ لِقائَه و كراهت دارد لقاء كسى را كه ديدار او را كراهت دارد . به قول بابا طاهر چه خوش بى مهربانى هر دو سر بى .\r\nوقتى حضرت عزرائيل آمد حضرت ابراهيم ( عليه السلام ) را قبض روح كند به عزرائيل گفت : آمدى جان مرا بگيرى يا احوال پرسى نمايى . گفت من براى احوال پرسى نمى روم و هر وقت هم بيايم دست خالى برنمى گردم . جان مىگيرم و با خود مىبرم والآن هم آمدم جان تو را بگيرم . ابراهيم ( عليه السلام ) فرمود : پيامى دارم آن را به خدا برسان بعد مرا قبض روح كن و پيام من اين است كه سلام مرا به خدا برسان و بگو ابراهيم مى گويد : آيا دوست حاضر است دوستش را ناراحت كند و براى او بد ببيند .\r\nهَلْ يُحِبُّ الحَبيبُ انْ يَكْرَهَ حَبيبَه عزرائيل ( عليه السلام ) برگشت عرض كرد خدا مى فرمايد : ابراهيم تو را دوست دارم وهَلْ تَري خَليلًا يَكْرَهُ\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nلِقاءَ خَليلهِ آيا ديده اى كه دوستى از ديدار دوستش ناراحت شود پس بيا نزد من .\r\nعلى ( عليه السلام ) در هنگام شهادت فرمود : فُزْتُ وَ رَبِّ الكَعْبَةِ اين فرمايش بيان گر اين است كه على ( عليه السلام ) رستگارى خودش را در لقاء الله ديد .\r\n\r\n31 - دلبستگى به دنيا\r\nيَابْنَ مَسعُود لا تَغْرِسِ الاشْجارَ وَ لا تَجرِي الْانهارَ وَ لا تُزَخْرِفِ البُنْيانَ وَ لا تَتَّخِذِ الْحيطانَ وَ الْبُسْتانَ فَانَّ اللهَ تَعالى يَقُولُ « الْهيكُمُ التَّكاثُرُ » « 1 » . اى ابن مسعود اين گونه نباشد كه در دنيا هميشه به دنبال درختكارى و باغ و بستان و جارى كردن نهرها و بنا كردن ساختمان‌هاى زيبا باشى و از آخرت غفلت ورزى . حضرت رسول مىخواهند دنيا دارى را نهى كنند يعنى طورى نباشيد كه دائما نسبت به امور دنيوى همت كنيد آن گاه قيامت را فراموش نماييد و الا اين روايت هيچ گونه منافاتى با روايات درختكارى كه بسيار هم فضيلت دارد ، ندارد .\r\nاگر كسى درخت بكارد كه خدمتى به مردم كند كه آنها از منافع درختان و سايه آن استفاده كنند چقدر ارزش دارد و خود اين كار از امور دنيايى نيست . روايت است كه شخصى به امام ( عليه السلام ) عرض كرد : آيا داشتن پول زياد جزء امور دنيايى است آن حضرت فرمودند : پول زياد را براى چه مىخواهيد ؟ عرض كرد : براى اين كه كارهاى عام المنفعه\r\n\r\n\r\n","description":"","footnote":"\r\n( 1 ) . سوره تكاثر آيه 1 .\r\n","page_name":" 100 ","page_number":100},
  {"content":"\r\n\r\nانجام دهم ، ساختمان‌هاى عام المنفعه بسازم ، صدقه بدهم و به بيچارگان رسيدگى كنم . حضرت فرمودند : اين‌ها كارهاى آخرت است . نيت انسان به كارها جهت مىدهد .\r\nاگرآدم دنيا را براى آخرت بخواهد خيلى خوب است چه بزرگانى كه خود زندگى بسيار ساده و بى آلايش داشتند و اموال دنيايى خود را در راه رضاى خدا صرف نمودند . اميرالمؤمنين على ( عليه السلام ) خود زندگى ساده داشتند و در نخلستان درختكارى مىكردند و آن چه بدست مى آورد همه را به فقرا مىبخشيد .\r\nخدا مى فرمايد : مردم را بسيارى اموال و فرزند و عشيره سخت غافل كرده است . عده اى از بندگان خدا اين قدر سرگرم دنيا شده اند كه خدا را كه فراموش كرده اند ، به خودشان هم توجهى ندارند . اگر روايات به ما مى گويند به فكر خودت باش يعنى خود را تلف نكن و به خود ظلم روا مدار . كسى كه خدا را فراموش كرده خود را فراموش نموده و نمى داند به كجا مىرود آن قدر حيران و سرگردان است تا هلاك شود مگر نه اين است كه عبادات ما هم براى خود ماست خدا كه احتياجى به سبحان الله و الحمدالله گفتن ما ندارد .\r\n\r\n32 - مردم آخرالزمان\r\nيَابْنَ مَسعُود وَالَّذي بَعَثَني بِالحَقِّ لَيَاْتي عَلي النّاسِ زَمانٌ يَسْتَحِلُّونَ الخَمْرَ وَ يَسُمُّونَهُ بِالنَّبيذِ عَلَيهِم لَعْنَةُ اللهِ وَ المَلائِكَةِ وَ النّاسِ اجْمَعينِ انَا مِنْهُم بَرئ وَ هُمْ مِنّي بُراء . قسم به كسى كه مرا به حق مبعوث كرد ، زمانى خواهد آمد كه مردم شراب مىخورند و نامش را آبجو مىگذارند لعنت خدا و ملائكه و مردم بر آن‌ها باد من\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاز آن‌ها بيزارم و آن‌ها هم از من بيزارند . اعلام بيزارى آن‌ها همان انجام دادن كارست و گوش نكردن به دستورات اسلام است . پيغمبر ( ص ) مى گويد : شراب نخوريد آن‌ها مىخورند پس اين كار اعلام بيزارى است .\r\n\r\n33 - رباخوارى و اثرات آن\r\nيَابْنَ مَسعُود الزّاني بِأُمِّهِ اهْوَنُ عِندَ اللهِ مِنْ آكِلَةِ الرِّبا لِانَّهُ مِفْتاحُ كُلِّ شَرٍّ اولئِكَ يَظْلِمُونَ الابْرار در اسلام اگر كسى عمداً با مادر خود زنا كند محكوم به اعدام و مهدور الدم است . چنين انسانى در پيشگاه خداوند بهتر از كسى است كه ربا مىخورد زيرا ربا خوارى كليد هر شرى است ، اين‌ها به ابرارظلم مىكنند .\r\nوَ يُصَدِّقُونَ الفُجّارَ وَ الْفَسَقَةَ با اعمالشان عمل فجار و فاسقان را تصديق مىكنند .\r\nالْحَقُّ عِنْدَهُمْ باطِلٌ وَ الْباطِلُ عِنْدَهُم حَقٌّ آن قدر ربا در نزد ربا خواران زيباست كه حق را باطل و باطل را حق مىدانند يعنى هر چه به آن‌ها مىگويى اين كار حرام است نمى توانند قبول كنند .\r\nهذا كُلُّهُ لِلدُّنْيا وَهُمْ يَعْلَمُونَ انَّهُم عَلي غَيْرِالحَقِّ تمام اينها براى اين است كه دنيايشان را آباد كنند در حالى كه خودشان هم مىدانند كه اين عمل بر خلاف رضاى خداست و لكن « زَيَّنَ لَهُمُ الشَّيْطانُ اعْمالَهُم » « 1 » ولى شيطان عملشان را برايشان خوب جلوه مىدهد و زينت مىكند .\r\n\r\n\r\n","description":"","footnote":"\r\n( 1 ) . سوره نمل آيه 24 .\r\n","page_name":" 102 ","page_number":102},
  {"content":"\r\n\r\n« فَصَدَّهُمْ عَنِ السَّبيلِ فَهُمْ لا يَهْتَدُونَ » « 1 » پس آن‌ها را از راه خدا باز مىدارد تا جايى كه ديگر هدايت نمى شوند . مرحوم آيت الله حاج شيخ مرتضى حائرى ( رحمه الله ) مى فرمودند : وقتى انسان از حق جدا مىشود اگر زياد فاصله نگرفته باشد مىتواند برگردد ولى اگر شعاع انحرافى انسان زياد باشد بازگشتش مشكل است يعنى تا انسان بخواهد برگردد عمر كفاف نمى دهد . آدم يك عمر زندگى مىكند در طول عمرش مرتكب گناهان مىشود حال مىخواهد خرابى هاى گذشته را جبران نمايد مىبيند آخر عمر است و بايد بميرد .\r\n« رَضُوا بِالحَيوةِ الدُّنْيا وَ اطْمَئَنُّوا بِها » « 2 » اين‌ها به حيات دنيوى راضى شدند و آرامش خود را در دنيا ديدند .\r\n« وَ الَّذينَ هُمْ عَنْ آياتِنا غافِلُون » « 3 » « اولئِكَ مَأْويهُمُ النّارُ بِما كانُوا يَكْسِبُونَ » « 4 » خدا مى فرمايد : اين‌ها از آيات ما غافل بودند جايگاهشان آتش است به خاطر آن چه كه عمل كرده اند . خدا كسى را به جهنم نمى برد ، آن چه كه انسان را به جهنم مىبرد عمل اوست . اگر بنا بود كسى را به جهنم ببرد اين همه پيغمبر نمى فرستاد . عزيزان منبر كه مىرويد به مردم آگاهى بدهيد كه اين گرفتارى ها را براى خود درست نكنند .\r\nقرآن فرمود : « وَاللهُ أَخْرَجَكُمْ مِّنْ بُطُونِ امَّهاتِكُمْ لا تَعْلَمُونَ شَيْئاً » « 5 » اصل اولى ندانستن است خيلى از مردم اين مسائل و احكام خود\r\n\r\n\r\n","description":"","footnote":"\r\n( 1 ) . سوره نمل آيه 24 .\r\n( 2 ) . سوره يونس آيه 7 .\r\n( 3 ) . سوره يونس آيه 7 .\r\n( 4 ) . سوره يونس آيه 8 .\r\n( 5 ) . سوره نحل آيه 78 .\r\n","page_name":" 103 ","page_number":103},
  {"content":"\r\n\r\nرا نميدانند ، بين مردم برويد چند تا حديث بگوييد ، چند تا مسئله به آنها ياد بدهيد ، مقدارى به مردم تذكر دهيد .\r\nبايد « الَّذينَ يُبَلِّغُونَ رِسالاتِ اللهِ » « 1 » باشيد . امروزه بحمدالله زمينه تبليغ مهيا است كه وظيفه خود را انجام دهيد ولى مسئله مهم اين است كه اول خود را اصلاح كنيد . اگر خودتان عمل كنيد ، حرف شما در مردم اثرمى كند بايد طورى باشيد كه مردم با ديدن شما به ياد خدا بيفتند .\r\n\r\n34 - زندگى سخت با ترك ياد خدا\r\nيَابْنَ مَسعُود مَنْ رَدَّ عَن ذِكري وَ ذِكْرِ الآخِرَةِ نُقَيِّضْ لَهُ شَيْطاناً فَهُوَ لَهُ قَرين هر كس از ياد خدا غافل باشد خدا شيطان را هم نشين او مىكند . اميرالمؤمنين على ( عليه السلام ) فرمودند : دو چيز را هيچ گاه فراموش نكنيد ، يكى ياد خدا و يكى ياد مرگ و دو چيز را براى هميشه فراموش كنيد يكى اين كه اگر به كسى احسان و خدمتى نموديد آن را فراموش كنيد و دوم اين كه اگر كسى به شما بدى كرد از او بگذريد و فراموش نماييد . بنابراين اگر كسى خدا را فراموش كرد شيطان همدم او مىشود . خداوند عالم آدميزاد را حتى در رحم مادر جفت آفريد . در دنيا جفت انسان يا شيطان است يا ملائكة الله . خوشا به سعادت كسى كه جفت او ملائكه باشد و خدا قرين او باشد . خدا اين دو را به جاى هم قرارداده پس بستگى دارد انسان كدام را انتخاب كند خدا نمى خواهد شيطان را قرين بنده اش كند . اگر چنين بود پيغمبران\r\n\r\n\r\n","description":"","footnote":"\r\n( 1 ) . سوره احزاب آيه 39 .\r\n","page_name":" 104 ","page_number":104},
  {"content":"\r\n\r\nرا براى سعادت بشر بر نمى گزيد .\r\n« وَ انَّهُمُ لَيَصُّدُّونَهُمْ عَنِ السَّبيلِ وَ يَحْسَبُونَ انَّهُمْ مُّهْتَدُونَ » « 1 » شيطان آنها را از راه خدا باز داشته ولى اين‌ها فكر مىكنند هدايت شده هستند .\r\n« حَتي اذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَينِ فَبِئْسَ القَرينُ » « 2 » وقتى به پيشگاه خدا مىروند با جفت و قرينشان مىروند و مى گويند : اى كاش بين ما فاصله مشرق تا مغرب بود .\r\n\r\n35 - تمسخر مؤمنين\r\nيَابْنَ مَسعُود لَيَعيبُونَ عَلى مَنْ يَقْتَدي بِسُنَّتي وَ فَرائِضَ اللهِ تَعالي پيغمبر اكرم ( ص ) مى فرمايند : عده اى هستند كه غيبت يا عيب جويى مىكنند كسانى را كه به سنت من اقتداء كردند يعنى عده اى هستند كه سرزنش مىنمايند افرادى را كه به فرائض الهى پايبند هستند آنها را مسخره و استهزاء مىكنند .\r\nقَالَ اللهُ تَعالى « فَاتَّخَذْ تُمُوهُمْ سِخْرِيّاً حَتي انْسَوْكُمْ ذِكري وَ كُنْتُمْ مِّنْهُم تَضْحَكُونَ » « 3 » « انّي جَزَيْتُهُمُ اليَومَ بِما صَبَرُوا انَّهُم هُمُ الفائِزُونَ » « 4 » شما اين‌ها را مسخره كرديد تا جايى كه مرا فراموش نموديد و شما بوديد كه مىخنديديد اما بدانيد كه آنان را در مقابل صبر و پايداريشان پاداش مىدهم . معلوم مىشود كه اعمال انسان در\r\n\r\n\r\n","description":"","footnote":"\r\n( 1 ) . سوره زخرف آيه 37 .\r\n( 2 ) . سوره زخرف ايه 38 .\r\n( 3 ) . سوره مؤمنون آيه 110 .\r\n( 4 ) . سوره مؤمنون آيه 111 .\r\n","page_name":" 105 ","page_number":105},
  {"content":"\r\n\r\nجايى كه او را سرزنش كنند اجر بيشترى دارد درست است كه نفس اعمال نيك و خوب اجر دارد اما كسى كه در ميان عده اى بى تقوا در انجام عبادات خود پايدار است ، قطعاً اجر زيادترى مىبرد . اگر مومنى به مسجد رفت و در نماز جماعت شركت كرد و پاى منبر نشست ، پاداش دارد ولى آنجايى كه مورد اذيت و آزار و استهزاء قرار مىگيرد لكن دست از بندگى خدا نمى كشد ، در مقابل آنها صبور است ، بدون شك پروردگار عالم عنايت بيشترى به او دارد فلذا خدا فرمود : به خاطر صبر و شكيبايى سخريه ها به آنها اجر مىدهم و اين‌ها هستند كه رستگارانند .\r\nعزيزان شما كه مشغول تحصيل علوم دينييه هستيد و در لباس مقدس روحانيت قرار داريد ممكن است افرادى شما را استهزاء كنند و بگويند چرا به اين لباس رفتيد . اگر شما براى رضاى خدا درس بخوانيد و از بركت درس و بحث مردم را از انحرافات نجات دهيد و در برابر مذمّت ديگران استقامت نماييد چقدر ثواب دارد و اگر خدايى ناكرده ما با صحبت‌هاى مردم كنار بكشيم و يا در درس خواندن جدى نباشيم علاوه بر اين كه اجر نداريم ، ممكن است عذاب هم بشويم .\r\nمرحوم شيخ مرتضى انصارى ( رحمه الله ) مى فرمودند : اگر پنج شنبه و جمعه ها تعطيل نمى شد ، خدا مىدانست طلاب به چه مقامى مىرسيدند بعد مى فرمود : چهارشنبه كه تعطيل مىشد و شنبه مىآمديم ، مىديديم مطالب از دستمان رفته است . واقعاً مرحوم آيت الله بروجردى ( رحمه الله ) و امام خمينى ( رحمه الله ) و ديگر علماء بزرگوار چقدر زحمت كشيدند تا به اين مقامات رسيدند . ولى چرا امروزه اين همه تعطيلى دامن گير حوزه شده\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاست ؟ آيا مىشود با اين وضع به مقامى رسيد ؟\r\nعزيزان اگر دلتان مىخواهد در اين مسير باشيد و به مقامات بالاى علمى و معنوى برسيد بايد همت كنيد هم رضاى خدا را به دست آوريد و هم از بركت درس و لباستان مردم را نجات دهيد و اين كار فقط با جديت و تلاش و حضور مستمر در درس‌ها و رعايت تقوا و پرهيزگارى ميسّر است .\r\n\r\n36 - مستى گناه\r\nيَابْنَ مَسعُود احذَر سُكْرَ الخَطيئَةِ فَانَّ لِلخَطيئَةِ سُكْراً كَسُكْرِ الشَّرابِ بَلْ هُوَ اشَدّ سُكراً مِنهُ از مستى گناه پرهيز كن بدرستى كه براى گناه مستى است مانند مستى شراب بلكه شديدتر از آن . اگر كسى گناه كرد و توبه نكرد ، رفته رفته از خدا دور مىشود زيرا گناه عقل انسان را زايل مىكند . انسان بار اول از انجام گناه اضطراب دارد و بار دوم و سوم برايش عادى مىشود و در مراحل بعد لذت مىبرد .\r\n« فَاذا قيلَ لَهُ اتَّقِ اللهَ اخَذَتْهُ العِزَّةُ بِالْاثْمِ » « 1 » قرآن مى فرمايد : وقتى به او مىگويى اين كار زشت را انجام نده مى گويد : افتخار مىكنم كه قدرت چنين كارى را دارم و آن را وسيله عزت خود مىدانند يا مى گويند شما عرضه نداريد كه اين حرف را مىزنيد اگر به اين مرحله برسند ديگر نمى شود جلو آنها را گرفت . انسان بايد به خود بگويد كه شايد اشتباه دارم و بايد تلاش كنم اشتباهات خود را بر طرف نمايم و الا اگر موعظه را نشنود و كاملًا خود را هدايت شده بداند و از\r\n\r\n\r\n","description":"","footnote":"\r\n( 1 ) . سوره بقره آيه 206 .\r\n","page_name":" 107 ","page_number":107},
  {"content":"\r\n\r\nطرفى هر كارى را هم كه بخواهند ، انجام مىدهند . آن‌ها بايد بدانند جايگاهشان جهنم است زيرا جسم كثيف و جرم گرفته را بايد داخل آتش انداخت تا صيقلى شود . اين ها را بايد به جهنم ببرند تا جوهره‌ى اصلى آنان بيرون آيد . « فَحَسْبُهُمْ جَهَنَّمُ يَصْلَوْنَها فَبِئْسَ المَصير » « 1 » جهنم بد جايگاهى است .\r\nيَقُولُ اللهُ تَعالي « صُمُّ بُكْمٌ عُمْي فَهُمْ لا يَرْجِعُونَ » « 2 » ويَقُولُ « انّا جَعَلْنا ما عَلَي الارْضِ زينَةً لَّها لِنَبْلُوَهُمْ ايُّهُمْ احْسَنُ عَمَلًا » « 3 » « وَ انّا لَجاعِلُونَ ما عَلَيْها صَعِيداً جُرُزاً » « 4 » . خدا مى فرمايد : اين‌ها كر و كور و لال هستند ، راه بازگشت برايشان نيست و آن چه را كه در روى زمين قرار داده ايم ، براى آن‌ها زينت كرديم تا بيازمايم چه كسى عملش بهتر است « طَبَعَ اللهُ عَلي قُلُوبِهِم » خدا بر قلوبشان مهر مىزند .\r\n\r\n37 - دنيا ملعون است\r\nيَابْنَ مَسعُود الدُّنْيا مَلْعُونَةٌ مَلْعُونٌ مَنْ فيها وَ مَلْعُونٌ مَنْ طَلِبَها وَ احَبَّها وَ نَصَبَ لَها دنيا هم خودش ملعون است هم كسانى كه در آن هستند و دنيا را طلب مىكنند همه‌ى اين‌ها منفورند يعنى از رحمت خدا دور بوده و خدا به اين‌ها عنايتى ندارد . وقتى مى گويند لعن الله فلاناً يعنى از رحمت خدا دور باد . چون خود دنيا مورد توجه ذات اقدس خدا نيست پس او طالبين دنيا را هم دوست ندارد و علاقمندان\r\n\r\n\r\n","description":"","footnote":"\r\n( 1 ) . سوره مجادله آيه 8 .\r\n( 2 ) . سوره بقره آيه 18 .\r\n( 3 ) . سوره كهف آيه 7 .\r\n( 4 ) . سوره كهف آيه 8 .\r\n","page_name":" 108 ","page_number":108},
  {"content":"\r\n\r\nبه آن را مورد عنايت خود قرار نمى دهد و به همين خاطر است كه خدا از بندگانش مىخواهد كه رنگ الهى به خود بگيرند و كارهايشان به خاطر خدا باشد . صبغه‌ى الهى فناپذير نيست و هميشه پاينده است خداى عزو جل دوست دارد كه بندگانش به مقامى برسند كه در آنها فنا نباشد . فلذا چون دنيا فناپذير است پس هر كس به دنيا رو آورد او هم فناپذير خواهد بود ولى هر كس صبغه‌ى الهى داشته باشد نه تنها فناپذير نيست بلكه هميشه جوهره‌ى حقيقتش باقى مىماند و نامش جاودان خواهد شد اگر چه به ظاهر جسمش در بين مردم نباشد . كسى كه براى رضاى خدا زهد را اختيار كرده ، عبادت نموده و سختىها را تحمل كرده از بين رفتنى نيست .\r\nوتصديق ذلك في كتاب الله تعالى « كُلُّ مَنْ عَلَيها فَانٍ » « 1 » « وَ يَبْقي وَجْهُ رَبِّكَ ذُوالجَلالِ وَ الاكْرامِ » « 2 » هر كس روى زمين است دست خوش مرگ و فناست و بقاء ابدى براى وجه ذات خداى منعم با جلال و عظمت است .\r\nوقوله « كُلُّ شَئٍ هالِكٌ الّا وَجْهَهُ » « 3 » هرچيزى فانى شدنى است مگر داراى وجه الله باشد كه در او فنا راه ندارد . حضرت على ( عليه السلام ) فرمودند : خدا شما را نيافريده كه از بين ببرد بلكه شما را آفريده كه باقى بمانيد . اما ما انسان‌ها نمى دانيم خدا دوست دارد كه ما باقى بمانيم . لكن ما تلاش مى كنيم با كارها و حركات نادرست خود از ما نامى باقى نباشد . عزيزان هر قدمى كه بر مىداريد و هر كارى كه انجام\r\n\r\n\r\n","description":"","footnote":"\r\n( 1 ) . سوره الرحمن آيه 26 .\r\n( 2 ) . سوره الرحمن آيه 27 .\r\n( 3 ) . سوره قصص آيه 88 .\r\n","page_name":" 109 ","page_number":109},
  {"content":"\r\n\r\nمىدهيد با بسم الله الرحمن الرحيم آغاز كنيد يعنى با ياد خدا شروع كنيد و بعد از آن الحمدلله بگوييد . بدين معنا كه اگر درس مىخوانيد ، مطالعه مىكنيد ، قرآن تلاوت مىنماييد و يا دعا مىخوانيد پس از انجام آن بگوييد الحمدلله . خدا به شما توفيقاتى مىدهد بايد در مقابل آن شاكر باشيد اگر از خواب بلند مىشويد بگوييد الحمدلله . انسان تا افراد گرفتار را نبيند قدر نعمت‌هاى الهى را نمى داند بنابراين اگر مىخواهيد جاودان بمانيد بايد دائماً به ياد خدا باشيد .\r\nفرمود : « وَ يَبْقي وَجْهُ رَبِّكَ ذُوالجَلالِ وَ الاكْرامِ » « 1 » وجه ربك همان عنايت حق و توجه او به بندگانش است . همه مىميرند مگر آن كسى كه توجه حضرت بارى تعالى به اوست . كسى كه متوجه خداست خدا هم به او لطف دارد و نامش را جاودان مىكند . چقدر بزرگان ما هستند كه ساليان سال از وفات آن‌ها مىگذرد ، لكن نام مباركشان بر سر زبان‌هاست . مانند شيخ طوسى ، على بن بابويه ، صدوق ، صاحب جواهر و ديگر علماء بزرگ كه به اين مقام و الا رسيده اند و امروزه هم بزرگانى هستند كه با خدا در ارتباطند و با امام زمان ( عج ) رابطه دارند و مورد عنايتند . البته بعد از وفات اين بزرگان معلوم مىشود كه چه كرامت‌هايى داشته اند . مرحوم آيت الله ميرزا حسن شيرازى ( رحمه الله ) كه يكى از شخصيت‌هاى عالى قدر است خانه‌اش در سامرا بود . به دليل اهانت و طعنه زدن مخالفين به حرم عسگريين در سامرا ايشان به جهت تقويت شيعيان آن جا ، حوزه‌ى علميه را از نجف به سامرا انتقال داد . روزى بنده‌ى خدايى دو الاغ خريد تا زن و بچه‌هاى خود را به كربلا ببرد بعد از ورود به خاك عراق دزد ، الاغى\r\n\r\n\r\n","description":"","footnote":"\r\n( 1 ) . سوره الرحمن آيه 27\r\n","page_name":" 110 ","page_number":110},
  {"content":"\r\n\r\nرا كه وسائل و اموال سفر در آن بود به سرقت مىبرد . فلذا اين مرد اهل و عيال خود را بر الاغ ديگر سوار و خود پياده به دنبال آنها به راه خود ادامه مىدهند . وقتى به سامرا رسيدند ، رفت به خدمت ميرزاى شيرازى ديد عده اى از بزرگان دور آقا نشستند ، آقا او را صدا زد و فرمود : شما مرد خراسانى هستيد كه مركبتان را دزديده اند گفت بلى . آقا فرمود : پسر شما در مكه است ؟ گفت بلى . فرمودند : ايشان براى شما صد تومان فرستاده و آن را داده بدست يك حاجى خراسانى ، هنگامى كه به كربلا رسيدى آن حاجى تو را مىبيند .\r\nفلذا پول خود را بگير و اين هم بيست و پنج قران براى مخارج سفرت به كربلا . آن مرد مى گويد پيش خود گفتم آقا از كجا خبر دارد و چه كسى به فرزندم اطلاع داده است ؟ دست آقا را بوسيدم و از محضرش مرخص شدم وقتى به كربلا رسيدم شخصى به من گفت فلانى ، يك حاجى خراسانى دنبال شما مىگردد آن حاجى را ديدم و مبلغ مذكور را به من داد .\r\nعزيزان چه لطف و عنايتى در كار است خدا چطور الهام كرده . بياييد خود را بسازيم و خود را عوض كنيم با خدا بيشتر ارتباط داشته باشيم تا مورد عنايت بيشتر قرار بگيريم .\r\n\r\n38 - اخلاص در عمل\r\nيَابْنَ مَسعُود اذا عَمِلْتَ عَمَلًا فَاعْمَلْ للهِ خالِصاً لِانَّه لا يَقْبَلُ مِنْ عِبادِهِ الّا ما كانَ خالِصاً هر گاه كارى انجام مىدهى سعى كن خالص براى خدا باشد زيرا خدا هيچ عملى را نمى پذيرد مگر خالص براى او باشد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nفانه يقول « ما لِاحَدٍ عِنْدَهُ مِنْ نِّعْمَةٍ تُجْزى » « 1 » « الّا ابْتِغاءَ وَجْهِ رَبِّهِ الاعْلى » « 2 » « وَ لَسَوْفَ يَرْضى » « 3 » هيچ نعمتى نزد پروردگار پاداش داده نمى شود مگر آن كه خدا را بخواهد و وجه الله را طلب كند . يرضى يعنى خدا اورا راضى مىكند ، يعنى اگركسى براى خدا كار كرد خدا او را بى مزد نمى گذارد آن قدر به او مىدهد تا راضى شود . فلذا ما اگر به درس مىآييم ، اگر تبليغ مىرويم و اگر زندگى روزمره را انجام مىدهيم ، همه براى خدا باشد ، خدا زحمات ما را بدون پاداش نميگذارد . پس سعى كنيد براى خدا كار كنيد .\r\nحضرت زين العابدين ( عليه السلام ) ديد يكى از دوستانش براى خانه اش پنجره اى مىسازد بعد از خدا قوّت باد فرمود : چكار مىكنى ؟ گفت : يابن رسول الله پنجره اى درست مىكنم تا هواى اتاق عوض شود حضرت تأسف خوردند فرمودند : چرا شيعيان ما اين گونه اند بگو پنجره را باز مىكنم كه صبح‌ها كه طلوع فجر مىشود آن را ببينم و نمازم را اول وقت بخوانم . جهت معنوى را مطرح كن تا خدا به خاطر آن به تو پاداش بدهد و لو آن كه هواى اتاق هم عوض شود .\r\n\r\n39 - رها كردن نعمتهاى دنيا\r\nيَابْنَ مَسعُود دَعْ نَعيمَ الدُّنْيا وَ اكْلِها وَ حَلاوَتِها وَ حارِّها وَ بارِدِها وَ لينِها وَ طيبِها دنيا را رها كن ، سردىها و گرمىها ، ملايمت‌ها و نرمش‌ها و شيرينىهاى آن را ترك كن . انسان هر چه به\r\n\r\n\r\n","description":"","footnote":"\r\n( 1 ) . سوره ليل آيه 19 .\r\n( 2 ) . سوره ليل آيه 20 .\r\n( 3 ) . سوره ليل آيه 21 .\r\n","page_name":" 112 ","page_number":112},
  {"content":"\r\n\r\nدنيا دل ببندد آلوده تر مىشود زيرا برنامه و كارهايى در جامعه هست كه انسان را از معنويت و آخرت دور كرده و به دنيا نزديك تر مىكند .\r\nوَ الْزِمْ نَفْسَكَ الصَّبْرَعَنْها فَانَّكَ مَسْئُولٌ عَنْ هذا كَلِّهِ خود را ملزم كن در مقابل دورى از دنيا صبور باشى زيرا تو مسئول هستى .\r\nقال الله تعالى « ثُمَّ لَتُسْئَلُنَّ يَوْمَئِذٍ عَنِ النَّعيمِ » « 1 » وَ لا تُهِنْكَ الدُّنْيا وَ شَهَواتِها هيچ گاه با دنيا خوش رفتارى نداشته باش و خود را به شهوات دنيا آلوده نكن .\r\nفان الله تعالى يقول « افَحَسِبْتُمْ انَّما خَلَقْناكُمْ عَبَثاً وَ انَّكُمْ الَيْنا لا تُرْجَعُونَ » « 2 » خدا فرمود : آيا گمان كرده ايد شما را بيهوده آفريديم و به سوى ما بازگشت نداريد . هر چه دنياى ما زياد تر شود از آخرت بيشتر فاصله مىگيريم يعنى تمام گرفتارىهاى ما از دنيا طلبى و شهوات دنيا است اما بايد بدانيد كه اگر كسى از دنيا دورى كرد و سختىها را تحمل كرد در آخرت لذت راحتىها را خواهد برد .\r\n\r\n40 - هدف در اعمال\r\nيَابْنَ مَسعُود اذا عَمِلْتَ عَمَلًا مِنَ البِّرِّ وَ انْتَ تَريدُ بِذلِكَ غَيرَ اللهِ فَلا تَرْجُو بِذلِكَ مِنْهُ ثَواباً اگر عمل خيرى انجام دهى ولى هدفت غير خدا باشد انتظار پاداش نداشته باش . ممكن است كسى كار نيكى كند مثلا درمانگاهى بسازد مسجد و مدرسه اى احداث نمايد جاده اى ايجاد كند ولى قصدش ريا كارى باشد كه خود را به مردم نشان دهد\r\n\r\n\r\n","description":"","footnote":"\r\n( 1 ) . سوره تكاثر آيه 8 .\r\n( 2 ) . سوره مؤمنون آيه 115 .\r\n","page_name":" 113 ","page_number":113},
  {"content":"\r\n\r\nاو نبايد انتظار مزد و ثواب از خدا داشته باشد . او كه براى ديگران كار كرده چرا از خدا مزد بخواهد . بنده اى كه براى خدا كار نكرده آيا درست است كه خدا به او مزد بدهد ؟\r\nشما عزيزان اهل علم اگر براى خدا منبر برويد و بگوييد خدايا براى رضاى تو منبر مىروم كه به ديگران احكام اسلامى را ياد بدهم آنها را از ضلالت و گمراهى نجات بدهم . پروردگار هم به شما مزد مىدهد آن هم چند برابرمى دهد « وَاللهُ يَعْلَمُ السِّرَّ وَ اخْفي » « 1 » .\r\nفانه يقول « وَ لا نُقيمُ لَهُمْ يَوْمَ القِيامَةِ وَزْناً » « 2 » خدا فرمود : ما براى كسانى كه لله كار نكرده اند هيچ وزنى قرار نمى دهيم . سعى كنيد حركات و كارها و گفتار شما براى خدا باشد . مرحوم آقا شيخ عباس قمى ( رحمه الله ) درمسجد امام حسن عسگرى ( عليه السلام ) قم نماز را اقامه مىكرد . يك شب وقتى وارد مسجد شد و جمعيت را ديد برگشت . از آقا دليل آن را پرسيدند فرمودند : وقتى جمعيت زياد را ديدم در خود احساسى كردم و به خود باليدم و در نتيجه به من حالى دست داد و خوشم آمد . فلذا فهميدم اين نماز براى خدا نيست . علماء بزرگ ما سمبل اخلاق اسلامى بودند و هستند . آنها با دين بازى نمى كردند كه به اين درجات عالى رسيده‌اند . خدا رحمت كند مرحوم آيت الله حاج ميرزا ابوالفضل زاهدى ( رحمه الله ) را ،\r\nايشان از علماء بزرگ جامع معقول و منقول و در فقه و ادبيات استاد بودند و مرحوم آيت الله العظمى آقاى بروجردى ( رحمه الله ) به ايشان علاقه زيادى داشتند . وى يك شب در وسط نماز يادش مى آيد كه وضو ندارد برمى گردد و به مردم مى گويد قصد فرادى كنيد و\r\n\r\n\r\n","description":"","footnote":"\r\n( 1 ) . سوره طه آيه 7 .\r\n( 2 ) . سوره كهف آيه 105 .\r\n","page_name":" 114 ","page_number":114},
  {"content":"\r\n\r\nنماز را ادامه دهيد و با نيت فرادى بخوانيد بدون اين كه خجالت بكشند چون درد دين داشتند .\r\n\r\n41 - ستايش مردم\r\nيَابْنَ مَسعُود اذا مَدَحَكَ النّاسُ فَقالُوا انَّكَ تَصُومُ النَّهارَ وَ تَقُومُ اللَّيْلَ وَ انْتَ عَلي غَيرِ ذلِك فَلا يَفْرَحْ بِذلِك هر گاه مردم تو را مدح كردند و گفتند : تو كسى هستى كه روزها روزه و شب‌ها به عبادت مشغول هستى و حال آن كه تو اين طورى نبودى خوشحال نباش . مردم ما روحانيون را پيشواى خود مىدانند و درس و دينشان را از ما مىگيرند از ما تعريف مىكنند و مدح ما را مى گويند و ممكن است واقعيت ما طور ديگرى باشد خوشحال نشويم كه اگر شاد شديم اشتباه كرده ايم بگوييم ما آن طورى كه شما مىگوييد نيستيم .\r\n« وَ لا تَحْسَبَنَّ الَّذينَ يَفْرَحُونَ بِما اتَوْا وَّ يَحِبُّونَ انْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِّنَ العَذابِ وَ لَهُمْ عَذابٌ اليمٌ » « 1 » آنان كه به كردار زشت خود شادمانند و دوست دارند كه مردم به اوصاف پسنديده اى كه هيچ در آن‌ها وجود ندارند آنها را ستايش كنند گمان نكنند كه از عذاب خدا رهايى دارند و براى آنها عذاب دردناك است .\r\n\r\n42 - زياد كردن عمل خوب\r\nيَابْنَ مَسعُود اكْثِرْ مِنَ الصّالِحاتِ وَ البِرِّ فَانَّ المُحْسِنَ وَ المُسيئي\r\n\r\n\r\n","description":"","footnote":"\r\n( 1 ) . سوره آل عمران آيه 188 .\r\n","page_name":" 115 ","page_number":115},
  {"content":"\r\n\r\nيَنْدُمانِ يَقُولُ المُحْسِنُ يا لَيْتَني ازْدَدْتُ مِنَ الحَسَناتِ وَ يَقُولُ المُسيئي قَصُرْتُ اعمال صالح و كارهاى نيكت را زياد كن زيرا روزى خواهد آمد كه هم نيكوكار و هم بدكار پشيمان هستند هر دو اى كاش مى گويند . نيكوكار مى گويد : اى كاش بيشتر كار خوب انجام داده بودم و بدكار مى گويد : اى واى كه من كوتاهى كردم .\r\nتَصْديقُ ذلِكَ « وَ لا اقْسِمُ بِالنَّفْسِ اللَّوَّامَةِ » « 1 » قرآن فرمود : قسم به نفس لوامة كه انسان را سرزنش مىكند كه چرا چنين كردى گرچه نفس لوامه را براى دنيا معنا كرده اند اما پيغمبر اكرم ( ص ) اين آيه را براى بعد از مرگ و قيامت آورده است چون در چند جاى ديگر از قرآن كريم كلمه يا ليت و يا ليتنا آمده است و اين مربوط به آخرت است . عزيزان مواظب باشيم گرفتار نشويم . روايت داريم كه از امام ( عليه السلام ) سئوال كردند چه دسته اى از همه بيشتر فرداى قيامت حسرت مىخورد و ناراحت است ؟ فرمود : « العلماء » عرض كردند : چطور ؟ فرمود : « يَقُولُونَ ب‌ِما لَمْ يَفعَلُونَ » . چطور مىشود كه مردم از كلام ما موعظه شوند و عمل كنند و بعد به بهشت بروند اما خدايى ناكرده خود ما در قيامت جا بمانيم ببينيم مردم دسته دسته وارد بهشت مىشوند و به ما بگويند اين افراد به دست شما هدايت شده اند ولى خود ما را نگه دارند . روايت داريم همان جمعيت هدايت شده « يَنْظُرُونَ الي الْواعِظينَ و الْآمِرينَ » بعد به موعظه كنندگان خود مى گويند آقا شما ما را راهنمايى كرديد وهدايت نموديد پس چرا اين جا ايستاده ايد . واقعاً انسان چه جوابى بدهد .\r\n\r\n\r\n","description":"","footnote":"\r\n( 1 ) . سوره قيامت آيه 2 .\r\n","page_name":" 116 ","page_number":116},
  {"content":"\r\n\r\n\r\n43 - تأخير در توبه\r\nيَابْنَ مَسعُود لا تُقَدِّمْ الذَّنْبَ وَلا تُؤَخِّرِ التَّوْبَةَ وَ لكِنْ قَدِّمِ التَّوْبَةَ وَاخِّرِالذَّنْبَ هيچ گاه گناه را جلو و توبه را تاخير نينداز . انسان نبايد در ارتكاب گناه پيش قدم شود . خود را در پيشگاه خدا آزاد نبينيد و براى خدا عظمت و بزرگى قائل شويد چرا انسان گناه كند و چرا توبه‌ى از گناه را به تاخير اندازد . تاخير در توبه هم خود گناه است . چقدر بى حيائى مىخواهد كه انسان گناه كند و در صدد توبه هم بر نيايد ، در واقع شيطان است كه آدم را گول مىزند كه هم كار خلاف كند و هم متوجه خدا نشود اما اگر خدايى ناكرده كسى خطا كرد و بعد از آن به سوى خدا آمد و طلب مغفرت كرد و عذر خواهى نمود امكان غفران الهى هست . بنابراين حضرت فرمود : توبه را جلو بياندازيد و گناه نكنيد .\r\nفَانَّ اللهَ تَعالى يَقُولُ في كِتابِهِ « بَلْ يُريدُ الانْسانُ لِيَفْجُرَ امامَهُ » « 1 » هر انسانى ميل و اراده اش به اين است كه جلويش باز باشد هر كارى كه مىخواهد انجام بدهد مانعى در سر راه او نباشد برايش قانون و مقرراتى وضع نشده باشد . اما نكته اين جاست كه خدا پرستان و مومنان چون اعتقاد دارند ، كار خلاف نمى كنند ، مال و مقام و شهوت آن‌ها را گرفتار نمى كند ، هرج و مرج ايجاد نمى كنند ولى افراد لاابالى و بى دين و نظم و انضباط ، جامعه را با تجاوز به حقوق ديگران به هم مىزنند . فقط به فكر شهوات خود هستند و زير بار قانون نمى روند فلذا على ( عليه السلام ) فرمودند :\r\n« لُابَّد لِكُلِّ قَوْمٍ مِنْ اميرٍ امَّرَهُمْ مِنْ بِرّ اوْ\r\n\r\n\r\n","description":"","footnote":"\r\n( 1 ) . سوره قيامت آيه 5 .\r\n","page_name":" 117 ","page_number":117},
  {"content":"\r\n\r\nفاجِرٍ » « 1 »\r\nحكومت نعمت بزرگى است ، اگر نباشد حيثيت و آبرو براى كسى باقى نمى ماند زيرا هميشه در بين مردم افرادى بودند كه جامعه را به هم زده و بى بند و بارى به وجود مىآورند . دليل اين كه انسان « لَفي خُسرٍ » است اين است كه « لِيَفْجُرَ امامَه »\r\nمىخواهد جلو او باز باشد .\r\nايّاكَ انْ تَسْتَنَّ سُنَّةَ بِدْعَةٍ مواظب باش در بين مردم بدعت گذارى نكنى . اگر كسى سنت بدى بر جاى گذاشت علاوه بر گناه بدعت گذارى گناه هر كس كه آن را انجام دهد بر گردن اوست . خدا لعنت كند كسانى كه حجاب را از بين بردند تا روزى كه موى زنان مشخص است گناهش براى آن‌ها نيز هست . آن‌ها حجاب را از ميان زنان برداشتند . امروزه چقدر زحمت مىخواهد كه زن‌ها را باحجاب كنند . حياها رفت حال آوردنش سخت است . اگر كسى باعث سنت بدى شد چنانچه مطابق ميل و شهوت مردم هم باشد ديگر آن را رها نمى كنند .\r\nپس مواظبت كنيد هيچگاه بدعتى از شما گذاشته نشود كه وزر و و بال آن براى شما بماند .\r\nفَانَّ العَبْدَ اذا اسْتَنَّ سُنَّةً لَحِقَهُ وِزْرَ ما عَمِلَ بِها اگر كسى سنتى را به جاى گذاشت وزر آن عمل هم براى اوست .\r\nقال الله تعالى « وَ نَكْتُبُ ما قَدَّمُوا وَ آثارَهُمْ » « 2 » آن چه كه به دنبال بدعت و ايجاد سنت سيئه مى آيد در دفترچه بدعت گذار نوشته مىشود . فرداى قيامت با حجم سنگين پرونده‌ى گناهان روبرو مىشود\r\n\r\n\r\n","description":"","footnote":"\r\n( 1 ) . نهج البلاغة من كلام له فى الخوارج .\r\n( 2 ) . سوره يس 12 .\r\n","page_name":" 118 ","page_number":118},
  {"content":"\r\n\r\nو تعجب مىكند و مى گويد : من اين همه را انجام ندادم ، مى گويند : تو انجام ندادى لكن\r\nبنايش را گذاشتى .\r\nوقال « يُنَبَّئُوا الانْسانُ يَوْمَئِذِ بِما قَدَّمَ وَ اخَّرَ » « 1 » انسان را به آن چه كه از پيش فرستاده و آن چه كه بعداً مى فرستد آگاه مىكنند . « بِما قَدَّمَ » درست است اما « اخَّرَ » چيست ؟ « اخَّرَ » همان كارها و سنت‌هاى گذاشته شده است كه ديگران بعد از مردن او انجام مىدهند . وقتى آدم را داخل قبرمى گذارند به خاطر كارهايى كه به واسطه‌ى بدعت انجام مىشود او را عذاب مىكنند و مى گويند : خود كردى و مسئوليت آيندگان نيز گردن توست . عزيزان آبروى حوزه علميه و لباس مقدس روحانيت و مراجع و بزرگان مرهون عمل ماست . نكند خدايى ناكرده نسبت به مسئوليتمان بى اهميت باشيم اگر نعوذ بالله در امورات دينى و مذهبى بى اعتنا باشيم ، كار ما خيلى سخت تر است . يك طلبه و روحانى بايد از همه جهات نمونه باشد . اما خدا رحمت كند مرحوم امام خمينى اعلى الله مقامه الشريف را ، روزى تشريف آوردند منزل ما و در خدمتشان بوديم فرمودند : زمانى در مدرسه فيضيه بودم سحر بلند شدم ، دور زدم ، ديدم از حجره‌ها صداى العفو العفو طلبه‌ها بلند است . بعضى از آنها سر به سجده گذاشته و گريه مىكنند و مشغول تلاوت قرآن و دعا هستند اما روزى هم آمدم ديدم همه خواب و خبرى از مناجات و راز و نيازها نيست !\r\nواقعا حالا در منازل چه خبر است ؟ آن ناله‌هاى نيمه شب و عبادات شبانه كجاست ؟ آن معنويات و روحيات خدايى چه شد ؟ چرا وضع اين گونه شده ؟ آيا انتظار داريم بركت نرود . پيغمبر اكرم ( ص ) از\r\n\r\n\r\n","description":"","footnote":"\r\n( 1 ) . سوره قيامت آيه 13 .\r\n","page_name":" 119 ","page_number":119},
  {"content":"\r\n\r\nجبرئيل سئوال كرد : آيا بعد از من هم به زمين مىآيى ؟ عرض كرد : بلى يا رسول الله ده بار مىآيم فرمود : چه مىكنى ؟ عرض كرد هر بار مىآيم يك چيز را با خود مىبرم و يكى از آنها بركت است .\r\n\r\n44 - تكيه به دنيا زدن\r\nيَابْنَ مَسعُود فَلا تَرْكَنْ الَي الدُّنْيا وَ لا تَطْمَئِنَّ الَيْها فَتَفارَقْها عَنْ قَليلٍ به دنيا اعتماد نكن و اطمينان نورز چون اعتبار ندارد . به دنيا رو نكن كه هنگام جدائى از آن مشكل داشته باشى . دنيا همانند مسافرخانه اى است كه هيچگاه انسان آن جا را زينت نمى كند چون مىداند چند روزى بيشتر آن جا نيست و بايد برود پس خرج اضافى نمى كند .\r\nاين عمر كوتاه به منزله چند روز است پس خود را گرفتار امور دنيايى نكنيم كه هنگام رفتن خاطرى آسوده داشته باشيم .\r\nفَانَّ اللهَ تَعالى يَقُولُ « فَاخْرَجْناهُمْ مِنْ جَنّاتٍ وَ عُيُونٍ » « 1 » « وَ كُنُوزٍ و مقامٍ كَريمٍ » « 2 » آن قدر مال جمع نكنيد كه هنگام رفتن از دنيا به مثابه كسانى باشيد كه مىخواهند آن‌ها را از بهشت و زراعت‌ها و گنج‌ها و جايگاه‌هاى خوب بيرون ببرند . خدا مىخواهد ما را از غم و غصه‌هاى جهنم و گرفتارىهاى آن نجات دهد و به بهشت ببرد اما ما دنيا را بهشت خود مىدانيم .\r\n\r\n45 - عبرت گرفتن از گذشتگان\r\nيَابْنَ مَسعُود اذْكُر القُرُونَ الْماضِيَةِ وَالْمُلُوكِ الْجَبابِرَةِ الَّذينَ\r\n\r\n\r\n","description":"","footnote":"\r\n( 1 ) . سوره شعراء آيه 57 .\r\n( 2 ) . سوره شعراء آيه 58 .\r\n","page_name":" 120 ","page_number":120},
  {"content":"\r\n\r\nمَضَوْا افراد گذشته را ياد كن ، كسانى كه صاحب مقام و رياست و خانه‌هاى ساخته شده از طلا و نقره بودند و سرمايه‌هاى فراوان داشتند ، كجا رفتند ؟ اين‌ها مايه عبرت آدمى است لكن دل عبرت گير كم است . چه بسيار ملوك ظالمى كه مردم را اذيت كردند و مال آن‌ها را به غارت بردند و در زير خاك قرار گرفتند .\r\nفانَّ اللهَ تَعالى يَقُولُ « وَ عاداً وَ ثَمُودَ وَ اصْحابَ الرَّسِّ وَ قُرُونَا بَيْنَ ذلِكَ كَثيراً » قوم صالح و اصحاب رس كجا رفتند كسانى كه آثار شومشان را از قبيل چهارشنبه سورى و سيزده به در رفتن‌ها براى ما باقى گذاشتند و متأسفانه هنوز هم عده‌اى پيرو اين سنت‌هاى غلط هستند و آن قدر پايبند هستند كه حاضر نيستند لحظه اى هم جدا شوند .\r\nيَابْنَ مَسعُود انْظُرْ الي انْ تَدَعَ الذَّنْبَ سِرَّاً وَعَلانِيَةً صَغيراً وَ كَبيراً مواظب باش گناهان را از كوچك و بزرگ در پنهان و آشكار ترك كنى . انسان مىداند چه كارى خوب است و چه كارى بد است لكن هوى و هوس نمى گذارد كه راه سعادت را طى كند . نفس اماره او را تحريك مىكند كه به دنبال مال و مقام باشد .\r\nفَانَّ اللهَ تَعالى حَيْثُ ما كُنْتَ يَراكَ وَ هُوَ مَعَكَ فَاجْتَنِبْها بدان كه هر جا هستى خدا تو را مىبيند و با توست پس از گناهان بپرهيز و خدا را ناظر و حاضر بدان . درود و رحمت خدا به ابن مسعود كه به دستورات رسول مكرم اسلام عمل كرد ، وقتى زمان احتضار ابن مسعود فرا رسيد خليفه‌ى سوم پيش او آمد و گفت : تو از اصحاب گران قدر پيغمبر ( ص ) هستى اگر حاجتى دارى بيان كن . عبدالله بن مسعود فرمود : حاجتى از تو ندارم ، خدا هست خليفه گفت : لااقل براى دخترانت اگر\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتقاضائى دارى بگو ؟ ابن مسعود فرمود : دختران من هم همه چيز دارند . پيغمبر ( ص ) به ما سرمايه اى داده كه هر كس آن را داشته باشد ، هيچ گاه فقير نمى شود و محتاج نمى گردد . خليفه گفت آن سرمايه چيست ؟ ابن مسعود فرمود : آن تلاوت سوره واقعه در هر شب است .\r\n\r\n46 - تقوا در همه حال\r\nيَابْنَ مَسعُود اتَّقِ اللهَ فِي السِرِّ وَ الْعَلانِيَةِ وَ الْبَرِّ وَ الْبَحْرِ وَ الْلَّيْلِ وَ النَّهارِ تقوا را پيشه خود كنيد و از خدا بترسيد در تمام حالات در پنهان و آشكار و در صحرا و دريا و در روز و شب . حق تقوا اين است كه انسان در فكر گناه هم نباشد .\r\nحضرت موسى ( عليه السلام ) فرمودند : بندگان خوب خدا كسانى هستند كه فكر گناه را هم نمى كنند . همانطور كه آتش بدن را مىسوزاند گناه نيز عمل را حبط مىكند .\r\nكسى كه فكر گناه مىكند دل او سياه مىشود هم چنان كه دود خانه را سياه مىكند . فكر گناه معنويت را از بين مىبرد اگر كسى تقوا داشته باشد به مرحله اى مىرسد كه ديگر فكر گناه را هم نمى كند .\r\nفَانَّهُ يَقُولُ « ما يَكُونُ مِنْ نَّجْوي ثَلثَةٍ الّا هُوَ رابِعُهُمْ وَلا خَمْسَةٍ الّا هُوَ سادِسُهُم وَ لا ادْني مِنْ ذلِكَ وَ لا اكْثَرَ الّا هُوَ مَعَهُمْ ايْنَما كانُوا » « 1 » هيچ نجوا و صحبت سرى بين سه نفر نيست كه خدا چهارمى و يا اگر پنج نفر باشند خدا ششمى آنها است . خدا در همه جاست پس در هيچ جايى فكر گناه نكنيد و بدانيد خدا آگاه و با شماست .\r\n\r\n\r\n","description":"","footnote":"\r\n( 1 ) . سوره مجادله آيه 7 .\r\n","page_name":" 122 ","page_number":122},
  {"content":"\r\n\r\n\r\n47 - دشمنى با شيطان\r\nيَابْنَ مَسعُودٍ اتَّخِذِّ الشَّيْطانَ عَدُّوّاً فَانَّ اللهَ يَقُولُ « انَّ الشَّيْطانَ لَكُم عَدُوٌّ فَاتَّخِذُوهُ عَدُوّاً » « 1 » خدا فرمود : شيطان دشمن شماست آن را دشمن خود پنداريد .\r\nزيرا تنها عاملى كه باعث مىشود به خدا نزديك نشويد ، شيطان است . ابليس مى گويد : من از طرف راست و چپ و جلو و عقب مىآيم و شما را محاصره مىكنم كه به خدا نزديك نشويد .\r\n« ثُمَّ لَآتِيَنَّهُم مِّنْ بَينِ ايْديهِمْ وَ مِنْ خَلْفِهِمْ وَ عَنْ ايْمانِهِمْ وَ عَنْ شَمائِلِهِمْ وَ لا تَجِدُ اكْثَرَهُمْ شاكِرِين » « 2 » شيطان از هر طرف كمين شماست كه شما را گمراه كند . شيطان قسم خورده كه همه انسان‌ها را گول بزند .\r\n« فَبِعِزَّتِكَ لَاغْوِيَنَّهُمْ اجْمَعينَ » « 3 » و الآن هم مشغول كار خود است . در جامعه اين همه جنايت و خيانت و حق كشى كه وجود دارد سر منشأش شيطان است و شيطان بيشتر با كسانى كه رو به خدا مىروند كار دارد چون آن كه در صراط الهى نيست شيطان كه با او كارى ندارد .\r\n« وَ يَقُولُ قَالَ فَالْحَقُّ وَ الْحَقَّ اقُولُ » « 4 » « لَامْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ اجْمَعينَ » « 5 » خدا مى فرمايد : من جهنم را از شيطان و كسى كه از شيطان پيروى مىكند پر مىكنم . اگر خدا مى فرمايد : شيطان را\r\n\r\n\r\n","description":"","footnote":"\r\n( 1 ) . سوره فاطر آيه 6 .\r\n( 2 ) . سوره اعراف آيه 17 .\r\n( 3 ) . سوره ص آيه 82 .\r\n( 4 ) . سوره ص آيه 84 .\r\n( 5 ) . سوره ص آيه 85 .\r\n","page_name":" 123 ","page_number":123},
  {"content":"\r\n\r\nدشمن بگيريد براى خود ماست كه ما را نجات دهد . روايت داريم كسانى كه در راه شيطان هستند و او را لعن مىكنند شيطان به آن‌ها مى گويد لعنت بر خودت باد چون من خدا را قبول داشتم اما تو قبول ندارى .\r\n« وَ لا تَجِدُ اكْثَرَهُمْ شَاكِرينَ » « 1 » اكثر مردم شاكر نيستند . آيا شما اهل علم آن طورى كه شايسته خداست او را شكر مىكنيد . شكر شما اين است كه خوب درس بخوانيد و خوب تقوا داشته باشيد و اگر طلبه اى براى رضاى خدا در اين راه جديت كند خدا هم نمى گذارد به او سخت بگذرد . مرحوم واقدى يكى از علماء است . مى گويد مدتى زندگى بر ما سخت گذشت و از لحاظ معيشت در عسرت بوديم . در خانه چيزى نداشتيم و بچه‌ها مىگفتند : بابا فردا عيد است چكار كنيم گفتم « تَوَكَّلتُ عَلَي اللهِ » رفتم بازار چيزى قرض كنم . نزد رفيق بازارى خود رفتم و جريان را گفتم و او كيسه اى آورد و گفت مال شما . وقتى خانه آمدم ديدم هزارو دويست درهم است خدا را شكر گفتم ناگاه درب خانه به صدا درآمد . ديدم سيدى جليل القدر است و گفت : وضع من خيلى خراب است اگر امكان دارد به من مقدارى پول قرض دهيد پيش خود گفتم خداوند هزارو دويست درهم به من داده آن را نصف مىكنم و نصفش را به سيد مىدهم كه در اين حال همسرم نزد من آمد و گفت : چه تصميمى دارى گفتم نصف آن را به سيد مىدهم . گفت : به نظرم كار درستى نيست گفتم چرا ؟ گفت : تو كه احتياج داشتى آن بازارى به تو هزار و دويست درهم داد ولى تو\r\n\r\n\r\n","description":"","footnote":"\r\n( 1 ) . سوره اعراف آيه 17 .\r\n","page_name":" 124 ","page_number":124},
  {"content":"\r\n\r\nمىخواهى به فرزند حضرت زهرا نصف بدهى ؟ همه مبلغ را به خاطر مادرش زهرا به او بده . من همه پول را به سيد دادم . وقتى سيد به خانه مىرود مىبيند درب خانه اش به صدا در آمد ، وقتى درب را باز كرد بر حسب قضا آن بازارى كه به آقاى واقدى قرض داده بود ، خود نياز پيدا كرده و آمده سراغ سيد كه پول قرض بگيرد و سيد تمام پول را به او مىدهد . بازارى مىبيند كيسه مال خودش است ، مى گويد : ازچه كسى گرفتى ؟ مى گويد از فلانى . بازارى مى گويد ، من اين پول را به او قرض داده بودم . كيسه را گرفته مى آورد نزد آقاى واقدى مى گويد : آقا جان پولى كه به شما دادم ، چكار كرديد و كيسه را نشان مىدهد . آقاى واقدى مى گويد : جريان را به ايشان گفتم كه ناگاه ديدم قاصدى آمد و مى گويد زود بيا كه يحيى بن خالد برمكى تو را كار دارد ، حركت كردم و وى از جريان كار من پرسيد و كيسه اى داد و باز كردم ديدم هزار دينار طلا بود و گفت : دويست دينار به بازارى بده . دويست دينار به سيد بده و دويست دينار هم مال خودت و مابقى را كه چهارصد دينار است ، به خانمت بده .\r\nطلاب علوم دينيه و آقايان اهل علم درس را خوب بخوانيد و معيشت خود را به خدا واگذار كنيد . روايت داريم وقتى شيطان قسم خورد كه بنى آدم را گمراه كند ملائكه ضجه و ناله زدند ، پس ندا آمد كه اى ملائكه من چرا ضجه مىزنيد ؟ گفتند بيچاره آدم كه چهار طرفش را شيطان احاطه كرده . پس اى خداى بزرگ تو را از كجا پيدا كنند . خطاب آمد : اى ملائكه وحشت نكنيد بندگان من دو راه دارند يكى اين كه هنگام دعا دستهايشان را بلند كنند و حاجت خود بطلبند\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو دوم اين كه اگر حاجت دارند سجده بروند . به هر حال خداوند به ما دو حجت داده است يكى اهل البيت ( عليهم السلام ) و دوم عقل . با وجود اين نعمت‌ها نبايد كسى فريب شيطان را بخورد .\r\nفرمود : « وَ مَا كُنّا مُعَذِّبينَ حَتّي نَبْعَثَ رَسُولًا » « 1 » خدا بدون دادن حجت كسى را عذاب نمى كند . خدا به شيطان فرمود : تا مىتوانى لشگر و قشونت را بفرست تا ببينم با آدميزاد چه مىكنى . كنايه از اين كه من سرمايه اى به بشر داده ام كه دنبال تو راه نمى افتند و اگر با اين حال پيروى كردند جهنم را از تو و آن‌ها پر مىكنم .\r\nفَانْظُرْ انْ لا تَاْكُل الحَرامَ لقمه‌ى حرام متأسفانه دامن گير است . اگر خدايى ناكرده طلبه نيز نسبت به سهم امام و سادات بى اهميت باشد ، او هم مصداق روايت است جواب خدا را چه خواهد داد كه بدون اجازه از بيت المال برداشت كرده است . مرحوم آيت الله العظمى بروجردى ( رحمه الله ) وصيت كرده بود درب اتاقى را كه وجوهات در آن بود كسى جز آيت الله العظمى حاج سيد احمد خوانسارى ( رحمه الله ) باز نكند . مرحوم آقاى فلسفى ( رحمه الله ) نقل مىكرد ، هنگام باز كردن درب اتاق من نيز همراه آيت الله خوانسارى بودم وقتى داخل شديم واقعاً حالمان منقلب شد . ديديم همه پول‌ها بسته بندى شده و روى آن‌ها نوشته شده اين سهم امام است ، آن سهم سادات است ، آن كفاره و مظالم است . عزيزان روحانى بزرگان ما با بيت المال اين طور رفتار كرده اند . نكند خدايى ناكرده دنيا ما را گول بزند و كارى كنيم كه فرداى قيامت نتوانيم جواب دهيم .\r\n\r\n\r\n","description":"","footnote":"\r\n( 1 ) . سوره اسراء آيه 15 .\r\n","page_name":" 126 ","page_number":126},
  {"content":"\r\n\r\nوَ لا تَلْبِس الحَرامَ و از حرام نپوشيد . وَ لا تَأْخُذْ مِنْ الحَرامِ چيزى از حرام برنداريد . وَ لا تَعْصِ الله و گناه و معصيت نكن . لِانَّ اللهَ تَعالي يَقُولُ لِابليسَ « وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ وَاجْلِبْ عَلَيْهِمْ بِخَيْلِكَ وَ رَجِلِكَ » « 1 » خدا به ابليس فرمود : تلاش كن و با لشگرهايت بنى آدم را صدا بزن و به طرف خود جلب كن . وَ شارِكْهُمْ فِي الْامْوالِ وَ الْاوْلادِ\r\nو در مال و اولادشان با آن‌ها شريك شو . وَعِدْهُمْ به آن‌ها وعده بده . « وَ ما يَعِدُهُمُ الشَّيْطانُ الّا غُرُوراً » « 2 » بدانيد وعده‌هايى كه شيطان مىدهد همه‌اش فريب است . شيطان انسان را به طرف دنيا طلبى مىكشاند . او مى گويد از بيت المال بردار و بخور بعداً خدا كريم است و توبه مىكنى . ولى اى انسان مؤمن چرا گول خوردى و مال و جان طيب و طاهر را به حرام آلوده كردى ؟ آيا با توبه حالت اوليه براى تو به وجود مى آيد . چرا به آن چه كه خدا به تو داده ، راضى نيستى شعرى است منسوب به اميرالمؤمنين على ( عليه السلام ) كه فرمودند :\r\nرَضينا قِسْمَةَ الجَبّارِ فينا لَنا عِلْمٌ وَ للِاعْداءِ مالٌ\r\nفَانَّ المالَ يَفني عَنْ قَريبٍ فَانَّ العِلْمَ باقٍ لا يَزالُ « 3 »\r\nما راضى هستيم كه حضرت حق تقسيم كرد و ما علم داريم و مال ، از آن دشمنان است ، به درستى كه مال به زودى از بين مىرود ولى علم دائماً باقى مىماند .\r\nخواجه نصير مى گويد : وقتى شرح ارشادات را نوشتم به من خيلى\r\n\r\n\r\n","description":"","footnote":"\r\n( 1 ) . سوره اسراء آيه 64 .\r\n( 2 ) . سوره اسراء آيه 64 .\r\n( 3 ) . بحارالانوار ، ج 34 ، صفحه 431 .\r\n","page_name":" 127 ","page_number":127},
  {"content":"\r\n\r\nسخت گذشت زيرا در نهايت گرسنگى و فشار زندگى بودم . وقتى تمام شد گفتم اگر پادشاهان و ملوك مىدانستند كه علم چه سرمايه اى است آن را براى ما باقى نمى گذاشتند . با اين حال لذت بردم و عرض كردم : خدايا حاضرم با تمام مشكلات و سختىها بسازم اما تقاضا دارم علم را از من مگير . خواجه مى گويد :\r\n روزى كه شد روزى مردم تقسيم دادند * به ما علم و به دشمن زر و سيم\r\nروزى كه دهيم جان به جانان تسليم * او اهل جهنم است و ما اهل نعيم \r\nخدا مى فرمايد : وقَالَ « وَ لا تَغُرَّ نَّكُمُ الْحَيوةُ الدُّنْيا وَ لا يَغُرَّ نَّكُمْ بِاللهِ الغَرُورِ » « 1 » گول دنيا را نخوريد و شيطان شما را به كرم خدا نفريبد .\r\nيَابْنَ مَسعُود لا تَقْرِبَنَّ الحَرامَ مِنَ المالِ وَ النِّساءِ هيچ گاه نزديك حرام نشويد چه از نظرمال و چه از نظر زنان كه گرفتار چشم چرانى و يا رابطه نا مشروع شويد .\r\nفَانَّ اللهَ تَعالى يَقُولُ « وَ لِمَنْ خافَ مَقامَ رَبِّهِ جَنَّتانِ » « 2 » هر كس از عظمت خدا بترسد خدا به او دو بهشت مىدهد . شايد مراد اين باشد كه دو برابر به او پاداش مىدهم . بعضى كار حرام نمى كنند چون از آتش جهنم مىترسند و ترس از عذاب دارند . اين فرق دارد با كسى كه به خاطر مقام و عظمت خدا كار حرام نمى كند . اين انسان خدا را شايسته نافرمانى نمى داند يعنى همان خوفى كه اميرالمؤمنين ( عليه السلام ) دارد\r\n\r\n\r\n","description":"","footnote":"\r\n( 1 ) . سوره فاطر آيه 5 .\r\n( 2 ) . سوره الرحمن آيه 46 .\r\n","page_name":" 128 ","page_number":128},
  {"content":"\r\n\r\nخدا نيز به اين‌ها دو برابر پاداش مىدهد .\r\nوَ لا تُؤْثِرُونَ الدُّنْيا عَلَي الْآخِرَةِ بِاللَّذّاتِ وَ الشَّهَواتِ هيچ گاه لذات و شهوات دنيا را بر آخرت جلو نيانداز . دنيا كه خود ملعون است و هم آن چه در اوست . چه ارزشى دارد كه آدم آن را بر آخرت خود ترجيح دهد . بلى اگر دنيا را براى خدا بخواهيم و در دنيا كارى كنيم كه خدا از ما راضى باشد ، عيبى ندارد لكن با اين حال مىبينيم بزرگان ، دنيا را از خود دورمى كردند كه خدا آن مقام‌هاى بزرگ را به آن‌ها داده است . مرحوم آقاى موحدى ( رحمه الله ) كه مردى وزين وموقرو داراى شخصيت عالى بود در بيت آيت الله العظمى آقاى بروجردى ( رحمه الله ) مشغول بودند ، نقل مىكند مرحوم آقاى بروجردى ( رحمه الله ) مبتلا به پا درد شدند و ناراحت بودند . قرار شد ايشان را به آب گرم محلات ببرند . مى گويد من هم در خدمت ايشان به محلات رفتيم و مردم كه مطلع شده بودند به استقبال و ديدار آقا آمده بودند . از جمله مستحقين و فقرا نيز حضور داشتند كه خدمت آقا عرض حاجت كنند . آقا فرمودند : چند گوسفند خريدارى شود و آنها را ذبح كنند و به فقرا بدهند . اين كار را انجام داديم و گوشتها را تقسيم كرديم و مختصرى را هم براى ناهار نگه داشتيم . از آن ، مقدارى غذا درست كرديم و از باب احترام صبر كرديم اول حضرت آيت الله شروع كنند . لكن ديديم توجه آقا بيشتر به نان و ماست است هر چه صبر نموديم آقا به غذا دست نزد و براى رفع توهم عرض كرديم ، آقا جان گوشتها را بين فقرا تقسيم كرديم و اگربنا بوده سهمى براى خود نگه داريم بيشتر از آن مقدار بر نداشتيم . آقا فرمود : مگر مىشود چيزى كه براى فقرا گرفتم و بوى آن به مشام فقرا مىرسد من بخورم . آقا ميل نكردند و ما هم خجالت\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكشيديم و تمامى آن غذا را نيز به فقرا داديم .\r\nچقدر علماء ما رعايت مىكردند و بى جهت نيست كه پروردگار عالم نيز به اين‌ها عزت و مقام مىدهد . مرحوم آيت الله حاج آقا رضا همدانى ( رحمه الله ) كه بعد از ميرزاى شيرازى ( رحمه الله ) به مرجعيت رسيد ، ايشان هم مانند ميرزاى شيرازى سامرا را مركز مرجعيت خود قرار داد زيرا كه جمعيت مخالفين زياد بود و مىخواستند كه شيعيان تقويت شوند به هر حال حاج آقا رضا همدانى ( رحمه الله ) خيلى در فشار و عسرت بود و براى امورات مرجعيت و اداره‌ى حوزه‌ها مقروض شدند . يك روز فردى آمد خدمت ايشان و با خود مبلغى پول آورده بود و گفت : من مىخواهم مقلد شما شوم و اين پول هم مال شما است . آقا فرمودند : مىخواهى مقلد شوى حرفى نيست اما پول را نمى گيرم از آقا علت آن را سئوال كردند فرمودند : خدا قرض و دين مرا مىدهد فرزندم كار مىكند و از آن طريق قرض را ادا خواهم كرد و دوست ندارم از وجوهات استفاده كنم . گاهى اوقات عمل ، كوچك است ولى نيت ، آن را بزرگ مىكند و آن چه كه مهم است نيت مىباشد . اگر نيت الهى داشته باشيد كارهاى شما و لو آن كه كوچك باشد ارزش پيدا مىكند اگر مىخواهيد درس بخوانيد يا تبليغ و منبر برويد ، غذا بخوريد و يا حتى لباس بپوشيد سعى كنيد براى خدا باشد . بگوييد خدايا رضاى تو را مىطلبيم اگر چنين باشد خدا هم ضامن است و انسان را تامين مىكند .\r\nفَانَّ اللهَ تَعالى يَقُولُ فِي كِتابِهِ « فَامّا مَنْ طَغى و آثَرَ الْحَيوةَ الدُّنْيا فَانَّ الجَحيمَ هِي المَأْوى » « 1 » يَعْني الدُّنْيا مَلْعُونَةٌ وَ مَلْعُونٌ مَا فِيها الّا\r\n\r\n\r\n","description":"","footnote":"\r\n( 1 ) . سوره نازعات آيات 37 ، 38 ، 39 .\r\n","page_name":" 130 ","page_number":130},
  {"content":"\r\n\r\nمَا كانَ لِلّهِ . خدا فرمود : هر كس طغيان كند و زندگى دنيا را بر آخرت ترجيح دهد و به دنيا رو آورد جايگاهش جهنم است چون دنيا ملعون است و آن چه در دنيا هم هست ملعون مىباشد مگر اين كه براى خدا باشد .\r\nيَابْنَ مَسعُود لا تَخُونَنَّ احَداً في مالٍ يَضَعَهُ عِنْدَكَ او امانَةٍ ائْتَمَنَكَ عَلَيْها فَانَّ اللهَ تَعالى يَقُولُ « انَّ اللهَ يَاْمُرُكُمْ انْ تُؤَدُّوا الْاماناتِ الي اهْلِها » . اگر كسى پيش تو مالى گذاشت يا امانتى به دست تو داد به آن خيانت مكن زيرا خدا فرمود : امانات را به اهلش برسانيد . امانت اعم از مال و غير مال است . بعضى فكر مىكنند كه مال را مىتوان به امانت گذاشت و حال آن كه غير مال هم مىتواند امانت باشد . مثلا نماز وديعة الله است و جزء امانات است . فرداى قيامت از نماز سئوال مىشود يا مثلا زنان ، امانت الهى هستند . دختران تا زمانى كه در خانه پدر بوده‌اند با حجاب و نماز خوان بوده‌اند اما به خانه شوهر كه رفته بى حجاب و بى تقوا شده . آيا اين خيانت در امانت نيست . انسان خوب است به حساب خودش برسد كه در چه مرحلهاى است .\r\n\r\n48 - محاسبه نفس\r\n« حاسِبُوا انْفُسَكُمْ قَبْلَ انْ تُحاسِبُوكُم » « 1 » فرمود : قبل از آن كه مرگتان فرا برسد به حساب خود رسيدگى كنيد . اگر حق الله يا حق الناس گردن شماست آن را ادا كنيد . در قرآن آمده : « وَ لا تَخُونُوالله » « 2 » به خدا خيانت نكنيد . البته بندگان شايسته اى هم هستند كه خدا را همه\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، صفحه 99 .\r\n( 2 ) . سوره انفال آيه 27 .\r\n","page_name":" 131 ","page_number":131},
  {"content":"\r\n\r\nجا ناظر و شاهد خود مىدانند . يكى از بازاريان مىگفت : چند سال پيش مقدارى پول قرض گرفتم حال كه مىخواهم آن را پرداخت كنم اگر به همان ميزان بدهم بى انصافى است زيرا ارزش پول پايين آمده پس براى صاحبش چند برابر پول خودش را كنار گذاشته ام . در تاريخ آمده است شخصى براى يك نفر كار مىكرد و هنگام غروب سر مزد اختلافشان شد . كارگر مزد را نگرفت و رفت بعد از چند سال كه وضع ماليش بد شد آمد نزد صاحب كار كه مزد خود را بگيرد صاحب كار قبول كرد و گفت : اين گله گوسفند مال توست . كارگر فكر كرد او را مسخره مىكند . صاحب كار گفت : اين گوسفندان حق توست كارگر گفت به چه مناسبت ؟ صاحب كار گفت : بعد از اختلاف ، جريان را نزد عالمى بازگو كردم ، گفت : مزد او پيش تو امانت است از او درخواست كردم اجازه دهد با پول تو كار كنم تا بيشتر شود ، من هم گوسفند خريدم و بحمدالله زياد شدند و اين‌ها هم سهم توست . واقعاً اگر پرده‌ى عمل ما را كنار بزنند معلوم مىشود و اين طور هم خواهد شد . « يَوْمَ تُبْلَي السَّرائِرِ » « 1 » روزى خواهد آمد كه پنهانىها آشكار مىشود . ما به خودمان رسيدگى كنيم نكند ديگران را موعظه كنيم اما دل خودمان سياه تر باشد .\r\n\r\n49 - صحبت بدون علم\r\nيَابْنَ مَسعُود لا تَتَكَلَّم الّا بِالْعِلْمِ بِشَئٍ سَمِعْتَهُ وَ رَأَيْتَهُ حرفى را بزن كه به گوشت شنيده باشى و علم داشته باشى و ديده باشى .\r\nفَانَّ اللهَ تَعالى يَقُولُ « وَ لا تَقْفُ ما لَيْسَ لَكَ بِهِ عِلْمٌ انَّ السَّمْعَ وَ\r\n\r\n\r\n","description":"","footnote":"\r\n( 1 ) . سوره طارق آيه 9 .\r\n","page_name":" 132 ","page_number":132},
  {"content":"\r\n\r\nالْبَصَرَ وَ الفُؤادَ كُلُّ اولئِكَ كانَ عَنْهُ مَسْئُولًا » « 1 » دنبال چيزى كه علم ندارى نرو و چيزى را كه علم ندارى نگو زيرا چشم و گوش و قلب تو همه مسئولند . برادران عزيز روحانى ، با اين حساب كار ما خيلى مشكل تر است . اگر مسئله اى را نمى دانيد ، بگوييد نمى دانم اين بهتر است از اين كه اشتباه جواب مسئله مردم را بدهى و يك عمر گرفتارى درست كنى . آيا وزر و و بال عمل اشتباه به گردن تو نيست ؟\r\nفرمودند : تا با چشم و گوش خود نديدى و نشنيدى سخن مگو . اين دو براى انسان علم مىآورند . منتهى آن چه كه بين خوب و بد را تشخيص مىدهد ، قوه مميزه است و آن قوه عقل ، قلب است . شايد فؤاد ، قلب صنوبرى هم نباشد بلكه قوه‌ى مميزه‌ى ناطقه انسانيت كه خير و شرّ را تشخيص مىدهد ، باشد به هر حال همه‌ى اين‌ها مسئولند .\r\nوَ قَالَ « سَتُكْتَبُ شَهادَتُهُمْ وَ يُسْئَلُونَ » « 2 » خدا مى فرمايد : و به زودى تمام مشهودات اعضاء بدن ما حتى مباحات نوشته مىشود . « وَ سَيَرَي اللهُ عَمَلَكُمْ وَ رَسُولُهُ » « 3 » خدا و رسولش اعمال ما را مى بينند و از ما سئوال مىشود . بنابراين ما بايد خود را آماده جواب دادن كنيم هر عملى را انجام مىدهيم بنويسيم و جواب آن را نيز در حاشيه ياداشت كنيم . اگر خدايى ناكرده براى اعمالمان عذر موجه نداريم در كنارش توبه قرار دهيم . شب‌ها ساعتى را انتخاب كنيم و با خداى بزرگ گفتگو كنيم و عرض نماييم خدايا ما معترفيم كه گناه كاريم از تو مىخواهيم قبل از آن كه ما را رسوا كنى و بدان سبب به عذاب خود\r\n\r\n\r\n","description":"","footnote":"\r\n( 1 ) . سوره اسراء آيه 36 .\r\n( 2 ) . سوره زخرف آيه 19 .\r\n( 3 ) . سوره توبه آيه 94 .\r\n","page_name":" 133 ","page_number":133},
  {"content":"\r\n\r\nگرفتار سازى گناهان ما را ببخشايى .\r\n« انَّ اللهَ يَغْفِرُ الذُّنُوبَ جَميعاً » « 1 » خدا هم گناهان را مىبخشد البته شرطش آن است كه ما هم در خانه خدا برويم و طورى نباشد كه گستاخانه گناه كنيم .\r\nوَ قَال « اذْ يَتَلَقَّى - الْمُتَلَقِّيانِ عَنِ الشِّمالِ قَعيدٌ » « 2 » خدا فرمود : دو نفردر سمت راست و چپ شماست كه عمل شما را ثبت و ضبط مىكنند .\r\n« مَا يَلْفِظُ مِنْ قَوْلٍ الّا لَدَيْهِ رَقيبٌ عَتيدٌ » « 3 » رقيب ملك سمت راست و عتيد ملك سمت چپ است كه حتى سخن‌ها را ثبت مىكنند يا اين كه هر دو وصف هر يك از دو ملك باشد . روايت دارد خدا فرمود : اى ملك دست چپ تحت فرمان ملك دست راست باش . پس وقتى انسان گناه مىكند ملك دست چپ به ملك دست راست مى گويد اجازه مىدهيد بنويسم ملك سمت راست مى گويد : صبر كن شايد برگردد سه ساعت كه مىگذرد ملك سمت چپ مى گويد : اجازه مىدهيد بنويسم ملك سمت راست مى گويد : صبر كن شايد حيا كند . در بعضى روايات هست كه تا هفت ساعت صبر مىكنند اگر شخص گناه كار استغفار نكند آن گاه مى گويد : بنويس كه او از خدا عذر خواهى نكرد . « نَحْنُ اقْرَبُ الَيْكُمْ مِنْ حَبْلِ الْوَريدِ » « 4 » خدا مى فرمايد : ما از رگ گردنتان به شما نزديك تريم . روايت است از\r\n\r\n\r\n","description":"","footnote":"\r\n( 1 ) . سوره زمر آيه 53 .\r\n( 2 ) . سوره ق آيه 17 .\r\n( 3 ) . سوره ق آيه 18 .\r\n( 4 ) . سوره ق آيه 16 .\r\n","page_name":" 134 ","page_number":134},
  {"content":"\r\n\r\nامام ( عليه السلام ) سئوال كردند : يابن رسول الله اين كه خدا مى فرمايد : ما از رگ گردنتان به شما نزديك تريم يعنى چه ؟ حضرت فرمودند : چون رگ گردن ، رگ حيات است خدا مىخواهد بفرمايد : كه من از حيات خودت به خودت نزديك ترم . خدا از خود ما به ما نزديك تر است اما ما خودمان از خودمان دوريم .\r\n\r\n50 - غصه روزى خوردن\r\nيَابْنَ مَسعُود لا تَهْتِمَنَّ لِلْرِّزْقِ غصه‌ى رزق و روزى را نخور . فَانَّ اللهَ يَقُولُ « وَ مَا مِنْ دابَّةٍ فِي الْارْضِ الّا عَلَىَ - اللهِ رِزْقُها » « 1 » خدا مى فرمايد : هيچ جنبنده‌اى در روى زمين نيست مگر آن كه رزقشان را خدا مىدهد . حضرت صادق ( عليه السلام ) ديد شخصى ناراحت است و اخمهايش درهم است فرمود : چه شده چرا اوقاتت تلخ است ؟ عرض كرد : آيا اين زندگى شد من از شرمندگى نمى توانم سرم را بالا كنم . حضرت فرمود : مگر چه شده ؟ عرض كرد : با اين كه دختر داشتم باز خدا به من دختر ديگرى داد . امام صادق ( عليه السلام ) فرمود : خجالت نمى كشى اين حرف را مىزنى به تو چه مربوط است . انَّ عَلَى اللهِ رِزْقُها وَ عَلَى الْارْضِ ثِقْلُها خدا روزيش را مىدهد و زمين بارش را حمل مىكند تو چكاره هستى ، خودت هم نان خور خدا هستى .\r\nحضرت رسول ( ص ) فرمودند : هيچ گاه غصه روزى را نخور زيرا خدا فرمود : رزق و روزى همه‌ى جنبندگان را مى رساند . اين عبارت ممكن است شامل نباتات هم بشود . زيرا نباتات نيز رشد مىكنند و\r\n\r\n\r\n","description":"","footnote":"\r\n( 1 ) . سوره هود آيه 6 .\r\n","page_name":" 135 ","page_number":135},
  {"content":"\r\n\r\nتغذيه مىخواهند و ارض را مطرح كرده چون در مرعى و منظر ماست و الا آن چه در عالم هستى مىباشد روزى خوار خدايند . هر كس هم غم روزى را بخورد معلوم مىشود به اين كلام خدا دست نيافته و باورش نيامده كه خدا روزى دهنده است و انسان‌ها نوعاً اين گونه اند . شب كه مىشود به فكر فردايند كه چطور مىشود ، از كجا پيدا كنند و قسمت زيادى از عمر آن‌ها صرف فكر روزى مىشود . روايت داريم انَّكُمْ لَوْ تَتَوَكَّلُونَ عَلَى اللهِ كَتَوَكُّلِ الطَّيْرِ تَغْدُو خِماصاً وَ تَرُوحُ بِطاناً امام صادق ( عليه السلام ) فرمود : اگر توكل شما به اندازه توكل پرنده بود صبح مىرفتيد گرسنه و شب سير بر مىگشتيد . آيا هيچ حيوانى شده ، شب كه مىخوابد بگويد فردا روزى من چه مىشود . حضرت صادق ( عليه السلام ) مى فرمايد : توكلتان مانند آنها باشد كه خاطرشان جمع است كه خدايى دارند كه رزق و روزيشان به دست اوست .\r\nقَالَ « وَ فِي السَّماءِ رِزْقُكُمْ وَ مَا تُوعَدُونَ » « 1 » خدا فرمود : رزق شما در آسمان است نعمت باران از آسمان است كه اگر نباشد هيچ موجودى زنده نمى ماند . فلذا قرآن كريم فرمود : « لَوْ انَّ اهْلَ القُري آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ » « 2 » اگر مردم ايمان بياورند و تقوا داشته باشند درب‌هاى بركت را از آسمان به روى آنها باز مى كنيم . آب اگر نباشد و آفتاب اگر نباشد حيات نيست و زندگى وجود ندارد .\r\nوَ مَا تُوعَدُونَ آن چه كه وعده داده شده هم در آسمان است بنابراين دفتر اعمال هم در آسمان مورد رسيدگى قرار مىگيرد .\r\n\r\n\r\n","description":"","footnote":"\r\n( 1 ) . سوره ذاريات آيه 22 .\r\n( 2 ) . سوره اعراف آيه 96 .\r\n","page_name":" 136 ","page_number":136},
  {"content":"\r\n\r\nوَ قَالَ « وَ انْ يَمْسَسْكَ اللهُ بِضُّرٍ فَلا كاشِفَ لَهُ الّا هُوَ وَ انْ يَمْسَسْكَ بِخَيْرٍ فَهُوَ عَلى كُلِّ شَئٍ قَديرٌ » « 1 » اگر خدا بخواهد به شما ضررى برساند چه كسى مىتواند جز ذات اقدسش آن را بردارد و اگر بخواهد خيرى برساند بدانيد اوست كه بر همه چيز قادر است . همه چيز از خداست و همه چيز به دست خداست . « انّا لِلّهِ وَ انّا الَيْهِ راجِعُونَ » « 2 » اگر خدا چيزى داده و گرفته انسان نبايد ناراحت شود زيرا امانتى بوده در دست ما و امانت خود را گرفته . اميرالمؤمنين ( عليه السلام ) اولين كسى بود كه كلمه انّا لِلّهِ وَ انّا اليهِ راجِعُونَ را فرمود . زمانى كه برادرش جعفر طيار به شهادت رسيد . حضرت اين جمله را به زبان آورد . همانطور كه اولين كسى كه عمامه سياه بر سر گذاشت رسول الله ( ص ) بود با توجه به اين كه سادات بايد عمامه سبز به سر بگذارند ولى به على ( عليه السلام ) فرمود : ما بايد عمامه سياه به سر بگذاريم . اوَّلُ مَنْ تَعَمَّمَ بِعِمامَةِ السَّوْداءِ كانَ رَسُولُ الله ( ص ) وَ تَعَمَّمَ بِذلِكَ عَلِى بْنَ ابيطالِبٍ بعد كه عمامه سياه بر سر مولا على ( عليه السلام ) گذاشت برايش تحت الحنك قرار داد آنگاه فرمود : به اين صورت به جنگ برو تا مرز بين ما و مشركين باشد تا دشمن بداند ما نسل ابراهيم خليل الرحمن و حضرت اسماعيل ذبيح الله هستيم .\r\nيَابْنَ مَسعُود وَ الَّذي بَعَثَني بِالْحَقِّ انَّ مَنْ يَدْعُ الدُّنْيا وَ يَقْبَلُ عَلي تِجارَةِ الْآخِرَةِ فَانَّ اللهَ تَعالي يَتَّجِرُ لَهُ مِنْ وَرآءِ تِجارَتِهِ وَ يَرْبَحُ اللهِ تِجارَتَهُ اى ابن مسعود قسم به خدايى كه مرا به پيامبرى مبعوث\r\n\r\n\r\n","description":"","footnote":"\r\n( 1 ) . سوره انعام آيه 17 .\r\n( 2 ) . سوره بقره آيه 156 .\r\n","page_name":" 137 ","page_number":137},
  {"content":"\r\n\r\nكرد . اگر كسى دنيا را رها كند و دنبال تجارت آخرت باشد خدا تجارت او را سودمند مىكند . چقدر ارزش دارد كه انسان در اين چند سال عمر كوتاه دنيا ، تجارتى كند كه باقى بماند . تجارتى كه خدا آن را تضمين كند و بيمه نمايد . هر كس يك درهم صدقه بدهد ، به اندازه كوه احد پرورش پيدا مىكند . اين تشبيهات براى اين است كه عقل ما كشش و درك آن را داشته باشد .\r\nيَقُولُ اللهُ تَعالي « رِجالٌ لا تُلْهيهِمْ تِجارَةٌ وَ لا بَيْعٌ عَنْ ذِكرِ اللهِ وَ اقامِ الصَّلوةِ وَ ايتاءِ الزَّكاةِ يَخافُونَ يَوْماً تَتَقَلَّبُ فيهِ القُلُوبُ وَ الْابْصارُ » « 1 » خدا مى فرمايد : مردان الهى كسانى هستند كه نه تجارت و سوداگرى و نه معاملات ، آنها را از ياد خدا و نماز و زكات باز مىدارد و از شدت اهوال روز قيامت مضطربند .\r\nمرحوم فاضل دربندى مرد بزرگوار و عالمى جليل القدر و عاشق امام حسين ( عليه السلام ) بود . مى فرمود : من از قيامت وحشت دارم و چيزى هم ندارم كه سرمايه‌ى من در قيامت باشد مىخواهم دستم به دامن امام حسين ( عليه السلام ) باشد فلذا هنگام احتضار فرمود ، علماء جمع شوند و وصيت كرد مرا در نجف به خاك نسپاريد بلكه در كربلا دفن كنيد . حاضرين تعجب كردند كه همه دوست دارند در وادى السلام نجف دفن شوند اما چرا ايشان مى گويد به كربلا ببريد . علت را از خود آقا پرسيدند . فرمود : روايت است كه هر كس در نجف دفن شود از بركت مولا اميرالمؤمنين ( عليه السلام ) خدا بدون حساب او را به بهشت مىبرد و من مىترسم كه مرا به نجف ببرند و عاقبت چنين شود و حال آن كه\r\n\r\n\r\n","description":"","footnote":"\r\n( 1 ) . سوره نور آيه 37 .\r\n","page_name":" 138 ","page_number":138},
  {"content":"\r\n\r\nدوست دارم در صحراى قيامت باشم و ببينم كه خدا با حرمله ، قاتل على اصغر ( عليه السلام ) امام حسين ( عليه السلام ) چه مىكند . البته پاسخ آقا طور ديگرى هم نقل شده كه ايشان فرمودند : مرا در كربلا دفن كنيد چون مهمانان امام حسين ( عليه السلام ) فرداى قيامت حسابشان با خود اباعبدالله ( عليه السلام ) است و امام حسين ( عليه السلام ) هم درياى رحمت است و مهمانان خود را به بهشت مىبرد .\r\nخودمان را اين قدر گرفتار امور دنيوى نكنيم . به فكر همه چيز باشيم از زن و بچه و خانه و ماشين ، اما از آخرت غافل گرديم . اگر دائماً به فكر اين باشيم كه فردا چه مىشود ، كى عيد مى آيد و كى درس‌ها تعطيل مىشود و چه موقع تفريح برويم مىبينيم عمر تمام شد و هيچ كارى نكرديم و به جايى نرسيديم . شما هر روز مىبينيد عده اى كه آنها را مىشناختيد از دنيا رفتند . پس فرصتى براى جبران نمى ماند فلذا سعى كنيد كه عمرتان هدر نرود و اگر رنج و مشقت هم بكشيد خدا در مقابلش به شما مقام مىدهد .\r\nمرحوم آقا شيخ عبدالحسين ( رحمه الله ) مى گويد : نيمه شب كه گذرم به بازار نجف افتاد ديدم آقايى عبايش را به سرش كشيده و باقى مانده ميوه‌ها را جمع مىكند . به طرفش رفتم و سلام كردم ديدم حضرت آيت الله آقاى سيد ابوالحسن اصفهانى ( رحمه الله ) است . از او سئوال كردم چيزى نگفت قسمش دادم حقيقت را بگو . آقا فرمود : مدتى است كه وضع زندگى ما بسيار بد است و نداشتم چيزى براى زن و بچه جور كنم . گفتم بيايم بازار شايد فرجى شود . تا اين را شنيدم ناراحت شدم و گفتم فرداى قيامت جواب جد شما را چه بدهم . مقدارى كه پول همراه داشتم تقديم آقا كردم و عرض كردم بايد به منزل ما بياييد آقا قبول نمى كرد اصرارش كردم و گفتم : حتماً بايد تشريف بياوريد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمقدارى غذا هم در خانه بود آن را به ايشان دادم . تا اين كه طولى نكشيد و آوازه مرجعيت تقليد اين مرد بزرگ بلند شد . بعد از مدتى براى دست بوسى خدمت آقا رفتم و جمعيت زيادى از علماء و طلاب و مردم در محضر آقا بودند . وقتى نزديك ظهر شد و خواستم برگردم آقا دست مرا گرفت و فرمود : شما باشيد : كارتان دارم مرا نهار نگه داشت و فرمود : آقا شيخ عبدالحسين شما بر گردن من حق حيات داريد . آن شب زن و بچه‌ى مرا از خطر مرگ نجات داديد و با تحمل اين سختىها بود كه آقاى سيد ابوالحسن رحمه الله رسيد به آن جايى كه بايد برسد يعنى بَلَغَ ما بَلَغَ .\r\n\r\n51 - تجارت آخرت\r\nقالَ ابنُ مَسعُود بِابي انْتَ وَ امّي يا رَسُولَ اللهِ كَيْفَ لي تِجارَةُ الآخِرَةِ ابن مسعود مى گويد : عرض كردم يا رسول الله پدر و مادرم فدايت باد چگونه مىتوانم براى آخرت خود تجارتى كنم كه سودمند باشد . فَقَالَ تَرْتَجِنُ لِسانَكَ عَنْ ذِكرِاللهِ مرحوم فيض در معناى ترتجن مى گويد يعنى زبانت را نبند . مراد اين است كه اين ذكر را بگو و آن را فراموش نكن .\r\nوَ ذلِكَ ان تَقُولُ سُبْحانَ اللهِ وَ الْحَمْدُ للهِ وَ لا إله الّا اللهُ وَ اللهُ اكْبَر فَهَذِهِ التِجارَةَ المُرْبِحَةَ و آن ذكر گفتن سبحان الله و الحمدلله و لااله الا الله و الله اكبر است كه تجارت سود بخشى است . يَقُولُ اللهُ تَعالى يَرْجُونَ تِجارَةً لَنْ تَبُور لِيُوَفِّيَهُمْ اجُورَهُمْ وَ يَزيدَهُمْ مِنْ فَضْلِهِ خدا مى فرمايد : بنده‌هاى خوب من اميد تجارتى دارند كه هيچ ضررى در آن نيست تا اين كه خدا آنها را اجر بدهد و از فضل خود\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nآنان را بيشتر بهرمند گرداند .\r\nيَابْنَ مَسعُود كُلَّما ابْصَرْتَه بِعَيْنِك وَ اسْتَحْلاهُ قَلْبُكْ فَاجْعَلْهُ للهِ ذلِك التِّجارَةُ الآخِرَةِ اى ابن مسعود هر چيزى كه در نظر تو خوب آمد و به دلت نشست آن را براى خدا قرار بده كه اين تجارت آخرت است .\r\nلِانَّه يَقُول « ما عِنْدَكُم يَنْفَدُ وَ ما عِندَاللهِ باقٍ » « 1 » خدا فرموده : هر چه پيش شماست از بين مىرود و آن چه نزد خداست باقى مىماند .\r\nيَابْنَ مَسعُود اذا تَكَلَّمْتَ بِلا الهَ الّا اللهُ وَ لَمْ تَعْرِفْ حَقَّها فَانَّهُ مَردُودٌ عَلَيْكَ ذكر لا إله الا الله اعظم ذكرهاست . روايت است يكى از اركان و استوانه‌هاى عالم هستى كلمه طيبه لا إله الا الله است . كلمه اخلاص است و مشتمل بر توحيد ذاتى و صفاتى و افعالى است . روايت داريم مَنْ كانَ آخِرُ كَلامِهِ لا إله الّا اللهُ دَخَلَ الجَنَّةَ « 2 » هر كس آخرين جمله‌ى كلامش در هنگام وفات لا إله الا الله باشد وارد بهشت مىشود . حضرت به ابن مسعود فرمود : اگر آن را بگويى ولى حقش را ندانى و نشناسى به خودت برمى گردد يعنى يا قبول نمى شود و يا اين كه قبول نمى شود و ضرر هم مىزند مثل كسى كه گناه مكرر مىكرد و مىگفت استغفرالله . حضرت فرمود : اين استغفار مثل اين است كه خدا را دارد مسخره مىكند .\r\n\r\n53 - اثر ذكر خدا\r\nوَ لا يَزال يَقُولُ لا الهَ الَّا الله يَرُّدُ غَضَبَ الله عَنِ العِبادِ حَتّي اذا\r\n\r\n\r\n","description":"","footnote":"\r\n( 1 ) . سوره نحل آيه 96 .\r\n( 2 ) . وسائل الشيعه جلد 2 ، صفحه 456 .\r\n","page_name":" 141 ","page_number":141},
  {"content":"\r\n\r\nلَمْ يَبالُوا ما يَنْقُصُ مِنْ دينِهِمْ بَعْدَ اذْ سَلُمَتْ دُنْياهُمْ وقتى مومنى لا إله الا الله مى گويد غضب خدا را دور مىكند مگر آن كه ابائى نداشته باشد كه به دينش نقصان وارد گردد ، بعد از آن كه دنيايش سالم بماند .\r\nوقتى انسان به دنياى خود اهميت بدهد و دينش را فراموش كند . يَقُولُ اللهَ كَذِبْتُم كَذِبْتُم لَسْتُم بِها بِصادِقين خدا مى فرمايد : دروغ مىگوييد و صادق نيستيد . اى واى بر حال انسان اگر خدا به او بگويد دروغ مىگوييد . عزيزان روحانى ، شما به اين لباس آمديد و ملا شديد . وظيفه شما از عوام الناس خيلى سنگين تر است . بايد توجه شما به كار خدا و دين بيشتر باشد . دنيا را بايد از خود دور كنيد . خدا به بعضى از طبقات پاداش را دو برابر داده و كيفر را هم مضاعف مىكند . اگر طبقه‌ى روحانيت بى توجهى كند دو برابر چوب خواهد خورد . درست است كه خدا رحمت دارد ولى كرم خدا نبايد شما را مغرور كند دين را با دنيا معامله نكنيد . تقواى عملى و قوى داشته باشيد .\r\nفَانَّهُ يَقُولُ اللهُ تَعالى « الَيْهِ يَصْعَدُ كَلِمُ الطَّيِّبِ وَ الْعَمَلُ الصّالِحُ يَرْفَعُهُ » « 1 » . هر لا إله الا الله گفتنى بالا نمى رود و هر عملى پذيرفته نمى شود . بايد كلمه طيب باشد و از سينه شخص با تقوا بيرون آيد تا مقبول گردد كسى كه نماز بخواند و روزه بگيرد ، درس بخواند و منبر برود اما براى پول و براى اين كه شهرت پيدا كند ، آيا عمل او در نزد خدا ارزش دارد . اين قدر ارزش دارد كه ملائكه بال‌هايشان را زير پاى طالب علم پهن كنند .\r\nلِتَضَعَ المَلائِكَةُ اجْنِحَتَها تَحْتَ قَدَمَيْهِ حال طالب علم آن را با\r\n\r\n\r\n","description":"","footnote":"\r\n( 1 ) . سوره فاطر آيه 10 .\r\n","page_name":" 142 ","page_number":142},
  {"content":"\r\n\r\nماديات و پول آلوده كند چه فايده دارد . در روضة الواعظين خواندم شخصى گفت : مگر ملائكه چنين كارى را انجام مىدهند كه بال‌هايشان را زير پاى طالب علم پهن كنند . اين حرف عاقلانه نيست و با خودش گفت : مىروم و بال ملائكه را مىشكنم . با شدت تمام پايش را بلند كرد و زمين كوبيد ، پايش شكست . داد و فريادش بلند شد و گفتند چه شد ؟ گفت : خودم اين بلا را بر سر خودم آوردم چون به ملائكة الله توهين كردم . راست است كه ملائكه بال‌هايشان را زير پاى طالبان علم پهن مىكنند . اگر چنين نمى بود پاى من نمى شكست .\r\n\r\n53 - دوست داشتن صلحاء\r\nيَابْنَ مَسعُود احِبِّ الصّالِحينَ فَانَّ المَرءَ مَعَ مَنْ احَبَّ فَانْ لَمْ تَقْدِرْ عَلي اعْمالِ البِرِّ فَاحِبِّ العُلَماء هميشه افراد صالح و شايسته را دوست داشته باش پس به درستى كه مرد با كسى است كه به او علاقه دارد . بعضى گفته اند : يعنى حَشَرَهُ اللهُ مَعَ مَنْ احَبَّ خدا او را با كسى كه دوستش دارد محشور مىكند . روايت دارد هيچ گاه در دنيا محبتتان را به زخارف دنيا قرار ندهيد . زيرا انسان هرچيزى را دوست داشته باشد با آن محشور مىشود . وَ لَوْ كانَ حَجَراً اگر چه سنگ باشد . در زمان مرحوم حاج شيخ عبدالكريم ( رحمه الله ) طلبه‌اى درس خوان و فاضل با استاد خود هم حجره بود . با يكديگر صميمى شده بودند . روزى شاگرد به استاد گفت : حضرت استاد هر يك بنا شد زودتر بميريم به ديگرى كمك كند . از قضا بعد از مدتى حال شاگرد به هم خورد و مريض شد و در بستر افتاد و روز به روز حالش بد ترمى شد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاستاد به او خيلى كمك كرد تا اين كه زمان احتضارش فرا رسيد . استاد به او گفت : شهادتين را بگو اما شاگرد ، صورتش را برگرداند استاد تعجب كرد ! بار دوم و سوم به او فرمود : شهادتين را بگو ناگاه شاگرد گفت : مرا رها كن من از اين كلمه بيزارم ! گفتم : خدا به تو رحم كند ، چرا اين طور حرف مىزنى ؟ تا اين كه به خواست خداوند حال او خوب شد . به او گفتم : چرا اين حرف را زدى ؟ از تو انتظار نداشتم اعلام بيزارى كنى گفت : خودم مىدانم . پس كارى مىكنم كه ديگر اين طور نباشم ناگاه بلند شد و رفت از طاقچه بالاى سرش يك ظرف زيباى مرمت كارى شده را برداشت و آن را به زمين زد و شكست . گفتم چرا چنين كردى ؟ گفت من به اين ظرف خيلى علاقه داشتم وقتى شهادتين را به من تلقين مىكردى ، شيطان جلو چشم من مجسم مىشد و مىگفت : اگر لا إله الا الله بگويى اين ظرف را مىشكنم و من چون اين ظرف را خيلى دوست داشتم شهادتين را نمى گفتم . روايت دارد شيطان مى گويد : اگر لا إله الا الله بگويى جلو چشمت سر بچه ات را مىبرم . بنابراين هر كس به چيزى علاقمند شود با او محشور مىگردد . روايت داريم محبتتان را به پيغمبر و آل پيغمبر زياد كنيد . بعد فرمود اگر قدرت و توان كار خوب را ندارى ، علماء را دوست داشته باش .\r\nفَانَّ اللهَ يَقُولُ « وَ مَنْ يُطِعِ اللهَ وَ رَسُولَهُ فَاولئِكَ مَعَ الَّذينَ انْعَمَ اللهُ عَلَيْهِمْ مِنَ النَّبِيّينَ وَ الصِّدّيقينَ وَالشُّهداءِ وَ الصّالِحينَ وَ حَسُنَ اولئِكَ رَفيقاً » « 1 » .\r\n\r\n\r\n","description":"","footnote":"\r\n( 1 ) . سوره نساء آيه 69 .\r\n","page_name":" 144 ","page_number":144},
  {"content":"\r\n\r\nنقل مىكنند فتحعلى شاه خواست اصفهان برود ، آمد قم خدمت ميرزاى قمى ( رحمه الله ) كه براى موفقيتش دعا كند ، آقا دعايى در گوش فتحعلى شاه خواند و خدا حافظى كردند وقتى خواست برود صداى گريه آقا آمد ، فتحعلى نگران شد كه چه مشكلى براى ايشان بوجود آمده برگشت ، ديد آقا نشسته و دارد گريه مىكند علتش را سئوال كرد ، آقا چيزى نگفت بعد از اصرار فتحعلى شاه فرمود : وقتى شما آمديد در دلم محبتى نسبت به شما ايجاد شد و علاقه اى به شما پيدا كردم حالا منقلب شدم كه مبادا خدا فرداى قيامت مرا در صف شما سلاطين محشور كند . تا فتحعلى شاه اين جمله را شنيد سجده‌ى شكر به جا آورد . آقا فرمود : شما چرا ؟ گفت من سجده‌ى شكر مىكنم كه شما علماء را خيلى دوست دارم و اميدوارم كه اگر خدا مرا عفو كند در صف شما علماء محشور شوم . علاقه ما به چه چيزى زياد است آيا به مال دنيا بيشتر علاقه منديم يا به معنويات ؟\r\nعزيزان ، خود را به اخلاق نيك مزين كنيد ، مرحوم ميرزا جواد تبريزى اعلى الله مقامه مى فرمود : اگر در درس‌هاى شما اخلاق نباشد ، هيچ فايده اى ندارد همانند ماده اى است كه قالب ندارد .\r\n\r\n54 - شرك به خدا\r\nيَابْنَ مَسعُود ايّاكَ انْ تَشْرِكَ بِاللهِ طَرْفَةَ عَيْنٍ وَ انْ نُشِرْتَ بِالْمِنْشارِ اوْ قُطِعْتَ أَوْ صُلِبْتَ أَوْ احتُرِقْتَ بِالنّارِ مراقب باش به خدا شرك نورزى حتى به يك چشم به هم زدنى و لو آن كه تو را با مقراض و آهن‌هاى داغ قطعه قطعه كنند ، يا با چاقو بدنت را پاره پاره نمايند ، يا تو را به دار بكشند و يا تو را بسوزانند . طرفه عينى نهايت\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدرجه كمى است كه آن مقدار هم انسان مشرك نشود . يَقُولُ اللهُ تَعالى « وَ الَّذينَ آمَنُوا بِاللهِ وَ رُسُلِهِ اولئِكَ هُمُ الصِّدّيقُونَ » « 1 » خدا فرمود كسانى كه به خدا و رسلش ايمان آورند صديق و راستگو هستند . اين‌ها دست از حقيقت و واقعيت بر نمى دارند اگر چه آنها را شكنجه كنند . در طول تاريخ مردان بزرگ و علماء و الا مقامى بودند كه حاضر نشدند براى يك لحظه از دين دست بكشند . اگر امر دائر شود بين كشته شدن و دست كشيدن از دين ، خيلى بايد ايمان قوى باشد كه از دين دست نكشيم . شهيد اول و ثانى و قاضى نورالله شوشترى از جمله سردارانى بودند كه بدن مباركشان را با تيغ خاردار بريدند و گوشت بدنشان را كندند اما دست از هدف نكشيدند . شهيد اول را چقدر اذيت كردند ، اين مرد جليل القدر را به محاكمه كشيده و حكم اعدامش را دادند . هنگام اجراى حكم فرمود : بگذاريد دو ركعت نماز بخوانم آن گاه حكم را اجرا نماييد قبل از نماز در ورقه اى نوشت « رَبِّ انّي مَغْلُوبٌ فَانْتَصِرْ يا خَيرَ النّاصِرينَ » « 2 » خدايا بنده‌اى هستم كه مغلوب واقع شده‌ام و مىخواهند مرا از بين ببرند مرا يارى كن ، آن را در زير سجاده گذاشت و مشغول نماز شد بعد از نماز ورقه را بيرون آورد . ديد نوشته شده است انْ كُنْتَ عَبْدي فَاصْطَبِرْ اگر بنده‌ى من هستى صبر كن اين مرد زنده است و نام او جاويدان است . آثار و بركات اين مرد تا ابد منشأ خير و سبب هدايت مردم است و سر چشمه‌ى وجود او باعث سيراب شدن تشنگان علم و معرفت است . علم به منزله‌ى آب است و همه نياز به آن دارند . اگر از\r\n\r\n\r\n","description":"","footnote":"\r\n( 1 ) . سوره حديد آيه 19 .\r\n( 2 ) . سوره قمر آيه 10 .\r\n","page_name":" 146 ","page_number":146},
  {"content":"\r\n\r\nبركت علم و تقواى كسى ، ديگران به راه راست هدايت شدند براى صاحبش صدقه‌ى جاريه است . هر كس مىخواهد پرونده اش منقطع نشود بايد از خود آثارى كه خدا مؤيد آن است ، بگذارد . مرحوم آقا شيخ عباس قمى ( رحمه الله ) با آن خلوص نيتش كتاب مفاتيح الجنان را نوشته كه در هر خانه از آن استفاده مىشود و در هر جا كه قرآن هست ، اين كتاب دعا نيز وجود دارد . اگر كسى كتابى نوشت كه در آن خدا را در نظر گرفته باشد . عِلْمٌ يَنْتَفِعُ بِهِ النّاسُ است در غير اين صورت ارزش ندارد .\r\n\r\n55 - با اولياء بودن\r\nيَابْنَ مَسعُود اصْبِرْ مَعَ الَّذينَ يَذْكُرُونَ اللهَ وَ يُسَبِّحُونَهُ وَ يُهَلِّلُونَهُ وَ يَحْمَدُونَهُ وَ يَعْمَلُونَ بِطاعَتِهِ وَ يَدْعُونَهُ بُكْرَةً وَ عَشِيّاً صبر داشته باش و با كسانى باش كه ذكر خدا مى گويند و خدا را اطاعت مىكنند و شب و روز او را مىخوانند و اهل عبادت هستند .\r\nفَانَّ اللهَ تَعالى يَقُولُ « وَ اصْبِرْ نَفْسَكَ مَعَ الَّذينَ يَدْعُونَ رَبَّهُمْ بِالْغَدوةِ وَ الْعَشِي يُريدُونَ وَجْهَهُ » « 1 » صبر كن و با كسانى باش كه خدا را صبح و شب مىخوانند و فقط خدا را در نظر دارند . عزيزان خود را فراموش نكنيد در آستانه ماه مبارك رمضان هستيد . خود را براى تبليغ دين خدا مهيا كنيد . مردم تشنه را از علم و معرفت سيراب كنيد . نمازها را در مسجد بخوانيد . در منبرها از احاديث اهل بيت ( عليهم السلام ) استفاده كنيد . كه امام رضا ( عليه السلام ) فرمود : اگر مردم محاسن كلام ما را بدانند از ما تبعيت مىكنند و بيان محاسن كلام اهل بيت به دست شما است . ايام تبليغى\r\n\r\n\r\n","description":"","footnote":"\r\n( 1 ) . سوره كهف آيه 28 .\r\n","page_name":" 147 ","page_number":147},
  {"content":"\r\n\r\nخود را آن قدر پر محتوا كنيد كه بعد از شما مردم شما را ياد كنند . نكند خداى ناكرده در منبر به شرق و غرب عالم برويد اما در خانه‌ى اهل بيت نرويد كه در اين صورت ، فرداى قيامت نمى توانيد جواب بدهيد .\r\nيَابْنَ مَسعُود لا تَخْتارَنَّ عَلي ذِكْرِاللهِ شَيْئاً فَانَّه يَقُولُ « وَ لَذِكْرُ اللهِ اكْبَرُ » « 1 » هيچ چيز را بر ذكر خدا مقدم نكن زيرا ذكر خدا از همه چيز بزرگتر است .\r\nويَقُول « فَاذْكُرُوني اذْكُرْكُمْ وَ اشْكُرُوا لي وَ لا تَكْفُرُون » « 2 » خدا فرمود : مرا ياد كنيد تا به ياد شما باشم و مرا شكر كنيد و كفران نعمت نكنيد . ويَقُول « اذا سَئَلَكَ عِبادي عَنّي فَانّي قَريبٌ اجيبُ دَعْوَةَ الدّاعِ اذا دَعانِ » « 3 » و خدا مى فرمايد : زمانى كه بنده‌ى من از من چيزى را بخواهد پس من به او نزديكم و جواب مىدهم دعاى هر دعا كننده اى را . وَ يَقُول « ادْعُوني اسْتَجِبْ لَكُم » « 4 » و باز خدا فرمود : مرا بخوانيد تا اجابت كنم شما را .\r\n\r\n56 - وقار داشتن\r\nيَابْنَ مَسعُود عَلَيكَ بِالسَّكينَةِ وَ الْوَقارِ وَ كُنْ سَهْلًا لَيِّناً عَفيفاً مُسْلِماً تَقِيّاً نَقِيّاً بارّاً طاهِراً مُطَهّرِاً صادِقاً خالِصاً سَليماً صَحيحاً لَبيباً صالِحاً شَكُوراً مُؤْمِناً وَرِعاً عابِداً زاهِداً رَحيماً عالِماً فَقيهاً وزين ،\r\n\r\n\r\n","description":"","footnote":"\r\n( 1 ) . سوره عنكبوت آيه 45 .\r\n( 2 ) . سوره بقره آيه 152 .\r\n( 3 ) . سوره بقره آيه 186 .\r\n( 4 ) . سوره غافر آيه 60 .\r\n","page_name":" 148 ","page_number":148},
  {"content":"\r\n\r\nباوقار ، آسان گير ، نرم خو ، باعفت ، مسلمان ، با تقوا ، نيكوكار و پاك باش و ديگران را هم پاك كن . راستگو ، مخلص ، صحيح ، سالم ، پرفهم ، شايسته ، سپاسگذار ، با ايمان ، اهل ورع ، عابد ، زاهد ، مهربان ، عالم و فقيه باش .\r\nيَقُولُ الله تَعالى « انَّ ابْراهيمَ لَحَليمٌ اوّاهٌ مُّنيبٌ » « 1 » خدا مى فرمايد : ابراهيم ( عليه السلام ) شخصى بوده بردبار كه در درگاه خدا زياد ناله مىكرده و به طرف خدا مىرفته است . بنابراين ما هم بايد اين صفات را داشته باشيم و مانند حضرت ابراهيم ( عليه السلام ) باشيم .\r\n« وَ عِبادُ الرَّحْمنِ الَّذينَ يَمْشُونَ عَلَى الْارْضِ هَوْناً وَ اذا خاطَبَهُمُ الجاهِلُونَ قالُو سَلاماً » « 2 » . بندگان خدا كسانى هستند كه درروى زمين با تواضع و فروتنى راه مىروند و هرگاه با مردمان نادان روبرو مىشوند برخوردشان با سلامتى است يعنى طورى برخورد مىكنند كه آنها را از دين فرارى نمى دهند . و كارى مىكنند كه آنها آگاه شوند . شما اهل علم كه از مسائل دينى اطلاعات داريد و آداب اسلامى را مىدانيد ، بايد با مردم طورى برخورد كنيد كه مردم از دين و روحانيت زده نشوند يعنى هيچگاه با تندى برخورد نكنيد ، تعبيرىهاى زشت به كار نبريد زيرا اين گونه حركات و سخن‌ها از حريم اهل بيت به دور است . پيامبران و ائمه ما با محبت و آغوش باز با مردم رفتار مىكردند حتى جاهايى كه به ساحت مقدس آنها اهانت مىشد با اخلاق خوش برخورد مىكردند .\r\nبه پيغمبراكرم ( ص ) سنگ مىزدند مى فرمود : الّلهُمَّ اهْدِ قَوْمي فَانَّهُمْ\r\n\r\n\r\n","description":"","footnote":"\r\n( 1 ) . سوره هود آيه 75 .\r\n( 2 ) . سوره فرقان آيه 63 .\r\n","page_name":" 149 ","page_number":149},
  {"content":"\r\n\r\nلا يَعْلَمُونَ « 1 » او كه اسطوره‌ى علم و تقوا و فضيلت بود با آن مردم نادان و متعصب دوران جاهليت اين طور بود . با اين رفتار شايسته و عالى به آنان مىفهماند كه اگر مىدانستيد به چه كسى سنگ مىزنيد ، هرگز اين كار را نمى كرديد . فلذا ممكن است در بعضى جاها قدر اهل علم را ندانند لكن اين شما هستيد كه بايد آنها را تحمل كرده و هدايت نماييد . نقل شده روزى يك مرد شامى با امام حسن مجتبى ( عليه السلام ) برخورد كرد و به آن حضرت جسارت نمود . حضرت فرمود : اى مرد اگر گرسنه هستى بيا تا تو را سير كنم و اگر برهنه هستى بيا تا به تو لباس دهم . آن قدر برخورد محبت آميز فرزند رسول الله ( ص ) در آن مرد شامى اثر گذاشت كه او از عمل خود پشيمان شده بود . كسى كه مىخواهد رهبر جامعه شود و پيشواى ملتى باشد بايد همانند اولياء با مردم رفتار كند . البته ممكن است در بعضى جاها براى رضاى خدا و حفظ آبروى مردم و به خاطر دين غضب لازم باشد كه بحث ديگرى دارد .\r\n« وَ الَّذينَ يَبِيتُونَ لِرَبِّهِمْ سُجَّداً وَ قِياماً وَ يَقُولُونَ لِلْنّاسِ حُسْناً » « 2 » بندگان خدا كسانى هستند كه در خلوت شب‌ها به سجده مىافتند و با خداى خود راز و نياز مىكنند و با مردم با نيكى سخن مى گويند .\r\nوَ اذا مَرُّوا بِالْلَّغْوِ مَرُّوا كِراماً از كنار لغويات به بزرگوارى مىگذرند . ما بايد مواظب باشيم كارهايى كه بر خلاف شأن روحانيت است انجام ندهيم و لو آن كه به ظاهر مباح است . در جلسه‌اى ديدم در غياب شخصيتى دارند بدگويى او را مىكنند معلوم شد آن شخصيت\r\n\r\n\r\n","description":"","footnote":"\r\n( 1 ) . بحارالانوار ، جلد 20 ، صفحه 20 .\r\n( 2 ) . سوره فرقان آيه 64 .\r\n","page_name":" 150 ","page_number":150},
  {"content":"\r\n\r\nمحترم با عده‌اى به دريا رفته اند و داخل آب شده و شنا كرده‌اند . ضمن تذكر به غيبت كنندگان ، اين برادر مؤمن را خواستم و او را نيز راهنمايى كردم و قبول كرد و گفت درست است ، من اشتباه كردم شما كه عمامه برسر گذاشتيد و لباس روحانيت را پوشيده‌ايد مردم از شما انتظار دارند . اگر ما درست رفتار كنيم مردم به دنبال روحانيت راه مىافتند . كارى كنيد كه مردم به طرف دين بيايند و عمل ما در نگه دارى دين مردم خيلى مؤثر است زيرا مردم درس دين خود را از روحانيت ياد مىگيرند واقعاً ما لذت مىبريم وقتى مىشنويم عملكرد يك روحانى در منطقه‌اى آن قدر خوب بوده كه مردم را به طرف دين آورده . مساجد از بركت وجود او پر از جمعيت شده و بين مردم وحدت و محبت ايجاد نموده است و روحانى بايد چنين باشد كه وجودش در هر جا كه رفت منشأ خير و بركت براى مردم باشد .\r\nاگر روحانى الگو باشد در دل مردم جاى دارد هر چه بگويد مردم به روى چشم مىگيرند . بنابراين اگر روحانى مىخواهد مردم از وجود او بهرهمند شوند و سخنان او هم در دل مردم اثر بگذارد بايد اول خود را مهذب كند . قدرى ازمطالعاتتان هم براى خودتان باشد كه بايد چگونه رفتار كنى و چگونه حرف بزنى . وقتى مولا اميرالمؤمنين ( عليه السلام ) را براى كشتى گرفتن دعوت كردند تا پهلوان مشخص شود آقا فرمودند :\r\nوَ لِغَيْرِ ذلِكَ امِرْنا ما را براى اين چيزها نخواستند آن گاه فرمود : بنشينيد تا به شما بگويم چه كسى پهلوان تر است . اشْجَعُ النّاسِ مَنْ غَلِبَ هَواهُ « 1 » شجاع ترين و پهلوان ترين انسان‌ها كسى است كه بر هواى نفسش غالب باشد .\r\n\r\n\r\n","description":"","footnote":"\r\n( 1 ) . الفقيه ، جلد 4 ، صفحه 395 .\r\n","page_name":" 151 ","page_number":151},
  {"content":"\r\n\r\n« وَ الَّذينَ يَقُولُونَ رَبَّنا هَبْ لَنا مِنْ ازْواجِنا وَ ذُرِّيّاتِنا قُرَّةَ اعْيُنٍ » « 1 » بندگان خدا كسانى هستند كه مى گويند : خدايا به ما ازواج و فرزندانى عطا كن كه نور چشم ما باشند يعنى مايه عزت و آبرو باشند . چه گرفتارى بزرگى است كه انسان ، داراى اولادى باشد كه در ذلت و خوارى زندگى مىكنند مايه ننگ و آبروريزى پدر و مادرند . حضرت ابراهيم ( عليه السلام ) از خدا خواست « وَ اصْلِحْ لي في ذُرِّيَّتي » « 2 » فرزندان مرا صالح گردان و در جاى ديگر قرآن آمده « قالَ رَبِّ هَبْ لي مِنْ لَدُنْكَ ذُرِّيَّةً طَيِّبَةً » « 3 » حضرت زكريا عرض كرد : خدايا مرا به لطف خويش فرزندانى پاك سرشت عطا فرما . چرا بعضى به فكر فرزندان و تربيت آنها نيستند هر طورى پرورش يابند براى آنها مسئله اى نيست .\r\n« وَ اجَعَلْنا لِلْمُتَّقينَ اماماً » « 4 » مى گويند : خدايا مرا براى متقين ، امام قرار بده . كسى كه بناست امام متقين و مؤمنين باشد خيلى بايد خود ساخته باشد . مرحوم حاج ملا آقاجان زنجانى ( رحمه الله ) مرد بزرگوار و خود ساخته و داراى منبرى عجيب بود . در بالاى منبر نگاهى به جمعيت مىكرد بعد مى فرمود : هر كس جنب است و زن‌هايى كه در عادت ماهانه هستند از مجلس بيرون بروند ، زيرا با بودن اين‌ها نمى توانم روضه بخوانم . بعضى مىگفتند : حاج آقا در مجلس ، چنين افرادى نيستند مى فرمود : چرا هستند بايد بيرون بروند مىگفتند حاج آقا چرا اين طور مى فرماييد ؟ ايشان مىگفت : چون در مجلسى كه اين‌ها باشند حضرت زهرا ( عليها السلام ) تشريف نمى آورند . وقتى روضه مىخواند ، غوغا\r\n\r\n\r\n","description":"","footnote":"\r\n( 1 ) . سوره فرقان آيه 74 .\r\n( 2 ) . سوره احقاف آيه 15 .\r\n( 3 ) . سوره آل عمران آيه 38 .\r\n( 4 ) . سوره فرقان آيه 74 .\r\n","page_name":" 152 ","page_number":152},
  {"content":"\r\n\r\nمىشد مردم غش مىكردند . نقل مىكنند حاج ملا عباس قزوينى ( رحمه الله ) در نجف منبر مىرفت و پاى منبر ايشان شخصيتهايى چون آيت الله حاج حبيب الله رشتى ( رحمه الله ) مىنشست . هنگامى كه روضه مىخواند به قدرى مردم گريه مىكردند كه از حال مىرفتند . يك روز كه ايشان مصيبت خواند آيت الله حاج حبيب الله رشتى اعلى الله مقامه بى هوش شدند بعد از آن كه منبر تمام شد و حاج ملا عباس قزوينى رفتند ، مرحوم آيت الله رشتى به هوش آمد و سراغ حاج ملا عباس رحمه الله را گرفت گفتند ايشان رفت . فردا او را خواست و فرمود : من حاضرم ثواب تمام زحمت‌هاى عمر خود را درباره‌ى فقه و فقاهت به تو بدهم و تو ثواب منبر امروزت را به من بدهى . اين چه روضه‌اى بوده است و با چه معنويتى خوانده شده است خدا مىداند .\r\n« اولئِكَ يُجْزَوْنَ الْغُرْفَةَ بِما صَبَرُوا وَ يُلَقَّوْنَ فيها تَحِيَّةً وَ سَلاماً » « 1 » « خالِدينَ فيها حَسُنَتْ مُسْتَقَرّاً وَ مُقاماً » « 2 » خدا به اين‌ها غرفه‌هاى بهشت را پاداش مىدهد به خاطر آن چه كه صبر ورزيدند و در دنيا زحمت كشيدند و از طرف خدا تحيت و سلامتى را تلقى مىكنند و چه جايگاه خوب و زيبايى دارند .\r\nيَقُولُ الله تَعالى « قَدْ افْلَحَ المُؤْمِنُونَ الَّذينَ هُمْ في صَلاتِهِمْ خاشِعُونَ وَ الَّذينَ هُمْ عَنِ اللَّغْوِ مُعْرِضُونَ » « 3 » خدا مى فرمايد : مومنين رستگارند . آنها كه در نماز خاشعند و از كارهاى بيهوده اعراض مىكنند .\r\n« وَ الَّذينَ هُمْ لِلزَّكاةِ فاعِلُونَ وَ الَّذينَ هُمْ لِفُرُوجِهِمْ حافِظُونَ الّا\r\n\r\n\r\n","description":"","footnote":"\r\n( 1 ) . سوره فرقان آيه 75 .\r\n( 2 ) . سوره فرقان آيه 76 .\r\n( 3 ) . سوره مؤمنون آيه 2 .\r\n","page_name":" 153 ","page_number":153},
  {"content":"\r\n\r\nعَلى ازْواجِهِمْ أَوْ ما مَلَكَتْ ايْمانُهُمْ فَانَّهُمْ غَيْرُ مَلُومِينَ » « 1 » كسانى كه حقوق واجبه الهى ، از زكات و خمس را مىدهند وعورت‌هاى خود را نگه مىدارند ، مگر براى همسران خود كه ملامتى ندارند .\r\n« فَمَنِ ابْتَغى وَرآءَ ذلِكَ فَاولئِكَ هُمُ العادُونَ » « 2 » هر كس غير از اين را دنبال كند جزء متجاوزين است . حضرت صادق ( عليه السلام ) براى حرمت استمناء به همين آيه متمسك شده اند و به دليل همين آيه زاد و ولدهاى غير متعارف مشروعيت ندارد و حرام است .\r\n« وَالَّذينَ هُمْ لِاماناتِهِمْ وَعَهْدِهِمْ راعُونَ وَالَّذينَ هُمْ عَلى صَلَواتِهِمْ يُحافِظُونَ » « 3 » بندگان خدا كسانى هستند كه امانت دار هستند و در عهد و پيمان خويش وفا دارند و اوقات نماز را محافظت مىكنند . نمازها را در اول وقت بخوانيد طورى نباشد كه از آن غفلت داشته و به تاخير بياندازيد . اگر دوست داريد نفس شما اثر داشته باشد اول وقت نماز بخوانيد كه بسيار اهميت دارد زيرا اثر گذارى را خدا مىدهد پس بايد اول وقت بسوى خدا شتافت همان طورى كه بايد نورانيت را خدا بدهد تا چهره‌ى انسان نورانى شود . بنابراين نماز اول وقت موجب رضايت خداست . قلب انسان را باصفا و براى آدم نورانيت مى آورد .\r\n« اولئِكَ هُمُ الوارِثُونَ الَّذينَ يَرِثُونَ الفِرْدَوْسَ هُمْ فيها خالِدُونَ » « 4 » اين‌ها وارث بهشت هستند . وارث كسى است كه حق مطالبه ارث را\r\n\r\n\r\n","description":"","footnote":"\r\n( 1 ) . سوره مؤمنون آيه 4 .\r\n( 2 ) . سوره مؤمنون آيه 7 .\r\n( 3 ) . سوره مؤمنون آيه 9 .\r\n( 4 ) . سوره مؤمنون آيه 11 .\r\n","page_name":" 154 ","page_number":154},
  {"content":"\r\n\r\nدارد يعنى اين دسته از بندگان خدا كه داراى صفت‌هاى ذكر شده هستند ، مىتوانند بهشت را از خدا مطالبه كنند . نعمت‌هاى الهى ازتفضل خدا است كه در قالب استحقاق مىباشد . خدا اجازه مىدهد كه اين‌ها بهشت را طلب كنند زيرا خودش فرموده است كه بهشت ، مال اين‌هاست .\r\nيَقُولُ اللهُ تَعالى « اولئِكَ في جَنّاتٍ مُّكْرَمُونَ » « 1 » خدا مى فرمايد : اين‌ها در بهشت اكرام مىشوند . « انَّما الْمُؤمِنُونَ الَّذينَ اذا ذُكِرَ اللهُ وَجِلَتْ قُلُوبُهُمْ - الي - اولئِكَ هُمُ الْمُوْمِنُونَ حَقّاً لَّهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَريمٌ » « 2 » مؤمنين كسانى هستند كه هر وقت به ياد خدا مىافتند دلشان ترسان و لرزان مىشود . اين‌ها حقيقتاً مؤمنند . پيش خدا درجات عاليه دارند و آمرزيده شده اند .\r\n\r\n57 - دورى از گناهان\r\nيَابْنَ مَسعُود لا تَحْمِلَنَّكَ الشَّفَقَةُ عَلى اهْلِكَ وَ وَلَدِكَ عَلَى الدُّخُولِ فِي الْمَعاصي وَ الْحَرامْ مواظب باش دوستى و علاقه‌ات به زن و بچه به حدى نباشد كه مرتكب گناه شوى و كار حرام كنى . نمى شود زن و بچه را به خواست خدا مقدم داشت فرداى قيامت انسان چه جوابى خواهد داد كه به خاطر زن و بچه گرفتار معصيت شده . خدا فرمود : « افَرَايْتَ مَنِ اتَّخَذَ الهَهُ هَويهُ » « 3 » آيا ديدى كسانى كه هواى نفسشان را خداى خود قرار داده اند . هواى نفس انسان را وادار مىكند\r\n\r\n\r\n","description":"","footnote":"\r\n( 1 ) . سوره معارج آيه 35 .\r\n( 2 ) . سوره انفال آيه 2 .\r\n( 3 ) . سوره جاثيه آيه 23 .\r\n","page_name":" 155 ","page_number":155},
  {"content":"\r\n\r\nكه خدا را از ياد ببرد ، هر چه دلش مىخواهد انجام دهد ، براى زن و بچه امكانات را فراهم كند ، حالا از هر جا و هر راهى كه باشد ، كار به حلال و حرام ندارد . ابن مسعود در مقابل خليفه سوم كه گفت : براى خود و زن و بچه ات اگر حاجتى دارى بگو فرمود : پيغمبر خدا ( ص ) سرمايه‌اى در اختيار ما گذاشته كه با رعايت آن هيچگاه محتاج ديگران نمى شويم و آن خواندن سوره مباركه واقعه درهر شب است فلذا بچه‌هايش را حفظ كرد و نگذاشت از خليفه سوم چيزى بگيرند .\r\nفَانَّ اللهُ يَقُولُ « يَوْمَ لا يَنْفَعُ مالٌ وَ لا بَنُون الّا مَنْ اَتَي اللهَ بِقَلْبٍ سَليمٍ » « 1 » خدا مى فرمايد : روزى خواهد آمد كه نه مال و نه فرزندان براى انسان نفعى ندارند مگر دل و قلب سالم خود انسان كه نجات بخش است . البته فرزندى كه در راه خدا تربيتش كنى و اولاد صالح باشد ، براى والدين صدقه جاريه است . بعضىها رفتند اما اولادشان بودند كه چراغ آنها را روشن نگه داشتند . مرحوم فخر المحققين ( رحمه الله ) فرزند مرحوم علامه ، چراغ پدر را حفظ كرد فخر المحققين به پدر نامه نوشت كه دلم مىخواهد براى من كتابى بنويسى كه كل فقه در دست من باشد پدر نيز اجابت كرد و كتاب قواعد الاحكام را نوشت . مى گويند فخر المحققين در سن دوازده سالگى به اجتهاد رسيده و بعضى هم مى گويند در هشت يا ده سالگى مجتهد بوده است .\r\nوَ عَلَيْكَ بِذِكْرِاللهِ وَ الْعَمَلِ الصّالِحِ فَانَّ اللهَ تَعالى يَقُولُ « وَ الْباقِياتُ الصّالِحاتُ خَيرٌ عِنْدَ رَبِّكَ ثَواباً وَ خَيْرٌ امَلًا » « 2 » بر تو باد ذكر خدا و عمل نيك كردن ، ذكر زبانى و گفتن اللهُ اكْبَر و الحَمْدُ لله و\r\n\r\n\r\n","description":"","footnote":"\r\n( 1 ) . سوره شعراء آيه 89 .\r\n( 2 ) . سوره كهف آيه 46 .\r\n","page_name":" 156 ","page_number":156},
  {"content":"\r\n\r\nسُبْحانَ الله و ديگر اذكار خيلى خوب است اما امكان دارد مراد از ذكر خدا ، ياد خدا بودن باشد يعنى در هر كارى و سخنى اگر خدا راضى است ، انجام بدهيم و الا آن را ترك كنيم زيرا خدا مى فرمايد : باقيات صالحات است كه در پيش خدا ارزش دارد و ثواب خواهد داشت و يكى از باقيات صالحات ذكر خداست . ما بايد بپذيريم كه روزى به اعمال صالح نياز داريم زيرا خواهيم مرد و بعد از مرگ هم اول كار ماست و كسى را هم بدون حساب رها نمى كنند . « الْيَوْمَ عَمَلٌ وَ لا حِسابٌ وَ غَداً حِسابٌ وَ لا عَمَلٍ » « 1 » آن جا به توشه نياز داريم و اين توشه را بايد در اين دنيا جمع كرد . شما عزيزان روحانى كه قدم به عرصه علم و عمل گذاشته ايد بايد هدف داشته باشيد اگر هدف شما اين باشد كه ملا شويد و مردم را ارشاد و هدايت كنيد اين عمل جزء باقيات صالحات است و رضاى خدا در آن است . توصيه مىشود كه منبرهاى خود را از روايات و احاديث اهل بيت عصمت و طهارت سرشار كنيد . مرحوم آقا شيخ عباس قمى ( رحمه الله ) دل‌ها را با خواندن يك حمد و سوره منقلب مىكرد . در درس‌ها جدى باشيد و براى رضاى خدا درس بخوانيد عمر خود را به بطالت نگذرانيد .\r\nمبادا در شما روحيه اى ايجاد شود كه آمدن و نيامدن به درس براى شما فرق نكند . روايت دارد خداوند يُعامِلُ مَعَ النّاسِ كَمُعامِلَتِهِ مَعَهُ با مردم طورى رفتار مىكند كه مردم با خدا رفتار مىكنند با درس هر برخوردى كنيد درس هم با شما آن طور برخورد مىكند يعنى منافعش را از شما كم مىكند .\r\nيَابنَ مَسعُود لا تَكُونَنَّ مِمَّنْ يَهدي النّاسَ الَي الخَيرِ وَ يَأْمُرُهُمْ بِالْخَيْرِ وَ هُوَ غافِلٌ عَنهُ يَقُولُ اللهُ تَعالى « اتَأْمُرُونَ النّاسَ بِالبِرِّ وَ\r\n\r\n\r\n","description":"","footnote":"\r\n( 1 ) . نهج البلاغه خطبه 42 .\r\n","page_name":" 157 ","page_number":157},
  {"content":"\r\n\r\nتَنْسَوْنَ انْفُسَكُمْ » « 1 » از جمله كسانى مباش كه مردم را راهنمايى مىكنند و خود را فراموش مىنمايند . ما اهل علم چگونه هستيم ، اولين مخاطب اين روايت ما روحانيون هستيم در ماه مبارك رمضان و محرم و ايام ديگر مردم را ارشاد مى كنيم ، خود چقدر اهل عمل هستيم .\r\n« وَ انْتُمْ تَتْلُونَ الْكِتابَ افَلا تَعْقِلُونَ » « 2 » آيا عاقلانه است كه آدم ديگران را از آتش الهى نجات دهد ولى خودش در آتش باشد .\r\n\r\n58 - حفظ زبان\r\nيَابْنَ مَسعُودعَلَيْكَ بِحِفْظِ لِسانِكَ فَانَّ اللهَ تَعالى يَقُولُ « الْيَوْمَ نَخْتِمُ عَلي افْواهِهِمْ وَ تُكَلِّمُنا ايْديهِمْ وَ تَشْهَدُ ارْجُلُهُمُ بِما كانُوا يَكْسِبُونَ » « 3 » . يكى از چيزهايى كه بشر را گرفتار كرده زبان است . هيچ عضوى به قدر زبان براى صاحبش دردسر درست نمى كند . طبق اخبارى كه آمده هر صبح بين زبان و ساير اعضاى بدن يك نوع مكالماتى واقع مىشود و از يكديگر احوال پرسى مىكنند و آنها به زبان مى گويند اگر تو بگذارى حال ما خوب است . خداوند كليد كفر و ايمان را به دست زبان داده . اگر كسى لا إله الا الله بگويد پاك مىشود و اگر زبان انكار كند كافر مىشود بنابراين مسئوليت زبان زياد است . تمام فتنه‌هايى كه در جامعه و در بين انسان‌ها به وجود مى آيد به وسيله زبان است ، اگر صاحبش آن را آزاد بگذارد و در مقابل ، زبان وسيله خير است . با زبان مردم از ضلالت‌ها و گمراهى رهايى مىيابند\r\n\r\n\r\n","description":"","footnote":"\r\n( 1 ) . سوره بقره آيه 44 .\r\n( 2 ) . سوره بقره آيه 44 .\r\n( 3 ) . سوره يس آيه 65 .\r\n","page_name":" 158 ","page_number":158},
  {"content":"\r\n\r\nو به سوى سعادت و خوشبختى رهنمون مىشوند . زبان مفتاح كل خير است و با او دل‌هاى مرده زنده مىشود ، اگر دل پذيراى نصيحت باشد و چه بسيار دل‌هاى پژمرده اى كه ديگرزنده نمى شوند . ابوجهل با اين كه چند سال با پيغمبر اكرم ( ص ) همراه بود و با آن همه معجزاتى كه از رسول الله ديد ، آخرالامر با دل مرده از دنيا رفت و به قدرى خبيث و فرومايه بود كه در وقت مرگ گفت به پيغمبر بگوييد مبغوض ترين افراد در نزد من تو هستى . اولياء ما خيلى زحمت كشيدند كه مردم ، به راه راست هدايت شوند اما بعضى از آنها بر قلبشان مهر خورده بود و ديگر قابل اصلاح نبودند . شما عزيزان روحانى وظيفه داريد دين اسلام را تبليغ كنيد سعى كنيد تبليغ شما عملى باشد يعنى با عملتان مردم را احيا كنيد . اگر عملتان با آن چه كه در منبر مىگوييد فرق داشته باشد سخنان شما در مردم اصلا اثر نمى كند زيرا مردم الگوى عملى مىخواهند . خود را مجسمه تقوا كنيد و آن چه را مىگوييد خود عمل كنيد . خواهيد ديد جامعه از بركت وجود شما متحول خواهد شد . خدا رحمت كند پدر بزرگوارم مرحوم آيت الله حاج آقا سجاد را ، هر گاه به گرگان مىرفتم سئوال مىكردند از سال گذشته تا به حال چقدر تفاوت كردى ؟ آيا رفتار و اخلاقت بهتر شده يا خير ؟ مرحوم آيت الله آقاى شيخ محمد تقى آملى ( رحمه الله ) كه از رجال علم و تقوا بودند مى فرمود : در اوايل طلبگى طلاب داراى روحيات بسيار عالى هستند اى كاش آن روحيات باقى بماند . شما عزيزان بايد روحيه صفا و اخلاص و معنويت را دائما در خود حفظ كنيد .\r\nپيغمبر اكرم ( ص ) فرمود : اى ابن مسعود زبانت را حفظ كن زيرا خدا فرمود : روزى مى آيد كه زبان‌ها را مىبنديم و با دستهايشان سخن مى گويند\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nو پاهايشان شهادت مىدهند . « يَوْمَ تَشْهَدُ عَلَيْهِمْ ارْجُلُهُمْ وَ ايْديهِمْ » « 1 » اين آيه نيز دليل بر شهادت دادن اعضا و جوارح در قيامت است .\r\n\r\n59 - مراقبت از باطن\r\nيَابْنَ مَسعُود عَلَيْكَ بِالسَّرائِرِ فَانَّ اللهَ يَقُولُ « يَوْمَ تُبْلَى السَّرائِرُ » « 2 » « فَما لَهُ مِنْ قَوَّةٍ وَ لا ناصِرٍ » « 3 » بر شما باد كه باطن را بنگريد و سريره را مواظب باشيد و درون را مراقبت كنيد شايد اشاره به نيت باشد كه نيت را براى خدا خالص نماييد و امكان دارد مراد كارهايى باشد كه در خلوت انجام مىدهيد به اين معنا كه خلوت‌ها را مواظبت كنيد . زيرا خدا فرمود : روزى خواهد آمد كه سرائر و پنهانىها آشكار مىشود در آن روز انسان نه خود چيزى دارد و نه كسى به يارى او مىشتابد . معلوم مىشود در قيامت هر انسان را به تنهايى براى حساب و كتاب مىآورند چون شاهدان نيز همراه خود آدم هستند البته نبودن قوت و يارى كننده مخصوص مجرمين است و الا مومنين ناظرشان اهل بيت عصمت و طهارت هستند و خاندان رسالت ، مومنين را شفاعت مىكنند . عزيزان طورى نباشد كه به ظاهر برسيم و باطن را فراموش كنيم بلكه هميشه به فكر باطن باشيد و آن را اصلاح كنيد نيت خوب و صادق داشته باشيد . آن چه كه دردنياست از ماديات ، مأكولات ، مشروبات و منكوحات همه ظواهرند . ما بايد خانه آخرت را كه باطن است ، خوب بسازيم دنيا را پشت سر خواهيم گذاشت و در روزى قرار\r\n\r\n\r\n","description":"","footnote":"\r\n( 1 ) . سوره نور آيه 24 .\r\n( 2 ) . سوره طارق آيه 9 .\r\n( 3 ) . سوره طارق آيه 10 .\r\n","page_name":" 160 ","page_number":160},
  {"content":"\r\n\r\nمىگيريم كه همه چيز آشكار مىشود و خدا مى فرمايد : هر چه به شما گفتيم به فكر آخرت خود باشيد مىگفتيد ، من جا و مقام و مال و كسب دارم . هر چه گفتيم اين ها همراه تو نمى آيند باورتان نمى آيد حالا « ايْنَ شُرَكائُكُمُ الَّذينَ تَزْعُمُونَ » « 1 » كيست كه شما را يارى دهد ؟ و كجاست آنهايى كه فكر مىكرديد به درد شما خواهند خورد ؟ در قيامت يا بايد خودت نيرو داشته باشى يا بايد تكيه گاهى براى خود در نظر بگيرى . انبيا و اولياء ما خود ، قوت داشتند يعنى خود داراى كمالات و معنويات بودند . اما ما انسان‌ها قوت نداريم پس بايد به فكر يارى كننده باشيم و آن فقط شفاعت اهل بيت ( عليهم السلام ) است . لااقل كارى كنيم كه شفاعت آنها نصيب ما شود . در اين دنيا ارتباطمان را قطع نكنيم كه هر كس ارتباطش را قطع كند نبايد انتظار داشته باشد كه آنها به فريادش برسند .\r\nامام باقر ( عليه السلام ) فرمودند :\r\nما نُودِىَ احَدٌ بِشَئٍ كَما نُودِىَ بِالْوِلايَةِ « 2 »\r\nآن قدر كه مردم را به ولايت ندا دادند به چيز ديگرى نخواندند . از عبارت برمى آيد كه مردم ذاتاً از ولايت فراريند كه بايد آنها را صدا بزنند . بحمدالله ما برنامه‌هايى داريم كه نشانگر محبت ما به اهل بيت ( عليهم السلام ) است . اين عزادارى ها مظاهر ولايتند . قضيه اباعبدالله الحسين ( عليه السلام ) ، مظهر ولايت است . تقاضا دارم نگذاريد اين آثار و بركات از بين برود . مجالس روضه و عزادارى براى خاندان عصمت و طهارت را تقويت كنيد ، در كربلا مردم ولايت را ترك كردند و دچار اين همه جنايت شدند . امام سجاد ( عليه السلام ) فرمودند : اى كاش جد ما محمد ( ص ) بر عكس ،\r\n\r\n\r\n","description":"","footnote":"\r\n( 1 ) . سوره انعام آيه 22 .\r\n( 2 ) . كافى ، جلد 2 ، صفحه 21 ، ح 8 .\r\n","page_name":" 161 ","page_number":161},
  {"content":"\r\n\r\nسفارش ما را به اين امت مىكرد چه كارى بود كه ديگر با ما نكردند ؟ اگر دشمن از مشركين و يهوديها با ما چنين مىكرد ، غصه نداشتيم ولى دل ما سوخت و به درد آمد از رفتار كسانى كه اسم پيغمبر ( ص ) را مىبردند و نماز مىخواندند و فرزند رسول الله ( ص ) را كشتند . در خانه ولايت را بستند . اميرالمؤمنين ( عليه السلام ) خانه نشين شد و عاقبتش به وجود آمدن واقعه كربلا شد . اگر امروز هم در خانه ولايت بسته شود ، همان حوادث به وجود مى آيد و دشمن به هيچ يك از ما رحم نمى كند .\r\n\r\n60 - ياد قيامت\r\nيَابْنَ مَسعُود احْذُرْ يَوْمَ تَنْشُرُ فيهِ الصَّحائِفَ وَ يَفْضَحُ فيهِ الفَضايِحَ بترس از روزى كه صحيفه‌ها بر ملا شود و رسوايى پيش آيد . عده اى كه وجودشان از ظلم و جنايت پر است اهل جهنم هستند و بعضى از دوستداران اهل بيت كه بر اثر گناه گرفتار شده اند براى صاف شدن به جهنم مىروند .\r\nلابِثينَ فيها احْقاباً بعد از آن كه صاف شدند ندا مىرسد كه اين‌ها را از جهنم بيرون آوريد و به بهشت ببريد . روايت دارد كه وقتى كه وارد بهشت مىشوند اهل بهشت به او نگاه مىكنند و به او مى گويند تو از جهنم آمدى ؟ مى گويد از كجا مىدانيد ؟ بهشتيان مى گويند ، روى پيشانيت نوشته شده اين بنده‌ى ما جهنمى بوده است و وارد بهشت شده آن قدر خجالت مىكشد كه عرضه مىدارد پروردگارا يا مرا به جاى اول برگردان يا اين رسوايى را پاك كن خطاب مىرسد كه ديگر كسى را به جهنم بر نمى گردانيم ولى از لطف و كرمم آن را پاك مىكنم .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nفَانَّهُ تَعالى يَقُولُ « وَ نَضَعُ الْمَوازينَ القِسْطَ لِيَوْمِ القِيامَةِ فَلا تُظْلَمُ نَفْسٌ شَيْئاً وَ انْ كانَ مِثْقالَ حَبَّةٍ مِّنْ خَرْدَلٍ اتَيْنا بِها وَ كَفي بِنا حاسِبينَ » « 1 » . خدا مى فرمايد : ما ميزان‌هاى قسط را برقرار مى كنيم و كمترين ظلمى حتى به اندازه خردل به هيچ نفسى نمى شود و او را مىآوريم و بس است كه ما حساب رسى كنيم .\r\n\r\n61 - ترس از خدا در همه حال\r\nيَابْنَ مَسعُود اخْشِ اللهَ تَعالى بِالْغَيْبِ كَانَّكَ تَراهُ فَانْ لَمَ تَكُ تَراهُ فَانَّهُ يَراكَ از خدا بترس مثل آن كه او را مىبينى . ائمه ما خدا را با چشم دل مىديدند . اباعبدالله ( عليه السلام ) فرمودند : كور باد چشمى كه تو را براى خود رقيب و مطلع نداند . حضرت صادق ( عليه السلام ) به ابااسحق فرمودند : خَفِ اللهَ كَانَّكَ تَراهُ « 2 » . يَقُولُ اللهُ تَعالى « مَنْ خَشِىَ الرَّحْمنَ بِالْغَيْبِ وَ جاءَ بِقَلْبٍ مُّنيبٍ ادْخُلُوها بِسَلامٍ ذلِكَ يَوْمُ الْخُلُودِ » « 3 » هر كس از خدا بترسد به حسب آن چه كه غيب دارد و معتقد باشد و با قلب منيب به سوى خدا روى بياورد ، بهشت مال اوست . خدا مى فرمايد : داخل شو و با سلامتى و عافيت استفاده كن كه امروز روز خلود است . « الَّذينَ يُومِنُونَ بِالْغَيْبِ وَ يُقيمُونَ الصَّلاةَ » « 4 » كسانى كه ايمان به غيبت دارند و نماز مىخوانند ، مىتوانند از بهشت الهى بهرمند شوند . اگر اعتقاد به خدا نباشد هيچ چيزى فايده ندارد عمده حركت‌ها ايمان به غيب\r\n\r\n\r\n","description":"","footnote":"\r\n( 1 ) . سوره انبياء آيه 47 .\r\n( 2 ) . كافى جلد 2 ، صفحه 67 ، ح 2 .\r\n( 3 ) . سوره ق آيه 34 .\r\n( 4 ) . سوره بقره آيه 3 .\r\n","page_name":" 163 ","page_number":163},
  {"content":"\r\n\r\nاست ، اگر اعتقاد باشد . همه چيز حساب دارد حتى يك نفس كشيدن و چشم به هم زدن هم حساب دارد . كسى كه ايمان به غيب دارد و كارها را براى خدا انجام مىدهد تمام اعمالش مال خداست و سرتا پاى او متعلق روح مىگردد تا جايى كه خدا تاج « كَرَّمْنا » را بر سر او مىگذارد . « وَ فَضَّلْناهُمْ عَلَى كَثيرٍ مِمَّنْ خَلَقْنا تَفْضيلًا » « 1 » خدا او را برترى مىدهد اما اگر كسى هواى نفسش بر او فرمانروايى كند و دامن خود را آلوده و ننگين نمايد « ثُمَّ رَدَدْناهُ اسْفَلَ سافِلينَ » « 2 » سقوط خواهد كرد .\r\n\r\n62 - انصاف\r\nيَابْنَ مَسعُود انْصِفِ النّاسَ مِنْ نَفْسِكَ وَ انْصِحِ الْامَّةَ هميشه با مردم به انصاف رفتار كن و امت را نصيحت كن وَارْحَمْهُمْ با آنها مهربان باش .\r\nعزيزان روحانى بايد ابُوالامَّة باشيد . همانطور كه پيغمبر اكرم ( ص ) فرمودند : انَا وَ عَلِىٌ ابَوا هذِهِ الْامَّة « 3 » با مردم مثل يك پدر رفتار كنيد و صحبت نماييد . اين منصب بزرگى است و پدر بايد خود الگو باشد تا فرزندان از او درس ياد بگيرند و براى پدرى كه فرزندان را راهنمايى و نصيحت كرده جاى تاسف است اگر خودش عقب باشد . فرداى قيامت مردم به طرف بهشت مىروند مى بينند آقا و راهنماى خودشان مانده است . سئوال مىكنند ما از بركت سخن هاى شما هدايت شديم\r\n\r\n\r\n","description":"","footnote":"\r\n( 1 ) . سوره اسراء آيه 70 .\r\n( 2 ) . سوره تين آيه 5 .\r\n( 3 ) . بحارالانوار جلد 16 ، صفحه 95 .\r\n","page_name":" 164 ","page_number":164},
  {"content":"\r\n\r\nچرا خودتان گرفتاريد مى گويند متأسفانه ما مىگفتيم ولى خود عمل نمى كرديم .\r\nفَاذا كُنْتَ كَذلِكَ وَ غَضِبَ اللهُ عَلى اهْلِ بَلْدَةٍ انْتَ فيها وَ ارادَ انْ يَنْزِلَ عَلَيْهِمُ الْعَذابَ نَظَرَ الَيْكَ فَرَحِمَهُمْ اگر كسى به اين دستورات عمل كند و خدا بخواهد بر اهل شهر و ديارى عذاب نازل كند خدا به خاطر او عذاب را بر طرف مىكند و به آنها رحم مىنمايد . آقايان وجودتان طورى باشد كه در هر جايى كه هستيد خدا بلا را از آن جا دور كند . حضرت رضا ( عليه السلام ) فرمودند : اهل قم از بلا مأمون هستند . لِانَّ زَكَرِيّا بْنَ آدَم امانٌ لِاهْلِ قُمْ كَما انَّ ابي مُوسَى بْنَ جَعْفَر امانٌ لِاهْلِ بَغْداد زكريا بن آدم اين مرد بزرگ ، در شيخان قم مدفون هستند .\r\nيَقُولُ اللهُ تَعالى « وَ ما كانَ رَبُّكَ لِيُهْلِكَ القُرى بِظُلْمٍ وَ اهْلُها مُصْلِحُون » « 1 » اگر اهل ديارى مصلح باشند خدا عذاب نمى فرستد .\r\n\r\n63 - خشوع بيهوده\r\nيَابْنَ مَسعُود ايّاكَ انْ تَظْهَرَ مِنْ نَفْسِكَ الخُشُوعَ وَ التَّواضِعَ للِآدَميِّينَ وَ انْتَ فيما بَيْنَكَ وَ بَيْنَ رَبّكَ مُصِرٌّ عَلَى المَعاصي وَ الذُّنُوبِ . بپرهيز از اين كه در برابر مردم تواضع و فروتنى داشته باشى اما در مقابل پروردگارت اصرار بر گناه و معصيت داشته باشى . بعضىها در ميان مردم و اجتماع ، خيلى تواضع دارند و شكسته نفسى مىكنند تا جايى كه مى گويند در تواضع ، كسى از او بهتر نيست اما\r\n\r\n\r\n","description":"","footnote":"\r\n( 1 ) . سوره هود آيه 117 .\r\n","page_name":" 165 ","page_number":165},
  {"content":"\r\n\r\nوقتى بين خود و خدا قرار مىگيرند تقوا و تواضع ندارند و مصرّ بر گناه هستند .\r\nيَقُولُ اللهُ تَعالى « يَعْلَمُ خائِنَةَ الْاعْيُنِ وَ ما تُخْفِي الصُّدُورِ » « 1 » خدا بر چشم هاى خيانتكار و آن چه كه در سينه‌ها پنهان است ، آگاه است . انسان سر چه كسى مىخواهد كلاه بگذارد ؟ مگر كسى قدرت گول زدن خدا را دارد ؟\r\n« يُخادِعُونَ اللهَ وَ الَّذينَ آمَنُوا وَ ما يَخْدَعُونَ الّا انْفُسَهُمْ » « 2 » اين‌ها مىخواهند با خدا خدعه كنند اما نمى توانند كه در واقع خود را گول مىزنند . هر كس ذولسانين و ذووجهين باشد يعنى با مردم يك جور باشد و با خدا طور ديگر يَحْشُرُهُ اللهُ يَوْمَ القِيامَةِ ذاوَجْهَيْنِ وَ ذالِسانَيْنِ « 3 » در قيامت ، خداوند اين‌ها را ذولسانين و ذووجهين محشور مىكند بعد به خدا عرض مىكنند چرا اين طور شدم من كه در دنيا دو صورت و دو زبان نداشتم خطاب مىرسد در دنيا دو صورت و دو زبان داشتى و ما امروز تو را آشكار كرديم و ما اهل علم بيشتر بايد مراقب باشيم كه گرفتار اين مسئله نشويم .\r\n\r\n64 - سختگيرى با مردم\r\nيَابْنَ مَسعُود فَلا تَكُنْ مِمَّنْ يُشَدِّدُ عَلَىَ النّاسِ وَ يُخَفِّفُ عَلى نَفْسِهِ يَقُولُ اللهُ تَعالى « لِمَ تَقُولُونَ ما لا تَفْعَلُونَ » « 4 » از كسانى نباشيد كه نسبت به مردم سخت گيرى مىكنند اما بر خود تخفيف قائل\r\n\r\n\r\n","description":"","footnote":"\r\n( 1 ) . سوره غافر آيه 19 .\r\n( 2 ) . سوره بقره آيه 9 .\r\n( 3 ) . وسائل الشيعه جلد 12 ، صفحه 259 ، ح 16248 .\r\n( 4 ) . سوره صف آيه 2 .\r\n","page_name":" 166 ","page_number":166},
  {"content":"\r\n\r\nهستند . بعضى داد و فرياد مىكشند كه اى مردم چرا حيا نداريد ؟ چرا گناه مىكنيد ؟ چرا زن و بچه شما بى تقوايند ؟ اما نسبت به خودشان سختگيرى نمى كنند . اين موارد درباره‌ى خودشان عيب نيست . خدا مى فرمايد : چرا مىگوييد ولى خود عمل نمى كنيد ؟ كسى كه خودش مبتلاست نمى تواند ديگران را منع كند پس بايد اول خود را اصلاح كنيم بعد جامعه را . چطور كسى كه قدرت و توان آن را ندارد كه اول خود را بسازد آن وقت بتواند جامعه را اصلاح نمايد . بايد طورى باشيم كه وقتى مردم ، ما را ديدند به ياد خدا و آخرت بيفتند . حضرت فرمود : مومن كسى است كه وقتى او را ديدند به ياد خدا و آخرت بيفتند . واقعاً بزرگان ما اين طور بودند جمالشان مثل نور بود و وجودشان منشأ بركت در جامعه بود .\r\nيَابْنَ مَسعُود اذا عَمِلْتَ عَمَلًا فَاعْمَلْ بِعِلْمٍ وَ عَقْلٍ عملى را كه انجام مىدهى از روى علم و عقل و خرد باشد . عقل خيلى كار ساز است و نعمت بزرگى است . وَ ايّاكَ وَ انْ تَعْمَلَ عَمَلًا بِغَيرِ تَدبيرٍ وَ عِلْمٍ بپرهيز از انجام عملى كه از روى تدبير و عقل نباشد . فَانَّهُ جَلَّ جَلالُه يَقُولُ « وَ لا تَكُونُوا كَالَّتي نَقَضَتْ غَزْلَها مِنْ بَعدِ قُوَّةٍ انْكاثاً » « 1 » مباشيد مثل پيرزنى كه يك عمر مىبافد بعد هم زحمت‌ها و بافته‌هاى خود را از بين مىبرد .\r\n\r\n65 - راستگويى و احسان\r\nيَاْنَ مَسعُود عَلَيْكَ بِالصِّدْقِ راستگو باش . وَ لا تُخْرِجَنَّ مِنْ فيكَ كَذِبَةٍ ابداً و هرگز دروغ نگو . وَ انْصِفِ النّاسَ مِنْ نَفْسِكَ و نسبت به\r\n\r\n\r\n","description":"","footnote":"\r\n( 1 ) . سوره نحل آيه 92 .\r\n","page_name":" 167 ","page_number":167},
  {"content":"\r\n\r\nمردم انصاف داشته باش .\r\nوَ احْسِنْ وَادْعُ النّاسَ الْاحْسانَ هم خود نيكى كن و هم مردم را به طرف احسان دعوت كن . وَ صِلْ رَحِمَكَ و صله رحم بجاى آور . وَ لا تَمْكُرْ النّاسَ براى مردم مكر و حيله نكن . وَ اوفِ النّاسَ بِما عاهَدْتَهُم و نسبت به آن چه كه به مردم وعده داده اى وفا كن .\r\nفَانَّ اللهَ تَعالى يَقُولُ « انَّ اللهَ يَأمُرُ بِالْعَدْلِ وَ الْاحْسانِ وَ ايتاءِ ذِي القُرْبى وَ يَنْهى عَنِ الْفَحْشآءِ وَ الْمُنْكَرِ يَعِظُكُمْ لَعَلَّكُمْ تَذَكَّرُونَ » « 1 » خدا شما را به عدل و احسان و محبت به ذوى القربى و نهى از فحشا و منكر امر مىكند و شما را موعظه مىنمايد شايد متذكر شويد .\r\nاين اخبارى كه خوانده شد براى اين است كه ما را بسازد . بزرگان ما مىگفتند موعظه براى اين است كه ما آدم شويم زيرا فطرت ما از حيوانيت است .\r\nالْانسانُ حيوانٌ ناطقٌ بعضى در حيوانيتش مىمانند و به ناطق يعنى درك كننده نمى رسند فلذا دائماً ما را نصيحت مىكنند كه از حيوانيت درآييم . خدا فرمود : « ثُمَّ انْشَاناهُ خَلْقاً آخَرَ » « 2 » ما بايد به اين مرحله برسيم و الا علقه و مضغه را همه دارند .\r\nپايان نصايح رسول اكرم ( ص ) به ابن مسعود كه از كتاب وافى باب مواعظ رسول الله نقل شده است .\r\n\r\n\r\n\r\n","description":"","footnote":"\r\n( 1 ) . سوره نحل آيه 90 .\r\n( 2 ) . سوره مؤمنون آيه 14 .\r\n","page_name":" 168 ","page_number":168}
  ]