[
  {"content":"\r\n\r\n\r\n[ شناسنامه كتاب 
  ]\r\nرساله\r\nوحدت\r\nاز ديدگاه عارف و حكيم\r\nاستاد\r\nحسن حسن زاده آملى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nانتشارات فجر\r\nرساله وحدت از ديدگاه عارف و حكيم\r\nنوشته : استاد حسن حسن زاده آملى\r\nچاپ اول : آذر ماه 1362\r\nبا همكارى وزارت ارشاد اسلامى ( اداره كل تبليغات و انتشارات )\r\nچاپ و صحافى : چاپ و نشر علامه طباطبائى\r\nحق چاپ محفوظ\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست\r\nعنوان . . . . . صفحه\r\nپيشگفتار . . . . . 7\r\nدريافت علم از ورثه علم حضرت محمد ( ص ) . . . . . 8\r\nدر پيدايش تمدن عظيم اسلامى . . . . . 15\r\nمعجزات قولى سفراى الهى . . . . . 17\r\nكلام رفيع ميرداماد در قبسات در معجزه قولى و فعلى . . . . . 20\r\nگفتار بزرگان در بلندى كلمات على ( ع ) . . . . . 22\r\nوحدت و كثرت . . . . . 24\r\nوحدت مساوق وجود است . . . . . 25\r\nوحدت در نزد عقل اعرف است و كثرت در نزد خيال . . . . . 27\r\nتقابل بين وحدت و كثرت . . . . . 28\r\nمضاحات بين وحدت و وجود . . . . . 28\r\nدر افناى وحدت كثرات را ، و اطلاقات بسيط . . . . . 31\r\nو اقسام خمسه قيامت\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعنوان . . . . . صفحه\r\nمضاهات بين وحدت و كثرت و بين مربعات وفقى . . . . . 33\r\nسخن در بيان مراد از وحدت وجود بقلم حكيم متاله آيه الله رفيعى قدس سره . . . . . 37\r\nسير آفاقى و انفسى . . . . . 40\r\nدر علم لدنى و كسبى . . . . . 41\r\nمراتب طهارت . . . . . 42\r\nطهارت ظاهره . . . . . 42\r\nطهارت باطنه . . . . . 43\r\nطهارت سر انسان . . . . . 44\r\nطهارت خاصه انسان . . . . . 44\r\nتبرك به تمسك كلام معجز نظام صادق آل محمد ( ص ) در تفسير طهور . . . . . 45\r\nكلمات قصار تنى چند از مشايخ عظام در معرفت حق سبحانه . . . . . 46\r\nتوحيد از ديدگاه عارف و حكيم . . . . . 51\r\nاصالت وجود و حقايق متبائنه بودن آن ، و اطلاق وجود بر موجودات به تشكيك در نظر مشاء . . . . . 52\r\nاعتراض بر قول به طبيعت واجبه بدان نحو كه مشاء پنداشته‌اند . . . . . 53\r\nايضا تزييف قول به طبيعت وجود خاص واجبى بدان ممشى كه متاخرين از مشاء مشى كرده‌اند . . . . . 56\r\nنفى تشكيك وجود به اصطلاح اهل نظر . . . . . 58\r\nايضا تشكيك وجود به اصطلاح اهل نظر . . . . . 59\r\nتميز تشكيك عارف و حكيم . . . . . 61\r\nاعتراض بر مشاء در بيان امتناع افراد ذهنيه و خارجيه داشتن طبيعت واجب . . . . . 62\r\nتعين اطلاقى و احاطى واجب تعالى به بيان كمل اهل توحيد . . . . . 64\r\nتبرك به تمسك آيات و رواياتى در تعين اطلاقى حق سبحانه و تعالى . . . . . 66\r\nمضاهات بين وحدت و عدد در نسب و اضافات . . . . . 75\r\nصدور وحدت حقه حقيقيه ظليه از وحدت حقه حقيقيه ذاتيه 83\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nعنوان . . . . . صفحه\r\nاول ما صدر عن الله تعالى و اول ما خلق الله . . . . . 84\r\nماخذ روائى اول ما خلق الله . . . . . 89\r\nبيان اقبال و ادبار عقل به حدس راقم در اتحاد نفوس مكتفيه به نفس رحمانى كه عقل بسيط است و صاحب رتبه . . . . . 91\r\nوحدت حقه حقيقيه ظليه شدن آنها . . . . . 94\r\nاهم معارف . . . . . 99\r\nتوحيد متكلمين . . . . . 103\r\nمقاله ابن كمونه در مبدا و معاد ، كه متضمن رد شبهه تعدد واجب است . . . . . 108\r\nلقاء الله به برهان صديقين . . . . . 115\r\nتفسير كلمه مباركه بسم الله الرحمن الرحيم ، از نگارنده . . . . . 119\r\nبسم الله الرحمن الرحيم فاتحه الكتاب مهمترين\r\nبسم الله الرحمن الرحيم هاى قرآن است . . . . . 122\r\nبسم الله الرحمن الرحيم عارف بمنزله كن الله تعالى است . . . . . 123\r\nتفسير سوره مباركه توحيد ، از شيخ عارف حافظ رجب بن محمد برسى حلى . . . . . 133\r\nماخذ . . . . . 139\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nوحدت حقه حقيقيه ذاتيه ، ذات كبريائى واحد احدى را سزا است كه يكسره آيات وجوديه ، شجون شئون ذاتيه او و ظهورات نسب اسمائيه اويند\r\nلا إله الا الله وحده وحده وحده\r\nو وحدت حقه حقيقيه ظليه ، ذوات نورى اوحدى اوتادى را روا است كه روابط رقائق حقائق از عين جمع به محل تفصيل‌اند و وسائط نزول معانى از سماء قدس به مقام تنزيل ، صلوات الله عليهم اجمعين\r\nو بعد اين وجيزه كلماتى چند به قلم اين كمترين حسن حسن زاده آملى در بيان وحدت از ديدگاه عارف و حكيم است كه به حضور مبارك اهل توحيد تقديم مىگردد اميد است كه مقبول طبع مردم صاحب نظر شود\r\nاين رساله علاوه بر مطالب اين خوشه چين خرمن ولايت ، حاوى دو مقاله و يك رساله ديگر است كه تاكنون بزيور طبع متحلى نشده‌اند و درج آنها را در اين رساله بمناسبت روى آوردن بحث مغتنم شمرده ايم :\r\nالف - مقاله اى در بيان وحدت وجود بقلم رفيع استاد اعظم ، حكيم متاله ، جامع المعقول و المنقول آيه الله العظمى حضرت حاج ميرزا ابوالحسن رفيعى قزوينى قدس سره العزيز\r\nب - مقاله اى در مبدا و معاد تاليف سعد بن منصور بن كمونه كه خود متضمن رد شبهه معروف به شبهه ابن كمونه است\r\nج - رساله اى در تفسير سوره مباركه توحيد تاليف صاحب مشارق انوار اليقين شيخ عارف حافظ رجب بن محمد برسى حلى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nعلما ورثه علم محمد ( ص ) اند\r\nمباحث وحدت در كتب حكيمان و به خصوص در صحف عارفان به شعوب كثيره در موضوعات عديده منشعب است ، و ما بتوفيق خداوند سبحان در اين رساله در بيان وحدت حقه حقيقيه ذاتيه و ظليه ، و چند مساله توحيدى مطالبى تقديم مىداريم\r\nدر اين رساله به تاييد و تسديد حق سبحانه و تعالى ، مبين مىشود كه وحدت حقيقى آنست كه ذوق تاله كمل اهل توحيد حكم مىكند ، و صديقين در توحيد فقط همين زمره اند ، و برهان آنان به حقيقت برهان صديقين است ، و ديگران به خصوص متقشفين هر چند در وحدت و اقسام آن بحث كرده‌اند بلكه از ذوق تاله و برهان صديقين هم تفوه نموده‌اند ولى در كثرت متوغل و متوحل‌اند ، آرى :\r\n هر دو صورت گر بهم ماند رواست * آب تلخ و آب شيرين را صفا است \r\n جز كه صاحب ذوق كه شناسد بياب * او شناسد آب خوش از شوره آب \r\n بحر تلخ و بحر شيرين همعنان * در ميانشان برزخ لايبغيان \r\n صد هزاران اينچنين اشباه بين * فرقشان هفتاد ساله راه بين \r\nاگر مستعدى منصف با عين صافى ، و عقل ناصع در كنف كاملى اوديه و عقبات طى كرده ، و مراحل و منازل پى كرده در زبر ارباب قلم و اصحاب حكم سير علمى كند ، به حق اليقين تصديق كند كه حقائق حكم آلهيه و عيون مسائل حكمت متعاليه را و ان شئت قلت ، روح فلسفه و لب لباب عرفان را فقط در صحف كريمه وارثان مقام ختمى صلى الله عليه و آله و سلم ، بايد يافت كه به اعتلاى فهم خطاب محمدى ( ص ) نائل آمده‌اند  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  ، كه هم به تنها كتاب كامل وحى الهى انتماء دارند ، و هم از منبع فيض ولايت اهل طهارت و عصمت ارتواء مىنمايند\r\n« هم موضع سره ، و لجاء امره ، و عيبه علمه ، و موئل حكمه ، و كهوف كتبه ، و جبال دينه لا يقاس بال محمد ( ص ) من هذه الامه احد ، و لا يستوى بهم من جرت نعمته عليه ابدا\r\n» ( 1 )\r\nو در واقع چنانست كه محيى الدين عربى در مقام احتظاى از مائده شهوديه ، و اغتذاى از مادبه الهيه ، در فص يوسفى فصوص الحكم گويد :\r\nفانظر ما اشرف علم ورثه محمد ( ص )\r\nو نيز در ديباچه آن گويد :\r\nو لست بنبى و لا رسول و لكنى وارث ولاخرتى حارث\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nو همچنين در باب سيصد و هفتاد و سه فتوحات گويد :\r\nمع اننا لسنا برسل مشرعين و لا انبياء مكلفين و انما قلنا ذلك لئلا يتوهم متوهم انى و امثالى ادعى النبوه لا والله ما بقى الا ميراث و سلوك على مدرجه محمد رسول الله ( ص )\r\nاين لسان صدق صاحب فصوص و فتوحات در بيان شان ورثه حضرت خاتم ( ص ) است چنان كه تعبيرش اين بود فانظر ما اشرف علم ورثه محمد ( ص )\r\nجناب ثقه الاسلام كلينى در جامع كافى به اسنادش از كشاف حقائق و امام به حق ناطق جعفر بن محمد الصادق ( ع ) روايت كرده است عن ابى البخترى عن ابى عبدالله ( ع ) قال :\r\nان العلماء ورثه الانبياء و ذاك ان الانبياء لم يورثوا در هما و لا دينارا و انما اورثوا احاديث من احاديثهم فمن اخذ بشىء منها فقد اخذ حظا وافرا\r\n( 2 )\r\nصدرالمتالهين در چند جاى كتاب عظيم الشان اسفار مىفرمايد كه آنچه در اين كتاب آمده است در كتب قدماء نيامده است از آن جمله در آخر فصل دوم باب دهم جلد چهارم آن فرموده است :\r\nفانى اعلم من المشتغلين بهذه الصناعه من كان رسوخه بحيث يعلم من احوال الوجود امورا يقصر الافهام الذكيه عن دركها ، و لم يوجد مثلها فى زبر المتقدمين و المتاخرين و الحكماء و العلماء لله الحمد و له الشكر ( 3 )\r\nدر اين عبارت از خودش خبر مىدهد و اين عالم راسخ خود آن جناب است كه در آخر گفت لله الحمد و له الشكر و گرنه بر نعمت ديگرى شكر كردن و حمد نمودن معنى ندارد لذا متاله سبزوارى در تعليقه اش بر اسفار در اين مقام گويد :\r\nاراد نفسه الشريفه و الحق معه ، و تحقيقاته الانيقه اعدل شاهد على ما افاده شكر الله مساعيه\r\nدر همين يك مساله وحدت توحيدى كه اين رساله متكفل اشاراتى در پيرامون آنست ، كجا مانند كتاب توحيد كافى و كتاب توحيد صدوق و خطب توحيدى نهج البلاغه و صحيفه سجاديه و كتاب توحيد بحار و بسيارى از جوامع روائى فريقين كه عد آنها فعلا برايم ميسور نيست ، مى توان يافت ؟\r\nچه كسى را ياراى آنست كه در انديشه هموزن آنها در حقائق و دقائق توحيد سخن\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nگفتن ، دم بر آورد و تفوه بدان بنمايد ؟\r\nآن كيست كه در آستانه عرشى منزلت هر يك از آنها سر تكريم و تعظيم فرود نمى آورد و به عجز و قصور خود اعتراف نمى كند\r\nكدام عارف متاله و حكيم متبحر در حكمت متعاليه ، در برابر خطبه يكصد و هشتاد و چهار نهج البلاغه كه جناب سيد رضى رضوان الله عليه در عنوان آن فرمود : و تجمع هذه الخطبه من اصول العلم ما لا تجمعه خطبه ، انگشت حيرت به دندان نمى گيرد ، و يا سر به گريبان فكرت فرو نمى برد\r\nو همچنين در تمام موضوعات اصول عقايد انسانى از مبدا تا معاد ، و عيون مسائل مدينه فاضله در جميع ابعاد سياسات ، و فروع نواميس الهى از طهارات تا ديات و رؤوس فضائل انسانى در تمام شئون اخلاق و آداب ، و امهات مقامات عرفانى از تجليه تا فنا ، چه كسى در غير ملت اسلام عشر عشرى از اعشار آنچه را كه منطق وحى حضرت ختمى مرتبت و اهل بيت طهارت و عصمت او ، كه تبيان آيات قرآنى و مبين حقائق اسماء فرقانىاند فرموده‌اند ، نشان دارد\r\nشيخ رئيس در اواخر الهيات شفاء گويد :\r\nو هذه الافعال لو فعلها فاعل و لم يعتقد انها فريضه من عند الله و كان مع اعتقاده ذلك يلزم فى كل فعل ان يتذكر الله و يعرض عن غيره لكان جديرا بان يفوز من هذا الزكاء بحظ فكيف اذا استعملها من يعلم ان النبى من عند الله تعالى و بارسال الله تعالى و واجب فى الحكمه الا لهيه ارساله و ان جميع ما يسنه فانما هو مما وجب من عند الله ان يسنه و ان جميع ما يسنه من عند الله تعالى ( 4 )\r\nخلاصه گفتار جناب شيخ رئيس قدس سره اين كه : اگر اين افعال را يعنى آداب و احكام اسلام را كسى كه معتقد به وحى هم نباشد انجام دهد ، رستگار خواهد بود تا چه رسد به كسى كه آن را از جانب خداوند متعال معتقد است\r\nبه راستى اگر با قطع نظر از ديندارى ، احكام اسلام در متن اجتماع پياده شود آن اجتماع مدينه فاضله خواهد شد تا چه رسد كه تعبد به شرع و اعتقاد به ثواب و عقاب هم بر آن مترتب باشد\r\nاين علماى بزرگ اسلام كه مفاخر عالم علم‌اند ، و مصنفات ارزشمند آنان در تمام ابعاد علوم و كمالات انسانى و اجتماعى ، سبب تاسيس كتابخانه ها و مايه قيمت و\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nارج ملتها و پشتوانه علمى و اقتصادى كشورها گرديده‌اند از توفيق به نيل رتبت وراثت حضرت خاتم ( ص ) بدان پايه رسيده‌اند و از لياقت و كفايت به اغتذاء و احتظاى از مادبه الله اعنى قرآن مجيد ، و مائده هاى آسمانى اهل ولايت اعنى روايات صادره از عترت صاحبان اين همه آثار علمى شده‌اند\r\n بلبل از فيض گل آموخت سخن ورنه نبود * اين همه قول و غزل تعبيه در منقارش \r\nشيخ رئيس در اول فصل دوم مقاله هفتم الهيات شفاء گويد :\r\nان كل صناعه فان لها ابتداء نشاه تكون فيها نيه فجه غير انها تنضج بعد حين ، ثم انها تزداد و تكمل بعد حين آخر ، و لذلك كانت الفلسفه فى قديم ما اشتغل به اليونانيون خطبيه ثم خالطها غلط وجدل و كان السابق الى الجمهور من اقسامها هوالقسم الطبيعى ثم اخذوا ينتبهون للتعليمى ثم للالهى و كانت لهم انتقالات من بعضها الى بعض غير سديده\r\nيعنى هر صناعتى در آغاز پيدايش نپخته است و پس از زمانى پخته مىشود و بعد از زمانى ديگر فزونى مىگيرد و به كمال مىرسد ، لذا فلسفه در قديم كه يونانيان بدان اشتغال داشتند خطابى بود و به غلط و جدل آميخته شد و جمهور به قسم طبيعى از اقسام آن سبقت گرفته بودند و پس از آن به تعليمى و سپس به الهى آگاهى يافتند ، و از بعضى علوم به بعض ديگر انتقالاتى نااستوار داشتند\r\nاين سخن را هر چند جناب شيخ در تمهيد رد مثل نوريه كليه الهيه معروف به مثل افلاطونيه آورده است و مرضى اين جانب نيست و لكن در عين حال بيانگر واقع و حقيقتى است كه به ظهور دولت حقه الهيه اسلام ، سره از ناسره تميز يافت و معارف حقه احياء شده‌اند و به نضح و كمال غائى خود رسيده‌اند\r\nانظار و افكار دانشمندان اسلامى در تمام فنون بر يونانيان فائق آمده‌اند و آنها را كما و كيفا تحت شعاع خود قرار داده‌اند آنچه را كه آن بزرگان آورده بودند اين بزرگ مردان برخى را امضاء و تصديق و برخى را تصحيح و تكميل كرده‌اند و در بسيارى از شعب علمى ، اساس جديدى طرح كرده‌اند و طريق نزديكترى تحصيل نموده‌اند كه تفاوت بسيار است تا بدان حد كه اگر كسى در مقام مقايسه بگويد : شبه در بازار جوهريان جوى نيرزد ، و چراغ پيش آفتاب پرتوى ندهد ، و مناره بلند در دامن كوه الوند پس نمايد ، حق گفته است\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nغرض از عرض اين مقدمه اشارتى به كمال نهائى رجال وحى قرآن و تعالى پيروان آنان ، و اوج عروج معارف اسلامى است نه از راء و تنقيص اعاظم سلف ، زيرا\r\n بزرگش نخوانند اهل خرد * كه نام بزرگان به زشتى برد \r\nامام صادق عليه السلام كه خود سليل نبوت و ثمره شجره طيبه طوباى امامت است در پايان توحيد مفضل ، علم پرورى فرموده است و ارسطو را به بزرگى ياد نموده است كه وى مردم زمانش را از وحدت صنع به وحدت صانع مدبر حكيم ، دلالت كرده است\r\nقد كان من القدماء طائفه انكروا العمد والتدبير فى الاشياء و زعموا ان كونها بالعرض والاتفاق و قد كان ارسطا طاليس رد عليهم فقال ان الذى يكون بالعرض والاتفاق انما هو شى ياتى فى الفرط مره مره لاعراض تعرض للطبيعه فتزيلها عن سبيلها و ليس بمنزله الامور الطبيعيه الجاريه على شكل واحد جريا دائما متتابعا ( 5 )\r\nبسى مايه فخر و مباهات ارسطو كه سليل نبوت صادق آل محمد ( ص ) نام او را به زبان آورد و وى را به بزرگى ياد فرموده است و گويا لسان الغيب حافظ از زبان ارسطو به حضور آن حجت بالغه حق سبحانه عرض مىكند :\r\n من كه باشم كه بر آن خاطر عاطر گذرم * لطفها مىكنى اى خاك درت تاج سرم \r\nتوهم اين كه حكمت الهيه متعاليه اسلامى ، همان فلسفه يونانى است ظلمى بس عظيم است ، و تفوه بدان گناهى نابخشودنى است و اگر برخى از مواريث علمى يونانيان را كه به مسلمانان رسيده است ، و تصحيح و تكميل و تكامل آن را در اسلام عنوان كنيم سخن بدرازا خواهد كشيد لعل الله يحدث بعد ذلك امرا ، فعلا مقدمه را به بيان بعضى از بزرگان خاتمه مىدهيم :\r\nصائن الدين على بن محمد بن محمد تركه در آغاز تمهيد القواعد فى شرح قواعد التوحيد ، افاده فرموده است :\r\nان مساله التوحيد حسبما حققه المشاهدون و طبق ما شاهده المحققون من اولى الكشف والعيان مما لم يهتداليه الى الان نظر ذوى العقول بمشاغل الحجج و البرهان الا من ايده الله بنور منه و وفقه بهدايته اليه من الحائرين منهم مرتبتى الاستدلال العقلى والشهود الذوقى ، الفائزين بمنقبتى العلم العلى والكشف الالى الذين خلصهم الله تعالى عن مضائق المقدمات من الخطابيه والبرهانيه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nالى اقضيه الواردات الكشفيه والمخاطبات العيانيه بحسن متابعه الانبياء صلواه الله عليهم اجمعين الذين هم روابط رقائق الحقائق من عين الجمع الى محل التفصيل ، و وسائط نزول المعانى عن سماء القدس الى مقام التنزيل ، سيما من تاسى منهم اسوه حسنه بالاول منهم وجودا و رتبه والاخر منهم زمانا و بعثه محمد الذى هو غايه الغايات و آثاره المنيفه مورد الكمالات و منبع السعادات عليه و على آله افضل الصلوات و اجمل التحيات ، لذا ترى امته الشريفه اذا حاولوا تحقيق معانى التوحيد وفقوا بين البراهين العقليه والنواميس النقليه بما لا يتصور عليه المزيد حيث يدفعون شبهات بعض الفلاسفه القاصرين عن تطبيق ما افادهم النظر الصحيح لما انزل عليهم النص الصريح و كذلك فى سائر العلوم الحقيقيه والمعارف اليقينيه قد بينوا مواقع خللهم و اظهروا مواضع زللهم بما يستبان منه محل اللبس و يتميز به السهاء من الشمس كل ذلك انما هى شعشعه من ذكاء تميط ليلا ادهم ، بل شنشنه اعرفها من اخزم ( 6 ) ( 1 )\r\nاين كلامى است در كمال عدل و انصاف زيرا كه به طلوع شمس حقيقت محمديه از افق اعلاى كهكشان ملكوت معارف و حقائق ، ظلمات اوهام كاسد و دياجير آراى فائل زايل شده‌اند و مصابيح عقول و اذواق نفوس مستعده مشتعل گرديده‌اند   يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً وَ داعِياً إِلَى اللَّهِ بِإِذْنِهِ وَ سِراجاً مُنِيراً  \r\nترجمه عبارت فوق ابن تركه اين كه :\r\nهر آينه مساله توحيد به حسب تحقيق اهل مشاهدت ، و به طبق مشاهدت اهل تحقيق كه صاحبان كشف و عيانند ، از مسائلى است كه تاكنون نظر ارباب عقول به سبب مشاغل آنان به حجج و برهان ، بدان راه نيافته است مگر كسانى كه خداوند آنان را به نور خود تاييد فرموده است و به هدايت خود توفيق داده است كه حائز هر دو مرتبت استدلال عقلى و شهود ذوقىاند ، و فائز به هر دو منقبت علم على و كشف آلىاند ، بدان راه يافته‌اند ، كه خداوند آنان را به سبب حسن متابعتشان مرانبياء صلوات الله عليهم اجمعين را كه ( 1 ) شنشنه اعرفها من اخزم ، ضرب المثل معروف عرب است ، و ما به مناسبت مقام غرض از اتيان آن را به قلم آورده‌ايم\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nروابط رقائق حقائق از عين جمع به محل تفصيل‌اند ، و وسائط نزول معانى از سماء قدس به مقام تنزيل‌اند از تنگناهاى مقدمات خطابيه و برهانيه خلاصى داد ، و به قضاياى واردات كشفيه و مخاطبات عيانيه كشانده است به خصوص كسانى را كه به اول انبياء به حسب وجود و رتبت ، و آخر آنان به حسب زمان و بعثت حضرت محمد ( ص ) كه غايت غايات است و آثار منيفه او مورد كمالات و منبع سعادات است حسن متابعت و تاسى نيكو نموده‌اند لذا مىبينى كه امت شريف او چون قصد تحقيق معانى توحيد مىنمايند ، بين براهين عقلى و نواميس نقلى چنان وفق مىدهند كه مزيد بر آن متصور نيست آن چنان تحقيق و توفيقى كه شبهات بعضى از فلاسفه عاجز و قاصر در تطبيق نظر صحيح با نص صريح را ، رفع نموده‌اند\r\nنه تنها در اين يك مساله توحيد بلكه در سائر علوم حقيقى و معارف يقينى ، مواقع خلل و مواضع زلل آنان را بيان كرده‌اند به ادله اى كه محل التباس از فروغ آنها روشن شد ، و كوكب سها از شمس يعنى سهاى آراى نظرى و فلسفى پيشينيان از شمس شهود عرفانى و ايقانى متنور و مستضيى از نور قرآن متمايز شده است ، همه اين بركات از شعشعه شمس نبوت است كه ظلمت شب ديجور را اماطه و ازاله كرد ، بلكه از سجاياى خداوند قديم الاحسان است ( 1 )\r\n به حسن خلق و وفا كس به يار ما نرسد * ترا در اين سخن انكار كار ما نرسد \r\n اگر چه حسن فروشان بجلوه آمده‌اند * كسى به حسن و لطافت به يار ما نرسد \r\n هزار نقش برآيد زكلك صنع و يكى * بدل پذيرى نقش نگار ما نرسد \r\n هزار نقد به بازار كائنات آرند * يكى به سكه صاحب عيار ما نرسد \r\nبه مناسبت كلام محققانه ابن تركه سزاوار مىبينم كه بيان رساى استادم حضرت علامه ذوالفنون طود تحقيق و تفكير ، آيه الله حاج ميرزا ابوالحسن شعرانى رضوان الله تعالى عليه را از كتاب ارزشمند راه سعادت آن جناب به عنوان مزيد بصيرت نقل كنم :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nدر پيدايش تمدن عظيم اسلامى\r\n« آنكه تاريخ خوانده است و بر احوال امم گذشته آگاه گرديده داند كه تا زمان پيدايش يونان هيچ قومى بدان پايه از علم نرسيدند و آن تمدن نيافتند و آنها كه پيش از يونان بودند همه در علم و تمدن پست تر از آنان بودند و اندكى پيش از اسكندر علما و حكما در يونان بسيار شدند چون سقراط و افلاطون و اسكندر كه عالم را بگرفت علم و زبان يونانى را در جهان منتشر كرد و مردم را از آن بهره مند ساخت تا هزار سال زبان يونانى زبان علمى جهان بود و دانشمندان بدان زبان علم مىآموختند و كتاب مىنوشتند هر چند خود يونانى نبودند حتى پيروان حضرت مسيح عليه السلام تاريخ آن حضرت را كه انجيل نام دارد به زبان يونانى نوشتند ، و لفظ انجيل هم كلمه يونانى است بمعنى مژده با آنكه هم خود آنها و هم حضرت عيسى ( ع ) زبانشان عبرى بود\r\nهزار سال پس از اسكندر حضرت خاتم انبياء محمد بن عبدالله ( ص ) ظهور كرد و قرآن را به عربى آورد و اوضاع جهان دگرگون شد ، زبان عربى جاى زبان يونانى را گرفت و از آن درگذشت و مسلمانان علوم يونانى را گرفتند و چندين برابر بر آن افزودند و اين مقام كه زبان عربى در جهان يافت و علومى كه به اين زبان نوشته شد هيچ زبانى قبل از آن اين مقام نيافت\r\nدر تواريخ آمده است كه كتابخانه اسكندريه در مصر بزرگترين كتابخانه دنياى قديم بود محتوى بر علوم يونانى و بيست و پنجهزار جلد كتاب داشت اما به عهد اسلام كتابخانه مسلمانان بر يك ميليون شامل بود\r\nجرجى زيدان در تاريخ تمدن اسلام و تاريخ آداب اللغه گويد :\r\nدو خليفه فاطمى مصر عزيز بالله ( 365 386 ) و حاكم بامرالله ( 386 411 ) در مصر كتابخانه ها انشاء كردند مشتمل بر نزديك يك ميليون كتاب يعنى چهل برابر كتابخانه يونانيان در اسكندريه\r\nو نيز گويد : كتابخانه هاى بزرگ در مصر و عراق و اندلس و غير آن بسيار بود هر يك مشتمل بر صدها هزار جلد و ابواب آن براى طالبان علم و مطالعه كنندگان باز بود پس آثار دانش عربى چهل برابر بيش از يونان بود\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر علم ادب و اخلاق و موعظه و فقه و سياست مدن و جغرافيا ، يونانيان كتاب داشتند اما با كتب عربى قابل مقايسه نيست نه از جهت كثرت و نه تحقيق در يونان كتاب اخلاقى مانند احياء العلوم ، و جغرافى مانند معجم البلدان نبود ، و در رياضى خصوصا حساب و جبر و مقابله و هيات و نجوم مسلمانان بر يونانيان تفوق عظيم داشتند ، و يونانيان از علم حساب و جبر و مقابله تقريبا هيچ آگاه نبودند و ارثماطيقى يونانى علم ديگر بود غير حساب و اين اعداد 1 ، 2 ، 3 ميان آنها معمول نبود و در ساير علوم حكمى و طبى هم از آنها كمتر نبودند بلكه رجحان داشتند و اينها همه از بركت قرآن است و ما اين سخن را به گزاف نگوئيم كه تجربه و تاريخ بر آن گواه است عرب و همه مردم مشرق را پيش از اسلام اين نبوغ و ترقى نبود كه با يونانيان همسرى كنند ، اما پس از اسلام چنان ترقى كردند كه يونانيان و اتباع آنها را برانداختند و درگذشتند و چون هر يك يك علوم را نظر كنيم قرآن سبب آن گرديد\r\nدر آغاز اسلام علم مسلمانان فقط فرا گرفتن قرآن بود و الفاظ و معانى آن را از صحابه و تابعين ياد مىگرفتند ، و چون الفاظ آن را كلام خدا مىدانستند به حفظ كردن كلمه به كلمه آن مىكوشيدند و علم قرائت پديد آمد آنگاه براى حفظ آن از خطاى در اعراب و بنا و صحت و اعتلال صرف و نحو تدوين شد ، و تدوين اين دو علم بى تتبع لغت و قواعد ادبى ديگر ميسر نبود آنگاه براى دريافتن فصاحت و بلاغت قرآن علم معانى و بيان پيدا شد و براى دانستن تفسير و معانى اين كتاب كريم به اكثر علوم نيازمند گشتند چون تاريخ و هيات و كلام و امثال آن تا آيات قرآن را تفسير كنند\r\nو چون قرآن به متابعت رسول و اطاعت اوامر فرموده بود محتاج به ضبط كلام او گشتند و به تدوين احاديث آن حضرت پرداختند و در صدد جمع گفتار او برآمدند و براى آنكه حديث دروغ را از راست تشخيص دهند ناچار گشتند در علل نفوس تامل كنند و بدانند چه صفتى در نفوس بشر آنان را وادار به دروغگوئى يا مجبور به راستگوئى مىكند زيرا كه دروغ ساختن هم در نفوس بشر علل و قواعد منظمه دارد و راست گفتن همچنين و محتاج به شناختن و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمعاشرت با راويان حديث و تجربه حالات و ملكات آنان گشتند و علم حديث و درايه و رجال پديد آمد ، و نيز چون در قرآن براى نماز امر به تحصيل وقت و قبله شده بود ناچار گشتند براى تعيين سمت قبله بلد و اوقات نماز هيات و نجوم بياموزند ، و هيات و نجوم آنان را به ساير شعب رياضى محتاج ساخت ، و قوانين ميراث و فرائض چون در اسلام حساب پيچيده دارد آنان را باموختن علم حساب واداشت ، و براى زكات و خراج به مساحت اراضى و علم هندسه پرداختند ، و جهاد و حج راه جهان گردى و سياحت به روى آنها بگشود و اطلاع بر احوال امم مختلفه و كشورهاى جهان يافتند و كتب جغرافيا و امثال آن را اين حاجيان و مجاهدان نوشتند\r\nو چون در قرآن از تقليد آباء و اجداد نهى كرده است و دعوت به دين حق و تحقيق ادله را واجب فرموده و مخالفين اسلام و منكرين اديان پيوسته در احتجاج با مسلمانان بودند مسلمانان هم مجبور شدند با آنان از راه استدلال مباحثه كنند و از اين رو بر اقول حكماى يونان و غير آنان آگاه گشتند و طريقه استدلال و منطق آموختند و هكذا چون دقت كنى و نيك بنگرى همه علوم را به بركت قرآن آموختند\r\nاما علم فقه و اخلاق و طريق سير و سلوك و تهذيب نفس كه غايت سير انسان است البته از آيات قرآن استدلال كرده‌اند و شاهد آورده‌اند ، و پس از اين ثابت مىكنيم كه تمدن و علوم فرنگى دنباله همان علوم اسلامى است و از مسيحيت ناشى نشده است »\r\nاين بود كلام مورد نظر آن جناب كه به پيش آمدن مناسبت ياد شده به نقل آن تبرك جسته ايم\r\n\r\nمعجزات قولى سفراى الهى قوى ترين حجت بر حجت بودن آنان است\r\nچنان كه قرآن كريم خود بهترين حجت بر رسالت خاتم انبياء محمد مصطفى صلى الله عليه و آله است ، روايات اوصياى آن حضرت نيز بهترين حجت بر حجت بودن آنان است و خود آن بزرگان دليل امام بودن خودشان‌اند كه الدليل دليل لنفسه ، و آفتاب آمد دليل آفتاب\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاگر كسى با نظر تحقيق و ديده انصاف در روايات و خطب و كتب و رسائل و به ويژه در ادعيه و مناجاتهاى اهل بيت عليهم السلام تدبر كند ، اعتراف مىنمايد كه اين همه معارف حقه از او تاد و ابدال و افرادى كه مدرسه و معلم نديده‌اند به جز از نفوس مؤيد به روح القدس نتواند بوده باشد\r\nاماميه را در اثبات حقانيت امامت و خلافت يك يك ائمه اثنى عشر عليهم السلام همين معارف مروى از آن بزرگان كافى است روايات مرتبه نازله قرآن و قرآن مرحله عاليه و روح آنها است روايات بطون و اسرار آيات قرآنىاند كه از اهل بيت عصمت و وحى كه مرزوق به علم لدنىاند صادر شده‌اند و پوشيده نيست كه اين گونه معجزات قولى ، بعد از قرآن و پيغمبر خاتم ( ص ) از هيچ كدام از صحابه و علماى بعد از آنان به جز از ائمه اثنى عشر اماميه عليهم السلام روايت نشده است ، اگر كسى سراغ دارد ارائه دهد ، اگر كسى عديل فرموده هاى آل طه از نهج البلاغه گرفته تا توقيعات حضرت بقيه الله را آگاهى دارد خبر نمايد ، ما كه هر چه بيشتر گشتيم كمتر يافتيم\r\nوانگهى تنها سخن از عبارت پردازى و سجع و قافيه سازى نيست بلكه سخن در فصاحت و بلاغت تعبير است بلكه كلام در بيان حقائق دار هستى با بهترين تعبيرات عربى مبين ، و درج در معنى در زيباترين و رساترين درج صدف عبارتست كه نوابغ دهر و افراد يك فن در فنون علوم ، در فهم آنها دست تضرع و ابتهال به سوى ملكوت عالم دراز مىكنند\r\nادعيه ماثوره ، هر يك مقامى از مقامات انشائى و علمى و عرفانى ائمه دين ما است لطائف شوقى و عرفانى ، و مقامات ذوقى و شهودى كه در ادعيه نهفته است در روايات وجود ندارد زيرا در روايات مخاطب مردم‌اند و با آنان به فراخور عقل و فهم و ادراك و معرفتشان سخن مىگفتند ، نه هر چه گفتنى بود كما فى البحار عن المحاسن عن رسول الله ( ص ) انه قال\r\nانا معاشر الانبياء نكلم الناس على قدر عقولهم\r\n، اما در ادعيه و مناجاتها با جمال و جلال مطلق و محبوب و معشوق حقيقى به راز و نياز بوده‌اند لذا آنچه در نهان خانه سر و نگارخانه عشق و بيت المعمور ادب داشتند به زبان آوردند\r\nمعجزات سفراى الهى بر دو قسمت است : قولى و فعلى\r\nمعجزات فعلى ، تصرف در كائنات و تسخير آنها و تاثير در آنها ، به قوت ولايت تكوينى انسانى باذن الله است ، همچون شق القمر و شق الارض و شق البحر و شق الجبل\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو شق الشجر و ابراى اكمه و ابرص و احياى موتى ، و غيرها\r\nابراى اكمه و ابرص و احياى موتى از حضرت مسيح بود كه فرمود :\r\n وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ  ( آل عمران 50 ) شق الجبل از صالح پيغمبر عليه السلام ، به تفاسير قرآن كريم ضمن كريمه  فَقالَ لَهُمْ رَسُولُ اللَّهِ ناقَةَ اللَّهِ وَ سُقْياها  ( شمس ، 13 ) ، و به باب سيزدهم نبوت بحار ( 7 ) رجوع شود ، و شق الارض و شق البحر از موسى كليم عليه السلام كه اولى را در هلاك قارون ، و دومى را در هلاك فرعون ، اعجاز فرمود و شق القمر و شق الشجر از خاتم الانبياء صلى الله عليه و آله ، واقعه شق الشجر در خطبه قاصعه نهج البلاغه آمده است كه امير عليه السلام فرمود :\r\nدرخت به امر رسول الله ( ص ) از جاى خود كنده شد و مانند مرغى بال زنان به سوى پيغمبر اكرم شتافت تا در نزد آن جناب ايستاد\r\nقلع درب قلعه خيبر به دست يدالله اميرالمؤمنين امام على عليه السلام از معجزات فعلى و قدرت ولايت تكوينى آن جناب است عالم جليل عمادالدين طبرى كه از اعلام قرن ششم هجرى است در كتاب بشاره المصطفى لشيعه المرتضى باسنادش روايت كرده است كه امير ( ع ) فرمود :\r\nوالله ما قلعت باب خيبر و قذفت به اربعين ذرا عالم تحسن به اعضائى بقوه جسديه و لا حركه غذائيه و لكن ايدت بقوه ملكوتيه و نفس بنور بها مستضيئه\r\n( 8 )\r\nو همين حديث شريف را جناب صدوق در مجلس هفتاد و هفتم امالى ( 9 ) خود با اندك اختلافى در متن آن به اسنادش روايت كرده است\r\nمعجزات قولى علوم و معارف و حقائقى است كه به تعبير حضرت وصى عليه السلام در خطبه اشباح نهج البلاغه از ملائكه اهل امانت وحى از حظائر قدس ملكوت بر مرسلين نازل شده است سر سلسله معجزات قولى ، قرآن مجيد است و معارف صادر از اهل بيت عصمت و وحى و منطق صواب و فصل خطاب ، چون نهج البلاغه و صحيفه سجاديه و جوامع روائى ، تالى آن و مرتبه نازله آنند هر چند كه بيانگر اسرار و بطون و تاويلات قرآنند\r\nمعجزات فعلى موقت و محدود به زمان و مكان و خلق الساعه و زود گذرند ، و بعد از وقوع فقط عنوان تاريخى و سمت خبرى دارند ، به خلاف معجزات قولى كه در همه اعصار معجزه‌اند و براى هميشه باقى و برقرار\r\nمعجزات فعلى براى عوام است كه با محسوسات آشنايند و با آنها الفت گرفته‌اند\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو خو كرده‌اند و پاى بند نشات طبيعت‌اند و به ماوراى آن سفرى نكرده‌اند ، اين فريق بايد با حواس ادراك كنند و به خصوص بايد با چشم به بينند تا باورشان آيد اينان از نيل به بهجت و وصول به لذت روحى و سير در ديار فسيح معقولات و مرسلات بى بهره‌اند و حتى عبادات را به اميد حور و قصور خيال قاصرشان انجام مىدهند و از ذوق عبادت احرار و عشاق ناكام‌اند و بالاخره عوام‌اند خواه در صنايع و حرف مادى ورزيده باشند و خواه نباشند امير ( ع ) فرمود :\r\nان قوما عبدوا الله رغبه فتلك عباده التجار ، و ان قوما عبدوا الله رهبه فتلك عباده العبيد ، و ان قوما عبدوا الله شكرا فتلك عباده الاحرار\r\n( 10 )\r\nخواص را كه قوه عاقله و متفكره پيكر مدينه فاضله انسانىاند علوم و معارف به كار آيد اين طايفه ، معجزات قولى را كه مائده هاى آسمانى و مادبه هاى روحانىاند طلب كنند ، نكته سنج و زبان فهم و گوهر شناسند و مىدانند كه كالاى علم كجائى و چگونه كالائى است ، و به تعبير خواجه در شرح اشارات :\r\nالخواص للقوليه اطوع و العوام للفعليه اطوع\r\nاصولا انسان با حفظ موضوع و عنوان انسان ، همان علوم و معارف و شوق و عشق به آنها و اعمال صالحه و اخلاق حسنه است ، و گرنه سرمايه مادى خاك است كه بر باد است چه خود طفل خاكباز است كه التراب ربيع الصبيان عاقل مستسقى آب حيات كمال مطلق است ، چنان كه عارف محو در مطالعه جمال حق\r\n\r\nكلام رفيع ميرداماد در قبسات در معجزه قولى و فعلى\r\nمرحوم ميرداماد قدس سره را در آخر قبسات كلامى منيع و رفيع در معجزه قولى و فعلى است :\r\nدرباره معجزه قولى فرمايد :\r\nو بالجمله تنافس الحكماء فى الرغائب العقليه اكثر ، و عنايتهم بالامور الروحانيه اوفر ، سواء عليها اكانت فى هذه النشاه الفانيه ام فى تلك النشاه الباقيه و لذلك يفصلون معجزه نبينا صلى الله عليه و آله اعنى القرآن الحكيم والتنزيل الكريم و هو النور العقلى الباهر ، والفرقان السماوى الزاهر ( الداهر خ ل ) على معجزات الانبياء من قبل ، اذا المعجزه القوليه اعظم و ادوم و محلها فى العقول\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nالصريحه اثبت و اوقع ، و نفوس الخواص المراجيح لها اطوع و قلوبهم لها اخضع\r\nو در معجزه فعلى فرمايد :\r\nو ايضا ما من معجزه فعليه ماتى بها الا و فى افاعيل الله تعالى قبلنا من جنسها اكبر و ابهر منها و آنق و اعجب و احكم و اتقن ، فخلق النار مثلا اعظم من جعلها بردا و سلاما على ابراهيم ، و خلق الشمس و القمر و الجليديه و الحس المشترك اعظم من شق القمر فى الحس المشترك و لو تدبر متد بر فى خلق معدل النهار و منطقه البروج متقاطعين على الحده و الانفراج لا على زوايا قوائم و جعل مركز الشمس ملازما لسطح منطقه البروج فى حركتها الخاصه و ما فى ذلك من استلزام بدايع الصنع و غرائب التدبير و استتباع فيوض الخيرات و رواشح البركات فى آفاق نظام العالم العنصرى لدهشته الحيره و طفق يخر مبهورا فى عقله مغشيا عليه فى حسه و ذلك ان هو الا فعل ما من افاعيله سبحانه و صنع ما من صنايعه عز سلطانه ، فاما نور القرآن المتلالا شعاعه سجيس الابد فلا صورت فى الاولين و لن يصادف فى الاخرين فيما تنا العقول و تبلغه الاوهام من جنسه ما يضاهيه فى قوانين الحكمه و البلاغه ، اويد اينه فى افانين الجزاله و الجلاله ( 11 )\r\nراقم سطور در حين تسويد عبارت مير « سواء عليها اكانت فى هذه النشاه الفانيه ام فى تلك النشاه الباقيه » به ياد كلام دل نشين جناب استادش حكيم الهى و عارف ربانى ، مفسر عظيم الشان ، شاعر مفلق ، صاحب تصنيفات عديده ، آقا حاج ميرزا مهدى الهى قمشه اى رضوان الله تعالى عليه افتاد كه بارها در مجالس درس اظهار مىفرمود : « من آرزويم اين است نهج البلاغه را در بهشت از آقا اميرالمؤمنين درس بگيرم » و گاهى كه سخن از مردن پيش مىآمد مىفرمود : « برويم در بهشت نهج البلاغه را پيش اميرالمؤمنين بخوانيم »\r\nسخن در معجزات قولى پيغمبر و آل او است ( ص ) ، صحابه رسول الله در كتب سير و تراجم و طبقات و تواريخ شناخته شده‌اند و غرر كلمات نظم و نثر سنام صحابه در آنها نقل شده است ، كدام يك آنها در يكى از اوصاف كمالى و فضائل انسانى كفو و عديل اميرالمؤمنين على عليه السلام مىباشد و يا لااقل به تقليد او بسان يكى از خطب توحيد به نهج البلاغه تفوه كرده است ؟ با اينكه آن جناب آن خطب را ارتجالا در مواضع لزوم انشاء مىفرمود ، ديگران با تروى و تانى به گويند\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nخطبه يكصد و هشتاد و چهارم نهج البلاغه يكى از خطب توحيديه است كه شريف رضى رضوان الله عليه در عنوان آن گويد : و تجمع هذه الخطبه من اصول العلم ما لا تجمعه خطبه ، و الان هزار و چهار صد و دو سال از هجرت خاتم ( ص ) مىگذرد ، قبل از اسلام و بعد از اسلام نوابغ دهر كه طرفداران شعب علوم عقليه و معارف عرفانيه ، و مدعيان مكاشفات ذوقيه ، و قلمداران نامور جهانى بودند در همه اطراف و اكناف ارض آمدند و رفتند و منشئات دقيق و جليل علمى و قلمى آنان موجود است ، كدام گوهر سخن شناس به خود اجازه مىدهد كه يك كتاب گفته هايشان را هموزن يكى از بندهاى همين يك خطبه نهج قرار دهد وانگهى حالا مىگويند سطح علوم و معارف بالا گرفته است و عصر ترقى و تعالى فرهنگ است و ماشاء الله شهوت تاليف هم عجيب اوج گرفته است ، مع ذلك چه كسى را ياراى آنست كه به اندازه چند بند همين يك خطبه توحيديه دم برآورد\r\nخليل بن احمد بصرى متوفى 170 ه ق گويد :\r\nان افضل كلمه يرغب الانسان الى طلب العلم و المعرفه قول اميرالمؤمنين ( ع ) :\r\nقدر كل امرىء ما يحسن ( 12 )\r\nابو عثمان عمرو بن بحر جاحظ صاحب بيان و تبيين متوفى 255 ه ق ، اولين جامع كلمات قصار امير ع است ، وى صد كلمه از كلمات قصار اميرالمؤمنين عليه السلام ر انتخاب كرده است و آن را مطلوب كل طالب من كلام اميرالمؤمنين على ابن ابى طالب ناميده است و در وصف آن كلمات كامله گفت : كل كلمه منها تفى بالف من محاسن كلام العرب يعنى هر كلمه آن وافى به هزار كلمه نيكوى عرب است\r\nو در جلد اول بيان و تبيين در وصف اين كلام آن جناب كه فرمود :\r\nقيمه كل امرى ما يحسن بيانى دارد كه خلاصه اش اين است : اگر در كتاب بيان و تبيين من جز همين يك كلمه اميرالمؤمنين ( ع ) نمى بود در ارزش كتابم كافى ، بلكه فوق آن چه مىخواهم حاصل بود\r\nابن خلكان در وفيات الاعيان معروف به تاريخ ابن خلكان در ترجمه عبدالحميد كاتب معروف گويد :\r\nابو غالب عبدالحميد الكاتب البليغ المشهور كان كاتب مروان بن حكم الاموى آخر ملوك بنى اميه و به يضرب المثل فى البلاغه حتى قيل فتحت الرسائل بعبد\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nالحميد و ختمت بابن العميد ، و كان فى الكتابه و فى كل فن من العلم والادب اماما\r\nبعد از آن ابن خلكان از عبدالحميد كاتب نقل كرد كه وى گفت :\r\nحفظت سبعين خطبه من خطب الاصلع ففاضت ثم فاضت ،\r\nو مقصودش از اصلع اميرالمؤمنين على عليه السلام است\r\nو نيز ابن خلكان در كتاب ياد شده در ترجمان ابن نباته صاحب خطب گويد : ابو يحيى عبدالرحيم بن نباته صاحب الخطب المشهوره كان اماما فى علوم الادب ، آنگاه از وى نقل كرده است كه گفت :\r\nحفظت من الخطابه كنزا لا يزيده الانفاق الاسعه و كثره ، حفظت مائه فصل من مواعظ على ابن ابى طالب عليه السلام\r\nكوتاهى سخن اين كه حق مطلب همانست كه خود آن جناب در خطبه دويست و سى و يك نهج به كلام بليغ خود فرمود :\r\nو انا لامراء الكلام و فينا تنشبت عروقه و علينا تهدلت غصونه ،\r\nدر همين عبارت ملاحظه بفرمائيد و در آن غور و تدبر بنماييد ، به بينيد اين جمله كوتاه از حيث لفظ و معنى چه قدر بلند است ، و خود همين كلام شاهد صادق خود است كه صادر از امير كلامى چنانى است و مثل منى بايد تا چه اندازه قلم فرسائى كند كه تا بتواند حق بيان آن را اداء كند ، و يا عاقبت امر از عهده آن عاجز بماند\r\nعلاوه اين كه كلمات صادر از بيت عصمت و وحى پيغمبر و آل نه فقط از حيث فصاحت و بلاغت دستورالعمل و سرمايه ادبى عبدالحميد و ابن نباته ها مىباشند بلكه در جميع شئون و امور حياتى نهج قويم و طريق مستقيم‌اند كه اگر به ترتيب حروف تهجى از الف تا ياء در هر يك از معارف حقه الهيه بحث و فحص گردد اصول و امهاتى را حائزند كه هر اصلى خود شجره فروع و اثمار بسيار است كه اصلها ثابت و فرعها فى السماء تؤتى اكلها كل حين باذن ربها\r\nاين بود مقدمه مورد نظر كه تحرير شد ، اينك به بحث در پيرامون وحدت از ديدگاه عارف و حكيم آغاز مىكنيم :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n بِسْمِ اللَّهِ مَجْراها وَ مُرْساها \r\n\r\nوحدت و كثرت\r\nبحث وحدت و كثرت در كتب حكيمان الهى و خصوصا در صحف عارفان بالله ، در حقيقت ناظر به تفسير دو اسم مبارك واحد واحد و سير در اين دو اسم اعظم است ، و در غايت منتهى به توحيد ذات واجب الوجود است كه علاوه بر احديت و واحديت ذات ، واحد به وحدت حقه حقيقيه ذاتيه است و نحوه بحث و نتيجه غائى آن در افق مبين مشهد عارف بمراحل ، اشمخ و اشرف از توحيد به منظر نظر حكيم ( يعنى فيلسوف مشاء ) است نه فقط در اين يك مساله بلكه در همه مسائل حكمت متعاليه اينچنين است ، شاهد عدل اين كه عارفان را مطلقا وحدت كلمه است الا نادرا ، و ديگران را تشعب و تشاغب و تهافت و اختلاف بسيار ، فافهم\r\nآن دو اسم شريف اعنى واحد واحد را چون وجود و موجود بر حق سبحانه و بر جميع ما سواه اطلاق مىكنند ، و گفته‌اند :\r\n هر گياهى كه از زمين رويد * وحده لا شريك له گويد \r\nگياه به عنوان مثال است چه هر موجودى به اصل محكم « التجلى لا يتكرر » در وجود خود منفرد و متفرد است و او را ثانى نيست و به عبارت ديگر هر شىء مظهر اسم شريف يا من ليس كمثله شىء است ، و اين مظهريت را مراتب است هر حرفى از حروف كتاب آفاقى و انفسى ناطق است كه من موجودى واحد و بى شريكم ، چگونه موجد مرا شريك باشد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n وجود هر يكى چون بود واحد * به وحدانيت حق گشت شاهد \r\n( گلشن راز )\r\n توحيد گوى او نه بنى آدم‌اند و بس * هر بلبلى كه زمزمه بر شاخسار كرد \r\n( سعدى )\r\nو همچنين در اطلاق احديت بر هر كلمه اى از كلمات وجوديه كلامى دارند كه لكل شى ء احديه ذاتيه تخصه ، و اين سخن عارف است\r\nهر دو فريق ياد شده در طايفه اى از مباحث ابتدائى وحدت و كثرت اتفاق دارند ، و در مسائل عمده نهائى آنها از يكديگر متمايزند ، و برهان صديقين بر وجه ارفع و اعلى در ذوق راسخين در حكمت متعاليه بر بنيان مرصوص اهل توحيد به صدق استوار است\r\n\r\nوحدت مساوق وجود است\r\nاطباق فريقين بر اين است كه وحدت رفيق و مساوق وجود و به وزان او است يدور معه حيثمادار ، نه اين كه مراد به مساوقت ترادف باشد بلكه در ذهن دو مفهوم متغايرند و در عين يك عين‌اند ، لذا وحدت در اكثر احكام وجود تاسى به وجود دارد\r\nهر امرى تا تشخص نيافت وجود نمى يابد ، و ان شئت قلت ، در هيچ موجودى و امرى تا وحدت تشكل نيافت از ابهام بدر نمى آيد و تشخص نمى يابد و منشا آثار نمى گردد كه الشىء ما لم يتشخص لم يوجد مثلا چون عناصر امتزاج يافته‌اند و از امتزاج مزاج حاصل شده است و مواد لطيفه اعنى ارواح بخارى از آن متكون گرديده‌اند و به مراتب آلى بود نشان در تحت تصرف نفس انسانى درآمدند ، وحدتى بلكه توحدى مىيابند كه يك موجود متشخص از فرش تا عرش تحقق مىيابد\r\nمقصود از مراتب آلى اين كه آلت اولى نفس حار غريزى است كه مقابل حرارت غريبه است و حامل قوى است و از آن تعبير به نارالله مىشود ، شيخ در شفاء حرارت غريزى را مطيه اولى قواى نفسانيه خوانده است او در فصل هشتم مقاله پنجم نفس گويد :\r\nان القوى النفسانيه البدنيه مطيتها الاولى جسم لطيف نافذ فى المنافذ روحانى و ان ذلك الجسم هو الروح ( 13 )\r\nو نيز در شفاء گويد :\r\nالاله الاولى للنفس هى الحار العزيزى و بهايتم جميع افعالها ، ( 14 )\r\nفاضل قوشچى در شرح تجريد گويد :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nالحراره الموجوده فى بدن الحيوان هى آله للطبيعه فى افعالها كالجذب و الدفع و الهضم و غير ذلك و لذلك تنسب اليها كد خدائيه البدن و افلاطون يسميها النار الالهيه و هى المسماه بالحراره الغريزيه ( 15 )\r\nو پس از آن قوى محمول وى چنان كه قطب در نفس محاكمات و صدرالمتالهين در نفس اسفار آورده‌اند ، و پس از آن محال قوى ، و پس از آن يكسره بدن را آلت مىدانند\r\nشگفت اين كه در نزد واقفان حروف ، واحد و وجود چون حق و ميزان و يوسف و حسن ازل ، دو جسم يك روح‌اند كه افتراقشان را نشايد ، الاعداد ارواح و الحروف اشباح ، عيانى فرمايد :\r\n نزد اهل خرد و اهل عيان * حرف جسم و عدد او است چو جان \r\nو چون وحدت را با وجود چنين منزلت است در قوت و ضعف نيز موافق با او است بدين سبب هر چند وجود اقوى و اتم باشد وحدت او نيز چنان است لذا وجود صمد حق را جلت عظمته فقط وحدت حقه حقيقيه است يعنى كه يكى هست و هيچ نيست جز او ، بلكه وصف وحدت ذات واجب به عنوان تنزيه است به بيانى كه بيايد\r\nان الله لا يعرف الا بجمعه بين الاضداد\r\nو از كلام هدايت انجام اهل كشف و تحقيق مستفاد است كه نهايت كمال هر صفتى به آن تواند بود كه از عروض مخالف زوال نيابد و فتور نپذيرد بلكه با مقابل خود در سلك التيام انتظام يافته از آن جمعيت قوت گيرد و لهذا در آيات قرآنى و روايات سفراى روحانى در عقود فرائد اسماء و صفات الهى معانى متقابله بسيار واقع شده است مثل  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  و مثل لطيف و قهار ، و نافع و ضار ، و قابض و باسط ، و خافض و رافع ، و هادى و مضل ، و معز و مذل كه از اسماى حسنى الهىاند\r\nاز اين روى در فص ادريسى فصوص الحكم از ابو سعيد احمد بن عيسى خراز نقل مىكند كه :\r\nقال الخراز و هو وجه من وجوه الحق و لسان من السنته ينطق عن نفسه بان الله لا يعرف الا بجمعه بين الاضداد فى الحكم عليه بها و هو الاول و الاخر و الظاهر و الباطن\r\nاز آن وحدت حقه حقيقيه تعبير به « وحدت جمعيه » مىكنند ، و از اين كثرت به « كثرت نوريه » و اين كثرت است كه درباره آن گفته آمد كه : كلما كانت اوفر كانت فى الوحده\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاوغر ، لذا حافظ گويد :\r\n زلف آشفته او موجب جمعيت ما است * چون چنين است پس آشفته ترش بايد كرد \r\nو نيز گويد\r\n از خلاف آمد دوران بطلب كام كه من * كسب جمعيت از آن زلف پريشان كردم \r\nاز زلف كثرت نوريه اراده كنند كه حجاب وجه‌اند  وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  ابو سعيد ابوالخير گويد :\r\n دى شانه زد آن ماه خم گيسو را * بر چهره نهاد زلف عنبر بو را \r\n پوشيد بدين حيله رخ نيكو را * تا هر كه نه محرم نشناسد او را \r\nعارف شبسترى هم در گلشن راز فرمايد :\r\n مپرس از من حديث زلف پر چين * مجنبانيد زنجير مجانين \r\n\r\nوحدت در نزد عقل اعرف است ، و كثرت در نزد خيال\r\nو به حكم مسانخت بين غذاء و مغتذى هر قوه مدركه با مدرك خود مسانخ است لذا كثرت در نزد خيال اكشف ، و وحدت در نزد عقل اعرف است شيخ در شفاء گويد :\r\nيشبه ان تكون الكثره اعرف عند تخيلنا و الوحده اعرف عند عقولنا ( 16 )\r\nو بقول حاجى در حكمت منظومه ( 17 )\r\n و سر اعرفيه الاعم * سنخيه لذاتك الاتم \r\n و وحده عند العقول اعرف * و كثره عندالخيال اكشف \r\nچون وحدت مساوق وجود است تعريف آن مانند سائر امور مساوى با وجود در عموم ممكن نيست مگر اين كه دور يا تعريف شىء بنفسه لازم آيد مثل تعريف به اين كه الواحد لا ينقسم ، و انقسام عبارت ديگر از كثرت است ، و لا ينقسم يعنى لايتكثر پس كثرت در تعريف وحدت اخذ شده است ، و در حد كثرت نيز وحدت اخذ مىگردد زيرا كه وحدت مبدا كثرت است و وجود كثرت و ماهيت آن از وحدت است و كثرت را تعريف كرده‌اند به اين كه الكثره هو المجتمع من الواحدت ، و مجتمع همان كثرت است علاوه اين كه وحدت در تعريف كثرت اخذ شده است و ديگر تعريفات وحدت و كثرت به همين مثابت است لذا اين گونه تعريفات را « تعريف تنبيهى » گفته‌اند چه اين كه تصور وحدت و كثرت از اوليات و مستغنى از تعريف است\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nتقابل بين وحدت و كثرت\r\nيكى از مباحث وحدت در زبر اهل نظر نحوه تقابل آن با كثرت و تحقيق بين وحدت و كثرت است و در نتيجه اثبات مىگردد كه تقابل لاحق و عارضشان مىشود نه اينكه بينشان تقابل ذاتى بوده باشد بيانش به اختصار اين كه هيچيك از اصناف چهارگانه تقابل بين وحدت و كثرت صادق نمى آيد :\r\nاما تقابل تضاد براى اين كه وحدت مقوم كثرت است و هيچ ضدى مقوم ضدش نيست بلكه مبطل و مفنى اوست\r\nاما تقابل عدم و ملكه براى اين كه هر يك از وحدت و كثرت امر وجودىاند ، و ديگر اين كه هيچيك از وحدت و كثرت عدم و ملكه به قياس با ديگرى نيست مثلا وحدت عدم كثرت چيزى كه شان آن چيز كثرت باشد نيست ، و يا كثرت عدم وحدت چيزى كه شان آن چيز وحدت بوده باشد نيست\r\nو چون تقابل عدم و ملكه در واحد و كثير جائز نيست ، تقابل تناقض هم بين آن دو جارى نيست زيرا علاوه بر اين كه وحدت و كثرت دو امر وجودىاند اگر تناقض در الفاظ است و زيد قائم نيست و به اين اعتبار با حال وحدت و كثرت سازگار نيست ، و اگر تناقض در مفهومات مفرده اعتبار گردد اين معنى خود همان جنس عدم و ملكه است كه گفته آمد\r\nاما تقابل مضاف براى اين كه ماهيت كثرت به قياس با وحدت تعقل نمى شود ، و هر گاه كثرت از مضاف باشد بايد ماهيت وحدت نيز به قياس با كثرت معقول باشد چون شرط متضايفين چنين انعكاس است ، و بايد در وحدت و كثرت از اين حيث متكافيين باشند و حال آنكه چنين نيست پس روشن شد كه تقابل بين ذات وحدت و كثرت نيست و لكن لا حق و عارضشان مىگردد مثلا وحدت از آن حيث كه مكيال است مقابل كثرت از آن حيث كه مكيل است ، مى باشد\r\n\r\nمضاهات بين وحدت و وجود\r\nاز جمله مطالب كه در پيرامون وحدت معنون است ، مضاهات آن با وجود به وجوه عديده است از آن جمله اين كه عدد به تكرار واحد تحقق مىيابد يعنى اعداد تكرار\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nوحدت‌اند و هر عدد جز وحدت مكرره نيست و تكرار شىء ظهورات او است و ظهورات شىء جداى از او نيست ، اين امر در واحد و اعداد مثال و مضاهى ايجاد حق صور اشياء را است\r\nتفصيل عدد مراتب واحد را مثال مظهر بودن موجودات مر وجود حق سبحانه و نعوت جماليه و صفات كماليه او را است در اين دو امر ايجادى و مظهرى گفته آمد كه\r\n ظهور تو به من است و وجود من از تو * فلست تظهر لولاى لم اك لولاك \r\nو حافظ نيز بدين دو اشارت دارد كه گويد :\r\n سايه معشوق اگر افتاد بر عاشق چه شد * ما به او محتاج بوديم او بما مشتاق بود \r\nاز اين اشتياق در صحف عرفانيه تعبير به « استجلاء » مىشود و آن عبارتست از ظهور ذات حق از براى ذات خود در تعينات لذا اهل تحقيق فرموده‌اند :\r\nالعله الغائيه من ايجاد نا ظهور الهيته كما فطق به كنت كنزا مخفيا ، الحديث ( 18 )\r\nابن فنارى در مصباح الانس گفته است :\r\nاستغنائه من حيث ذاته و كمال اطلاقه ، والافتقار من حيث نسبه و كمال اسمائه ( 19 )\r\nو لكن تعبير به ظهور و وجود و محتاج و مشتاق به ادب نزديك است ، و تعبير ابن فنارى به مشاكله با تعبير معترض در مقام بيان وحدت در كثرت و كثرت در وحدت است هر چند در جاى ديگر مصباح ( ص 86 ) نيز به افتقار تعبير كرده است :\r\nو يكون مستغنيا بحقيقته عن كل شىء و ان افتقر فى تعينه الاسمى الى حقائق الاشياء او ظهوراتها\r\nنقل دو بيتى از گلشن راز و كلام شارح لاهيجى مناسب مىنمايد :\r\n شد آن وحدت از اين كثرت پديدار * يكى را چون شمردى گشت بسيار \r\nيعنى آن وحدت حقيقى كه هستى مطلق است از اين كثرت مرايا كه اعيان ثابته‌اند به مقتضاى شئونات ذاتيه كه مستلزم جلاء و استجلاء است پديدار شد يعنى ظاهر گشت و با وجود آن كه در صورت كثرت و تعينات ظهور كرده هيچ كثرتى در حقيقت آن وحدت لازم نيامد مثل واحد كه دو بار بشمارى دو شود ، و سه بار بشمارى سه شود ، و چهار بار بشمارى چهار شود و على هذا و از بسيارى شمردن ذات واحد به حقيقت كثير نمى گردد فاما در هر شمارى آن واحد به خصوصيت صفتى و اسمى ممتاز مىگردد\r\nچون ظهورات و تجليات وحدت حقيقى در مجالى كثرات جهت اظهار كمالات صفات غايت پذير نيست اشاره بدين معنى نموده مىفرمايد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n عدد گر چه يكى دارد بدايت * و ليكن نبودش هرگز نهايت \r\nيكى كه واحد است مبدا و منشا جميع اعداد است و ظهور اين مبدا كه يكى است به صورت اعداد متكثره و مخصوص شدن آن مبدا كه واحد است در هر مرتبه از اين مراتب اعداد به اسمى و صفتى و خصوصيتى است چنانچه در مرتبه اولى كه به صورت ديگر تجلى مىنمايد دو ميخوانند ، و در مرتبه ديگر سه مىنامند نمودارى است بر اسرار وجود مطلق و ظهور او در مراتب كثرات و تعينات مع بقائه على الوحده الحقيقيه\r\nواحد عدد نيست بلكه منشا جميع اعداد است و همه از او حاصل شده‌اند و اوست كه عين همه اعداد است و عدد به حقيقت اعتبار تكرار تجلى واحد است و اگر فى المثل يكى از هزار بردارى هزار نماند اگر بصيرتى دارى نظر به اين ارتباط كن و تجلى وحدت مطلقه را در مراتب كثرات مشاهده نما و يقين بدان كه غير يك حقيقت نيست كه به حسب تكثر مرا يا كثير نموده و اين نمود كثرات قادح وحدت وى نمى گردد\r\n و ما الوجه الا واحد غير انه * اذا انت اعددت المرايا تعددا \r\nاگر چه بدايت و منشا عدد يكى است و مبدا همه واحد است فاما عدد را هرگز نهايت پديد نيست چه اعداد از اعتبار تكرار واحد ظاهر مىگردد و اعتبارات بى نهايت است و بنابراين اعداد را نيز نهايت نيست و اين معنى اشارت است به عدم انحصار ظهورات الهى در مظاهر نامتناهى زيرا كه حق نور مطلق است و كمال رؤيت نور البته به ظلمت است كه در مقابل اوست پس موجب محبت حق ايجاد عالم را حب كمال رؤيت حقست مرنفس خود را به شئونات ذاتيه و چون ظاهر است كه هر چه مطلوب اين كس است بدون آن چيز حاصل نشود ، آن چيز نيز بالعرض مطلوبست پس اراده الهى متعلق به ايجاد عالم شد از جهت توقف حصول مطلوب كه عبارت از استجلاء است به وى و استجلاء عبارت است از ظهور ذات حق از براى ذات خود در تعينات\r\nو چون شئونات ذاتى است و استجلاء تام حاصل نمى شود الا به ظهور او در هر شانى از آن شئونات پس كمال رؤيت موقوف شد بر ظهور وى در جميع شئون و چون شئونات مختلف واقع‌اند و از حيثيت خصوصيات غير منحصرند ، ثابت شد دوام تنوعات ظهورات الهى به حسب آن شئون الى غير النهايه و اين است سرآفريدگارى حق مر مخلوقات را على الدوام در عوالم مختلفه الى ابدالاباد\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nدر افناى وحدت كثرات را ، و اطلاقات بسيط ، و اقسام خمسه قيامت\r\nو از جمله مضاهات ياد شده اين كه واحد عاد هر عدد است يعنى مفنى آن است و اين مثال افناى حق مر خلق را در قيامت كبرى است عاد را از اينجهت تفسير به مفنى كرده ايم كه در اصطلاح رياضى واحد را عاد نمى گويند چون كه واحد عدد نيست و عاد عدد است كه كميت متالفه از وحدات است و واحد كم نيست ، هر چند در كتب رياضى بطور توسع اطلاق عدد را بر واحد روا مىدارند ، چنان كه عاد را هم بر واحد اطلاق مىكنند محقق طوسى در صدر مقاله هفتم اصول اقليدس فرمايد :\r\nالوحده هى ما يقال به لشىء ما واحد والعدد هو الكميه المتالفه من الوحدات و قد يقال لكل ما يقع فى مراتب العد عدد فيقع اسم العدد على الواحد ايضا بهذا الاعتبار العدد الاقل ان كان يعد الاكثر فهو جزء له والاكثر المعدود به اضعافه والعدد الاول هو الذى لا يعده غير الواحد والمركب هو الذى يعده عدد آخر\r\nتعريف وحدت در عبارت فوق چنان كه ظاهر است تعريفى دورى است ولى چنان كه گفته ايم تصور واحد بديهى است و اين گونه تعريفات تعريفات تنبيهى است\r\nو عدد اول را عدد بسيط گويند چنان كه در مقابل مركب قرار گرفته است و شارحان و محشيان اصول مذكور گفته‌اند المراد منه البسيط و بسيط را اطلاقاتى است كه آگاهى بدانها خالى از لطف نيست :\r\nحق سبحانه را بسيط گويند چنان كه در السنه حكما دائر است كه بسيط الحقيقه كل الاشياء ، و مرحوم حاجى در منظومه گويد : غرر فى بساطته تعالى ( 20 )\r\nو معلول اول را « عقل بسيط » گويند و مرحوم حاجى بر ملكه نيز اطلاق عقل بسيط نموده است :\r\nسواء كان فياض العقول التفصيليه هو العقل البسيط الذى هو الملكه ، او باطن ذات النفس ، او العقل الفعال ( 21 )\r\nو مفارقات نوريه را بسيط گويند و از آنها به عقول بسيطه تعبير مىكنند\r\nو عناصر اوليه را بسيط گويند و سطح را بسيط گويند ، شيخ در فصل 28 نمط اول اشارات گويد :\r\nالجسم ينتهى ببسيطه و هو قطعه ، والبسيط ينتهى بخطه و هو قطعه الخ\r\nو هر عضو مفرد را در مقابل مركب از آن عضو و غير آن بسيط گويند هر چند كه\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nخود آن عضو مركب است مثلا استخوان حيوان را عضو بسيط مىگويند\r\nان مزاج العضو البسيط مشابه لمزاج جزئه ( 22 )\r\nو عرض مقابل جوهر را بسيط مىگويند\r\nو نفس انسانى را كه به حسب ذاتش موجود عارى از ماده است بسيط مىگويند ، شيخ در الهيات شفاء فرمايد :\r\nو مما لا نشك فيه ان هيهنا عقولا بسيطه مفارقه تحدث مع حدوث ابدان الناس و لا تفسد بل تبقى الخ ( 23 )\r\nدر بيان قيامت كبرى گوييم : اجمال آن اين است كه قيامت را اقسام خمسه است ، يكى آن كه در هر ساعت و آن است ، ديگر آن كه به موت طبيعى است ، و ديگر آن كه به موت ارادى است ، و ديگر آن كه موعد منتظر براى كل است ، و ديگر آن كه به فناى در ذات براى عارفان بالله است و اين قسم اخير را قيامت كبرى گويند و اين فنائى است كه قره عيون عارفين است چه اين فناء فى الله عين بقاء بالله است\r\nو تفصيل آن چنانست كه علامه قيصرى در آخر فصل نهم مقدمات شرح فصوص الحكم بيان كرده است كه :\r\nللساعه انواع خمسه بعدد الحضرات الخمسه :\r\nمنها ما هو فى كل آن و ساعه اذ عند كل آن يظهر من الغيب الى الشهاده ، و يدخل منها الى الغيب من المعانى و التجليات و الكائنات و الفاسدات و غير هما مما لا يحيط به الا الله ، لذلك سميت باسمها ( يعنى باسم الساعه ) قال تعالى بل هم فى لبس من خلق جديد ، كل يوم هوم فى شان\r\nو منها الموت الطبيعى كما قال عليه السلام : من مات فقد قامت قيامته\r\nو بازائه الموت الارادى الذى يحصل للسالكين المتوجهين الى الحق قبل وقوع الموت الطبيعى قال عليه السلام : موتوا قبل ان تموتوا\r\n پيش تر از مرگ خود اى خواجه مير * تا شوى از مرگ خود اى خواجه مير \r\nفجعل عليه السلام الاعراض عن متاع الدنيا و طيباتها و الامتناع عن مقتضيات النفس و لذاتها و عدم اتباع الهوى موتا ، لذلك ينكشف للسالك ما ينكشف للميت و يسمى بالقيمه الصغرى ( اى الموت مطلقا سواء كان طبيعيا او اراديا يسمى بالقيامه الصغرى )\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو منها ما هو موعود و منتظر للكل كقوله تعالى  أَنَّ السَّاعَةَ آتِيَةٌ لا رَيْبَ فِيها  ،  إِنَّ السَّاعَةَ آتِيَةٌ أَكادُ أُخْفِيها  و غير ذلك من الايات الداله عليها و ذلك بطلوع شمس ذات الاحديه من مغرب المظاهر الخلقيه و انكشاف الحقيقه الكليه و ظهور الوحده التامه و انقهار الكثره كقوله تعالى  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  و امثاله\r\nو بازائه ما يحصل للعارفين بالموحدين من الفناء فى الله و البقاء به قبل وقوع حكم ذلك التجلى على جميع الخلائق و يسمى بالقيمه الكبرى\r\nو لكل من هذه الانواع لوازم و نتائج يشتمل على بيان بعضها الكلام المجيد و الاحاديث الصحيحه صريحا و اشاره ، و يحرم كشف بعضها و الله اعلم بالحقائق\r\nغرض اين كه در هنگام قيام قيامت كبرى ، سلطان عزت وحدت حقه حقيقيه در مشهد اعلى و ارفع عارف ، اغيار را مطلقا افناء مىكند به مثل چنان كه واحد مفنى كثرات است ، و بگفته بلند عارف اجل شيخ سعدى كه مصداق ان من الشعر لحكمه و ان من البيان لسحرا است :\r\n چو سلطان عزت علم بر كشد * جهان سر به جيب عدم در كشد \r\n\r\nمضاهات بين وحدت و كثرت و بين مربعات وفقى\r\nاز جمله مضاهات بين وحدت و عدد كه بر اساس رصين وحدت شخصى وجود در عين كثرت مبتنى است مربعات وفقى است كه مشتمل بر وحدت در عين كثرت و غايت موافقت و اتحاد با نهايت مخالفت و مغايرت لدى الانفراد است چه وفق در اصطلاح و عرف اين فن شريف عبارت از آنست كه خانه هاى مربع سطحى را ارقام اعداد پرسازند به شرط آنكه حاصل جمع اعداد هر يك از قطرين مربع و هر سطر از سطور طولى و عرضى آن يكى باشد بى هيچ تفاوت با آن كه عدد هيچ خانه اى با عدد خانه ديگر برابر نبود بلكه اعداد باسرها متخالف باشند و اين از خصائص كريمه عدد است كه با بقاء تخالف اجزاء به حال خود صلوح قبول چندين صور وحدانى كه مبدا خواص و آثار ارجمند تواند بود دارد\r\nمربع وفقى صورت جمعيت اعداد است به شرط كمال سويت و اعتدال لهذا چون مظهر چنان جمعيتى در موطن ظهور و اظهار آدم است ، و در موقف شعور و اشعار قول عدد تا به چهل و پنج كه عدد آدم است نرسد اصلا آن را در هيچ مربعى وفقى نتوان نهاد و ان\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشئت قلت عدد تا به شمار آدم نرسد مستعد قبول اعتدال وفقى نشود لذا اولين مربع وفقى سه در سه است و همچنين عدد تا به صد و سى و شش كه عدد قول است نرسد آن را در مربعى كه اقسام هر ضلعش مساوى شمار اضلاع اربعه باشد وضع نتوان كرد\r\nو از بدايع اسرار عدد آنست كه فضل صد و سى و شش بر چهل و پنج نود و يك است كه عدد كمال و مقوم اسم شريف محمد ( ص ) است يعنى حقيقت آدمى تا در معارج ترقى بكمال محمدى نرسد مهبط نزول قول كامل كه كافل اعراب از كنه كل كما ينبغى تواند شد نتواند شد و مراد از قول كامل مصحف مجيد است كه در او اظهار كل اشياء است چنان كه كريمه  لا رَطْبٍ وَ لا يابِسٍ إِلَّا فِي كِتابٍ مُبِينٍ  و نظائر آن مشعر بدانست\r\nچنان كه گفتيم اول اعداد ممكن الوضع در مربع وفقى عدلى عدد آدم است كه هم است و محبوب حق ، يحبهم و يحبونه و اصحاب ارثماطيقى گفته‌اند كه عدد تسعه بمنزله آدم است زيرا كه آحاد را با سائر اعداد نسبت ابوت است و خمسه بمنزله حوا است چه اين كه از آن مثل تولد شود زيرا هر عددى كه در آن خمسه باشد در عددى ديگر كه در وى نيز خمسه باشد ضرب گردد در حاصل ضرب نيز خمسه موجود است\r\nكريمه طه را اشاره به آدم و حوا گرفتند كه چون به نظم طبيعى از واحد تا ه كه پنج است جمع شود عدد حوا حاصل گردد ، و از واحد تا ط كه نه است عدد آدم و در علم حساب مقرر است كه هر عددى در عددى ضرب گردد مضروبين را ضلع و حاصل را مضلع گويند و دو ضلع ه و ط يعنى پنج و نه در هم ضرب شوند حاصل عدد آدم است و گفتند سر ماثور خلقت حوا من الضلع الايسر لادم اين است كه خمسه ضلع ايسر است از يسير نه از يسار\r\nراقم گويد كه در كريمه طه حوا در ايسر است ، علاوه اين كه ارقام را از يسار مرقوم مىنمايند و از يك تا نه رقمى گردد حوا در ايسر قرار گيرد كه از يك تا پنج است ، بنابراين ايسر از يسار است و يمين اقوى الجانبين است و موجود مفارق را با اضافت به طبيعت خواه به اضافت و تعلق تكميلى ، و خواه استكمالى نفس نامند ، نخستين را نفس كل و دومين را نفس جزء ، و با قطع نظر از اضافت نخستين را عقل كل و دومين را عقل جزء نامند و آدم مظهر عقل كل است و حوا مظهر نفس كل ، فالمرء اقوى من المراه ، و  الرِّجالُ قَوَّامُونَ عَلَى النِّساءِ \r\nنظر عمده در اين مضاهات تقريب ادراك وحدت در عين كثرت است چنان كه هر\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nيك از مربعات وفقى با همه كثرت اعداد مشتمل بر وحدت در عين كثرت است وحدتى را كه عارف گويد همين است كه وجود را واحد شخصى مىداند يعنى حق را واحد به وحدت حقه حقيقيه مىداند يعنى وحدت مطلقه منزه از اطلاق و تقييد نه اطلاق در مقابل تقييد كه خود تقييد است بلكه مطلق است به اطلاق احاطى صمدى عينى كه جميع كلمات وجوديه شجون شئون ذاتيه حق و ظهورات نسب اسمائيه حق‌اند ،  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ \r\nاز اين معناى منيع در صحف عارفان بالله تعبير به وحدت وجود مىشود يعنى وجود صمد حق كه وجود مطلق و مطلق وجود است كه او را نه مبدا متصور است و نه منتهى و نه ثانى تا ثانى را ضد وند و شريك و مثل و از اين گونه عبارات اعتبار كنى و از اين معنى رفيع در زبر اقدمين به بسيط الحقيقه كل الاشياء يا الحق سبحانه وجود غير متناه تعبير شده است و به لسان قرآن مجيد الصمد است و به تفسير ائمه دين عليهم السلام كه الواح ارواحشان محال ارقام اقلام الهامات حقانى مىباشد : الصمد الذى لا جوف له آن كه اجوف است صمد نيست و در روايتى به ملائكه اطلاق صمد شده است و لكن صمد حق هو الله احد الله الصمد است\r\nاين است معنى صدق و حق وحدت وجود كه در كلمات مشايخ اهل توحيد سائر است و لسان صدق برهان صديقين بدان ناطق است نه چنان كه متقشفين و متوغلين در كثرت پندارند كه ان بعض الظن اثم\r\n نكته ها چون تيغ پولاد است تيز * گر ندارى تو سپر وا پس گريز \r\n پيش اين الماس بى اسپر ميا * كز بريدن تيغ را نبود حيا \r\n كرده اى تاويل حرف بكر را * خويش را تاويل كن نى ذكر را \r\nآدم اولياء الله و برهان الموحدين حضرت وصى عليه السلام فرمود :\r\nداخل فى الاشياء لا كشىء داخل فى شىء و خارج من الاشياء لا كشىء خارج من شىء\r\n( 24 )\r\nو فرمود :\r\nتوحيده تمييزه عن خلقه و حكم التمييز بينونه صفه لا بينونه عزله\r\n( 25 )\r\nو فرمود :\r\nو البائن لا بتراخى مسافه ، بان من الاشياء بالقهر لها و القدره عليها و بانت الاشياء\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمنه بالخضوع له و الرجوع اليه\r\n( 26 )\r\nپس بينونت حقيقه الحقائق از خلق بينونت وصفى مثل بينونت شىء و فىء است ، نه بينونت عزلى مثل بينونت شىء و شىء يعنى به صفت قهر و قدرت از آنها جدا است نه از آنها جدا باشد ، و همچنين به صفت نواقص امكانى و خلقى آنها از آنها جدا است چه بر همه احاطه شمولى دارد والله من ورائهم محيط ، و قائم بر همه است و مغاير و مباين چيزى نيست و چيزى مباين او نيست\r\nاين حقيقت است كه موضوع علوم الهيه در صحف عرفانيه است چنان كه علامه قيصرى در شرح فص هودى فصوص الحكم افاده فرموده كه :\r\nالعلوم الالهيه ما يكون موضوعه الحق و صفاته كعلم الاسماء و الصفات و علم احكامها و لوازمها و كيفيه ظهوراتها فى مظاهرها و علم الاعيان الثابته و الاعيان الخارجيه من حيث انها مظاهر الحق\r\nعارف كامل ذوالعينين است كه وحدت را در كثرت و كثرت را در وحدت مىبيند ، وحدت حقه حقيقيه را اسماء و صفات بايد و اسماء و صفات را مظاهر كه رب مطلق بدون مظاهر و هم است  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ \r\nاين موحد كامل ذوالعينين است كه در جميع مراحل سلوك ، و منازل وقوفش ، حق ظاهر در مطلق مظاهر ، مشهود اوست  فَأَيْنَما تُوَلُّوا فَثَمَّ وَجْهُ اللَّهِ  و در عين حال كه حدود كثرات را مراعات مىكند و عبارات شريعت را نگه مىدارد و حق هر يك را تاديه مىنمايد ، وحدت را قاهر و كثرت را مقهور مىبيند  عَنَتِ الْوُجُوهُ لِلْحَيِّ الْقَيُّومِ  و بقول حكيم متاله مولى على نورى :\r\n وحدت چو بود قاهر و كثرت مقهور * در هر چه نظر كنى بود حق منظور \r\n در مظهر كثرت است وحدت قاهر * در مجمع وحدتست كثرت مقهور \r\nدر اين مشهد كه آثار تجلى است جميع آثار وجوديه را از حق سبحانه مىبيند ، و بر سر هر سفره خدا را رزاق مىنگرد ، و در تمام شئون و احوال موجودات صفات جمالى و جلالى را در كار مىبيند كه  بَلْ يَداهُ مَبْسُوطَتانِ   ، كُلَّ يَوْمٍ هُوَ فِي شَأْنٍ ،   قُلْ كُلٌّ يَعْمَلُ عَلى شاكِلَتِهِ  ما اين مسائل را در رسائل لقاء الله و شرح فصوص فارابى و انه الحق و غيرها بيان كرده ايم و به اقتضاى رساله بسط مناسب داده ايم مع ذلك در اين وجيزه به نقل مقالتى به فارسى از حضرت استادم علامه متاله آيه الله حاج ميرزا سيد ابوالحسن رفيعى قزوينى رفع\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nالله تعالى در جاته كه مخطوط آن در نزد نويسنده محفوظ است مزيدا للاستبصار تبرك مىجوييم :\r\n\r\nسخن در بيان مراد از وحدت وجود بقلم حكيم متاله آيه الله رفيعى قدس سره\r\nبسم الله الرحمن الرحيم\r\n« سخن در وحدت وجود و بيان مراد و معنى از اين كلمه بطورى كه مطابق عقل و ذوق و شرع انور است :\r\nبدان كه اين كلمه در بين اهل عرفان و حكمت الهى بسيار شايع و متداول است و در اكثر كتب اهل معقول در مواردى مسطور مىباشد و در تفسير آن چهار معنى متصور است به ترتيبى كه خواهيم بيان نمود\r\nاول آنكه مراد از وحدت ، وحدت شخصيه باشد و مقصود اين باشد كه حضرت واجب بالذات شخص واحد منحصر به فرد در وجود است و براى وجود و مفهوم هستى مصداق ديگرى نيست و موجودات بسيار از سماء و ارض و جماد و نبات و حيوان و نفس و عقل كه در عالم امكان مشهود هستند همه خيالات همان واجب الوجود مىباشند و در واقع چيز ديگر نيستند مانند آب دريا كه به صورت موجهاى گوناگون از بزرگ و كوچك و بلند و پست برمى آيد و در حقيقت شخص آب دريا و موجهاى آن يك حقيقت و يك فرد آب بيش نيست بلى كثرت موجها و هم را به گمراهى و ضلال برده و انسان خيال مىكند موج غير از آب است\r\nاين تفسير غلط محض و بيهوده است زيرا كه علاوه بر اين كه اين معنى منافى صريح شرع انور و كفر است و مرجع آن به انكار واجب بالذات و نفى مقام شامخ احديت است مخالف با قواعد عقليه است و همه اوضاع مسلمه در علم حكمت را كه عليت حق و معلوليت ممكنات و حاجت ممكن به واجب و سائر اوضاع علمى را بر هم ريخته و اساس خداپرستى و بندگى را منهدم مىنمايد و هم مخالف با حس است زيرا كه بطور محسوس مىدانيم و مىبينيم كه براى هر نوعى خواص و آثارى است كه در نوع ديگر نيست حتى در گياه اثر يك گياه كه سم است هلاك نمودن است ، و اثر گياه\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nديگر ترياق و معالجه سم است ، همين طور در معادن و انواع مختلفه حيوان و عجائب احوال مختلفه آنها پس چطور شخص عاقل مىتواند انكار كثرت وجودات را در واقع نمايد و همه را يك شخص بداند\r\nدوم آن كه مراد از وحدت ، وحدت سنخيه است نه وحدت شخصيه به اين بيان كه مراتب وجودات از واجب گرفته تا به ضعيف ترين ممكنات مثل جسم و هيولى در سنخ اصل حقيقت وجود متحد هستند و تفاوت در بزرگى درجه وجود و شئون وجود از علم و قدرت و حيوه و كوچكى مرتبه دارند و بشدت و ضعف و نقص و كمال در بهره داشتن از سنخ وجود تمايز و جدائى از هم دارند اين معنى را در كتب حكماء الهيين هم اشتراك معنوى وجود گويند ، و هم وحدت سنخيه وجود خوانند و مشهور اين است كه طريقه فهلويين از حكماء عجم همين معنى بوده است و اين معنى چندان دور از قبول نيست و منافى امرى هم نيست بلكه به اعتقاد اكثر محققين بدون اين مبنى صدور معلول از علت ممكن نيست\r\nسوم آن كه مراد وحدت شخصيه وجود است ليكن نه مثل معنى اول كه كثرت وجودات و حقائق ممكنات را باطل و بيهوده بداند بلكه در عين اين كه وجود را واحد بالشخص دانسته كثرت و تعدد و اختلاف انواع و آثار آنان را هم محفوظ دانسته‌اند و گويند اين وحدت از غايت وسعت و احاطت منافات با كثرت واقعيه ندارد كه وحدت در عين كثرت و كثرت در عين وحدت مىباشد و تمثيل كنند اين معنى را به نفس ناطقه انسان كه واحد شخصى است زيرا كه مسلما هر فردى يك شخص بيش نيست و ليكن در عين حال با قواى نفس از ظاهره و باطنه از مشاعر و مدارك و از قواى طبيعيه از هاضمه و ناميه و مولده متحد مىباشد كه نفس عين قواى خود و قوى عين نفس ناطقه هستند و اين معنى را حكيم نحرير الهى صدرالدين محمد شيرازى در مبحث علت و معلول از اسفار اختيار نموده و مخصوصا متعرض ابطال معنى اول غلط وحدت وجود كه ذكر نموديم گرديده است\r\nمقصود اين است كه صاحب اين قول يعنى معنى سوم از وحدت وجود بطوريكه دانسته شد عقيده دارد كه اين معنى صحيح و مطابق برهان و ذوق\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاست و منافى امرى نيست و العلم عند الله سبحانه\r\nتفسير چهارم آن كه مراد از وحدت وجود ، وحدت در نظر مردم آگاه و بيدار است كه از خوابگاه طبيعت و نفس و هوى بيدار شده به عوالم كثرت و تعينات بيشمار عالم امكان وقعى نگذارده اعتنائى ندارد\r\nتوضيح اين معنى آنست كه بدون شبهه و ترديد كثرت و تعدد و اختلاف انواع و اصناف و افراد را همه مىدانيم و مىبينيم و از طرفى هم حضرت حق عز اسمه در ايجاد و تكوين ممكنات مختلفه به علم و قدرت و اراده و حيوه ظهور در همين انواع ممكنات فرموده و تجلى نموده تجلى متكلم فصيح و بليغ در كلام و سخن خود كه در نهايت فصاحت و بلاغت اداء نمايد و مانند كسى كه نشسته و چندين قسم آئينه در اطراف خود نهاده و در همه آنها ظهور نموده است و ليكن آيينه ها در جنس مختلف باشند و هر كدام صورت شخص را به نوعى از كوچكى و بزرگى و صفاء و كدرت ظاهر نمايند ، پس آنچه از متكلم در كلام خود و از شخص در آئينه هويدا است ظهور او است نه وجود او و نه حلول در آئينه و نه اتحاد با آئينه\r\nو اين هم بديهى است كه هر گاه شخص ديگرى به اين مظاهر و مرائى مختلفه نظر نمايد هم صورت شخص اول را مختلف در آئينه مىبيند و هم جنس و شكل و مقدار آئينه را مىبيند حال اگر از غايت علاقه و توجه به صاحب صورتهاى مختلفه از اين همه صور مختلفه فقط توجه تام به اصل صاحب آنها معطوف شد و كوچكى و بزرگى صور كه مناط اختلاف و كثرت بودند به نظر نيامد و جسم و شكل آينه هم در نظر نمودار نگرديد و از تمام خصوصيات سخن و كلام از لطافت و بلاغت و فصاحت آن فقط قدرت گوينده و لطافت روح و ذوق طرح ريزى سخن را ديد و از جميع صور متعدده مرائى و آئينه ها همان شخص عاكس را مشاهده نمود اين معنى را وحدت وجود در نظر و فناء فى الصوره گويند\r\nو از اينجا معلوم شد كه معنى صحيح و خالى از همه اشكال و شبهه در تفسير وحدت وجود معنى چهارم است كه موحد حقيقى از تمام اعيان ممكنات و حقايق وجودات امكانيه فقط ظهور قدرت و صفات كماليه را ديد و جهات\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nخلقيه خود اشياء ممكنات را در نظر نگرفت و در اين نظر است كه آسمان و زمين بهم متصل ، و بر و بحر بهم مرتبط ، و فصل بين اشياء در نظر برخيزد و عارف به حق در توحيد خالص خود اضافات را اسقاط نموده به جز حق و صفات او در نظر نياورد اين معنى وحدت وجود و فناء فى الله است و در شرع مطهر كه اخلاص در عبادت شرط است مقدمه حصول به اين مقام است كه تمرين به اين اخلاص شخص را مستعد از براى وصول به خوض لجه عرفان كه معنى چهارم است مىنمايد و اين مقدار از سخن در اين مقام كافى است و جامع همه مزاياى مطلب است »\r\n\r\nسير آفاقى و انفسى\r\nاين بود تمامت مقالت ياد شده كه عين آن را نقل كرده ايم ، و بدانكه تنها طريق وصول حقيقى به اين معرفت توحيدى سير انفسى است كه غايت آن شهود عرفانى است چه سير آفاقى به تنهائى موصل بدين معرفت بر سبيل حقيقت نيست ، منتهاى همت عقل اين است كه بداند اين خلق را مبداى است ولى شهود عرفانى او ممكن نيست اولئك ينادون من مكان بعيد مثل كسى كه سايه شخص را به بيند و نفهمد كه او راه مىرود اين است منتهاى دليل عقلى هر چند طريق معرفت سير در آفاق و انفس است ولى سير آفاقى تفكر در موجودات آفاقى است كه صنايع الله و آيات الله‌اند به خصوص وحدت صنع و تقدير و تدبير نظام احسن و اكمل عالم كه دال بر وحدت صانع مقدر مدبر آنست چه بالعرض و بالاتفاق يكبارى است نه دائمى\r\nو هر چند در سير آفاقى هر كلمه اى از كتاب كبير عالم آيتى است و آيت علامت و نشان دهنده است و لكن خارج از نفس‌اند مگر آن نفس كليه الهيه كه بر اثر فنايش در عقل بسيط و اتحاد وجوديش با اسم شريف المحيط ، كلمات وجوديه به منزله اعضاء و جوارح او گردند غرض اين كه بين معرفت فكرى و معرفت شهودى فرق بايد گذاشت كه اين بمراتب اشمخ و ارفع از آنست و بتعبير صاحب فصوص الحكم و فص نوحى والامر موقوف علمه على المشاهده بعيد عن نتائج الافكار ، و به تعبير ديگرش در فص هودى : العلم الكشفى عذب فرات و العلم العقلى ملح اجاج ، مقام مشاهده فوق طور عقل است عقل نظرى در ادراك بسيارى از حقائق راه ندارد بخلاف معرفت شهودى بلكه به بيان قيصرى در\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nشرح فص آدمى كتاب مذكور :\r\nانحجب ارباب العقول عن ادراك الحق و الحقائق لتقليد هم عقولهم و غايه عرفانهم العلم الاجمالى بان لهم موجودا ربا منزها عن الصفات الكونيه و لا يعلمون من الحقائق الا لوازمها و خواصها و ارباب التحقيق و اهل الطريق علموا ذلك مجملا و شاهدوا تجلياته و ظهوراته مفصلا فاهتدوا بنوره و سروا فى الحقائق سريان تجليه فيها و كشفوا عنها و خواصها و لوازمها كشفالا تمازجه شبهه و علموا الحقائق علما لا تطرا عليه ريبه فهم عبادالرحمن الذين يمشون فى ارض الحقائق هونا ، و ارباب النظر عباد عقولهم فالصادر فيهم انكم و ما تعبدون من دون الله حصب جهنم اى جهنم البعد و الحرمان عن ادراك الحقائق و انواره اى لا يقلبون الا ما اعطته عقولهم و هكذا الوهم يدعى السلطنه و يكذبه فى كل ما هو خارج عن طوره لا دراكه المعانى الجزئيه دون الكليه\r\n\r\nدر علم لدنى و كسبى\r\nتوهم نشود كه قلم در طرد عقل رقم مىزند ، و يا خط بطلان به منشورات براهين عقلى مىكشد ، حاشا و كلا بلكه كلام در تميز بين دو نحو ارتزاق لا كلوا من فولهم و من تحت ارجلهم مىباشد ، عاقل را اشاره كافى است\r\nاكل من فوق را طهارت بايد كه  لا يَمَسُّهُ إِلَّا الْمُطَهَّرُونَ  ، نفرمود الا العالمون و فرمود  إِنَّ أَكْرَمَكُمْ عِنْدَ اللَّهِ أَتْقاكُمْ  ، نفرمود اعلمكم ، و به او الذين اوتوا العلم درجات منافات ندارد فتدبر و اين طهارت را مراتب است و عمده طهارت قلب از اغيار است كه حرم الله است ، در آخر جامع الاخبار صدوق قده از صادق آل محمد ( ص ) مروى است كه\r\nالقلب حرم الله فلا تسكن فى حرم الله غير الله\r\nمرتبه قلبيه ولادت ثانيه است كه حضرت روح الله مسيح ( ع ) فرمود :\r\nلن يلج ملكوت السموات و الارض من لم يولد مرتين ؟\r\nصاحب قلب را مقامى منيع است فان الانسان انما يكون صاحب القلب اذ تجلى له الغيب و انكشف له السر و ظهر عنده حقيقه الامر و تحقق بالانوار الالهيه و تقلب فى الاطوار الربوبيه :\r\nما تن و شارح ياد شده را در اين موضوع در فص عزيزى كلامى به غايت جودت است كه :\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nلما كانت الانبياء صلوات الله عليهم لا تاخذ علومها الا من الوحى الخاص الالهى فقلوبهم ساذجه من النظر العقلى لعلمهم بقصور العقل من حيث نظره الفكرى عن ادراك الامور على ما هى عليه\r\nو چون حقيقت امر چنان كه هست جز در قلب مجلو فارغ از نقوش و حجب فنون اصطلاحات و رسوم صناعات تجلى نمى كند به يك معنى مفاد العلم حجاب الله الاكبر معلوم مىگردد ، شاهد من قلبى كه مهبط و منزل   إِنَّا أَنْزَلْناهُ فِي لَيْلَةِ الْقَدْرِ   است\r\n از پيروى نفس مخبط * دل از مقامش گرديده منحط \r\n از قيل و قال درس مجازى * معلوم شده قد ، مفهوم شده قط \r\n آخر نتيجه نگرفته ايم از * اصغر و اكبر و حد اوسط \r\n بنگر كه يارم آن قبله كل * و ان عشق مربط و ان وحى مهبط \r\n ام الكتابست و لوح محفوظ * ناخوانده يك حرف ننوشته يك خط \r\n\r\nمراتب طهارت\r\nدر مراتب طهارت گوييم كه طهارت ارواح و قلوب موجب مزيد رزق معنوى و قبول عطاياى الهيه على ماينبغى است و يرزقه من حيث لايحتسب و طهارت صورت به حكم تبعيت عالم صور مر ارواح را در وجود و احكام مستلزم مزيد رزق حسى است لذا هم طهارت ظاهره بايد و هم طهارت باطنه\r\n\r\nاما طهارت ظاهره :\r\nطهارت بدن از ادناس وقاذورات ، و طهارت حواس از اطلاق و رها كردن آنها در ادراكاتى كه نياز بدان نيست\r\nطهارت اعضاء از اطلاق و رها كردن آنها در تصرفات خارج از دائره اعتدال كه به حسب شرع و عقل معلوم است و به خصوص لسان را دو طهارت است يكى صمت از مالا يعنى ، و ديگر مراعات عدل در آنچه كه از آن تعبير مىكند كه نه به نقص بيان درباره آن جائز باشد ، و نه وصفش بدانچه كه موصوف بدان نيست\r\nطهارت ظاهره در مراتب قواى عمليه نفسه مرتبه تجليه است كه نفس ، قوى و اعضاى بدن را به مراقبت كامله در تحت انقياد و اطاعت احكام شرع و نواميس الهيه وارد نموده كه اطاعت اوامر ، و اجتناب از منهيات شرعيه را به نحو اكمل نمايد تا پاكى صورى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو طهارت ظاهريه در بدن نمايان شود و در نفس هم رفته رفته خوى انقياد و ملكه تسليم براى اراده حق متحقق گردد و براى حصول اين مرتبه علم فقه بر طبق طريقه حقه جعفريه كافى و به نحو اكمل عهده دار اين امر است فقه مقدمه تهذيب اخلاق و اخلاق مقدمه توحيد است\r\n\r\nاما طهارت باطنه :\r\nطهارت خيال از اعتقادات فاسد و از تخيلات ردى ، و از جولانش در ميدان آمال و امانى\r\nو طهارت ذهن از افكار ردى و از استحضارات غير واقع غير مفيد\r\nو طهارت عقل از تقييد به نتائج افكار در آنچه كه اختصاص بمعرفت حق سبحانه و معرفت غرائب علوم و اسرارى كه مصاحب فيض منبسط او بر ممكنات است\r\nو طهارت قلب از تقلبى كه تابع تشعب است و تشعب نيز بسبب تعللاتى است كه موجب تشتت عزم و اراده مىگردد و قلب را هم واحد بايد\r\nامير ( ع ) فرمود :\r\nقلوب العباد الطاهره مواضع نظر الله سبحانه فمن طهر قلبه نظر الله اليه\r\nو فى الكافى ( ص 13 ج 2 معرب ) باسناده عن سفيان بن عيينه قال :\r\nسالته يعنى ابا عبدالله ( ع ) عن قول الله عز و جل  إِلَّا مَنْ أَتَى اللَّهَ بِقَلْبٍ سَلِيمٍ ؟  قال :\r\nالقلب السليم الذى يلقى ربه و ليس فيه احد سواه\r\nو طهارت نفس از اغراضش بلكه از عين خودش كه خميره اميال و امانى و كثرت تشوقات است\r\nو طهارت روح از حظوظ شريفه اى كه مرجو از حق تعالى است چون معرفتش و قرب و مشاهدتش و ديگر انواع نعيم روحانى و بقول شيخ در نمط تاسع اشارات در مقامات العارفين : من آثرالعرفان للعرفان فقد قال بالثانى و به اين نظر علم حجاب باشد اين وجه ديگر است در معنى العلم حجاب الله الاكبر ، آرى\r\n تو بندگى چو گدايان به شرط مزد مكن * كه خواجه خود صفت بنده برورى داند \r\nقال النبى ( ص ) :\r\nقال الله تعالى من شغله ذكرى عن مسالتى اعطيته افضل ما اعطى السائلين\r\nو طهارت حقيقت انسانيه از عوز و فقدان آنچه كه در جمعيت است ، و از تغير صورت و حقيقت آنچه كه از جانب حق تعالى به دو و اصل مىشود\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو طهارت سر انسان سر انسان آن حصه وجودى از مطلق تجلى جمعى است كه بدان حصه به حق مطلق مستند است ، و از حيثيت همين حصه به حق مطلق مرتبط است و طهارت سر به اتصالش به حق مطلق و زوال احكام تقييديه اى كه به سبب معيت با عين ثابته اش كه مجلاى قابل تجلى و مقيد آنست عارض وى مىگردد ، مى باشد زيرا كه حكم حتمى و سنت بتى حق سبحانه است كه هر تجلى و صفات آن تابع مجلائى كه مرآت آنست مىباشد  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا \r\nو طهارت خاصه انسان بعد از تجاوز او از طهارت بدن و روح و سرش ، به مقدار تحقق او به حق تعالى ، و احتظاء او به تجلى ذاتى حق سبحانه است\r\n حجاب راه توئى حافظ از ميان برخيز * خوشا كسى كه در اين راه بى حجاب رود \r\nاين مرتبه از طهارت خاصه به انسان اعلى مراتب طهارات است ، بعد از تجلى ذاتى حجابى نيست و كمل را جز اين تجلى مستقرى نيست با حضور تام فى مقعد صدق عند مليك مقتدر ، و معيت منبسطه ذاتيه بر عالم غيب و شهادت و آنچه كه غيب و شهادت مشتمل برآنند و بدانكه به قدر نيستى تو حق ظاهر مىشود نمى بينى كه در ركوع سبحان ربى العظيم مىگوئى ، و در سجود سبحان ربى الاعلى\r\nعارف شبسترى فرمايد :\r\n كسى بر سر وحدت گشت واقف * كه او واقف نشد اندر مواقف \r\n دل عارف شناساى وجود است * وجود مطلق او را در شهود است \r\n برو تو خانه دل را فرو روب * مهيا كن مقام و جاى محبوب \r\n وجود تو همه خار است و خاشاك * برون انداز از خود جمله را پاك \r\n چو تو بيرون شوى او اندر آيد * به تو بى تو جمال خود نمايد \r\n موانع تا نگردانى ز خود دور * درون خانه دل نايدت نور \r\n موانع چون در اين عالم چهار است * طهارت كردن از وى هم چهار است \r\n نخستين پاكى از احداث و انجاس * دويم از معصيت و از شر وسواس \r\n سيم پاكى زاخلاق دميمه است * كه با وى آدمى همچون بهيمه است \r\n چهارم پاكى سر است از غير * كه اينجا منتهى ميگرددت سير \r\n هر آنكو كرد حاصل اين طهارات * شود بيشك سزاوار مناجات \r\n تو تا خود را به كلى در نبازى * نمازت كى شود هرگز نمازى \r\n\r\n","description":"","footnote":"","page_name":" 44 ","page_number":44},
  {"content":"\r\n\r\n چو ذاتت پاك گردد از همه شين * نمازت گردد آنگه قره العين \r\n نماند در ميانه هيچ تمييز * شود معروف و عارف جمله يك چيز \r\nفى الكافى :\r\nلنا حالات مع الله نحن هو و هو نحن\r\n( 27 )\r\nو فى روايه :\r\nلنا حالات مع الله هو فيها نحن و نحن فيها هو و مع ذلك هو هو و نحن نحن\r\n( كلمات مكنونه فيض ، كلمه پنجاهم ، مروى از امام صادق ( ع )\r\nالمروى عن رسول الله صلى الله عليه و آله :\r\nلى مع الله وقت لا يسعنى فيه ملك مقرب و لا نبى مرسل\r\nحكيم متاله مولى على نورى در تعليقه بر شرح حديث دوم توحيد كافى ، صدرالمتالهين در بيان آن افاده فرموده كه : قوله صلى الله عليه و آله\r\nو لا نبى مرسل\r\nنكره فى سياق النفى ، فلا يسعه نفسه ايضا فى ذلك الوقت فاشار الى خفاء نفسه عن نظر نفسه فضلا عن خفاء غيره ( ص ) عن نظر بصيرته البالغه الى درجه لا يتصور فوقها كما قال فكان قاب قوسين او ادنى\r\n\r\nتبرك به تمسك كلام معجز نظام صادق آل محمد ( ص ) در تفسير طهور\r\nجميع اين مراتب طهارت را كه موصل به فناى توحيد افعالى و صفاتى و ذاتى ، و موجب نيل به تجلى ذاتىاند اين كلام معجز نظام سلاله نبوت صادق آل محمد صلوات الله عليهم اجمعين كه مسحه اى از علم الهى و قبسى از نور مشكوه رسالت و نفحه اى از شميم رياض امامت است به نحو اتم و اكمل حائز است و آن را امين الاسلام طبرسى در تفسير شريف مجمع البيان در بيان كريمه  وَ سَقاهُمْ رَبُّهُمْ شَراباً طَهُوراً  آورده است بدين صورت : اى يطهر هم عن كل شىء سوى الله اذ لا طاهر من تدنس بشى ء من الا كوان الا الله ، رووه عن جعفر بن محمد عليه السلام\r\nمن درامت خاتم ( ص ) از عرب و عجم ، كلامى بدين پايه كه از صادق آل محمد ( ص ) در غايت قصواى طهارت انسانى روايت شده است از هيچ عارفى نه ديده ام و نه شنيده ام\r\n آنكس كه زكوى آشنائى است * داند كه متاع ما كجائى است \r\nحديث به هيات مفرد ، اعنى روى روايت نشده است بلكه به صيغت جمع يعنى رووه مروى است پس خيلى ريشه دار است كه جمعى آن را روايت كرده‌اند در اين\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nكريمه رب ابرار ، ساقى ابرار است و در اين رب و اضافه آن به هم هم مطالبى است ، اين زمان بگذار تا وقت دگر\r\nطهور صيغت مبالغت است ، طاهر پاك است و طهور پاك كننده ، آب مضاف ممكن است كه طاهر باشد اما مسلما طهور نيست اما مطلق آن هم طاهر است و هم طهور پس شرابى كه از دست ساقيشان مىنوشند علاوه بر اين كه پاك است پاك كننده هم هست\r\nاين شراب ابرار را از چه چيز تطهير مىكند ؟ امام فرمود : از هر چه كه جز خدا است ، زيرا كه طاهر از دنس اكوان جز خدا نيست دنس چرك است و اكوان موجودات و مراد نقص امكان است كه خداوند از نواقص ممكنات طاهر است زيرا كه صمد حق است اين شراب انسان را از ما سوى الله شست و شو مىدهد صاحب عزم و همت گويد :\r\n مرا تا جان بود در تن به كوشم * مگر از جام او يك جرعه نوشم \r\nبفرمائيد با هم به گلشن راز برويم :\r\n شرابى خور زجام وجه باقى * سقا هم ربهم او راست ساقى \r\n طهور آن مىبود كز لوث هستى * ترا پاكى دهد در وقت مستى \r\n شراب بيخودى در كش زمانى * مگر از دست خود يا بى امانى \r\n بخور مىتا ز خويشت وا رهاند * وجود قطره با دريا رساند \r\n شرابى خور كه جامش روى يار است * پياله چشم مست باده خوار است \r\n سقا هم ربهم چبود بينديش * طهورى چيست صافى گشتن از خويش \r\n زهى شربت زهى لذت زهى ذوق * زهى دولت زهى حيرت زهى شوق \r\n\r\nكلمات قصار تنى چند از مشايخ عظام در معرفت حق سبحانه\r\nافلاطون الهى گويد :\r\nان شاهق المعرفه اشمخ من ان يطير اليه كل طائر ، و سرادق البصيره احجب من ان يحوم حوله كل سائر ( 28 )\r\nشيخ رئيس در آخر نمط اشارات در مقامات عارفين گويد :\r\nجل جناب الحق عن ان يكون شريعه لكل وارد او يطلع عليه الا واحد بعد واحد\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nشيخ شهاب الدين سهروردى گويد :\r\nالفكر فى صوره قدسيه يتطلف بها طالب الاريحيه ، و نواحى القدس دار لا يطاها القوم الجاهلون ، و حرام على الاجساد المظلمه ان تلج ملكوت السموات فوحد الله و انت بتعظيمه ملان ، و اذكره و انت من ملا بس الا كوان عريان ( 29 )\r\nعارف سنائى گويد :\r\n بار توحيد هر كسى نكشد * طعم توحيد هر خسى نچشد \r\nعارف رومى گويد :\r\n ياد او اندر خور هر هوش نيست * حلقه او سخره هر گوش نيست \r\nو بيان سر اين كلمات عذب فرات ، آنست كه صائن الدين على بن تركه در تمهيد القواعد افاده فرموده است :\r\nمن جمله حكم الله البديعه ان جعل الوهم حارسا لحضرته المنيعه ان يكون شريعه لكل بصيره حولاء و فطانه بتراء الالعباده المخلصين الذين فتح الله بصيرتهم بنور اليقين حتى راوا الحق على ما هو عليه بنوره المبين و من لم يجعل الله له نور افما له من نور ( 30 )\r\nحال در كلام الهى تدبر كن كه فرمود :\r\n ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  كه آيه را مفرد آورده است نه جمع فافهم و بالجمله طهارت ياد شده موجب معرفت شهودى نفس مىگردد كه مسير معرفت نفس افضل طرق و اقرب به كمال است و نائل بدين مقام لم اعبد ربا لم اره مىگويد و اين رؤيت همان شهود و لقاء است و ابواب رؤيت جوامع روائى صادر از ابواب رحمت هر بابى درى از لقاء الله به روى سالك مىگشايد\r\nكيفيت سلوك مسير مذكور را شريعت حقه محمديه بيان كرده است و بس كه  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ   ، يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  ، و محال است كه جز آن بيان ديگرى باشد  قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي \r\nو فص هودى فصوص الحكم در بيان طريق امم و سلوك عارفى كه يدعو الى الله على بصيره مغتنم است :\r\nفمن عرف الحق عين الطريق عرف الامر على ما هو عليه فان فيه جل و على\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nيسلك و يسافر اذ لا معلوم الا هو و هو عين السالك و المسافر فلا عالم الا هو ، اى فمن عرف ان الطريق الذى يسلك عليه هو عين الحق لان السلوك من الاثار ( اى الماهيات ) الى الافعال و منها الى الاسماء و الصفات و منها الى الذات و جميعها مراتب الحق و الحق هو الظاهر فيها و لا موجود و لا معلوم الا هو ، فقد عرف الامر على ما هو عليه و عرف ان سلوكه و سفره وقع فى الحق و عرف ان الحق هو الذى يسلك و يسافر فى مراتب وجوده لا غير فالعالم و المعلوم هو لا غيره\r\nرؤيت ابصار غير از رؤيت بصائر است :\r\n لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ  ( انعام ، 103 )\r\nراقم در هر يك از دو رؤيت رساله اى دارد كه در تكمله منهاج البراعه فى شرح نهج البلاغه مندرج و مطبوع است يكى در ابطان رؤيت به ابصار و ديگر در اثبات رؤيت به بصائر يعنى لقاء الله ، شايد هر يك در موضوع خود تا حدى مفيد باشد\r\nدر باب رؤيت توحيد ، صدوق رضوان الله عليه باسنادش روايت كرده است :\r\nعن ابى عبدالله ( ع ) قال\r\nجاء حبر الى اميرالمؤمنين ( ع ) فقال يا اميرالمؤمنين هل رايت ربك حين عب ؟ فقال : و يلك ما كنت اعبد ربا لم اره ، قال : و كيف رايته ؟ قال : و يلك لا تدركه العيون فى مشاهده الابصار و لكن راته القلوب بحقائق الايمان\r\nروايات جوامع فريقين در اثبات رؤيت ، كنوز رموز و اسرارند جناب شيخ صدوق قدس سره را در همان باب كتاب مذكور كلامى معجب است كه مىفرمايد :\r\nوالاخبار التى رؤيت فى هذا المعنى يعنى فى الرؤيه صحيحه و انما تركت ايرادها فى هذا الباب خشيه ان يقرؤها جاهل بمعانيها فيكذب بها فيكفر بالله عز و جل و هو لا يعلم\r\nوالاخبار التى ذكرها احمد بن محمد بن عيسى فى نوادره و التى اوردها محمد بن احمد بن يحيى فى جامعه فى معنى الرؤيه صحيحه لايردها الا مكذب بالحق او جاهل به ، و الفاظها الفاظ القرآن و لكل خبر منها معنى ينفى التشبيه و التعطيل و يثبت التوحيد و قد امرنا الائمه صلوات الله عليهم\r\nالا نكلم الناس الا على قدر عقولهم\r\nو اعجب از اين كلامش اين كه پس از آن در بيان معنى رؤيت فرموده است كه :\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو معنى الرؤيه الوارده فى الاخبار العلم ، و ذلك ان الدنيا دار شكوك و ارتياب و خطرات فاذا كان يوم القيامه كشف للعباد من آيات الله و اموره فى ثوابه و عقابه ما يزول به الشكوك و يعلم حقيقه قدره الله عز و جل ، و تصديق ذلك فى كتاب الله عز و جل :\r\n لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ \r\nمثل آن جناب تفوه بفرمايد كه حقائق صادره از وسائط فيض الهى را به عذر خشيت جهال ترك گفته ايم معجب است وانگهى اگر نيكبختى قابل ، بمقامى نائل آيد كه قيامت او قيام كند و كشف غطاء او را حاصل آيد و به همان معنى رؤيت كه افاده فرموده است بلكه به معناى ارفع از آن و اصل آيد چه منعى متصور است چرا نفوس مستعده از مادبه ها و مائده هاى آسمانى كه به حقيقت مصاديق نزلا من غفور رحيم‌اند محروم بمانند ، اگر گفتنى نمى بودند گفته نمى شدند ، و حضرت شيخ مفيد را بر آن جناب در چند موضع كتاب تصحيح الاعتقادات انتقاداتى است از آن جمله اين كه و ل اقتصر على الاخبار و لم يتعاط ذكر معانيها كان اسلم له من الدخول فى باب يضيق عنه سلوكه\r\nحق سبحانه بدان معنى كه بر وحدت شخصيه ذات مظاهر منزه از حدين تعطيل و تشبيه محقق است ، موضوع بحث صحف عرفانيه است ، و ان شئت قلت آن حقيقت واحده مطلق وجود است اما مطلقى به اطلاق احدى صمدى عينى از حيث ارتباط او به عالم و انتشاء عالم از او ، لذا عارف در عين حال كه گويد :\r\n نديم و مطرب و ساقى همه اوست * خيال آب و گل در ره بهانه \r\nنيز گويد :\r\n برو اين دام بر مرغ دگر نه * كه عنقا را بلند است آشيانه \r\nو يا گويد :\r\n عنقا شكار كس نشود دام باز چين * كاينجا هميشه باد به دست است دام را \r\nاين توحيدى است منزه از تنزيه و تشبيه كه حق توحيد و توحيد حق است نه چنان كه در كتب رائج حكيمان مشاء آمده است كه تنزيهى عين تشبيه است اين كلام كامل مروى از صادق آل محمد ( ص ) است كه :\r\nالجمع بلا تفرقه زندقه ، والتفرقه بدون الجمع تعطيل و الجمع بينهما توحيد\r\nحكيم متاله مولى على نورى در تعليقاتش بر شرح صدرالمتالهين بر توحيد اصول\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكافى افاده فرموده است كه :\r\nاعلم ان توحيد لا إله الا الله عامى و هم اهل العباره ، و التوحيد بلا إله الا هو هو مقام اهل الاشاره ، و التوحيد بلا هو الا هو فهو توحيد ارباب اللطائف من الاولياء و اما التوحيد بلا هو بلا هو الا هو فهو توحيد ارباب الحقائق من الانبياء والاوليا البالغين حد الكمال و ليس وراء عباد ان قريه\r\nحق سبحانه به وحدت حقه حقيقيه ذاتيه مجرد از مظاهر و اوصاف و نسب لا حقه و منضافه به او از حيث مظاهر و ظهورش در آنها مدرك و موصوف نمى گردد ، زيرا آنچه را كه انسان در اعيان و اكوان به عقل يا خيال يا حس ادراك مىكند تجليات ذات در اوعيه و اوديه مظاهر مقيده‌اند نه حقائق مطلقه مرسله كه از قيود حدود مظاهر مجرداند\r\nو ديگر اين كه شاهد حق بدان حدى كه بهره از حق دارد يعنى بدان حد تجلى غيبى كه متجلى له به احديت عين ثابت و متعينش در علم واجب قبول كرده است ، مستعد قبول تجليات مىگردد پس مدرك اعنى متجلى له در حد مظهر خاص بودنش مدرك تجلى است\r\n گر بريزى بحر را در كوزه اى * چند گنجد قسمت يك روزه اى \r\nآرى به احديت همين جهت خاصه از وجوه قلب و عين ثابته اش در حضرت غيبش كه هر موجود محقق را احديت خاصى است كه از احديت جمعيه الهيه در وى سارى است معرفت حقايق بسيطه براى او به كشف حاصل مىشود ،\r\nخلاصه اين كه چون انسان از حيث استعداد و مرتبه و احوالش مقيد است لذا قبول نمى كند جز مقيد مثل خود را زيرا كه ادراك شىء مرآنچه را كه منافى اوست از آن جهت كه منافى اوست صورت پذير نيست چنان كه بدان اشارتى رفت كه بين غذا و مغتذى مسانخت است ، اما از جهت احديت به عين ثابته اش حين فناء كه ما حى مغايرت بين مدرك و مدرك و ادراك است حرفى در آن نيست فتدبر : از مقام ختمى ماثور است كه :\r\nان الله احتجب عن العقول كما احتجب عن الابصار و ان الملا الا على يطلبونه كما تطلبونه انتم\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nتوحيد از ديدگاه عارف و حكيم\r\nبعضى از متوغلين در كثرت ، اطلاق لفظ وجود بر بارى تعالى و بر ما سواه را تجويز نمى كنند كه شرك لازم آيد لذا يا بايد حق سبحانه را ماهيت مجهوله الكنه بداند و ما سواه را ما هيات موجوده مجعوله ، و فيه ما فيه و يا مطلقا قائل به اصالت ماهيت بشود و هذا افحش و يا ماسواه را ماهيات متحققه متاصله بداند و وجود را در آنها اعتبارى انگارد و يا آنها را منسوب به وجود يعنى حق سبحانه پندارد در اين فرض ، اعتبار از كدام موطن ماهيت بى وجود ملحوظ است و انتساب ماهيات متخالفه با يكديگر و منفصله از مبدا به زعم او به چه نحو است ؟ پس هم اين اعتبار بى اعتبار است و هم اين انتساب\r\nعجب اين كه بعضى از منتحلين به اسلام در اطلاق وجود و موجود بر حق تعالى مطلقا انكار دارند كه اين الفاظ از كجا برخاسته است و اين برهان الموحدين اميرالمؤمنين حضرت وصى عليه السلام است كه مىفرمايد :\r\nالدال على قدمه بحدوث خلقه و بحدوث خلقه على وجوده و باشتباههم على ان لا شبه له\r\n( 31 )\r\nو نيز فرمود :\r\nفهو الذى تشهد له اعلام الوجود على اقرار قلب ذى الجحود\r\n( 32 )\r\nو نيز فرمود :\r\nكائن لا عن حدث ، موجود لا عن عدم\r\n( 33 )\r\nو اعجب اين كه همين اناس از اطلاق كلمه تجلى بر حق تعالى تابى دارند با اين كه خود حق سبحانه فرموده است  فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا  ( 34 )\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو حضرت وصى عليه السلام فرمود :\r\nفتجلى سبحانه لهم فى كتابه من غير ان يكونوا راوه بما اريهم من قدرته\r\n( 35 )\r\nو نيز فرمود :\r\nتجلى صانعها للعقول\r\n، ( 36 )\r\nو اين همان خطبه است كه جناب سيد رضى رضوان الله عليه درباره آن فرمود :\r\nو تجمع هذه الخطبه من اصول العلم ما لا تجمعه خطبه\r\nفعلا نظر اهم ما در بيان توحيد اهل كثرت مذهب مشاء است كه در فلسفه رائج اسدو احكم از ديگر آراء است حتى دعوى برهان صديقين در اثبات آن نمودند ، مع ذلك مذهب مهذب از نقائص نيست ، و توحيدى كه لا ريب فيه و كمال توحيد است و از طرو هر گونه دغدغه مبرى و منزه است كمل را است كه بر اساس رصين وحدت حقه حقيقيه ذاتيه يعنى وحدت شخصيه وجود ذو مظاهر است كه ان الوجود حقيقه واحده ليس فيها تعدد اصلا\r\n\r\nاصالت وجود ، و حقائق متبائنه بودن آن ، و اطلاق وجود بر موجودات به تشكيك در نظر مشاء\r\nمتاخرين مشاء هر چند معتقد به اصالت وجود و اعتبارى بودن ماهيت‌اند و لكن قائل‌اند كه موجودات عينى خارجى ، حقائق متباينه‌اند يعنى متباينه به تمام ذواتها البسيطه‌اند ، نه متباينه به فصول تا تركيب در وجود لازم آيد و وجود مطلق جنس شود و نه متباينه به مصنفات و مشخصات تا تركيب در وجود لازم آيد و وجود مطلق نوع شود و مفهوم وجود مطلق كه بر اين حقائق متباينه حمل مىشود عرضى لازم محمول من صميمه است نه محمول بالضميمه ، در محمول بالضميمه عارض و معروض دو چيز است ، و محمول كه معروض است سابق بر حامل يعنى عارض است اما در قول يعنى حمل وجود مطلق بر اعيان وجودات متباينه خارجيه حمل لازم بر ملزومات متعدده و متباينه است و در عين حال اين حمل بر سبيل تشكيك است يعنى اطلاق وجود كه همين وجود مطلق لازم است بر ملزومى مثلا ذات واجب تعالى اولى و اقدم بر ملزومات ديگر است و على هذا القياس\r\nو در ميان ملزومات فقط واجب تعالى تاكد و توحد وجودى آن چنانى دارد كه انيت محض است و منافاتى نيست كه لازم واحد را يعنى وجود مطلق عارض را يك معنى باشد و ملزوماتش متباينه باشند و اطلاق لازم بر آنها بر سبيل تشكيك باشد پس\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nوجود مطلق عارض ، خود معروض تشكيك است ، و حصص وجوديه يعنى وجودات خاصه امكانيه و نيز وجود واجب تعالى ، معروض معروض و به عبارت ديگر تشكيك عارض وجود مطلق عام است ، و وجود مطلق عام عارض وجودات متباينه خارجيه\r\nفذلكه اين تقرير مذهب متاخرين مشاء در وجود اين كه :\r\nالف وجود اصل در تحقق و ماهيت اعتبارى است\r\nب وجودات حقائق متباينه به تمام ذواتها البسيطه‌اند\r\nج وجود مطلق عام عارض لازم وجودات خارجيه متباينه است ، و محمول است بر آنها اما محمول من صميمها نه محمول ضميمه اى\r\nد اطلاق وجود عام بر وجودات خارجيه متباينه على سبيل تشكيك است كه لازم واحد است و ملزومات متعدده و متباينه\r\nه تشكيك عارض بر وجود عام و وجود عام عارض بر ملزومات كه وجودات خارجيه متباينه‌اند ، مى باشد\r\nو از اين ملزومات يعنى وجودات خارجيه متباينه يكى از آنها كه واجب تعالى است صرف وجود است به اين معنى كه ماهيت ندارد و جز وى ، كل ممكن زوج تركيبى من وجود و ماهيه\r\nاين توحيد كه از متاخرين مشاء نقل كرده ايم ، تنزيهى است در عين تشبيه ، يعنى حق سبحانه را از صفات و احوال موجوداتى تنزيه كرده‌اند ، و به مجردات و مفارقات نوريه تشبيه نموده‌اند هر چند كه فقط در واجب تعالى قائل به تاكد وجودى و انيت محضه‌اند و او را فوق تمام مىدانند نه مطلق مفارقات را ، و از جهاتى عديده اشكالاتى بر آنان روى مىآورد ، از آن جمله در علم بارى تعالى به جزئيات كه علم بدانها را بر سبيل كلى قائل شده‌اند و از آن جمله در فهم پيدايش و ربط كثير به واحد و تماميت برهان بر آن اضطرابى شگفت در كلمات خود نمودار كرده‌اند و و و\r\n\r\nاعتراض بر قول به طبيعت واجبه بدان نحو كه مشاء پنداشته است\r\nاهل تحقيق اعنى كمل اهل توحيد كه از منبع ولايت ارتواء مىنمايند ، و از منطق وحى خبر مىدهند و بدان انتماء مىنمايند ، بر مبانى توحيدى فلسفه رائج مشاء ،\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاعتراضاتى دارند از آن جمله اعتراض بر اصل قول به طبيعت واجبه ملزومه مطلق وجود بدان نحو كه مشاء پنداشته است مىباشد به اين بيان :\r\nآيا صحيح است يعنى امكان دارد كه آن طبيعت واجبه ملزومه مطلق وجود را افراد خارجيه باشد يعنى عقل تجويز كند تعدد افراد آن را در خارج ، يا صحيح نيست و امكان ندارد ؟\r\nو نيز آيا صحيح است آن طبيعت را افراد ذهنيه باشد ، يا صحيح نيست ؟\r\nپس اگر صحيح باشد كه آن طبيعت و حقيقت واجب ملزومه مطلق وجود را افراد خارجيه باشد ، در اين صورت اگر فردى از آن در خارج وجود يافت ، هر چند كه وجود افراد ديگر در خارج ممتنع باشد لازم آيد كه جميع افراد اعم از فرد وجود يافته و از افراد ممتنع الوجود ، به حسب ذاتشان ممكن باشند و امتناع وجود بعضى به سبب غير مثلا عدم علت و وجود بعضى هم به سبب غير يعنى وجود علت ، موجب زوال امكان ذاتيشان نمى شود زيرا ذاتى شىء به سبب غير زايل نمى شود و به عبارت اخرى اين افراد طبيعت واجبه ملزومه مطلق وجود كه به حسب ذاتشان ممكن‌اند ، به وجود علت در صورت وجود بعض افراد ، و به عدم علت در صورت امتناع بعض ديگر افراد ، امكان ذاتى از اين افراد كه درمال امكان ذاتى آن طبيعت است زائل نمى شود ، پس آنچه را كه فرض كرده اى واجب است واجب نيست\r\nو اگر صحيح نباشد يعنى ممكن نباشد كه طبيعت واجبه ملزومه مطلق وجود را افراد خارجيه باشد و حق هم اين است اين عدم صحت يا براى اين است كه تعين آن طبيعت نفس حقيقت او در خارج است ، بنابراين اگر از آن طبيعت دو فرد موجود باشد لازم آيد قلب حقيقت طبيعت زيرا كه اگر تعين عين حقيقت او است بيش از يك واحد شخصى نتواند بوده باشد پس تعدد موجب قلب حقيقت آن طبيعت گردد و استحاله قلب حقيقت شىء بديهى است\r\nو يا براى اين است كه نفس اين حقيقت يعنى طبيعت واجبه اقتضاى تعين مىكند نه چون فرض قبلى كه تعين آن نفس حقيقتش باشد ، و بنابراين وجه افراد باقى به حسب ذاتشان ممكن‌اند و به حسب اين اقتضاء ممتنع ، يعنى امتناع وجود افراد از ناحيه اين اقتضاء است و الا افراد به حسب ذاتشان كه همان طبيعت مفروض است ممكن اند\r\nخلاصه اين كه طبيعت واجبه به نظر بذاتش صاحب افراد موجوده تواند باشد و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nلكن امتناع وجود افراد باقيه به حسب اين اقتضاء است\r\nپس در اين صورت چون خود طبيعت لذاتها اقتضاى تعين مىكند وجود افراد باقى ممتنع است ، و همين طبيعت لذاتها اقتضاى وجود و امتناع يك چيز را داشته باشد\r\nو اگر صحيح نباشد كه طبيعت مذكور را افراد ذهنيه باشد ، يا بدين جهت است كه هر طبيعتى لذاتها متعين بوده باشد محال است كه معقول عقول شود و لذا محال است كه ذات افراد كثيره باشد و اين محال بودن معقول شدن آن براى عقول به دو وجه متصور است :\r\nيكى اين كه تعقل به انطباع معقول در عاقل نيست بلكه به حصول نسبت اتحاديه بين عاقل و معقول است به حيثى كه بحسب وجود متمايز از يكديگر نباشند يعنى اتحاد عاقل به معقول در وجود ، و تعين ياد شده مستلزم امتياز شىء از ما عداى خود است پس معقوليت با تعين ذاتى جمع نشود\r\nو ديگر اين كه تعين هر معقول به عاقل است ، پس اگر معقول را تعين ديگر باشد لازم آيد كه يك شىء را دو تعين باشد و اين محال است پس چون آن طبيعت محال است كه معقول عقول شود لذا محال است كه ذات افراد كثيره باشد زيرا كه تصور افراد به اعتبار مطابقت صورت معقوله با آنها است پس با انتفاء صورت مطابقه ، تحقق افراد امكان ندارد زيرا كه تحقق احد المتطابقين بدون ديگرى بالضروره ممتنع است\r\nو يا اين كه تعداد افراد طبيعت مذكوره مطلقا اعم از افراد عقليه و ذهنيه ممتنع است بدين جهت كه اين طبيعت متعينه بذاتها ، و مجرده فى نفسها است لذا اقتران غير به او ، و اقتران او به غير ممتنع است چون كه اقتران قيود براى شيئى متصور است كه قابل تخصيص و تعيين باشد و آن چيزى كه يعنى طبيعت مذكوره لنفسه متعين است ، آن چنان نيست يعنى قابليت تخصيص و تعيين در او راه ندارد و چون اقتران قيود به طبيعت مورد بحث محال است پس محال است كه ذات افراد كثيره باشد خواه افراد خارجيه باشند و خواه افراد ذهنيه\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nايضا در تزييف قول به طبيعت وجود خاص واجبى بدان ممشى كه متاخرين از مشاء مشى كرده‌اند\r\nو باز اهل توحيد در مقام اعتراض بر قول به طبيعت واجبه بدان نحو كه متاخرين از مشاء پنداشته‌اند مىگويند :\r\nحقيقت آن طبيعت بذاتها با حقيقت وجود خارجى و كون عينى كه ماهيات مختلفه و مغايره در اعيان بدان وجود خارجى تكون مىيابند ، مغاير است يا مغاير نيست ؟\r\nاگر مغاير است بايد اطلاق لفظ وجود بر اين دو حقيقت كه حقيقت طبيعت واجبه ، و ديگرى حقيقت وجود خارجى و كون عينى است به اشتراك لفظى باشد نه معنوى\r\nو اگر گوئى : صرف تحقق مغايرت بين حقيقت واجبه و كون عينى ، مستلزم اطلاق لفظ وجود بر آن دو به اشتراك لفظى نيست ، زيرا كه جائز است كه اطلاق وجود بر آن دو سبب عارض مشترك بين آن دو باشد چه اين كه اشتراك در عارض منافات با مغايرت ذاتيه آن دو حقيقت با يكديگر ندارد\r\nدر جواب گوييم كه فرض ما در صورت مغايرت طبيعت واجبه با كون عينى است بنابراين كون عينى كه همان وجود خارجى است عين حقيقت طبيعت واجبه نيست و جزء آن هم نمى تواند باشد كه علاوه بر لزوم خلاف تقدير و فرض مذكور ، تركيب در حقيقت واجب لازم آيد و در اين صورت يا بايد طبيعت واجبه از ماهيات حقيقيه باشد كه معروض وجود بود چنان كه متكلمين گويند و يا امرى از امور اعتباريه باشد حال اگر طبيعت واجبه امرى حقيقى يعنى ماهيتى حقيقى باشد و معروض كون بود و مفروض هم اين است كه كون امرى خارج از حقيقت او است ، لازم آيد جواز انفكاك وجود از طبيعت واجبه و امكان آن به روى ، و مسكن زوالش جايز است و عدم صدق كون بر طبيعت واجبه بايد روا بود\r\nو نيز لازم آيد تقدم وجود بر خودش زيرا كه طبيعت واجبه ، علت وجود و ايجاد است پس بايد واجد وجود باشد و خود موجود باشد تا معطى آن باشد و اين تقدم وجود بر خودش است\r\nو نيز لازم آيد كه طبيعت واجبه هم فاعل وجود باشد و هم قابل آن و استحالت هر يك بين است\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nو نيز لازم آيد كه يك شىء دو بار وجود داشته يكى بمقارنت كون يعنى به عروض وجود بر او وجود داشته باشد ، و ديگر اين كه چون اين شىء علت كل است به حسب وجود مقدم بر كل است كه علت ايجادى تقدم وجودى دارد\r\nو بر تقديرى كه طبيعت واجبه كه مبداء كل و منشاء امور حقيقيه و موجودات كونيه است ، علاوه بر محالات ياد شده تخلف علت از معلول در خارج لازم آيد\r\nو اگر حقيقت طبيعت واجبه بذاتها با حقيقت كون عينى يعنى وجود خارجى مغايرت ندارد ، يكى از اين دو امر لازم آيد : يا امتناع استلزام وجودات خاصه ممكنه ديگر ، مر وجود مطلق را و يا وجوب استلزام آن وجودات خاصه ممكنه مر حقيقت واجبه را\r\nبيانش اين كه حقيقت وجود خاص عينى ممكن با كون عينى كه سبب تكون ماهيات است ، يا مغاير است يا مغاير نيست ، از اين دو حال خارج نيست پس اگر مغاير باشد لازم آيد امتناع استلزام وجودات خاصه ممكنه مر حقيقت وجود مطلق را ، و لازم آيد امتناع اشتراك وجودات خاصه در حقيقت مطلقه وجود ، و لازم آيد امتناع صدق همين حقيقت بر آن وجودات خاصه زيرا كه مغايرت بالذات بين دو وجود تغاير آن دو را در وجود اقتضا مىكند و حال اين كه هر يك از اين امور سه گانه استلزام و اشتراك و صدق ، اتحاد دو چيز را در وجود اقتضا مىنمايد پس اجتماع وجودات خاصه ممكنه با حقيقت وجود مطلق ممتنع است\r\nو اگر مغاير نباشد امر دوم لازم آيد يعنى وجوب استلزام وجودات ممكنه مر حقيقت واجبه را لازم آيد ، زيرا كه استلزام خاص يعنى وجودات خاصه ممكنه مر مطلق عام راكه مغاير حقيقت واجبه نيست ، ضرورى است و حال اين كه مبرهن است كه طبيعت واجبه ملزومه مطلق وجود را محال است جهت امكانيه محضه و قابليت چيزى از اوصاف وجوديه باشد\r\nعلاوه اين كه هر گاه حقيقت واجبه را با مطلق وجود مغايرت بالذات نباشد ، و وجودات ممكنه هم مغاير با حقيقت واجبه نباشند : لازم آيد كه همه يعنى حقيقت واجبه ، و مطلق وجود ، و وجودات خاصه ممكنه در حقيقت متماثل باشند و لازم آيد اختصاص يكى از دو متماثل به حاليت يعنى عارض بودن و ديگرى به محليت يعنى معروض بودن ، و همچنين اختصاص يكى از دو متماثل به واجبيت و ديگرى به ممكنيت ، بدون اين كه فارقى در بين باشد ، و حال اين كه اختصاص متماثلات به امور متقابله\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمتنافيه كه يكى واجب باشد و ديگرى ممكن و يكى عارض باشد و ديگرى معروض بدون بودن فارقى در بين ، ازاحكام مستحيل بالذات است زيرا كه تنافى لوازم يعنى واجبيت و ممكنيت و عارضيت و معروضيت به تنافى ملزومات تحقق مىيابد لذا به تنافى لوازم استدلال به تنافى ملزومات مىكنند ، وتنافى بين عارضيت ومعروضيت و واجبيت و ممكنيت بين و بديهى است پس چگونه با تنافى بين و بديهى بودن اين لوازم ، ملزومات آنها كه متماثل‌اند به امور متقابله متنافيه اختصاص يافتند ؟\r\nملخص برهان در اين اعتراض اين كه : وجود خاص واجبى كه ملزوم حقيقت وجود مطلق است يا قابل اشتراك هست يا نيست ؟\r\nبطلان وجه اول ظاهر است زيرا كه اشتراك با وجود ذاتى منافات دارد\r\nو بنابر تقدير ثانى كه اشتراك نباشد ، يا حقيقت وجود خاص واجبى غيرحقيقت وجود مطلق است و يا عين آنست ؟ وجه اول باطل است زيرا كه لازم آيد تقدم شىء بر خودش و وجوه محالات ديگر كه گفته آمد\r\nو بنابر وجه دوم كه وجود خاص واجبى عين حقيقت وجود مطلق باشد ، يكى از اين دو امر لازم آيد : يا امتناع استلزام وجودات خاصه ممكنه مرمطلق وجود را ، و يا وجوب استلزام وجودات خاصه ممكنه مرموجود خاص واجبى را و استحاله هر دو امر بين است\r\nنتيجه اين كه از اين برهان معلوم شده است كه قول به طبيعت ملزومه مطلق وجودى كه وجودخاص واجبى است يعنى آن طبيعت ملزومه وجود خاص واجبى است بدان نحوه مشاء مشى كرده است باطل است\r\n\r\nنفى تشكيك وجود به اصطلاح اهل نظر\r\nاز جمله اعتراضات كمل اهل توحيد بر مبانى توحيديه فلسفه رائج مشاء ، اعتراض بر تشكيك وجود بدان نحو كه متاخرين از مشاء پنداشته‌اند مىباشد بيان يكى از وجوه آن اين كه :\r\nدر منظر افق اعلاى كمل اهل توحيد و چون وجود مشترك بين وجودات خاصه به اشتراك معنوى است نه اشتراك لفظى كه شر ذمه اى به پندار حذر ازشرك قائل شده‌اند كه بعضى از آنها واجب را ماهيت مجهول الكنه پنداشته‌اند ، و بعضى ديگر از آنها وجود را در واجب اصيل و در ممكنات ماهيت را اصيل و وجود را اعتبارى انگاشته‌اند و نه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاشتراك معنوى بدان نحو كه مشاء قائل‌اند كه موجودات را حقائق متباينه و ملزومات وجود مطلق مىدانند ، و وجود مطلق را خارج محمول و معروض تشكيك كه آن را به تشكيك بر ملزومات متباينه حمل مىكنند و نه اشتراك معنوى بدان نحو كه صاحب اسفار مىداند يعنى حقيقت واحده ذات مراتب به تشكيك بلكه اشتراك معنوى بدين معنى كه حقيقت واحده به وحدت شخصيه ذات مظاهر است\r\nو چون در مشهد عارف وجود واجب است زيرا كه وجود قبول وجود و عدم نمى كند پس واجب است كه واجب لذاته باشد يعنى وجوب وجود ، ذات حق سبحانه و تعالى را است كه الصمد است فافهم\r\nو چون وجود واجب مطلق به اطلاق حقيقى است نه اطلاق مقابل تقييد كه در حقيقت تقييد است بلكه اطلاق ذاتى شمولى احاطى صمدى كه از آن تعبير به وحدت مطلقه و حقيقيه مىشود كه در آن تعدد و اثنينيت اعتبار ندارد\r\nحال گوئيم كه مشاء در قول به تشكيك يا بايد تعدد وجود را قائل شود و حال اينكه تعدد واجب لازم مىآيد ، و يا بايد به اثبات اولويت و اقدميت و اشديت و اكمليت و اتميت و شبه آنها در طبيعت واجبه ملزومه ، و به اثبات مقابلات اين امور يعنى عدم اقدميت و اضعفيت و انقضيت در ملزومات ديگر يعنى وجودات خاصه ممكنه قائل شود و حال اين كه ثبوت احوال مذكوره براى طبيعت واجبه ، مبنى بر ثبوت آن طبيعت واجبه بر صفت واجبيت است زيرا كه اين احوال از صفات نسبيه‌اند و موقوف بر تحقق موصوف يعنى طبيعت واجبه‌اند كه احد المنتسبين است پس اگر ثبوت حقيقت واجبه به اين احوال و نسب ، مبين شود مصادره بر مطلوب لازم آيد\r\n\r\nايضا تزييف تشكيك وجود به اصطلاح اهل نظر\r\nاز شما طايفه مشاء مىپرسيم : اين كه مىگوئيد وجود بر افرادش به تساوى واقع نمى شود زيرا كه بر وجود علت و معلول به تقدم و تاخر است ، و بر وجود جوهر و عرض به اولويت و عدم آنست ، و بر وجود قار و غير قار به شدت و ضعف است ، پس وجود بر اينها مقول به تشكيك است ، و هر چه كه مقول به تشكيك است نه عين ماهيت شىء است و نه جز آن ، چنان كه در حكمت نظريه مبرهن است كه در كليات ذاتيه تشكيك نيست\r\nاگر مراد اين است كه تقدم و تاخر و اولويت و عدم آن و شدت و ضعف به اعتبار\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nوجود من حيث هوهو است ، ممنوع است زيرا كه اين مذكورات يعنى تقدم و تاخر و اولويت و عدم آن و شدت و ضعف ، از امور اضافيه‌اند كه جز به نسبت بعضى با بعضى متصور نيست\r\nو ديگر اين كه مقول بر سبيل تشكيك به اعتبار كليت و عموم است و حال اين كه وجود من حيث هو نه عام مصطلح است و نه خاص مصطلح ، هر چند سارى در اشيا است\r\nو اگر مراد اين است كه تشكيك به قياس با ماهيت ، لاحق و عارض وجود مىشود مسلم است ولى از اين قول لازم نمى آيد كه وجود من حيث هو بر آن مذكورات به تشكيك مقول شود بلكه مقول به تو اطوء است زيرا اعتبار معروضات كه ماهيات‌اند غير اعتبار وجود است بنابراين از تفاوت ماهيات تفاوت وجود لازم نمى آيد چه اين كه جائز است ماهيات به سبب نسبت بعضى از آنها به بعض ديگر متفاوت باشند و در وجود متساوى باشند ، و اين بعينه كلام اهل الله يعنى عارفان بالله است چه اين كه آنان بر اين مبنىاند كه وجود به اعتبار تنزلش در مراتب اكوان ، و ظهورش در حظائر امكان ، و به اعتبار كثرت وسائط ، خفاى آن اشتداد مىيابد لذا ظهور كمالاتش ضعيف مىشود و به اعتبار قلت وسائط نوريتش اشتداد مىيابد و ظهورش قوى مىگردد و كمالات و صفاتش ظاهر مىگردد ، لذا اطلاق وجود بر قوى اولى از اطلاقش بر ضعيف است زيرا هر چه حجابها كمتر باشد آثار وجود از حيث كمال و صفا و ادراك و غيرها بيشتر است\r\nو تحقيق اين مطلب به اين است كه بدانى وجود را در عقل مظاهرى است چنان كه او را در خارج مظاهرى است ، از جمله اين مظاهر امور عامه و كلياتى است كه جز در عقل آنها را وجودى نيست ، و وجود كه بر افراد مضاف به ماهيات مقول به تشكيك است هر آينه وجود به اعتبار اين ظهور عقلى است\r\nو آن كه گفته شده است وجود اعتبارى است وجود به اين معنى است پس وجود من حيث هوهو بر آن افراد مضاف به ماهيات مقول به تشكيك نيست ، بل از اين حيث كه كلى محمول عقلى است ، مقول به تشكيك بر آنهاست و اين منافى نيست با اين كه وجود به اعتبار طبيعت كليت خود عين ماهيت افرادش باشد چنان كه حيوان طبيعتش يعنى طبيعت به شرط لا جزء افرادش هست و محمول بر آنها نيست ، و به اعتبار اطلاقش يعنى لابشرط شىء جنس است و محمول بر افراد ، و به اعتبار عروضش بر فصول انواعى كه تحت طبيعت او است عرض عام آن فصول است ، و آنچه بر افرادش به تشكيك واقع مىگردد\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبر همين امر است ، و تفاوت در امر وجود در نفس وجود نيست بلكه در ظهور خواص او از عليت و معلوليت در علت و معلول است ، و به اين كه قائم به نفس خود است در جوهر ، و غير قائم به نفس خود است در عرض ، و به شدت ظهور در قارالذات و ضعف آن در غير قارالذات است\r\nچنان كه تفاوت بين افراد انسان در نفس انسان نيست بلكه به حسب ظهور خواص انسانيت در افراد انسان است پس اگر تفاوت يعنى تفاوت ظهورى ، مخرج وجود از عين حقيقت افرادش باشد بايد تفاوت افراد انسان به حسب ظهور مذكور مخرج انسانيت از عين حقيقت افرادش باشد و حال اين كه تفاوتى كه بين افراد انسانيت است مانند آن در افراد موجودات ديگر ممكن نيست\r\nلذا بعضى از آنها به حسب مرتبه اعلى و به حسب مقام اشرف از ملائكه است ، و بعضى از آنها به رتبت اسفل و به حال اخس از حيوانست كما قال الله تعالى :  أُولئِكَ كَالْأَنْعامِ بَلْ هُمْ أَضَلُّ  ، و قال :   لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ثُمَّ رَدَدْناهُ أَسْفَلَ سافِلِينَ   ، و به همين جهت است كه  يَقُولُ الْكافِرُ يا لَيْتَنِي كُنْتُ تُراباً \r\nاين قدر در رد قول به تشكيك در حقيقت وجود براى اهل استبصار كافى است و كسى كه خداوند چشم بصيرت او را منور گردانيد و آنچه را كه گفته شد فهميد و در آن امعان نظر كرد از رفع شبهه هاى وهميه و معارضات باطله عاجز نيست ، والله المستعان و عليه التكلان\r\n\r\nتميز تشكيك عارف و حكيم\r\nتبصره : تشكيك در صحف كريمه مشايخ عرفان نيز معنون است و لكن با اصطلاح حكيم مشائى بلكه با تشكيك به نظر صاحب اسفار ، فقط اشتراك لفظى دارد زيرا تشكيك در مرآى فؤاد عارف و مشهد شهود او به معنى سعه و ضيق مجالى و مظاهر حقيقت واحده است ، يعنى تشكيك در ظهوراتست نه در حقيقت وجود و به نظر صاحب اسفار تشكيك به معنى اختلاف مراتب به شدت و ضعف و كمال و نقص و تقدم و تاخر و اوليت و ثانويت و اولويت و عدم آن در وجود است\r\nخلاصه اين كه به راى مشاء ، تشكيك در حقائق متباينه موجودات است و به نظر صاحب اسفار در حقيقت وحده ذات مراتب و در مشهد عارف در حقيقت واحده شخصيه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nذات مظاهر ، كه آن دو را فائل و آفمى داند و هر سه فريق وجود را اصل مىدانند\r\nو اگر در دو وجه ياد شده در تزييف تشكيك به خصوص در اول آن اعتراض شود كه اين وجهين در تزييف تشكيك عامى است كه مشاء بدان رفته‌اند ، نه تزييف تشكيك خاصى كه صاحب اسفار قائل است ، باز عارف در جواب گويد كه در امر واحد يعنى يك وجود حق ، سنوح اختلاف مراتب را چه معنى است ؟ بخلاف اختلاف در مظاهر ، فافهم\r\n\r\nاعتراض بر مشاء در بيان امتناع افراد ذهنيه و خارجيه داشتن طبيعت واجب\r\nچنان كه دانسته شد ادله امتناع افراد ذهنيه و خارجيه داشتن طبيعت واجبه ملزومه مطلق وجود بدان نحو كه مشاء پنداشته است ، منحصر به چهار صورت بوده است ولى مرزوقين بكمال توحيد در انتفاى صورا ربع از طبيعه واجبه گويند :\r\nطبيعت واجبه ملزومه مطلق وجود بدان نحو كه پنداشته ايد ، صلاحيت حقيقت واجبه بودن را ندارد زيرا كه حقيقت واجبه آن وجود خاصى است كه ممتنع است و يرا افراد ذهنى و خارجى باشد ، و طبيعت ملزومه اى كه شما قائليد از اين قبيل نيست چه اگر از اين قبيل باشد ، بايد به يكى از آن صورا ربع كه گفته آمد محال باشد و يرا افرادى ذهنى و خارجى بوده باشد و حال اين كه چنين نيست\r\nزيرا كه ممكن نيست طبيعت واجبه ملزومه را از صورت اولى از صور اربع بدانيم يعنى آن را عبارت از نفس تعين بدانيم زيرا كه تعين از عوارضى است كه مستدعى تحقق موضوعاتى است تا بدانها تعلق بگيرد ، اگر تعينات خارجى است در وجود عينى خارجى ، و اگر تعينات ذهنى است در وجود عقلى بنابراين ممتنع است كه طبيعت ملزومه را بر تقدير تسليم آن عين اين مفهوم يعنى تعين بدانيم زيرا كه بر تقدير تسليم آن واجب است كه اين طبيعت حقيقت قائمه به خود و قيوم غيرش باشد پس چگونه مىشود آن را نفس اين عارض يعنى تعين كه در وجود خود مستدعى تحقق موضوع در خارج يا در عقل است بدانيم ، خواه اين عارض را وجودى بدانيم و خواه عدمى بنابر اختلاف مشهورى كه در آن واقع است\r\nاگر گوئى كه اين اعتراض شما در صورتى وارد است كه تعين ، طبيعت واحده\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنوعيه باشد كه به يك معنى در همه تعينات سارى بوده باشد مانند اتفاق ديگر افراد حقيقت نوعيه در طبيعت آن نوع ، اما هر گاه حمل و اطلاق تعين بر افرادش به حمل عرضى باشد عرضى محمول من صميمه و خود آن تعينى كه نفس طبيعت در اعيان است ملزوم اين مطلق تعين باشد مثل ملزوم بودن حقائق متباينه موجودات مر مطلق وجود مفهومى را اين اعتراض شما وارد نيست زيرا بر تقديرى كه افراد مطلق تعين خارجى حقائق مختلفه بوده باشند ، ممكن است بعضى از آنها قائم بذات خود باشند و بعضى ها قائم به غير خود\r\nو به فرض تسليم شويم كه حمل تعين مطلق بر تعينات خارجيه حمل عرضى نيست ، چرا جائز نباشد كه حمل تعين مطلق بر تعين واجبى و بر غير آن از تعينات ديگر بر سبيل تشكيك يا بر سبيل اشتراك لفظى بوده باشد نه اشتراك معنوى پس بنابراين جائز است كه تعين طبيعت واجبه ، معقول يعنى مفهوم عارض نباشد تا مستدعى تحقق موضوع باشد كه بدان تعلق گيرد ، بخلاف تعينات ديگر ، يعنى تعينات ديگر جز واجب اين چنين نباشند\r\nدر جواب گوئيم كه در جاى خود مبرهن است كه مفهوم و معناى تعين ، مفهوم واحد است كه به جو از قول به تشكيك و اشتراك لفظى ، منع و اعتراض در آن راه ندارد\r\nو ديگر اين كه اختلاف افراد تعين به اختلاف اضافات و موضوعات است و شك نيست كه اختلافات افراد تعين هر گاه از ناحيه اختلافات اضافات مستند به موضوعات باشد ، به حسب حقايقشان نخواهد بود بلكه بر اين تقدير فقط اختلافات به حسب عوارض لاحق بدانها به قياس به امور خارجه مى باشد و جز اين نخواهد بود پس ممتنع است كه تعين واجبى معقول به معنى مذكور نباشد چه اضافه اى كه تعقل تعين واجبى محتاج به تعقل آنست معلوم است زيرا كه اضافه مستدعى تعقل مضاف اليه را به كنه حقيقت آن نيست تا تعقل آن محال ، و تعقل تعين واجبى ممتنع بوده باشد ، بلكه مستدعى تعقل مضاف اليه بوجه من الوجوه مى باشد و اين محال نيست\r\nتبصره : اعتراض بر فيلسوف مشائى در تعين طبيعت واجبه بدينجهت است كه در واقع منتهى و منجر به تعين تقابلى است و كمل اهل توحيد را در تعين حق سبحانه كلامى بغايت كمال است كه تعين احاطى و اطلاقى است ، كه عن قريب عنوان و تقرير خواهيم كرد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاما در انتفاى صورت ثانيه گوئيم : و همچنين ممكن نيست كه تعين طبيعت واجبه ملزومه مطلق وجود را به صورت ثانيه از صور اربع بدانيم يعنى طبيعت واجبه اقتضاى تعين كند ، نه چون صورت اولى كه تعين نفس حقيقتش بوده باشد زيرا معنى تعين نفس واجب در اعيان اين است كه بنفسه از سائر ما عداى خود ممتاز است نه اين كه طبيعت واجبه ، مقتضى صفت زائده خارجه از ذات باشد كه بدان صفت از ماعدايش ممتاز باشد و گرنه احتياج ذات واجب به امرى خارج از ذاتش لازم آيد\r\nتوهم نشود كه از بيان مذكور لازم آيد كه ذات واجب عبارت از مجرد شخصيت است ( مانند واحد عددى مادى يك فرد و يك شخص باشد ) ، و گرنه لازم آيد كه عاقل نفس خود و غير خود نباشد زيرا كه مجرد شخصيت عبارت از هويت خارجيه است و هويت خارجيه هيات اجتماعيه حاصل از لوازم و عوارض نسبيه لاحق و عارض شيء در خارج است تا متميز از ماعداى خود باشد و شك نيست كه مستحيل است امثال اين گونه طبايع شخصيه محل جواهر مدركه و صور معقوله از آنها بوده باشند\r\nتعين اطلاقى و احاطى واجب تعالى به بيان كمل اهل توحيد\r\nاكنون شايسته است كه تعين موعود را به مبناى رصين و قويم وحدت شخصيه وجود به بيان كمل اهل توحيد عنوان و تقرير كنيم تا وحدت از ديدگاه عارف با حفظ كثرت مبين شود ، و در عين حال كه غيرتش غير در جهان نگذاشت تميز او از غير معلوم گردد ، علاوه بر اين كه بيان انتفاى صورت رابعه كه در پيش است مبتنى بر دانستن اين تعين اطلاقى است ابتدا به چند جمله از غرر كلمات حضرت قدوه الاؤلياء و اسوه الاصفياء و نور العارفين و برهان الموحدين جناب وصى امام اميرالمؤمنين على عليه السلام تبرك مى جوييم :\r\nتوحيده تمييزه عن خلقه و حكم التمييز بينونه صفه لا بينونه عزله ليس فى الاشياء بوالج ولا عنها بخارج ( 37 )\r\nمع كشيء لا بمقارنه و غير كل شيء لا بمزايله ( 38 )\r\nوهو حيوه كل شيء ونور كل شيء ( 39 )\r\nتعين بر دو وجه متصور است يا بر سبيل تقابل ، و يا بر سبيل احاطه كه از آن تعبير\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبه احاطه شمولى نيز مى كنند و امر امتياز از اين دو وجه بدر نيست زيرا كه شيء از مغاير خود ممتاز است به اينكه صفتى خاص در اين شيء است و صفتى ديگر مقابل آن صفت در شيء مغاير آن ، چون تمايز مقابلات از يكديگر كه در اين تمايز متمايزان تعدد واقعى خارجى از يكديگر دارند چون تمايز زيد از عمرو و بقراز غنم و حجر از شجر و نحو آنها ، اين وجه تمايز و تعين بر سبيل تقابل است\r\nوجه دوم كه بر سبيل احاطه است چنانست كه صفتى براى اين متميز ثابت است و براى متميز ديگر ثابت نيست چون تميز كل از آن حيث كه كل است نسبت به اجزايش و تميز عام از آن حيث كه عام است نسبت به جزئياتش\r\nامارات تميز در قسم اول كه تميز تقابل بود ناچار خارج از متعين است زيرا كه بديهى است آن امارات نسبتهائى است كه از امور متقابله پديد آمده است اما در قسم دوم ممكن نيست كه امارات تميز ، امر زائد بر متعين باشد چه اين كه بديهى است به عدم آن امر كه فرض زائد بودنش شد حقيقت متعين منتفى مى گردد ، و به وجود او حقيقت متعين ، متحقق مى گردد زيرا كه حقيقت كل همانا كه كليت او به اعتبار احاطه او به اجزايش تحقق مى يابد و به اين احاطه از اجزايش امتياز پيدا مىكند\r\nو همچنين عام ، عموم او به اعتبار احاطه اوبه خصوصيات و جزئيات و جامع بودنش مر آن خصوصيات را است و به اين احاطه از خواص خود امتياز مى يابد ، و شك نيست كه هيات مجموعيه و صور احاطيه اى كه اشياء را است براى آنها حقيقتى وراى اين خصوصيات و احديت جمع آنها نيست\r\nحال گوئيم كه تعين واجب تعالى از قبيل قسم دوم است زيرا كه در مقابل او چيزى نيست و او در مقابل چيزى نيست تا تميز تقابلى داشته باشد\r\nو اگر زيادت تحقيق در اين معنى خواهى و اقامه بينه بر اين دعوى طلبى در قول خداوند متعال : لم يلد و لم يولد و لم يكن له كفوا احد ، تامل كن كه چگونه نفى را در گفتارش به طورى سريان داد كه نفى متوجه به دو نوع وجودى از انواع و اصناف متقابلات است كه دو وجود نيست يعنى دو وجود ندارد خواه دو صنف وجود و خواه دو نوع وجود كه از هر يك از لم يلد و لم يولد ، والد و مولود دو صنف وجود استفاده گردد كه دو صنف وجود نيست و از و لم يكن له كفوا احد ، كفو با كفو ، دو نوع وجود و سريان نفى يعنى بودن لم در هر سه جمله ، نفى وجود دوم مىكند مطلقا ، و چون دومى نيست يعنى دومى وجود\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nندارد پس تمايز تقابلى در بارى تعالى راه ندارد\r\nخلاصه مطلب اينكه تمايز و تعين دو چيز و جداى از يكديگر به بودن صفاتى و خصوصياتى در اين يكى است كه مقابل آن صفات در آن ديگر هم ثابت است كه هر يك از اين دو واجد صفاتى خاص است و به آن صفات از يكديگر متمايزند در اين دو صورت آن دو تمايز تقابلى دارند و ظاهر است كه امارات تميز در اين قسم خارج از متعين است زيرا كه آنها نسبتهائى اند كه از امور متقابله پديد مى آيند به مثل چون امارات تشخص زيد از عمرو كه هر يك به صفاتى كه دارا است متميز از ديگرى است\r\nاما تعين و تميز متميز محيط و شامل به مادونش چون تميز كل از آن حيث كه كل است به صفتى است كه براى كل است و از اسماء مستاثره او است و خارج و زائد از او نيست بلكه به وجود او متحقق و به عدم او منتفى است\r\nو چون هيچ جزء مفروض كل بدان حيث كه كل است منحاز از كل نيست زيرا كه كل نسبت به مادونش احديت جمع دارد لاجرم تمايز بين دو شيء نيست بلكه يك حقيقت متعين به تعين شمولى است و نسبت حقيقه الحقائق با ماسواى مفروض چنين است و اين معنى از سوره مباركه توحيد به خوبى مستفاد است كه چنان نفى را سريان داد كه نام و نشانى براى ما سوى نگذاشت تا سخن از دو وجود به ميان آيد و اعتناء و اعتبارى به تمايز تقابلى داده شود خواه دو وجود صنفى كه از هر يك از لم يلد و لم يولد مستفاد است و خواه دو وجود نوعى كه از و لم يكن له كفوا احد\r\nتبرك به تمسك آيات و رواياتى در تعين اطلاقى حق سبحانه و تعالى\r\nدر نيل به ذوق اين مشهد ، به ذكر بعضى از آيات قرآنيه و روايات صادره از اهل بيت عصمت و وحى تبرك مى جوئيم تا ايجاد فعل از اسناد آن تميز داده شود و معلوم گردد كه اطلاق علت بر ما سوى به معنى معدو ممد است و عله العلل و مفيض على الاطلاق او است ، و دانسته شود معنى آنكه كمل اهل توحيد فرموده اند : اين ماهيات متكثره وقايه حق تعالى از نسبت نقائص اند ، چيست ؟\r\nالف هو الذى جعل الشمس ضياء والقمر نورا ( يونس 6 )\r\nوجعلت الشمس والقمر للبريه سراجا وهاجا ( 40 )\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nعامه مردم هر يك از شمس و قمر را به استقلال نير مى دانند ، و از لسان ارباب فضل و قلم به خصوص در كتب هيات و نجوم از شمس و قمر تعبير به نيرين مىشود بلكه ظاهرا اين تعبير از اهل هيات و نجوم شايع شده است در بادى نظر چون شب به نور ماه روشن است گمان مى رود كه روشنى از خود ماه به زمين رسيده است ، و كسى كه از واقع خبر دارد مىداند كه نور قمر نيز از شمس است يعنى شب هم چون روز به ضياء شمس روشن است\r\nبه مثل قمر چون آئينه اى است كه درون خانه منصوب است ، و شمس چون چراغى كه از بيرون خانه مواجه با آئينه است و نور چراغ در آن آئينه منعكس مىشود و در صحن خانه مى تابد و آن را روشن مىكند\r\nآن كسى در درون خانه ، كه از بيرون خانه بى خبر است پندارد كه آن روشنائى درون خانه از آئينه است ، و آن كه از بيرون خانه با خبر است روشنى درون خانه را به چراغ بيرون نسبت مىدهد\r\nاميرالمؤمنين عليه السلام فرمود : وجعلت الشمس والقمر للبريه سراجا وهاجا ، با اين كه به ظاهر چون شمس و قمر دو تا هستند بايد به فريد سراجين و هاجين ، و لكن نفرمود چونكه سراج و هاج شب هم در واقع شمس است نه قمر ، و شمس چون آن چراغ بيرون خانه است و قمر چون آئينه درون خانه كه مواجه چراغ است امير عليه السلام فرمود : خدايا خورشيد و ماه را براى آفريدگانت چراغ فروزان گردانيدى ، كه نفرمود دو چراغ فروزان گردانيدى\r\nاگر كسى گويد ماه روشن نيست و نور ندارد و شب را روشن نكرد نادرست است زيرا كه بالبداهه ماه است كه روشن است و روشن كرد در عين حال اگر بگويد نور مستقلا از جرم قمر است باز نادرست است زيرا كه نور قمر مستفاد از شمس است\r\nديده اى خواهم سبب سوراخ كن * * * تا حجب را بر كند از بيخ و بن\r\nو اگر بگويد خورشيد است كه شب را بدون واسطه قمر روشن كرد باز نادرست است اگر چه نور نور خورشيد است اين تمثيل به عنوان تقريب است و گرنه توحيد حقيقى فوق اين گونه تنظير و تمثيل است\r\nبس نهان از ديده نامحرمان * * * ليك بر محرم هويدا و عيان\r\nيا الهى سكرت ابصارنا * * * فاعف عنا اثقلت او زارنا\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nيا خفيا قد ملات الخافقين * * * قد علوت فوق نور المشرقين\r\nانت سر كاشف اسرارنا * * * انت فجر مفجر انهارنا\r\nيا خفى الذات محسوس العطا * * * انت كالماء ونحن كالرحى\r\nانت كالريح و نحن كالغبار * * * يختفى الريح وغبراه جهار\r\nتو بهارى ما چو باغ سبز و خوش * * * او نهان و آشكارا بخششش\r\nتو چو جانى ما مثال دست و پا * * * قبض و بسط دست از جان شد روا\r\nتو چو عقلى ما مثال اين زبان * * * اين زبان از عقل مى يابد بيان\r\nتو مثال شادى و ما خنده ايم * * * كه نتيجه شادى فرخنده ايم\r\nجنبش ما هر دمى خود اشهد است * * * كو گواه ذوالجلال سرمد است\r\nگردش سنگ آسيا در اضطراب * * * اشهد آمد بر وجود جوى آب\r\nاى برون از وهم و قال و قيل من * * * خاك بر فرق من و تمثيل من\r\nب - در سوره مباركه نجم فرمود : وان الى ربك المنتهى وانه هو اضحك وابكى وانه هو امات واحيى وانه هو اغنى واقنى در اين آيات با اين كه بطور حصر ايجاد اين افعال را به خودش ارجاع داده است ، در عين حال آنها را به انسان نسبت داده است مثلا وجود و ايجاد ضحك و بكاء از خداوند سبحان است ولى انتساب آنها به انسان است كه ضاحك و با كى او است\r\nدر تمام شئون افعال و اطوار و احوال انسان و غير انسان در همه وقت و در هر مقام و مرتبه موجودات ، منتهاى همه رب آنها است كه وان الى ربك المنتهى و اسناد افعال ما بما از حيث انتساب به ما بديهى و ضرورى است و به قول خواجه طوسى در تجريد الاعتقاد : والضروره قاضيه باستناد افعالنا الينا و افعال شش گانه اضحاك و ابكاء و اماته و احياء و اغناء و اقناء مستوعب همه اطوار وجود انسانى اند فتبصر\r\nج - الم يعلموا ان الله يقبل التوبه عن عباده وياخذ الصدقات ( توبه 104 ) با اين كه صدقات را فقراء مى گيرند ، خداوند متعال اخذ را به خود اسناد داده است كه اخذ حق تعالى عين اخذ خلق است ( 41 )\r\nد - ان الذين توفاهم الملائكه ظالمى انفسهم قالوا فيم كنتم ( نساء 98 ) آنان كه ملائكه ارواحشان را قبض مى كنند ، در حالى كه ستمكار به نفس خود بودند ، ملائكه به ايشان گويند در چه كار بوده ايد\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nالذين تتوفيهم الملائكه ظالمى انفسهم فالقوا السلم ما كنا نعمل من سوء بلى ان الله عليم بما كنتم تعملون ( نحل 29 ) كسانى كه ملائكه ارواحشان را قبض مى كنند ، در حالى كه ستمكار به نفس خود بودند ، پس سر تسليم پيش نهند كه ما بد نكرديم ، آرى بد كرده ايد همانا خداوند به آنچه كرده ايد دانا است\r\nالذين تتوفيهم الملائكه طيبين يقولون سلام عليكم ادخلوا الجنه بما كنتم تعملون ( نحل 33 )\r\nكسانى كه ملائكه ارواحشان را قبض مى كنند در حالى كه پاكيزه بودند ، ملائكه مى گويند سلام بر شما داخل بهشت شويد به آنچه كه عمل كرده ايد\r\nقل يتوفيكم ملك الموت الذى و كل بكم ( السجده 11 )\r\nحتى اذا جاء تهم رسلنا يتوفونهم قالوا اين ما كنتم تدعون من دون الله ( اعراف 37 )\r\nولو ترى اذ يتوفى الذين كفروا الملائكه يضربون وجوههم وادبارهم وذوقوا عذاب الحريق ( انفال 50 )\r\nحتى اذا جاء احدكم الموت توفته رسلنا وهم لايفرطون ( انعام 62 )\r\nغرض اينكه در اين آيات و نظائر آنها توفى نفوس به ملائكه كه رسل الهى اند ، و به ملك الموت نيز تعبير شده است ، اسناد داده شده ، و با اينكه خداوند توفى را به آنان نسبت داده است در عين حال فرمود : الله يتوفى الا نفس حين موتها و التى لم تمت فى منامها ( الزمر 42 )\r\nو نيز فرمود : و الله خلقكم ثم يتوفيكم ( نحل ، 16 )\r\nپس لازم ا ست كه تدبر به سزا در جمع مانند اين دو قسم آيات شود كه در قرآن كريم نظائر آنها بسيار است تا دانسته شود كه در هر موطن ، منشا اثر و معطى كمال و فاعل على الاطلاق حق سبحانه و تعالى است و لا فاعل الا الله ، و لا مؤثر فى الوجود الا الله و در عين حال نسبت به كثرات كه مظاهر و مجالى اند محفوظ بوده باشد\r\nاين انسان كامل فانى در توحيد حضرت عيسى بن مريم است كه در عين مشاهدت كثرت ، فانى در توحيد است كه مى گويد :\r\nفلما توفيتنى كنت انت الرقيب عليهم ( مائده 118 )\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nرمد دارد دو چشم اهل ظاهر * * * كه از ظاهر نبيند جز مظاهر\r\nكسى بر سر وحدت گشت واقف * * * كه او واقف نشد اندر مواقف\r\nدل عارف شناساى وجود است * * * وجود مطلق او را در شهود است\r\nمحقق را كه وحدت در شهود است * * * نخين نظره بر نور وجود است\r\nه - ان الذين يبايعونك انما يبايعون الله يدالله فوق ايديهم ( فتح 11 )\r\nدر اين آيه كريمه خداوند متعال مى فرمايد كسانى كه با رسول الله بيعت كردند همانا با خدا بيعت كردند ، و دست رسول الله ( ص ) كه در هنگام بيعت آنان بالاى دست آنان است دست خدا است كه بالاى دست آنان است ، با اين كه دست رسول الله بالاى دست آنها بود\r\nو - قلم تقتلوهم و لكن الله قتلهم و ما رميت اذ رميت و لكن الله رمى ( انفال 18 )\r\nدر اين آيه كريمه كه راجع به غزوه بدر است خداوند متعال مى فرمايد : اى مؤمنان شما كافران را نكشته ايد بلكه خدا آنان را كشت ، و اى پيغمبر آنچه را كه تو انداختى تو نينداختى و لكن خدا انداخت\r\nدر روز بدر جبرئيل عليه السلام به رسول الله ( ص ) گفت : يك مشت خاك برگير و آن را بر كافران بينداز ، و چون دو فرقه با هم برابر شدند رسول الله به اميرالمؤمنين فرمود يك مشت از سنگ ريزه هاى وادى به من ده ، امير ( ع ) يك كف از سنگ ريزه آميخته به خاك به رسول الله ( ص ) داد و رسول الله آن را در روى كافران بينداخت و گفت شاهت الوجوه ، پس آن قوم شكست خوردند\r\nو به نقل ديگر سه عدد سنگ ريزه گرفت يكى را بر ميمنه كافران انداخت و يكى را بر ميسره آنان و يكى را بر پشت آنان و گفت شاهت الوجوه ، پس آن قوم شكست خوردند\r\nدر اين آيه كريمه با اين كه مؤمنان كافران را كشته اند ، خداوند مى فرمايد : خدا آنان را كشته است و با اينكه رسول الله حصبا را انداخت ، فرمود : آنچه را كه تو انداختى تو نينداختى خدا انداخت\r\nگر چه تير از كمال همى گذرد * * * از كماندار بيند اهل خرد ،\r\nاين نه جبر اين معنى جبارى است\r\nز - قاتلوهم يعذ بهم الله بايديكم ( توبه 15 )\r\nهر چند اين كريمه چنان كه ظاهر است تاحد وحدت مثل آيات مارميت ، و ان\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nالذين يبايعونك نيست ، ولى مى فرمايد اى اهل ايمان با مشركان كارزار كنيد خدا آنان را به دست شما عذاب مىكند خداوند كه مى خواهد آن قوم را عذاب كند بدست اهل ايمان عذاب مىكند و از اين گونه آيات قرآنيه بسياراست\r\nح كافى به اسنادش از ابو بصير از امام صادق ( ع ) :\r\nان روح المومن لاشد اتصالا بروح الله من اتصال شعاع الشمس بها\r\nو در كتاب روضه الجنان و غيره از آن جناب مروى است كه بفصل نور نامن نور ربنا كشعاع الشمس من الشمس\r\nط - امير ( ع ) : فتجلى لهم سبحانه فى كتابه من غير ان يكونوا راوه ( 42 )\r\nامام صادق ( ع ) : والله لقد تجلى الله عزوجل لخلقه فى كلامه و لكن لايبصرون ( 43 )\r\nى - دعاى عرفه سيدالشهداء عليه السلام :\r\nكيف يستدل عليك بما هو فى وجوده مفتقر اليك ؟ ايكون اغيرك من الظهور ما ليس لك حتى يكون هو المظهر لك ؟ متى غبت حتى تحتاج الى دليل يدل عليك ؟ ومتى بعدت حتى تكون الاآثار هى التى توصل اليك ؟ عميت عين لاتراك عليها رقيبا ، خسرت صفقه عبدلم تجعل له من حبك نصيبا ( 44 )\r\nكى رفته اى اى ز دل كه تمنا كنم ترا * * * كى بوده اى نهفته كه پيدا كنم ترا\r\nغيبت نكرده اى كه شوم طالب حضور * * * پنهان نگشته اى كه هويدا كنم ترا\r\nبا صد هزار جلوه برون آمدى كه من * * * با صد هزار ديده تماشا كنم ترا\r\nيا جناب صدوق در كتاب توحيد باسنادش روايت فرمود :\r\nعن الحارث الاعور عن على بن ابيطالب ( ع ) انه دخل السوق فاذا هو برجل ( فاذا هو مر برجل نسخه ) موليه ظهره يقول : لا والذى احتجب بالسبع ، فضرب على ( ع ) ظهره ثم قال : من الذى ( من ذالذى نسخه ) احتجب بالسبع قال : الله يا اميرالمؤمنين ، قال : خطات تكلتك امكت ان الله عزوجل ليس بينه و بين خلقه حجاب لانه معهم اينما كانوا ، قال : ما كفاره ما قلت يا اميرالمؤمنين ؟ قال ان تعلم ان الله معك حيث كنت قال : اطعم المساكين ؟ قال : لا انما حلفت به غير ربك ( 45 )\r\nيعنى امير ( ع ) داخل بازار شد و گذارش به مردى كه رويش بسوى امام نبود افتاد كه مى گفت : نه قسم به آن كسى كه هفت آسمان را حجاب خود گرفت امام دست بر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nپشت او زد و فرمود : چه كسى هفت آسمان را حجاب خود گرفت ؟ گفت يا اميرالمؤمنين خدا امام فرمود به خطا رفتى ، حجابى در بين خداى عز و جل و خلق او نيست زيرا كه او با خلق است هر كجا كه خلق هست گفت يا اميرالمؤمنين كفاره اي كه گفتم چيست ؟ امام فرمود : كفاره اش اين است كه بدانى هر جا هستى خدا با تو است گفت : مسكينان را اطعام كنم ؟ فرمود : نه تو به غير پروردگارت قسم خورده اى\r\nيب والمروى عن الصادق ( ع ) ان آه اسم من اسماء الله تعالى فاذا قال المريض آه فقد استغاث بالله\r\nاما انتفاى صورت ثالثه : سخن در اعتراض مشاء در بيان امتناع افراد ذهنيه و خارجيه داشتن طبيعت واجبه به حسب صور اربع ياد شده بود ، انتفاى صورت اولى و ثانيه گفته آمد اكنون در انتفاى ثالثه گوئيم :\r\nآن كه گفته ايد طبيعت واجبه معقول عقول نيست ، اگر مراد به طور اطلاق است ممنوع است زيرا كه معقول ذات خود است كه عقل و عاقل معقول است ، و اگر مراد اين است كه معقول عقول مفارقه ديگر نيست ، اين قول نيز به طور اطلاق ممنوع است زيرا كه به حسب اعتبارات و اضافات به وجهى معقول است هر چند كه به كنه معقول نيست\r\nخلاصه اين كه از آن صور چهار گانه در امتناع افراد ذهنى و خارجى داشتن طبيعت واجبه يكى اين بود كه چون طبيعت واجبه معقول نمى گردد پس او را افراد ذهنى و خارجى نيست و ما گوئيم در صورتى ممتنع است كه نه به كنه معقول شود و نه به وجه ، و چون معقول به وجه براى عقول است نسبت اشتراك به طبيعت واجبه ، منتفى نيست\r\nو در انتفاى صورت رابعه گوئيم : اقتران به غير در صورتى محال است كه مراد از غير ، منافى و مقابل باشد يعنى امور مغاير با طبيعت واجبه و منسوب بدان ، و حال اينكه تميزش از غير ، ، تميز تقابلى نيست بلكه تميز احاطى و شمولى است چنان كه در بيان تعين اطلاقى و احالطى واجب تعالى به بيان كمل اهل توحيد دانسته شده است ، و غير به معنى مقابل عدم محض و لا شيء صرف است اما هر گاه مراد از غير مقابل به معنى مذكور كه منافى با طبيعت واجبه است نباشد استحاله آن را تسليم نداريم زيرا كه اقتران نسب و اضافات و احوال سبيله و وجوديه به طبيعت واجبه اى كه كمل اهل توحيد قائل اند يعنى واحد به وحدت حقه حقيقيه ذاتيه و آن هم وحدت شخصيه ذات مظاهر مستحيل نيست بلكه محقق است و اين مقارنت به معنى نسب اسمائى است كه شجون شئون يك\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nحقيقت واحده اند يعنى كثرت مقهور و قائم به يك وحدت و وحدت قاهر و محيط صمدى به همه كثرات\r\nو به عبارت ديگر وجودات با همه تكثر و تمايز كه دارند ، مراتب تعينات حق اول ، و ظهورات نور او و شئونات ذات او هستند نه اين كه امور مستقل و ذوات منفصل باشند ، و اين توحيد اخص خواص اعنى كمل اهل توحيد است كه اولياى دين و عرفاى شامخين و حكماى متاله و متعمق در حكمت متعاليه اند اى القول بوحده الوجود و الموجود جميعا فى عين كثرتهما و اين حق توحيد و توحيد حق است\r\nاين كلام كامل متعالى نه قول به كثرت وجود و موجود هر دو است كه توحيد عامى است و در عين حال متكلم به كلمه توحيد و اعتقاد اجمالى بدان دارد ، و نه قول به وحدت وجود و موجود هر دو است كه به بعضى از اهل تصوف منسوب است ، و نه قول به وحدت وجود و كثرت موجود بدان نحو كه به ذوق تاله نسبت داده اند خداوند سبحان درجات استاد عارف ربانى حكيم مفسر جناب آقا ميرزا مهدى الهى قمشه اى را متعالى بفرمايد ، در توحيد كلامى داشت به اين مضمون : هر كس معتقد به توحيد كمل نيست از ديده توحيد كمل ، موحد نيست هر چند كه مسلم موحد است\r\nصاحب فتوحات در اين مقام توحيد كمل گويد :\r\nالعالم غيب لم يظهر قط ، و الله تعالى ظاهر لم يغب قط ، والناس فى هذه المساله على عكس الصواب\r\nو به همين معنى عارف اجل جناب سيد احمد كربلائى و ديگر اولياى متاله مى فرمايند :\r\nاعلم انه لا وجود و لا موجود سواه و كل ما يطلق عليه اسم السوى فهو من شئوناته الذاتيه ، و اطلاق السوى عليه من الجهل والغى لا نغمارهم فى الاعتبارات و الامور الاعتباريه و غفلتهم عن الحقيقه و اطوارها\r\nو به همين معنى دقيق فرموده اند : غايت قصواى سالكان اسقاط اعتبارات و اضافات است و خروج از عالم پندار و اعتبار كه عالم غرور است بسوى حقيقت و دارالقرار\r\nدر حديث حقيقت ، امير ( ع ) به كميل فرمود :\r\nمحو الموهوم مع صحو المعلوم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nقيصرى در آخر فصل سوم مقدمات شرح فصوص الحكم گويد :\r\nالاعيان من حيث تعيناتها العدميه و امتيازها من الوجود المطلق راجعه الى العدم و ان كانت باعتبار الحقيقه و التعينات الوجوديه عين الوجود فاذا قرع سمعك من كلام العارفين ان عين المخلوق عدم و الوجود كله لله تلق بالقبول فانه يقول ذلك من هذه الجهه كما قال اميرالمؤمنين سرالانبياء والمرسلين ( ع ) فى حديث كميل\r\n( رض ) : صحو المعلوم مع محو الموهوم ، و امثال ذلك كثيره فى كلامهم [ 1 
  ]\r\nدر شب دوشنبه بيست و سوم ربيع الاول هزار و سيصد و هشتاد و هفت هجرى قمرى در عالم خواب با مرحوم استاد جامع المعقول و المنقول حضرت آيت الله حاج شيخ محمد تقى آملى قدس سره كه در قيد حيات بود رؤياى صالحه اى دست داد و مبشراتى بود از آن جمله اين كه به حقير فرمود : ( ( التوحيد ان تنسى غير الله ) ) و چون به حضور مباركش تشرف يافتم و واقعه رؤيا و آن جمله توحيديه را بديشان عرض نمودم ، اين بيت گلشن راز عارف شبسترى را به اين صورت برايم قرائت فرمود :\r\nخبر در داده اندت از خرابات * * * كه التوحيد اسقاط الاضافات\r\nحال در كان الله و لم يكن معه شيء ، و امثال آن اگر درست غور شود مبين گردد كه معنى واقعى و حقيقى آن راسا انتفاى شيء است نه اين كه شيء را شانيت معيت با او نيست كه معلول دون و بعد علتش است نه مع او و ديگر اينكه كان كلمه وجوديه است كه در صحف توحيديه كه در حقيقت تفسير انفسى آيات و روايات اند مبرهن است نه چنان كه اولئك ينادون من مكان بعيد كه از آستانه قدس ولايت مطرودند و عوام علماء و علماى عوام اند امساك فيض را به فياض على الاطلاق تجويز مى نمايند و به دو اسناد مى دهند ، سبحان الله عما يصفون\r\nدر بيان صحو المعلوم مع محو الموهوم ، اشارتى داريم و العاقل يكفيه الاشاره ، از امام صادق عليه السلام كه كلمات و بياناتش كاشف رموز انبياء و اولياء و شاهد اشارات حكما و عرفاء است مروى است كه ان حقيقه الشيء بصورته لا بمادته [ 2 
  ] شيئيت شيء به صورتش است نه بماده اش و صورت شيء فصل حقيقى او است ، و فصل در حقيقت حقيقت علت و علت حقيقيه او است كه فصل حقيقى در حقيقت تمام شيء است كه\r\n\r\n\r\n","description":"","footnote":"\r\n[ 1 
  ] عبارت قيصرى را از نسخه خطى شرح او بر فصوص الحكم كه متعلق به نگارنده است نقل كرده ام و در نسخه هاى چاپى تحريف روى داده است\r\n[ 2 
  ] فلسفه الامام الصادق ( ع ) تاليف مرحوم شيخ محمد جواد جزائرى متوفى 1378 ه ، ص 26 ، ط بيروت\r\n","page_name":" 74 ","page_number":74},
  {"content":"\r\n\r\nفعليت او است و فعليت نحوه وجود است پس تماميت شيء به وجود است و وجود فوق مقوله است نه جوهر است و نه عرض ، و وجودات تطورات شئون بارى تعالى هستند پس بارى تعالى تمام اشياء به نحو اعلى است ، تفصيل آن را از فصل هشتم مرحله چهارم اسفار طلب بايد كرد ( 46 )\r\nمضاهات بين وحدت و عدد در نسب و اضافات\r\nبيان مضاهات بين وحدت و عدد در نسب و اضافات در تقريب فهم توحيد اخص الخواص يعنى وحدت شخصيه حقه حقيقيه ذاتيه وجود كه وجود حق است ، و انتشاء كثرت از آن ، اهميت به سزا دارد\r\nنسبت در عدد را وجوه گوناگون است از ساده ترين وجه آن كه يك نصف دو و ثلث سه و ربع چهار و خمس پنج است و هكذا ، تا منتهى شود به نسبتهائى كه در رياضيات عاليه معنون است مثل عكس نسبت كه تالى را مقدم و مقدم را تالى قرار دادن است و تفصيل نسبت كه اخذ نسبت فضل مقدم بر تالى به تالى است و تركيب نسبت كه اخذ نسبت مجموع مقدم و تالى به تالى است و ابدال نسبت كه اخذ نسبت مقدم به مقدم و تالى به تالى است و قلب نسبت كه اخذ نسبت مقدم است به فضل آن بر تالى و غيرها كه در صدر مقاله پنجم اصول اقليدس بتحرير خواجه طوسى محرز است\r\nاز اين احكام نسب است كه از يك شكل قطاع چهار صد و نود و هفت هزار و ششصد و شصت چهار حكم هندسى استنباط مىشود ، و خواجه طوسى يك كتاب در شكل قطاع نوشت چنان كه در آخر شكل اول مقاله سوم تحرير اكرمانالاوس فرموده است :\r\nو هذا شكل عظيم الغناء و له تفاريع و اشباه و تفصيل هذه المسائل يحتاج الى كلام ابسط يوجد فى مواضعها من الكتب ولى فيها و فيما يغنى عنها كتاب جامع سميته بكشف القناع عن اسرار الشكل القطاع\r\nعلامه نظام الدين نيشابورى در شرح مجسطى بطليموس بتحرير خواجه طوسى در بيان قطاع سطحى گويد :\r\nوالد عاوى الواقعه فى هذا الشكل هى 497664 فانظر فى هذا الشكل الصغير كيف استلزام جميع تلك المسائل و لا تعجب من قوله عز من قائل و لو ان ما فى الارض من شجره اقلام و البحر يمده من بعده سبعه ابحر ما نفدت كلمات الله\r\nملا سلطانعلى گنابادى در تفسير بيان السعاده در وجوه اعراب و قرائات اول سوره\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمباركه بقره از الم تا اولئك هم المفلحون كه پنج آيه است - 240 - 770 - 205 -\r\n484 - 11 وجه ذكر كرده است و بعد از آن گويد :\r\nو هذه هى الوجوه الشايعه التى لا شذوذ لها و لا ندور و لا غلق فيها و اما الوجوه الضعيفه التى فيها اما ضعف بحسب المعنى ، او غلق بحسب اللفظ ، او يورث التباسا فى المعنى و قد رايت بعض من تعرض لوجوه الاعراب ذكر اكثرها و ترك اكثر هذه الوجوه القويه الشايعه فهى ايضا كثيره تركناها و كذا تركنا الوجوه التى فيها شوب تكرار مثل كون الاحوال مترادفه و متداخله\r\nو قد ذكر ناهذه الوجوه فى الايه الشريفه مع التزامنا فى هذا التفسير الاختصار و عدم التعرض لتصريف الكلمات و وجوه الاعراب و القراآت تنبيها على سعه وجوه القرآن بحسب اللفظ الداله على سعه وجوهه بحسب المعنى ، التى تدل على سعه بطون القرآن و تاويله الخ\r\nغرض اين كه با اينكه واحد عدد نيست ، هر مرتبه اى از عدد جز وحدت مكرره نيست يعنى صورت عدد تاليف وحدات است و هر مرتبه آن موصوف به لوازم و خواصى است كه در غير آن مرتبه نيست يعنى هر مرتبه را غير از آحاد امر ديگرى است كه آن امر مستلزم آن لوازم و خواص است تمام مراتب اعداد در اين جهت شريك اند كه مجموع آحادند يعنى هر مرتبه مجموع وحدات مكرره است و در عين حال هر مرتبه اى موصوف به احكام خاص است كه در غير آن مرتبه نيست و آن احكام نسب و خواص و لوازم عددى اند چنان كه در اين مطلب اسنى در فص ادريسى فصوص الحكم به تفصيل بحث شده است كه :\r\nفلابد من عدد و معدود و لا بد من واحد ينشيء ذلك فينشا بسببه فان كان كل مرتبه من العدد حقيقه واحده كالتسعه مثلا والعشره الى ادنى و اكثر الى غير النهايه ما هى مجموع و لا ينفك عنها اسم جمع الاحاد فان الاثنين حقيقه واحده ، والثلاثه حقيقه واحده بالغا ما بلغت هذه المراتب و ان كانت واحده ، فما عين واحده منهن عين ما بقى فالجمع ياخذها فيقول بها منها ، و يحكم بها عليها و قد ظهر فى هذا القول عشرون مرتبه فقد دخلها التركيب ، فما تنفك تثبت عين ما هو منفى عندك لذاته ، و من عرف ما قررناه فى الاعداد و ان نفيها عين ثبتها علم ان الحق المنزه هو الخلق المشبه و ان كان قد تميز الخلق\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمن الخالق ، فالامر الخالق المخلوق ، والامر المخلوق الخالق\r\nو اين امر يعنى اختلاف مراتب به لوازم و خواص و اشتراك آنها در مجموع آحاد بودن در خواص مربعات وفقى خيلى روشن است مثلا در اعمال جلالى مفرد به كار مى برند و در جمالى زوج كه اعداد متحابه اند لذا گفته شد :\r\nچار در چار با هم آميزد * * * پنج در پنج فتنه انگيزد\r\nكنه المراد فى وفق الاعداد تاليف يعقوب بن محمد بن على طاوسى ، و مفاتيح المغاليق تاليف محمود بن محمد دهدار متخلص به عيانى ، و غايه المراد كمال تسترى ، و وفق المراد فى علم الاوفاق و الاعداد تاليف فتح الله بن محمد رضا حسينى مرعشى شوشترى ، در خواص اوفاق و اعداد حاوى كنوز رموز و اسرارند\r\nدر اول باب اول غايه المراد گويد :\r\nاز جمله خواص اين علم يكى آنست كه معرفت و يگانگى حضرت الله سبحانه و تبارك و تعالى كه اعظم علوم است برين مثال به استدلال حاصل مىشود كه حضرت الله تعالى اصل همه موجودات است ، احديست لا شريك له ، واحديست لا ضد له ، جمله اشياء از اوست و بازگشت همه بدوست ، تغير در او نيست و نقصان پذير نيست ، افلاك و انجم اگر چه بسيط است علم عليمش به كل موجودات محيط است\r\nآن فرد كه غير او احد نيست * * * اصل عدد است و از عدد نيست\r\nو همچنين اگر چه اعداد لايتناهى است ، يكى است كه اصل جمله اعداد است و آن فرديست بى زوج و جمعيست بى فوج ، حساب همه از اوست و نصاب همه بدوست ، اگر چه الف است كه آن يك است الف است كه آن هزار است اگر چه چون نقطه بسيط است به همه اشياء محيط است\r\nچون يكى اصل جمله عدد است * * * جنبش جمله سوى اصل خود است\r\nچون زيك جز يكى نشد صادر * * * پس يكى بيش نيست آنچه صد است\r\nنيك و بد خوب و زشت و كهنه و نو * * * در جهان نيست كاندر و عدد است\r\nاحمد اندر ولايت احدى * * * نيست احمد كه هر چه هست احد است\r\nور نه بيرون زعالم احدى * * * نه نو و نه كهن نه نيك و بد است\r\nو در كنه المراد در بيان مراد حكماء از لفظ وجود و وحدت و اين كه هيچ موجود\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبى وجود نتواند بود ، و نه بى وحدت واحد ، پس از افاده مطالبى گويد :\r\nمحصل كلام محققان صاحب فطانت آنست كه وجود واحد است به وحدت حقيقى احاطى كه هر چه خارج فرض كنند عدم صرف و لا شيء محض بود و به هيچ وجه نه تعدد رواست در او و نه تجزى ، و وجودات متكثره كه اضافت به موجودات عينى مى كنند از قبيل نسب و اعتباراتى است كه جز در مشاعر و مدارك تحققى نباشد آن را ، و به حقيقت مجموع اشياء به يك وجود موجودند و چون كثرتى به غايت عظيم مشاهده مى رود و عقل به شهادت حواس هر يك از آنها را موجودى مستقل مى شمرد كه به تعينى خاص ممتاز است و در تحقق عينى از امثال و اشباه بى نياز ، ظاهرا قولى بعيد مى نمايد كه هستى چنين كثرتى به اين صفت به يك وجود تواند بودن بى آنكه تعددى طارى شود او را ، و حال آنكه به اين ضوابط مستنبطه در حيطه يك مربع وفقى مربعات متعدد متنوع را وفق درست مى آيد چنان كه عقل به شهادت بصر هر يك از آن را مربعى مستقل شناسد ممتاز به تعينى مخصوص كه هيچ يك در نمايش وحدت عدلى وفقى كه بمثابه روح است او را و مظهريت آن احتياج بديگر نبود و اگر فرضا ديگر بيوت از اطراف او قطع كنند مربعى مكمل معدل باشد ، چه وضع اعداد در مربع صد در صد به نوعى صورت بندد كه صحيح الوفق باشد و در ضمن او بيست هزار و هشتصد و بيست و چهار مربع را وفق بود به اشارت حسى يك يك را تشخيص توان نمود و صحت وفقش را به يقين باز دانست و اعظم آن مربعات را نه هزار و دويست و شانزده خانه بود و اصغر از همه را شانزده\r\nو به صريح مشاهده محقق است كه در واقع به غير از مربع اصل و ده هزار خانه او امرى ديگر نيست و مربعات ضمنى كه عمده ايشان از بيست هزار و شمار بيوتشان از هزاران هزار مى گذرد و هستى و نمايش هر يك به آنست كه شانى است از شئونات آن ذات واحد و خالى از احوال و منشا تحقق و امتياز ايشان اعتبارات قواى ادراكيست كه قطع نظر از آن مجموع ، مستهلك اند در وحدت جمعى مربع اصل\r\nاين چند نكته سامى را در بيان احكام و نسب اعداد و اوفاق بدانجهت آورده ايم تا\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدر تقريب فهم به معنى وحدت واجب سبحانه ، و كثرت نسبت و اضافات اسمائى ذات ، معدى و ممدى باشند ، و تا ذكر آنها سورت جحود منكران را بشكند ، و صورت خمودشان را بشكفد كه در توحيد اخص الخواصى و مسائل متعاليه آن ، جز استيحاش و استبعاد از آنان چيزى نديده ايم ، هر چند كسانى كه تبحر در حكمت متعاليه ندارند وحدانيت عدد را بدرستى ادراك نمى كنند و معنى بينونت عزليه را نمى دانند و به وحدت ذات و كثرات شئونى و نسب و اضافات اسمائى ذات هرگز نائل نمى شوند با اينكه وحدانيت عدد و بينونت عزليه و ديگر دقائق معارف حقه الهيه در روايات اهل بيت عصمت و وحى به نحو اتم و اكمل آمده است آن چنان كه پس از قرآن فرقان ، فوق آن معهود بلكه متصور نيست\r\nدر عروج به اين سر مستسر اعنى توحيد ذات و كثرات شئونى به حسب نسب و اضافات اسماء و صفات ، حقيقت امر آنست كه علامه شيخ بهاء الدين عاملى قدس سره در اواسط مجلد چهارم كشكول آورده است كه :\r\nقال السيد الشريف فى حاشيه شرح التجريد :\r\nان قلت ما تقول فى من يرى ان الوجود مع كونه عين الواجب و غير قابل للتجزى و الانقسام قد انبسط على هيا كل الموجودات و ظهر فيها فلا يخلو منه شيء من الاشياء ب هو حقيقتها و عينها و انما امتازت و تعينت بتقيدات و تعينات و تشخصات اعتباريه و يمثل ذلك بالبحر و ظهوره فى صوره الامواج المتكثره مع انه ليس هناك الا حقيقه البحر فقط ؟\r\nقلت : هذا طور وراء طور العقل لا يتوصل اليه الا بالمجاهده الكشفيه دون المناظرات العقليه و كل ميسر لما خلق له ( 47 )\r\nدر پيرامون اين جواب مير شريف ، صدرالمتالهين را در فصل بيست و هفتم مرحله ششم اسفار در علت و معلول ( ص 190 ج 1 ) تحقيقى بر مبناى حكمت متعاليه است\r\nكيف كان كلام مير سيد شريف بغايت نيكو است كه اين مقام مقام مشاهده است و آن فوق طور عقل است و عقل بفكر و نظرش بدان نمى رسد و بقول صاحب فصوص الحكم در فص نوحى : والامر موقوف علمه على المشاهده بعيد عن نتائج الافكار\r\nعارف شبسترى در گلشن راز گويد :\r\nندارد باورت اكمه زالوان * * * و گر صد سال گوئى نقل و برهان\r\nسفيد و سرخ و زرد و سبز و كاهى * * * بنزد وى نباشد جز سياهى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنگر تا كور مادرزاد بد حال * * * كجا بينا شود از كحل كحال\r\nخرد از ديدن احوال عقبى * * * بود چون كور مادرزاد دنيا\r\nوراى عقل طورى دارد انسان * * * كه بشناسد بدان اسرار پنهان\r\nبسان آتش اندر سنگ و آهن * * * نهاده است ايزد اندر جان و در تن\r\nاز آن مجموع پيدا گردد اين راز * * * چو بشنيدى برو با خود بپرداز\r\nچو بر هم اوفتاد آن سنگ و آهن * * * ز نورش هر دو عالم گشت روشن\r\nتوئى تو نسخه نقش الهى * * * بجو از خويش هر چيزى كه خواهى\r\nحال گوئيم كه وحدت حقيقيه آنست كه توقف بر مقابله كثرت ندارد نه بحسب تعقل و نه بحسب وجود بخلاف وحدت عدديه كه توقف بر مقابله كثرت تعقلا و وجودا دارد و وحدت حقه حقيقيه ذاتيه همان عين واحده است كه وجود حق سبحانه است كه در مقام ذات خود غنى از عالمين است و لذاته و لنفسه على است و از اسماى حسنى او اسم شريف العلى است يا على يا عظيم ، كه هيچگونه نسبت در او راه ندارد تا علو او نسبى باشد تعالى عن ذلك علوا كبيرا و چنان كه در مباحث سالفه دانسته شد وجود چون قابل وجود و عدم نيست واجب لذاته است و وجود اصل همه موجودات و قائم بر همه و قيوم همه و همه قائم به او هستند ليس فى الاشياء بوالج و لا عنها بخارج\r\nاين عين واحده از جهت غناى ذاتى مبائن هر موجودى است و بقهر و استيلاء از آن تميز دارد توحيده تمييزه عن خلقه و حكم التمييز بينونه صفه لا بينونه عزله\r\nيا من بان من الاشياء و بانت الاشياء منه بقهره لها و خضوعها له ( 48 )\r\nپس بينونت حقيقه الحقائق از خلق بينونت وصفى مثل بينونت شيء و فى ء است نه بينونت عزلى مثل بينونت شيء و شيء پس وجود كثرت در اسماء او سبحانه است و اسماء به حسب وجود حقائق موجوده متميز از وجود حق تعالى نيستند ، زيرا اسم ، ذات يعنى حقيقت وجود ماخوذ با صفتى و نعتى و به اعتبار تجلى اى از تجليات حق سبحانه است كه اول يعنى ذات ماخوذ با صفت و نعت اسم ذاتى است و ثانى يعنى ذات ماخوذ با تجلى خاص از تجليات او اسم فعلى است ، نتيجه اين كه وجود كثرت اسمائيه ظهور عين ذات الهيه بحسب شئون مختلفه او است\r\nاز صادق آل محمد ( ص ) مروى است كه فرمود :\r\nالجمع بلا تفرقه زندقه ، والتفرقه بدون الجمع تعطيل ، والجمع بينهما توحيد\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمحيى الدين در فص ادريسى فصوص الحكم گويد :\r\nوالعين واحده من المجموع فى المجموع فوجود الكثره فى الاسماء وهى النسب وهى امور عدميه وليس الا العين الذى هو الذات\r\nخواجه طوسى درآغاز آغاز و انجام گويد : سپاس خدائى را كه آغاز كائنات از او است ، و انجام همه با او است ، بلكه همه خود او است\r\nامام سيد الساجدين عليه السلام فرمود : لك يا الهى وحدانيه العدد ( 49 ) مطالبى كه تقديم داشته ايم شايد اعداد و امدادى براى نيل به سر كلام كامل آن حضرت بوده باشند و در ادعيه ماثوره آمده است اللهم انى اسالك بالوحدانيه الكبرى كه اشارت به حقيقت حق حقيقى جل شانه است پس بدان كه حقيقت واحده غير متناهى صمد حق تعالى است كه محال است محدود به حد و معدود به عد شود ، چه حد حكايت از نهايت و نفاد مىكند ، و عد روايت از كثرت منفصل از يكديگر\r\nلازمه حد عد است كه تا شيء محدود نشود معدود نمى شود و من حده فقد عده ( 50 ) از كلمات سيد اوصياء است\r\nاساطين حكمت در عين حال كه نفى وحدت عددى در واجب كرده اند ، اطلاق عدد بر او نموده اند چنان كه شيخ در فصل سوم مقاله هشتم الهيات شفاء پس از تحرير مطالبى گويد :\r\nفقد بان من هذا و مما سلف لنا شرحه ان واجب الوجود واحد بالعدد ، ( 51 )\r\nو لكن مراد از آن واحد بالشخص و بالتشخص و بالتعين است نه واحد بالعدد مستعمل در كم منفصل و خلاصه مراد وحدت و توحيد واجب الوجود است\r\nهيچ مرزوق به عقل و فهم ، وحدت عددى را بر ذات واجب الوجود كه صمد حق است روا نمى دارد ، و هيچ حكيم متاله موحد بدان تفوه نمى كند تا چه رسد به وسائط فيض الهى كه عقل كل اند ، جناب اميرالمؤمنين عليه السلام فرمود :\r\nالاحد بلا تاويل عدد ، واحد لا بعدد ( 52 )\r\nو حضرت ثامن الائمه ابى الحسن الرضا عليه السلام فرمود : احد لا بتاويل عدد ( 53 )\r\nاز فيثاغورس حكيم كه در زمان حضرت سليمان بن داود على نبينا وعليهما السلام بود و اخذ حكمت از معدن نبوت فرموده بود نقل است كه گفت :\r\nان البارى تعالى واحد كالاحاد و لا يدخل فى العدد\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو صدرالمتالهين در فصل ششم باب پنجم كتاب نفس اسفار در قبال شيخ رئيس در تاويل قول كسانى كه مبادى را اعداد دانسته اند و نفس را عدد قرار داده اند گويد :\r\nو من راى ان المبادى هى الاعداد وجعل النفس عددا ، اراد من العدد كما اراد اصحاب فيثاغورس وتاويل كلامهم ان المبدا الاول تعالى واحد حقيقى وهو مبدا الاشياء كما ان الواحد العددى مبدا الاعداد ، لكن المبدئيه والثانويه والثالثيه والعشريه فى هذه الاعداد الجسمانيه الكميه ليست ذاتيه لهذه الوحدات فكل ما صار اول يمكن له ان بصير ثانيا والثانى منها يجوزان يكون اول بخلاف المبدا الاول تعالى فمبدئيته واوليته عين ذاته ، و كذا ثانويه العقل الاول عين ذاته لا يتبدل ، و كذا مرتبه النفوس بعد مرتبه العقول\r\nفاطلاق العدد على المبادى العقليه والنفسيه من جهه ترتيبها فى الوجود ترتيبا لا يمكن تبدله ، فالعدديه فيها ذاتيه وفى غيرها عرضيه فهى الاعداد بالحقيقه ، كما ان الوحده والاولويه ذاتيه للحق الاول وفيما سواه اضافيه فهو الواحد الحق و ما سواه زوج تركيبى ( 54 )\r\nو اين مطلب سامى در ترتيب وجود و عدم تمكن تبدل آن همانست كه در فصل چهارم مرحله نهم اسفار افاده فرموده است كه :\r\nكل وجود فى مرتبه من المراتب كونه فى تلك المرتبه من المقومات له فافهم و تبصر ( 55 )\r\nو همچنين طاوسى را در كنه المراد ياد شده كلامى مفصل در اين باب است ، از جمله اين كه : آل فيثاغورس كه ينبوع علوم ايشان مترشح از نهرى بوده كه از تحت جنت كرامت ففهمناها سليمان انفجار داشت ، انسب لفظى كه به آن از مبدا كل ياد كنند ، واحد دانسته اند و ديگران وجود\r\nمضاهات بين وحدت و عدد از جهاتى عديده در صحف قيمه حكمت متعاليه و علوم غريبه حروف و اعداد و اوفاق و غيرها معنون است كه هر يك خود بابى بسوى اعتلاى معارج حقائق و مدارج معارف است\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nصدور وحدت حقه حقيقيه ظليه از وحدت حقه حقيقيه ذاتيه\r\nدر وجوب صدور واحد از واحد حق صرف ، و به عبارت ديگر در امتناع صدور كثرت از واحد محض كه واحد به وحدت حقيقيه ذاتيه است ، قديما وحديثا در كتب حكميه چون شفا و اشارات و اسفار ، و در صحف عرفانيه چون تمهيد القواعد و شرح كاشانى و قيصرى و ديگران بر فصوص الحكم و نصوص صدرالدين قونوى و مصباح الانس ابن فنارى و فتوحات مكيه و غيرها بحث و تحقيق شده است و صادر اول به اسامى گوناگون نام برده شده است\r\nصدرالمتالهين در علت و معلول اسفار ، و به خصوص در موقف هفتم الهيات آن پس از تمهيد چند اصل مهم در اين مساله متعاليه ، و سپس بقاعده امكان اشرف موروث از فيلسوف اول ارسطو ، در مساله ترتيب نظام وجود ، بحث و تحقيق فرموده است\r\nفيض مقدس در عين اليقين در بيان قاعده امكان اشرف مى فرمايد :\r\nو من القواعد المقرره الكثيره الفوائد قاعده الامكان الاشرف الموروثه من بعض اكابر القدماء وهى مبنيه على ثلاث مقدمات :\r\nاحديها ان البسيط الذى لا تركيب فيه اصلا لا يكون مبدء الفعلين من جهه واحده\r\nوالثانيه ان صانع العالم بسيط احدى ذاتا وصفه وفعلا\r\nوالثالثه انه سبحانه اعلى واشرف من جميع الموجودات\r\nو پس از ذكر اين سه مقدمه در بيان ترتيب نظام وجود و دو سلسله به دو و عود وارد شده است و غرض از نقل كلام او اين كه قاعده متقن و محكم الواحد لا يصدر عنه الا واحد خود يكى از مقدمات قاعده امكان اشرف است و لذا در اسفار هم پس از قاعده الواحد ، قاعده امكان اشرف عنوان شده است\r\nنظر عمده ما در اين مقام توجه به صادر اول از مشهد عارف است كه تجلى سارى و نور مرشوش است ورق منشور جميع كلمات وجوديه از عقول و نفوس و نقوش است و آن فوق مرتبه قلم اعلى مسمى به عقل اول است عقل و نقل متفق اند كه عقل مخلوق اول است و لكن كلام اهل تحقيق اين است كه صادر اول مقدم بر مخلوق اول است و اين صادر اول متوسط در صدور كثرت است ، در خلق تقدير و اندازه مقرر است ، اما صادر اول وجود عام بسيط است كه لولا تقيد آن به نسبت عموم كالاول تعالى بود صادر اول در نزد اهل نظر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nقلم اعلى مسمى به عقل اول است لذا در صحف عرفانيه در دو امر بحث كرده اند يكى در صحت بودن وجود عام صادر اول متوسط در كثرت و ديگر در بطلان قول به اين كه عقل اول صادر اول است و علامه ابن فنارى در مصباح الانس بين المعقول والمشهود فى شرح مفتاح غيب الجمع والوجود كه از مؤلفات او و شيخ او صدرالدين قونوى است در هر دو امر به تفصيل بحث و تحقيق كرده است ( 56 )\r\nو اين حقير چند سالى پيش از اين مقالتى در اول ما صدر عن الله و اول ما خلق الله نوشته است كه نقل آن را در اين مقام مناسب مى بيند و شايد خالى از قائده نباشد :\r\nاول ما صدر عن الله تعالى و اول ما خلق الله\r\nدر كتب اساطين عرفان اول ما خلق جز اول ما صدر است و اول ما صدر مقدم بر اول ما خلق است و از برخى روايات اهل بيت وحى عليهم الصلوه والسلام همين دقيقه استفاده مىشود بلكه ظواهر روايات متعددى بر اين نكته عليا دلالت دارد ، و براى متضلع در فهم صحف مطهره عارفين بالله معلوم است كه منبع معارف آنان باطن ولايت است و اشارات آنان بشاراتى از اسرار و بطون آيات و روايات است و در حقيقت عارف كامل فيلسوف حقيقى است و بتعبير دلپذير معلم ثانى فارابى در آخر كتاب تحصيل السعاده فيلسوف حقيقى امام است ، نخست به بيان برهان اول ما خلق بمنباى حكيم مى پردازيم و پس از آن به بيان اول ما صدر بر اساس عارف :\r\nدر كتب عقليه مبرهن است كه الواحد لا يصدر منه الا واحد اين واحد مصدر ، واحد حقيقى است كه بسيط الحقيقه است يعنى از تمام جهات واحد است و به هيچ نحو تكثر و اجزائى ندارد نه اجزاى خارجى چون تجزيه مركبات به عناصر و بسائط و تجزيه عقا قير و معجونات و اطريفلات به مفردات و تجزيه جسم به ماده و صورت ، و نه اجزاى مقدارى و عددى كه در كم متصل و منفصل جارى است و نه اجزاى ذهنى كه جنس و فصل است و اجزاى اعتبارى موجود ممكن به وجود و ماهيت است و نه ديگر اجزاى موهوم و متصور مطلقا\r\nشيخ رئيس در فصل يازدهم نمط پنجم اشارات در بيان قاعده الواحد لا يصدر عنه الا واحد بحث كرده است و عنوان آن را تنبيه قرار داده است ، خواجه در شرح آن فرمايد :\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nيريد بيان ان الواحد الحقيقى لا يوجب من حيث هو واحد الاشيئا واحدا بالعدد وهذا الحكم قريب من الوضوح و لذلك وسم الفصل بالتنبيه وانما كثرت مدافعه الناس اياه لا غفالهم معنى الوحده الحقيقيه\r\nو ما به همين اندازه در عنوان و برهان اصل قاعده الواحد اكتفا مى كنيم ، بر اين قاعده متفرع كرده اند كه صادر نخستين عقل مجرد است كه بسيط عينى خارجى است و يكى از معانى بسيط در صحف آنان موجود مجرد ماوراى طبيعى است و اگر تركيبى در آن توهم شود به لحاظ ذهن است كه باعتبار ذهن آن را تركيبى از جنس و فصل خواهد بود چنان كه بسائط مادى مثلا الوان را ، و يا به اين اعتبار كه ، كل ممكن زوج تركيبى مركب من وجود و ماهيه ، و اين عقل كه صادر اول است عقل كل و مبدا سائر اشياء است باينمعنى كه : اذا كان العقل كان الاشياء\r\nو جزء عقل ، ممكن نيست كه موجود ديگر صادر اول باشد چه اگر نفس باشد نفس موجود مجردى است كه به لحاظ تعلق به بدن و تدبير در آن عنوان نفس بر او طارى مىشود و چنين موجودى هر چند در مقام ذاتش مجرد است اما در مقام فعل تعلق به بدن دارد خواه نفس كل باشد كه تعلق به كل عالم اجسام دارد ، و خواه نفوس ناطقه جزئيه كه هر يك تعلق به بدنى خاص دارد پس اگر نفس صادر اول باشد با وصف عنوانى نفس لازم آيد كه صادر اول كثير باشد يكى ذات نفس و ديگر بدن او و اين محال است\r\nو همچنين صادر اول ممكن نيست جسم بوده باشد چون جسم مركب از دو مبدا خود بنام هيولى و صورت است پس لازم آيد كه از فاعلى آنچنان اعنى معطى وجودى كه واحد حقيقى است كثير صادر گردد و اين محال است\r\nو همچنين اگر صادر اول هيولى باشد محال است زيرا هيولى قوه محض است يعنى آن ماده نخستين كه جوهرى غير محسوس قابل انفعال است نه صورت جسميه كه صورت مقابل ماده است ، و قوه محض بدون صورت جسميه تحقق و حصول نمييابد چه هيولى در وجودش محتاج به صورت است چنان كه صورت در تشخص خود محتاج به هيولى است نه در وجودش و اين تلازم بين هيولى و صورت بحسب تحقق خارجى آنها است كه انفكاك آن دو را از يكديگر نشايد ، پس اگر هيولى صادر نخستين باشد بايد صادر اول در خارج مركب باشد و اين نيز بنابر قاعده الواحد باطل است و همچنين اگر صادر اول صورت جسميه باشد باز ممكن نيست زيرا به حكم تلازم بين هيولى و صورت در خارج لازم\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nآيد كه صادر اول مركب باشد و همچنين اگر صادر اول عرض باشد باز لازم آيد كه از واحد بحت و بسيط كثير صادر شود چه اينكه عرض در وجود خود محتاج به موضوع است و موضوع آن جسم است كه مركب از ماده و صورت است\r\nو نيز صادر اول بايد مبدا سائر اشياء باشد و حال اينكه هيچيك از عرض و هيولى و صورت و جسم بلكه نفس هم ممكن نيست مبدا سائر اشياء بدان معنى كه گفته ايم بوده باشند و چون احتمالات مذكوره باطل است پس بايد عقل مجرد صادر اول باشد ، و دانستى كه اين حكم حكما ، ممضى و معاضد شرع انور است ، و بقول صدرالمتالهين در اسرار الايات : تبا لفلسفه لا يطابق قوانينها قوانين الشرع\r\nاين بود سخنى با جمال در اول ما خلق كه حكيم و عارف هر دو بدان تصريح كرده اند اما اول ما صدر حقيقتى است كه اول ما خلق يكى از شئون و تعينهاى آنست ، و كلمه خلق بر اين مدعى خود دليل قاطع و شاهد صادق است چه خلق تقدير و اندازه است كه با تعين مناسب است ، ابن جوزى در باب الخلق كتاب نزهه الاعين النواظر فى علم الوجوه والنظائر آورده است :\r\nقيل الخلق : الايجاد على تقدير و ترتيب ، قال ابن قتيبه : اصل الخلق التقدير ، قال زهير :\r\nولانت تفرى ما خلقت و بعض القوم يخلق ثم لايفرى\r\nو قال ابن فارس : يقال خلقت الاديم للسقاء : اذ قدرته ، انتهى ما اردنا نقله من النزهه\r\nو فى صحاح الجوهرى :\r\nالخلق : التقدير ، يقال خلقت الاديم اذ قدرته قبل القطع و منه قول زهير : ولانت تفرى البيت ، و قال الحجاج ما خلقت الا فريت و لا وعدت الا وفيت\r\nو فى مجمع الطريحى :\r\nقوله هو الله الخالق البارى المصور ، فالخالق هوالمقدر لما يوجده ، والبارى هو المميز بعضه عن بعض بالاشكال المختلفه ، والمصور الممثل\r\nقال بعض الاعلام : قد يظن ان الخالق والبارى والمصور الفاظ مترادفه وان الكل يرجع الى الخلق والاختراع وليس كذلك بل كل ما يخرج من العدم الى الوجود مفتقر الى تقديره اولا وايجاده على وفق التقدير ثانيا ، والى التصوير بعد الايجاد ثالثا فالله تعالى خالق من\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nحيث هو مقدر ، وبارى من حيث هو مخترع وموجد ، ومصور من حيث انه مرتب صور المخترعات احسن ترتيب\r\nو در منتهى الارب گويد : خلق تقدير پيش بريدن\r\nاز بيانى كه تقديم داشتيم نتيجه گرفته مىشود كه مفاد حديث اول ما خلق اين است كه اول موجودى كه به خلق و تقدير ايجاد شد عقل است لذا خلق و تقدير در اول ما صدر نيست و اگر در السنه حكماء آمده است اول الصوا در هو العقل الاول آن را تاويلى دقيق است كه صدرالمتالهين در فصل بيست و نهم مرحله ششم اسفار كه در علت و معلول است بيان فرموده است كه :\r\nو قول الحكماء ان اول الصوا در هو العقل الاول بناء على ان الواحد لا يصدر عنه الا الواحد كلام جملى بالقياس الى الموجودات المتعينه المتبائنه المتخالفه الاثار فالاوليه هيهنا بالقياس الى ساير الصوا در المتبائنه الذوات والوجودات و الا فعن تحليل الذهن العقل الاول الى وجود مطلق ماهيه خاصه وجهه نقص وامكان ، حكمنا بان اول ما ينشا هو الوجود المطلق المنبسط ويلزمه بحسب كل مرتبه ماهيه خاصه وتنزل خاص يلحقه امكان خاص فافهم\r\nصدرالدين قونوى در كتاب شريف نصوص در نصى كه قبل از آخرين نص آن و معنون به اين عنوان است : نص شريف وهو من اعظم النصوص اعلم ان الحق هو الوجود الخ فرمايد :\r\nالحق سبحانه و تعالى من حيث وحده وجوده لم يصدر عنه الا واحد لاستحاله اظهار الواحد وايجاده من حيث كونه واحدا ما هو اكثر من واحد لكن ذلك الواحد عندنا هو الوجود العام المفاض على اعيان المكونات و ما وجد منها و ما لم يوجد مماسبق العلم بوجوده وهذا الوجود مشترك بين القلم الاعلى الذى هو اول موجود المسمى ايضا بالعقل الاول و بين سائر الموجودات الخ\r\nو نيز در مفتاح گويد :\r\nالحق سبحانه و تعالى لم يصدر عنه لوحدته الحقيقيه الذاتيه الا الواحد فذلك الواحد عند اهل النظر هو القلم الاعلى المسمى بالعقل الاول وعندنا الوجود العام المفاض على اعيان المكونات ما سبق العلم بوجوده ( 57 )\r\nاين كلام صدرالدين قونوى نص صريح اهل عرفان در فرق ميان اول ما صدر و اول ما خلق است و خلاصه بحث صدرالمتالهين در فصل مذكور مرحله علت و معلول اسفار\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nهمين است كه صدر قونوى افاده فرمود\r\nاين وجود منبسط را كه صادر نخستين است عماء گويند ، در سنن ابن ماجه باسنادش از ابى رزين عقيلى روايت كرده است :\r\nقال : قلت يا رسول الله اين كان ربنا قبل ان يخلق خلقه ؟ قال : كان فى عماء\r\nو فى مسند ابن حنبل بعد قوله و ما فوقه هواء ، ثم خلق عرشه على الماء ( 59 )\r\nو در جامع ترمذى بعد از و ما فوقه هواء ، و خلق عرشه على الماء ( 60 )\r\nصدرالمتالهين در همان فصل نامبرده گويد :\r\nاول ما نشا من الوجود الواجبى الذى لا وصف له ولا نعت الا صريح ذاته المند مج فيه جميع الحالات والنعوت الجماليه والجلاليه باحديته وفردانيته ، هو الوجود المنبسط الذى يقال له العماء الخ ( 61 )\r\nدر حديث عماء خلق پس از وجود منبسط مسمى به عماء است و شيخ اكبر در باب ششم فتوحات به هباء نيز تعبير كرده است و گفت :\r\nهذا اول موجود فى العالم وقد ذكره على بن ابى طالب رضى الله عنه وسهل بن عبدالله التسترى رحمه الله و غير هما من اهل التحقيق اهل الكشف والوجود\r\nحكيم بزرگوار اقدم انكسيمانس Anaximene ) ) ملطى ( متولد حدود 540 ق م ) صادر نخستين را تعبير به عنصر كرده است و آن را بر عقل مقدم داشت و برخى از حكماى پيشين يونان عنصر را به اول موصوف كرده اند اعنى عنصر اول گفته اند ، صدرالمتالهين در جواهر و اعراض اسفار از انكسيمانس چنين نقل كرده است :\r\nابدع الواحد بوحدانيته صوره العنصر ثم العقل انبعث عنها ببدعه البارى فرتب العنصر فى العقل الوان الصور على قدر ما فيها من طبقات الانوار واصناف الاثار وصارت تلك الطبقات صور اكثيره دفعه واحده كما يحدث الصور فى المرآه الصقيله بلا زمان ولا ترتيب بعض على بعض غير ان الهيولى لا يحتمل القبول دفعه واحده الا به ترتيب زمان فحدثت تلك الصوره فيها على الترتيب ( 62 )\r\nيعنى حق تعالى بوحدانيت خود صورت عنصر را ابداع فرمود سپس عقل از آن عنصر با بداع بارى منبعث شد ، عنصر در عقل الوان صور را بر قدر طبقات انوار واصناف آثار ترتيب داد و اين طبقات يك بار صور كثير گرديدند چنان كه حدوث صور در مرآت بدون زمان\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو بدون ترتيب بعض بر بعض حادث مىشود جز اينكه هيولى ( هيولى اولى در طبايع مادى ) قبول صور بيكبارگى نميكند مگر به ترتيب و زمان لذا صور در آن به ترتيب حادث مىشود\r\nماخذ روائى اول ما خلق الله تعالى\r\nبدانكه در اخبار آمده است اول چيزى كه الله تعالى آفريده عقل است جناب صدوق قده در نخستين حديث باب نوادر من لا يحضره الفقيه كه آخر ابواب آنست آورده است كه :\r\nروى حماد بن عمرو و انس بن محمد عن ابيه جميعا عن جعفر بن محمد عن ابيه عن جده عن على بن ابيطالب عليه السلام عن النبى صلى الله عليه و آله انه قال يا على اوصيك بوصيه فاحفظها فلا تزال بخير ما حفظت وصيتى يا على ان اول خلق خلقه الله عزوجل العقل فقال له اقبل فاقبل ثم قال له ادبر فادبر فقال وعزتى وجلالى ما خلقت خلقا هو احب الى منك بك آخذ وبك اعطى وبك اثيب وبك اعاقب\r\nجناب شيخ حر عاملى قده در باب ابى عبدالله جعفر بن محمد الصادق عليهما السلام از ابواب الائمه جواهر سنيه چنين روايت كرده است :\r\nعن عده من اصحابنا عن احمد بن محمد عن على بن حديد عن سماعه بن مهران عن ابى عبدالله عليه السلام قال : ان اول ما خلق الله العقل فقال له ادبر فادبر ثم قال له اقبل فاقبل فقال الله خلقتك خلقا عظيما وكرمتك على جميع خلقى ، ( 63 ) الحديث\r\nو در باب ابى الحسن على بن موسى الرضا عليهما السلام چنين روايت كرده است :\r\nعن ابى عبدالله العاصمى عن على بن الحسن عن على بن اسباط عن الحسن بن جهم عن الرضا ( ع ) قال ان الله خلق العقل فقال له اقبل فاقبل وقال له ادبر فادبر فقال وعزتى ما خلقت شيئا احسن منك واحب الى منك بك آخذ وبك اعطى ( 64 )\r\nدر اين حديث اول ولما ندارد وثقه الاسلام كلينى در اول كافى باسنادش از ابى جعفر عليه السلام چنين روايت كرده است\r\nلما خلق الله العقل استنطقه ثم قال له اقبل فاقبل ثم قال له ادبر فادبر ثم قال و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nعزتى وجلالى ما خلقت خلقا هو احب الى منك ولا اكملتك الا فيمن احب اما انى اياك آمر واياك انهى واياك اعاقب واياك اثيب\r\nدر اين حديث و احاديث بسيار ديگر لما دارد ولى لما مثل ديگر كلمات و لغات ديگر جميع السنه همگى از عالم طبيعت برخاسته اند و مانند خود كلمات تكوينى كتاب طبيعت روازن و اشارات و اماراتى بمعانى و حقايق ماوراى طبيعت اند نه وعاى آنها چه آن انوار قاهره و معانى امريه عارى از ماده و احكام آنند چنان كه آمدى در غرر و درر از برهان موحدين امام على عليه السلام روايت كرده است كه\r\nسئل عليه السلام عن العالم العلوى فقال ( ع ) صور عاليه ( عاريه خ ل ) عن المواد خاليه عن القوه والاستعداد ( صور عاريه عن المواد عاليه عن القوه والاستعداد خ ل ) الخ ،\r\nو ظرف و مظروف ، و غذا و مغتذى با هم مسانخ اند اگر چه در ماوراى طبيعت ظرف و مظروف هم صادق نيست چه انيات محضه و مرسلات و مطلقات وجوديه اند و اتحاد علم و عالم و معلوم است بلكه اتحاد هم از ضيق تعبير است و مطلب فوق اتحاد است ، بقول شيخ شبسترى\r\nعروض و قافيه معنى نسنجد * * * بهر ظرفى در و معنى نگنجد\r\nمعانى هرگز اندر حرف نايد * * * كه بحر قلزم اندر ظرف نايد\r\nو نيز جناب كلينى قده در كتاب عقل و جهل كافى باسنادش از امام صادق عليه السلام كه حديث چهاردهم آنست روايت كرده است :\r\nفقال ابو عبدالله ( ع ) ان الله عزوجل خلق العقل و هو اول خلق من الروحانيين ع يمين العرش من نوره فقال له ادبر فادبر ثم قال له اقبل فاقبل فقال الله تبارك و تعالى خلقتك خلفا عظيما وكرمتك على جميع خلقى ، الحديث\r\nاين اول خلق من الروحانيين همان اول ما خلق الله العقل است كه بدوا از جواهر سنيه نقل كرده ايم جناب مجلسى در اول مرآه العقول فرمود : خبر اول ما خلق الله العقل لم اجده فى الاخبار المعتبره\r\nدر روايتى چنان كه نقل كرده ايم آمده است : اول ما خلق الله العقل ، و در روايت ديگر اول ما خلق الله القلم ، و در روايت ديگر اول ما خلق الله ملك كروبى و در روايت ديگر حضرت رسول ( ص ) فرموده اول ما خلق الله نورى و در روايت ديگر اول ما خلق الله\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nروحى و در حديث ديگر اول ما خلق الله هو الهوى و در حديث ديگر از روضه كافى رجلى شامى از امام باقر ( ع ) از اولين مخلوق مى پرسد گفتار امام به اين جمله ميرسد ولكنه اذ لا شيء غيره و خلق الشيء الذى جميع الاشياء منه وهو الماء الذى خلق الاشياء منه ، الحديث ، و نيشابورى در تفسير غرائب القرآن در تفسير سوره ن والقلم آورده است اول ما خلق الله جوهره الخ و در الدر المنثور از ابن عباس روايت كرده است كه قال قال رسول الله ( ص ) ان اول ما خلق الله القلم والحوت الحديث\r\nو احاديث ديگر نيز از اين قبيل روايت شده است و همه آنها اوصاف و نعوت يك چيزند و اسامى يك مسمى اند كه باعتبارات مختلف هر اسمى به صفتى و حقيقتى اشارت دارد\r\nمشو احول مسمى جز يكى نيست * * * اگر چه ما بسى اسما نهاديم\r\nعلامه دهدار در رساله قضا و قدر در بيان اقبال و ادبار حديث شريف عقل بسيار دقت نظر به كار برده است كه تمهيدى لطيف و شگفت در مسئله قضا و قدر است هر چند حديث شريف را محملهاى ديگر نيز به همان پايه بلند تفسير و شرح دهدار است ، آرى گفتار سفراى الهى چنين است كه براى خواص در صدق مقام شامخ ولايت الهيه آنان خود معجزه اى با هراست دهدار در رد جبرى مفرط و تفويضى مفرط از حديث شريف عقل و امر به اقبال و ادبار نتيجه گرفته است كه : اقبال عقل كه نسبت وجود ممكن است منبع جميع خير است و امتثال او امرش از اين روى است ، و ادبار عقل كه نسبت بازماندگى و روى به سوى خود آوردن ممكن است منبع جميع شر است و ارتكاب نواهيش از اين روى است\r\nبيان اقبال و ادبار عقل به حدس راقم\r\nبه حدس اين كمترين حديث اقبال و ادبار عقل ناظر به يكى از دقائق اسرار خلقت است بيان آن به اختصار اين كه اقبال و ادبار آن اشارت به جزر و مد درياى هستى است كه يك آن آرام نيست كل يوم هو فى شان ، تجدد امثال و مثال و آيت آن كه حركت در جوهر است در اين معنى دو شاهد عدل اند و دو اسم شريف قابض و باسط دو حاكم مطلق\r\nوالله يقبض ويبصط واليه ترجعون ( بقره 245 )\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nچون عقل اول در اقبال و ادبار و قبض و بسط است در ماسوى الله نيز اين اقبال و ادبار سارى است چه اين كه همه آنها باذن الله بر عقل قائم اند جز اين كه اقبال و ادبار را در هر موطنى و مظهرى اسمى خاص است و صورتى خاص دارد مثلا حركت نبض كه فرو مى نشيند و بازگشت مىكند و حكايتى از قبض و بسط قلب دارد ، نمودارى از آنست ، جزر و مد درياها آيتى از آنست ، اقبال و ادبار منطقه البروج نسبت به معدل النهار مظهرى از آنست كه فعلا ميل كلى رو به انتقاص مى رود و مقدار انتقاص\r\nدر هر سال بتقريب نصف ثانيه است و بتحقيق 468 - ه ، و همچنين حركت نقطه\r\nاعتدال و نوسان آن كه به خصوص از آن در كتب هيات و نجوم تعبير به حركت اقبال و ادبار شده است مصداق بارز آنست نقطه اعتدال محل تقاطع منطقه البروج با معدل النهار است و اين محل تقاطع در حركت نوسانى است و از قديم الدهر در السنه ارباب هيات و نجوم مثل مثل سائر به حركت اقبال و ادبار دائر است اين حركت دو نقطه اعتدال كه محل تقاطع دو عظيمه نام برده است مانند حركت جوزهرين كه دو عقده راس و ذنب است ، مى باشد خواجه نصيرالدين طوسى در فصل چهارم باب دوم تذكره در هيات فرموده است :\r\nقد زعم بعض اهل الطلسمات ان للفلك اقبالا و ادبارا غايه كل واحد منهما ثمانيه اجزاء تتم فى ستمائه و اربعين سنه\r\nبعضى از اجله علماء آيه كريمه اولم يرالذين كفروا ان السموات والارض كانتارتقا ففتقنا هما ( انبياء 32 ) را اشاره به انطباق و انتفاح معدل النهار و منطقه البروج دانسته است و تفصيل هر يك از اين دو مساله هيوى را در رساله ميل كلى اينجانب طلب بايد كرد\r\nقوسين نزول و صعود كه در كتب حكميه و صحف عرفانيه معنون است در حقيقت ناشى از ادبار و اقبال عقل اول است كه اقبال و ادبار دورى است يدبر الامر من السماء الى الارض ثم يعرج اليه ( الم السجده 6 )\r\nنه فقط عقل را حركت اقبال و ادبار قوسى و دورى است بلكه همه حروف وجوديه نوريه حتى الفاظ و حروف كتبيه به همين مثابت اند ، در اين معنى لطيف حركت دورى كتاب شريف ايام الشان شيخ اكبر محيى الدين عربى بسيار مفيد است\r\nنگارنده اين حدس را سخت ثاقب و راسخ مى بيند و آن را بارقه اى الهى مىداند ، در پيرامون آن بحث بيشتر لازم است لعل الله يحدث بعد ذلك امرا\r\nبيان مذكور در دفتر دل كه يكى از آثار منظوم نگارنده است ، بدينصورت ثبت شده\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاست [ 1 
  ]\r\nوجود صرف كان بيحد وعد است * * * چو دريايى است كاندر جزر و مد است\r\nزقوسين نزولى و صعودى * * * بدانى رمز اين سير وجودى\r\nكه ادبارست و اقبالست دورى * * * پس از ادبار اقبالست فورى\r\nبود درياى دل در بسط و در قبض * * * مر او را ساحل آمد حركت نبض\r\nدهد هر ساحل از لجه نشانه * * * نظر كن از كرانه تا كرانه\r\nچو ساحل بدهد از لجت گواهى * * * زساحل پرس هر چيزى كه خواهى\r\nچو ساحل آيتى از لجت آمد * * * تو را پس ساحل عين حجت آمد\r\nاگر از لجت آيى سوى ساحل * * * تويى دريا دل آن انسان كامل\r\nخدا لجه است در درياى هستى * * * نظر كن در بلنديها و پستى\r\nشئونش را چو امواج و سواحل * * * در اين دريا نگر اى مرد عاقل\r\nچه امواجى كه هر موجى جهانى است * * * جداگانه زمين و آسمانى است\r\nجهانها در جهانها در عيانست * * * هزاران در هزاران در نهانست\r\nنهانى كه مر او را شمس ذره است * * * وزان قطره اى او را مجره است\r\nچو در نسبت تجانس شرط ربط است * * * مثال از ذره و از قطره خبط است\r\nچه نسبت بين پنهان و عيانست * * * كه اين چون قطره اى نسبت بانست\r\nچو ذات حق بود بيحد و بى عد * * * شئون او بود بى عد و بيحد\r\nنكو بنگر تو اندر چرخ دوار * * * كه دارد حركت اقبال و ادبار\r\nزضنع متقن پروردگارى * * * نباشد ميل كلى را قرارى\r\nكنون اندر تناقص هست دائم * * * تناقص را تزايد هست لازم\r\nبه رتق و فتق قرآن الهى * * * نظر بنما اگر خواهى گواهى\r\nدر اين موضوع به يك نيكو رسالت * * * كه بنوشتم تو را باشد حوالت\r\n\r\n\r\n","description":"","footnote":"\r\n[ 1 
  ] درباره دفتر دل گفته ايم :\r\nچو اين دفتر حكايت دارد از دل * * * بسى حرف و شكايت دارد از دل\r\nبه حكم طالعش از اختر دل * * * نهادم نام او را دفتر دل\r\nزطوفانى درياى دل من * * * صدفهايى كه دارد ساحل من\r\nبسى از آن صدفها راز ساحل * * * نمودم جمع و شد اين دفتر دل\r\n","page_name":" 93 ","page_number":93},
  {"content":"\r\n\r\nسفر بنما از اين اقبال و ادبار * * * به خلق اول آن عقل نكوكار\r\nچو ايزد آفريش در همانحال * * * بفرمودش به ادبار و به اقبال\r\nنموده امتثال امر دارا * * * كه دائم هست در اقبال و ادبار\r\nحديث ان اول خلق خلقه الله عزوجل العقل را كه از من لا يحضر نقل كرده ايم از نسخه اى نقل كرده ايم كه به دو تاختم آن در محضر مبارك جناب شيخ حر عاملى صاحب وسائل قده قرائت و مقابله تحقيقى شده است و آخر آن به خط مبارك آن جناب به اين عبارت مزين است :\r\nبسم الله الرحمن الرحيم انهاه قرائه ومقابله وتحقيقا المولى الجليل الفاضل الصالح مولانا و محمد ابراهيم بن المولى الاجل الفاضل مولانا محمد نصير وقد اجزت له روايه جميع كتب الحديث عنى عن مشايخى بالطرق المعروفه المذكوره فى محلها والاسانيد المتصله باصحاب العصمه عليهم السلام حرره محمد بن الحسن الحر العاملى فى نصف شهر ربيع الاول 1102\r\nغرض از اين تاكيد و ابرام اين است كه چون مثل جناب مجلسى قده در مرآه العقول در ورود اول ما خلق الله العقل دفدفه فرموده است ، لازم ديده ايم كه ماخذ قابل اعتماد آن را بعرض برسانيم اين بود تمامت مقالت ياد شده\r\nدر اتحاد نفوس مكتفيه به نفس رحمانى كه عقل بسيط است و صاحب رتبه وحدت حقه حقيقيه ظليه شدن آنها\r\nبدانكه در صحف كريمه اهل تحقيق محقق است كه صادر نخستين نفس رحمانى است و آن اصل اصول و هيولاى عوالم غير متناهى و ماده تعينات است و از آن تعبير به تجلى سارى ، ورق منشور و وجود منبسط و نور مرشوش نيز مى كنند\r\nوالصادر الول هو الوجود العام المفاض على اعيان المكونات ما وجد منها ومالم يوحد مماسبق العلم بوجوده و هذا الوحجود مشترك بين القلم الاعلى الذى هو اول موحد والمسمى ايضا بالعقل الاول و بين سائر الموجودات\r\nقلم اعلى يا عقل اول مخلوق اول است كه يكى از تعينات صادر نخستين است و مطهر اسم شريف مدبر است بلكه پديده تحقيق چنانست كه صدر قونوى در نفحات الهيه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nفرموده است :\r\nحقيقه القلم الاعلى المسمى بالعقل الاول عباره عن المعنى الجامع لمعانى التعينات الامكانيه التى قصد الحق افرازها من بين الممكنات الغير المتناهيه و نقشها على ظاهر صفحه النور الوجودى بالحركه العينيه الاراديه وبموجب الحكم العلمى الذاتى ( 65 )\r\nغرض اين كه اول ما خلق الله القلم ، اول ما خلق الله العقل ، در خلق معنى تقدير ماخوذ است در مصباح فيومى است كه اصل الخلق التقدير يقال خلقت الادى للسفاء اذا قدرت له و زمخشرى در اساس گويد : خلق الخراز الاديم والخياط الثوب قدره قبل القطع نفس رحمانى را حقيقت محمدى نيز گويند زيرا كه نفس اعدل امزجه كه نفس مكتفيه است به حسب صعود و ارتقاى درجات و اعتلاى مقامات عديل صادر اول مى گردد هر چند از حيث بدا تكون و حدوث همچن ديگر نفوس عنصريه جسمانيه است ، بلكه فراتر از عديل مذكور ، اتحاد وجودى با وجود منبسط مى يابد در اين مقام جميع كلمات وجوديه پئون حقيقت او مى گردند شيخ عارف محقق محى الدينعربى را درباب يكصد نو دهشتم فتوحات مكيه كه در معرفت نفس به فتح فاء و اسرار آن است در اين مطلب سامى كلامى نامى است و خلاصه آن اينكه :\r\nالموجودات هى كلمات الله التى لاتنقد كما فى قوله تعالى قل لو كان البحر مدادا لكمات ربى اريه ، وقال تعالى فى حق عيسى و كلمه القاها الى مريم ، و هو عيسى فلهذا قلنا ان الموجودات كلمات الله كلمات الله الى ان قال : وجعل النطق فى الانسان على اتم الوجوه فجعل ثمانيه وعشرين مقطعا للنفس يطهر فى كل مقطع الانسان حرفا معينا هو غير الاخر ، و ما هو عينه مع كونه ليس غيرانفس فالعين واحده من حيث انها نفس ، و كثيره من حيث المقاطع\r\nاين نفس كه وجود منبسط است چون جمع تعينات و كلمات وجوديه است وى را به لحاظ اصل بودن كه فاعل است اب الاكوان گويند كون به مبناى اهل تحقيق چنان كه به لحاظ هيولاى تعينات وجوديه بودنش كه قابل است ام عالم امكان دانند و چون نفس مكتفيه در وقوس صعود قابل اتحاد وجودى باوى است و به اوصاف وى متصف شود كه هم از جنبه فاعلى اب الاكوان گردد و هم ازجنبه قابلى ام عالم امكان و هكذا در ديگر اوصاف كماليه نيز بدان كه مراد از سريان ولايت كه در النسه اهل\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتحقيق دائر است ، همين سريان وجود منبسط و نفس رحمانى و فيض مقدس است ، چنان كه فرموده اند : وجود و حيات جميع موجودات به مقتضاى قوله تعالى و من الماء كل شيء حى به سريان ماء ولايت يعنى نفس رحمانى است كه به منزلت هيولى و به مثابت ماده سارى در جميع موجودات است و همين نفس رحمانى را حقيقت انسانيه نيز گويند كه عالم را صورت حقيقت انسانيه گفته اند چنان كه علامه قيصرى در فصل هشتم مقدمات شرح فصوص الحكم فرمايد : العالم هو صوره الحقيقه الانسانيه الخ\r\nدر نيل به اين مطلب اعلى ، بايد از مبحث اتحاد نفس با عقل بسيط كه در حكمت متعاليه مبرهن است ، مدد گرفت والله يهدى من يشاء الى سواء السبيل\r\nاز اين بحث شريف در علم انسان كامل كه كل شيء احصيناه فى امام مبين ، و علم آدم الاسماء كلها ، و در ضبط و احاطه او جميع حضرات را حضرات در اصطلاح اهل تحقيق و در مبين حقائق اسماء بودنش ، و در تصرف او در ماده كائنات كه جميع موجودات عينى به منزله اعضا و جوارح وى مى گردند و اينكه تاثير در عالم سفلى تحقق نمى يابد مگر به تاييد از عالم علوى كه انسان واجد عالم علوى تواند تاثير در سفلى كند بايد آگاهى يافت و مقام انسان كامل را شناخت كه صاحب رتبه وحدت حقه حقيقيه ظليه است\r\nز احمد تا احد يك ميم فرق است * * * جهانى اندر آن يك ميم غرق است\r\nاز سر نفس رحمانى دانسته مىشود كه كلام زائد بر ذات متكلم نيست چه كلمات وجوديه همه تعينات نفس رحمانى اند و نفس مويد مكتفى در مقام ارتقاى وجودى به نفس رحمانى را رتبه فوق خلافه كبرى است\r\nاذا شاء الحق تعالى بسابق عنايته ان يطلع من اختاره من عبيده على حقائق الاشياء على نحو تعينها فى علمه جذبه اليه بمعراج روحانى فيشاهد انسلاخ نفسه عن بدنه و ترقيه فى مراتب العقول والنفوس متحدا بكل عقل و نفس طبقه بعد طبقه اتحادا يفيده الانسلاخ عن جمله من احكامه الجزئيه واحكامه الامكانيه فى كل مقام حتى يتحد بالنفس الكليه ثم بالعقل الاول ان كمل معراجه فيظهر جميع لوازم ماهيته من حيث امكاناتها النسبيه ماعدا حكما واحدا هو معقوليه كونه فى نفسه ممكنا فى العقل الاول فيثبت المناسبه بينه و بين ربه ويحصل القرب الذى هو اول درجات الوصول ويصح له الاخذ عن الله بدون واسطه كما فى شان\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nالعقل الاول ، وللانسان ان يجمع بين الاخذ عن الله تعالى بلاواسطه العقول والنفوس بموجب حكم امكانه الباقى و بين الاخذ عن الله تعالى بلاواسطه به حكم وجوبه فيحل مقام الانسانيه الحقيقيه التى فوق الخلافه الكبرى ، هذا ما ابانه الصدر القونوى فى الهاديه\r\nو نيز به نقل چند جمله اى از كلمات مكنونه صدرالمتالهين تبرك مى جوييم : در كتاب مفاتيح گويد :\r\nان الانسان الكامل حقيقه واحده وله اطوار ومقامات ودرجات كثيره فى القيود وله بحسب كل طور و مقام اسم خاص\r\nو نيز در مورد ديگر گويد :\r\nالنفس الانسانيه من شانها ان تبلغ الى درجه يكون جميع الموجودات اجزاء ذاتها وتكون قوتها ساريه فى الجميع ويكون وجودها غايه الكون والخليقه\r\nو نيز در موضع ديگر گويد :\r\nو اعلم ان البارى تعالى وحدانى الذات فى اول الاولين ، وخليفه الله مرآتى الذات فى آخر الاخرين كما بداكم تعودون ( اعراف ، 29 ) فالله سبحانه رب الارض والسماء وخليفه الله مرآه يظهر فيها الاسماء ويرى بها صور جميع الاشياء\r\nوبالجمله اهل تحقيق بر مبناى رصين وحدت شخصى وجود بر اين عقيدت راسخ اند كه مراتب تمامى موجودات در قوس نزول از تعينات نفس رحمانى و حقيقت ولايت است ، و در قوس صعود حقيقت انسان كامل داراى جميع مظاهر و جامع جميع مراتب است پس تمامى حقائق عقلانيه و رقائق برزخيه آنها كه گاهى به عقل و گاهى به شجره و گاهى به كتاب مسطور ، به عبارات و اسامى مختلفه مذكور مىشود تماما نفس حقيقت انسان كامل و از اجزاء ذات او هستند ، و در واقع حقيقت انسان كامل است كه بر حسب هر درجه اى از درجات ، تعين خاص و اسم مخصوص حاصل نموده و بدين جهت حقيقت انسان كامل را جائز است كه آثار تمامى آن تعينات را به حقيقت خود اسناد دهد چنان كه در خطب منتسبه به حضرت اميرالمومنين و سيد الموحدين آمده است كه :\r\nانا آدم الاول ، انا نوح الاول ، انا آيه الجبار ، انا حقيقه الاسرار ، انا صاحب الصور ، انا ذلك النور الذى اقتبس موسى منه الهدى ، انا صاحب نوح و منجيه انا\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nصاحب ايوب المبتلى وشافيه ،\r\nالى غير ذلك من الاخبار والاثار در اين مطلب به فصل هشتم مقدمات قيصرى بر شرح فصوص الحكم رجوع شود\r\nآن كه امام عليه السلام فرمود انا آدم الاول الخ از اين باب است كه علامه قيصرى در اول شرح فص اسحاق فصوص الحكم بيان كرده است كه :\r\nالعارف المطلع على مقامه هو على بينه من ربه يخبر عن الامر كما هو عليه كاخبار الرسل عن كونهم رسلا وانبياء لا انهم ظاهرون بانفسهم ، مفتخرون بما يخبرون عنه ( 66 )\r\nاين انسان كامل است كه جامع جوامع كلمات تامه وجوديه اعم از تكوينى و تدوينى است و بدان صادق است كه اوتيت جوامع الكلم ، و در اخبار از علو مقام خود به حسب صعود فرمايد : اول ما خلق الله نورى ، فافهم\r\nآنكه اول شد پديد از جيب غيب * * * بود نور پاك او بى هيچ ريب\r\nبعد از آن آن نور مطلق زد علم * * * گشت عرش و كرسى و لوح و قلم\r\nيك علم از نور پاكش عالم است * * * يك علم ذريت است و آدم است\r\nصاحب فتوحات مكيه در باب ششم آن در بحث همين وجود منبسط به عنوان هباء فرمايد :\r\nفلم يكن اقرب اليه قبولا فى ذلك الهباء الا حقيقه محمد ( ص ) المسماه بالعقل و اقرب الناس اليه على بن ابى طالب ( ع ) امام العالم و سر الانبياء اجمعين\r\nهباء هيولاى كل است ، و هيولاى عالم طبيعت قوه قابله ورق منشور جميع صور غير متناهى طبيعى است ، و عقل هيولانى انسان قوه قابله او است كه مىتواند بعقل بالفعل برسد و عقل مستفاد گردد و با عقل بسيط و با وجود منبسط كه صادر نخستين است اتحاد وجودى يابد چه او را حد يقف نيست و محقق آن كسى است كه حق همه مقامات را اعطاء كند تا عقيدت او هيولاى اعتقادات باشد و در هيچيك از آنها توقف نكند فافهم\r\nعارف جامى در سلسله الذهب گويد :\r\nتخته جمله عقائد باش * * * در همه صورتش مشاهد باش\r\nشو هيولاى جمله معتقدات * * * تا بيابى ز شرك و جهل نجات\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاهم معارف در معرفت وسائط فيض الهى معرفت نفس انسانى است ، بلكه معرفت نفس قلب و قطب جميع مباحث حكميه ، و محور تمام مسائل علوم عقليه و نقليه و اساس همه خيرات و سعادات است و معرفت آن اشرف معارف چون جنس اين گوهر نفيس شناخته شود ، صولت انكار در اين گونه مسائل ضرورى نظام احسن ربانى مبدل به دولت اقرار مى گردد\r\nو مطلب عمده همين است كه اين بزرگترين كتاب الهى به نام انسان را فهميده ورق نزده ايم ، و به مطالعه مطالع كلمات و آيات آن بسر نبرده ايم ، و از آن در همين حد عادى غاذى و نامى و متحرك بالاراده آگاهى يافته ايم\r\nغرض اين است كه در راه اعتلاى به معارج مقامات انفسى ، و وقوف به مواقف اين صحيفه الهى بايد استاد خدمت كرد ، استادى سفر كرده و زبان فهم من هم مدعى نيستم كه عهده دار تحديد حقيقى و تعريف واقعى آن هستم ، و لكن از استمداد انفاس قدسى اولياى حق ، با بضاعت مزجاتم در حد استطاعت و وسع ، به وصف اسم و رسم آن مى پردازيم ، و در ارتباط با موضوع شريف بحث ، هدايائى كه برخى از نتائج بحث است اهداء مى نماييم ان الهدايا على مقدار مهد يها\r\nانسان يك حقيقت ممتد از فرش تا عرش است كه ما جعل الله لرجل من قلبين فى جوفه ، مرتبه نازل او بدن اوست كه در اين نشاه بدن عنصرى اوست كه با همين وصف عنوانى بدن در حقيقت روح متجسد است ، و ان شئت قلت گوهرى جسمانى است كه به اوصاف جسم چون شكل و صورت و كيفيت و كميت و غيرها متصف است\r\nروح او گوهرى نورانى است كه از مشاين طبيعت منزه است ، و آن را مراتب تجرد برزخى و عقلانى و فوق تجرد عقلانى است كه حديقف ندارد ، و در هر مرتبه حكمى خاص دارد و در عين حال احكام همه مراتب ، ظهور اطوار وجودى اوست ، ما لكم لا ترجون لله وقارا وقد خلقكم اطورا\r\nمرتبه نازله آن محاكى مرتبه عاليه اوست چنان كه در سلسله طوليه وجود هر دانى ظل عالى است و نشاه اولى مثال نشاه اخرى است و لقد علمتم النشاه الاولى فلولا تذكرون از صادق آل محمد ( ص ) ماثور است كه\r\nان الله عز وجل خلق ملكه على مثال ملكوته ، واسس ملكوته على مثال جبروته\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nليستدل بملكه على ملكوته و بملكوته على جبروته\r\nبدن عنصرى از عالم طبيعت است كه هميشه در تجدد است و صورت عالم طبيعت لاينقطع تبديل مىشود چه آسمانها و چه زمينها زيرا كه طبيعت مبدا قريب حركت است و علت حركت بايد متجدد باشد چنان كه در حكمت متعاليه مبرهن است كه\r\nالحجه العمده على الحركه فى الجوهر هى ان جميع الحركات سواء كانت طبيعيه اواراديه او قسريه مبداها هو الطبيعه و مبدا المتجد ديجب ان يكون متجددا فالطبيعه يجب ان تكون متجدده بحسب الذات\r\nو آيات قرآنيه از قبيل بل هم فى لبس من خلق جديد ، و هى تمر مرالسحاب ، يوم تبدل الارض غير الارض ، را به اين معنى گرفته اند\r\nبنابراين عالم غايتى دارد كه به تكميل از هيولاى اولى و اتحاد به صور بسيطه و مركبه حيوانيه ، و انسانيه ، و عقليه به مراتب عاليه و فناى محض مى رسد كه كل شيء هالك الاوجهه ، فان نهايات الحراك سكون\r\nپس نفس به واسطه طبيعت داراى جنبه تجدد است كه بقا و ثبات ندارد ، و خود بذاتها جنبه بقاء است كه خلقتم للبقاء لاللفناء و به عبارت اخرى : نفس به جنبه حسى در تبدل است و به جنبه عقلى ثابت\r\nدر عين حركت طبيعت ، صورت شيء به تجدد امثال محفوظ است انسان دائما به حركت جوهرى و تجدد امثال در ترقى است ، و از جهت لطافت و رقت حجاب ، ثابت مى نمايد حجاب همين مظاهر متكثره اند كه به يك معنى حجاب ذاتند تقدست اسمائه\r\nو لطافت و رقت حجاب به اين معنى است كه صانع واهب الصور به اسم شريف مصور و به حكم كل يوم هو فى شان آن فان و لحظه فلحظه آنچنان ايجاد امثال مى نمايد كه محجوب را گمان رود همان يك صورت پيشينه و ديرينه است\r\nبه مثل كسى در كنار نهر آب تندرو و عكس خود را در زمان ممتد ، ثابت و قار مى بيند و حال اين كه عكس از انعكاس نور بصر در آب است و آب قرار ندارد و دمبدم عكس جديدى مثل سابق احداث مىشود\r\nهر نفس نو مىشود دنيا و ما * * * بى خبر از نو شدن اندر بقا\r\nاين درازى مدت از تيزى صنع * * * مى نمايد سرعت انگيزى صنع\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nپس انسان ثابت سيال است سيال است در طبيعت ، و ثابت است در گوهر روح كه مغتذى به صور نوريه مجرده حقائق علميه است فلينظر الانسان الى طعامه ، انسان من حيث هو انسان طعام او غذاى مسانخ اوست باقر علوم نبيين به زيد شحام در تفسير طعام فرمود : علمه الذى ياخذه عمن ياخذه\r\nغذاء با همه اختلاف انواع و ضروب آن ، مظهر صفت بقاء و از سدنه اسم قيوم و با مغتذى مسانخ است و تغذى حب دوام ظهور اسم ظاهر و احكام آنست\r\nحقائق علميه صور فعليه اند كه به كمال رسيده اند و حركت در آنها راه ندارد و گرنه بايد بالقوه باشند و لازم آيد كه هيچ صورت علميه اى متحقق نباشد و به فعليت نرسيده باشد پس علم و وعاى علم مجرد و منزه از ماده و احكام آنند\r\nو چون انسان ثابت سيال است ، هم براهيم تجرد نفس در وى بر قوت خود باقى است ، و هم ادله حركت جوهر طبيعت صورت جسمانيه\r\nنتيجه بحث اين كه علم و عمل عرض نيستند بلكه دو گوهر انسان سازند و نفس انسانى بپذيرفتن علم و عمل توسع و اشتداد وجودى پيدا مىكند و گوهرى نورانى مى گردد\r\nعلم سازنده و مشخص روح انسانى ، و عمل سازنده و مشخص بدن انسانى در نشئات اخروى است و انسان را بدنهاى در طول هم به وفق نشئات است و تفاوت ابدان به نقص و كمال است\r\nو چون روح انسان بر اثر ارتقاء و اشتداد وجودى نورى ، از سنخ ملكوت و عالم قدرت و سطوت مى گردد ، هر گاه طبيعتش را مسخر خود كند و بر آن غالب آيد ، احكام عقول قادسه و اوصاف اسماى صقع ربوبى به روى ظاهر گردد تا به حدى كه وعاى وجودش وعاى وجود مجردات قاهره و بسائط نوريه دائمه گردد و متخلق به اخلاق ربوبى شود و به رتبه والاى فوق خلافت كبراى الهيه رسد يعنى صاحب رتبه وحدت حقه حقيقيه ظليه گردد\r\nللانسان ان يجمع بين الاخذ الا تم عن الله تعالى بواسطه العقول و النفوس بموجب حكم امكانه الباقى ، و بين الاخذ عن الله تعالى بلاواسطه به حكم وجوبه فيحل مقام الانسانيه الحقيقيه التى فوق الخلافه الكبرى ( 67 )\r\nلذا انسان كامل به حسب صعود و اعتلاء و اتحاد وجوديش با نفس رحمانى كه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nصورت حقيقيه انسانيه است ثابتى آنچنان گردد ، و به حسب مرتبه عنصريش در تصرم و تجددى اينچنين\r\nتقدير به يك ناقه نشانيد دو محمل * * * ليلاى حدوث تو و سلماى قدم را\r\nبه اين اصل قويم ، بسيارى از اسرار كلمات مكنونه خزان وحى الهى ، عائد صاحب بصيرت مى گردد مثلا جناب كلينى قدس سره در حجت كافى بابى عنوان فرموده است كه ان الائمه عليهم السلام يزدادون فى ليله الجمعه ( 68 ) و چند روايت در اين معنى آورده است ، فافهم\r\nو در اين مقام متاله سبزوارى را كلامى در تعليقاتش بر اسفار به همين مفاد است كه براى زيادت استبصار به اختصار نقل مى كنيم :\r\nالحقيقه المحمديه عند اهل الذوق من المتشرعه وصلت فى عروجها الى العقل الفعال و تجاوز عنه و قد قرر ان العقول الكليه لا حاله منتظره لها فكيف يتحول الروح النبوى الختمى ( ص ) من مقام الى مقام ؟ ( 69 )\r\nفالجواب ان مصحح التحولات هو الماده البدنيه ، ففرق بين العقل الفعال الذى لم يصادف الوجود الطبيعى و بين العقل الفعال المصادف له ، فالاول له مقام معلوم ، و الثانى يتخطى الى ماشاء الله كما قال ( ص ) : لى مع الله الحديث ، فما دام البدن باقيا كان التحول جائزا\r\nبدان كه ادراك حقائق اشياء در حضرت علميه بسيطه بايد به تجمع حواس بلكه به احديت ما و تاحد وجودى ما حاصل گردد كه تعلق مضاد تعقل است و تا احديت مقامى اعنى تاحد انسانى عائد نگردد ، ادراك مذكور صرف تمنى است\r\nغلام همت آنم كه زير چرخ كبود * * * زهر چه رنگ تعلق پذيرد آزاد است\r\nسيد الاوصياء و قدوه الاولياء و برهان الحكماء اميرالمؤمنين على عليه السلام فرمو : العارف من عرف نفسه فاعتقها و نزهها عن كل ما يبعدها\r\nاگر درد دارى دنبال درمان باش و اگر ندارى پس چه دارى ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nتوحيد متكلمين\r\nاز اشارات گذشته دانسته شد كه حق تبارك و تعالى وجود مطلق و مطلق وجود است كه وجود بسيط كل وجودات است بنحو اعلى ، و همچنين علم بسيط كل علوم است بوجه اشرف ، و همچنين در ديگر صفات كماليه\r\nو چنان كه وجود مطلق را مبدا متصور نيست كه الوجود المطلق لا مبداله ، همچنين از جهت فرط فعليت و كمال تحصلش ، او را در ذاتش و در جمعيتش و در انتساب جميع وجودات خاصه به او و در غناى ذاتيش از هر خصوصيت و در قيوميتش بذات خود و ديگر كمالاتش دومى امكان ندارد لذا او را نه حدى و نه ضديست ، نه جنسى و نه فصلى و نه نديست ، و نتوان به وى اشارت كرد مگر بصريح عرفان شهودى كه\r\nعقل گفتا شش جهت حد است و بيرون راه نيست * * * عشق گفتا راه هست و رفته ام من بارها\r\nاين همان برهان وحدانيت واجب تعالى است كه صدرالمتالهين آن را در شواهد ربوبيه برهان عرشى خوانده است و با نيل به اين حقيقت تفوه به تعدد واجب و هم محض و وهم صرف و اعتبارات انياب اغوالى است كه :\r\nلم لا يجوز ان يكون هويتان بسيطتان مجهولتا الكنه مختلفتان به تمام الحقيقه يكون كل منهما واجب الوجود بذاته و يكون مفهوم واجب الوجود منتزعا منهما مقولا عليهما قولا عرضيا فيكون الاشتراك بينهما فى هذا المعنى العرضى المنتزع عن نفس ذات كل منهما و الافتراق به صرف حقيقه كل منهما\r\nاين شبهه پندارى است كه به زبان آمده است ، وجوه اعتراض آن بدرازا مى كشد اولين جوابش اين كه لو كان فيهما الهه الا الله لفسدتا ( انبياء 22 ) و دومين جواب آن ، حديث فرجه است كه به نقل آن تبرك مى جوئيم ، علاوه اين كه همانكه انگاشته است هويتان بسيطتان ندانسته است كه خود اثنينيت نقص است و لازمه اش اين است كه آنچه را اين يكى دارد آن ديگرى ندارد و بالعكس و گرنه اثنينيت چه معنى دارد پس هيچيك بسيط نيستند و گرنه بسيط الحقيقه كل الاشياء است كه دومى متصور نيست پس هويتان بسيطتان تعبيرى است كه از ملاعبات قوه خيال و از مداعبات قوه واهمه است پس هر يك از واجب الوجود پندارى او ناقص است كه كمال آن ديگرى را ندارد چه واجب الوجود بذاته صمد حق است و الصمد هو الذى لا جوف له و با اعتبار اثنينيت هر يكى اجوف اند يعنى عارى و خالى از كمال ديگرى است ، پس ديگر موهومات متفرع بر اثنينيت بى اساس هم موهون است\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاين شبهه معروف به شبهه ابن كمونه است مرحوم حاجى در منظومه مى فرمايد :\r\nهويتان به تمام الذات قد * * * خالفتا لابن كمونه استند\r\nو لكن ندانم كجا ديده ام در كتاب كه ابن كمونه آن را عنوان ده است و سپس آن را به براهين فلسفى رد كرده است مع ذلك به نام او شهرت يافت و بعد از آن مقاله اى از ابن كمونه بدست ما آمده كه به طور موجز در مبدا و معاد نوشته است و در آن مقاله آن شبهه را جواب داده است و ما مقاله او را در اين رساله نقل مى كنيم\r\nو جناب آخوند در اسفار مى فرمايد\r\nفانى قد وجدت هذه الشبهه فى كلام غيره ممن تقدمه زمانا ( 70 )\r\nو سخنى ديگر در اين باره در آخر فصل ششم موقف اول آلهيات اسفار ( 71 ) كه بعدا نقل مى كنيم\r\nدر حاشيه اسفارى كه محشى به حواشى مخطوطه است و عمده آنها از جناب جلوه رضوان الله عليه است در بيان ( ( ممن تقدمه ) ) تعليقه اى به اين عبارت است :\r\nو قيل هذه الشبهه لابرقلس تلميذ افلاطون\r\nو نيز جناب مير در اول تقديسات بعد از تقرير شبهه فرمود :\r\nو هذا الاعضال معزى على السن هؤلاء المحدثه الى رجل من المتفلسفين المحدثين يعرف بابن كمونه ، لكنه ليس اول من اعتراه هذا التشكيك كيف و الا قدمون كالعاقبين قدو كدوا الفصيه عنه و بذلوا مجهود هم فى سبيل ذلك قرونا و دهورا\r\nبارى غرض ما ارائه توحيد كلامى است و حقيقت امر اين است كه آنان با كثرت قيل و قال و نزاع و جدال كه دارند مبلغ علمشان اثبات وحدت عدديه در توحيد بارى است\r\nصاحب مفتاح الغيب و شارح آن مؤلف مصباح الانس را اشارتى است در غايت جودت در توحيد بارى تعالى به عقيدت كمل اهل توحيد ، و پس از آن نظرى به توحيد كلامى دارند كه به نقل آن اكتفاء مى كنيم :\r\nاعلم ان الحق هو الوجود المحض الذى لا اختلاف فيه ، وانه واحد وحده حقيقيه لا يتعقل فى مقابله كثره ولا يتوقف تحققها فى نفسها ولا تصورها فى العلم الصحيح المحقق على تصور ضدها بل هى لنفسها ثابته مثبته لا مثبته وقولنا وحده للتنزيه و التفخيم لا للدلاته على مفهوم الوحده على نحو ما هو منصور فى\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nالاذهان المحجوبه\r\nدر اين عبارت ، چند اصل توحيدى ذكر كرده است : يكى اينكه وجود محض ، حق سبحانه است ، و ديگر اين كه حق تعالى واحد به وحدت حقيقيه است كه در مقابل آن كثرت معقول نيست ، يعنى تحقق اين وحدت فى نفسها و تصور آن در علم صحيح محقق يعنى در علم صريح و صحيح عرفان شهودى و اذهان متعالى ، نه چنان كه اذهان محجوبه تصور مى كنند متوقف بر ضدش يعنى كثرت نيست و الا وحدت عدديه خواهد بود\r\nجالبتر آنكه در آخر فرمود اطلاق وحدت بر حق سبحانه به عنوان تنزيه و تفخيم است كه منزه است از اين كه غيرى با او اعتبار شود چنانه پيشترك در معنى حقيقى كان الله و لم يكن معه شيء ، و در بيان صحو المعلوم مع محو الموهوم گفته ايم ، و تفخيم مشعر به عدم عجز و احتياج است مطلقا\r\nاين وحدت ذاتيه را كه محض تنزيه و تفخيم بر حق سبحانه اطلاق مىشود ، خواصى است از جمله اين كه در هر موجود حقيقى سارى و عين تعين حق و غير متوقف بر غير خود است كه غيرتش غير در جهان نگذاشت\r\nشارح مذكور پس از بيان اين اصل توحيدى اعنى وحدت حقه حقيقيه ذاتيه حق سبحانه و تعالى در بيان منتهى نظر فكرى و علمى اذهان محجوبه كه در اثبات توحيد حق تعالى كه در حقيقت اثبات وحدت عدديه است گويد :\r\nو لغفله الاذهان المحجوبه عن هذا الاصل تكلفوا فى اثبات الوحده العدديه و الزامها على غير اهل المله بجهات يشتمل على كل مقدمات مزجاه و هيهنا يخاف على اهل عونها ان يتوهم شوق هذا المطلب العالى ان غرضهم ترويج الكاسد بالسوق المتوالى ، و اضبط ما ذكر وافى اثبات الوحده انه لو تعدد فاقله اثنان فاما ان يقدر احد هما على خلاف مراد الاخر و نقيضه ام لا ؟ الثانى عجز من الغير فى محل الامكان و ينافيه الالوهيه بخلافه عن الجمع بين النقيضين فانه عجز لنبو المحل فى نفسه و عدم الامكان ، و بخلاف العجز عن خلاف مراد نفسه كعن ايجاد سكون زيد حال ايجاد حركته فانه عن نفسه لاعن الغير والاول يفضى الى الجمع بين النقيضين و كل ما يفضى الى المحال محال\r\nيعنى اگر در مبدا تعدد روا بود و اقل آن دو است ، يا يكى از آن دو بر خلاف و نقيض مراد ديگرى قادر است يا نيست ؟ اگر نباشد اين عجز از غير است و با الوهيت\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمنافات دارد\r\nو اگر گوئى كه در عجز جمع بين نقيضين چه مى گوئى ؟ يعنى چنان كه مبدا واجب از جمع بين نقيضين عاجز است و عجز او از جمع بين نقيضين منافات با الوهيتش ندارد ، در صورت تعدد مبدا هم عجز او از خلاف و نقيض مراد آن ديگرى منافات با الوهيتش ندارد در جواب گوئيم كه اين عجز و عدم امكان از فاعل نيست بلكه از عدم قابليت قابل است ، ( مثلا اگر نجار ماهر به خواهد درخت رز را ستون و تبر خانه درآورد امكان ندارد ، اين عجز نجاز نيست بلكه عدم قابليت رز است )\r\nو باز اگر گوئى در عجز از خلاف مراد خودش چه مى گوئى ، مثلا عجز از ايجاد سكون زيد در حال ايجاد حركتش ؟ يعنى چنان كه مبدا در حالى كه ايجاد سكون در زيد نموده است كه اسكان زيد فعل خود مبدا است و در اين حال اسكان اگر خلاف مرادش يعنى ايجاد حركت در زيد بنمايد امكان ندارد كه در يك حال سكون و حركت ايجاد كند ، پس همانطور كه اين عجز و عدم امكان منافى با الوهيتش نيست آن بجز از نقيض و خلاف مراد مبدا ديگر هم منافات با الوهيتش ندارد\r\nدر جواب گوئيم كه اين عجز از غير نيست بلكه از خودش است كه صدور دو فعل متضاد در حال واحد از فاعل واحد امكان ندارد\r\nچنان كه از تقديسات و اسفار نقل كرده ايم شبهه مذكوره ريشه دار است و حديث فرجه كه حديث پنجم كتاب توحيد اصول كافى جناب كلينى است جواب همين شبهه است و مباحث كلامى در اثبات توحيد بر آن دور مى زند و امام صادق عليه السلام كه خود كشاف حقائق و قبله عارفين و امام موحدين است در حد فهم و سؤال مسائل با وى سخن گفت نه در حد عقل خود چنان كه د آن جناب فرمود :\r\nما كلم رسول الله صلى الله عليه و آله العباد بكنه عقله قط قال رسول الله ( ص ) انا معاشر الانبياء امرنا ان تكلم الناس على قدر عقولهم ( 72 )\r\nحديث فرجه در توحيد صدوق و كتاب توحيد كافى و احتجاج طبرسى و در احتجاج بحار از هشام بن حكم روايت شده است كه زنديقى به حضور امام صادق عليه السلام آمد و از امام سؤالاتى نمود و كان من سؤاله انه قال :\r\nلم لا يجوز ان يكون صانع العالم اكثر من واحد ؟\r\nقال ابو عبدالله ( ع ) : لا يخلو قولك انهما اثنان من ان يكونا قديمين قويين او يكونا\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nضعيفين او يكون احدهما قويا والاخر ضعيفا فان كانا قويين فلم لا يدفع كل واحد منهما صاحبه ويتفرد بالتدبير ؟\r\nوان زعمت ان احد هما قوى والاخر ضعيف ثبت انه واحد كما نقول للعجز الظاهر فى الثانى\r\nفان قلت انهما اثنان لم يخل من ان يكونا متفقين من كل جهه ، او متفرقين من كل جهه ، فلما راينا الخلق منتظما والفلك جاريا والتدبير واحدا والليل والنهار و الشمس والقمر دل صحه الامر والتدبير وايتلاف الامر على ان المدبر واحد ثم يلزمك ان ادعيت اثنين فرجه ما بينهما حتى يكونا اثنين فصارت الفرجه ثالثا بينهما قديما معهما فيلزمك ثلاثه فان ادعيت ثلاثه لزمك ما قلت فى الاثنين حتى يكون بينهم فرجه فيكونوا خمسه ثم يتناهى فى العدد الى ما لا نهايه له فى الكثره الحديث\r\nحديث شريف مفصل و مشتمل بر فوائد بزرگ و منافع بسيار است و بدانصورتى كه در توحيد صدوق روايت شده است اضعاف آنچه هست كه در كتب مذكوره ديگر روايت گرديده است شرح اصول كافى صدرالمتالهين و تعليقات حكيم مولى على نورى بر آن ، وافى فيض ، و شرح اصول كافى مولى صالح و تعليقات استاد علامه شعرانى بر آن دو ، و شرح قاضى سعيد قمى را در پيرامون آن نكات علمى بسيار عميق و دقيق است شبهه مذكوره به وجوه عديده جواب داده شد كه ورود در تعرض آنها موجب اسهاب و اطناب مىشود\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمقاله ابن كمونه در مبدا و معاد كه متضمن رد شبهه تعدد واجب است و مع ذلك به شبهه ابن كمونه شهرت يافت\r\nبه مناسبت پيش آمدن بحث در توحيد متكلمين و شبهه ابن كمونه و رد آن ، مقالتى از ابن كمونه در مبدا و معاد را كه در تصرف حقير است به حضور مبارك خواص ارباب علم تقديم مى دارد و چون اين رساله آنانرا به كار آيد نقل آن ناشايست نمى نمايد\r\nصدرالمتالهين در دو جاى اسفار متعرض شبهه ابن كمونه شده است و آن را به براهين حكمت متعاليه رد كرده است يك جا در فصل پنجم منهج ثانى امور عامه اسفار كه معنون به تعبير رجم شيطان است كه پس از ذكر براهين وحدت واجب گويد :\r\nو بها يعنى بتلك البراهين يندفع ما تشوشت به طباع الاكثرين و تبلدت اذهانهم مما ينسب الى ابن كمونه وقدسماه بعضهم بافتخار الشياطين لاشتهاره بابداء هذه الشبهه العويصه و العقده العسيره الحل ، فانى قد وجدت هذه الشبهه فى كلام غيره ممن تقدمه زمانا ( 73 )\r\nموضع دوم در فصل ششم موقف اول الهيات اسفار و در آخر اين فصل فرمايد :\r\nان مبنى تطرق تلك الشبهه على كون الوجود مجرد مفهوم عام كما ذهب صاحب الاشراق ومتابعوه فى ذلك من كافه المتاخرين الانادرا والشبهه مما اوردها هو اولا فى المطارحات تصريحا وفى التلويحات تلميحا ثم ذكرها ابن كمونه وهو من شراح كلامه ف بعض مصنفاته واشتهرت باسمه ولا صراره على اعتباريه الوجود وانه لا عين له فى الخارج تبعا لهذا الشيخ الاشراقى قال فى بعض كتبه ان البراهين التى ذكروها انما يدل على امتناع تعدد الواجب مع اتحاد الماهيه و اما اذا اختلفت فلابد من برهان آخر و لم اظفر به الى الان ( 74 )\r\nجناب استاد بزرگوارم مفسر بزرگ قرآنى ، عارف واله ربانى ، حكيم متاله صمدانى ، شاعر مفلق روحانى آيه الله حضرت آقاى حاج ميرزا مهدى محيى الدين الهى قمشه اى رضوان الله عليه در ايام ذى الحجه يكهزار و سيصد و نود و يك هجرى قمرى براى زيارت ستى فاطمه معصومه بنت باب الحوائج الى الله موسى بن جعفر عليهم السلام از تهران به قم تشريف آوردند و بر اين تلميذ دعاگو و ثناگويش نزول اجلال فرمودند كه سه شب و روز بافتخار تشرف محضر مبارك و انور ايشان مباهى بودم كه برايم ايام الله و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nليالى قدر بود صبح روز چهارشنبه كه روز عرفه بود ، از مرحوم حكيم بزرگ ميرزا طاهر تنكابنى كه خود استاد قمشه اى محضر آن جناب را ادراك كرده بود سخن به ميان آمد تا رشته سخن بدينجا رسيد كه فرمود ميرزا طاهر در مازندران صاحب املاك بسيار بود و همه را رضاخان قلدر از او گرفت و حتى قصد كشتن اين عالم به نام را كه حكيمى متبحر بود و خود را افضل اهل عصرش مى دانست ، كرده بود كه ذكاء الملك فروغى مؤلف سير حكمت در اروپا كه نخست وزير وقت بود و هم از محضر ميرزا طاهر استفاده علمى مى كرد و تلمذ مى نمود ، واسطه شد كه رضاخان از قتل ميرزا طاهر اعراض كرد ولى او را به كاشان تبعيد كرد و در آنجا بيمار شد و جوشها و برآمدگيهاى بسيار در بدنش پيدا شد تا وقتى كه او را به تهران مراجعت دادند كه از همان بيمارى در جوار رحمت الهى بدار السلام آرميد\r\nو نيز فرمود : مرحوم ميرزا طاهر كتابخانه معظمى داشت و بسيار به كتاب علاقه مند بود وقتى به او گفتند خوب است شما هم تاليفى داشته باشيد ، در جواب گفت بايد كسى كتاب بنويسد كه مثل من اين همه كتاب نداشته باشد و از آنها بى خبر باشد ، من كه در هر فن بخواهم چيزى بنويسم مى بينم در هر موضوعى اين همه كتابهاى معظم و معتبر نوشته اند\r\nو نيز فرمود : مرحوم ميرزا طاهر با بود آن همه ثروت ملكى در مازندران ، رضاخان كارش را به جائى رساند كه به فروختن كتابهايش ناچار شده بود و از فروش كتاب ارتزاق مرد ولى قسمت عمده كتابهايش نسخه هاى نفيس خطى بود كه آنها را نفروخت و نگه داشت و بعد از رحلت او فرزندش همه آن كتابها را به كتابخانه مجلس فروخت از آن جمله كتاب ابن كمونه در حكمت بود كه آن نسخه در تصرف من بود و مال من بود و مرحوم ميرزا طاهر از آن نسخه با خبر شد و آن را توقع نمود و ما هم تقديم نموديم ولى ايشان از ما ابتياع كرد و اين نسخه اكنون در كتابخانه مجلس است\r\nاين بود قسمتى از افادات استاد قمشه اى در آن فرخنده محضر صبح سعادت روز عرفه پس اين كتاب فلسفه ابن كمونه الان در كتابخانه مبارك مجلس كشور جمهورى اسلامى ايران صينت فى حصن و اليها قائم آل طه و بس خليفه الرحمن موجود است\r\nابن كمونه تلميذ شيخ اشراق شهاب الدين سهروردى است و وفات ابن كمونه 683 ه ق بوده است\r\nمحض تذكر عرض مىشود كه فصل هفتم مقاله اولى الهيات شفاء در اثبات\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nوحدت واجب الوجود است و درها مش وحشى ( 75 ) كتاب به خط درشت چاپ شده است كه ( ( فيه ما يدفع به شبهه ابن كمونه ) ) انسان به نظره اولى گمان مىكند كه شيخ رئيس ناظر به ابن كمونه است و حال اين كه وفات شيخ 427 است و وفات ابن كمونه 683 ، ولى با اندك التفاتى انتقال حاصل مىشود كه عبارت ياد شده هامش كتاب را مصحح آن بمناسبت مقام مرقوم داشته است\r\nاما مقاله موعود و معهود ابن كمونه : اين مقاله به خط شريف جناب استاد گراميم حضرت علامه ذوالفنون آيت علم و دين حاج ميرزا ابوالحسن شعرانى قدس سره است كه در تصرف اينجانب است و من عين دستخط مباركش را نقل مى كنيم :\r\nنقل از مجموعه ايست كه براى ضبط در كتابخانه مروى آورده اند و چون از ابن كمونه رساله نديده بودم اين دو صفحه راجع به مبدا و معاد را نقل كردم ابوالحسن شعرانى بتاريخ 20 ذى الحجه 1364\r\nبسم الله الرحمن الرحيم\r\nقال العبد الفقير الى رحمه الله تعالى سعد بن منصور بن سعد بن الحسن ( كذا ) هبه الله بن كمونه عفى الله عنه فى دنياه واخراه : كمال نفس الانسان هو اما من جهه قوتها النظريه بالعلم ، او من جهه قوتها العمليه بالاعمال وكل العلوم و الاعمال على اختلافها وكثره تشعبها ترجع الى كمال هاتين القوتين ، والقوه البشريه عاجزه عن الاحاطه بجميع ذلك بل عن استقصاء فن واحد منه فكيف جميعه ، انما يجب على الراغب فى الكمال ان يحصل منه ابهى ما يمكنه تحصيله مما هو الا هم منه و الاولى بتجريد العنايه له\r\nو لا شك ان افضل العلوم هو معرفه الحق الاول ووحدانيته وماله من صفات الجلال و الاكرام وافضل الاعمال ما كان مقربا اليه ومزلفا لديه وهذا ايضا بحر واسع طالما انكسرت سفينه الافكار فى تلاطم امواجه ، و جناب قدسى قل من اهتدى الى طرقه و انها جه فمن لم يتمكن من التغلغل فى بحار تلك الحقائق ، والتوغل فى تلك السبل والمضايق فلا اقل من ان يقتصر على ان ينظر به عين الاعتبار الى هذا العالم و ما فيه من اتقان الصنعه وحسن النظام و ما يشتمل عليه من التاليف اللطيف والترتيب العجيب والاحكام البالغ ، و ما فى بدن الانسان و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nغيره من الحيوانات من الحكمه العظيمه فى اعضائه ومنافعها وارتباط النفس بها و آثار قوتها فيها فانه اذا اعتبر بذلك فلابد وان يؤمن ايمانا تاما بان لهذا العالم مدبرا موجودا حكيما قادرا مريدا للاصلح والافضل\r\nوهذا المدبر ان استغنى عن الموجد فهو الاله جل جلاله ، وان احتاج الى الموجد فلابد من الانتهاء الى الموجد المحيط علمه ، الكامله قدرته ، البالغه حكمته فان موجد الاثر المحكم لابد وان يكون ابلغ احكاما من الاثر الصادر عنه فله الكمال الاعلى\r\nوهو الجواد بالحقيقه و اسم الجواد على غيره مجاز لانه افاد الخير والانعام من غير عوض وفائده يرجع اليه\r\nوهو الغنى التام لكونه غير متعلق بشيء خارج عنه لا فى ذاته ولا فى صفاته وكل ماعداه فقير اليه\r\nوهو الملك الحق لان ذات كل شيء هى له لان منه او مما منه وجوده وكماله و لايستغنى عنه شيء فى شيء ، وكل شيء بالقياس الى ذاته باطل و به حق\r\nولا يعزب عن علمه شيء من مخلوقاته اذ الفاعل بالاراده لابد وان يعلم ما خلق و نحن فلا نعلم شيئا مننعوته الا بالمقايسه الى مانفهمه من انفسنا لكن ما نفهمه فى حقه هو من الكمال والزياده الى حد لا سبيل لنا الى تصوره لان منثل تلك الزياده لا توجد فى حقنابل هى زياده لا تتناهى\r\nفهكذا ينبغى ان يعلم حال علمه وقدرته و غير هما وكل نعت فيه لا نظير له فينا فلا لنا الى فهمه سبيل و ما ذكر من نعوت جلاله انما هو به قدر ما فى وسعنا ان نعلمه لا به قدر ما يستحقه لذاته\r\nولا تساوى حقيقته المقدسه حقيقه شيء من مخلوقاته و الا لم يكن المخلوق بكونه مخلوقا اولى من كونه خالقا فلاند له\r\nواذ هو عالم فليس بمركب لان العلم بالجزء مقدم على العلم بالكل تقدما بالذات فمن يعلم ذاته يعلم جزئه اولا وكل من علم شيئا فهو عالم بانه عالم به وذلك يتضمن علمه بذاته فيكون قد علم ذاته قبل علمه بجزئه الذى هو معلوم قيل ذاته و ذلك محال\r\nواذ ليس بمركب فليس بجسم ، فليس بمتحيز لان متحيز ليس جسما فهو لا يتجزى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nوخالق الكل يتعالى عن ذلك\r\nواذ لا ندله ولا هو مركب فلا صاحبه له ولا ولد و الا لا نفصل منه ما يصير مساويا له فى النوع او الجنس\r\nولا يحل فى غيره اذا الحلول لا يتصور الا اذا كان تعين الحال بتوسط المحل واذ لا يحل فى شى فلا ضد له لا يجا معه فى محله وايضا لا ضد له بمعنى انه يساويه فى القوه ما يمانعه\r\nولا يتعلق به بدن كالنفس فان قدرته اوسع واعم من ان يتخصص به بدن يصدر عنه ولا يجوز ان يتعدم و الا لم يكن وجوده من ذاته فافتقر الى موجد وحينئذ يكون ذلك الموجد هو الا له لا هو ، وايضا هو وحدانى لا شرط له فى ذاته ولا مضاد ما سواه فتابع له فلا يتصور له مبطل بل هو الاول والاخر\r\nو يعلم من ارتباط اجزاء العالم بعضها ببعض ان صانعه واحد لا غير اذ لو كان له صانعان لتميز صنع كل واحد منهما من صنع غيره فكان يتقطع الارتباط والتعاون فيختل النظام وكان الذهن السليم يستغنى بها عن غيره من الادله\r\nويدلنا على هذا التعاون افتقار اعراضه الى جواهره باعتبار ، وافتقار جواهره الى اعراضه باعتبار آخر ، و كذا متحيزاته ومجرداته وعنصر يا ته وفلكياته و حيوانه ونباته ومركباته محتاجه الى بسائطه ، وبسائطه محتاج بعضها الى بعض فى تكون المركبات منها وانواع الحيوانات واشخاصها محتاج بعضها الى بعض و كذا اعضاء الشخص الواحد منها ، ولا سبيل لنا الى استقصاء جميع وجوه الارتباط فالعالم كشخص واحد مركب من نفس ذات قوى كثيره ، و من بدن مؤلف من اعضاء متشابهه و غير متشابهه ذوات قوى وافعال مختلفه و غير مختلفه يستبقى بعضها ببعض وينتفع بعضها ببعض انتفاعا بعضه محسوس وبعضه معقول ، فلو استبد احد الصانعين بتدبيره فهو الا له لاغيره ، وان اجتمعا وكان كل واحد منها كافيا فى التاثير والتدبير فى العالم لاستغنى العالم بكل واحد منها عن كل\r\n\r\n\r\n","description":"","footnote":"\r\n[ 1 
  ] عبارت تحريف شده است ، بايد بدين عبارت يا نحو آن بوده باشد : واذ ليس بمركب فليس بجسم ، واذ ليس بجسم فليس بمتحيز ، واذ ليس جسما فهو لا يتجزى فخالق الكل يتعالى عن ذلك\r\n","page_name":" 112 ","page_number":112},
  {"content":"\r\n\r\nواحد منهما فتعطلا عن التاثير معا على تقدير تاثير هما معا واختصاص الواحد بالتاثير فى البعض والاخر بالتاثير فى البعض الاخر متعذر فيما نحن فيه لان الذى يفعل شيئا فيتبع وجوده وجود آخر او ينتفع آخر فلا محاله له تاثير فى پيئين فلا يكون الثانى مستبدا بالبعض الذى فرض استبداده به ، وكون احدهما يفعل فى زمان و الاخر فى زمان آخر ظاهر الاستحاله عند تامل ذوى العقول السليمه وكيف فرض الحال فهو عند القائل يؤدى الى محال ، وان امكن عالم آخر فجوده يقتضى ايجاده\r\nفاله العالم لا شريك له ولا ظهير ولا معدو لا مشير سبحانه و تعالى عن توهمات المشبهين والمشركين فهذه نكت نافعه فى معرفه الله جل جلاله و ما يجب له وينتفى عنه ، ما اسعد من يتحققها واهدى من يستر شدبها\r\nو من تحقق ما بين واوضح من عنايه البارى بمخلوقاته ورحمته لهم علم ان العنايه من خلق الانسان ليس امرا زئلا لانه كلما كان اجلى كان خوف زواله اوفر فكيف يصلح عنايه مثل هذا الحكيم فى اقل بعوضه من الحيوان فكيف فى خلق الانسان الذى يظهر فى خلقه من آثار العنايه ما يقتضى منه آخر العجب فلابد له من نفس لا تعدم هى غير هذه البنيه الفانيه بل البنيه انما احكمت لتكون آله لها فى الاستكمال وغايتها هو النعيم الدائم وقد علمت ان كل ما يدرك [ 1 
  ] ذاته فهو غير مركب فالنفس غير مركبه\r\nواذا تا ملت الملكات التى لا تتجزى بالتجزيه الا تصاليه كملكه العطيه والعلم والشجاعه والجبن والتهور وغيرها مما يقبل الشده والضعف ولا ينقسم الانقسام الاتصالى ، تحقق لك ان محل هذه هو النفس لا يكون جسما ولا شيئا حالا فى جسم حلول السريان فيه اذ كل ما محله كذا فهو قابل للانقسام بحسب قبول محله\r\nولا يجوز ان تكون النفس حاله فى غيرها و والالكان وجودها هو وجودها لغيرها ولا يستقل بفعل من الافعال بل ينسب الفعل الى محلها بها كما ينسب الفعل الى محل القدره والاراده بهما لا اليهما فيقال فعل بالاراده ولا يقال الاراده فعلت\r\n\r\n\r\n","description":"","footnote":"\r\n[ 1 
  ] نسخه چنين بود : ان كل ما يدرك ذاته كه كلمه لا زائد است\r\n","page_name":" 113 ","page_number":113},
  {"content":"\r\n\r\nبمحلها وهذا امر واضح عند عقول اهل الحقائق فالنفس جوهر بسيط واذا استقريت بسائط الجواهر فى العالم تجدها قابله للعدم بل المتقدم هو التاليف والتركيب ، وربما اكتفى ذوالفطانه بهذا فى ان النفس لا تقبل العدم باستعداد يحصل له للحكم الكلى من اعتبار حال الجزئيات كما فى التجزيه\r\nوتعلق النفس بالبدن انما هو تعلق تدبير و تصرف واستكمال لا تعلق حلول وكما ان فساد عضو واحد لا يقتضى عدم النفس كذلك فساد سائر الاعضاء وليس الموت لازما به جمله الاعضاء ( كذا ) وفقد لاله لا يقتضى فقد مستعملها واعتبر كيف بدنك فى التحلل والتبدل وكيف لعلم انك انت الذى كنت منذ ثلاثين سنه مثلا\r\nوهذه تنبيهات عساها تكون مقنعه لكل ذى لب فاقدر المورد الى هيهنا قد حصل منه الايمان به حال المبدا والمعاد على سبيل الاجمال من غير تعمق فى البراهين الدقيقه ، والتقريرات العميقه ، والمقدمات المنشعبه ، والمسالك المستصعبه فمن اراد ذلك فلابد له من تحصيل هذه المطالب و ما ينضاف اليها من التبيين والاشتغال بما فى الكتب المطوله ان ساعدته الفطانه والتوفيق ، فهذا ما يتعلق بالعلم الاعلى\r\nاين بود تمامت مقاله موعود كه بايد اكنون در كتابخانه مروى تهران با همان مجموعه معهود ، موجود باشد به چند جاى آن تحريف روى داده است كه ما با انس به عبارات و فحواى معانى آنها را تصحيح كرده ايم مع ذلك بعضى از عبارات غريب مى نمايد در بعضى از تعبيرات ناظر به كلمات شيخ در اشارات و نجات و شفاء است مقاله نسبت به صحف حكمت متعاليه ، متعالى نيست بلكه همان مطالب فلسفه رائج است ولى بايد ابن كمونه را معذور داشت كه خود گفت هذا تنبيهات الخ كيف كان نقل آن را مغتنم شمرده ايم كه از وحدت صنع به وحدت صانع حسن صنيعت به كار برده است ، و به اجمالى جميل در مبدا و معاد جودت تقرير و عذوبت تعبير اعمال نموده است\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nلقاء الله به برهان صديقين\r\nقرص بس رخشنده آمد ديده ها خفاشى است در حديث آمده است كه از رسول الله ( ( ص ) سؤال شده است بما عرفت الله تعالى در جواب فرمود : بالله عرفت الاشياء\r\nيا من دل على ذاته بذاته ( دعاى صباح )\r\nايكون لغيرك من الظهور ما ليس لك حتى يكون هو المظهر لك ؟ متى غبت حتى تحتاج الى دليل يدل عليك و متى بعدت حتى تكون الاثار هى التى توصل اليك ؟ ( دعاى عرفه سيد الشهداء ع )\r\nبك عرفتك وانت دللتنى عليك ودتنى اليك ( دعاى ابو حمزه ثمالى از امام سجاد ع )\r\nعزيز نسفى در كشف الحقائق گويد : از اميرالمؤمنين على عليه السلام سؤال كردند كه وجود چيست ؟ گفت : به غير وجود چيست\r\nآفتاب آمد دليل آفتاب * * * گر دليلت بايد از وى رخ متاب\r\nتعبير برهان صديقين ، مانند ذوق تاله در السنه اعلام دائر و مثل مثل سائر است صديق مبالغه صادق است چون سكيت و ساكت\r\nدر كتب حكميه به بعضى از مسائل غامضه مى رسيم و مى بينيم كه عالمى در حل آن نظرى دارد و مى گويد ذوق تاله چنين حكم مىكند كه در اين تعبير خويشتن را متاله دانسته است ، و همچينن ديگرى در اثبات واجب تعالى برهانى اقامه مىكند و آن را برهان صديقين مى نامد كه خويشتن را هم در زمره آنان آورده است\r\nتشرف به انتماى اسم شريف صديق ، به لحاظ اقتداى به منطق قرآن كريم واقتناى مشابهت به انبياء و مرسلين و كسانى است كه خداوند سبحان آنانرا مؤمن صديق خوانده است\r\nوالذين آمنوا بالله و رسله اولئك هم الصديقون والشهداء عند ربهم لهم اجرهم ونورهم ( الحديد ، 20 )\r\nو من يطع الله والرسول فاولئك مع الذين انعم الله عليهم من النبيين والصديقين والشهداء والصالحين وحسن اولئك رفيقا ( النساء ، 70 )\r\nواذكر فى الكتاب ابراهيم انه كان صديقا نبيا ( مريم ، 42 )\r\nواذكر فى الكتاب ادريس انه كان صديقا نبيا ( مريم ، 56 )\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nيوسف ايها الصديق ( يوسف ، 47 )\r\nولقد همت به وهم بها لولا ان رءا برهان ربه ( يوسف ، 25 )\r\nما المسيح ابن مريم الارسول قد خلت من قبله الرسل وامه صديقه ( مائده ، 76 )\r\nنمط چهارم اشارات شيخ رئيس شروع در الهيات است و شيخ در ابتداى آن اقتداى به قرآن كرده و اولين فصل را از اثبات اين مطلب آغاز كرده كه هر موجودى محسوس نيست چون تا اين مطلب محرز نگردد اصول قواعد دين و حكمت ثابت نميشود و آنكه موجود را منحصر در محسوس داند ملحق به حيوان است و فيلسوفى كه هنوز وجود عالم غيب را براى شاگرد خويش ثابت نكرده است اگر بخواهد او را به دين يا حكمت بخواند رنجى بيهوده برده است و پس از آن جناب شيخ وارد در بحث وجود شد و به نظر در وجود و مسائل وجوديه اثبات واجب و وحدانيت او و برائت او از صمات و نواقص امكانيه نموده است و پس از بيست و هشت فصل در بحث وجود و احكام نوريه آن در فصل بيست و نهم كه آخرين فصل نمط مذكور است ، سير علمى خود را در اثبات واجب و توحيد و تنزيه او برهان صديقين دانسته و فصل را به عنوان تنبيه معنون كرده است و در اين تعبير حسن صنيعت به كار برده است زيرا كه شيخ در اشارات ، هر فصل مشتمل بر حكمى را كه در اثبات آن احتياج به برهان است اشارت ناميده است ، و هر فصل مشتمل بر حكمى را كه در اثبات آن صرف تجريد موضوع و محمول از لواحق ، يا اعمال نظر به براهين سابق كفايت مىكند تنبيه ناميده است\r\nكلام شيخ اين است :\r\nتنبيه ، تامل كيف لم يحتج بياننا لثبوت الاول ووحدانيته وبرائته عن الصمات الى تامل لغير نفس الوجود و لم يحتج الى اعتبار من خلقه وفعله وان كان ذلك دليلا عليه لكن هذا الباب اوثق واشرف اى اذا اعتبرنا حال الوجود ، فشهد به الوجود من حيث هو وجود وهو يشهد بعد ذلك على سائر مابعده فى الوجود والى مثل هذا اشير فى الكتاب الا لهى سنريهم آياتنا فى الافاق وفى انفسهم اقول : ان هذا حكم القوم ثم يقول او لم يكف بربك انه على كل شيء شهيد اقول : هذا حكم الصديقين الذين يستشهدون به لا عليه\r\nترجمه آن به قلم عبدالسلام فارسى : تنبيه تامل كن كه چگونه محتاج نبوديم در اثبات مبدا اول ويگانگى وى وبيزارى وى از عيبها ، به تامل چيزى ديگر جز نفس وجود ،\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو چگونه نيازمند نگشتيم در اين باب به اعتبار خلق و فعل وى ، اگر چه آن نيز دليل است ، اما اين باب شريفتر است و وثوق بدان بيشتر ، يعنى اعتبار كردن حال وجود و گواهى دادن حال وجود از آن روى كه وجود است بر هستى وى چنان كه بيان كرديم ، بعد از آن گواهى دادن هستى وى بر دگر چيزها اندر وجود ، و اندر كتاب الهى آنچه گفته : سنريهم آيا تنا فى الافاق و فى انفسهم اشارت بدين است ، و اينحل جماعتى است ، و بعد از آن مى گويد : او لم يكف بربك انه على كل شيى ء شهيد و اينحال صديقان است ، كه هستى وى بگواهى گيرند بر هستى دگر چيزها نه از هستى دگر چيزها استدلال كنند بر هستى وى تعالى\r\nخلاصه نظر شيخ اين كه اعتبار خلق هر چند دليل است و ليكن اين باب يعنى ملاحظه حال وجود و نظر در نفس وجود اوثق و اشرف از آنست ، چون برهان لم است و مبتنى بر مقدمات تسلسليه و تفصيلاتى كه ديگر دلائل هستند ، نيست\r\nاعتبار خلق آنست كه متكلمين به حدوث اجسام و اعراض بر وجود خالق استدلال كرده اند ، و به نظر در احوال و اوصاف خلق بر صفات بارى تعالى\r\nو ديگر آنست كه طبيعيون از وجود حركت بر وجود محرك استدلال كرده اند ، و به امتناع اتصال محركات و ذهاب آنها بلانهايه بر وجود محرك اول غير متحرك كه محرك از ليس به ايس و از قوه به فعل است ، و از آن بر وجود مبدا اول\r\nكلمات علماء در پيرامون برهان صديقين شيخ بسيار است كه در حاشيه آقا حسين خوانسارى بر اشارات و ديگران آمده است و ما اگر برهان صديقين را درجات و مراتب بدانيم اين نحو كه شيخ اقامه كرده است مرتبه عالى و درجه رفيع آن هم نيست تا چه رسد كه مرتبه اعلى و ارفع آن باشد زيرا كه برهان صديقين از حقيقت وجود يعنى از شهود نفس ذات او باشد نه از مفهوم آن و جناب شيخ از مفهوم آن پيش آمده است چنان كه در صدر نمط مذكور در فصل نهم گويد : تنبيه كل موجود اذا التفت اليه من حيث ذاته من غير التفات الى غيره فاما ان يكون بحيث يجب له الوجود فى نفسه اولا يكون فان وجب فهو الحق بذاته الواجب وجوده من ذاته وهو القيوم ، وان لم يجب لم يجز ان يقال انه ممتنع بذاته بعد ما فرض موجودا الخ و بر اين عنوان ( ( كل موجود اذا التفت اليه ) ) پيش رفته است تا در آخر نمط كه گفت : تامل كيف لم يحتج بياننا الخ و آن را برهان صديقين ناميده است فافهم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nو اين اعتراضى است كه صدرالمتالهين در آغاز فصل دوم موقف اول الهيات اسفار بر شيخ دارد ( 76 )\r\nما در بيان برهان صديقى گوئيم كه واجب تعالى خود برهان كلى شى است و آنكه به بيان حكمت متعاليه گفته‌اند الواجب لا برهان عليه بالذات بل بالعرض وهناك برهان شبيه باللمى ، سخنى حق است ولى برهان صديقين به نحو ارفع واعلى مبتنى بر هيچگونه اصطلاح فنى چون امكان و حركت و حدوث و ابطال دور و تسلسل و تشكيك وجود و نظائر آنها نيست و ما در اين مقصد اسنى مطلبى شريف از صائن الدين على در تمهيد القواعد ، و كلامى كامل از متاله سبزوارى در تعليقه اش بر حكمت منظومه اهداء مىكنيم تا آن طلعتى كه برهان يوسف صديق بود و لذت عارفان بمطالعه جمال دلاراى اوست از چشم عاشقان خود را تماشا كند\r\nاما كلام صاحب تمهيد :\r\nاعلم ان التعبير عما يصلح لان يكون موضوعا لهذا العلم من المعنى المحيط و المفهوم الشامل الذى لا يشذ منه شىء ولا يقابله شىء عسير جدا ، فلو عبر عنه بلفظ الوجود المطلق او الحق انما ذلك تعبير عن الشىء باخص او صافه الذى هو اعم المفهومات هيهنا اذ لو وجد لفظ يكون ذا مفهوم محصل اشمل من ذلك وابين لكان اقرب اليه واخص به وكان ذلك هو الصالح لان يعبر به عن موضوع العلم الالهى المطلق لاغير\r\nثم انه ليس بين الالفاظ المتداوله هيهنا شىء احق من لفظ الوجود بذلك اذ معناه اعم المفهومات حيطه وشمولا ، وابينها تصورا واقدمها تعقلا وحصولا لوجهين الاول فلان الخ ( 77 )\r\nاين كلمه كامل صادر از لسان صدق مؤلف تمهيد ، و نازل از بطنان عرش تحقيق گويا است كه متن واقع خدا است كه خدائى مىكند خواه آن را حق به نامى ، و خواه وجود بدانى و خواه بكلمات ديگر بخوانى جز اين كه اطلاق وجود بر آن احق است زيرا كه الفاظ متداول ديگر به احاطه و شمول و ظهور آن نيست ، و اين وجود حق كه متن واقع است موضوع علم شريف عرفان است و آن را در رساله انه الحق بيان نموده ايم\r\nمضمون سخن حاجى با برخى از تصرفات و زيادات راقم اين كه : فرض كن خودت را كه با همين بنيه و حواس و مشاعر و ظاهر و باطن كه هستى ، يكبارگى آفريده\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nشده اى و چشم به سوى نظام هستى كه خودت هم از جمله آن مىباشى گشودى ، در آن حال يك پارچه حيرت اندر حيرت محو تماشاى صورت زيباى آراسته ى اين حقيقتى ، و دهشت زده مات قد و قامت موزون آنى نه از دور و تسلسل خبردارى و نه از امكان و حدوث و نه از تشكيك و تباين و نه از اصطلاحات ديگر كلامى و فلسفى و عرفانى و نه از الفاظ وجود و حق و واقع و نفس الامر و نظائر آنها ، در اين حال فقط صحو معلوم است كه با جمال بيچونش دل آرائى مىكند ، اين واقعيت محض است كه اباى از قبول عدم دارد و ان شئت قلت اثبات واجب به برهان صديقين است ، و ايمان موقنين است ، اقرا و ارق\r\nختامه مسك و فى ذلك فليتنا فس المتنافسون\r\nدر خاتمه اين رساله بمناسبت بحث وحدت از ديدگاه عارف و حكيم بعنوان خير ختام به نقل تفسيرى از سوره مبارك توحيد تبرك مىجوئيم اين تفسير آغاز آن مقاله اى در تفسير كلمه مباركه بسم الله الرحمن الرحيم از نگارنده است ، و بعد از آن رساله اى به لفظ اندك و معنى بسيار تاليف صاحب مشارق انوار اليقين فى كشف اسرار اميرالمؤمنين شيخ حافظ رجب بن محمد برسى حلى كه نسخه اى مخطوط از آن در تصرف نويسنده است و تا آنجا كه آگاهى دارد بطبع نرسيده است\r\nاما مقاله نگارنده :\r\n\r\nتفسير كلمه مباركه بِسْمِ اللَّهِ الرَّحْمنِ الرَّحِيمِ *\r\nالف اين آيه كريمه اعنى  بِسْمِ اللَّهِ الرَّحْمنِ الرَّحِيمِ *  نوزده حرف است ، كمل اهل توحيد قائل به وحدت شخصيه وجودند كه وجود واحد است ، در جمل ابجدى وجود و واحد به عدد حروف اين آيه‌اند اين نكته عليا چون با مباحث ديگر اين رساله تلفيق شود نتيجه دهد كه  بِسْمِ اللَّهِ الرَّحْمنِ الرَّحِيمِ *  وجود واحد است ، و وجود واحد است و جز او نيست ، فافهم و تدبر\r\nب قرآن كريم كتاب حضرت سليمان پيغمبر عليه السلام را به اين صورت نقل فرموده است :  بِسْمِ اللَّهِ الرَّحْمنِ الرَّحِيمِ *   أَلَّا تَعْلُوا عَلَيَّ وَ أْتُونِي مُسْلِمِينَ  ( نمل 32 ) ، هر چند حكايت خاص به سليمان نبى ( ع ) است ولى استظهار مىشود كه داب سفراى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nالهى اين بود كه اعمال و اقوال و مكتوباتشان مبدو به اين آيه كريمه بود\r\nج ان اول شىء كتبه الله تبارك و تعالى فى اللوح المحفوظ بسم الله الرحمن الرحيم انى انا الله لا إله الا انا لا شريك لى انه من استسلم لقضائى و صبر على بلائى ورضى بحكمى كتبته صديقا وبعثته مع الصديقين يوم القيمه ، اخرجه ابن النجار عن على اين حديث جليل و شريف را از كتاب ، الا تحافات السنيه فى الاحاديث القدسيه للشيخ العلامه محمد المدنى رحمه الله از طبع حيدر آباد دكن نقل كرده ايم ( 78 ) مؤلف كتاب در اول آن گويد :\r\nهذا كتاب اوردت فيه ما وقفت عليه من الاحاديث القدسيه الوارده بالاسانيد عن خير البريه\r\nسلسله سند احاديث را ذكر نكرده است ، حديث فوق را از اميرالمؤمنين على عليه السلام دانسته پس مطابق آنچه كه در اول كتاب گفته است اميرالمؤمنين ( ع ) از رسول الله ( ص ) روايت كرده است\r\nبدانكه قرآن و سنت همه رمزند ، خداوند متعال توفيق فهم آنها را مرحمت بفرمايد الفاظ در اين نشاه حكاياتى دورادور از معانىاند و همچنين عبارات و اشارات و آنچه كه در عالم خلق است اظلال واصنام عالم امرند وباز درله الخلق والامر تدبر كن كه هو درله فوق امر و خلق است كه هر دو مر او راست\r\n الا ان ثوبا خيط من نسج تسعه \r\n وعشرين حرفا عن معاليه قاصر \r\nاول در حديث اول زمانى نيست و كتب قضاى حتم و امر محتوم عينى وجودى لايزالى است كما قال تعالى :\r\n كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ  ( بقره ، 184 )\r\n كَتَبَ اللَّهُ لَأَغْلِبَنَّ أَنَا وَ رُسُلِي  ( مجادله ، 22 )\r\nلوح هم لوحى است كه همه اسماء و صفات و همه حقايق عوالم غير متناهى در آن الائج و از او ساطع‌اند ، اين لوح محفوظ است و حافظ او حقيقتدار هستى است كه الله و تبارك و تعالى و رحمن و رحيم و ديگر اسماء حسنى و صفات عليا شئون تجليات و اطوار ظهورات و تجليات او است كه كل يوم هو فى شان ، قل ادعوا الله او ادعوا الرحمن ايا ماتد عوافله الاسماء الحسنى در ه له تدبر كن كه ليس كمثله شىء\r\nو چون لوح محفوظ است حقايق مكتوب در او محفوظ است آنچه را كه الله تبارك و تعالى نوشت از بوار و زوال محفوظ است پس حديث مىفرمايد اول چيزى كه در لوح محفوظ\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nنوشته است بسم الله الرحمن الرحيم است كه صدر حديث م‌ذكور است و اكنون سخن ما در تسميه است و غرض اين است كه هر چند آنچه در لوح محفوظ در اول نوشته شد بسم الله الرحمن الرحيم تا آخر حديث است اما بشهادت همين حديث اول چيزى كه در لوح محفوظ نوشته شد بسم الله الرحمن الرحيم است پس نتيجه اى كه مطابق غرض خودمان از اين حديث داريم اين است : اول چيزى كه الله تبارك و تعالى در لوح محفوظ نوشته است بسم الله الرحمن الرحيم است\r\nپس اى برادر چون آن لوح از هر گونه تغير و تبدل و محو و زوال محفوظ است بسم الله الرحمن الرحيم براى هميشه محفوظ است\r\nبدانكه چون اول چيزى كه در لوح محفوظ نوشته شده است بسم الله الرحمن الرحيم است ، از اينجهت و بدين سبب اول چيزى كه در قرآن عالم خلق اعنى قرآن تدوينى نوشته شد نيز بسم الله الرحمن الرحيم است چه اينكه خود اين قرآن شاهد صادق و معيار حق تمام حقايق است و فرمود :   بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ   ( بروج ، 22 ، 21 )\r\nد والعياشى عن الرضا ( ع ) : انها يعنى التسميه اقرب الى اسم الله الاعظم من ناظر العين الى بياضها ورواه فى التهذيب عن الص‌ادق ( ع ) ( 79 )\r\nوعن اميرالمؤمنين ( ع ) ان رسول الله ( ص ) حدثنى عن الله عز وجل انه قال كل امر ذى بال لم يذكر فيه بسم الله الرحمن الرحيم فهو ابتر\r\nهر كارى كه به ياد او نباشد ناتمام است هر چند صوم و صلوه و قرائت قرآن باشد كه تمام همه او است هر چند خود فوق تمام است و نيت قربه الى الله لب است و جز آن قشر اسم اعظم از تو دور نيست تو از او دورى در حظ ولذ گويد :\r\nقيل ان الانسان هو الاسم الاعظم فمن عرف نفسه فقد عرف ربه ( 80 )\r\nه بدانكه اين آيه كريمه بعد دجامع كه عدد سوره هاى قرآن است يكصد و چهارده بار نازل شد و در اول سوره مباركه توبه نازل نشده است و لكن در سوره مباركه نمل دو بار نازل شد يكى در اول سوره و يكى در كتاب حضرت سليمان و شيخ اكبر محيى الدين در فتوحات گفته است كه در نزد علماى بالله بسم الله الرحمن الرحيم جزو هر سوره است و عبارت او اين است :\r\nالبسمله من القرآن بلاشك عند العلماء بالله ، وتكرارها فى السور كتكرار مايكرر فى القرآن من سائر الكلمات ( 81 )\r\nو اين كلامى حق است پس خود او هم از علماى بالله است فافهم ، و همين كلام حق\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nعلماى بالله ، از لسان ائمه ما عليهم السلام روايت است وامين الاسلام طبرسى در تفسير مجمع البيان در سوره فاتحه گفته است : قوله تعالى بسم الله الرحمن الرحيم اتفق اصحابنا انها آيه من سوره الحمد و من كل سوره الخ و مرادش از اصحابنا طائفه اماميه‌اند\r\n بِسْمِ اللَّهِ الرَّحْمنِ الرَّحِيمِ * \r\nفاتحه الكتاب مهمترين  بِسْمِ اللَّهِ الرَّحْمنِ الرَّحِيمِ *  هاى قرآن است\r\nو بدانكه اين آيه مباركه هر چند به صورت در قرآن مكرر است ولى هر  بِسْمِ اللَّهِ الرَّحْمنِ الرَّحِيمِ *  را معنايى خاص است و مهمترين آنها  بِسْمِ اللَّهِ الرَّحْمنِ الرَّحِيمِ *  سوره فاتحه است چون از اميرالمؤمنين ولى الله اعظم على عليه السلام روايت شده است ك فرموده‌اند :\r\nاسرار كلام الله فى القرآن واسرار القرآن فى الفاتحه واسرار الفاتحه فى  بِسْمِ اللَّهِ الرَّحْمنِ الرَّحِيمِ *  و اسرار  بِسْمِ اللَّهِ الرَّحْمنِ الرَّحِيمِ *  فى باء  بِسْمِ اللَّهِ الرَّحْمنِ الرَّحِيمِ *  واسرار الباء فى النقطه التى تحت الباء وانا النقطه التى تحت الباء ،\r\nحديث را علامه محمود دهدار عيانى در اول مفاتيح المغاليق كه ام الكتاب كتب مؤلفه آن جناب است نقل كرده است و در مؤلفات ديگران نيز روايت شده است و مصادر نقل آن بسيار است و در دو چوب و يك سنگ از امير ( ع ) روايت شده است كه : جميع ما فى القرآن فى باء بسم الله وانا النقطه تحت الباء ( 82 )\r\nپس بدانكه تمام  بِسْمِ اللَّهِ الرَّحْمنِ الرَّحِيمِ *  هاى غير از فاتحه قرآن در  بِسْمِ اللَّهِ الرَّحْمنِ الرَّحِيمِ *  فاتحه مندرج است ، لذا شيخ اكبر در آخر باب هفتاد و سوم فتوحات مكيه در سؤال صد و پنجاه و چهارم گويد :\r\nوحظ الاولياء منها ما اطلعهم الله عليه من علم الحروف والاسماء وهو علم الاولياء فيتعلمون ما اودع الله فى الحروف والاسماء من الخواص العجبيه التى تنفعل عنها الاشياء لهم فى عالم الحقيقه والخيال الى قوله : فمن الناس من يعطى ذلك كه فى بسم الله وحده فيقوم له ذلك مقام جميع الاسماء كلها وتنزل من هذا العبد منزله كن وهى آيه من فاتحه الكتاب و من هناك تفعل لا من بسمله سائر السور و ما عند اكثر الناس من ذلك خبر فالبسمله التى تنفعل عنها الكائنات على الاطلاق هى بسمله الفاتحه و اما بسمله سائر السور فهى لامور خاصه\r\nثم قال :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو لكن بعض العباد له كن دون بسم الله وهم الاكابر ، جاء عن رسول الله ( ص ) فى غزوه تبوك انهم راوا شخصا فلم يعرفوه فقال له رسول الله ( ص ) كن اباذر فكان هو اباذر و لم يقل بسم الله فكانت كن منه كن الايه الخ\r\nو در باب سيصد و شصت و يك آن گويد :\r\nلم يرد نص عن الله ولا عن رسوله فى مخلوق انه اعطى كن سوى الانسان خاصه ، فظهر ذلك فى وقت فى النبى ( ص ) فى غزوه تبوك فقال : كن اباذر فكان اباذر\r\nوورد فى الخبر فى اهل الجنه ان الملك ياتى اليهم فيقول لهم بعد ان يستاذن عليهم فى الدخول فاذا دخل ناولهم كتابا من عند الله بعد ان يسلم عليهم من الله و اذا فى الكتاب لكل انسان يخاطب به : من الحى القيوم الذى لا يموت الى الحى لقيوم الذى لا يموت ، اما بعد فانى اقول للشىء كن فيكون ، وقد جعلتك ولقد لقينا فاطمه بنت المثنى وكانت من اكابر الصالحين تتصرف فى العالم ويظهر عنها من خرق العاده بفاتحه الكتاب خاصه كل شىء رايت ذلك منها وكانت تتخيل ان ذلك يعرفه كل احد وكانت تقول لى العجب ممن يعتاص عليه شىء وعنده فاتحه الكتاب لاى شىء يقرؤها فيكون له ما يريد ما هذا الاحرمان بين وخدمتها فانتفعت بها ( 83 )\r\nو در اين رساله بتوفيق الهى اين مطالب را كه تقديم داشتيم اميدواريم كه بر كرسى دليل و بر منصه ظهور و قبول برسانيم\r\nبسم الله الرحمن الرحيم عارف بمنزله كن الله تعالى است\r\nو نيز شيخ اكبر در رساله جفر جامع ونور لامع كه بنام الدر المكنون والجوهر المصون فى علم الحروف است گويد :\r\nاعلم ان منزله بسم الله الرحمن الرحيم من العارف بمنزله كن من البارى جل وعلى و من فاته فى هذا الفن سر بسم الله الرحمن الرحيم فلا يطمع ان يفتح عليه بشىء فانها باب المفتوح والسر الممنوح وفضائلها جمه لا يعلمها سائر الامه ( 84 )\r\nو در سئوال صد و چهل و هفتم باب هفتاد و سه فتوحات پس از نقل قول شريف : ( ( بسم الله من العبد بمنزله كن من الحق ) ) گويد :\r\nاليوم تقول للشىء كن فيكون فقال ( ص ) : فلا يقول احد مناهل الجنه لشىء\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nكن الا ويكون\r\nحاصل اين كه بسم الله عارف بمنزلت كن الله جل جلاله است و بايد از بسم الله به روى انسان درهايى گشوده شود و در خبر آمده است كه ملكى از جانب حق تعالى بر اهل بهشت وارد مىشود و پس از اذن دخول و سلام حق تعالى را به آنان رساندن ، نامه اى از خداوند عالم ، بدانها مىدهد كه به هر يك خطاب مىشود : اين كتابى است از حى قيوم كه نمى ميرد ، به حى قيوم كه نمى ميرد ، اما بعد من بشى ء مى گويم كن فيكون ، ترا در امروز چنان گردانيدم كه بشى ء بگوئى كن فيكون\r\nاگر اين بيان با مطلب شامخى كه نيز شيخ عارف مذكور در فص اسحاقى فصوص الحكم افاده فرموده است كه :\r\n( ( العارف يخلق بهمته ما يكون له وجود من خارج محل الهمه و لكن لا تزال الهمه تحفظه ) )\r\nضميمه گردد نكاتى بسيار دقيق در معرفت نفس انسانى عائد مىشود\r\nقسمتى از اين مباحث و اشارات فصوص و فتوحات را صدرالمتالهين در كتاب حكمت متعاليه معروف به اسفار ، در اول وجود ذهنى ، و در خطبه الهيات و در آخر فصل يازدهم باب سوم نفس آن عنوان كرده است و تا حدى در پيرامون آنها بحث نموده است\r\nاين مقام به دانايى مفاهيم اسماء الهى و آيات قرآنى نيست بلكه به دارائى آنها است جناب كلينى در كتاب شريف اصول كافى از امام صادق ( ع ) روايت فرموده است كه شخصى همراه حضرت عيسى عليه السلام بود تا به دريا رسيدند و با حضرت بر روى آب راه مى رفتند و از دريا مى گذشتند ، آنشخص به اين فكر افتاد كه حضرت چه مى گويد و چه مىكند كه بر روى دريا اين گونه راه مى رود ، ديد حضرت مى گويد بسم الله ، از روى عجب به اين گمان افتاد كه اگر خودش مستقلا بسم الله بگويد و از تبعيت كامل بيرون آيد مانند آنحضرت مىتواند بر آب بگذرد ، از كامل بريدن همان و غرق شدن همان ، استغاثه به حضرت روح الله نمود و آن جناب نجاتش داد در روايت دارد آنشخص قصير بود ، حضرت عيسى پس از آن كه او را از غرق نجات داد به او گفت : ما قلت يا قصير ؟ قال قلت هذا روح الله يمشى على الماء وانا امشى على الماء فدخلنى من ذلك عجب ، فقال له عيسى ( ع ) : لقد وضعت نفسك فى غير الموضع الذى وضعك الله فيه فمقتك الله على ما قلت فتب الى الله عز وجل مما قلت ( باب حسد از كتاب ايمان و كفر اصول كافى ص 231 ج 2 معرب )\r\nآن بسم الله در آب تصرف مىكند كه از جان برخيزد و سر بسم الله براى او حاصل\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nشده باشد و آن روح عيسوى است كه ابراء اكمه و ابرص ، و احياء موتى مى نمود ، خلاصه اين كه انسان عيسوى مشرب را چنين دست تصرف است\r\nتبصره خبر مذكور در نامه رساندن ملك به اهل جنت ، براى اهل مرتبه عاليه جنت نيست زيرا كه جنت را درجات و مراتب است ، اهل جنتى هستند كه از حق سبحانه بى واسطه سلام مى شنوند و مقام مى يابند ، و براى اهل جنت ياد شده ملك واسطه بود فافهم\r\nدر دفتر دل كه پيشترك از آن ياد نموده ايم ، برخى از گفته هاى اين كمترين در بسم الله و مقام كن اين است :\r\nبه بسم الله الرحمن الرحيم است * * * كه عارف در مقام كن مقيم است\r\nكن الله و بسم الله عارف * * * چه خوش و زنند در بحر معارف\r\nكن عارف كند كار خدايى * * * به بين ايخواجه خود را از كجايى\r\nمصور شد به انشاى پيمبر * * * مثال بوذرى از كن اباذر\r\nهر آن فتحى كه عارف مى نمايد * * * به بسم الله آن را مى گشايد\r\nبود هر حرف بسم الله بابى * * * زهر بابى مراد خويش يا بى\r\nچو نورى برفراز شاهق طور * * * حديثى از پيمبر هست ماثور\r\nكه از امر الهى يك فرشته * * * كه در دستش بود نيكو نوشته\r\nبيايد نزد اهل جنت آنگاه * * * بگيرد اذن تا يابد در آن راه\r\nمقامى را كه انسانست حائز * * * كجا افرشتگان را هست جائز\r\nببايد باريابند و اگر نه * * * نباشد ره مر آنان را دگر نه\r\nچو وارد شد بر آنان آن فرشته * * * كه بدهد دست ايشان آن نوشته\r\nرساند پيك حق با عزت و شان * * * سلام حق تعالى را بديشان\r\nسلام اسمى زاسماى الهى است * * * چنان كه آخر حشرت گواهى است\r\nنه صرف لفظ سين و لام و ميم است * * * سلامى گر تو را قلب سليم است\r\nتو آن اسم الهى سلامى * * * اگر سالم بهر حال و مقامى\r\nبماند سالم از دست و زبانت * * * مسلمانان در عصر و زمانت\r\nبود اسلام و مسلم هر دو مشتق * * * از اين اسم سلام اى طالب حق\r\nشدى سالم چو در فعل و كلامت * * * فرشته آورد از حق سلامت\r\nدر اينجا چون فرشته در ميانست * * * سلام حق رسان نامه رسانست\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنباشد اين بهشتى آنچنانه * * * كه نبود واسطه اندر ميانه\r\nبيا در آن بهشتى كن اقامت * * * كه حق بى واسطه بدهد سلامت\r\nبجاى نامه با تو در خطابست * * * دهن بندم كه خاموشى صوابست\r\nولى حرف دگر دارم نهفته * * * شود گفته ، بود به از نگفته\r\nكه حق سبحانه در ( ص ) قرآن * * * چو فرمايد زاستكبار شيطان\r\nدر آن گفت و شنود با عتابش * * * نباشد واسطه اندر خطابش\r\nتدبر كن در آيات الهى * * * كه قرآن بخشدت هر چه كه خواهى\r\nمر آن نامه كه منشور الهى است * * * مپندارى كه قرطاس و سياهى است\r\nحروفش از مداد نور باشد * * * در آن نامه چنين مسطور باشد\r\nكه اين نامه بود از حى قيوم * * * بسوى حى قيوم و من اليوم\r\nترا دادم مقام كن ازين كن * * * هر چه خواهى انشايش كنى كن\r\nمن از كن هر چه خواهم مىشود هست * * * تو هم كن گوى و مى باشد ترا دست\r\nخطاب نامه جامع هست و كامل * * * كه هر يك از بهشتى راست شامل\r\nقيامت را پس از بعد زمانى * * * چه پندارى كه خود اينك در آنى\r\nدر آن حد سزاوار مقامت * * * رساند حق تعالى هم سلامت\r\nمقام كن به بسم الله يا بى * * * بهر سور و نمايد فتح بابى\r\nبطى الارض اندر طرفه العين * * * به بينى اين كه من اين الى اين\r\nو يا با اينكه در جايت مقيمى * * * چو آصف آورى عرش عظيمى\r\nبه بسم الله كه اذن الله فعلى است * * * تو را فيض مقدس در تجلى است\r\nدما دم جلوه هاى يار بينى * * * چه كالاها درين بازار بينى\r\nمتاع عشق را گردى خريدار * * * برون آيى زوسواس و زپندار\r\nولى ما لم تذق لم تدر ايدوست * * * چشيدى اندكى دانى چه نيكوست\r\nچون بسم الله الرحمن الرحيم جزء هر سوره است بايد در نماز هر بسم الله الرحمن الرحيم به قصد همان سوره خوانده شود ، و تابع حكم همان سوره است و در اينمقام برخى از مسائل فقهى مورد نظر است كه در روايات اهل عصمت و كتب فقهيه اهل ولايت معنون است و ورود در آنها خارج از حوصله رساله است هر چند بى فايده نيست از آن جمله احكامى كه بر عزائم اربع يعنى آن چهار سوره\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nقرآن كه سجده واجب دارند ، متفرع است\r\nچون در حديث فوق فرمود كه اسرار بسم الله الرحمن الرحيم در باء بسم الله الرحمن الرحيم است پس سوره برائت قرآن هم در واقع مبد و به بسم الله الرحمن الرحيم است زيرا حرف اول آن باء است فتامل\r\nاين آيه مباركه نوزده حرف است و در هر حرف آن بسيار حرف است يكى از مشايخم روحى له الفداء حكايت ميفرمود كه عبدالكريم جيلى صاحب انسان كامل متوفى 899 ه ق بعدد حروف اين آيه درباره اينحروف كتاب نوشت يعنى نوزده جلد كه در هر حرف يك جلد نوشته است يك كتاب در ب و يك كتاب درس و هكذا\r\nراقم اين دوره كتاب جيلى را نديده است و در جائى سراغ نگرفته است جز اينكه رساله اى موجز از جيلى در اين باب دارد بنام ( ( الكهف و الرقيم فى شرح بسم الله الرحمن الرحيم ) )\r\nفى مجمع البيان للطبرسى فى فضل بسم الله الرحمن الرحيم ( من الفاتحه ) : و ( روى ) عن ابن مسعود قال :\r\nمن اراد ان ينجيه الله من الزبانيه التسعه عشر فليقرا بسم الله الرحمن الرحيم فانها تسعه عشر حرفا ليجعل الله كل حرف منها جنه من واحد منهم\r\nوفى الدر المنثور للسيوطى ص 9 ج 1 ( 85 )\r\nواخرج وكيع والثعلبى عن ابن مسعود قال من اراد ان ينجيه الله من الزبانيه التسعه عشر فليقرا بسم الله الرحمن الرحيم ليجعل الله بكل حرف منها جنه من كل واحد\r\nاسرار احاديث روايات كه بيان بطون آيات اند بسيار است خداوند وهاب توفيق نيل بانها را مرحمت بفرمايد در حديث مبارك فوق زبانيه را موصوف به نوزده كرده است در قرآن مجيد زبانيه در آخر علق است فليدع ناديه سندع الزبانيه و در قرآن همين يك زبانيه است و تسعه عشر در سوره مدثر است ساصيله سقر و ما ادريك ما سقر لا تبقى ولا تذر لواحه للبشر عليها تسعه عشر و ما جعلنا اصحاب النار الا ملائكه و ما جعلنا عدتهم الا فتنه للذين كفر واليستيقن الذين اوتوا الكتاب ويزداد الذين آمنوا ايمانا و در قرآن همين يك تسعه عشر است\r\nذيل حديث مروى در مجمع البيان اين بود كه ليجعل الله كل حرف منها جنه من\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nواحد منهم و به ظاهر عبارت بايد بفرمايد منها چه هم در ذوى العقول است و حديث در مجمع البيان از مخطوط مصحح و مطبوع معتمد چنان است كه نقل كرده ايم و همان هم صحيح است زيرا در علق فرموده سندع الزبانيه كه زبانيه مدعو است\r\nباز در مدثر دقت كن كه فرمود عليها تسعه عشر و عجب آنكه اصحاب نار جز ملائكه نيستند پس اصحاب ديگر آيات و عيد دلالت بر خلود عذاب ندارد مثل اولئك اصحاب النار هم فيها خالدون ( يونس 28 ) زيرا مجرد صحب دلالت بر عذاب ندارد ، و آن عده را فتنه كافر و مؤمن قرارداد در هر يك از اين امور چه مطالبى بايد نهفته باشد ؟\r\nاز اينهمه بگذريم نوزده حرف بسم الرحمن الرحيم را باز بانيه نوزده گانه چه مناسبت است و در عدد نوزده چه سرى است ؟\r\nعليها تسعه عشر مفادش اين است كه نوزده تن را بر آن گمارديم مثل اينكه بر زندان نگهبانان گمارند خداوند درجات استاد علامه ميرزا ابوالحسن رفيعى قزوينى را متعالى گرداند كه بتعبير شيرينش ميفرمود : جهنم زندان خدا است اما بدان كه اين تعبير با همه شيرينى آن رمز است\r\nاين نوزده تن به بيان آيه بعد آن ملائكه اند و در سوره مباركه تحريم آيه 8 هم تصريح به ملائكه شده است يا ايها الذين آمنوا قوا انفسكم واهليكم نارا وقودها الناس والحجاره عليها ملائكه غلاظ شداد لا يعصون الله ما امرهم ويفعلون ما يؤمرون\r\nو در سوره بعد آن كه ملك است تعبير به خزنه شده است كلما القى فيها فوج سالهم خزنتها الم ياتكم نذير\r\nپس زبانيه ملائكه موكل بر نارند كه به اصحاب نار و خزنه تعبير شده اند امير عليه السلام فرمود : ان الكتاب يصدق بعضه بعضا ( 86 ) و نيز فرمود : كتاب الله ينطق بعضه ببعض و يشهد بعضه على بعض ( 87 )\r\nمرحوم نراقى در خزائن آورده است كه :\r\nنكته ، البسمله تسعه عشر حرفا وقلما كلمه فى القرآن تخلومن واحده منها و ربما تحصل النجاه من شرور القوى التسعه عشر التى فى البدن اعنى الحواس العشره الظاهره والباطنه والقوى الشهويه والغضبيه والسبع الطبيعه التى هى منبع الشرور و لهذا جعل الله سبحانه خزنه النار تسعه عشر بازاء تلك القوى فقال عليها تسعه عشر ( 88 )\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nواقعه : عالم جليل سيد يعقوب بن محسن متولد 1176 ه ق در كوه كمرمرند و متوفى 1256 در خوى ، از احفاد امام زين العابدين عليه السلام ، و مقبره او در خوى مزار عموم است\r\nدر كتاب ( ( اختران تابناك ) ) تاليف خطيب دانشمند حاج شيخ ذبيح الله محلاتى ( 89 ) آمده است كه : در ميان كليه علماء چنين معروف است كه سيد يعقوب در يكى از شبها جد بزرگوارش حضرت على بن ابى طالب عليه السلام را در خواب ديد و به آنحضرت از كند فهمى خود شكايت نمود ، حضرت على بن ابى طالب به وى فرمود : بگو بسم الله الرحمن الرحيم پس از اينكه بسم الله از مقام ولايت به وى تلقين شد و از خواب برخاست ديد آنچه را كه بايد بداند ميداند انتهى\r\nراقم گويد : اين جمله اى كه صاحب كتاب گفت : ( ( بسم الله از مقام ولايت به وى تلقين شد ) ) بسيار بلند است و همه زير سر همين يك حرف است\r\nز اسم در اصطلاح اهل حق ذات ماخوذ با صفتى و نعتى است چون رحمن و رحيم و راحم و عليم و عالم و نحوها در تمهيد القواعد ص 76 گويد :\r\nالاسم على اصطلاحهم هوالذات باعتبار معنى من المعانى عدميه كانت او وجوديه يسمون ذلك المعنى بالصفه والنعت فلا اسم حيث لا صفه ولا صفه حيث لا اعتبار مع الذات الخ\r\nعلامه قيصرى در فصل دوم مقدمات شرح فصوص شيخ اكبر در اسما و صفات الهى آنچه بايد در اسما و صفات بطور متن گفت گفته است و در آن فصل فرمايد :\r\nالذات مع صفه معينه واعتبار تجل من تجلياته تسمى بالاسم فان الرحمن ذات لها الرحمه والقهار ذات لها القهر وهذه الاسماء الملفوظه هى اسماء الاسماء و من هنا يعلم ان المراد بان الاسم عين المسمى ما هو الخ\r\nيعنى حقيقت وجود با تعينى از تعينات صفاتيه كماليه اخذ شود اسم ذاتى است ، و همين حقيقت وجود يعنى ذات با تجلى خاصى از تجليات الهيه اخذ شود اسم فعلى است\r\nغرض اين است كه اسم عرفانى همان اسم قرآنى است وعلم آدم الاسماء كلها ( بقره آيه 32 ) و اين اسماء ظهورات و بروزات تجليات هويه مطلقه است كه مطلق وجود است با اطلاق سعه اى كه صمد حق است ولا جوف ولا خلاء له و از اين ظهور و بروز تجلى اسم تعبير مىشود و مطابق غلبه يكى از اسما در مظهرى آن\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمظهر باسم آن غالب ناميده مىشود كه در اينجا دو اسم است يكى اسم تكوينى عينى خارجى كه همان شانى از شؤن ذات واجب الوجودى است كل يوم هو فى شان ( الرحمن 31 ) و ديگر اسم اسم كه الفاظ اند و اسم قرآنى و عرفانى اول است نه دوم و لكن دوم ظل اوست قل ادعوا الله او ادعوا الرحمن ايا ما تدعوا فله الاسماء الحسنى ( اسراء آيه 112 ) در اين آيه كريمه ميفرمايد مرهور اسماء حسنى است فهم كن آرى ليس كمثله شى ء وهو السميع البصير ( شورى 10 )\r\nاين ذات با صفت معينى به مثل چنين است كه امواج دريا تطورات و شئون و شكنهاى آب دريايند هر موج آب متشان به شكن و حدى است و اين امواج را استقلال وجودى نيست اگر چه هيچ يك دريا نيستند ولى جداى از دريا هم نيستند ، ذات آب با شكن خاصى موجى است اين موج را يكى از اسماء بگير و موج ديگر را اسمى ديگر و چون بخواهيم بر ى اسماى شئونى دريا ، الفاظى باقتضاء خواص آب و غلبه وصفى از اوصاف آن ، در اين مظاهر امواج وضع كنيم اين اسماء لفظى اسماى اسمايند\r\nو بدان آن اسمى كه موجب ارتقا و اعتلاى گوهر انسانى است كه تا كم كم بجايى ميرسد كه در ماده كائنات تصرف مىكند همان اسم عينى است كه چون انسان وجودا و عينا بهر اسمى از اسماى الهيه كه كلمات كن او هستند متصف شود سلطان آن اسم و خواص عينى او در او ظاهر مىشود كه همان اسم ميگردد آنگاه ديگران هم بكنند آنچه مسيحا ميكرد\r\nپس معلومت شده است كه هر چه رنگ وجود گرفته و ميگيرد بدون هيچ استثناء اسم است و هر چه هست اسم الله است حتى دمهايى كه بر مياوريم\r\nدم چو فرو رفت ها است هواست چون بيرون رود * * * يعنى از و در همه هر نفسى هاى و هواست\r\nآنكه ابن تركه در تمهيد گفت معانى عدميه باشند يا وجوديه مراد همان است كه قيصرى در آغاز فصل ثانى مقدمات شرح فصوص گفت كه :\r\nالصفات اما ايجابيه او سلبيه و الا ولى اما حقيقيه لا اضافه فيها كالحيوه والوجوب والقيوميه على احد معنييها ( وهو القائم بذاته والمقيم لغيره ) ، او اضافه محضه كالاوليه والاخريه ، او ذو اضافه كالربوبيه والعلم و الاراده ، والثانيه كالغنى والقدوسيه والسبوحيه ولكل منها ( اى من لصفات مطلقا ) نوع من الوجود سواء كانت ايجابيه او سلبيه لان الوجود يعرض العدم والمعدوم ايضا من وجه و ليست\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nالا تجليات ذاته بحسب مراتبه التى تجمعها مرتبه الالوهيه الخ\r\nپس معانى يعنى صفات ، و عدميه و وجوديه يعنى سلبيه و ايجابيه ، و صفات سلبيه باينمعنى چون غنى و قدوسيه و سبوحيه كه هر يك مفيد سلب نقص است\r\nتجليات همان ظهورات است كه در لسان قرآن تعبير به يوم شده است كل يوم هو فى شان يعنى بحسب كل ظهوراتش در شئون و تجليات در مراتب الهيه دارد ذات با صفت معينى اسم ذاتى است ، و به اعتبار تجلى خاصى از تجليات الهيه اسم فعلى است\r\nح از امير ( ع ) روايت است كه ظهرت الموجودات عن باء بسم الله و انا النقطه التى تحت الباء علامه محمد بن حمزه معروف به ابن فنارى در خطبه شرح مفتاح الانس در وصف رسول الله ( ص ) گويد :\r\nبل وقد ترقى فوق القربين الى نقطه جامعه بين قرآنيه المحاذاه بمعناه ، و بين فرقانيه المضاهاه لسيده ومولاه\r\nمرادش از قربين قرب نوافل وقرب فرائض است ، و قرآن مقام جمع و فرقان مقام فرق است و بعبارت ديگر قرآن قضا ، و فرقان قدر است و كتاب الله هم قرآن است و هم فرقان ، و فرقان آن تفصيل قرآن آنست و انسان كامل ختمى را مقام احديت جمع است يعنى جامع قرآن و فرقانست و از اين مقام احديه الجمع تعبير به نقطه جامعه فرمود :\r\nو نيز ابن فنارى در همان خطبه پس از دو سطر گويد :\r\nو من من منه وبامداده يمكن وصول النقطه المشاراليها بالوراثه\r\nاين فقره حاوى چندين مطلب عظيم است كه به اجمال اشاره مى نماييم ترجمه آن اين است كه از من و امداد رسول الله ( ص ) وصول به نقطه اشاره شده به آن به حسب وراثت امكان دارد\r\nكلمه بالوراثه متعلق به يمكن است ، و النقطه المشاراليها آن نقطه جامعه است كه در عبارت اول از او نقل كرده ايم\r\nو آن مطالب يكى اين است كه وصول به مقام احديه الجمع براى ديگران هم امكان دارد جز اينكه اين ولايت تكوينى است در فصوص الحكم و شرح علامه قيصرى و ديگران بر آن ، مقام احديه الجمع و ديگر مقامات را كه براى اولياء الله كامل است تعبير به نبوت انبائى فرموده اند كه آنانرا منصب نبوت تشريعى نيست ولى نبوت\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nانبائى هست اين نبوت عامه در اصطلاح خاصه است در كتاب انسان كامل ( 90 ) فى الجمله بحث كرده ايم ، و اگر اين امكان نمى بود دعوت وسائط فيض ديگران را به سوى خودشان معنى نداشت ، و لكن فى رسول الله اسوه حسنه شاهدى صادق است و سخنان بسيار از آيات و روايات در اين باب ناطق است\r\nو ديگر از آن مطالب اينكه هر ولى كه مستفيض مى گردد از مشكوه ولايت ختمى است كه من منه وامداده\r\nو ديگر اينكه با لوراثه است چه اينكه العلماء ورثه الانبياء ثقه الاسلام كلينى در اصول كافى باستادش از امام صادق ( ع ) روايت كرده است كه قال ( ع ) :\r\nان العلماء ورثه الانبياء وذلك ان الانبياء لم يورثوا در هما ولادينا را وانما اوروثوا احاديث من احاديثهم فمن اخذ بشى ء منها فقد اخذ حظا وافرا الحديث ( 91 )\r\nشيخ اكبر محيى الدين عربى در ديباچه فصوص الحكم گويد :\r\nولست بنبى ولا رسول ولكنى وارث ولاخرتى حراث ( 92 )\r\nو نيز در اوائل فص يوسفى آن درباره خود گويد :\r\nفانظر ما اشرف علم ورثه محمد ( ص ) ( 93 )\r\nو همين عارف بزرگ محيى الدين در فتوحاتش چه مكاشفاتى و مقامات و كرامات و بياناتى از خود دارد اين كه يكى از آحاد رعيت است به حكم وراثت بدين پايه و الا مى رسد ، پس تا چه پندارى درباره آنكه امام وارث خاتم ( ص ) است اعنى اميرالمؤمنين وبرهان الموحدين وغايه العارفين عليا عليه الصلوه والسلام وارث نقطه جامعه بين قرآنيه المحاذاه وفرقانيه المضاهاه به نحو اكمل است صدق ولى الله الاعظم فى قوله انا النقطه التى تحت الباء\r\nط - قال على ( ع ) : ظهرت الموجودات عن بسم الله الرحمن الرحيم ( 94 )\r\nالموجودات جمع محلى به الف و لام است كه مفادش اين است هر موجودى در جمع عوالم از ذره تا بيضا ، از قطره تا دريا از كران تا كران دار هستى همه و همه از بسم الله الرحمن الرحيم ظاهر شده اند كه همه مظاهر بسم الله الرحمن الرحيم اند ، بدون اينكه از اين حكم يك نقطه تكوينى يا تدوينى خارج باشد\r\nو بايد متوجه باشى كه اين ظهور انفطار موجودات از بسم الله الرحمن الرحيم است ، افى الله شك فاطر السموات والارض ، فاطر السموات والارض انت وليى فى الدنيا والاخره ، فطره الله التى فطر الناس عليها و بعباره اخرى مراد از اين ظهور قيام موجودات\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nبه بسم الله الرحمن الرحيم است و مانند اشتقاق كلمات از مصدرشان است چنان كه حديث اشتقاق به اين نكته عاليه ساميه شاهد صادق است و در نهج الولايه به بعضى از نكات آن اشارتى نموده ايم عزيزى نيكو گفته است :\r\nمصدر به مثل هستى مطلق باشد * * * عالم همه اسم و فعل مشتق باشد\r\nچون هيچ مثال خالى از مصدر نيست * * * پس هر چه در او نظر كنى حق باشد\r\nو باز به هوش باش كه هيچ ذره‌اى و هيچ دمى و حرفى و اشارتى و نيتى و قول و لفظى از ( ( ظهرت الموجودات ) ) بدر نيست بنابراين هر سوره اى از سوره هاى قرآن بسم الله الرحمن الرحيم است از سوره كتبى گرفته با سوره قرآنى كه در لوح محفوظ است و همچنين جز قرآن فتبصر\r\nبه نكته ساميه اين آيه وجه داشته باش كه فرمود اسروا قولكم او اجهر وابه انه عليم بذات الصدور الا يعلم من خلق وهو اللطيف الخبير آن نكته اينكه قول شما مخلوق خالق لطيف و خبير است ، و ديگر به بين اسم لطيف و خبير در اينمقام چه قدر دلنشين است\r\nحديث مذكور در دو چوب و يك سنگ ( 95 ) مرحوم اشكورى چنين آمده است : و نيز منسوب بانحضرت است كه فرموده است ظهرت الموجودات عن باء بسم الله و انا النقطه التى تحت الباء و در نقطه بحث بايد كرد\r\nاين بود مقاله ما در پيرامون آيه مباركه بسم الله الرحمن الرحيم ، كه مقاله اى ناتمام است لعل الله يحدث بعد ذلك امرا ، اما رساله عارف برسى در تفسير سوره اخلاص :\r\nتفسير سوره مباركه توحيد تاليف صاحب مشارق انواراليقين فى كشف اسرار اميرالمؤمنين ( ع ) شيخ عارف حافظ رجب بن محمد برسى حلى ، رحمه الله تعالى\r\nبسم الله الرحمن الرحيم\r\nو بعد اعلم ان الحكمه تعبير معرفه فى اجل المعلومات باجل المعلوم ، واجل المعلوم معرفه الواحد الحق والاحد المطلق الذى هوهو ومنهج الخلاص الجامع لهذا الاختصاص سوره الاخلاص التى هى سوره التوحيد و سوره التجريد\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو سوره الايمان و سوره الايقان ، من قراها فكانما قرا ثلث القرآن ، ويتلعق ذكرها بالقلب والروح والعقل والجسم\r\n[ قوله 
  ] عز وجهه وجل اسمه : قل هو المبدا الاول والمبدا الاول وجوده نفس حقيقته و عين ماهتيه ، والاول المطلق هو الذى غيره منه وليس هو من شى ء فكونه ليس من شى ء سلبى وكون غيره منه اضافى ، والحضره الالهيه لايمكن الا ان يعبر عنها الجلال والعظمه الا بانه هو * ومعرفه تلك الهويه غير معلوم للبشر ومعرفتها باللوازم ، واللوازم سلبيه وايجابيه ، و اسم الجلال يتاول * * السلب والايجاب ولاجرم كان اسمه الله جل من اسمه شارح لمعنى هو\r\nثم عقب الاحديثه وهى نهايه التوحيد واقصى غايات الوحده ، و ذكر فى اللوازم القريبه واقرب اللوازم فهى ذات الحق سبحانه انه واجب الوجود و واجب الوجود وجوده مبدا لكل ماعداه ومجمع هذين الامرين هو الالهيه وهو عباره عن غناه عن الاشياء وتوقفها عليه والالهيه البسيطه المجرده لا يعبر عنها الا انه هو ، ولابدلها من التعريف وتعريفها باقرب الاشياء لزوما وهى الالهيه الجامعه والسلب والايجاب فلذلك الى ذاته المقدسه ( كذا ) بصفاته المتوهمه التى هى عين تلك العين\r\nوالمبدا الاول ليس له شى ء من المقومات فليس الاوحده مختصه فلا يعقل الا الذات المنزه عن جميع الوجوه وتعريفها باللوازم القريبه اشاره الى وجوده الخاص لان تعريف البسيط باللوازم كتعريف المركب بالمقومات\r\nوقوله احد مبالغه فى الوحده لان الواحد مقول على ماتحته بالتشكيك ، والاحد المطلق لا يقبل القسمه حسا ولا عقلا فهو آله واحد من جميع الوجوه وانه غنى عن الكثره من الاجناس والفصول وسائر وجوه التشبيه فانه سبحانه هو هو لذاته وقوله الصمد له معنيان : الاول لااول له ، والثانى معناه السيد والاول سلبى لانه اشاره الى نفى الماهيه لان كل ما له ماهيه له جوف وماده و ما ليس له ماده لا اعتبار له الالوجود واجب الوجود ، و واجب الوجود غير قابل العدم فالصمد\r\n\r\n\r\n","description":"","footnote":"\r\n* لا يمكن ان يعبر عنها للجلال والعظمه الا بانه هو ظ\r\n* * و اسم الجلاله يتناول ظ\r\n","page_name":" 134 ","page_number":134},
  {"content":"\r\n\r\nالحق اذا واجب الوجود\r\nوعلى التفسير الثانى هو السيد وهو اضافى لان معناه سيد الكل ، والاله هو الذى يكون كذلك والالهيه عباره عن السلب والايجاب\r\nوقوله لم يلد و لم يولد : لما بين سبحانه ان الله هو جميع الموجودات * و مفيض الجود على سائر الماهيات بين انه يمتنع ان بتولد عن شى ء لان كل متولد مستفيد الوجود من غيره\r\nوقوله و لم يكن له كفوا احد : لما بين انه هو هو لذاته بين الواحد * * الحق ليس له كفو والكفو هو المساوى فى الوجود والمساوى اما انه ياسويه فى الصوره النوعيه ، او فى وجوب الوجود فلو كان له شريك فى نوعه كان متولدا عن غيره ، و قد ابطله قوله الحق لم يلد و لم يولد ولو كان له مساو فى وجوب الوجود كان وجوده من الجنس والفصل وهو فرد مجرد دل عليه قوله و لم يكن له كفوا احد فانظر الى كمال هذه السوره و ما تضمنت من التوحيد لانه سبحانه اشار اولا الى المايهه المحضه التى لااسم لها الا انه هو ثم عقب بالالهيه التى هى اقرب اللوازم لذلك الحقيقه و اشد تعريفا ثم عقب بذلك الاحديه لفائدتين الاولى * * * انه تركب التعريف الكمال وعدل الى ذكر اللوازم ليدل على انه واحد من جميع الوجوه لان من التعريف الكامل هو المركب من الجنس والفصل القريبين فيكون محدودا والبارى عز اسمه لاجنس له فلافصل له ولا تدرك حقيقته\r\nورتب الاحديه على الالهيه و لم ترتب الالهيه على الاحديه لان الالهيه عباره عن استغنائه عن الكل واحتياج الكل اليه و من كان كذلك كان الها واحدا مطلقا من صدر هى هى تقتضى الالهيه ( كذا )\r\nثم عقب بالصمديه دفل على معنى الالهيه بالصمديه التى معناها وجوب الوجود ثم بين سبحانه انه لايتولد عن غيره\r\nفمن اول السوره الى قوله الصمد فى بيان الذات و لوازمها ، وانه غير مركب\r\n\r\n\r\n","description":"","footnote":"\r\n* هو مبدا جميع الموجودات ظ\r\n* * بين ان الواحد ظ\r\n* * * عبارت سقط دارد\r\n","page_name":" 135 ","page_number":135},
  {"content":"\r\n\r\nاصلا و من قوله لم يلد و لم يولد الى آخر السوره فى بيان انه ليس له مساوفى نوعه ولا جنسه\r\nوبهذا القدر يحصل معرفه الله تعالى و صفاته وكيفيه صدور افعاله فلا جرم كان هذه السوره فى مقابل ثلث القرآن\r\nنوع سوره الاخلاص محكمه وكل مذهب يخالفها باطل يكون مركبا من جوهرين وذلك ينافى الواحدانيه وقوله احد مبالغه فى الوحده\r\nقوله : احد ، يدل عى نفى الجسميه والجهه والحيز اما نفى الجسم فلان اقل الاجسام الحقيقيه منافيه للجسم فالاحد الحق ليس بجسم\r\nو اما انه ليس بجوهر فلان المنكرين لجوهر الفرد قالوا كل متحيز يجب ان يكون متميزا احدى جانبيه من الاخر ( كذا ) وكل متحيز منقسم وكل منقسم ليس باحد فالاحد لايكون جوهرا ولا متحيزا\r\nوالمثبتون للجوهر الفرد قالوا لو كان الاحد ينفى عن ذاته التركيب والتاليف و كذا ينفى عنه الضدوالند فلو كان جوهرا فردا لكان كل جوهر فرد مثاله فينتفى كونه احدا وهو احد فينتفى عنه المثل فلم يكن له كفوا احد فدلت هذه الايه على انه ليس بجسم ولا جوهر فوجب ان يكون منزها عن الجهات لان المختص بالجهه ان كان منقسما فهو الجسم ، وان لم يكن منقسما فهو الجوهر فدل قوله احد دلاله قطعيه على انه ليس بجسم ولا جوهر ولا فى اصلا « 1 » والبرهان الذى وجب ان يكون لاجله احد هو الله\r\nوكونه الها يجب ان يكون غنيا عمن سواه و الا لكان مركبا ومفتقر الى اجزايه و اجزاء غيره ، فكونه الها يمتنع افتقاره الى غيره فوجب القطع بانه ليس بجسم ولا جوهر ولا فى جهه ، وكان قوله قل هو الله احد برهان قاطع على ثبوت هذا المطلوب\r\nقوله : الصمد اشاره الى انه السيد الذى يصمد اليه فى الحوائج فهو الغنى عن الكل والمفتقر اليه الكل وذلك يدل على انه ليس بجسم والالكان محتاجا فالمحتاج الى غيره لايكون صمدا مطلقا\r\n\r\n\r\n","description":"","footnote":"\r\n( 1 ) ولا فى جهه اصلا ظ\r\n","page_name":" 136 ","page_number":136},
  {"content":"\r\n\r\nبيان ذلك انه لو كان فى حيز وان كان حلوله واجبا كانت ذاته مفتقره الى المكان لم يكن صمدا غنيا ، وان كان جائزا احتاج الى مخصص وكونه محتاجا ينا فى كونه غنيا فالاحد المطلق الصمد غنى عن التركيب والتاليف والمكان والزمان ، منزه عن الحدوث والحدثان\r\nوقوله و لم يكن له كفوا احد دل على انه ليس بجسم لان الجواهر متماثله فلو كان جوهرا لكان له مثل ، ولو كان جسما لكان مركبا ومؤلفا وعاد اللازم المذكور فكانت هذه السوره من اعظم الدلائل على انه ليس بجسم\r\nابراهيم بفلول « 1 » الكواكب على حدوثها فقال عند تمام الاستدلال : وجهت وجهى للذى فطر السموات والارض ، وهذا يدل على تنزيه الله عن الجسم والجهه لان الاجسام متماثله فلو كان جسما و جوهرا جاز عليه ما يجوز على غيره من التغير والمتغير لا يكون الها فالا له ليس بمتحيز اصلا\r\nالثانى انه لو كان جسما لكان كل جسم مشاركا له فى تمام الماهيه ، والقول بكونه جسما يقتضى اثبات الشريك و ذلك ينافى قوله : و ما انا من المشركين ، فثبت ان العظماء من الانبياء لكانوا قاطعين بتنزيه الله عن الجسميه والجوهريه والشريك\r\nالثالث قوله تعالى  لَيْسَ كَمِثْلِهِ شَيْءٌ  ، فلو كان جسما لكان مثلا لسائر الاجسام الرابع قوله : و انه الغنى و انتم الفقراء فلو كان جسما لكان مركبا ومفتقر او محتاجا فلم يكن غنيا على الاطلاق\r\nوالخامس قوله الحى القيوم قائما بنفسه مقوم لغيره ، فكونه قائما بنفسه غنائه « 2 » انه غنى عن كل ما سواه ، وكونه مقوما لغيره عباره عن احتياج ما سواه اليه فو كان مفتقرا الى غيره وكان غيره غنيا عنه فلا يكون قيوما على الاطلاق\r\nالسادس وهو قيوم حق فليس بجسم قطعا\r\nالسابع قوله هل تعلم له سميا ، ولو كان جسما لكان كل واحد من الاجسام مثلا له\r\n\r\n\r\n","description":"","footnote":"\r\n( 1 ) استدل ابراهيم بافول الكواكب ظ\r\n( 2 ) فكونه قائما بنفسه عباره عن انه غنى ظ\r\n","page_name":" 137 ","page_number":137},
  {"content":"\r\n\r\nالثامن قوله : هو الله الخالق البارى المصور ، والخالق هو المقدر فلو كان جسما لكان خالقا لنفسه وهو محال ، ولو كان له جسم لكان له صوره وقد وصف نفسه بكونه مصورا فيلزم كونه متصورا\r\nالتاسع قوله ولا يحيطون به علما ، وقوله ل‌ا تدركه الابصار وذلك يدل على كونه منزها عن الصوره والشكل والالكان العلم والادراك محيطا به\r\nالعاشر قوله : له ما سكن فى الليل والنهار و ذلك يدل على ان الزمان والمكان ملكه وذلك يدل على تنزيهه عن المكان و الزمان\r\nالحادى عشر هو الاول والاخر وذلك يدل على ان ذاته متقدمه فى الوجود على جميع ما عداه وباقيه فى الوجود على جميع ما عداه ، وذلك يدل كونه « 1 » قبل الزمان والمكان وعلى بقائه بعد الزمان والمكان\r\nالثانى عشر قوله تعالى :  فَلا تَجْعَلُوا لِلَّهِ أَنْداداً  و الند المثل فلو كان جسما لكان مثلا لكل واحد من الاجسام\r\nالثالث عشر لو كان جسما لجاز عليه الحركه والسكون ولو جاز عليه الحركه و السكون لكان محدثا فلو كان جسما لكان محدثا وصدق به محال فكونه جسما محال\r\nالرابع عشر لو كان جسما لكان محتاجا الى غيره وهو محال فكونه جسما محال ، بيان المراد انه لو كان متحيزا لكان مركبا ومؤلفا وهو محال فكونه متحيزا محال\r\nاين ابود تماميت نسخه رساله برسى در تفسير سوره مبارك توحيد كه در تصرف اين حقير است و به بعضى از موارد آن تحريف روى داده است كه بايد با كمك نسخ ديگر تصحيح شود تنميق اين رساله وحدت از ديدگاه عارف و حكيم در ليله دوشنبه نهم ربيع الثانى هزار و چهار صد و سه هجرى قمرى مطابق با چهارم بهمن ماه هزار و سيصد و شصت و يكم هجرى شمسى در بلده طيبه قم به پايان رسيد دعويهم فيها سبحانك اللهم و تحيتهم فيها سلام و آخر دعويهم ان الحمدلله رب العالمين\r\nقم حسن حسن زاده آملى\r\n9 ع 1403 ، 2 ه ق / 1361 11 4 ه ش\r\n\r\n\r\n","description":"","footnote":"\r\n( 1 ) و باقيه فى الوجود على جميع ماعداه و ذلك يدل على كونه ظ\r\n","page_name":" 138 ","page_number":138},
  {"content":"\r\n\r\nضمائم\r\nاين بخش حاوى ترجمه دو رساله است كه مؤلف محترم در كتاب آورده اند وتوسط يكى از تلاميذ مبرز ايشان به نام حجة الاسلام والمسلمين آقاى محمد حسين نائيجى ترجمه شده است . \" ناشر \"\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nضميمه اول\r\nترجمهء رسالهء ابن كمونه در مبدأ و معاد :\r\nمربوط به صفحه 110\r\nبندهء نيازمند به رحمت حق تعالى سعد بن منصور بن سعد بن الحسن ( كذا ) هبة الله بن كمونه - كه خداى در دنيا و آخرت از وى درگذرد - چنين مى گويد :\r\nكمال نفس انسانى از جهت قوهء نظرى علم است و از جهت قوهء عملى اعمال مى باشد ، وهمهء علوم و اعمال با همهء تنوع و گوناگونى ، به كمال همين دو قوه باز مى گردند ، نيروى بشرى از احاطه بر همه علوم وفنون واعمال ناتوان است ، بلكه بشر نمى تواند حتى يك فن را نيز به طور كامل دريابد ، چه رسد به استقصاى همه فنون . لذا بر طالب كمال لازم است كه توان خويش را در دريافت بهترين علوم كه اهميت و رحجانى بيش از همه دارد مصروف داشته و خود را وقف آن نمايد .\r\nبديهى است كه بهترين دانش شناخت حق اول و يگانگى وى و شناخت صفات جلالى و جمالى است . برترين اعمال عملى است كه انسان را به خدا نزديك كند و همين نيز دريايى گسترده است ، چه بسا كشتى هاى افكار در ورطهء امواج متلاطم آن شكسته شدند ، و اين درگاهى پاك و مطهر است وكم كسى به راههاى آن رهنمون مىشود ، آن كس را كه امكان غوطه ورى در درياى اين حقايق ممكن نگردد و نتواند در اين راهها و تنگناها فرو رود ، لااقل با چشم عبرت بين خويش به عالم واتقان صنع وحسن نظام اجزاى آن و تأليف لطيف و ترتيب شگفت آور و استحكام بى نهايت آن بنگرد ، و در بدن انسان و ديگر حيوانات تأمل كند تا حكمت عجيب اعضا و منافع آنها و چگونگى ارتباط نفس با بدن وآثار قواى نفس در اعضا را دريابد ، زيرا اگر انسان آنها را بفهمد ايمان كامل پيدا مىكند كه اين عالم مدبرى حكيم وقادرى مريد دارد كه اصلح وافضل را اختيار مىكند .\r\nو اگر اين مدبر از ايجاد گريى نياز باشد ، پس وى خداى تعالى است ، و اگر نيازمند به موجد باشد بايد به موجدى كه علمش محيط و قدرتش كامل و حكمتش بالغ باشد برسد ، زيرا ايجاد كنندهء اثر متقن بايد خود اتقانى بيش از اثر صادر از خويش داشته باشد . پس خداى تعالى بالاترين كمال را دارد .\r\nوجواد حقيقى اوست واطلاق جواد بر ديگران به مجاز است ، زيرا وى بدون گرفتن پاداش و دريافت فائده اى بخشش كرده است .\r\nو تنها وى غنى تام است ، زيرا به چيزى كه خارج از ذاتش باشد متعلق نيست ، وى نه در ذات و نه در صفات به ديگران وابسته نمى باشد و ديگران نيازمند به وى هستند . واو پادشاه حقيقى است ، زيرا ذات هر چيزى از آن وى مى باشد ، چونكه اشياء از وى و يا از چيزى كه از وى وجود و كمال يافته ناشى شده اند ، وهمهء اشياء در همهء امور خويش به وى نيازمندند ، و همه نسبت به ذات وى باطلند و به وى حقيقت مى يابند .\r\n\r\n","description":"","footnote":"","page_name":" رسالهء ابن كمونه در مبدأ و معاد 140 ","page_number":140},
  {"content":"\r\n\r\nهيچ مخلوقى از حيطهء علمى وى بيرون نيست ، زيرا فاعل بالاراده مىداند كه چه چيز را خلق كرده است ، و ما هيچيك از صفات وى را بدون مقايسه صفات موجود در خويش نمى فهميم ، ليكن مى فهميم كه وى چندان كمال و فزونى بر ما دارد كه از تصور آن عاجزيم ، زيرا چنين فزونى در خود ما يافت نمى شود ، بلكه اين فزونى بى نهايت است .\r\nبنابراين اين چنين بايد علم وقدرت و ديگر صفات وى را فهميد ، و هر صفتى كه نظير آن در ما يافت نشود ، راهى براى دريافت آن براى ما وجود ندارد ، و آن مقدار از صفات جلالى كه ياد گرديد به اندازهء حيطهء علمى ماست نه اين كه به اندازه ذات وى باشد .\r\nحقيقت پاك وى با حقيقت هيچيك از مخلوقات وى يكسان نمى باشد و گرنه مخلوق به مخلوق بودن اولى از خالق بودن نبود ، بنابراين خداى تعالى داراى ند ( مثل ) نمى باشد و چون عالم است مركب نمى باشد ، زيرا علم به جزء بر علم به كل به تقدم ذاتى مقدم است ، بنابراين آن كس كه ذات خود را مىداند ، ابتدا جزء خويش را مىداند و هر كس چيزى را مىداند كه آن چيز را مىداند ، كه بايد قبل از ذات معلوم بوده باشد مىداند ، و اين محال است .\r\nو چون مركب نيست بنابراين جسم نمى باشد ، پس متحيز نمى باشد و چون جسم نمى باشد ، بنابراين تجزيه نمى پذيرد ، پس خالق همه برتر از تركيب است . *\r\nو چون ند ( مثل ) ندارد و مركب نمى باشد ، بنابراين همسر و فرزند ندارد ، و گرنه از وى چيزى كه مساوى وى در نوع و يا جنس باشد بيرون مى آمد .\r\nو در چيزى حلول نمى كند ، زيرا حلول درجايى متصور است كه حلول كننده به واسطه محل تعين پيدا كند .\r\nو چون در چيزى حلول نمى كند بنابراين ضدى ندارد تا در محل با وى جمع گردد ، ونيز ضدى ندارد به اين معنا كه چيزى كه در نيرو با وى همسنگ باشد و مانع وى گردد وجود ندارد . وهمانند نفس به بدنى تعلق پيدا نمى كند ، زيرا قدرت وى وسيعتر و عامتر از محصور شدن به بدنى است كه از وى صادر شده است .\r\nوعدم بر وى طارى نمى شود ، و گرنه وجود وى از ذات وى ناشى نبود ، پس به موجودى نيازمند مى بود ، و در اين صورت آن موجد خدا بود و نه وى ، ونيز وى يگانه است و در ذات وى شرطى راه ندارد ، و با ديگران مضاد نمى باشد ، به طورى كه پس از وى طارى شود ، بنابراين چيزى كه وى را باطل كند و معدوم نمايد متصور نمى باشد بلكه تنها او اول و آخر است .\r\nو از ارتباط برخى از اجزاى عالم با برخى ديگر معلوم مى گردد كه صانع آن يكى است و نه\r\n\r\n\r\n","description":"","footnote":"\r\n* - در نسخه تحريف روى داده ولذا آنچه را كه جناب استاد در پاورقى آورده است ترجمه شد .\r\n","page_name":" رسالهء ابن كمونه در مبدأ و معاد 141 ","page_number":141},
  {"content":"\r\n\r\nبيش ، زيرا اگر دو صانع براى عالم بوده باشد ، بايد مخلوق هر كدام از مخلوق ديگرى متمايز مى شد ، بنابراين ارتباط و تعاون از بين مى رفت ، پس نظام اختلال مى يافت و گويا ذهن سالم با همين دليل از ديگر ادله بى نياز مىشود .\r\nو شاهد بر اين تعاون از يك ديد نياز اعراض به جواهر و از ديگر ديد نياز جواهر به اعراض است ، چنان كه متحيزها و عناصر و فلكى ها و حيوان و نبات ومركبات به بسائط آنها نيازمندند ، همانطور كه برخى از بسائط در تكوين مركبات از آنها به برخى ديگر نيازمندند ، وبرخى از انواع و اشخاص حيوان به برخى ديگر نيازمندند چنان كه برخى از اعضاى يك شخص به برخى ديگر از اعضا محتاج مى باشد ، والبته راهى براى استقصاى همهء ارتباطات گوناگون موجود در عالم نداريم .\r\nبنابراين عالم همانند يك شخصى از نفسى يا قواى فراوان و از بدنى مؤلف از اعضاى متشابه و غير متشابه با قوا و افعال گوناگون و مشابه تركيب يافته است ، برخى از اعضاء به واسطه برخى ديگر ادامه حيات مى دهند و از همديگر سود مى برند . پاره اى از اين سودجويى ها و استفاده هاى برخى از اعضاء از برخى ديگر ، محسوس و پاره اى معقول است ، بنابراين اگر يكى از آن دو صانع در تدبير منفرد گردد ، پس وى خداست و نه ديگرى ، و اگر هر دو جمع شوند و هر كدام از آن دو در تأثير و تدبير در عالم كافى باشد عالم به يكى از آن دو نيازمند بوده و از ديگرى بى نياز مىشود . بنابراين در صورت تأثير هر دو در عالم هر دو از تأثير باز مى مانند ، و اگر ( فرض شود ) يكى از آن دو در برخى از اين مجموعه و ديگرى در برخى ديگر تأثير كند ، در فرض ما محال است ، زيرا اگر خدايى مخلوقى را خلق كند ه مخلوق ديگر تابع وى باشد و يا ديگرى از وى بهره ور شود ، بنابراين اين خدا در هر دو تأثير كرده است ، لذا خداى ديگر آن مخلوق ديگر را به تنهايى خلق نكرده است ، در صورتى كه فرض ما اين بود كه وى به تنهايى در آن تأثير كرده است . اگر فرض شود كه يكى در يك زمان خلق كند و ديگرى در زمان ديگر خلق نمايد ، چنين فرض را عقل سليم محال مىداند ، و هر گونه فرض شود باز به نزد اين فارض به محال منجر مىشود ، و اگر عالم ديگرى ممكن باشد باز جود خداى تعالى اقتضاى ايجاد آن مىكند .\r\nپس خداى عالم شريك و پشتيبان و زمينه فراهم گر و مشاور ندارد ، خداى از توهم مشبه ها و دوگانه پرستان منزه و برتر است .\r\nاينها نكته هايى در معرفت خداى - جل جلاله - و در صفات ثبوتى وسلبى وى بود ، سعادتمند آن كس كه آنها را دريابد و راه يافته آن كس كه از آن راه جويد .\r\nآن كس كه عنايت و رحمت بارى به مخلوقات را از مطالب بيان شده فوق دريابد و آنها بر وى روشن گردد ، خواهد دانست كه مقصود از خلق انسان ( عبث و بيهوده نبوده ) وامرى ناپايدار نيست ، زيرا هر چه خلق بزرگتر ( ظ ) باشد ، ترس از ناپايدار آن بيشتر است .\r\n\r\n","description":"","footnote":"","page_name":" رسالهء ابن كمونه در مبدأ و معاد 142 ","page_number":142},
  {"content":"\r\n\r\nبنابراين چگونه زيبندهء چنين حكيمى است كه اين گونه عنايت به حيوانى كوچكتر از پشه داشته باشد ، چطور در خلق انسانى كه در خلقت آن آثار عنايت به اندازه اى است كه نهايت شگفتى را بر مى انگيزد چنين عنايتى نداشته باشد .\r\nپس به ناچار بايد انسان داراى نفسى جاودانى باشد ، و اين نفس غير از اين بنيهء ناپايدار است ، بلكه اين بنيه درست شده تا آلت نفس در استكمال باشد و غايت وى نعيم جاودانى است ، و دانستى كه هر چيز كه خود را ادراك كند مركب نيست ، پس نفس مركب نمى باشد .\r\nو وقتى در ملكاتى كه به تجزيه اى همانند تجزيه امور متصل تجزيه نمى گردد ، همانند ملكه بخشش و دانايى و شجاعت و ترس و تهور و ديگر ملكاتى كه قابل شدت و ضعف نيستند و همانند كميات متصله تقسيم نگردند ، بينديشى ، در مى يا بى كه محل اين ملكات نفس است و آن جسم و يا چيزى كه به حلول سريانى در جسم حلول كند نيست ، زيرا هر چيزى كه محلش چنين باشد به لحاظ پذيرش محلش قبول انقسام مىكند .\r\nو روا نيست كه نفس در غير خول حلول كند ، و گرنه وجودش وجودى متكى به غير خواهد شد و مستقلا به فعلى از افعال نخواهد پرداخت ، بلكه فعل به واسطه وى به محلش منسوب است ، چنان كه به واسطه قدرت و اراده به محل آن دو منسوب مىشود ، نه به خود آن دو ، لذا گفته مىشود وى به اراده كارى انجام داد و لى نمى گويند : اراده به واسطه محلش چنين كرد ، وعاقلان اهل حقيقت اين امر را روشن مى يابند ، پس نفس جوهرى بسيط است ، و اگر بسائط بر جواهر ( مثل سطح و خط ) را در عالم استقراء كنند آنها را قابل زوال مى يابند ، بلكه تأليف و ترتيب متقدم بر اين بسائط است ، و چه بسا فطن به اين دليل بر اين كه نفس فانى نمى شود اكتفا مىكند ، و رسيدن به اين حكم كلى از راه فهميدن جزئيات آن است ، چنان كه در باب تجزيه همين روش را به كار برديم و نفس به بدن تعلق تدبيرى و تصرفى واستكمالى دارد ، نه تعلق حلولى . وهمانگونه كه از بين رفتن يك عضو باعث از بين رفتن نفس نمى شود ، فساد ديگر اعضاء نيز باعث فساد آن نمى گردد ، و مرگ همه اعضاء باعث مرگ وى نمى شود ، وفقد آلت مقتضى فقد كاربر آن نيست ، و در تحلل و تبديل بدن خويش بينديش و اين كه چگونه مى دانى كه تو همان كسى هستى كه از سى سال جلوتر بودى .\r\nاميد است اين تذكرها قانع كننده خردمندان باشد ، و به همين اندازه اى كه در اينجا به طور مجمل و بدون توغل در براهين دقيق و تقريرات عميق و مقدمات گوناگون و راههاى دشوار آورديم ، ايمان به مبدأ و معاد حاصل مىشود ، اگر فطانت و بخت يار كسى شود و خواهد به تفصيل آن را دريابد ، بايد مطالب فوق و امور مربوط به آن را تحصيل كند و به مطالبى كه در كتاب هاى مفصل آمده بپردازد . اين مطلبى بود كه مربوط به علم اعلى است .\r\n\r\n","description":"","footnote":"","page_name":" رسالهء ابن كمونه در مبدأ و معاد 143 ","page_number":143},
  {"content":"\r\n\r\nضميمه دوم\r\nترجمهء رساله تفسير سورهء مباركهء توحيد\r\nتأليف شيخ عارف حافظ رجب بن محمد برسى حلى ، رحمه الله تعالى\r\nمربوط به صفحه 133\r\nبسم الله الرحمن الرحيم\r\nبدانكه حكمت عبارت از شناخت ، در مهمترين معلومات به واسطه مهمترين معلوم است .\r\nمهمترين معلوم معرفت واحد حق ، واحد مطلقى است كه خودش خودش مى باشد .\r\nروش خالصى كه جامع اين اختصاص باشد ، سورهء اخلاص است ، سورهء اخلاص همان سورهء وحيد و سورهء تجريد و سورهء ايمان و سورهء ايقان مى باشد . هر كس آن را قرائت كند ، گويا ثلث قرآن را قرائت كرده است ، و ياد آن با قلب و روح و عقل و جسم وى در مى آميزد .\r\nخداى تعالى در اين سوره فرمود : \" قل هو \" .\r\nمراد از \" هو \" مبدأى اول است و وجود مبدأى اول ، عين حقيقت و ماهيت وى مى باشد ، و اول مطلق آن است كه غير وى از وى هستند ، ولى خودش از چيزى نيست ، اين كه \" وى از چيزى موجود نشده \" امرى سلبى است ، و اين كه \" ديگران از وى مى باشد \" امرى نسبى و اضافى است ، به خاطر جلال و عظمت وى تعبيرى از حضرت الهيه ممكن نيست ، مگر اين كه گفته شود : او ( هو ) اوست .\r\nشناخت اين هويت معلوم بشر نمى باشد ، ومعرفت به وى از راه لوازم است ، ولوازم هويت حق ، سلبى و ايجابى است ، و اسم جلال شامل سلب و ايجاب مى گردد ، به ناچار اسم \" الله \" - كه بزرگ باد اسم وى - تفسير و شرح معناى \" هو \" است .\r\nآنگاه به دنبال آن \" احديت \" را آورده و اين نهايت توحيد و مرتبهء نهايى وحدت مى باشد ، و احديت را در زمرهء لوازم قريب و از اقرب لوازم قرار داده ، پس همين ذات حق سبحانه است ، و حق واجب الوجود بوده و واجب الوجود مبدأى همهء موجودات است ، ومجمع هر دو امر الهيت مى باشد ، و مراد از الهيت بى نيازى از اشياء و نياز اشياء به وى مى باشد ، و از الهيت بسيط ، تعبيرى جز اين كه وى \" هو \" است نتوان كرد ، و به ناچار بايد آن را تعريف كرده و تعريف آن ناگزير به اقرب اشياء است و اقرب اشياء همان الهيت جامعه وسلب و ايجاب مى باشد . ( . . . ؟ )\r\nمبدأى اول هيچ جنس و فصلى ندارد ، وجز وحدت ويژه نيست ، پس چيزى جز ذات ، پاكيزهء از همه وجوه و صفات تعقل نمى شود . و تعريف اين ذات به لوازم قريب ، اشارهء به وجود خاص آن است ، زيرا تعريف بسيط به لوازم ، همانند تعريف مركب به مقدمات است .\r\nو كلمهء \" احد \" در سورهء اخلاص ، مبالغه در وحدت است ، زيرا واحد بر مصاديق خويش به\r\n\r\n","description":"","footnote":"","page_name":" رسالهء رجب برسى در تفسير سورهء توحيد 144 ","page_number":144},
  {"content":"\r\n\r\nتشكيك صادق است ، در حالى كه احد مطلق قسمت حسى و عقلى نمى پذيرد ، پس وى خدايى است كه از همه جهت واحد است ، و بى نياز از كثرت ، يعنى اجناس و فصول و ديگر وجوه تشبيه مى باشد ، پس او ذاتا خودش خودش مى باشد .\r\nو سخن خداى تعالى \" الصمد \" داراى دو معناست :\r\nمعماى اول اين كه : وى ابتدا ندارد .\r\nمعناى دوم اين كه : وى سيد است . معناى اول سلبى است ، زيرا اشاره به نفى ماهيت دارد ، از اين رو هر چه كه داراى ماهيت باشد داراى درون ( جوف ) و ماده است ، و هر چه كه ماده دارد اعتبارى ندارد ، مگر اين كه واجب الوجود به وى وجود دهد ، و واجب الوجود عدم نمى پذيرد ، بنابراين صمد حقيقى واجب الوجود است .\r\nو بنابر تفسير دوم يعنى بنابر تفسير آن به سيد ، صمد معنايى نسبى دارد ، زيرا به معناى سيد همه است ، و \" إله \" كسى است كه چنين باشد و الهيت عبارت از سلب و ايجاب است .\r\n\" لم يلد و لم يولد \"\r\nوقتى روشن نمود كه \" الله \" مبدأى همهء موجودات وبخشندهء جود ( وجود ظ ) بر همهء ماهيات است ، بيان كرد كه : محال است خداى تعالى از چيزى متولد شود ، زيرا هر متولدى وجودش را از ديگران استفاده مىكند .\r\nمعناى سخن تعالى \" و لم يكن له كفوا احد \"\r\nوقتى بيان نمود كه وى ذاتا خودش خودش مى باشد ، روشن نمود كه واحد حقيقى داراى \" همتا \" نمى باشد ، و معناى \" كفو \" يعنى كسى كه در وجود با وى مساوى است ، شخص مساوى با وى يا در صورت نوعيه با وى مساوى است و يا در وجوب وجود ، همتاى وى مى باشد ، پس اگر وى در نوع خود شريكى داشته باشد ، از غير خويش متولد شده ، در حالى كه اين سخن حق يعنى \" لم يلد و لم يولد \" آن را باطل كرده است ، و اگر وى در وجوب وجود ، مساوى و همتا داشته باشد ، پس وجود وى از جنس و فصل تركيب شده ، در حالى كه وى فرد مجرد است ، اين مطلب از \" لم يكن له كفوا احد \" استفاده مىشود .\r\nپس به كمال اين سوره و توحيدى را كه متضمن آن است بنگر ، زيرا حق سبحانه ابتدا به ماهيت محضه اى كه جز \" هو \" اسمى ندارد اشاره كرد ، آنگاه الهيتى را كه اقرب لوازم به وى وتعريف به آن بهترين تعريف مى باشد ، به دنبال آن حقيقت آورد ، و پس از آن احديت را براى دو فايده آورده است .\r\nاول اين كه تعريف كمالى را رها كرده و به ذكر لوازم روى آورده است ، تا اين كه بفهماند كه وى از همه جهت واحد است ، زيرا تعريف كامل مركب از جنس قريب و فصل قريب است ، در اين صورت شىء محدود مى باشد و حق - عز اسمه - جنس ندارد ، بنابراين فصل ندارد و حقيقت وى\r\n\r\n","description":"","footnote":"","page_name":" رسالهء رجب برسى در تفسير سورهء توحيد 145 ","page_number":145},
  {"content":"\r\n\r\nادارك نمى گردد .\r\nواحديت را بر الهيت مترتب نموده و الهيت را بر احديت مترتب نكردهه ، زيرا الهيت عبارت از بى نيازى از همه و نياز همه به وى مى باشد ، و هر كس چنين باشد إله واحد مطلق است . و هر كس خودش خودش باشد اقتضاى الوهيت مىكند .\r\nآنگاه صمديت را به دنبال آنها آورد ، پس با اين كلمه ، معناى الهيت را تفهيم نمود ، و معناى آن وجوب وجود است ، آنگاه بيان كرد كه حق تعالى از غيرش متولد نمى گردد . پس از اول اين سوره تا \" الصمد \" در بيان ذات و ولوازم آن است و اين كه وى هرگر مركب نمى باشد ، و از \" لم يلد و لم يولد \" تا آخر سوره در بيان اين است كه مساوى در نوع و جنس ندارد .\r\nو به همين مقدار معرفت حق تعالى و صفات وكيفيت صدور افعال دانسته مىشود . پس به ناچار اين سوره در قبال ثلث قرآن قرار دارد .\r\nسورهء اخلاص از محكمات است و هر مذهبى كه بر خلاف آن باشد ، باطل است . كلمه \" احد \" بر نفى جسميت و جهت حيز دلالت دارد .\r\nدلالت بر نفى جسم از اين جهت است كه كمترين اجسام از دو جوهر است و همين با وحدانيت منافات دارد ، و كلمه \" احد \" مبالغهء در وحدت حقيقه دارد كه منافات با جسميت دارد ، بنابراين احد حقيقى جسم نيست .\r\nوجوهر نبودن حق تعالى به اين خاطر است كه منكران جوهر گفتند : لازم است كه يكى از دو طرف هر متحيز از طرف ديگر جدا و متمايز باشد ، و هر متحيزى منقسم است و هر منقسمى احد نمى باشد ، پس احد نه جوهر است و نه متحيز .\r\nو كسانى كه جوهر فرد را ثابت كردند ، گفتند : اگر از ذات احد تركيب و تأليف نفى شود و همچنين ضد وند از وى نفى گردد ، پس اگر وى جوهر فرد باشد ، بايد هر جوهر فرد مثل وى باشد ، پس \" احد \" بودن از وى نفى مىشود ، در حالى كه وى \" احد \" است ، بنابراين \" مثل \" از وى منتفى است ولذا براى وى همتايى نمى باشد ، پس اين آيه دلالت مىكند كه وى جسم و جوهر نمى باشد ، پس لازم است كه وى منزه از جهات باشد ، زيرا مختص به جهت اگر منقسم باشد جسم است ، و اگر منقسم نباشد جوهر است ، پس اين كلمه \" احد \" به دلالت قطعى بر جسم نبودن و جوهر نبودن و جهت نداشتن دلالت دارد ، وبرهانى كه لازم كرده كه وى به خاطر آن احد باشد \" هوالله \" است .\r\nولازمه \" إله \" بودن بى نيازى از ديگران است و گرنه مى بايد مركب و نيازمند به اجزاء خويش و ديگران باشد ، پس إله بودن مانع از نياز به ديگران است ، بنابراين بايد جزم پيدا كرد كه وى جسم و جوهر نيست و در جهتى نمى باشد ، و \" قل هو الله احد \" دليلى قاطع بر اين مطلوب است .\r\n\" الصمد \" اشاره به آن است كه در نيازها به درگاه وى مى روند ، پس وى از همه بى نياز است و\r\n\r\n","description":"","footnote":"","page_name":" رسالهء رجب برسى در تفسير سورهء توحيد 146 ","page_number":146},
  {"content":"\r\n\r\nهمه به وى نيازمند ، و همين دلالت دارد كه وى جسم نمى باشد و الا بايد نيازمند باشد ، پس نيازمند به ديگران ، صمد حقيقى ومطلق نمى باشد .\r\nبيان اين مطلب : اگر حق تعالى در حيز و مكانى باشد و حلول در مكان براى وى واجب باشد ، در اين صورت صمد بى نياز نمى باشد و اگر حلول در مكان ممكن باشد به مخصصى نيازمند است ، و نيازمندى با بى نيازى سازگار نيست ، پس احد مطلق صمد از تركيب و تأليف و مكان و زمان بى نياز بوده و از حدوث و حدثان منزه و پاك است .\r\nو جملهء : \" لم يكن له كفوا احد \" دلالت نمود بر اين كه وى جسم نيست ، زيرا جواهر با همديگر متماثل هستند ، پس اگر وى جوهر باشد بايد مثل داشته باشد ، و اگر جسم باشد بايد مركب و مولف باشد ، و لازم ياد شده دوباره بر مى گردد ، بنابراين اين سوره از قويترين ادلهء بر جسم نبودن حق تعالى است .\r\nحضرت ابراهيم ( ع ) از افول و غروب ستارگان بر حدوث آنها استدلال نمود و وقتى استدلال كامل شد ، فرمود : \" وجهت وجهى للذى فطر السموات والارض \" رويم را متوجه آن كس كه آسمانها و زمين را آفريده كردم .\r\nو اين آيه دلالت بر تنزيه حق تعالى از جسميت و جهت دارد ، زيرا اجسام با همديگر تماثل دارند ، پس اگر او جسم و جوهر باشد ، تغييرى كه بر ديگران رواست بر وى نيز روا خواهد شد و چيزى كه به روى تغيير روا باشد \" إله \" نيست ، بنابراين هرگز \" إله \" متحيز نمى باشد .\r\nدوم : اگر حق تعالى جسم باشد بايد همهء اجسام در تمام ماهيت با وى يكسان باشد و قوله به جسميت اقتضاى اثبات شريك مىكند ، و همين منافى با اين سخن حضرت ابراهيم است كه فرمود : \" و ما انا من المشركين \" من از مشركان نيستم ، پس ثابت گرديد كه پيامبران بزرگ بر تنزيه حق سبحانه از جسميت و جوهريت و شريك جزم دارند .\r\nسوم : سخن حق تعالى : \" ليس كمثله شىء \" ( دلالت بر عدم جسميت وى مىكند ) پس اگر وى جسم باشد ، بايد همانند اجسام باشد .\r\nچهارم : سخن حق تعالى : \" انه الغنى وانتم الفقراء \" 1 خداى تعالى بى نياز و شما نيازمنديد ، پس اگر وى جسم باشد ، بايد مركب ونيازمند و محتاج باشد ، بنابراين غنى و بى نياز على الاطلاق نيست .\r\nپنجم : سخن حق تعالى : \" الحى القيوم \" ( دلالت دارد بر اين كه ) وى قائم به ذات خود و مقوم ديگران است ، قيام به ذات دلالت بر بى نيازى دارد و اين كه وى بى نياز از همه است ، ومقوم غير بودن عبارت از احتياج و نيازمندى ديگران به وى مى باشد ، پس اگر به غير نيازمند باشد و غير بى نياز از وى باشد ، پس وى قيوم على الاطلاق نمى باشد .\r\n\r\n\r\n","description":"","footnote":"\r\n1 - سورهء محمد ( ص ) آيه 38 چنين است : \" والله الغنى وانتم الفقراء \" .\r\n","page_name":" رسالهء رجب برسى در تفسير سورهء توحيد 147 ","page_number":147},
  {"content":"\r\n\r\nششم : او قيوم حقيقى است ، به طور قطع جسم نيست .\r\nهفتم : سخن خداى تعالى : \" هل تعلم له سميا \" مى باشد ، اگر وى جسم باشد ، بايد هر جسمى مثل وى باشد .\r\nهشتم : سخن حق تعالى : \" هو الله الخالق البارئ المصور \" است ، خالق همان مقدر يعنى اندازه گيرنده است ، پس اگر جسم باشد ، بايد خالق خويشتن باشد و اين محال است ، و اگر او داراى جسمى باشد ، پس بايد داراى صورتى باشد ، در حالى كه وى خودش را چنين وصف كرده است كه وى مصور است ، پس بايد متصور ( صورت گرى شده ) هم باشد .\r\nنهم : قول خداى تعالى : \" ولا يحيطون به علما \" و نيز سخن حق تعالى : \" لا تدركه الابصار \" مى باشد كه دلالت مىكند كه حق تعالى از صورت و شكل منزه است ، و الا بايد علم و ادراك محيط به وى باشد .\r\nدهم : سخن حق تعالى : \" و له ما سكن فى الليل و النهار : است كه دلالت مىكند بر اين كه زمان و مكان ، ملك حق تعالى هستند و همين دلالت بر تنزيه وى از مكان و زمان دارد .\r\nيازدهم : ( آيه شريفهء ) \" هو الاول والآخر \" است كه دلالت مىكند بر اين كه ذات وى در وجود بر همه مقدم است ، و همين دلالت دارد بر اين كه وجود وى قبل از زمان و مكان است ، و مى فهماند كه وى بعد از زمان و مكان نيز موجود است .\r\nدوازدهم : سخن حق تعالى : \" فلا تجعلوا لله اندادا \" ( براى خدا نظير و مثل قرار ندهيد ) است و \" ند \" به معناى مثل است ، پس اگر حق تعالى جسم مى بود بايد مثل تك تك اجسام باشد .\r\nسيزدهم : اگر وى جسم مى بود بر وى حركت و سكون روا مى بود ، و اگر بر وى حركت و سكون روا مى بود محدث بود ، پس اگر جسم مى بود بايد محدث باشد و اين محال است پس جسم بودن محال است .\r\nچهاردهم : اگر حق تعالى جسم مى بود ، نيازمند به ديگرى بود ، و اين محال است ، پس جسم بودن وى محال است .\r\nبيان مراد اين كه : اگر وى متحيز باشد ، بايد مركب و مؤلف باشد ، و اين محال است ، پس متحيز بودن وى محال است .\r\n\r\n","description":"","footnote":"","page_name":" رسالهء رجب برسى در تفسير سورهء توحيد 148 ","page_number":148},
  {"content":"\r\n\r\nبسمه تعالى\r\nمآخذ :\r\n1 نهج البلاغه ، آخر خطبهء دوم .\r\n2 اصول كافى ، شيخ كلينى ، ص 24 ، جلد اول معرب .\r\n3 اسفاره ، صدر المتألهين ، فصل دوم باب دهم جلد چهارم ، ص 130 ، ق رحلى .\r\n4 شفاء ، ابن سينا ، ص 296 ، جلد 2 ، ق رحلى .\r\n5 بحار ، علامه مجلسى ، ج 2 ، ص 46 و 47 ، ط كمپانى .\r\n6 تمهيد القواعد في شرح قواعد التوحيد ، صائن الدين على بن محمد بن محمد تركه ، ص 3 چاپ سنگى .\r\n7 بحار ، باب سيزدهم نبوت ، ص 105 ط كمپانى .\r\n8 بشارة المصطفى لشيعة المرتضى ، عماد الدين طبرى ، ص 235 ، طبع نجف .\r\n9 امالى ، شيخ صدوق ، مجلس هفتاد و هفتم ، چاپ سنگى ، ص 307\r\n10 نهج البلاغه ، حكمت 237 .\r\n11 قبسات ، ميرداماد ، ص 321 چاپ سنگى .\r\n12 روضات خوانسارى ، ص 274 .\r\n13 شفاء ، فصل هشتم مقاله پنجم نفس ، ص 360 جلد 1 .\r\n14 شفاء ، ص 454 ، ج 1 .\r\n15 اسفاره ، ص 3 و 11 ، جلد 4 .\r\n16 شفاء ، ص 75 ، ج 2 .\r\n17 حكمت منظومه ، ص 103 .\r\n18 شرح فصوص ، قيصرى ، ص 173 .\r\n19 مصباح الإنس ، ابن فنارى ، ص 69 چاپ سنگى .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n20 منظومه ، ص 150 .\r\n21 تعليقهء اسفار ، ص 321 ، ج 3 ، ط 2 .\r\n22 اسفار ، ص 9 ج 4 ط 1 ، و ص 233 ج 2 مباحث مشرقيه .\r\n23 شفاء ، ص 269 ، چاپ سنگى .\r\n24 كافى ، ج 1 ، ص 67 معرب .\r\n25 نهج البلاغه ، 177 .\r\n26 نهج البلاغه ، 150 .\r\n27 تعليقه حكيم مولى على نورى بر اسفار ، ص 88 ، ج 2 ، ط 2\r\n28 رساله زينون كبير ، تحريرمعلم ثانى ، ص 8 طبع حيدرآباد\r\n29 تاريخ ابن خلكان\r\n30 تمهيد القواعد ، على بن تركه ، ص 64 چاپ سنگى\r\n31 نهج البلاغه ، اول خطبه 183\r\n32 نهج البلاغه ، آخر خطبه 49\r\n33 نهج البلاغه ، اول خطبه 1\r\n34 سوره اعراف ، آيه 143\r\n35 نهج البلاغه ، اول خطبه 145\r\n36 نهجالبلاغه خطبه ، 184\r\n37 نهج البلاغه ، خطبه 184\r\n38 نهج البلاغه ، خطبه اول\r\n39 كافى ، ص 100 ، جلد 1 معرب\r\n40 دعاى صباح حضرت امير ( ع )\r\n41 شواهد ربوبيه ، تعليقه حاجى ، ص 491 ، ط 2\r\n42 روضه كافى ، ص 271 ، ق رحلى\r\n43 كشكول ، علامه بهائى ، ص 625\r\n44 اقبال سيد ، ص 348\r\n45 توحيد صدوق ، آخر باب نفى المكان والزمان عنه تعالى ، ص 176\r\n46 اسفار ، فصل هشتم مرحله چهارم ، ص 119 ، ح 1 ، ق رحلى\r\n47 كشكول ، شيخ بهاء الدين عاملى ، جلد چهارم ، چاپ چهارم ، چاپ مرحوم نجم الدوله ، ص 385\r\n48 اقبال ، دعاى اول ماه رجب ، ص 641\r\n49 صحيفه كامله سجاديه ، دعاى 28\r\n50 نهج البلاغه ، خطبه اول\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n51 شفاء ، الهيات ، فصل سوم مقاله هشتم ، ص 223 ، ق رحلى\r\n52 نهج البلاغه ، خطبه 150 و 183\r\n53 توحيد صدوق ، باب دوم\r\n54 اسفار ، فصل ششم باب پنجم كتاب نفس ، ص 62 ، جلد 4\r\n55 اسفار ، فصل چهارم مرحله نهم ، ص 263 ، ج اول\r\n56 مصباح الانس ، ابن فنارى ، ص 73 69 چاپ سنگى\r\n57 مصبح الانس ، صدرالدين قونوى ، ص 70\r\n58 سنن ابن ماجه ، باب 13 از مقدمه حديث 182 ، ص 65 ، جلد اول\r\n59 مسند ابن حنبل ، جلد 4 ، ص 11\r\n60 جامع ترمذى ، اول سوره هود ، ص 126 ، جلد 4\r\n61 اسفار ، ص 193 ، جلد 1 ، ق رحلى\r\n62 اسفار ، جواهرو اعراض ، ص 164 ، ج 2 ، ق رحلى\r\n63 جواهر سنيه ، شيخ حر عاملى ، ص 268 ، ط بمبئى\r\n64 جواهر سنيه ، شيخ حر عاملى ، ص 27\r\n65 مصباح الانس ، ابن فنارى ، ص 33\r\n66 شرح علامه قيصرى بر ف‌صوص الحكم ، ص 189 چاپ سنگى\r\n67 مصباح الانس ، ابن فنارى ، ص 33\r\n68 كافى ، جلد اول ، ص 197 ، معرب\r\n69 تعليقه متاله سبزوارى بر اسفار ، ص 308 ، ج اول ، ط اول\r\n70 اسفار ، ص 30 ، جلد 1 ، ق رحلى\r\n71 اسفار ، ص 12 ، ج 3 ، فصل ششم موقف اول الهيات ، ق رحلى\r\n72 سفينه البحار ، ماده عقل و ص 30 ، ج اول بحار ، ط كمپانى\r\n73 اسفار ، ص 30 ، جلد اول ، فصل پنجم منهج ثانى امور عامه ، ق رحلى\r\n74 اسفار ، ص 11 و 12 ، ج 3 ، فصل ششم موقف اول الهيات\r\n75 شفاء ، ص 40 ، فصل هفتم مقاله اولى الهيات ، چاپ سنگى\r\n76 اسفار ، ص 5 ، ج 3 ، آغاز فصل دوم موقف اول الهيات\r\n77 تمهيد القواعد ، صائن الدين على ، ص 8 ، چاپ سنگى\r\n78 الا تحافات اسنيه فى الاحاديث القدسيه ، شيخ علامه محمدالمدنى ، ص 87 ، 86\r\n79 تفسير صافى فيض در سوره حمد\r\n80 حظ و لذ ، ؟ ، ص 18\r\n81 فتوحات مكيه ، شيخ اكبر محيى الدين عربى ، باب 370\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n82 دو چوب و يك س‌نگ ، مرحوم اشكورى ، ص 18\r\n83 فتوحات مكيه شيخ اكبر ، ص 150 ج 2 ، آخر باب 73 ، سؤال 154 ، ط بولاق\r\n84 الدرالمكنون والجوهر المصون فى علم الحروف ، شيخ اكبر ، ص 73 و 74\r\n85 درالمنثور ، سيوطى ، ص 9 ، جلد اول\r\n86 نهج البلاغه ، خطبه هيجدهم\r\n87 نهج البلاغه ، خطبه 131\r\n88 خزائن مرحوم نراقى ، ص 375 ، به تصحيح حسن حسن زاده آملى\r\n89 اختران تابناك شيخ ذبيح إله محلاتى ص 557\r\n90 انسان كامل حسن حسن زاده آملى ، ص 47\r\n91 اصول كافى ، شيخ كلينى ، ص 24 ، ج اول معرب\r\n92 ديباچه فصوص الحكم ، شيخ اكبر ، ص 57\r\n93 فصوص الحكم ، شيخ اكبر ، ص 229 فص يوسفى\r\n94 بحرالمعارف ، عارف همدانى ، ص 374\r\n95 دو چوب و يك سنگ ، مرحوم اشكورى ، ص 18\r\n\r\n\r\n","description":"","footnote":"","page_name":" 152 ","page_number":152}
  ]