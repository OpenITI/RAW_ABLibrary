[
  {"content":"\r\n\r\nترجمه جلد هفتم\r\nبحار الانوار\r\nتأليف :\r\nمرحوم ملا محمدباقر مجلسى\r\nبخش امامت\r\nجلد سوم\r\nمترجم : موسى خسروى\r\nحق چاپ وعكسبردارى محفوظ\r\nاز انتشارات :\r\nكتابفروشى اسلاميه\r\nتهران - خيابان بوذر جمهرى شرقى تلفن 521966\r\nچاپ اسلاميه\r\n1363 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد سوم\r\nبِسْمِ اللَّهِ الرَّحْمنِ الرَّحِيمِ\r\n\r\nبخش‌هاى : آفرينش و سرشت و ارواح ائمه عليهم السّلام\r\n\r\nبخش اول ابتداى ارواح و انوار و طينت ائمه عليهم السلام كه تمام آنها يك نورند\r\nمعانى الاخبار : 65 - يكى از اصحاب گفت : ابو سعيد مكارى خدمت حضرت رضا عليه السّلام رسيده عرض كرد : آيا خداوند بشما آن مقامى را داده كه بتوانى ادعاى پدرت موسى بن جعفر عليه السّلام را بنمائى ؟\r\nفرمود : ترا چه شده خداوند روشنائى را از تو بگيرد و به فقر مبتلايت گرداند مگر نشنيده‌اى كه خداوند بعمران وحى كرد كه من به تو فرزندى پسر خواهم داد بعد به او مريم را عنايت كرد و بمريم عيسى را مرحمت فرمود ؟ پس عيسى از مريم و مريم از عيسى است و مريم و عيسى يك چيز هستند من از پدرم هستم و پدرم از من پدرم و من يكى هستيم .\r\nاختصاص : از ائمه عليهم السّلام نقل شده كه فرمودند : خداوند ما را دو هزار سال قبل از مردم آفريد ما خدا را تسبيح كرديم ملائكه بواسطه تسبيح ما تسبيح نمودند .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nكتاب فضائل الشيعه صدوق : باسناد خود از ابو سعيد خدرى نقل مىكند كه گفت : ما در خدمت پيامبر اكرم نشسته بوديم در اين موقع مردى وارد شده گفت : از معنى اين آيه كه خداوند بشيطان ميفرمايد :  أَسْتَكْبَرْتَ أَمْ كُنْتَ مِنَ الْعالِينَ  مرا مطلع فرما كدام دسته هستند كسانى كه از ملائكه برترند « كه در اين آيه ميفرمايد : كبر ورزيدى يا از شخصيت‌هاى برجسته خود را انگاشتى » پيامبر اكرم فرمود : آنها منم و علي و فاطمه و حسن و حسين كه ما در سرادق عرش خدا را تسبيح ميكرديم و ملائكه بواسطه تسبيح ما به تسبيح مشغول شدند دو هزار سال قبل از آفرينش آدم پس از خلقت آدم خداوند بملائكه دستور داد او را سجده كنند اما ما را چنين دستورى نداد همه ملائكه سجده كردند بجز ابليس كه از سجده امتناع ورزيد خداوند فرمود : كبر ورزيدى يا خود را از آن پنج نفر به حساب آوردى كه نامشان در سرادق عرش نوشته شده .\r\nما درب بسوى خدا هستيم كه هر كس بخواهد بايد از جانب ما وارد شود بواسطه ما هدايت يافته‌اند هدايت‌شده‌ها هر كه ما را دوست بدارد خدا او را دوست ميدارد و در بهشت جايش خواهد داد و هر كه با ما كينه ورزد خدا او را دشمن ميدارد و در جهنم جايش ميدهد ما را دوست نخواهند داشت مگر كسانى كه ولادت پاكى داشته باشند .\r\nتفسير فرات : ص 207 - قبيصه بن يزيد جعفى گفت : خدمت حضرت صادق عليه السّلام رسيدم در خدمت آن جناب دوس بن ابى الدوس و ابن ظبيان و قاسم صيرفى نيز حضور داشتند سلام كرده نشستم . گفتم : يا بن رسول اللَّه آمده‌ام از خدمت شما بهره‌مند شوم فرمود : سؤال كن اما سؤالى كوتاه .\r\nعرضكردم : كجا بوديد شما قبل از اينكه خداوند آسمان افراشته و زمين گسترده و تاريكى و روشنائى را بيافريند . فرمود : از اين مطلب چرا در اين موقع سؤال كردى مگر نميدانى كه محبت ما پنهان است ولى دشمنى با ما آشكار و ما از ميان جنيان دشمنانى داريم كه احاديث ما را بدشمنان انسانى ما ميرسانند ديوارها\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنيز مانند انسانها گوش دارند . عرض كردم : بالاخره چنين سؤالى برايم پيش آمده .\r\nفرمود : يا قبيصه ما اشباح نورى بوديم اطراف عرش ، خدا را تسبيح مى - كرديم پانزده هزار سال قبل از آفرينش آدم وقتى آدم آفريده شد ما را در صلب او قرار دادند پيوسته از نهادى پاك برحمى پاك منتقل ميشديم تا خداوند پيامبر اكرم محمّد مصطفى را برانگيخت پس دستاويز محكم خدائيم هر كه بما چنگ زند نجات مييابد و هر كه از ما فاصله بگيرد گمراه است هر كه بما چنگ زند او را بگمراهى نميكشانيم و از هدايت خارج نميكنيم ، كسانى هستيم كه مراقب طلوع و درخشش خورشيديم جهت انجام اعمال و فرائض و بازماندگان پيامبر ، ما آن خيمه‌گاه بلندپايه و پردامنه هستيم هر كه بما پناه آورد بجانب بهشت رهسپار ميگردد و هر كه از ما گريزان باشد بجهنم ميرود . گفتم : خداى را بر اين نعمت سپاسگزارم .\r\nكنز جامع الفوائد : صدوق عليه الرحمه در كتاب معراج از ابن عباس نقل مىكند كه گفت شنيدم پيامبر اكرم به علي عليه السّلام ميفرمود خداوند بود و هيچ چيز وجود نداشت من و ترا دو روح از جلال خود آفريد ما در جلو عرش به تسبيح و تقديس و تهليل و سپاس خدا اشتغال داشتيم پيش از آنكه آسمانها و زمين‌ها را بيافريند . وقتى اراده آفرينش آدم را كرد من و ترا از يك سرشت از طينت عليين آفريد و با آن نور در آميخت ما را در تمام نورها و نهرهاى بهشت فرود برد سپس آدم را آفريد و در نهاد او آن طينت و نور را قرار داد پس از از آفريدن آدم فرزندان و ذريه او را از نهادش خارج كرد و از آنها اعتراف گرفت و اقرار بربوبيت كردند و اول كسى كه اقرار نمود بربوبيت من و تو بوديم و ساير پيامبران به نسبت مقام و قربشان به خدا .\r\nخداوند فرمود : گواهى داديد و اقرار كرديد اى محمّد و علي و از همه خلايق بر طاعت من سبقت گرفتيد چنين نيز بوديد در علم سابق من شما دو برگزيده از\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nآفريده‌هاى منيد و ائمه از نژاد و پيروان شمايند اين چنين شما را آفريدم آنگاه پيامبر اكرم فرمود : يا علي طينت و سرشت در صلب آدم بود و نور من و تو در پيشانى او پيوسته اين نور منتقل ميشد به پيشانى پيامبران برگزيده تا بالاخره طينت و نور هر دو منتهى بصلب عبد المطلب شد آنگاه به دو قسمت تقسيم گرديد خداوند مرا از يك نيمه آن آفريد و پيامبر و رسولم قرار داد و تو را از نيمه ديگر و جانشين و وصى و امام قرار داد وقتى ( در معراج ) از عظمت و جلال پروردگارم در فاصله يك زه كمان يا كمتر از آن رسيدم به من فرمود چه كسي از تمام بندگانم بيشتر ترا اطاعت مىكند .\r\nعرضكردم علي بن ابى طالب فرمود او را جانشين و وصى خود قرار ده كه من اين مقام را برايش قرار داده‌ام نام تو و او را قبل از آفرينش انسان‌ها بر عرش خود نوشته‌ام بواسطه محبتى كه با شما دارم و كسانى كه شما را دوست دارند و با شما محبت ميورزند و اطاعت ميكنند هر كه شما را دوست بدارد و اطاعت كند از مقربين در نزد من محسوب مىشود و هر كه منكر ولايت شما باشد و از در خانه شما انحراف ورزد از كافران گمراه نزد من محسوب مىشود .\r\nآنگاه پيامبر اكرم فرمود در اين صورت چه كسى ميتواند بين من و تو فاصله بياندازد با اينكه من و تو از يك نور و يك طينت هستيم تو از همه مردم شايسته‌تر هستى نسبت به من در دنيا و آخرت فرزندان تو فرزند من و پيروان تو پيرو من و دوستان تو دوست منند شما فردا در بهشت با من خواهيد بود .\r\nهمين حديث در كتاب محتضر از صدوق نقل مىشود تا آنجا كه ميفرمايد شيعيان تو شيعه من و دوستانت دوست منند و آنها در قيامت با تو هستند در بهشت و همسايه منند .\r\nاز كتاب منهج التحقيق باسناد خود از جابر از حضرت باقر عليه السّلام نقل مىكند كه فرمود خداوند چهارده نور از نور عظمت خود چهارده هزار سال قبل از آفرينش آدم آفريد كه آنها ارواح ما هستند عرض شد آنها را نام ببريد كه آن\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nچهارده نور كيانند .\r\nفرمود محمّد و علي و فاطمه ، حسن و حسين و نه نفر از فرزندان حسين كه نهمى آنها قائم ايشان است سپس يكايك را نام برد آنگاه فرمود به خدا قسم ما اوصيا و جانشينان بعد از پيامبريم ما هستيم آن مقامى كه خداوند به پيامبر عنايت كرد و ما درخت نبوت و زادگاه رحمت و معدن حكمت و چراغ‌هاى دانش و پايگاه رسالت و محل رفت و آمد ملائكه و اسرار دار خدا و امانت او در ميان بندگانش هستيم حرم بزرگ خدا و پيمان بازخواست‌شدنى او هر كه ما را بشناسد شناخته و هر كه جاهل بما باشد در جهل فرو رفته ما آن اسماى حسنى هستيم كه خداوند عملى را از بندگان قبول نخواهد كرد مگر با معرفت ما ، به خدا قسم ما همان كلماتى هستيم كه آدم از خدا فرا گرفت و بعد توبه‌اش پذيرفته شد خداوند ما را به نيكوترين وجه و صورت آفريد و ما را نگهبان بندگان خود و زبان گوياى خويش در ميان مردم و دست گشاده‌اش برأفت و رحمت و وجهى كه از آن جانب بايد بسوى او رفت و دربى كه راهنماى بسوى اوست قرار داد گنجينه‌هاى دانش و ترجمان وحى و نمايندگان دين و دستاويز محكم و دليل آشكار براى هدايت‌جويان قرار داد بواسطه ما درختان ميوه ميدهد و ميوه‌ها ميرسد و نهرها جارى ميگردد و باران از آسمان مىبارد و گياه در زمين ميرويد با عبادت ما خدا پرستش شد اگر ما نبوديم خدا شناخته نميشد .\r\nبه خدا سوگند اگر سفارش قبلى نبود و پيمان از ما نگرفته بودند سخنى را ميگفتم كه موجب شگفتى ميشد و يا گذشتگان و آيندگان ديگر فراموش ميشدند ابن خالويه در كتاب آل از حضرت امام حسن عسكرى عليه السّلام و ايشان از اكابر گرام خود از پيامبر اكرم نقل مىكند كه فرمود وقتى خداوند آدم و حوا را آفريد در بهشت از روى تبختر و ناز راه رفتند آدم بحوا گفت خداوند موجودى از ما نيكوتر نيافريد خداوند بجبرئيل دستور داد كه آدم را بفردوس اعلى ببرد همين كه وارد فردوس اعلى شدند چشم آنها بدخترى افتاد كه بر فرشى مرصع از\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nفرشهاى بهشت نشسته است و بر سر تاجى از نور و بر گوش دو گوشواره از نور دارد از زيبائى او بهشت درخشان شده :\r\nآدم بجبرئيل گفت اين دخترك كيست كه از نور جمالش بهشت درخشان شده گفت اين فاطمه دختر محمّد يكى از فرزندان تو است كه پيامبر آخر الزمان است گفت اين تاج چيست كه بر سر دارد گفت شوهرش علي بن ابى طالب است پرسيد اين دو گوشواره چيست گفت دو فرزندش حسن و حسين هستند .\r\nگفت آيا قبل از من آفريده شده‌اند جبرئيل پاسخ داد كه آنها در علم غامض خدا چهار هزار سال پيش از خلقت تو وجود داشتند .\r\nاز كتاب سيد حسن بن كبش بنقل از مقتضب من نيز خود در مقتضب اين خبر را منتسب بسلمان فارسى مشاهده كردم گفت خدمت پيامبر اكرم صلى اللَّه عليه و آله رسيدم همين كه چشمش به من افتاد فرمود خداوند هيچ پيامبر و يا رسولى را نفرستاد مگر اينكه براى او دوازده نقيب قرار داد عرضكردم من اين مطلب را در تورات و انجيل نيز ديده‌ام .\r\nفرمود : سلمان آيا نقيبان دوازده‌گانه مرا كه براى امامت و رهبرى بعد از من برگزيده شده‌اند ميشناسى عرضكردم خدا و پيامبرش بهتر ميدانند فرمود سلمان ! خداوند مرا از صفاى نور خود آفريد دعوتم كرد اطاعت نمودم از نور من علي را آفريد او را دعوت باطاعت خود كرد پذيرفت از نور من و علي فاطمه را آفريد او را نيز دعوت كرد اطاعت نمود از من و علي و فاطمه حسن و حسين را آفريد آن دو را خواند هر دو اجابت كردند ما را به پنج اسم از اسمهاى خود ناميد خداوند محمود است و من محمّد او علي و اين هم علي او فاطر است و اين فاطمه خداوند صاحب احسان است و اين حسن او محسن است و اين حسين .\r\nآنگاه از نور حسين نه نفر امام آفريد آنها را دعوت كرد پذيرفتند اينها قبل از آن بود كه آسمان افراشته و زمين گسترده يا هوا و يا آب و ملك يا بشرى را بيافريند ما در علم خدا انوارى بوديم كه او را تسبيح ميكرديم و شنوا بوديم\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو اطاعت ميكرديم .\r\nسلمان گفت عرضكردم : پدر و مادرم فدايت چه امتيازى دارند كسانى كه اينها را بشناسند فرمود : هر كس آنها را بحقيقت معرفت بشناسد و پيرو ايشان باشد و دوست دار دوست آنها و دشمن دشمنشان به خدا قسم او از ما است و بهر جا كه وارد شويم وارد خواهد شد و هر جا منزل بگيريم او نيز منزل بگيرد . عرض كردم : آيا ممكن است ايمان به آنها داشته باشيم بدون شناختن ايشان و نام و نژادشان فرمود : نه .\r\nعرض كردم : يا رسول اللَّه پس من آنها را چگونه بشناسم فرمود : حسين عليه السّلام را شناخته‌اى پس از او زين العابدين علي بن الحسين آنگاه پسرش محمّد بن علي باقر و شكافنده علم پيشينيان و ديگران از پيامبران و مرسلين پس از او جعفر بن محمّد زبان راستين خدا سپس موسى بن جعفر كه خشم خود را فرو ميبرد در راه خدا آنگاه علي بن موسى الرضا كه راضى است بامر خدا سپس محمّد بن علي جواد كه برگزيده خلق خدا است بعد علي بن محمّد راهنما و هادى بسوى خدا پس از او حسن بن علي خاموش امين عسكرى سپس فرزندش حجة بن الحسن المهدى گوينده قائم بامر خدا سلمان گفت ديگر چيزى نگفتم .\r\nآنگاه عرض كردم : يا رسول اللَّه دعا بفرمائيد آنها را درك كنم . فرمود :\r\nسلمان تو آنها را درك خواهى كرد و كسانى كه مثل تو باشند و هر كس آنها را دوست بدارد بحقيقت معرفت خدا را بر اين نعمت بسيار سپاسگزارى كردم .\r\nعرض كردم : آيا عمر من آنقدر خواهد شد كه ايشان را درك كنم ؟ فرمود :\r\nاين آيه را بخوان :\r\n  فَإِذا جاءَ وَعْدُ أُولاهُما بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ فَجاسُوا خِلالَ الدِّيارِ وَ كانَ وَعْداً مَفْعُولًا ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً   « 1 »\r\n\r\n\r\n","description":"","footnote":"\r\n( 1 ) اسراء 5 و 6 .\r\n","page_name":" 8 ","page_number":8},
  {"content":"\r\n\r\nسلمان گفت : از شوق سخت در گريه شدم . عرض كردم : آيا چنين تضمينى ميفرمائيد ( كه باز مرا برگردانند ) فرمود آرى قسم به آن خدائى كه محمّد را برسالت برانگيخت اين تعهد را من و علي و فاطمه و حسن و حسين و نه نفر از امامان فرزند حسين ميكنيم و هر كس از ما محسوب شود و در بارهء ما به او ستم روا گردد .\r\nآرى به خدا قسم سلمان شيطان و سپاهش خواهند آمد و هر كس ايمان واقعى داشته و يا واقعا كافر بوده انتقام گرفته مىشود و كيفر جنايات داده خواهد شد .\r\nو ميراث‌ها برميگردد هرگز خدايت باحدى ستم روا نميدارد ما هستيم تأويل اين آيه .\r\n  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 » سلمان گفت : از جاى حركت كردم ديگر باكى نداشتم كه چه وقت خواهم مرد و يا مرگ بسراغم خواهد آمد .\r\nامالى : ابن شيخ ص 92 ابو بصير از حضرت باقر نقل كرد كه فرمود ما و شيعيانمان از طينت عليين آفريده‌شده‌ايم ولى دشمنان ما از طينت چرك و خون اهل جهنم كه سياه و بدبو است .\r\nبصائر : بشر بن ابى جعفر از حضرت صادق عليه السّلام نقل كرد كه فرمود خداوند محمّد صلى اللَّه عليه و آله را از طينتى از گوهرى زير عرش آفريد در سرشت او يك زيادى بود كه طينت امير المؤمنين را از آن آفريد و در طينت امير المؤمنين نيز اضافه‌اى بود كه طينت ما را از آن اضافه آفريد و در طينت ما نيز اضافه‌اى بود كه طينت شيعيان را از آن اضافه طينت ما سرشت دلهاى آنها بسوى ما كشش دارد و دلهاى ما بر آنها مهربان است مانند محبت پدر به فرزند ما براى آنها خوبيم و آنها براى ما پيامبر اكرم براى ما خوب است و ما براى او .\r\n\r\n\r\n","description":"","footnote":"\r\n( 1 ) قصص 5 و 6\r\n","page_name":" 9 ","page_number":9},
  {"content":"\r\n\r\nبصائر : ابو الحجاج گفت حضرت باقر عليه السّلام به من فرمود ابا الحجاج خداوند محمّد و آل محمّد را از طينت عليين آفريد و قلبهاى آنها را از طينتى بالاتر از آن آفريد و شيعيان ما را از طينتى پائين‌تر از عليين و دلهايشان را از طينت عليين دلهاى شيعيان ما از سرشت ابدان آل محمّد است .\r\nخداوند دشمنان آل محمّد را از طينت سجين « 1 » و دلهاى آنها را از طينتى بدتر آفريد و پيروان آنها را از گلى بدتر از سجين آفريد و دلهايشان را از سجين دلهاى آنها از سرشت بدنهاى ايشان است و هر دلى متمايل به بدن خود خواهد بود .\r\nبصائر : عبد الغفار جازى از حضرت صادق نقل كرد كه فرمود خداوند مؤمن را از طينت بهشت آفريد و ناصب را از طينت آتش و فرمود هر گاه خداوند اراده نيكى نسبت به بنده‌اى بكند روح و بدنش را پاك و طيب مينمايد هيچ خوبى را نميشنود مگر اينكه آن را خوب ميداند و هيچ كار زشتى را نميشنود مگر اينكه از آن متنفر است .\r\nگفت از آن جناب شنيدم ميفرمود سرشت‌ها سه نوعند 1 - طينت انبياء كه مؤمن از سماى طينت است جز اينكه طينت انبياء از قسمت بهتر آن است آنها اصل هستند و داراى امتياز خود ميباشند ولى مؤمنين فرع ميباشند از سرشتى چسبنده ( كه ملحق به آنها ميشوند ) خداوند فاصله نمىاندازد بين انبياء و پيروانشان فرمود طينت ناصب از گلى بدبو است اما مستضعفين از خاك هستند مؤمن از ايمان خود برنميگردد و ناصب از دشمنى خويش خداوند داراى اراده و مشيت است در بارهء همه آنها .\r\nتوضيح : بايد توجه داشت اين خبر وجه جمع بين آياتى كه در باره طينت\r\n\r\n\r\n","description":"","footnote":"\r\n( 1 ) سجين دائم و شديد است محلى است كه نامه عمل تبهكاران آنجا است و جايگاهى است در جهنم .\r\n","page_name":" 10 ","page_number":10},
  {"content":"\r\n\r\nآدم بيان مىكند گاهى آن را بچسبنده تعبير مىكند و گاهى به گل بدبو و گاهى نيز به گل مطلق به اين طور جمع مىشود كه اين طينت‌ها اجزاء طينت آدم بوده است بسبب اختلافى كه در اولاد او است ( لازب ) چسبنده . طينت شيعه است زيرا بائمه خود ملحق ميشوند يا بمعنى سخت و محكم است كه آنها در دين خود محكم هستند  ( حَمَإٍ مَسْنُونٍ )  كه گل سياه متغير بدبو طينت كفار و مخالفين است و گل مطلق كه طينت مستضعفين است .\r\nبصائر : ثمالى گفت : از حضرت باقر شنيدم ميفرمود : خداوند ما را از اعلى عليين آفريد و دلهاى شيعيان ما را از سرشت ما آفريد و بدنهاى آنها را از پائين‌تر از اين سرشت به همين جهت دلهاى ايشان متمايل بما است زيرا از سرشت ما آفريده شده آنگاه اين آيه را قرائت كرد :     كَلَّا إِنَّ كِتابَ الْأَبْرارِ لَفِي عِلِّيِّينَ وَ ما أَدْراكَ ما عِلِّيُّونَ . كِتابٌ مَرْقُومٌ . يَشْهَدُهُ الْمُقَرَّبُونَ     .\r\nدشمنان ما را از سجين آفريد و دلهاى پيروان ايشان را از سرشت ايشان ولى بدنهاى ايشان را از پائين‌تر از اين سرشت به همين جهت دلهاى ايشان متمايل به آنها است چون از سرشت آنها آفريده شده بعد اين آيه را خواند :\r\n   كَلَّا إِنَّ كِتابَ الفُجَّارِ لَفِي سِجِّينٍ . وَ ما أَدْراكَ ما سِجِّينٌ . كِتابٌ مَرْقُومٌ    .\r\nتوضيح : مفسرين در تفسير عليين اختلاف كرده‌اند بعضى گفته‌اند عليون مقام‌هاى عالى است كه همراه با جلالت است يا آسمان هفتم يا سدرة المنتهى يا بهشت يا لوحى از زبرجد سبز است كه زير عرش آويخته است اعمال بندگان در آن مكتوب است فرار گفته است يعنى در يك مرتبه بلندى است كه نهايت ندارد .\r\nسجين زمين هفتم يا پائين‌تر از آن است و يا چاهى است در جهنم ابو عبيده گفته است : بر وزن فعيّل از سجين است .\r\nپس معنى اين است كه اعمال آنها يا آنچه نوشته مىشود از اعمال ايشان در عليين است يعنى در دفتر اعمال آنها يا مراد اينست كه دفتر اعمال آنها در\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين مكانهاى شريف است .\r\nبنا بر اين معنى در آيه مضاف حذف شده يعنى و ما ادراك ما كتاب عليين اين تفسيرى بود كه در باره آيه گفته شده اما اينكه امام به اين آيه استشهاد مينمايد يا بمناسبت اينست كه كتاب اعمال آنها در محلى است كه طينت ايشان از آن گرفته شده يا منظور از كتاب ارواح آنها است زيرا ارواح محل نقش بستن علوم آنها است .\r\nبصائر : ابو بصير از حضرت باقر عليه السّلام نقل كرد كه فرمود : ما و شيعيانمان از يك طينت آفريده‌شده‌ايم و دشمنان ما از سرشتى بدبوى گلى متغير .\r\nبصائر : جابر جعفى گفت : در خدمت حضرت باقر عليه السّلام بودم فرمود : جابر ما و دوستانمان از يك طينت آفريده‌شده‌ايم سفيد و پاك از اعلى عليين ما از قسمت برتر اين طينت « دوستانمان » از قسمت پائين‌تر . روز قيامت پست و بلند بهم مىپيوندد در قيامت ما چنگ بدامن پيامبر مىزنيم و پيروان ما نيز چنگ بدامن ما ميزنند اينك خيال ميكنى خداوند پيامبر و ذريه او را كجا خواهد برد و كجا ذريه پيامبر دوستان خود را مىبرند جابر دست خود را بر هم زده سه مرتبه گفت :\r\nبه پروردگار كعبه داخل بهشت شديم .\r\nبصائر : عنان بن سدير از حضرت صادق عليه السّلام نقل كرد كه فرمود خداوند طينت ما و شيعيانمان را باهم سرشت ما را به آنها و آنها را بما مخلوط نمود هر كس در او مقدارى از طينت ما است بما تمايل دارد به خدا قسم شما از ما هستيد .\r\nبصائر : حضرت صادق عليه السّلام فرمود : خداوند ما را از عليين آفريد و دوستان ما را از پائين از آن و دشمنان ما را از سجين و دوستان آنها را از پائين از آن آفريد به همين جهت هر دسته‌اى متمايل بخميره طينت خويش است .\r\nبصائر : ابراهيم بن عبد الحميد از پدر خود از حضرت موسى بن جعفر عليه السّلام نقل كرد كه ميفرمود : خداوند انبياء و اوصيا را در روز جمعه آفريد اين همان روزى است كه خداوند ميثاق آنها را گرفته و فرمود ما و شيعيانمان از طينتى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمخزون و با ارزش آفريده‌شده‌ايم كه هيچ كدام از آنها از ما جدا نخواهد شد تا روز قيامت .\r\nبصائر : صالح بن سهيل گفت به حضرت صادق عرض كردم : آيا طينت مؤمنين از طينت انبيا است فرمود : آرى .\r\nبصائر : عبد الرحمن بن كثير از حضرت صادق نقل كرد كه فرمود خداوند حضرت محمّد و عترتش را از طينت عرش آفريد يكى از آنها كم نميشود و يكى زياد .\r\nبصائر : فضل بن عيسى هاشمى گفت خدمت حضرت صادق رسيدم من و پدرم عيسى . پدرم پرسيد آيا اين فرمايش پيامبر اكرم است كه فرمود سلمان از ما خانواده است فرمود : آرى گفت يعنى از اولاد عبد المطلب است فرمود از ما اهل بيت است گفت يعنى از فرزندان ابو طالب است فرمود : از ما اهل بيت پيامبر است . پدرم گفت : من او را نميشناسم فرمود : او را بشناس از ما اهل بيت است .\r\nدر اين موقع اشاره به سينه خود نموده فرمود آن طور كه تو گمان كرده‌اى نيست خداوند طينت ما را از عليين آفريد و شيعيانمان را از پائين‌تر آن پس آنها از ما هستند و طينت دشمنان ما را از سجين آفريد و پيروان آنها را از پست‌تر از آن آنها از ايشان بشمار ميروند و سلمان از لقمان بهتر است .\r\nبصائر : عبد الرحمن بن حجاج گفت : خداوند تبارك و تعالى محمّد و آل محمّد را از طينت عليين آفريد و دل‌هاى آنها را از طينت بالاترى ولى شيعيان را از طينت عليين و دل‌هاى آنها را از طينتى بالاتر از عليين آفريد .\r\nبصائر : يكى از اصحاب از حضرت صادق عليه السّلام نقل كرد كه فرمود : ما را از عليين آفريده‌اند و ارواح ما را بالاتر از عليين و ارواح شيعيان را از عليين و بدنهايشان پائين‌تر از آن به جهت همين خويشاوندى است كه دل‌هاى آنها كمال اشتياق را بما دارد .\r\nروايت ديگر به همين مضمون از بصائر نقل مىشود .\r\nبصائر : محمّد بن مروان از حضرت صادق عليه السّلام نقل كرد كه فرمود خداوند\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nما را از نور عصمت خود آفريد سپس ما را صورت بخشيد از طينتى مخزون و پنهان داشته از زير عرش آن نور را در اين طينت قرار داد در نتيجه ما موجود و بشرى نورانى بوديم هيچ كس بهره‌اى از چگونگى خلقت ما ندارد رواح شيعيان ما را از بدنهاى ما آفريد و بدنهايشان را از طينتى مخزون و پنهان داشته كه پائين‌تر از آن طينت بود براى احدى نصيبى در چگونگى خلقت آنها قرار نداد بجز انبيا و مرسلين به همين جهت ما و آنها انسان هستيم و بقيه مردم چون پشه‌ها ناپايدارند كه در آتشند و بسوى آتش رهسپارند .\r\nاز كتاب رياض الجنان : انس بن مالك گفت : يك روز پيامبر اكرم به نماز صبح اشتغال داشت در محراب ايستاد چون ماه تابان عرضكردم اگر صلاح بدانيد اين آيه را براى ما تفسير فرمائيد :  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ  .\r\nفرمود : منظور از پيامبران من هستم صديقين علي بن ابى طالب اما شهدا عمويم حمزه و اما صالحين دخترم زهرا و فرزندانش حسن و حسين .\r\nعباس از گوشه مسجد به خدمت پيامبر اكرم آمده گفت : مگر من و شما و علي و فاطمه و حسن و حسين از يك سرچشمه نيستيم فرمود منظورت چيست عمو جان عرض كرد زيرا مرا نام نبردى و به اين مقام مفتخر نكردى .\r\nفرمود عمو جان اينكه گفتى من و تو و علي و حسن و حسين از يك سرچشمه هستيم صحيح است ولى خداوند ما را موقعى آفريد كه نه آسمان افراشته و نه زمين گسترده و نه عرش و نه بهشت و نه جهنم بود ما او را تسبيح و تقديس ميكرديم هنگامى كه تسبيح و تقديسى وجود نداشت وقتى خدا اراده كرد ابتداى آفرينش را نور مرا شكافت از آن عرش را آفريد نور عرش از نور من است و نور من از نور خدا است .\r\nسپس نور علي بن ابى طالب را شكافت از آن ملائكه را آفريد پس نور ملائكه از نور علي بن ابى طالب است و نور پسر ابى طالب از نور خدا است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنور دخترم فاطمه را شكافت آسمانها و زمين را آفريد نور آسمانها و زمين از نور دخترم فاطمه است و نور فاطمه از نور خدا است و فاطمه بهتر از آسمانها و زمين است سپس نور حسن را شكافت و از آن خورشيد و ماه را آفريد پس نور خورشيد و ماه از نور حسن است و نور حسن از نور خدا است حسن از خورشيد و ماه بهتر است آنگاه نور حسين را شكافت و از آن بهشت و حور العين را آفريد پس نور بهشت و حور العين از نور حسين است و نور حسين از نور خدا است و حسين از بهشت و حور العين بهتر است .\r\nسپس خداوند بقدرت خود ظلمت را آفريد و آن را بر پرده چشمها افشاند ملائكه گفتند : سبوح قدوس ربنا . خدايا از وقتى اين اشباح را شناخته ايم چيز بدى مشاهده نكرديم ترا سوگند مىدهم بمقام آنها كه اين گرفتارى را از ما بر طرف فرما در اين موقع خداوند قنديل‌هاى رحمت را آفريد و بر سرادق عرش آويخت .\r\nگفتند خدايا اين فضيلت و نورها از كيست ، خطاب نمود اين نور كنيزم فاطمه زهرا است به همين جهت او را زهرا ناميدم چون آسمانها و زمين بواسطه نور او پديدار شد او دختر پيامبرم و همسر وصى او و حجت بر خلق است شما را گواه ميگيرم كه ثواب تسبيح و تقديس شما را به اين بانو و شيعيانش دادم تا روز قيامت در اين موقع عباس از جاى حركت كرد و پيشانى علي بن ابى طالب را بوسيده گفت : يا علي خدا ترا حجت بالغه بر مردم قرار داده تا روز قيامت .\r\nجابر بن يزيد جعفي گفت : حضرت باقر عليه السّلام فرمود : جابر ! خدا بود در حالى كه هيچ چيز با او نبود نه معلوم و نه مجهول اولين موجودى كه آفريد محمّد مصطفى عليه السّلام بود ما اهل بيت را با او آفريد از نور خود و عظمتش به صورت سايه‌اى سبز در مقابل خود نگهداشت آن موقع كه نه آسمان و زمين و شب و روز و خورشيد و ماه وجود نداشت خدا بود نور ماه از نور خدا مانند پرتو خورشيد نسبت بخورشيد ما او را تسبيح و تقديس و ستايش ميكرديم و عبادتى واقعى مينموديم .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبعد خدا تصميم گرفت كه مكان را بيافريند آن را آفريد و بر مكان نوشت  لا إِلهَ إِلَّا اللَّهُ   مُحَمَّدٌ رَسُولُ اللَّهِ  علي امير المؤمنين و وصى او است بوسيله علي پيامبر را تأييد و نصرت دادم .\r\nسپس عرش را آفريد و بر سرادق عرش همان جملات را نوشت آنگاه آسمانها را آفريد و بر اطراف آن همين كلمات را نوشت بعد بهشت و جهنم را آفريد و بر آنها نيز همين جملات را نوشت سپس ملائكه را آفريد و آنها را ساكن آسمان گردانيد آنگاه خداوند نفس خود را به آنها معرفى نمود و عرفان يافتند از آنها پيمان بربوبيت براى خود و نبوت براى حضرت محمّد و ولايت براى علي عليه السّلام گرفت ملائكه مضطرب شدند از اين پيمان . خداوند بر آنها خشم گرفت . و در احتجاب شد . ملائكه هفت سال پناهنده بعرش شدند و از خدا تقاضا ميكردند آنها را پناه دهد از خشم خود و اقرار به پيمان خود ميكردند و تقاضاى رضا مىنمودند از آنها راضى شد بعد از اقرار بواسطه همين اقرار آنها را ساكن آسمان گردانيد و به خدمت خويش اختصاص داد و براى عبادت آنها را انتخاب نمود .\r\nآنگاه خداوند دستور داد بانوار ما كه تسبيح كنند از تسبيح ما آنها تسبيح نمودند اگر تسبيح ما نبود آنها نميدانستند چگونه تسبيح كنند خدا را و چگونه تقديس نمايند .\r\nآنگاه خداوند هوا را آفريد و بر آن نوشت :  لا إِلهَ إِلَّا اللَّهُ   مُحَمَّدٌ رَسُولُ اللَّهِ  علي امير المؤمنين وصى او است بوسيله علي او را تأييد كردم و نصرت نمودم سپس جن را آفريد و آنها را ساكن هوا نمود و از ايشان پيمان گرفت براى خود بربوبيت و براى محمّد ( ص ) به نبوت و براى علي بولايت هر كه اقرار نمود اكنون اقرار دارد و هر كه انكار كرد اينك انكار دارد اولين كسى كه انكار نمود ابليس بود خدا او را لعنت كند كار او منتهى بشقاوت گرديد و وضعى كه اكنون دارد .\r\nبعد خداوند امر كرد انوار ما تسبيح نمايند تسبيح كردند جنيان بواسطه تسبيح ما تسبيح كردند در غير اين صورت نميدانستند چگونه تسبيح كنند بعد خداوند\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nزمين را آفريد و در اطراف آن نوشت :  لا إِلهَ إِلَّا اللَّهُ   مُحَمَّدٌ رَسُولُ اللَّهِ  علي امير المؤمنين و وصى اوست كه پيامبر را بوسيله او تأييد و نصرت كردم به همين جهت جابر آسمانها بدون پايه پا بر جا است و زمين استوار است سپس خداوند آدم را آفريد از پهن دشت زمين قيافه‌اش را آراست و در او از روح خود دميد آنگاه ذريه او را از نهادش خارج كرد و از ايشان پيمان گرفت بربوبيت خود و نبوت محمّد و ولايت علي هر كه خواست اقرار كرد و هر كه خواست انكار نمود .\r\nما اولين گروهى بوديم كه به اين اقرار نموديم آنگاه به محمّد صلى اللَّه عليه و آله فرمود بعزت و جلال و مقام والايم سوگند كه اگر تو و علي و عترت هادى و مهدى و راهنمايت نبود بهشت و جهنم و مكان و زمين و آسمان و ملائكه و هيچ موجودى را نمىآفريدم كه مرا بپرستد يا محمّد تو دوست و حبيب و صفىّ و برگزيده خلق من و محبوبترين آنها در نزد منى و اولين كسى هستى كه او را از ميان مخلوق خود امتياز بخشيدم ، سپس بعد از تو صديق امير المؤمنين علي وصى ترا كه بوسيله او ترا نصرت و تأييد نمودم و او را دستاويز محكم و روشنى بخش دوستان و چراغ راهنما قرار دادم پس از او اين راهنمايان هدايت يافته را بواسطه شما آفريدم آنچه آفريدم شما برگزيدگان خلق هستيد شما را وسيله آمرزش و بازخواست قرار دادم هر چيز نابودشونده است بجز وجهم و شما وجه منيد كه نابود نميشويد و هلاك نميگرديد و هر كه شما را دوست بدارد نابود نميشود هر كه پيش من بيايد با محبت ديگرى گمراه است و عمر خود را بهدر داده شما برگزيدگان خلق و حامل اسرار و گنجينه علم من و سرور اهل آسمان‌ها و اهل زمين هستيد آنگاه خداوند سايبانى از ابر و ملائكه بر زمين فرستاد و انوار ما اهل بيت را با آن فرستاد و به صورت نور در مقابل خود قرار داد او را تسبيح ميكرديم در زمين همانطور كه در آسمان تسبيح مىنموديم و تقديس ميكرديم در زمين مانند آسمان و او را ميپرستيديم بطورى كه در آسمان مىپرستيديم .\r\nوقتى خداوند اراده اخراج ذريه آدم كرد براى گرفتن پيمان اين نور را\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر آن راه داد آنگاه ذريه او را از نهادش خارج كرد لبيك ميگفتند ما خدا را تسبيح كرديم بواسطه تسبيح ما آنها تسبيح نمودند در غير اين صورت نميدانستند چگونه تسبيح كنند آنگاه خداوند خود را به آنها معرفى نمود براى پيمان گرفتن بربوبيت خود ما اولين كسى بوديم كه آرى گفتيم وقتى فرمود آيا پروردگار شما نيستم سپس پيمان گرفت به نبوت محمّد و براى علي بولايت هر كه خواست اقرار كرد و هر كه خواست انكار نمود حضرت باقر فرمود پس ما اولين مخلوق خدا و اولين پرستنده او و تسبيح‌كننده بوديم ما سبب آفرينش و موجب تسبيح و عبادت ملائكه و انسانها بوديم و بوسيله ما خدا شناخته شد و بوحدانيت پرستش گرديد و بواسطهء ما گرامى شد هر كس مقامى يافت از مخلوقات ، ما سبب پاداش ، پاداش گيران و كيفر تبهكاران هستيم .\r\nسپس اين آيه را تلاوت نمود :   وَ إِنَّا لَنَحْنُ الصَّافُّونَ وَ إِنَّا لَنَحْنُ الْمُسَبِّحُونَ   و آيه ديگر  قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ  .\r\nپيامبر اكرم اولين كسى است كه خدا را پرستش كرده و اول كسى است كه منكر فرزند يا شريك داشتن خدا شده ما پس از پيامبر اكرم قرار داريم .\r\nسپس نور ما را در صلب آدم عليه السّلام قرار داد پيوسته اين نور از صلب و رحمها منتقل ميگرديد بصلب و رحمى ديگر از هر صلبى كه منتقل ميشد كاملا آشكارا بود كه اين نور ديگر از او منتقل شده و در صلب ديگر كه قرار مى - گرفت آثار شرافت نور در او آشكار ميشد تا بالاخره به صلب عبد المطلب رسيد و برحم فاطمه مادر عبد اللَّه منتقل شد در اين هنگام به دو قسمت تقسيم گرديد :\r\nيك قسمت در عبد اللَّه قرار گرفت و قسمت ديگر در ابو طالب اين است تفسير آيه قرآن :  وَ تَقَلُّبَكَ فِي السَّاجِدِينَ  كه منظور اصلاب پيامبران و رحمهاى زنان ايشان است بدين طريق خداوند ما را در اصلاب و ارحام پدران و مادران از زمان سرداد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nابن عباس گفت به حضرت امير المؤمنين عليه السّلام گفتم معنى اين جمله چيست اتقوا فراسة المؤمن فإنه ينظر بنور اللَّه چگونه مؤمن با نور خدا مىبيند فرمود زيرا ما از نور خدا خلق‌شده‌ايم و شيعيان ما از پرتو نور ما آفريده شده‌اند آنها برگزيده و پاك و پاكيزه و مشخص هستند نور آنها چنان درخشش دارد بر نور ديگران مانند ماه چهارده در شبى تيره و ظلمانى .\r\nصفوان از حضرت صادق عليه السّلام نقل كرد كه آن جناب فرمود وقتى خداوند آسمانها و زمين‌ها را آفريد بر عرش استيلا يافت به دو نور از نورهاى خود دستور داد اطراف عرش هفتاد مرتبه دور بزنند فرمود اين دو نور من است كه مطيع و فرمانبردار منند خداوند از آن نور محمّد و علي و برگزيدگان از نژادش را آفريد و از نور آنها شيعيان را آفريد و از نور شيعيان نور چشم‌ها را آفريد .\r\nمفضل از حضرت صادق عليه السّلام پرسيد كه شما چه بوديد پيش از آفرينش آسمانها و زمين‌ها فرمود ما انوارى بوديم و اطراف عرش به تسبيح و تقديس خدا اشتغال داشتيم تا ملائكه را آفريد به آنها فرمود تسبيح كنيد عرض كردند خدايا ما علم و اطلاعى نداريم بما دستور تسبيح داد ما كه تسبيح نموديم ملائكه از ما فرا گرفتند تسبيح كردند ما از نور خدا آفريده‌شده‌ايم و شيعيان از نورى پست‌تر آفريده شده‌اند روز قيامت پست و عالى بهم مىپيوندند در اين موقع بين دو انگشت سبابه و ميانى جمع نمود ، فرمود مانند اين دو انگشت .\r\nسپس فرمود ميدانى چرا شيعه را به اين نام ناميده‌اند ؟ شيعيان ما از ما و ما از آنهائيم ميدانى خورشيد از كجا طلوع مىكند ؟ گفتم از مشرق فرمود كجا غروب مىكند گفتم مغرب فرمود شيعيان ما نيز همين طورند از ما جدا شده‌اند و بسوى ما برميگردند .\r\nاحمد بن حنبل از پيامبر اكرم نقل كرد كه فرمود من و علي يك نور در پيشگاه پروردگار بوديم چهارده هزار سال قبل از آفرينش عرش .\r\nاز آن جمله روايتى است كه ابن بابويه از عبد اللَّه بن مبارك از حضرت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nصادق عليه السّلام از امير المؤمنين عليه السّلام نقل مىكند كه فرمود خداوند نور محمّد صلى اللَّه عليه و آله را چهارده هزار سال قبل از مخلوقات آفريد و از او دوازده حاجب و نگهبان آفريد كه مراد از حاجب ائمه عليهم السّلام هستند .\r\nاز آن جمله روايتى است كه جابر بن عبد اللَّه نقل كرده كه به پيامبر اكرم گفتم اول چيزى كه خداوند آفريد چه بود . فرمود نور پيامبرت كه از آن تمام خير و خوبيها را آفريد بعد آن نور را در مقام قرب خود هر چه خواست نگه داشت سپس به چند قسمت تقسيم نمود از يك قسمت عرش و از ديگرى كرسى و حاملين عرش و نگهبانان كرسى را از يك قسمت ديگر قسمت چهارم را در مقام حبّ قرار داد تا موقعى كه خواست آنگاه به چند قسم تقسيم نمود از يك قسمت قلم و از قسمت ديگر لوح و از قسمت ديگر بهشت را آفريد .\r\nقسمت چهارم را در مقام خوف نگهداشت تا زمانى كه ميخواست سپس به چند قسم تقسيم نمود ملائكه را از يك قسمت و خورشيد از قسمت ديگر و ماه و ستارگان را از قسمت سوم قسمت چهارم در مقام رجاء قرار داد تا هنگامى كه ميخواست آنگاه چهار قسمت كرد عقل را از يك قسمت علم و حلم را از قسمت ديگر و عصمت و توفيق را از قسمت سوم و قسمت چهارم را در مقام حياء قرار داد تا موقعى كه ميخواست سپس با ديده هيبت بر او نگريست آن نور به صورت قطرات درآمد يك صد و بيست و چهار هزار قطره شد كه از هر قطره‌اى روح پيامبر و رسولى را آفريد سپس ارواح انبيا تنفسى كردند و از تنفس آنها ارواح اوليا و شهداء و صالحين را آفريد .\r\n- اين مطلب را روايتى كه جابر بن عبد اللَّه در تفسير آيه :  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ  نقل كرده تأييد مىكند گفت پيامبر اكرم فرمود اول چيزى كه خداوند آفريد نور من بود كه از نور خود بوجود آورد و جلال و عظمت خويش جدا كرد شروع بطواف قدرت نمود تا در هشتاد هزار سال بجلال عظمت رسيد در اين موقع براى تعظيم خدا به سجده شد از آن نور نور علي\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nجدا گرديد نور من محيط بر عظمت بود و نور علي محيط بر قدرت آنگاه خدا عرش و لوح و خورشيد و نور روز و نور چشم‌ها و عقل و معرفت و ديده‌هاى مردم و گوش‌ها و دلهاى آنها را از نور من آفريد و نور من از نور او جدا شده بود .\r\nمائيم اولين و آخرين و سابقين و مسبحين و مائيم شافعين ما حكمة اللَّه و برگزيدگان او و دوستان پروردگاريم وجه اللَّه و جنب اللَّه و عين اللَّه و امناء اللَّه و نگهبانان وصى خدا و غيب خدا و معدن تنزيل و معنى تأويل ما هستيم .\r\nجبرئيل در خانه‌هاى ما فرود مىآيد و ما جايگاه قدس خدا و چراغ‌هاى حكمت و كليدهاى رحمت و سرچشمه‌هاى همت و باعث شرافت امت و پيشوايان برجسته و نواميس عصر و فرمانروايان عالم و رهبر مردم و زمامدار جهان و فرمانبردار و ولايتمدار و پشت و پناه آنها و ساقى و حافظ و راه نجات براى آنهائيم ما راه و سلسبيل ما راه پايدار و طريق مستقيم هستيم .\r\nهر كه بما ايمان آورد به خدا ايمان آورده و هر كه انكار ما را كند انكار خدا را كرده و كسى كه در باره ما شك كند به خدا شك كرده كسى كه عارف بما باشد عرفان به خدا دارد و هر كه بما پشت كند به خدا پشت كرده و مطيع ما مطيع خداست ما وسيله بسوى خدائيم و رساننده برضوان اوئيم عصمت و خلافت و هدايت متعلق بما است نبوت و امامت و ولايت در ميان ما است ما معدن حكمت و درب رحمت و درخت عصمت و كلمه تقوى و مثل اعلى و حجت كبرى و عروة الوثقى هستيم كه هر كس به آن چنگ زند نجات مىيابد .\r\n* - برسى در مشارق الانوار از كتاب واحده باسناد خويش از ثمالى از حضرت باقر عليه السّلام نقل مىكند كه فرمود خداوند يكتا بود در وحدانيت خويش آنگاه تكلم بكلمه‌اى كرد كه نورى شد از آن نور محمّد و علي و عترتش را آفريد بعد تكلم به كلمه ديگرى كرد كه به صورت روحى درآمد آن روح را در نور قرار داد و ساكن بدنهاى ما گردانيد به همين جهت ما روح اللَّه و كلمه او هستيم بوسيله ما از خلق خود در حجاب فرا گرفت پيوسته در سايه عرش سبز و خرم بوديم مشغول به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتسبيح و تقديس آن زمان كه نه خورشيد و نه ماه و چشمى بهم زنى وجود داشت سپس شيعيان ما را آفريد و شيعه را به اين نام ناميده‌اند چون از شعاع نور ما آفريده شده‌اند .\r\n* - ثمالى گفت حبابه والبيه خدمت حضرت باقر عليه السّلام رسيد عرض كرد بفرمائيد در هنگام اظله چه چيز بوديد فرمود ما به صورت نورى بوديم در پيشگاه پروردگار پيش از آفرينش موجودات وقتى خلق را آفريد ما تسبيح كرديم آنها از ما فرا گرفتند تهليل كرديم آنها آموختند تكبير گفتيم تكبير گفتند اينست تفسير اين آيه  وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  كه منظور از طريقه حب على عليه السّلام است و ماء غدق آب فرات است . كه منظور ولايت آل محمّد است .\r\n- از حضرت صادق عليه السّلام نقل شده كه فرمود ما درخت نبوت و پايگاه رسالت و پيمان خدا و پيماندار او هستيم پيوسته به صورت انوار اطراف عرش تسبيح ميكرديم اهل آسمان بواسطه تسبيح ما به تسبيح مشغول شدند وقتى ساكن زمين شديم اهل زمين از ما فرا گرفتند هر دانشى كه باهل آسمانها و زمين رسيد از ما بود در قضاى سابق خدا بود كه داخل جهنم نشود محب ما و داخل بهشت نگردد دشمن ما زيرا خداوند در روز قيامت از مردم بازخواست مىكند راجع به پيمانى كه با آنها بسته است نه بازخواست از قضاى خود كه بر آنها نموده .\r\n* - ابن عباس گفت در خدمت پيامبر اكرم بوديم علي بن ابى طالب عليه السّلام وارد شد پيامبر اكرم فرمود مرحبا به كسى كه خداوند او را چهل هزار سال قبل از پدرش آفريد عرضكرديم ممكن است پسر قبل از پدر باشد فرمود آرى خداوند من و علي را از يك نور آفريد پيش از آفرينش آدم به همين مدت سپس به دو قسمت تقسيم كرد سپس اشياء را از نور من و علي آفريد بعد ما را در طرف راست عرش قرار داد ما تسبيح كرديم ملائكه از ما آموختند و تهليل و تكبير را نيز از ما آموختند هر كس خدا را تسبيح و تكبير كند از تعليم و آموزش علي عليه السّلام است .\r\n* - محمّد بن سنان گفت خدمت حضرت امام محمّد تقى بودم سخن از اختلاف\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشيعه بميان آمد فرمود خداوند پيوسته يكتا و تنها در وحدانيت خويش بود سپس محمّد و علي و فاطمه عليهم السّلام را آفريد يك مليون سال گذشت آنگاه اشياء را آفريد و آنها را گواه بر آفرينش اشياء قرار داد و اطاعت ايشان را لازم گردانيد و هر چه مايل بود در آنها قرار داد و اختيار اشياء را بايشان سپرد آنها جانشين خدا هستند هر چه را بخواهند حلال ميكنند و هر چه را بخواهند حرام و جز آنچه خدا بخواهد انجام نميدهند .\r\nاين ديانت و راهى است كه هر كه از آن تجاوز كند هلاك مىشود و هر كه عقب بماند نابود ميگردد اين مطلب را در خاطر بسپار كه از مكنون علم و اسرار است .\r\n* - ابو حمزه ثمالى گفت از حضرت زين العابدين عليه السّلام شنيدم ميفرمود خداوند محمّد و علي و پاك فرزندانش را از نور عظمت خود آفريد و آنها را به صورت شبح قرار داد قبل از آفرينش مخلوقات سپس فرمود تو خيال ميكنى خداوند جز شما چيزى نيافريده به خدا سوگند هزار هزار آدم و هزار هزار عالم آفريد كه تو در آخرين عالم قرار گرفته‌اى .\r\nتوضيح : اخبارى كه از دو كتاب فارسى و برسى نقل مىشود اعتبار ساير اخبار را ندارد گر چه اكثر آنها موافق ساير اخبار است خداوند عالم باسرار ائمه است اختلافى كه در اخبار است راجع بآفرينش انوار ممكن است حمل بر اختلاف معنى خلق و مراتب ظهور آنها در عوالم مختلف شود زيرا خلق بمعنى تقدير نيز هست و گاهى بارواح و اجساد مثالى و به طينت‌ها نيز اطلاق مىشود هر كدام داراى مراتب متعددى هستند .\r\nبا اينكه گاهى عدد ذكر مىشود يا اينكه منظور فقط كثرت است نه تعداد معين و گاهى مراعات عقل و مقدار درك مخاطب را مينمايند و گاهى نيز اختلاف از درست ضبط نكردن راويان است كه توضيح بعضى از اين مطالب در كتاب سماء و عالم خواهد آمد .\r\n* - مسعودى در كتاب اثبات الوصيه از امير المؤمنين عليه السّلام اين خطبه را نقل\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمىكند : ستايش خدايى را است كه اشياء را به تنهائى آفريد و موجودات را آفريد بدون اقتباس و شبه و نظيرى كه قبلا باشد و نه كسى به او كمك كرد در آفرينش بلطف قدرت خويش آفريد با كمال خوارى پيرو فرمان و خواست او قرار گرفتند .\r\nيكتاى بيهمتاى دائم بدون اندازه و زمان و زوال و نيستى پيوسته خواهد بود بىآنكه زمان در او تغييرى بوجود آورد و يا مكان احاطه‌اش نمايد ، صفاتش را زبانى نميتواند بازگو كند و او را خواب و چرت نميگيرد چشمها از ديدنش عاجزند و عقل‌ها او را نمىيابند تا كنه صفاتش را درك كنند و نمىدانند چگونه است مگر به مقدارى كه خود خبر داده فرمان او را كسى نميتواند برگرداند و سخنش را تكذيب كند .\r\nاشياء را بدون فكر و انديشه و كمك و ياور و پشتيبان آفريد به قدر خويش بوجود آورد و تحت مشيت خود قرار داد بصورت‌هاى معين در آورد پيكرها را و آفريد ارواح ايشان را آفريد موجوداتى از عدم در گوشه و كنار آسمانها و زمين‌ها بهر صورت كه مايل بود بوجود آورد نابندگان شاهد نشانه‌ها و نعمت‌هاى او باشند منزه است پروردگار يكتاى چيره درود و سلام بر محمّد و آل او - بار خدايا اگر كسى منكر فضل آل محمّد باشد من اقرار ميكنم كه زمين را مسطح نكرده‌اى و موجودى را نيافريده‌اى مگر اينكه آفرينش محمّد را متين و متقن كردى از نورى پيش از آدم و آدم را محل آن نور قرار دادى و در جايگاه امن و امان نهادى و از مداخله شيطان بر حذر داشتى و از كم و زياد نگه داشتى و به او شرافتى عنايت كردى كه باعث افتخار بندگان شود .\r\nبطورى كه بما رسيده و از كتاب‌هاى آسمانى دريافته‌ايم كدام بشر مانند آدم بوده در موهبت و عنايت‌هاى تو ملائكه را به سجده او واداشتى و بآدم مطالبى را آموختى كه ملائكه نميدانستند كمال قدرت و تمام اراده خويش را در او به كار بستى از تو درخواست كرد بواسطه نورى كه در نهادش پنهان كرده بودى دعاى آدم را پذيرفتى وقتى تصميم گرفتى بانتقال نور محمّد از صلب آدم محبت برقرار\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nكردى بين آدم و همسرش كه مايه آرامش او بود و آن دو را وسيله انتقال نور كردى از بين اين دو بشيث منتقل نمودى بعلم و دانش خود او انسانى بود كه به پيامبرى برگزيده شد .\r\nسپس به انوش منتقل كردى او جانشين پدر بود در قبول مقام نبوت .\r\nسپس به قينان منتقل كردى و او را مفتخر بمقام آباء خويش و لطفى كه بآيندگان دارى گردانيدى پس از آن مهلائيل را چهارمين محلى قرار دادى كه افتخار انتقال نور و نبوت و شرافت ابوت را يافت تا بالاخره به برد رسيد و پس از او به اخنوخ و او اول كسى بود كه ناقل رسالت و حامل نبوت بود .\r\nخدايا بزرگتر از آنى كه علم و قدرت ترا تفسير نمايند مگر به همان اندازه‌اى كه دعوت باقرار خدائى خود كرده‌اى گواهى مىدهم كه ديده‌ها ترا درك نميكند و اوهام ترا نمىماند و عقلها نمىتواند ترا وصف كند و مكان ترا در بر نميگيرد چگونه مكان دربرميگيرد كسى را كه قبل از مكان بوده و آن را آفريده .\r\nيا چگونه اوهام ترا درمييابد با اينكه قدرت درك ذات خود را به آنها نداده‌اى چگونه مى توانند درك كنند خدائى را كه نهايت و اندازه‌اى ندارد چگونه او را اندازه و نهايتى است با اينكه تمام اندازه‌ها و نهايت‌ها را او آفريده چگونه عقلها او را در مىيابد با اينكه راهى بسوى دركش ندارد چگونه راه بدركش مىيابد با وسيله‌اى با اينكه از حس نشدن و يا لمس شدن منزه است و چگونه از حس و لمس منزه نباشد كسى كه تغيير از حالى به حال ديگر در او راه ندارد و چگونه تغيير از حالى به حال ديگر در او راه دارد با اينكه تغيير و انتقال همراه با نقص و زوال است منزهى خدايا همه جا را پر كرده‌اى و از همه جدائى هيچ چيز از اختيار تو خارج نيست و هر چه بخواهى ميكنى بزرگ است خدائى كه هر چه درك مىشود مخلوق اوست و هر محدودى مصنوع او توئى كه مكان از تو بىنياز نيست و ما ترا جز بجدائيت با وحدانيت مقدرت نمىشناسيم منزهى تو چقدر جدا\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاست گزينش تو ادريس پيامبر را از ساير مردم براى او دليلى از كتاب خود قرار داده چون او را صديق و نبى ناميده‌اى و داراى مقامى رفيع گردانيده‌اى و به او نعمتى عنايت كرده كه ديگران جز آنها كه محل انتقال نور بنى هاشمند از آن نعمت محرومند .\r\nسپس تصميم گرفتى نور محمّد را از متوشلخ و لمك كه آن دو بنوح رسانيدند منتقل كنى خدايا چه نعمتها كه بواسطه حمل نور بنوح دادى و چه امتيازهاى مخصوصى به او نبخشيدى بعد اجازه انتقال بسام را دادى نه به حام و نه يافث و آن دو را دچار خوارى كردى و به اولاد سام به اين امتياز افتخار بخشيدى .\r\nسپس يكى پس از ديگرى از حاملين و امانتداران عترت نوح گرفتند تا با تارخ بهترين و شريف ترين شخص و از او بابراهيم منتقل نمودى او را مفتخر نمودى و مقامش را بلند گردانيدى و در ميان پيامبران مشخص كردى و بنام خليل او را ناميدى سپس در بين فرزندان ابراهيم باسماعيل بخشيدى او را گويا به زبان عربى كه بهترين زبان است گردانيدى پيوسته اين نور را از پدر بپدرى ديگر منتقل ميكردى با اينكه در اشخاص ناشايست قرار نميدادى تا بالاخره كنانه از مدركه « 1 » دريافت كرد او را به مجامع كرامت ممتاز نمودى و محل امن و سلامت به او بخشيدى و گرامى داشتى برايش شهرستانى را كه پيامبرت را از آنجا مبعوث نمودى منزهى خدايا در كدام صلب و نهادى قرار ندادى اين نور را كه آن صلب را مفتخر نكردى كدام پيامبر را بشارت بظهورش ندادى كه اسم او را مقدم بر اسماء ديگر نداشتى كدام سرزمين را محل او قرار ندادى كه قدر و مقامش فزونى نگرفت حتى كعبه كه بعثت او را در آن قرار دادى و اساس آن را با ياقوتى از بهشت عدن بنا نمودى و به دو ملك و فرشته پاكنهاد جبرئيل و ميكائيل دستور دادى كه وسط زمين قرارش دهند و آن را خانه خود ناميدى و قبله پيامبرت كردى و گياه و وحوش آن را حرام نمودى و سنگ و ريگ آن را\r\n\r\n\r\n","description":"","footnote":"\r\n( 1 ) مدركه اسم پدر خزيمه است و خزيمه پدر كنانه .\r\n","page_name":" 26 ","page_number":26},
  {"content":"\r\n\r\nمقدس كردى و منزل وحى و عبادتگاه خلق و پناه خوردنيها و ممنوع از خورنده‌هاى متجاوز هر كه را در آن پناه دادى ترسانيدن و آزارش را حرام نمودى ( اشاره بمعنى  وَ مَنْ دَخَلَهُ كانَ آمِناً  ) .\r\nسپس اجازه دادى كه نضر آن نور را بپذيرد و به مالك بسپارد و پس از مالك فهر و از ميان فرزندان فهر غالب و هر كس محل انتقال نور قرار ميگرفت امين حرم بود تا رسيد بلوى بن غالب كه ديگر اثر نور بعد از او در آباء بيشتر بود و پس از آن در هر صلبى كه قرار دادى با نورى كه ديده‌ها را خيره ميكرد و دلها را متوجه مىنمود امتياز بخشيدى .\r\nخدايا اى سيد و مولايم من اقرار ميكنم تو يكتائى هستى كه كسى منازع و مشارك تو نيست منزهى جز تو خدائى نيست چگونه عقل و فهم انسانى كه آفريده شده از نطفه‌اى آميخته از شير و خون و رهسپار بجايگاه حيض مىشود و پيوسته دچار بيماريها و گرفتار ناراحتىها است و قدرت بر انجام كارى ندارد و نميتواند بيمارى را از خود بر طرف كند تركيبى ضعيف و ناتوان دارد او چگونه مىتواند بر قدرت تو استيلا يابد و بر اراده تو پيروز شود و اطلاع از چيزى پيدا كند كه جز تو كسى خبر ندارد .\r\nمنزهى خدايا كدام چشم مىتواند در مقابل نور تو بايستد و با درخشش نور قدرت تو را دريابد و كدام فهمى ميتواند كمتر از اين را درك كند مگر فهمهائى كه پرده از آنها برداشته شده و حجاب نادانى از ايشان بر طرف گرديده چنين فهمها مقامى ارجمند يافته‌اند و آنچنان استعداد يافته‌اند كه با تو بمناجات مىپردازند و در ميان انوار بها بر تو بالتماس مىپردازند از مقام خاكى خود بمقر كبريائيت مىنگرند اهل ملكوت آنها را زائران مىنامند و ساكنان جبروت ايشان را آبادكنندگان .\r\nمنزهى خدايا اى كسى كه قطره‌اى در دريا نيست و نه پهنه‌اى در زمين‌ها و نه وزشى در بادها و نه خطورى در دلها و نه بهم‌زدگى در چشمها نه اهتزازى در\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدل ابرها مگر اينكه مات و مبهوت قدرت تواند .\r\nآسمان نشانه شگفتيهاى تو است و زمين راهنما بستايش تو و بادها گسترش دهنده نعمتهايت و ابرها موهبت‌هاى ترا مىبارند تمام اينها شاهد لطف و عنايت و محبت تو است .\r\nمن اقرار ميكنم به آنچه نازل كرده‌اى بوسيله پيامبران كه پدرمان آدم هنگام اعتدال نفس و جدائى از خلق سر بجانب عرش بلند نمود و در آنجا نوشته‌اى ديد  لا إِلهَ إِلَّا اللَّهُ   ، مُحَمَّدٌ رَسُولُ اللَّهِ  گفت خدايا اين كيست كه همراه نام تو است فرمود محمّد بهترين شخصى كه از نهاد تو خارج مىشود و از بين فرزندانت برگزيده‌ام\r\n( و لولاه لما خلقتك )\r\nاگر او نبود ترا نمىآفريدم .\r\nمنزهى خدايا داراى علم نافذ و مقامى ارجمندى پيوسته نور محمّد در نهاد آباء و اصلاب در گردش بود و بهر صلبى كه وارد ميشد مردم باطاعت و پيروى او روى مىآوردند تا بالاخره منتقل بهاشم بهترين آباء گرام پيامبر پس از اسماعيل شد كدام پدر و جد و رئيس خانواده و فرمانرواى قبيله منبع پاكى و معدن فخرى را خدايا مانند هاشم قرار داده‌اى او را همسايه خانه خود قرار دادى و به او مشاعر و مفاخر بخشيدى سپس از هاشم بعبد المطلب منتقل كردى و او را به راه ابراهيم واداشتى و به او فهم تأويل و تفصيل حق دادى و عبد اللَّه و ابو طالب و حمزه را به او عنايت كردى و در قربانى بجاى عبد اللَّه فديه را پذيرفتى مانند همان كارى كه راجع بابراهيم در بارهء قربان كردن اسماعيل نمودى امتياز بخشيدى به ابو طالب در نژادش همان امتيازى كه باسحاق بخشيدى كه آنها را مقدس نمودى و برگزيده‌ها را در آنها قرار دادى .\r\nخدايا چنان مقام فرزندان ابو طالب را بلند كردى كه گردن‌ها به اين امتياز افراشته شد و نامهاى ايشان درخشيد آنها را معدن نور و كانون آن قرار دادى و برگزيده دين و مقام ارجمندش و فريضه وحى و سنت پيامبر سپس اجازه بعبد اللَّه در خارج كردن آن نور هنگامى موقع تطهير و پاك نمودن زمين شد از كافرانى كه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nعبادت ترا فراموش كردند و جاهل بمعرفتت شدند و مشرك گرديدند و منكر انكار وحدانيت ترا كردند و برايت شريك و فرزند قرار دادند و به بت‌پرستى و پيروى شيطان مشغول شدند پيامبرت از تو درخواست يارى كرد خدايا تو او را بوسيله من ( علي ) و جعفر و حمزه يارى نمودى ما كسانى هستيم كه براى پيامبر خود انتخاب كردى و ما را ياران او ناميدى او پيشواى ما است به بهشت و گواه بر ما تو هستى ما را سه نفر قرار دادى هر شخصيتى كه بجنگ مىآمد بوسيله ما خوارش ميكردى و هر پادشاهى را هلاك مينمودى ما را سخت گير بر كفار و با رحم ميان خود ناميدى كه پيوسته به ركوع و سجده بوديم و در اين مورد آيه‌اى از قرآن نازل كردى و بما اين افتخار را ارزانى داشتى از چهره ما ستم را زدودى و از هيبت ما مردم را بوحشت انداختى هر گاه محمّد پيامبرت سركشى را پيكار ميپرداخت چنان خانواده‌اش او را در ميان ميگرفتند مانند ستارگان درخشان كه در ميان آنها ماهى تابان باشد .\r\nصلوات تو بر محمّد بنده و پيامبرت و برگزيده و منتخب تو و بر آل پاكش كدام دژ محكم وجود داشت كه دعوت او منهدمش نكرد و كدام مقام بود كه بعترت او ارزانى نداشتى آنها را بهترين پيشوا براى مردم قرار دادى كه امر بمعروف و نهى از منكر ميكردند و پيكار در راه تو و پيوستگى دينى داشتند آنها را پاك و پاكيزه كردى از مصرف مردار و خون و گوشت خوك و آنچه نام تو بر آن برده نشده خود و ملائكه‌ات گواهى داديد كه ايشان جان خويش را به تو فروخته‌اند و از هيبت و جلال تو از خود گذشته‌اند با سر و صورت غبار و خاك آلود چنان با شخصيت شدند كه زمين آرزو داشت آنها را دربرگيرد و از شادى نزديك بود هر - كس در روى زمين است هلاك كند مقام آنها را گرامى داشتى به حرام نمودن استفاده از انواع نجاستهاى خوردنى و آشاميدنى از انواع مسكرات .\r\nخدايا چه مقام و منزلتى كه در محمّد و عترتش قرار دادى .\r\nبه خدا قسم سخنى ميگويم كه احدى طاقت گفتن آن را ندارد : من پرچم\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nهدايت و پناهگاه تقوى و معدن سخاوت و درياى جود و كوه بلند عقل و معدن دانش و نور درخشان در تاريكيها و بهترين مؤمن و متقى و كاملترين شخصى كه جامه و ردا پوشيده و بالاترين شخصى كه شاهد نجوى است پس از پيامبرم من خود را نمىستايم ولى نعمت خدا را بازگو ميكنم من همراه دو قبله و حامل دو پرچم هستم آيا كسى با من برابر است با اينكه من پدر حسن و حسينم آيا كسى مساوى من هست با اينكه من همسر فاطمه زهرايم آيا كسى برتر از من هست با اينكه من ماه درخشان با دانش هستم كه خدا به من آموخته و نهر جوشان شبيه ما هم در نور و درخشش و شبيه رودم در جود و بخشش .\r\nمردم خدا بوسيله ما راهها را روشن نموده و راهنمائى كرده و او پرستيده شده و مردم بمعرفتش رسيده‌اند خداوند بوسيله رهبرى ما زبانها را مقدس گردانيده و با دعوت ما ذهنها را بتضرع در آورد محمّد مصطفى را از دنيا برد سعيد و شهيد و هادى و مهدى و انجام دهنده وظايف و نگهبان دستورات كه دين را به او تكميل كرد و معرفت را آشكار نمود و دلها گواهى بر راهنمائى او دادند او دلائل پيامبران را آشكار نمود و باطل از ميان رفت و عدالت سايه گسترد پناهگاههاى شيطان نابود شد حق و واقعيت را آشكار كرد خدايا بهترين درود و بالاترين بركتها و رحمت و رأفت خود را بر محمّد پيامبر رحمت و اهل بيتش نازل گردان .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nبخش دوم ولادت ائمه و انعقاد نطفه ايشان و احوال آنها در رحم و هنگام ولادت و بركت‌هاى ولادت آنها و برخى از معجزات\r\nامالى طوسى : ابو بصير گفت : از حضرت صادق عليه السّلام شنيدم فرمود در شبى كه امام متولد مىشود هيچ فرزندى متولد نخواهد شد مگر اينكه مؤمن است اگر در بلاد كفر نيز متولد شود خداوند او را بايمان رهبرى مىكند ببركت امام عليه السّلام .\r\nتفسير قمى : ابن مسكان از حضرت صادق عليه السّلام نقل كرد كه فرمود : وقتى خداوند امام را در رحم مادر مىآفريند بر بازوى راست او نوشته مىشود  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  .\r\nحسن بن راشد گفت : حضرت صادق عليه السّلام فرمود وقتى خداوند بخواهد امام را بيافريند شربتى از زير عرش ميگيرد و بفرشته‌اى ميدهد تا بمادر او بخوراند « در بعضى نسخه‌ها است بپدرش » از آن شربت آفريده مىشود امام پس از تولد خداوند همان فرشته را ميفرستد و در پيشانى امام مينويسد :  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  وقتى آن امام از دنيا رفت\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبرايش ديدگاهى بلند ترتيب ميدهد تا اعمال بندگان را ببيند با همين وسيله خداوند بر مردم حجت تمام مىكند .\r\nبصائر : سليمان از حضرت صادق عليه السّلام نقل كرد كه فرمود : نطفه امام از بهشت است وقتى از مادر متولد شود روى زمين قرار ميگيرد دست بر زمين ميگذارد و سر به آسمان بلند مىكند .\r\nعرض كردم فدايت شوم : چرا چنين مىكند فرمود : زيرا يك منادى از آسمان از عرش و افق اعلى فرياد مىزند فلان پسر فلانى پايدار باش تو برگزيده‌ى من از ميان خلقى و گنجينه‌ى دانشم رحمت خود را براى تو و كسى كه ترا دوست داشته باشد لازم گردانيم و بهشت را بخشيدم و حوريه را برايت حلال مىكنم .\r\nبعزت و جلالم سوگند هر كه ترا دشمن بدارد گرفتار بدترين عذاب خود ميكنم گر چه در دنيا از نظر رزق و توشه بر آنها وسعت دهم فرمود وقتى صداى منادى پايان مىيابد امام او را چنين جواب ميدهد  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ  وقتى اين كلمات را بگويد خداوند به او علم اول و علم آخر عنايت مىكند و شايسته افزايش روح ميگردد در شب قدر .\r\nبصائر : محمّد بن مروان از حضرت صادق عليه السّلام نقل كرد كه فرمود وقتى خداوند بخواهد امام را بيافريند قطره‌اى از آب مزن ( آبى از عرش ) فرو ميريزد قرار ميگيرد بر هر درختى پدر امام مىخورد پس با همسر خود همبستر مىشود امام را از آن مىآفريند در شكم مادر صدا ميشنود وقتى بر زمين قرار گرفت مناره‌اى از نور برايش بلند مىشود كه اعمال بندگان را مىبيند وقتى به حركت در آمد و شروع برشد كرد بر بازوى راست او نوشته مىشود  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  بصائر : محمد بن مروان گفت حضرت باقر عليه السّلام فرمود وقتى هر كدام\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nوارد خدمت امام ميشويد متوجه باشيد چه ميگوئيد زيرا امام در شكم مادر ميشنود وقتى مادر او را ميزايد نورى برايش ميدرخشد بجانب آسمان در موقع زايمان بر بازوى راستش نوشته است :  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  وقتى او سخن گفت خداوند برايش استوانه‌اى ترتيب ميدهد كه بوسيله آن مشرف بر اهل زمين ميگردد و اعمال بندگان را ميداند .\r\nروايت ديگرى از بصائر به همين مضمون نقل مىشود .\r\nبصائر : يونس بن ظبيان از حضرت صادق عليه السّلام نقل كرد كه فرمود وقتى خداوند بخواهد امامى را قبض روح كند و امام بعد از او را بيافريند قطره‌اى از آب زير عرش فرو ميفرستد آن را بر ميوه و يا دانه‌اى قرار ميدهد امام از آن ميوه يا دانه مىخورد خداوند از همان قطره نطفه‌اى در صلب او مىآفريند سپس منتقل برحم مادر مىشود پس از چهل روز از سكونت در رحم صدا را ميشنود پس از چهار ماه بر بازوى راستش نوشته مىشود :  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  وقتى بر زمين قرار گيرد به او حكمت داده مىشود و بعلم و وقار آراسته ميگردد و هيبت و جلال بر پيكرش مىپوشاند به او چراغى از نور ميدهند كه بوسيله آن خاطرات مردم را مىفهمد و اعمال مردم را ميداند .\r\nچند روايت ديگر از بصائر و تفسير عياشى در همين مورد نقل مىشود كه از جهت مكرر نشدن ترجمه نشد .\r\nبصائر : اسحاق بن عمار گفت وارد بر حضرت صادق عليه السّلام شدم با خشم به من فرمود بنشين آنگاه فرمود : اسحاق ! مثل اينكه تو خيال ميكنى من مانند همين مردمم ؟ مگر نميدانى امامان يكى پس از ديگرى در شكم مادر صدا را ميشنوند وقتى متولد شدند بر بازوى راست آنها نوشته مىشود :  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  همين كه بزرگ شد و به حركت در آمد استوانه از آسمان برايش ترتيب داده مىشود كه بوسيله آن اعمال بندگان را مىبيند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتوضيح : بايد توجه داشت كه منافات بين اين اخبار نيست زيرا ممكن است اين كتابت و نوشتن در زمانهاى مختلف يا واقعا و يا مجاز كنايه از مستعد شدن براى امامت و خلافت و افاضه علوم الهى باشد كه از آن آثار علم و حكمت در تمام جهات و حركات و سكناتش استنباط مىشود همين طور استوانه نور يا واقعا خداوند برايش نورى مىآفريند كه در آن نور اعمال مردم را مىبيند و يا كنايه از روح القدس است چنانچه در خبرى خواهد آمد و يا ملك ديگرى اخبار را به او مىرساند چنانچه روايت نيز شاهد بر اين مطلب است يا امام را محل افاضات ربانى و الهام‌هاى الهى قرار ميدهد روايت ديگرى از بصائر در مورد قطره زير عرش و نطفه امام نقل مىشود كه راوى يونس است .\r\nبصائر - يونس بن ظبيان گفت از حضرت صادق عليه السّلام شنيدم ميفرمود :\r\nوقتى خدا بخواهد مادر امام حامله به امام شود هفت برگ از بهشت براى پدرش مىآورند قبل از آميزش آنها را مىخورد وقتى امام در رحم مادر قرار گرفت در شكم مادر سخن را ميشنود وقتى متولد شد استوانه‌اى از نور بين او و آسمان بلند مىشود و بر بازوى راستش نوشته مىشود  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  .\r\nتوضيح : جمع بين اين خبر و ساير اخبار در باره نطفه‌ى امام ممكن است بدين طريق نمود كه نطفه امام از تمام آنها تركيب مىشود و يا اينكه بايد يكى از اينها منشأ نطفه‌ى او شود وجه اول ظاهرتر است روايت ديگرى از بصائر در همين مورد نقل مىشود فرشته‌اى كه مينويسد حيوان نام مىبرد .\r\nبصائر - ابو بصير گفت در خدمت حضرت صادق عليه السّلام بودم در آن سالى كه فرزندش موسى عليه السّلام متولد شد وقتى در ابواء وارد شديم امام عليه السّلام براى ما و اصحابش صبحانه‌اى گسترد بسيار زياد و لذيذ ما مشغول صرف صبحانه بوديم كه پيكى از جانب حميده آمد و پيغام آورد كه حالت زايمان به من دست داده دستور داده بودى شما را مطلع نمايم در مورد اين فرزند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nحضرت صادق عليه السّلام با شادى و شفقت از جاى حركت كرد طولى نكشيد كه برگشت آستين بالا زده بود و ميخنديد گفتيم خدا شما را بخنداند و چشمتان روشن باد حميده چه كرد ؟ فرمود خداوند به من پسرى عنايت كرد كه بهترين خلق خدا است مادرش جريان را برايم نقل كرد كه من از او بهتر ميدانستم ، عرضكردم فدايت شوم چه جريان فرمود مادرش نقل كرد كه وقتى متولد شد دو دست بر زمين گذاشت و سر به آسمان بلند كرد به او گفتم اين نشانه پيامبر اكرم بود و نشان امام‌هاى بعد از او .\r\nعرض كردم چگونه اين جريان علامت امام است فرمود در آن شبى كه نطفه جدم بسته شد در حال خواب شخصى پيش جد پدرم آمد و ظرفى آورد كه در آن شربتى رقيق‌تر از آب قرار داشت و سفيدتر از شير و گواراتر از كره و شيرينتر از عسل و سردتر از يخ به او خورانيد و امر بهمبستر شدن نمود با شادى حركت كرد و آميزش نمود نطفه جدم در آن شب منعقد شد در شبى كه نطفه پدرم بسته شد شخصى پيش جدم آمد همان شربتى كه براى جد پدرم آورده بود به او نيز داد و امر به جماع كرد جدم با شادى و سرور حركت نمود و آميزش كرد نطفه پدرم بسته شد .\r\nشبى كه نطفه من بسته شد شخصى آمد همان شربت را آورد و همان دستور را داد پدرم با شادى از جاى حركت نمود و همبستر شد نطفه من منعقد گرديد شبى كه نطفه اين فرزندم بسته شد شخصى آمد همانطور كه پيش جد پدرم و جد و پدرم آمده بود و به من از همان شربت خورانيد و همان دستور را داد با شادى حركت كردم ميدانستم خداوند چه به من عنايت كرده همبستر شدم نطفه فرزندم بسته شد ، نطفه امام از همان چيزى كه گفتم بسته مىشود .\r\nوقتى چهل شبانه روز در رحم استقرار يافت خداوند استوانه از نور در رحم مادر برايش قرار ميدهد با آن نور به اندازه ديد چشم مىبيند پس از چهار ماه در شكم مادر فرشته‌اى بنام حيوان مىآيد و بر بازوى راست او مينويسد  وَ تَمَّتْ \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  .\r\nوقتى از مادر متولد شد دست بر زمين ميگذارد و سر به آسمان بلند مىكند وقتى دست بر زمين ميگذارد هر دانشى كه خداوند از آسمان به زمين نازل كرد فرا ميگيرد و اما سربلند كردن به آسمان چنين است كه منادى از درون عرش از جانب پروردگار از افق اعلى بنام و نام پدرش او را صدا مىزند ميگويد باش خدا پايدارت بدارد به جهت عظمت خلقت تو برگزيده من از ميان خلقى و محل اسرار و گنجينه دانش منى تو و هر كه ترا دوست داشته باشد مستوجب رحمت من است و ساكن بهشت مىشود و هم آغوش حوريه .\r\nبعزت و جلالم سوگند كسى كه ترا دشمن بدارد گرفتار شديدترين عذاب خود ميكنم گر چه در دنيا برايش توسعه‌اى در رزق بدهم وقتى صداى منادى پايان يافت امام جواب ميدهد «  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ  » تا آخر آيه وقتى اين حرف را زد خداوند به او علم اول و علم آخر به او عنايت مىكند و مستوجب زيادى روح در شب قدر ميگردد گفتم فدايت شوم مگر روح جبرئيل نيست .\r\nفرمود جبرئيل از جمله ملائكه است و روح از ملائكه بزرگتر است مگر خداوند نميفرمايد  تَنَزَّلُ الْمَلائِكَةُ وَ الرُّوحُ  .\r\nبصائر - حضرت صادق عليه السّلام فرمود امام ميداند نطفه امامى كه پس از او است .\r\nكافى - محمّد بن زياد ازدى گفت از حضرت موسى بن جعفر عليه السّلام شنيدم ميفرمود وقتى حضرت رضا عليه السّلام متولد شد اين پسرم ختنه شده و پاك و پاكيزه متولد شده هيچ يك از امامان متولد نميشوند مگر پاك و پاكيزه ولى ما تيغ را به كار مىبريم به جهت انجام سنت پيامبر اكرم و پيروى از روش حنفيه .\r\nبصائر - يونس بن ظبيان گفت حضرت صادق عليه السّلام فرمود  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  سپس فرمود اين حرف اختصاص بائمه دارد آنگاه فرمود يونس ! امام را خداوند بدست خود مىآفريند\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو باحدى نمىسپارد او در شكم مادر شنوا و بينايش مىكند وقتى بر زمين قرار گرفت در شانه‌اش نوشته مىشود (  وَ تَمَّتْ كَلِمَةُ رَبِّكَ صِدْقاً وَ عَدْلًا  » .\r\nكافى - ابراهيم جعفرى گفت از اسحاق بن جعفر شنيدم كه ميگفت از پدرم شنيدم كه اوصياء مادر به آنها حامله شوند يك سستى بر آنها عارض ميگردد مانند غش آن روز به همان حالت هست اگر شب باشد همان شب را سپس در خواب مىبيند مردى او را مژده ميدهد به پسرى دانا و حليم شادمان ميگردد بعد از بيدار شدن از خواب از طرف راست در گوشه خانه صدائى ميشنود : به بهترين فرد حامله‌شده‌اى و سيرت به نيكى است و چيز خوبى آورده‌اى مژده باد ترا به پسرى عليم و حليم در خود احساس سبكى مىكند ديگر ناراحتى از جنين و شكم خود ندارد .\r\nوقتى نه ماه گذشت در خانه حس شديدى را ميشنود در آن شبى كه فرزندش متولد ميگردد نورى در خانه مشاهده مىكند كه جز او و پدرش كسى آن نور را نمىبيند هنگام زايمان او را نشسته ميزايد چنان گشوده ميگردد كه چهار زانو متولد مىشود بعد از قرار گرفتن روى زمين ميگردد تا از قبله روى نگرداند و يا چهر رو به قبله باشد بعد سه مرتبه عطسه مىزند و با انگشت خود اشاره به حمد مينمايد ناف بريده و ختنه شده متولد ميگردد دندانهاى جلو قبل از نيش و دندان نيش و پيشين او ديده مىشود و در مقابل رويش چون شمشى طلا از نور ميدرخشد آن شب و روز پيوسته از دو دستش طلا ميريزد پيامبران نيز وقتى متولد ميشوند همين طورند اوصياء نيز بهترين اولاد انبياء هستند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nبخش سوم روح‌هائى كه در ائمه هست و آنها مؤيد بروح القدسند بيان نزول سوره ليلة القدر در باره آنها\r\nآيات : سوره نحل ( 2 )  يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ أَنْ أَنْذِرُوا أَنَّهُ لا إِلهَ إِلَّا أَنَا فَاتَّقُونِ  .\r\nاسرى ( 17 )  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  .\r\nالمؤمن ( 40 )  يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  .\r\nنباء ( 78 )  يَوْمَ يَقُومُ الرُّوحُ وَ الْمَلائِكَةُ صَفًّا  .\r\nتفسير قمى -  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  ابو بصير از حضرت صادق عليه السّلام نقل كرد كه فرمود روح فرشته‌ايست بزرگتر از جبرئيل و ميكائيل كه با پيامبر اكرم بود و با ائمه عليهم السّلام نيز هست .\r\nدر خبر ديگرى است كه آن روح از ملكوت است .\r\nتفسير قمى -  رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  فرمود روح القدس است كه اختصاص به پيامبر اكرم دارد با ائمه عليهم السّلام\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nتفسير قمى  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  فرمود روح القدس است اين همان است كه حضرت صادق فرمود در باره آيه  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  فرمود او فرشته ايست بزرگتر از جبرئيل و ميكائيل كه با پيامبر اكرم بود و يا آنچه نيز هست سپس بكنايه از امير المؤمنين عليه السّلام ياد كرده  وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا  دليل بر اينكه نور در اين آيه امير المؤمنين عليه السّلام است اين آيه است  وَ اتَّبَعُوا النُّورَ الَّذِي أُنْزِلَ مَعَهُ  پيروى كنيد از نورى كه بهمراه او فرستاده شده در بخش جهات علوم ائمه خواهد آمد كه حضرت صادق عليه السّلام ميفرمايد از ما خانواده كسانى هستند كه بر آنها صورتى بزرگتر از جبرئيل و ميكائيل وارد مىشود .\r\nدر تفسير قمى  أُولئِكَ كَتَبَ فِي قُلُوبِهِمُ الْإِيمانَ  اينهايند كه ايمان در دلهايشان ثبت شده منظور ائمه عليهم السّلام است  وَ أَيَّدَهُمْ بِرُوحٍ مِنْهُ  آنها را با روح خود تأييد نمود فرمود فرشته ايست بزرگتر از جبرئيل و ميكائيل كه با پيامبر اكرم بود با ائمه عليهم السّلام نيز هست .\r\nتفسير قمى : ابو بصير از حضرت صادق عليه السّلام در باره آيه   وَ السَّماءِ وَ الطَّارِقِ   نقل كرد كه فرمود سماء در اين آيه امير المؤمنين عليه السّلام است و طارق همان روحى است كه بر ائمه از جانب خدا نازل مىشود و وقايع شبانه روز بازگو مىكند او همان روحى است كه با ائمه است و باعث تقويت ايشان مىشود  النَّجْمُ الثَّاقِبُ  فرمود اين پيامبر اكرم است .\r\nعيون اخبار الرضا : حسن بن جهم از حضرت رضا عليه السّلام نقل كرد كه فرمود خداوند ما را بروح خود تأييد كرد مقدس و پاك كه ملك نيست با هيچ يك از پيامبران گذشته نبوده جز پيامبر اكرم آن روح با ائمه است موجب تقويت و توفيق ايشان ميگردد او استوانه از نور بين ما و بين خدا است .\r\nتفسير قمى : حضرت باقر عليه السّلام در باره آيه  « رُوحُ الْقُدُسِ »  فرمود روح جبرئيل\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاست و قدس يعنى پاك  لِيُثَبِّتَ الَّذِينَ آمَنُوا  تا استوار بدارد مؤمنين را منظور آل محمّدند صلى اللَّه عليه و آله  وَ هُدىً وَ بُشْرى لِلْمُسْلِمِينَ  .\r\nبصائر : علي بن عطيه زيات خبر را بامير المؤمنين عليه السّلام مىرساند كه فرمود خداوند نهرى در پائين عرش دارد پائين آن نهر نور از نور خدا است و در كنار دو طرف نهر دو روح آفريده شده 1 - روح القدس 2 - روح من أمره .\r\nخداوند ده طينت و سرشت دارد پنج سرشت آن از بهشت است و پنج طينت از زمين بهشت و زمين را تفسير نمود ( در خبر بعد ذكر مىشود ) سپس فرمود هيچ پيامبر و فرشته‌اى نيست مگر اينكه پس از آفرينش در او از يكى از اين دو روح دميده مىشود .\r\nپيامبر اكرم را از يكى از اين دو طينت قرار داد ، راوى گفت به حضرت رضا عليه السّلام گفتم جبل چيست فرمود آفرينش مردم البته غير ما خانواده چون خداوند ما را از تمام ده طينت و سرشت آفريد و در ما از هر دو روح دميد چقدر طينت و سرشت خوش بوئى است .\r\nاز ابو الصامت نقل شده كه فرمود گل بهشتى جنت عدن و جنة المأوى و نعيم و فردوس و خلد و گل زمين مكّه و مدينه و كوفه و بيت المقدس و حائر حسينى ( كربلا ) است .\r\nبصائر : ابو حمزه از أبا بصير نقل كرد كه شنيدم حضرت صادق عليه السّلام ميفرمود بعضى از ما كاملا مشاهده مىكند و بعضى خطور بدلش مىشود كه چنين و چنان است و بعضى از ما صدائى ميشنود مانند صداى زنجيرى كه ميان طشت بيافتد عرض كردم آنهائى را كه مشاهده مىكنند كيستند فرمود آفريده‌ايست بزرگتر از جبرئيل و ميكائيل .\r\nبصائر : حضرت جواد عليه السّلام فرمود كه شخصى از خويشاوندان امام صادق عليه السّلام از آن جناب راجع بسوره   إِنَّا أَنْزَلْناهُ فِي لَيْلَةِ الْقَدْرِ   پرسيد فرمود سؤال\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبزرگى كردى از چنين سؤالهائى بپرهيز آن مرد از جاى حركت كرد و رفت .\r\nيك روز من خدمت ايشان رسيدم و شروع بسؤال كردم فرمود   إِنَّا أَنْزَلْناهُ   نورى است در نزد انبياء و اوصياء كه هر نيازى در آسمان يا زمين داشته باشند به آن نور ميگويند او بر آورده مىكند از جمله مطالبى كه امير المؤمنين به اين نور مراجعه كرد آن بود كه روزى بابى بكر فرمود  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ  گمان مبر كسانى كه در راه خدا كشته شده‌اند مرده‌اند آنها زنده‌اند در نزد پروردگارشان من گواهى مىدهم پيامبر اكرم شهيد از دنيا رفت مبادا بگوئى مرده است به خدا قسم او را براى تو حاضر مىكنم از خدا بترس وقتى شيطان پيش تو آيد بىاينكه به شكل او در آيد .\r\nابا بكر اين سخن را بمسخره گرفت و گفت اگر پيامبر را ببينم به خدا قسم از او اطاعت مىكنم و دست از خلافت برميدارم امام صادق عليه السّلام فرمود امير المؤمنين به آن نور فرمود او بجانب ارواح پيامبران رفت ناگاه حضرت محمّد در حالى كه صورتش غرق در نور بود آمد و فرمود ابا بكر ! به علي و يازده فرزندش ايمان بياور آنها مانند من هستند بجز نبوت توبه كن پيش خدا و برگردان آنچه در اختيار گرفته‌اى بسوى ايشان ترا حقى در آن مقام نيست بعد ناپديد شد ديگر ديده نشد .\r\nابو بكر گفت مردم را جمع كن تا با آنها در مورد آنچه ديده‌ام صحبت كنم و توبه كنم از كار خود مشروط بر اينكه به من امان دهى فرمود تو چنين كارى نخواهى كرد اگر تو فراموش نكنى آنچه ديدى اين كار را خواهم كرد .\r\nابو بكر پيش عمر رفت و نور انا انزلناه پيش علي عليه السّلام آمده گفت ابو بكر با عمر مشغول صحبت هستند .\r\nعرضكردم مگر نور ميداند ؟ فرمود او داراى زبان گويا و چشم بينا است اخبار را كشف مىكند و اسرار را ميشنود و تمام نقشه‌هاى پنهان دشمنان را در\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاختيار ائمه مىگذارد .\r\nوقتى ابا بكر جريان را بعمر گوشزد كرد گفت سحر كرده سحر از قديم در ميان بنى هاشم بوده است از جاى حركت كردند با مردم صحبت ميكردند و نميدانستند چه بگويند پرسيدم بچه جهت فرمود زيرا فراموش كرده بودند آن نور پيش علي عليه السّلام آمد و جريان آن دو را نقل كرد فرمود دور باشند از رحمت خدا چنانچه قوم ثمود دور شدند .\r\nبصائر : جابر جعفى گفت حضرت صادق عليه السّلام فرمود جابر ! خداوند مردم را سه گونه آفريده اين آيه اشاره به همان است      وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ      .\r\nسابقون پيامبر اكرم و برگزيدگان از ميان مردمند كه در آنها پنج روح قرار داده و بروح القدس ايشان را تأييد نموده با روح القدس بمقام پيامبرى مبعوث شده‌اند و بروح ايمان تأييد كرده بوسيله آن از خدا ميترسند بروح قوت تأييد شده‌اند با آن روح بر اطاعت خدا نيرو مىگيرند و با روح شهوت تأييد شده‌اند كه با آن اشتهار بطاعت خدا دارند و از معصيت بيزارند و در آنها روح حركت قرار داده كه ميروند و مىآيند و در مؤمنين كه اصحاب يمين هستند روح ايمان قرار داده با آن از خدا مىترسند و روح قوت كه بر اطاعت خدا نيرو ميگيرند و روح شهوت كه با آن بطاعت خدا تمايل دارند و روح حركت كه ميروند و مىآيند .\r\nتوضيح : بايد توجه داشت كه روح اطلاق بر نفس ناطقه و بر روح حيوانى كه در بدن جارى است مىشود و بر آفريده‌اى عظيم كه يا از جنس ملائكه است و يا بزرگتر از آنها روح‌هائى كه در اين خبر ذكر شده ممكن است ارواح مختلف و متغاير با هم باشند كه بعضى در بدن هستند و برخى خارج از بدن و ممكن است منظور نفس ناطقه باشد باعتبار اعمال و احوال و درجات و مراتب آن و يا اطلاق\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبر همين احوال و درجات شود چنانچه نفس امّاره و لوّامه و ملهمه و مطمئنّه نيز بر آن مىشود بحسب درجه و مراتب آن در اطاعت خدا و عقل هيولانى و ملكه و فصل و مستفاد نيز به آن اطلاق مىشود بحسب علم و معرفتش .\r\nممكن است روح القوة و روح الشهوة و روح المدرج همه روح حيوانى باشد روح الايمان و روح القدس نفس ناطقه باشد بحسب كمالات آن يا چهار روح غير از روح القدس مراتب و درجات نفس باشد و روح القدس خلقى بزرگتر است ممكن است ارتباط روح القدس فرع بر حصول اين حالت قدسى براى نفس باشد پس اطلاق روح القدس به اين حالت نفس باشد و بر اين حالت و آن جوهر قدسى كه ارتباط برايش حاصل مىشود با نفس در اين حالت بگويند چنانچه حكما در باره ارتباط نفس با عقل فعال به خيال خود ميگويند و به همين معنى تأويل ميكنند اكثر آيات و اخبار را باتكاء عقل قاصر و افكار ناموزون خود .\r\nامام عليه السّلام ميفرمايد با روح قوت نيرو بر اطاعت خدا ميجويند اين روح مشترك است بين هر دو دسته ولى چون اصحاب يمين اين روح را صرف در اطاعت خدا ميكنند چنين تعبير نموده همين طور است روح شهوت كه موجب ميل بمشتهيات است اصحاب شمال در مشتهيات جسمانى به كار مىبرند و اصحاب يمين در لذتهاى روحانى در روايت ذكرى از اصحاب شمال نشده چون بقرينه آن دو دسته حال آنها معلوم است چون داراى روح القدس و روح ايمان نيستند در آنها سه روح ديگر وجود دارد كه در حيوانات نيز هست چنانچه خداوند در اين آيه ميفرمايد  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  .\r\nبصائر : حسن بن ابراهيم از حضرت صادق عليه السّلام نقل كرد كه فرمود در انبياء و اوصياء پنج روح است روح بدن و روح القدس و روح القوة و روح الشهوة و روح الايمان .\r\nو در مؤمنين چهار روح است كه روح القدس ندارند ولى داراى روح بدن\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو روح قوت و روح شهوت و روح ايمانند و در كفار سه روح است روح بدن و روح قوت و روح شهوت .\r\nسپس فرمود روح ايمان با بدن هست تا وقتى كه مرتكب گناه كبيره‌اى نشده وقتى كبيره‌اى انجام داد روح از او جدا مىشود ولى روح القدس در هر كس بود هرگز گناه كبيره انجام نميدهد .\r\nبصائر : جابر از حضرت باقر عليه السلام نقل كرد كه فرمود در انبياء و اوصياء پنج روح است روح القدس و روح الايمان و روح الحياة و روح القوة و روح الشهوة بوسيله روح القدس ميدانند آنچه زير عرش تا زير زمين است سپس فرمود جابر ! اين ارواح دستخوش تغيير قرار ميگيرند ولى روح القدس اهل لهو و لعب نيست .\r\nبصائر : يكى از اصحاب گفت به حضرت صادق عرضكردم فدايت شوم گاهى از شما چيزى مىپرسند كه جواب آن را نميدانيد فرمود گاهى اتفاق مىافتد عرض كردم در اين مواقع چه ميكنيد فرمود روح القدس ما را در جريان ميگذارد .\r\nبصائر : جعيد همدانى گفت به حضرت زين العابدين عرضكردم چگونه ميان مردم حكم ميكنيد فرمود به حكم آل داود اگر در يك مورد اطلاعى نداشتيم روح القدس ما را در جريان ميگذارد .\r\nتوضيح : حكم آل داود يعنى با علم خود قضاوت مينمائيم و احتياج بشاهد نداريم چنانچه حضرت داود گاهى ميكرد .\r\nپنج روايت در همين مورد از بصائر و مختصر آن نقل شده كه به جهت عدم تكرار ترجمه نشد .\r\nبصائر : على بن عبد العزيز از پدر خود نقل كرد كه به حضرت صادق عليه السلام گفتم فدايت شوم ميگويند پيامبر اكرم على عليه السلام را به يمن فرستاد تا بين مردم قضاوت كند آن جناب فرمود پيش‌آمدى نشد مگر اينكه در باره آن به حكم خدا و حكم پيامبر قضاوت كردم فرمود صحيح است گفتم چگونه ممكن است\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبا اينكه هنوز تمام قرآن نازل نشده بود و پيامبر اكرم حضور نداشت در آنجا فرمود روح القدس او را در جريان ميگذاشت .\r\nبصائر : حضرت جواد از حضرت باقر عليه السّلام نقل كرد كه فرمود : اوصياء محدث هستند روح القدس كه با آنها صحبت مىكند ولى او را نمىبيند حضرت علي بر روح القدس عرضه ميداشت آنچه از او مىپرسيدند در دل خود احساس ميكرد كه جواب صحيح است جريان را نقل ميكرد همانطور بود كه فرموده بود .\r\nبصائر : مفضل بن عمر گفت : به حضرت صادق عرضكردم : از كجا امام اطلاع دارد از اطراف جهان با اينكه در خانه نشسته و پرده آويخته است فرمود مفضل ! خداوند براى پيامبر پنج روح قرار داده : 1 - روح الحيات كه با آن حركت مىكند ميرود و مىآيد و روح القوة با آن حركت مىكند و جهاد مىنمايد و روح الشهوة با آن مىخورد و مىآشامد و با زنان از راه حلال همبستر مىشود و روح ايمان كه بوسيله آن دستور ميدهد و عدالت مىكند و روح القدس بوسيله آن بار نبوت را بر ميدارد وقتى پيامبر از دنيا رفت روح القدس به امام منتقل مىشود .\r\nروح القدس نمىخوابد و نه غافل است و اهل لهو نيست و اشتباه نميكند ولى چهار روح ديگر ميخوابند و داراى لهو و غفلت و سهو هستند روح القدس ثابت است بوسيله آنچه در شرق و غرب و خشكى و دريا است مىبيند ، عرضكردم آيا ميتواند امام چيزى كه در بغداد است با دست خود بر دارد فرمود آرى حتى پائين‌تر از عرش را ميتواند .\r\nروايت ديگر شبيه همين روايت از جابر نقل مىشود .\r\nبصائر : ابو بصير گفت به حضرت صادق عليه السّلام گفتم فدايت شوم اين آيه را توضيح بفرمائيد   وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى  \r\n\r\n","description":"","footnote":"","page_name":" 45 ","page_number":45},
  {"content":"\r\n\r\n  صِراطٍ مُسْتَقِيمٍ صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ أَلا إِلَى اللَّهِ تَصِيرُ الْأُمُورُ   .\r\nفرمود يا ابا محمّد او آفريده‌اى است به خدا قسم بزرگتر از جبرئيل و ميكائيل كه با پيامبر اكرم صلى اللَّه عليه و آله بوده به او خبر ميداد و تقويت ميكرد او با ائمه نيز هست و موجب تسديد و تقويت آنها مىشود .\r\nدو روايت ديگر نيز از بصائر نقل مىشود كه  ( رُوحاً مِنْ أَمْرِنا )  را تفسير به خلقى بزرگتر از جبرئيل و ميكائيل مىكند .\r\nبصائر : عبد اللَّه بن طلحه گفت به حضرت صادق عليه السّلام عرضكردم بفرمائيد علمى كه براى ما بيان ميفرمائيد آيا نوشته در نزد شما هست يا از روايت است كه از يك ديگر نقل ميكنيد بالاخره چگونه است وضع آن فرمود جريان بزرگتر و عظيم‌تر از آنچه تو ميگوئى هست مگر قرآن نخوانده‌اى ؟ عرضكردم چرا فرمود اين آيه را نخوانده‌اى  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  آيا خيال ميكنى كه پيامبر در حالى بوده است كه كتاب و ايمان را نداند . عرضكردم ما اين طور ميخوانيم . فرمود آرى كتاب و ايمان را در يك زمان نميدانست تا خداوند آن روح را برايش فرستاد او به پيامبر علم و دانش را تعليم نمود همين طور اين روح در جريان است بسوى هر بنده‌اى كه خداوند بفرستد بوسيله او علم و دانش مىاندوزد .\r\nبصائر : اسباط بياع زطى از حضرت صادق عليه السّلام نقل كرد كه مردى از اهالى هيت  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  اين آيه را پرسيد فرمود روح فرشته‌اى كه خداوند آن را فرستاده ديگر به آسمان صعود نكرده است پيوسته با پيامبر اكرم صلى اللَّه عليه و آله بوده و او با ائمه عليهم السّلام هست آنها را تقويت مىكند .\r\nشش روايت ديگر با همين مضمون با مختصر اختلافى از بصائر نقل شده .\r\nبصائر : حماد بن عيسى از ابراهيم بن عمر نقل كرد كه به حضرت صادق عليه السّلام گفتم بفرمائيد علمى كه مىآموزيد آيا از يك ديگر استفاده ميكنيد يا نوشته‌اى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاز پيامبر اكرم صلى اللَّه عليه و آله و سلم در نزد شما است فرمود امر اعظم از اينها است اين آيه را نشنيده‌اى  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  عرضكردم چرا فرمود وقتى خداوند اين روح را به او عطا كرد دانست بوسيله او همين طور اين روح وقتى به يكى از بندگان خدا برسد بوسيله او علم و دانش را مطلع مىشود منظورش خود آن جناب بود .\r\nبصائر : زياد بن ابى جلال گفت از جابر احاديثى ميشنيدم بسيار مضطرب ميشدم و بىاندازه دلتنگ ميگرديدم با خود گفتم وسيله آرامش خاطر نزديك است من ميتوانم خود را به او برسانم شترى خريدم و راه مدينه را از پيش گرفتم . اجازه شرفيابى خدمت حضرت صادق عليه السّلام را خواستم اجازه فرمود همين كه چشمش به من افتاد فرمود خداوند رحمت كند جابر را پيوسته از ما براستى نقل ميكرد اما خدا مغيره را لعنت كند چون پيوسته بر ما دروغ مىبست سپس فرمود روح پيامبر در ميان ما است .\r\nروايت ديگرى از بصائر و مختصر آن در مورد اينكه علم را از ديگران استفاده ميكنيد يا نوشته‌اى داريد نقل مىشود كه ترجمه نشد .\r\nبصائر : ابو بصير گفت از حضرت باقر عليه السّلام اين آيه را پرسيدم  يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ  فرمود جبرئيل بر انبياء نازل مىشود ولى روح با آنها و اوصياء هست هرگز از آنها جدا نميشود از جانب خدا ايشان را تقويت مىكند  لا إِلهَ إِلَّا اللَّهُ   مُحَمَّدٌ رَسُولُ اللَّهِ  با اين دو جمله خدا پرستش شد و از جن و انس و ملائكه همين پرستش را خواسته‌اند هيچ ملك و پيامبر و انسان و جنى پرستش نكرده مگر بشهادت  لا إِلهَ إِلَّا اللَّهُ  و  مُحَمَّدٌ رَسُولُ اللَّهِ  و هيچ موجودى را خداوند نيافريده مگر براى عبادت بصائر : سعد اسكاف گفت مردى خدمت امير المؤمنين عليه السّلام آمد و از روح سؤال كرد كه همان جبرئيل نيست . علي عليه السّلام فرمود جبرئيل از ملائكه است و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nروح غير جبرئيل است اين سخن را چند مرتبه برايش تكرار كرد . آن مرد گفت سخن بزرگى را مدعى شدى هيچ كس نميگويد روح غير جبرئيل است امير المؤمنين عليه السّلام به او فرمود تو گمراهى و از گمراهان نقل ميكنى خداوند در قرآن به پيامبرش ميفرمايد    أَتى أَمْرُ اللَّهِ فَلا تَسْتَعْجِلُوهُ سُبْحانَهُ وَ تَعالى عَمَّا يُشْرِكُونَ يُنَزِّلُ الْمَلائِكَةَ بِالرُّوحِ    چنانچه اين آيه ميفرمايد روح غير از ملائكه است .\r\nمختصر بصائر : ابو بصير گفت در خدمت حضرت صادق عليه السّلام بودم صحبت از امام شد هنگام تولد و اينكه در شب قدر روح بر او نازل مىشود عرضكردم فدايت شوم مگر روح همان جبرئيل نيست فرمود جبرئيل از ملائكه است و روح موجودى بزرگتر از ملائكه است مگر خداوند در اين آيه نمىفرمايد  تَنَزَّلُ الْمَلائِكَةُ وَ الرُّوحُ  .\r\nبصائر : اصبغ بن نباته گفت مردى خدمت امير المؤمنين عليه السّلام رسيد گفت گروهى را چنان عقيده است كه بنده در حال ايمان زنا نمىكند و نه سرقت مىكند در حالى كه مؤمن است و نه شراب مىخورد در حال ايمان و نه ربا و نه خون حرام ميريزد در حالى كه مؤمن است اين مطلب خيلى برايم گران است و دلم سخت ناراحتى دارد تا آنجا كه معتقد است همين بنده‌اى كه نماز به قبله ميخواند و مانند من دعا مىكند و با او ازدواج مينمايم و به او زن مىدهم از من ارث مى برد و من از او ارث مىبرم با همين گناه كوچك از ايمان خارج مىشود على عليه السّلام فرمود اين اعتقاد صحيح است من از پيامبر اكرم شنيدم ميفرمود خداوند مردم را سه دسته آفريده و در سه جايگاه ايشان را قرار داده به همين مطلب آيه شريفه اشاره دارد    فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ    اما سابقين عبارتند از انبياء چه مرسل و چه نامرسل كه خداوند در آنها پنج روح قرار داده روح القدس و روح الايمان و روح القوة و روح الشهوة و روح البدن .\r\nبوسيله روح القدس بمقام پيامبرى مبعوث شده‌اند چه مرسل و چه نامرسل\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبوسيله روح ايمان خدا را پرستش ميكنند و برايش چيزى را شريك قرار نميدهند و با روح قوت به پيكار دشمنان و امور زندگى خود مىپردازند و با روح شهوت از غذاهاى لذيذ و زنان جوان از راه حلال بهره‌مند مىشوند و با روح بدن در رفت و آمدند سپس مىفرمايد  تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ  و در باره همه پيامبران مىفرمايد  وَ أَيَّدَهُمْ بِرُوحٍ مِنْهُ  بوسيله آن روح ايشان را گرامى داشته و بر ديگران فضيلت بخشيده .\r\nاما اصحاب ميمنه همان مؤمنين واقعى هستند كه در آن‌ها چهار روح قرار داده روح ايمان روح القوة و روح الشهوة و روح البدن و پيوسته بنده اين ارواح در او رو بكمال مىگذارد تا حالاتى در او پيدا شود .\r\nاما آن حالات چيست فرمود اولين حالت آن است كه خداوند در اين آيه مىفرمايد  وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْلا يَعْلَمَ مِنْ بَعْدِ عِلْمٍ شَيْئاً  « 1 » اين حالت تمام روح‌ها را در او كم مىكند اما نه اينكه از ايمان خارج شود زيرا خداوند چنين كارى را كرده و او را به اين حد زندگى رسانيده است كه نه وقت نماز را ميداند و نه قدرت تهجد و نافله نيمه شب را دارد و نه ميتواند روزه بگيرد و نه در صف نماز با مردم بايستد .\r\nاين خود نقصانى است در روح ايمان اما ان شاء اللَّه موجب زيانى براى او نخواهد شد روح قوت نيز كم مىشود نه قادر بجهاد و نه جستجوى روزى است روح شهوت نيز در او كم مىشود اگر زيباترين دختران آدم از جلو او بگذرد به او تمايلى ندارد و حركتى برايش نيست .\r\nباقى ميماند روح بدن رفت و آمدى دارد تا مرگ گريبانش را بگيرد اين\r\n\r\n\r\n","description":"","footnote":"\r\n( 1 ) نحل 70 - بعضى از شما را بسوى پست‌ترين زندگانى ميرسانيم بطورى كه بعد از علم و اطلاع ديگر هيچ چيزى را نميداند .\r\n","page_name":" 49 ","page_number":49},
  {"content":"\r\n\r\nحال خوبى است زيرا خداوند به او اين حالت را داده .\r\nگاهى برايش حالاتى پيش مىآيد در حال قدرت و جوانى تصميم بگناه مىگيرد روح قوت او را تشجيع و روح شهوت برايش آرايش ميدهد و روح بدن او را بگناه مىكشاند تا بالاخره انجام ميدهد وقتى اين گناه را انجام داد از روح ايمان او كاسته مىگردد و ديگر بازگشت نخواهد كرد مگر اينكه توبه كند اگر توبه كرد و عارف بولايت بود خدا از او مىگذرد اگر باز تكرار كرد و ولايت نداشت خداوند او را داخل جهنم مىكند .\r\nاما اصحاب مشأمه يهود و نصارى هستند خداوند در اين آيه مىفرمايد   الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ الْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ   چون انكار كردند پيامبرى را كه مىشناختند خداوند آنها را مبتلا به اين سرزنش نمود و روح ايمان را از آنها سلب نمود آنها داراى سه روح هستند روح قوت و روح شهوت و روح بدن بعد آنها را به چارپايان نسبت ميدهد فرموده است  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  چون چهارپا نيز با روح قوت بار مىبرد و با روح شهوت علوفه مىخورد و با روح بدن راه ميرود ، سئوال‌كننده گفت مولاى من دلم را بلطف خدا زنده كردى .\r\nبصائر : هشام بن سالم گفت از حضرت صادق عليه السّلام شنيدم مىفرمود :\r\n يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  فرمود آفريده‌ايست بزرگتر از جبرئيل و ميكائيل كه با هيچ يك از پيامبران گذشته نبود جز پيامبر اسلام او با ائمه عليهم السّلام است آنها را تقويت مىكند و توفيق ميدهد نه چنان است كه هر چه بجويد بيابد ( و اين مقام نه آنست كه هر كس بخواهد مىتواند بدست آورد كه در تأييد روح القدس باشد بلكه فضل خدا است بهر كس بخواهد ميدهد ) .\r\nتوضيح : اين خبر حاكى است كه روح اختصاص به پيامبر و ائمه عليهم السّلام دارد با اينكه اخبار ديگر حكايت داشت كه روح القدس در ساير انبياء نيز هست\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nممكن است جمع نمود بين آنها به دو صورت :\r\n1 - روح القدس مشترك است بين انبياء ولى روح من أمر ربّ اختصاص دارد به پيامبر و ائمه عليهم السّلام بعضى از اخبار شاهد همين مغايرت بين دو روح بود .\r\n2 - ممكن است روح القدس داراى افراد زيادى است آن روحى كه با پيامبر و ائمه است با ديگران نبود يا آن نوعى كه در آنها است در ديگران نبود و بنا بر توجيه صنف رفع تنافى بين آن دسته از اخبار نيز مىشود كه دلالت مىكنند روح پس از فوت پيامبر بائمه منتقل مىشود و اخبارى كه شاهد است كه روح از هنگام ولادت با ائمه است .\r\nبصائر : ابو بصير گفت از حضرت صادق عليه السّلام اين آيه را پرسيدم  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  فرمود آفريده‌اى بزرگتر از جبرئيل و ميكائيل است و او با ائمه است آنها را موفق ميدارد گفتم  وَ نَفَخَ فِيهِ مِنْ رُوحِهِ  در او از روح خود ميدمد فرمود يعنى از قدرت خود .\r\nبصائر : ابو بصير گفت از حضرت صادق اين آيه را پرسيدم  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  فرمود خلقى بزرگتر از جبرئيل و ميكائيل است كه با پيامبر اكرم بوده و با ائمه است و او از ملكوت است .\r\nتوضيح : از ملكوت است يعنى از موجوداتى آسمانى است بعضى گفته‌اند يعنى از مجردات است و اين اصطلاح در اخبار باثبات نرسيده و وجود مجردى غير از خدا ثابت نشده است .\r\nبصائر : حسين قلانسي گفت در باره اين آيه شنيدم  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  فرمود ملكى بزرگتر از جبرئيل و ميكائيل است با هيچ يك از گذشتگان نبود غير از محمّد صلى اللَّه عليه و آله و سلم و با ائمه است و نه آن طورى است كه تو خيال كرده‌اى .\r\nتوضيح : شايد منظور از جمله آن طورى كه تو خيال كرده‌اى نيست يعنى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nروح واقعى خدا يا آن طور نيست كه روح ساير خلق باشد .\r\nبصائر : محمّد حلبى از حضرت صادق عليه السّلام در باره آيه  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  نقل كرد كه فرمود خداوند تبارك و تعالى يكتا و صمد است صمد چيزى كه داراى جوف نيست ولى روح يكى از مخلوقات خدا است داراى چشم و قدرت و تأييد است كه خداوند آن را در دل پيامبران و مؤمنين قرار ميدهد .\r\nتفسير عياشى : صيرفي از شخصى كه به او خبر داد نقل كرد كه حضرت صادق عليه السّلام فرمود خداوند تبارك و تعالى روح القدس را آفريد مخلوقى از او نزديكتر به خدا نيست نه اينكه بهترين مخلوق خدا باشد هر گاه تصميمى بگيرد به او القا مىكند آنگاه او تحويل به نجوم ( يعنى ائمه عليهم السّلام ) ميدهد و آنها طبق آن رفتار مىكنند .\r\nكنز جامع : ابو بصير از حضرت صادق در بارهء آيه  خَيْرٌ مِنْ أَلْفِ شَهْرٍ  نقل كرد كه فرمود هزار ماه ملك بنى اميه است در باره  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ  فرمود يعنى از نزد پروردگار بر محمّد و آل محمّد در باره هر كارى سلام .\r\nابراهيم بن اسحاق باسناد خود از حضرت صادق عليه السّلام نقل كرد كه فرمود پدرم حضرت باقر فرمود علي بن ابي طالب عليه السّلام اين آيه را قرائت كرد   إِنَّا أَنْزَلْناهُ فِي لَيْلَةِ الْقَدْرِ   حضرت امام حسن و امام حسين نيز حضور داشتند . حضرت امام حسين عرضكرد پدر جان مثل اينكه از اين آيه در دهان خود شيرينى مخصوصى احساس مىكنى .\r\nفرمود پسر پيامبر و پسرم من در مورد اين آيه چيزى مىدانم كه تو نميدانى وقتى نازل شد جدت پيامبر اكرم از پى من فرستاد و بر من خواند سپس دست بر روى شانه راستم گذاشت و فرمود برادرم و وصى و فرمانرواى امتم بعد از من و جنگجو با دشمنان تا روز قيامت اين سوره در باره تو است پس از من و بعد از تو\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبراى فرزندت برادرم جبرئيل برايم پيش آمدهاى امت را نقل كرده و او براى تو خواهد گفت مانند آنچه در زمان نبوت نقل كرده و براى اين سوره نورى درخشان است در قلب تو و قلوب اوصياء و جانشينانت تا طلوع فجر قائم .\r\nابو جعفر حضرت جواد فرمود امير المؤمنين عليه السّلام مىفرمود هيچ گاه تيمى و عدوى ( ابو بكر و عمر ) خدمت پيامبر اكرم اجتماع نكردند در حالى كه او سوره   إِنَّا أَنْزَلْناهُ فِي لَيْلَةِ الْقَدْرِ   را با خشوع و گريه ميخواند جز اينكه مىگفتند چقدر شما نسبت به اين سوره رقت قلب دارى مىفرمود به آن دو بواسطه چيزى است كه با چشم ديده‌ام و دلم آن را دربرگرفته و آنچه بر دل اين شخص پس از من وارد مىشود . مىپرسيدند چه ديده‌اى و او چه خواهد ديد روى خاك براى آن‌ها مىنوشت  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  سپس مىفرمود ديگر چيزى باقى مىماند بعد از اينكه خداوند مىفرمايد  مِنْ كُلِّ أَمْرٍ  از هر چيز آنها در جواب مىگفتند نه .\r\nمىپرسيد آيا مىدانيد اين امر بكه نازل مىشود . مىگفتند شما بهتر مىدانيد مىفرمود آرى مىپرسيد آيا ليلة القدر بعد از من نيز هست و آيا اين امر نيز پس از من نازل مىشود جواب ميدادند آرى سؤال مىكرد پس بر كه نازل مىشود . در جواب ميگفتند نميدانيم .\r\nپيامبر اكرم دست بر سر من مىگذاشت و مىفرمود اگر شما نمىدانيد اينك بدانيد آن شخص اينست بعد از من آن دو اين شب را مىدانستند پس از پيامبر اكرم صلى اللَّه عليه و آله و سلم بواسطه شدت ترسى كه بايشان در آن شب ميرسيد .\r\nابو جعفر حضرت جواد عليه السّلام با همين سند فرمود اى گروه شيعه با مخالفين خود استدلال كنيد بوسيله سوره   إِنَّا أَنْزَلْناهُ فِي لَيْلَةِ الْقَدْرِ   پيروز مىشويد به خدا قسم آن دليل خداى بزرگ است بر مردم پس از پيامبر اكرم و آن سوره از امتيازات دين شما است و نهايت دانش ما اى شيعيان ! بوسيله سوره    حم وَ الْكِتابِ الْمُبِينِ   \r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبا دشمنان خود استدلال كنيد زيرا اين سوره اختصاص به فرمانروايان پس از پيغمبر صلى اللَّه عليه و آله و سلم دارد .\r\nشيعيان خداوند تبارك و تعالى مىفرمايد  وَ إِنْ مِنْ أُمَّةٍ إِلَّا خَلا فِيها نَذِيرٌ  هر ملتى در ميان آنها بيم دهنده‌اى هست يكنفر گفت نذير اين امت حضرت محمّد صلى اللَّه عليه و آله است فرمود صحيح است امام پرسيد آيا در زمان زندگى پيامبر روى زمين نذير ديگرى وجود داشت ؟ جواب داد نه .\r\nحضرت جواد فرمود پس كسى كه فرستاده خدا است نذير و بيم دهنده او ديگر نيست چنانچه پيامبر اكرم فرستاده و نذير از جانب خدا بود . عرضكرد چرا .\r\nفرمود بايد پيامبر اكرم هنوز از دنيا نرفته نذير و جانشينى تعيين كند اگر بگوئى نه بايد پيامبر گروهى را كه در صلب و نهاد امتش هستند ضايع كرده و از بين برده باشد .\r\nسائل گفت مگر قرآن براى آنها كافى نيست فرمود چرا اگر مفسرى برايش داشته باشند گفت مگر پيامبر اكرم براى آنها تفسير نكرد فرمود چرا ولى براى يك نفر تفسير نمود و براى امت مشخصات آن شخص را معين و او علي بن ابى طالب عليه السّلام بود .\r\nسائل گفت گويا اين مطلب خاصى است كه عموم مردم تاب تحمل آن را ندارند فرمود آرى خداوند امتناع دارد جز اينكه پنهان پرستش شود تا موقعى زمان اظهار دين فرا برسد همانطور كه پيامبر اكرم با خديجه پنهان پرستش مىكردند تا دستور رسيد كه آشكار كنند .\r\nسائل گفت آيا جايز است فرمانروا و صاحب اين امر را پنهان كند ؟ فرمود مگر علي بن ابى طالب پنهان نكرد روزى كه پيامبر اسلام آورد تا بالاخره امرش را اظهار نمود گفت چرا فرمود همين طور است وضع ما تا موقع آن برسد .\r\nبا همين اسناد از آن جناب نقل شده كه فرمود خداوند ليلة القدر را اول خلق دنيا آفريد و در آن شب اول پيامبر و اول وصى را آفريد و قرار داد كه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nدر هر سال يك شب باشد كه تفسير تمام جريانها را تا سال آينده در آن شب نازل كند هر كس منكر اين مطلب باشد ردّ علم خدا را نموده زيرا پيامبران و رسل و پيشوايان جز آنچه در اين شب بر آنها وارد مىشود با حجتى كه جبرئيل براى آنها مىآورد ديگر دليلى ندارند .\r\nگفت پرسيدم آيا ائمه هم بر آنها جبرئيل يا ملائكه ديگرى نازل مىشود فرمود اما انبيا و رسل كه شكّى در اين مورد نيست و براى ديگران نيز از اول آفرينش زمين تا آخر زوال دنيا ناچار از حجتى است روى زمين اين امر در آن شب بر او نازل شود هر يك از بندگان خدا كه او بخواهد همان حجت است خدا را شاهد مىگيرم كه ملائكه و روح در شب قدر بر آدم نازل شدند .\r\nبه خدا سوگند آدم از دنيا نرفت مگر اينكه وصى براى خود تعيين كرد و هر يك از انبياء پس از آدم مأموريت در شب قدر برايش آمد و آن را براى وصى خود توصيف نموده به خدا قسم از جمله چيزهائى كه براى پيامبران در اين شب دستور داده مىشود از آدم گرفته تا خاتم اين بود كه فلان كس را وصىّ خود قرار ده خداوند در قرآن كريم فقط راجع بجانشينان پيامبر اكرم مىفرمايد  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ  تا -  هُمُ الْفاسِقُونَ  مىفرمايد شما را جانشين علم و دين و عبادت خود پس از پيامبر قرار دادم چنانچه جانشينان آدم بعد از او همين مرتبه را داشتند تا وقتى كه پيامبر بعد مبعوث شود  يَعْبُدُونَنِي لا يُشْرِكُونَ بِي شَيْئاً  يعنى مرا بپرستند بايمان اينكه بعد از محمّد صلى اللَّه عليه و آله و سلم پيامبرى نيست .\r\nهر كس جز اين اعتقاد را داشته باشد فاسق است خداوند در اختيار فرمانروايان و جانشينان حضرت محمّد علم را قرار داده و ما آن فرمانروايان هستيم از ما بپرسيد اگر درست گفتيم تصديق كنيد گرچه شما چنين نمىكنيد .\r\nاما دانش و علم ما آشكار است و اما زمانى كه در آن دين آشكار گردد\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبطورى كه اختلافى بين مردم نباشد يك موقعيت خاص و زمان معينى است كه وقتى برسد دين آشكار خواهد شد و ديگر يك امر خواهد بود به خدا سوگند خداوند چنين قرار داده كه بين مؤمنين اختلافى نباشد به همين جهت آنها را گواه بر مردم قرار داده تا محمّد صلى اللَّه عليه و آله و سلم گواه بر ما باشد و ما گواه بر شيعيان و شيعيان ما گواه بر مردم هرگز خدا در حكم خود اختلاف نخواهد داشت و بين علم او تناقضى وجود ندارد .\r\nسپس فرمود فضل ايمان مؤمن كه حامل انا انزلناه و تفسير آن است بر كسى كه در ايمان مانند او نيست مانند برترى انسان است بر چهارپايان خداوند بواسطه كسانى كه ايمان به اين سوره دارند از كسانى كه منكر آن هستند بلا را دفع مىكند چون عذاب آخرت كافى و كامل است البته براى كسانى كه ميداند آنها توبه نميكنند چنانچه بواسطه مجاهدين و پيكارجويان خداوند بلا را از قاعدين و كناره گيران از جنگ دفع مىكند در اين زمان جهادى جز حج و عمره و حسن جوار نيست .\r\nكافى - ابو جعفر حضرت جواد عليه السّلام فرمود پدرم مشغول طواف خانه كعبه بود مردى مقدارى از عمامه خود را به صورت بسته بود راه بر او گرفت و نگذاشت هفت مرتبه طواف خود را تمام كند بالاخره او را بخانه‌اى نزديك صفا برد از پى من نيز فرستاد سه نفر شديم .\r\nگفت مرحبا به پسر پيامبر دستش را روى سر من گذاشت و گفت خداوند بركت ترا افزون نمايد اى امين خدا پس از آباء گرام اكنون اگر مايلى اى ابو جعفر تو مرا مطلع نما و اگر بخواهى من به تو خبر دهم مايلى از من بپرس و اگر بخواهى من سؤال ميكنم در صورتى كه بخواهى مرا تصديق كن و گر نه من ترا تصديق ميكنم گفت من خواستار همه اينهايم .\r\nگفت بپرهيز از اينكه در جواب من سخنى بگوئى كه در دل غير از آن را پنهان نموده‌اى فرمود چنين كارى را كسى مىكند كه در دل دو علم داشته باشد\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبا هم مختلف خداوند امتناع دارد از اينكه در علمش اختلاف باشد . گفت همين سؤال من بود كه مقدارى از آن را تفسير كردى بگو ببينم اين علمى كه در آن اختلاف نيست چه كسى عالم به آن است . فرمود تمام آن علم در نزد خدا است اما مقدارى كه براى بندگان لازم است در نزد اوصياء .\r\nدر اين موقع آن مرد روبند خود را گشود و درست نشست چهره‌اش درخشيده گفت منظورم همين بود و براى همين آمده بودم تو مدعى هستى علمى كه اختلاف در آن نيست نزد اوصياء است از كجا اين علم را بدست مىآورند ؟\r\nفرمود همان طورى كه پيامبر بدست مىآورد جز اينكه آنها نمىبينند آنچه را پيامبر اكرم مىديد زيرا او پيغمبر بود و آنها محدثند و او پيش خدا ميرفت و استماع وحى ميكرد اما آنها نميكنند گفت راست ميگوئى اينك سؤالى مشكل ميكنم بگو اين علم چرا آشكار نميشود آن طورى زمان پيامبر اكرم آشكار ميشد .\r\nپدرم خنديده فرمود خداوند امتناع ورزيده از اينكه مطلع نمايد بر علمش مگر كسى را كه بايمان آزموده است چنانچه مقدر كرده بود كه پيامبر بر آزار قريش صبر كند و با آنها پيكار نكند مگر بفرمان خدا چه مسائل زيادى بود كه پنهان ميكرد تا دستور  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  آمد اگر قبل از اين فرمان آشكار ميكرد باز هم در امان بود ولى مقيد بانجام دستور و ترك مخالفت بود به همين جهت خوددارى كرد .\r\nمايل بودم چشمت بمهدى اين امت مىافتاد با ملائكه كه شمشيرهاى آل - داود را بين آسمان و زمين در دست دارند و ارواح كفار مرده را عذاب ميكنند و ارواح اشخاص شبيه ايشان را نيز از زنده‌ها بايشان ملحق ميكنند در اين موقع شمشيرى را بيرون آورد سپس فرمود اين هم از همان شمشيرها است پدرم فرمود آرى به آن خدائى كه محمّد مصطفى را برسالت برانگيخته .\r\nدو بند خود را دو مرتبه بست و گفت من الياسم اين سؤالها كه كردم چنان نمود كه خود اطلاع نداشته باشم جز اينكه خواستم اين حديث نيروئى براى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاصحاب و يارانت باشد اكنون ترا راهنمائى بدليلى ميكنم كه خود ميدانى اگر بوسيله آن استدلال نمايند پيروز ميشوند پدرم به او فرمود اگر مايلى من به تو اطلاع دهم گفت آرى : گفت اگر شيعيان ما بمخالفين خود بگويند خداوند به پيامبرش ميفرمايد   إِنَّا أَنْزَلْناهُ فِي لَيْلَةِ الْقَدْرِ   تا آخر سوره آيا پيامبر اطلاع از چيزى داشت كه در آن شب به او اطلاع داده نشده بود يا جبرئيل برايش خبر آورده بود در غير اين شب آنها خواهند گفت نه .\r\nبايشان بگو به آنها آيا چاره‌اى از اظهار آنچه ميدانست داشت ميگويند نه بگو به آنها آيا در آنچه پيامبر اكرم اظهار ميكرد از علم خدا اختلافى وجود داشت ، اگر گفتند نه بگو پس كسى كه حكم كند به حكم خدا كه در آن اختلاف باشد آيا مخالفت با پيامبر اكرم نموده ؟ ميگويند آرى اگر بگويند نه مخالف حرف اول خود گفته‌اند به آنها بگو  ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  جز خدا و راسخين در علم تأويل آن را نميدانند .\r\nاگر گفتند راسخين در علم كيانند بگو كسى كه در علمش اختلاف نباشد اگر پرسيدند آن شخص كيست ؟ بگو پيامبر اكرم صاحب اين مقام بود و تشخيص ايشان با او بود آيا اين مطلب را تبليغ كرد يا نه ؟\r\nاگر گفتند تبليغ نموده بگو آيا پس از در گذشت پيامبر جانشينش داراى علمى هست كه اختلاف در آن نباشد اگر گفتند نه بگو خليفه پيامبر از جانب خدا تأييد مىشود پيغمبر اكرم كسى را بجانشينى خود انتخاب نميكند مگر اينكه مانند خود او حكم نمايد و شبيه خودش باشد بجز نبوت اگر كسى را بجانشينى در علم انتخاب نكرده باشد امت آينده خويش را كه در اصلاب مردم است ضايع نموده و نابود كرده .\r\nاگر گفتند علم پيامبر از قرآن بود بگو     حم وَ الْكِتابِ الْمُبِينِ إِنَّا أَنْزَلْناهُ فِي    \r\n\r\n","description":"","footnote":"","page_name":" 58 ","page_number":58},
  {"content":"\r\n\r\n    لَيْلَةٍ مُبارَكَةٍ     تا  إِنَّا كُنَّا مُرْسِلِينَ  « 1 » اگر آنها مدعى شدند كه خداوند ملائكه را فقط بر پيامبران نازل مىكند بگو اين امر حكيم تميز داده مىشود بوسيله آن آيا از ملائكه و روحى است كه از آسمان به آسمان ديگر ميرود يا از آسمان به زمين .\r\nاگر گفتند از آسمان به آسمان ديگر بايد گفت در آسمان كسى نيست كه به معصيت آلوده باشد در صورتى كه قبول كنند از آسمان به زمين و حال اينكه اهل زمين از همه بيشتر احتياج به اين مطلب دارند بگو آيا چاره‌اى جز اين هست كه يك نفر مرجع بين آنها باشد و گرفتاريهاى خود را به او مراجعه كنند .\r\nاگر گفتند همان خليفه داور و رفع‌كننده گرفتاريهاى آنها است بگو  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  تا  خالِدُونَ  بجان خود سوگند ياد ميكنم در زمين و آسمان ولى اللهى نيست مگر اينكه خدا او را تأييد مىكند و هر كسى خدا تأييدش كند خطا نميكند و در روى زمين دشمنى براى خدا نيست مگر اينكه خوار است و هر كه مورد خوارى و خذلان قرار گيرد بهدف نمىرسد همان طورى كه لازم است امر از آسمان نازل شود و اهل زمين در آن باره حكم كنند نيز لازم است فرمانروائى باشد اگر گفتند ما چنين فرمانروائى را نمىشناسيم بگو به آنها هر چه مايليد ادعا كنيد هرگز خداوند امت محمّد را پس از درگذشت او بىسرپرست و حجت رها نميكند .\r\nحضرت صادق عليه السّلام فرمود الياس توقفى نموده سپس گفت : يا بن رسول اللَّه اينجا معمولا اشكالى پيش مىآيد اگر آنها بگويند حجت خدا قرآن است فرمود در اين موقع من خواهم گفت قرآن داراى زبان نيست كه امر و نهى كند ولى اهل قرآنند كه امر و نهى ميكنند و نيز ميگويم پيش آمدى براى مردم اتفاق مىافتد كه نه در سنّت و نه در حكم بىاختلاف و نه در قرآن راجع به آن چيزى هست هرگز خدائى كه وقف به اين پيش آمد است مردم را رها نميكند\r\n\r\n\r\n","description":"","footnote":"\r\n( 1 ) از اين آيه معلوم مىشود كه بطور مدام و هميشه از جانب خدا دستوراتى رسيده كه پيامبر يا جانشينش بايد طبق آن عمل كنند .\r\n","page_name":" 59 ","page_number":59},
  {"content":"\r\n\r\nكه راه و چاره‌هاى براى گرفتارى خود نداشته باشند .\r\nگفت با اين سخن پيروز ميشويد يا بن رسول اللَّه من گواهى مىدهم كه خداوند ميداند چه گرفتاريهاى دچار مردم مىشود چه در نفس و چه در دينشان يا مسائل ديگر و قرآن را راهنما قرار داده .\r\nآن مرد گفت يا بن رسول اللَّه ميدانى قرآن دليل و راهنماى چيست حضرت جواد فرمود آرى در قرآن مجمل و مختصرى از حدود هست كه تفسير آن مجمل در نزد حاكم است هرگز خداوند مردم را رها نخواهد كرد در زمين يا نفس و يا مالشان پيش آمدى شود و قاضى عادلى نباشد كه حكم صحيح در آن مورد بنمايد .\r\nآن مرد گفت در اين مورد شما پيروز شديد مگر اينكه دشمن شما بر خداوند افترا بزند و بگويد خدا را حجتى نيست اينك برايم توضيح بده تفسير  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  فرمود : اين آيه در باره ابا بكر و يارانش عمر و عثمان است قسمتى مربوط بگذشته و قسمتى مربوط به كار بعد آنها است يعنى متأثر و ناراحت نشويد از اين كه در باره شما نص و تصريح بخلافت نشد و اين امتياز فقط به على عليه السلام اختصاص يافت و مبادا خوش باشيد از فتنه و آشوبى كه بعد از پيامبر به پا كرديد و خلافت ظاهرى را گرفتيد الياس گفت : من گواهى مىدهم كه شما همان حاكم و فرمانروائى هستيد كه در علمشان اختلافى نيست آنگاه از جاى حركت كرده رفت ديگر او را نديدم .\r\nحضرت صادق عليه السلام فرمود : روزى در خدمت پدرم نشسته بودم گروهى نيز حضور داشتند ناگاه پدرم بشدت خنديد بطورى كه چشمهايش پر از اشك شد فرمود ميدانيد چه چيز موجب خنده من شد گفتند : نه .\r\nفرمود : ابن عباس مدعى است كه من از آنهائى هستم كه خداوند در باره آنها فرمود :  الَّذِينَ قالُوا رَبُّنَا اللَّهُ ثُمَّ اسْتَقامُوا  به او گفتم : آيا هرگز ملائكه را ديده‌اى ( چون در آيه است كه ملائكه بر آنها نازل ميشوند ) كه بگويند تو\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمشمول اين آيه هستى و از خوف و اندوه در امان خواهى بود گفت : خداوند ميفرمايد :  إِنَّمَا الْمُؤْمِنُونَ إِخْوَةٌ  در اين عموم تمام امت داخل هستند خنده‌ام گرفت .\r\nسپس گفتم راست ميگوئى ابن عباس ! ترا به خدا قسم آيا در حكم خدا اختلافى وجود دارد گفت نه گفتم نظر تو در باره كسى كه با شمشير انگشت يكنفر را قطع كرده و رفته است مرد ديگرى آمده دست همان شخص را بريده او را پيش تو آورده‌اند و تو را قاضى قرار داده‌اند چه حكمى در باره او ميكنى گفت بشخصى كه دستش را قطع نموده ميگويم خونبهاى دست او را بده به اين مرد كه دستش قطع شده ميگويم بهر مقدار كه مايلى با او مصالحه كن و آن را پيش دو نفر عادل ميفرستم تا تعيين مبلغ كنند .\r\nگفتم اختلاف پيدا شد در حكم خدا آن حرف اول تو از بين رفت هرگز خداوند در ميان مردم پيش آمدى از حدود را بوجود نمىآورد كه حكم آن در زمين نباشد بايد دست كسى كه قطع كرده از همان جائى كه قطع نموده ببرى و بعد با وديعه و خونبهاى انگشتان را به او بدهى اينست حكم خدا كه در شب قدر نازل شده اگر منكر آن شوى بعد از شنيدن از پيامبر خداوند به آتش جهنم مياندازد همانطور چشمت را كور كرد روزى كه منكر خلافت على بن ابى طالب شدى .\r\nابن عباس گفت چشم من به اين جهت كور شده تو از كجا ميدانى به خدا سوگند كورى چشم من از برخورد بال ملائكه است .\r\nمن خنديدم آن روز رهايش كردم بواسطه نابخردى و كمى عقلى كه داشت بعد او را ديدم گفتم يا بن عباس مانند ديروز راست نگفته بودى علي بن ابى طالب به تو گفت در هر سال يك شب قدر است و در آن شب تكليف تا آخر سال تعيين مىشود و آن امر در اختيار فرمانروايان و پيشوايان است پس از پيامبر اكرم تو گفتى آنها كيانند ؟\r\nفرمود من و يازده فرزندم كه ملائكه با ما صحبت ميكنند تو گفتى من\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nملائكه‌اى نمىبينم مگر با پيامبر اكرم صلى اللَّه عليه و آله و سلم در اين موقع فرشته‌اى كه با علي سخن ميگفت آشكار شد و به تو گفت دروغ گفتى بنده‌ى خدا من با چشم خود فرشته‌هائى كه با علي ميگويند ديده‌ام امام علي در حال سخن گفتن آنها را نمىبيند بر دلش وارد مىشود و گوشش مىشنود در اين موقع با بال خود بر چشم تو زد و كور شدى .\r\nابن عباس گفت : مادر هر چيزى كه اختلاف كنيم حكمش در نزد خدا است گفتم آيا خداوند در يك چيز دو حكم نموده گفت نه گفتم به همين جهت خود و ديگران را هلاك نموده‌اى .\r\nبا همين اسناد از حضرت باقر عليه السّلام فرمود خداوند در باره شب قدر ميفرمايد  فِيها يُفْرَقُ كُلُّ أَمْرٍ حَكِيمٍ  در شب قدر نازل مىشود هر امر حكيم آنچه محكم است دو چيز نميشود بايد يك چيز باشد هر كس حكم كند به چيزى كه در آن اختلاف نباشد حكمش از جانب خدا است و هر كس حكم كند به چيزى كه در آن اختلاف است و مدعى باشد كه صحيح است به حكم طاغوت حكم كرده در شب قدر بسوى ولى امر تفسير امور سال بسال نازل مىشود به او دستور ميدهند كه راجع به خود چنين و چنان كن و راجع بمردم چنان و چنين و براى ولى امر غير از اين در هر روز علم خدا آشكار مىشود علم مخزون و مكنون مثل همان شب قدر سپس اين آيه را قرائت كرد :\r\n وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  .\r\nبا همين سند از حضرت صادق عليه السّلام نقل شده كه حضرت زين العابدين عليه السّلام ميفرمود :   إِنَّا أَنْزَلْناهُ فِي لَيْلَةِ الْقَدْرِ   خداوند راست فرموده قرآن را در شب قدر نازل كرده  وَ ما أَدْراكَ ما لَيْلَةُ الْقَدْرِ  پيامبر اكرم فرمود نميدانم شب قدر چقدر ارزش دارد خداوند فرمود  لَيْلَةُ الْقَدْرِ خَيْرٌ مِنْ أَلْفِ شَهْرٍ  شب قدر بهتر از هزار ماه است گفت نه فرمود به جهت آنكه ملائكه و روح در اين شب به اجازه پروردگار نازل ميشوند از هر امرى وقتى خداوند اجازه دهد براى چيزى قطعا راضى به آن چيز است  سَلامٌ هِيَ حَتَّى مَطْلَعِ الْفَجْرِ  ملائكه و روحم بر تو سلام ميكنند سلام\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمن از اولى كه فرود مىآيند تا هنگام فجر .\r\nسپس در جاى ديگرى از قرآن ميفرمايد :  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  يعنى بترسيد از آشوبى كه دامن تنها كسانى كه ستم كرده‌اند نميگيرد منظور آشوبى است در مورد   إِنَّا أَنْزَلْناهُ فِي لَيْلَةِ الْقَدْرِ   مىشود و در قرآن ميفرمايد :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  در آيه اول ميفرمايد حضرت محمّد وقتى از دنيا رفت مخالفين ميگويند ديگر ليلة القدر با پيغمبر از ميان رفت اين فتنه و آشوبى است كه دامن آنها را خصوصا ميگيرد و موجب بازگشت بكفر اول مىشود زيرا اگر بگويند ليلة القدر از بين نرفته بايد خداوند در شب قدر امرى نازل و اگر اقرار بامر خدا در شب قدر نمايند بايد معتقد بولىّ امرى شوند .\r\nمردى به حضرت باقر عليه السّلام گفت آقا بر من خشم نگيرى فرمود براى چه گفت از سؤالى كه ميكنم فرمود : بگو . باز تكرار كرد خشمگين نشويد فرمود : نه خشمگين نميشوم .\r\nگفت نظر شما در باره شب قدر و ملائكه و روح در آن شب نازل مىشوند بسوى اوصياء آيا مطالبى را مىآورند كه پيغمبر آنها را نمىدانست يا مطالبى كه پيامبر از آنها اطلاع داشت با اينكه مسلم است كه پيامبر از دنيا رفت تمام علوم آن جناب در اختيار علي عليه السّلام بود .\r\nحضرت باقر فرمود : من و تو را به اين كارها چه ، چه كسى تو را باينجا آورد ؟\r\nگفت من بجستجوى مطالب دينى آمدم فرمود دقت كن چه ميگوئى شبى كه پيامبر اكرم بمعراج رفت خداوند به او تمام علم گذشته و آينده را عنايت كرد اما بيشتر آنها مجمل بود كه تفسير آنها در شب قدر نازل ميشد همين طور على بن ابى طالب عليه السّلام نيز مجمل علوم را داشت كه تفسير آن در شب قدر مىآيد مانند زمان پيامبر صلى اللَّه عليه و آله و سلم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآن مرد گفت : مگر در جمله‌ها تفسير نبود فرمود چرا ولى در شب قدر دستور از جانب خدا مىآيد براى پيامبر و اوصياء كه در باره فلان امر كه قبلا از آن اطلاع داشتند چنين كنيد مأمور ميشدند كه در باره آن چه كنند « 1 » گفت : اين مطلب را برايم توضيح دهيد .\r\nفرمود پيامبر اكرم از دنيا نرفت مگر اينكه حافظ تمام علم و تفسير آن بود گفت پس در شب قدر برايش چه مىآوردند فرمود دستور اجراى بعضى در مورد بعضى ديگر كه فعلا ( اطلاع از كليات آن داشتند ) يعنى مسأله حتمى بودن يا بداء از مسائلى است كه خدا خبر دارد آن شخص گفت آنچه در شب قدر براى آنها مىآمد غير از مطالبى بود كه ميدانستند ؟ فرمود اين از مطالبى است كه دستور داشتند پنهان كنند و تفسير آنچه پرسيدى جز خدا كسى نميداند سئوال‌كننده گفت آيا اوصياء مطالبى را ميدانند كه انبياء نميدانستند .\r\nفرمود آرى ميدانستند ولى نميتوانستند كارى را انجام دهند مگر اينكه در شب قدر به آنها دستور داده ميشد كه تا سال ديگر چه كنند .\r\nسئوال‌كننده گفت : آقا نمىتوانم اين مطالب را انكار كنم فرمود هر كس كند از ما نيست .\r\nآن مرد گفت : آقا آيا براى پيامبر اكرم در شب قدر مطلبى مىآيد كه اطلاع نداشته باشد .\r\nفرمود : به تو اجازه نداده‌اند در اين مورد سؤال كنى ( زيرا مسائل قضا و قدر و بداء از چيزهائى است كه اشخاص معمولى نمىتوانند سر از آن درآورند و اسراريست كه حتى از خواص پنهان ميداشتند مخصوص اولياى خدا است ) .\r\nاما علم آنچه گذشته و آنچه خواهد آمد بر پيامبر و يا وصى كه بميرد وصى بعد از آن اطلاع دارد اما اطلاع از مطالبى كه سؤال كردى ( مقدرات و\r\n\r\n\r\n","description":"","footnote":"\r\n( 1 ) يعنى دستور اعمال و انجام كارها بايد در شب قدر دو مرتبه تكرار ميشد و ضميمه الزامى پيدا مىكرد و تا آن دستور نمىآمد مأمور باجرا نبودند .\r\n","page_name":" 64 ","page_number":64},
  {"content":"\r\n\r\nامور جارى ) خداوند علم آن را فقط منحصر باوصياء نموده ديگران نبايد مطلع باشند .\r\nسئوال‌كننده گفت : از كجا بدانم كه شب قدر در هر سال هست فرمود هر وقت ماه رمضان آمد سوره دخان را در هر شب صد مرتبه بخوان شب بيست و سوم كه رسيد تو شاهد مطلبى خواهى بود كه تصديق جواب سؤال خود را خواهى نمود .\r\nحضرت باقر فرمود : آنچه به زيارت پيشوايان ستمگر و گمراه از شياطين و ارواح آنها ميروند بيشتر است از آنچه بديدار و زيارت امام عادل و خليفة اللَّه از ملائكه ميروند يك نفر عرض كرد آقا خداوند چيزى بيشتر از ملائكه آفريده است فرمود : اين مطلبى است كه خدا اراده كرده .\r\nسئوال‌كننده گفت : آقا اين مطلبى است كه اگر من به بعضى از شيعيان بگويم منكر خواهند شد فرمود : چرا منكر شوند ؟\r\nگفت : ميگويند ملائكه از شياطين بيشترند . فرمود : صحيح است اما دقت كن چه ميگويم برايت در هر شب و روز تمام جن و شياطين پيشوايان گمراه را زيارت ميكنند ولى ائمه و پيشوايان واقعى را گروهى از ملائكه زيارت ميكنند تا شب قدر كه در آن شب بسوى ولىّ امر فرود مىآيند از ملائكه بتعدادى كه خدا آفريده يا فرمود خداوند مقدر مينمايد بتعداد آنها از شياطين كه بديدار پيشوايان ستمگر ميروند و مطالبى نادرست و دروغ به آنها القاء ميكنند تا بصبح بعد صبحگاه ميگويد چنين و چنان ديدم اگر تفسير آنها را از ولىّ امر بپرسد خواهد فرمود كه شيطانى را مشاهده كردى كه به تو چنين و چنان گفت تمام آنها را برايش تفسير مىكند و گمراهى كه در آن فرو رفته برايش توضيح ميدهد .\r\nبه خدا سوگند هر كس تصديق شب قدر را نمايد خواهد دانست كه اختصاص بما دارد به جهت فرمايش پيغمبر اكرم به علي عليهما السّلام هنگام درگذشت\r\n« هذا وليكم من بعدى فان اطعتموه رشدتم »\r\nاين شخص ولى شما بعد از من است اگر پيرو او\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nباشيد رستگار ميشويد .\r\nولى كسى كه ايمان به آنچه در شب قدر نازل مىشود نداشته باشد منكر خواهد بود هر كس ايمان به شب قدر داشته باشد ولى معتقد بما نباشد او را چاره‌اى نيست ، مگر اينكه بگويد شب قدر اختصاص بما دارد اگر قبول نكند دروغگو است زيرا خداوند بزرگتر از آن است كه امر را نازل كند با روح و ملائكه بر شخص كافر و فاسق .\r\nاگر بگويد در شب قدر نازل مىشود روح و ملائكه بر همين خليفه كه بر مصدر خلافت تكيه زده مسلم است كه اين ادعا قابل قبول نيست قبلا توضيح داده شد و اگر مدعى شوند كه به هيچ كس نازل نخواهد شد و اين حرف را خواهند گفت گمراهند و در گمراهى آشكارى قرار گرفته‌اند كه هيچ چيز بر هيچ كس نازل نشود .\r\nمحمّد بن جمهور از موسى بن بكر از زراره از حمران نقل كرد كه گفت : از حضرت صادق عليه السّلام پرسيدم از آنچه تميز و توضيح داده مىشود در شب قدر آيا همان چيزهائى كه خدا مقدر كرده ؟\r\nفرمود : نميتوان توصيف كرد قدرت خدا را  فِيها يُفْرَقُ كُلُّ أَمْرٍ حَكِيمٍ  چگونه مىتواند چيزى محكم باشد مگر اينكه تشخيص داده شود و معين گردد ولى نمى توان قدرت خدا را توصيف نمود كه چه چيز را مقدر مىكند زيرا در اختيار اوست هر چه را بخواهد انجام ميدهد اما اين آيه :  لَيْلَةُ الْقَدْرِ خَيْرٌ مِنْ أَلْفِ شَهْرٍ  يعنى فاطمه زهرا عليها السّلام .\r\nو اين آيه :  تَنَزَّلُ الْمَلائِكَةُ وَ الرُّوحُ فِيها  ملائكه در اينجا مؤمنين هستند ( ائمه ) كه داراى علم آل محمّدند روح عبارت از روح القدس است كه او در فاطمه عليها السّلام است   مِنْ كُلِّ أَمْرٍ سَلامٌ   ميفرمايد : از هر امرى در سلامت هستند  حَتَّى مَطْلَعِ الْفَجْرِ  تا وقتى كه قائم آل محمّد قيام كند .\r\nمناسب با همين روايت است آنچه شيخ ابو جعفر طوسى در رجال خود از\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nعبد اللَّه بن عجلان سكونى روايت نموده گفت : از حضرت باقر شنيدم ميفرمود :\r\nخانه علي و فاطمه از خانه پيامبر اكرم صلى اللَّه عليه و آله و سلم است و سقف خانه آنها عرش پروردگار است و در دل خانه آنها شكافى است بعرش كه معراج وحى و ملائكه كه بر آنها وحى نازل مىشود در شب و روز و در هر ساعت و چشم بهمزدن فوج از فوج ملائكه قطع نميشود فرود مىآيند و صعود ميكنند خداوند تبارك و تعالى آسمانها را براى ابراهيم گشود تا چشمش بعرش افتاد و قدرت ديدش را افزون كرد خداوند قدرت ديد محمّد و علي و فاطمه و حسن و حسين صلوات اللَّه عليهم اجمعين را افزايش داده كه عرش را در ميان خانه خود مشاهده ميكردند و براى خانه آنها سقفى جز عرش نبود خانه‌هاى آنها سقفش عرش خدا است و محل عروج فوج فوج ملائكه است بدون انقطاع هر يك از خانه‌هاى ائمه از ما خانواده معراج ملائكه است بدليل اين آيه  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ  من بكل   أَمْرٍ سَلامٌ   . گفتم آيه :\r\n مِنْ كُلِّ أَمْرٍ  است فرمود : بكل امر گفتم همين طور نازل شده فرمود آرى .\r\nاز ابو ذر روايت شده كه گفت : به پيامبر اكرم گفتم يا رسول اللَّه آيا ليلة القدر فقط در زمان انبياء است وقتى از دنيا رفتند ليلة القدر نخواهد بود فرمود نه تا روز قيامت ادامه دارد .\r\nدر حديث معراج از حضرت باقر عليه السّلام روايت شده كه وقتى پيامبر اكرم بمعراج رفت خداوند به او اذان و اقامه را تعليم كرد وقتى نماز خواند به او دستور داد در ركعت اول حمد و سوره توحيد را بخواند فرمود اين سوره مربوط به من است و در ركعت دوم حمد و سوره قدر را و فرمود يا محمّد ! اين سوره مربوط به تو و خانواده تو است تا روز قيامت .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nبخش چهارم احوال ائمه عليهم السّلام در سنين زندگى\r\nبصائر : علي بن اسباط گفت : حضرت جواد را ديدم مىآيد با دقت چشم بقد و بالاى آن جناب انداختم تا قامت ايشان را براى دوستان در مصر تعريف كنم در اين موقع سجده رفت و گفت خداوند در مورد امامت همان استدلالى را مىكند كه در مورد نبوت كرده خداوند در قرآن ميفرمايد :  وَ آتَيْناهُ الْحُكْمَ صَبِيًّا  و در اين آيه ميفرمايد : و لما  بَلَغَ أَشُدَّهُ وَ بَلَغَ أَرْبَعِينَ سَنَةً  جايز است حكمت را عنايت كند در حال صباوت و جايز است در حال چهل سالگى بدهد .\r\nتوضيح : در كافى پس از جمله براى دوستان در مصر توضيح دهم اين جمله است در آن بين كه تماشا ميكردم امام عليه السّلام روى زمين نشست و فرمود :\r\nعلي ! تا آخر .\r\nضمنا بايد توجه داشت لما  بَلَغَ أَشُدَّهُ  مطابق قرآن نيست زيرا اين جمله در سه جاى قرآن هست : 1 - در مورد يوسف  لَمَّا بَلَغَ أَشُدَّهُ آتَيْناهُ حُكْماً وَ عِلْماً  دوم در سوره احقاف  حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي  .\r\nسوم در قصص داستان موسى عليه السّلام  وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً  در كافى نيز همين طور است شايد اين تغيير بوسيله رواة يا نسخه برداران\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nشده روايت بطريق صحيح آن طورى است كه عياشى نقل كرده كه حضرت جواد در آن موقع پنجساله بود وقتى بقيافه آقا دقيق شدم فرمود : خداوند در باره امامت همان استدلالى را . . . . . . و بعد فرمود : در باره يوسف ميفرمايد :  وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً  و در باره يحيى ميفرمايد :  وَ آتَيْناهُ الْحُكْمَ صَبِيًّا  .\r\nامكان دارد كه آيه را نقل بمعنى فرموده باشد بواسطه اشاره به آيه سوره يوسف و احقاف خلاصه استدلال اينست كه خداوند در سورهء يوسف ميفرمايد :\r\n وَ لَمَّا بَلَغَ أَشُدَّهُ آتَيْناهُ حُكْماً  وقتى بكمال رسيد در سوره احقاف مرتبه كمال را ميفرمايد :  وَ بَلَغَ أَرْبَعِينَ سَنَةً  بچهل سالگى كه رسيد گروهى از مفسرين به همين معنى نيز حمل كرده‌اند در اين صورت استدلال كامل است ممكن است اشاره بهر سه آيه باشد .\r\nعياشى : علي بن اسباط از حضرت جواد نقل مىكند كه گفتم : مردم در مورد كوچكى سن حرف ميزنند فرمود : چه ميگويند ؟ خداوند ميفرمايد :\r\n قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي  به خدا قسم پيروى پيغمبر را در آن زمان كسى جز علي عليه السّلام نكرد با اينكه در آن وقت هفت ساله بود و پدرم وقتى از دنيا رفت من نه ساله بودم چه ميخواهند بگويند خداوند ميفرمايد  فَلا وَ رَبِّكَ لا يُؤْمِنُونَ حَتَّى يُحَكِّمُوكَ  تا  وَ يُسَلِّمُوا تَسْلِيماً  « 1 » .\r\nتوضيح : از اينكه خداوند امير المؤمنين را به يوسف اختصاص داده و قرين با پيغمبر صلى اللَّه عليه و آله و سلم كرده كشف مىشود ميتوان كسى را دعوت بسوى خدا كرد قبل از اينكه بسن بلوغ برسد و داراى چنين سنّى باشد و چون خداوند او را بمتابعت ستايش نموده معلوم مىشود متابعت در چنين سنّى پذيرفته است اين خود دليل است\r\n\r\n\r\n","description":"","footnote":"\r\n( 1 ) قسم به پروردگارت ايمان ندارند مگر وقتى ترا داور قرار دادند در اختلافات خود هر قضاوتى كه كردى در دل ذره‌اى نسبت بداورى تو ناراحتى احساس نكنند و كاملا تسليم باشند سوره نساء آيه 65 .\r\n","page_name":" 69 ","page_number":69},
  {"content":"\r\n\r\nبر اينكه احكام نسبت به اشخاص مختلف مىشود پس جايز است من در اين سن امام باشم .\r\nكافى : صفوان گفت به حضرت رضا گفتم : ما پيوسته قبل از اينكه خداوند بشما جواد عليه السّلام را عنايت كند صحبت از فرزند ميكرديم ميفرمودى خداوند به من پسرى خواهد داد اينك خدا عنايت كرده ابو جعفر را چشم ما روشن است خدا آن روز را نياورد بالاخره اگر شما از دنيا رفتيد چه كسى امام خواهد بود ؟\r\nبا دست اشاره بابى جعفر نمود كه روبرويش ايستاده بود .\r\nعرضكردم : فدايت شوم او كه سه ساله است فرمود : اين مطلب موجب زيانى براى او نيست عيسى در همين سن سه سالگى حجت خدا بود .\r\nتوضيح : منظور اينست كه در اين سن حجت بود پس منافات با اين آيه ندارد كه او در گهواره حجت بود .\r\nكافى : ابو بصير از حضرت صادق عليه السّلام نقل كرد كه من خدمت ايشان رسيدم پسرك پنج ساله‌اى با من بود كه بالغ نشده بود فرمود : چگونه خواهد بود وقتى حجت براى شما قرار دهند در اين سن .\r\nتوضيح : اينكه فرمود خماسى : در لغت يعنى كسى كه پنج وجب قامت او باشد و گاهى اطلاق مىشود در عرف به كسى كه پنج ساله باشد بنا بر معنى اول اشاره به حضرت جواد است و معنى دوم اشاره به حضرت قائم با اينكه احتمال دارد تشبيه فقط در مورد بالغ نبودن باشد كافى : ابن بزيع گفت : از حضرت جواد عليه السّلام سؤالى در مورد امامت كردم عرضكردم : ممكن است امام كمتر از هفت سال داشته باشد ؟ فرمود : آرى كمتر از پنج سال .\r\nتوضيح : اشاره به حضرت قائم است چون بنا باكثر روايات چند ماه از پنج سالگى كمتر داشت وقتى پدرش از دنيا رفت .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nبخشهاى علامات امام و صفات و شرايط امامت\r\n\r\nبخش اول ائمه در قريش هستند و چرا امام را امام گفته‌اند\r\nعيون اخبار الرضا : باسناد تميمى از حضرت رضا از آباء گرام خود نقل مىكند كه فرمود : پيامبر اكرم ائمه از قريش هستند .\r\nمعانى الاخبار : امام را امام ناميده‌اند چون پيشواى مردم است و از جانب خدا تعيين شده و اطاعت او بر مردم واجب است .\r\nعياشى : از هشام بن حكم نقل مىكند از حضرت صادق عليه السّلام در باره آيه  إِنِّي جاعِلُكَ لِلنَّاسِ إِماماً  من ترا امام بر مردم قرار مىدهم فرمود : اگر خداوند بهتر از اين اسمى را ميدانست ما را به آن نام مىناميد ( يعنى نام امام ) .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nبخش دوم دو امام در يك زمان نخواهد بود مگر ديگرى صامت و خاموش باشد\r\nعيون اخبار الرضا و علل الشرائع : از حضرت رضا عليه السّلام نقل مىكند كه فرمود : اگر بگويد چرا جايز نيست در زمين دو امام يا بيشتر در يك زمان وجود داشته باشد در جواب گفته مىشود : بعللى كه از آن جمله است زيرا واحد و يكى كار و تدبيرش اختلاف پذير نيست و دو تا هرگز كار و تدبيرشان اتفاق پذير نخواهد بود زيرا ما هر دو نفرى را مشاهده ميكنيم تصميم و اراده و تدبير داشته باشند و هر دو واجب الاطاعه باشند و هيچ كدام در فرمانبردارى مقدم بر ديگرى نباشند در نتيجه بين مردم اختلاف و مشاجره و فساد بوجود خواهد آمد در ضمن هر كس مطيع يكى از آن دو باشد نسبت به ديگرى عاصى و نافرمان است در نتيجه تمام روى زمين معصيت كار خواهند بود .\r\nو راهى با اين وضع باطاعت و ايمان نخواهند داشت و اين گرفتارى براى آنها از جانب خدا بوجود آمده كه باب اختلاف و مشاجره را باز كرده چون دستور داده از دو نفر پيروى كنند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاز آن جمله اينست كه اگر دو امام وجود داشته باشد دو نفر كه با هم اختلاف و دعوى دارند مىتوانند هر كدام از آن دو در مورد نزاع حكمى مخالف با حكم ديگرى بنمايند و هيچ كدام مزيتى بر ديگرى در پيروى و اطاعت ندارند در اين صورت حقوق و احكام و حدود از ميان ميرود .\r\nاز آن جمله اينكه هيچ كدام از دو امام شايسته‌تر از ديگرى بسخن گفتن و حكم و امر و نهى نخواهد بود در چنين صورتى بايد هر دو با هم شروع به حرف زدن بكنند و هيچ كدام نمىتواند از ديگرى جلوتر تصميمى بگيرد وقتى هر دو در امامت مساوى باشند اگر براى يكى سكوت جايز باشد براى ديگرى نيز مثل او جايز است وقتى براى هر دو سكوت جايز باشد حقوق و احكام و صدور تعطيل مىشود براى مردم مثل اينست كه امام ندارند .\r\nتوضيح : شايد منظور نفى امامت پيشوايان ضلالت در زمان ائمه عليهم السّلام است زيرا احكام آنها مخالف احكام ائمه ما بوده و در افعال نيز مغايرت داشته و احتمال ميرود كه رد بر مخالفين باشد كه آنها معتقدند پيامبر اكرم و ائمه عليهم السّلام داراى اجتهاد هستند زيرا در اجتهاد اختلاف بدون شك وجود دارد چنانچه در باره علي عليه السّلام و معاويه ميگويند .\r\nضمنا يا منظور دو امام در ميان يك طايفه و گروه است يا منظور امامى كه رياست عامه دارد تا منافات نداشته باشد تعداد انبياء بنى اسرائيل را در يك عصر .\r\nاكمال الدين : ابن ابى يعفور گفت : از حضرت صادق عليه السّلام سؤال كردم آيا ممكن است زمين بدون امام باشد فرمود : نه گفتم دو امام امكان دارد فرمود : نه مگر يكى از آن دو صامت و خاموش باشد ( يعنى مأموريت نداشته باشد مانند امام حسن و امام حسين عليهما السّلام ) .\r\nاكمال الدين : هشام بن سالم گفت : به حضرت صادق عليه السّلام عرضكردم ممكن است دو امام در يك زمان باشد ؟ فرمود : نه مگر اينكه يكى خاموش و مأمور بر پيروى از ديگرى باشد و ديگر گويا و امام بر او باشد اما دو امام ناطق در يك\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nزمان ممكن نيست .\r\nاكمال الدين : ابو بصير از حضرت صادق عليه السّلام در مورد آيه :  وَ بِئْرٍ مُعَطَّلَةٍ وَ قَصْرٍ مَشِيدٍ  فرمود : بئر معطله امام صامت و قصر مشيد امام ناطق است .\r\nبصائر : ابن ابى يعفور از حضرت صادق عليه السّلام نقل كرد كه فرمود دو امام نخواهد بود مگر اينكه يكى خاموش باشد و سخنى نگويد تا امام ديگر از دنيا برود .\r\nبصائر : عبيد بن زرارة گفت : به حضرت صادق عليه السّلام عرضكردم ممكن است زمين بدون امام باشد فرمود : نه گفتم مىشود در زمين دو امام باشد . فرمود : نه مگر دو امام كه يكى خاموش باشد و سخن نگويد و امام قبل از او سخن بگويد .\r\nاما امام ميشناسد امام بعد از خود را .\r\nاكمال الدين : حسين بن ابى العلا از حضرت صادق عليه السّلام نقل كرد كه عرض كردم آيا زمين بدون امام ممكن است فرمود نه گفتم ممكن است دو امام در يك زمان باشد فرمود نه مگر اينكه يكى از آن دو خاموش باشد گفتم امام ميشناسد امام بعد از خود را فرمود امام آرى .\r\nگفتم قائم امام است فرمود آرى امام و پسر امام است بشما اعلان امامت او را پيش از اين نموده‌اند .\r\nبصائر : حسين بن ابى العلا گفت : به حضرت صادق عليه السّلام عرضكردم ممكن است در روى زمين دو امام باشد گفت : نه مگر اينكه يك امام خاموش باشد و امام مقدم بر او سخن بگويد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nرفع شبهه\r\nگروهى از نادانان خيال كرده‌اند اين اخبار منافى با اخبار رجعت پيامبر اكرم و ائمه عليهم السّلام است به همين جهت بىمحابا اين اخبار مستفيضه بلكه متواتره را كه از ائمه گرام عليهم السّلام نقل شده رد كرده‌اند ادعاى آنها از چند جهت باطل است .\r\n1 - اولا در بيشتر اخبار رجعت تصريح نشده كه در يك زمان آنها با هم اجتماع دارند پس منافاتى نخواهد داشت بلكه ظاهر بعضى از اخبار چنين است كه رجعت ائمه عليهم السّلام پس از حضرت قائم است يا در آخر زمان ايشان و روايتى كه چهل روز بعد از قائم عليه السّلام قيامت خواهد بود خبر واحد است و نمىتواند معارضه با اخبار زياد بنمايد .\r\nبا اينكه يكى از دانشمندان شيعه در كتاب رجعت خود مىنويسد :\r\nقائم عليه السلام نيز رجعت خواهد كرد پس از فوت ممكن است موضوع خبر مربوط بمرگ بعد از رجعت قائم عليه السّلام باشد اين مطلب را تأييد مىكند اخبار زيادى كه شاهد است براى هر يك از مؤمنين يك مرگ است .\r\nو يك شهادت و كشته شدن اگر در اين زندگى بميرد در رجعت كشته مىشود چنانچه در اين زندگى بشهادت برسد در رجعت خواهد مرد و اخبارى كه دلالت دارد بر خالى نبودن زمين از حجت به هيچ وجه منافات با اين مطلب ندارد .\r\n2 - ظاهر اين اخبار عدم اجتماع دو امام در اين زمان است و بعضى صريح در اين معنى است اگر نگوئيم ظهور در اين معنى دارد ناچاريم حمل بر همين معنى كنيم تا جمع بين اخبار كرده باشيم زيرا ظاهرا زمان رجعت فقط زمان\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nتكليف نيست ( مثل اين زمان ) بلكه فاصله ايست بين دنيا و آخرت نسبت به دسته‌اى دار تكليف و نسبت بگروهى محل جزا است همانطور كه اجتماع ائمه در قيامت جاى اشكالى نيست اجتماعشان در اين زمان نيز استبعادى ندارد .\r\n3 - اخبار رجعت بيشتر و قوىتر از اين اخبار است نمىتوان آنها را رد كرد و تمسك به اين اخبار جست بعضى از ايرادگيران بر مردم عوام و نادان شبهه ايجاد ميكنند كه اگر ائمه با هم جمع باشند كدام يك تقدم براى نماز و حكومت و قضاوت خواهند داشت با اينكه حضرت حجت امام عصر عليه السّلام است .\r\nجواب اينست كه ما مكلف نيستيم اين مطلب را بدانيم و بما اجازه داده نشده كه اخبار مستفيض را با مختصر استبعادهاى واهى رد كنيم بطور خلاصه ميدانيم كه ائمه عليهم السّلام در اين موارد و غير اين طبق دستور خدا عمل ميكنند .\r\nاين اشكال‌گيرنده نميداند كه فرق بين مرده و زنده ائمه عليهم السّلام نيست و بين ايشان اختلافى نيست آنها تمامشان امامند هميشه و نماينده‌هاى پيامبر اكرمند در حيات و بعد از وفاتش گذشته از اينكه با فرض اجتماعشان در يك زمان لزومى ندارد كه در يك مكان هم اجتماع داشته باشند با اينكه ممكنست مدت كمى با هم اجتماع داشته باشند . اين احتمال نيز هست كه رجوع ائمه عليهم السلام پس از انقضاى حكومت و جهاد و دستورات خصوصى حضرت قائم عجل اللَّه فرجه باشد با اينكه همين زمان طولانى گذشته از حكومت ولى عصر كافى است براى آنچه شما اشكال كرده بوديد .\r\nاگر بگوئيد حالا امام مخفى است و قدرتى در اختيار ندارد بايد گفت :\r\nبيشتر ائمه ما عليهم السلام پنهان و بيمناك و داراى قدرت نبودند . باز ميگوئيم اخبار مستفيضى رسيده كه پيامبر اكرم در مسجد قبا براى ابا بكر ظاهر شده و به او دستور داده كه حق را بامير المؤمنين عليه السّلام برگرداند و امير المؤمنين و بعضى از ائمه عليهم السّلام پس از مرگشان براى امام بعد ظاهر شده‌اند بايد اين اخبار را هم رد كرد به همان دليلى كه شما اين اخبار را ميخواهيد رد كنيد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاگر اطلاع از خصوصيات چيزى نداشتن مجوز رد آن چيز باشد بايد منكر معاد شد بواسطه اختلاف زيادى كه در آن هست و شبهات زيادى كه در خصوصيات آن وجود دارد و همچنين بايد منكر علم خدا شد بواسطه اختلافى كه در خصوصيات علم هست و همچنين منكر علم ائمه شد بواسطه اخبار مختلفى كه در كيفيت علم ائمه عليهم السّلام رسيده و از اين قبيل زياد است مواردى كه منجر به شك و شبهه و رد و انكار اكثر ضروريات دين مىشود زيرا در صورتى كه تنها استبعاد مجوز رد اخبار مستفيض باشد شبهه‌هاى قوى كه عقل اكثر مردم عاجز از حلّ آنها است شايسته‌تر بر دو انكار است .\r\nبه همين جهت گاهى معتقد بقدم عالم ميشوند و گاهى منكر معراج و برخى معاد جسمانى و بهشت و جهنم و ديگر ضروريات دين را منكر ميشوند خداوند ما و مؤمنين را از شر شيطان‌هاى گمراه‌كننده نگهدارد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nبخش سوم كيفر كسى كه ادعاى امامت كند بدون لياقت يا پرچمدار ستم باشد و يا اطاعت از امام ستمگر كند\r\nثواب الاعمال - حبيب سيستانى از حضرت باقر عليه السّلام نقل مىكند كه پيامبر اكرم صلى اللَّه عليه و آله و سلم فرمود خداوند ميفرمايد :\r\n« لأعذبن كل رعية في الاسلام اطاعت اماما جائرا ليس من اللَّه عزّ و جل و ان كانت الرعية في اعمالها برة تقية و لاعفون عن كل رعية في الاسلام اطاعت اماما هاديا من اللَّه عز و جل و ان كانت الرعية في اعمالها ظالمة مسيئة »\r\nكيفر خواهم نمود هر توده و جمعيتى را در اسلام كه پيرو امام تعيين نشده از جانب خدا و ستمگر باشند گر چه آن توده و جمعيت اعمال و كردار نيك داشته باشند و خدا هم بخشيد هر توده و جمعيتى را كه پيرو امام به حق و هادى و راهنماى از جانب خدا باشند گر چه آنها گناهكار و داراى اعمال خوب نباشند .\r\nمحاسن برقى صفحه 94 محمد گفت از حضرت باقر عليه السّلام شنيدم ميفرمود پيشوايان ستمگر و پيروان آنها از دين خدا و حق بركنارند چنان گمراه شده‌اند بواسطه كارهائى كه انجام ميدهند مانند خاكسترى كه طوفانى سهمگين بر آن بوزد ذره‌اى از نتايج كردار خوب خود را هم نمىيابند اين گمراهى آشكار است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمحاسن - محمّد بن مسلم گفت از حضرت باقر عليه السّلام شنيدم ميفرمود چهار چيز كمر شكن است يكى از آنها امامى است كه مخالفت با خدا مىكند و معصيت - كار است اما مردم از او پيروى ميكنند .\r\nعياشى - ثمالى از حضرت زين العابدين عليه السّلام نقل كرد كه فرمود سه دسته هستند كه خدا در قيامت با آنها سخن نميگويد و نه بايشان توجهى دارد و گرفتار عذابى دردناكند 1 - هر كس منكر امام به حق باشد 2 - يا ادعاى امامت بناحق كند 3 - يا گمان كند كه فلانى و فلانى در اسلام بهره و نصيبى داشته‌اند ( اين روايت از چند طريق ديگر نيز نقل شده ) .\r\nمعانى الاخبار - فرات بن احمد گفت مردى به حضرت صادق عليه السّلام عرض كرد در محل ما بعضى هستند كه ميگويند نعوذ باللَّه پناه مىبريم به خدا از شر شيطان و شر سلطان و شر نبطى كه داخل عرب شود امام عليه السّلام فرمود صحيح است مايلى من يك قسمت ديگر را به آن بيافزايم و از شر عربى كه جزو نبطيها گردد .\r\nعرضكردم اين مطلب را توضيح بفرمائيد فرمود هر كس مسلمان شود و رهبرى غير از ما را بپذيرد باديه‌نشينى را اختيار كرده پس از هجرت باسلام اين شخص نبطى است كه عرب شده . و اما عربى كه نبطى مىشود به اين طور است كه اقرار بولايت و فرمانروائى كسى بكند كه بوسيله او در اسلام داخل شده آنگاه خلافت و امامت را براى خود ادعا نمايد و ما را محروم بداند اين عربى است كه نبطى شده .\r\nتفسير قمى - ابن ابي عمير از ابي المغرا از حضرت صادق عليه السّلام در باره آيه  وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ  روز قيامت خواهى ديد كسانى كه دروغ بر خدا بسته‌اند صورتشان سياه است فرمود آن كسى است كه مدعى امامت شود با اينكه امام نيست گفتم گر چه از سادات علوى و فاطمى باشد فرمود گر چه علوى و فاطمى باشد ( در روايت ديگرى ميپرسد گر چه از فرزندان علي بن ابى طالب باشد ميگويد گر چه از فرزندان علي بن ابى طالب باشد ) .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nثواب الاعمال - سورة بن كليب از حضرت باقر عليه السّلام نقل كرده همين خبر را و در آن اين جمله است هر كس گمان كند امام است .\r\nثواب الاعمال - مفضل از حضرت صادق عليه السّلام نقل كرد كه فرمود هر كس ادعاى امامت كند با اينكه شايسته آن مقام نيست كافر است .\r\nثواب الاعمال - داود بن فرقد از حضرت صادق عليه السّلام نقل كرد كه فرمود هر كس ادعاى امامت كند با اينكه امام نيست بر خدا و پيامبر و بر ما افترا بسته .\r\nثواب الاعمال - وليد بن صبيح گفت از حضرت صادق عليه السّلام شنيدم ميفرمود :\r\nادعاى اين مقام را كسى كه نالايق است نميكند مگر اينكه خداوند عمرش را قطع مينمايد .\r\nعياشى : ابو بصير از حضرت باقر عليه السّلام نقل كرد در مورد آيه  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ  هر كس بر خدا دروغ ببندد يا بگويد به من وحى شد ، با اينكه به او وحى نشده و يا بگويد مانند آياتى كه خداوند نازل كرده نازل خواهم كرد امام فرمود كسى است كه در مقابل امام واقعى ادعاى امامت نمايد .\r\nغيبت نعمانى - مالك بن اعين از حضرت باقر عليه السّلام نقل كرد كه فرمود هر پرچمى قبل از قيام قائم عليه السّلام برافراشته گردد صاحب آن طاغوت است .\r\nغيبت نعمانى - ابو الفضل گفت حضرت باقر عليه السّلام فرمود هر كس ادعاى مقام ما يعنى امامت را بنمايد كافر است يا فرمود مشرك است .\r\nغيبت نعمانى - فضيل گفت از حضرت صادق عليه السّلام شنيدم ميفرمود هر كس قيام كند و مردم را باطاعت خويش دعوت نمايد با اينكه در ميان آنها افضل از او هست چنين شخصى گمراه و بدعت‌گذار است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nبخش چهارم صفات امام و شرايط امامت\r\nآيات : سوره بقره :  إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ  .\r\nيونس :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  .\r\nتفسير : بر هر منصفى پوشيده نيست كه علت اصطفاء و بر گزيدن را در آيه اول افزايش علم و نيروى بدنى قرار داده دليل است بر اينكه اعلم و اشجع براى خلافت و امامت شايسته‌تر است و در آيه دوم شايسته‌تر بودن پيروى از كسى كه راهنماى بسوى حق است نسبت به كسى كه خودش احتياج براهنمائى و پرسش دارد با بهترين و كامتلرين وجه اين مطلب را ثابت مىكند كه اعلم و داناتر شايسته امامت است .\r\nهيچ كس در اين مطلب مخالفت نكرده كه امير المؤمنين عليه السّلام از تمام صحابه پيامبر اكرم اعلم و اشجع بود و هم در اينكه ائمه ما عليهم السّلام اعلم از كسانى بودند كه ادعاى خلافت ميكردند بالاخره هر دو آيه آشكارا دلالت دارند كه امامت و خلافت مشروط به اعلم و اشجع بودن است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبيضاوى : در تفسير آيه اولى نوشته است : چون حكومت و رهبرى او را مردم بعيد ميدانستند بواسطه فقر و گمنامى خداوند آنها را رد مىكند با اينكه در درجه اول شرط گزينش خدا است كه او را انتخاب كرده با اينكه او مصالح امور را از شما بهتر ميداند و در درجه دوم شرط رهبرى اطلاع وفور علم است تا بتواند مسائل سياسى را تشخيص دهد و نيروى بدنى نيز لازم است تا موقعيت بيشترى در دلها پيدا كند و در مقابل دشمن و پيكار قوىتر باشد خداوند اين دو موقعيت را در او افزايش داده .\r\nدر مرحله سوم خداوند مالك الملك على الاطلاق است بهر كس بخواهد رهبرى و امامت را ميبخشد و چهارم اينكه خداوند فضل وسيع دارد بر فقير توسعه ميبخشد و او را بىنياز مىكند او ميداند چه كسى شايسته رهبرى است .\r\nتوضيح : اگر در سخن بيضاوى دقت كنى دلائلى ميتوانى بر رد عقيده او از سخنش بيابى چنانچه ما قبلا اشاره كرديم آيات ديگرى در مورد شرايط امامت در ابتداى همين جلد گذشت و در جلدهاى آينده مخصوصا جلد نهم خواهد آمد كه از جهت تكرار نشدن اينجا از ذكر آنها صرف نظر كرديم .\r\nمعانى الاخبار و عيون اخبار الرضا : حسن بن فضال از پدر خود از حضرت علي بن موسى الرضا عليه السّلام نقل مىكند كه فرمود امام داراى علامت‌هائى است اعلم مردم و واردترين آنها بمسائل قضائى و پرهيزكارترين و حليم‌ترين و شجاعترين و سخاوتمندترين و عابدترين مردم است ختنه شده به دنيا مىآيد و پاك است از پشت سر مىبيند همانطور كه از پيش رو مشاهده مىكند و داراى سايه نيست .\r\nوقتى از مادر متولد شود به زمين كه ميرسد دو دست خود را بر زمين ميگذارد و صداى خويش را بشهادتين (  لا إِلهَ إِلَّا اللَّهُ   - مُحَمَّدٌ رَسُولُ اللَّهِ  ) بلند مىكند محتلم نميشود چشم او بخواب ميرود ولى دلش بيدار است و با ملائكه صحبت مىكند و زره پيامبر بر تن او راست مىآيد ادرار و مدفوع او ديده نميشود زيرا زمين را خدا مأمور كرده كه آنچه از امام خارج مىشود ببلعد بوى او از بوى مشك\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبهتر است .\r\nبر جان مردم مقدم است و از پدر و مادر به آنها مهربانتر است از همه مردم بيشتر در مقابل خدا متواضع است و از همه بيشتر توجه بانجام وظيفه دارد و از كارهاى بد خوددارى مينمايد دعايش مستجاب است بطورى كه اگر دعا كند سنگى بشكافد دو نيمه مىشود .\r\nدر نزد امام جامعه است كه آن نوشته‌ايست به طول هفتاد ذراع كه در آن تمام احتياجات انسان هست و جفر اكبر و اصغر نيز پوست بز و پوست گوسفندى است كه در آن دو تمام علوم است حتى جريمه خدشه وارد كردن و مقدار تازيانه زدن و نصف و ثلث آن و در نزد او مصحف فاطمه عليها السّلام است .\r\nعيون اخبار و خصال - در حديث ديگرى است كه امام مؤيد بروح - القدس است بين او و خدا استوانه‌اى از نور است كه اعمال مردم و هر چه به آن احتياج دارد كه بايد راهنمائى شود بوسيله آن استوانه مىبيند نور برايش گشوده مىشود آنچه را بخواهد ميداند و باز گرفته مىشود آنگاه نخواهد دانست .\r\nامام فرزند خواهد داشت و زائيده مىشود تندرست و بيمار مىشود مىخورد و مىآشامد و داراى ادرار و مدفوع است ازدواج مىكند و ميخوابد و فراموش مىكند و سهو و اشتباه دارد « 1 » . محزون و شاد مىشود ميخندد و ميگريد زنده مىشود و ميميرد و دفن خواهد شد و زيارت مىشود و بمحشر مىآيد و در مقابل پروردگار ميايستد و از او سؤال مىشود پاداش به او ميدهند و مقامش را گرامى ميدارند و او را شفيع قرار ميدهند .\r\nاطلاعات علمى و استجابت دعا و حوادثى را كه از آينده خبر ميدهد تمام طبق قرار داديست كه از جانب پيامبر اكرم صلى اللَّه عليه و آله و سلم شده است و از آباء گرام خود به ارث برده و اينها را جبرئيل از جانب پروردگار يكتا آورده است .\r\n\r\n\r\n","description":"","footnote":"\r\n( 1 ) در عيون فراموشى و اشتباه ندارد و در حاشيه آن نوشته است كه در اكثر نسخه‌ها فراموشى و اشتباه دارد در بعضى نسخه‌ها فراموشى و اشتباه ندارد .\r\n","page_name":" 83 ","page_number":83},
  {"content":"\r\n\r\nتمام ائمه عليهم السّلام يازده نفر كشته شده‌اند بعضى با شمشير مانند امير المؤمنين و حضرت حسين عليه السّلام و بقيه مسموم شده‌اند كه هر كدام را ستمگر و طاغوت زمان شهيد كرده اين قتل و شهادت واقعى است نه آن طورى كه غلات و مفوضه ميگويند .\r\nزيرا آنها ميگويند واقعا كشته نشده‌اند براى مردم چنين نشان داده شد ، دروغ ميگويند خدا بر آنها خشم ميگيرد امر هيچ يك از انبياء بر مردم جز عيسى بن مريم مشتبه نشده زيرا او را زنده از زمين بلند كردند و در بين آسمان و زمين قبض روح نمودند سپس به آسمان بردند و در آنجا روحش را بر گرداندند خدا از گفته عيسى در قيامت حكايت مىكند كه ميگويد  وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ  تا وقتى من در ميان آنها بودم مراقب ايشان بودم اما وقتى مرا از دنيا بردى خود شاهد و گواه ايشان بودى تو بر هر چيزى گواهى زياده‌روها در امر ائمه عليهم السّلام ميگويند اگر جايز باشد امر عيسى بر مردم مشتبه شود چرا امر ائمه عليهم السّلام بر آنها مشتبه نشود بايد به آنها گفت عيسى بدون پدر متولد شد چرا ائمه داراى پدر بودند .\r\nاينها جرات اظهار مذهب خود را ندارند خدا لعنت كند ايشان را .\r\nوقتى تمام انبياء و حجت‌هاى خدا بعد از آدم از پدر و مادر متولد شدند فقط عيسى بدون پدر باشد ميتواند امر او بر مردم مشتبه شود نه ساير انبياء و امامان با اينكه خداوند خواسته با اين كار بمردم بفهماند كه بر هر كارى قادر و توانا است .\r\nتوضيح : اينكه فرمود زره پيامبر صلى اللَّه عليه و آله و سلم بر او راست بيايد اين زره آن نيست كه بنام ذات الفضول است زيرا آن زره استوار و درست آمدنش از علامات قائم آل محمّد ( ص ) است .\r\nارشاد مفيد - حسن بن جهم گفت من در خدمت حضرت رضا عليه السّلام نشسته بودم پسرش را صدا زد پسرى كوچك بود او را در دامن من نشاند\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفرمود لباس از تنش خارج كن من پيراهن از پيكرش بر آوردم فرمود نگاه كن ميان شانه‌اش را نگاه كردم در يكى از شانه‌هايش داخل گوشت علامتى شبيه مهر بود فرمود اين را مشاهده كردى ، شبيه همين علامت در همين محل پدرم داشت .\r\nتوضيح : ظاهر خبر اينست كه امام نيز در جسد علامتى دارد شبيه مهر نبوت و امكان دارد اين علامت اختصاص به آن دو امام عليهما السّلام داشته باشد .\r\nاكمال الدين و عيون اخبار - عبد العزيز بن مسلم گفت در عهد علي بن موسى الرضا در مرو روز جمعه‌اى در مسجد جامع ابتداى ورود ما بمرو و اجتماعى داشتيم صحبت از امامت بميان آمد و اختلاف زيادى كه مردم در اين مورد دارند خدمت مولاى خود علي بن موسى الرضا عليه السّلام رسيدم و اختلاف مردم و سخنان آنها را عرض كردم لبخندى زده فرمود عبد العزيز ؟ مردم جاهلند و در دين فريب خورده‌اند خداوند پيامبرش را از دنيا نبرد مگر اينكه دينش را كامل و قرآن را بر او نازل نمود كه تفصيل هر چيزى در آن هست حلال و حرام حدود و احكام و آنچه مردم نيازمندند در قرآن كامل كرد و فرمود  ما فَرَّطْنا فِي الْكِتابِ مِنْ شَيْءٍ  و در حجة الوداع كه آخر عمر پيامبر بود اين آيه را نازل كرد  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  .\r\nامر امامت از مسائلى كه موجب تمام شدن دين است قبل از درگذشت براى امت معالم دين را توضيح داد و راه‌ها را روشن كرد و آنها را به راه واقعى واداشت و علي بن ابى طالب عليه السّلام را بعنوان امام و رهبر تعيين نمود هر احتياجى كه داشتند بر آورده كرد .\r\nهر كس خيال كند خداوند دينش را كامل نكرده قرآن را رد كرده و هر كه رد كند قرآن را كافر است آيا ميدانيد امامت و موقعيت آن در ميان امت چگونه است تا اجازه داشته باشند امام انتخاب كنند امامت بالاتر و با ارزشتر و بلندتر و تشخيص حدود و شرايطش سخت‌تر و بعيدتر از آن است كه مردم با\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nعقل خود به آن برسند و يا با رأى خويش انتخابش كنند و يا امامى را به اختيار خود تعيين نمايند .\r\nامامت را خداوند اختصاص بابراهيم خليل ميدهد بعد از نبوت و مقام خلّت در مرتبه سوم و با اين مقام او را بسيار گرامى ميدارد و آوازه‌اش را بلند مىكند ميفرمايد :  إِنِّي جاعِلُكَ لِلنَّاسِ إِماماً  من ترا بعنوان امام ميان مردم قرار مىدهم ابراهيم خليل عليه السّلام كه از اين بسيار شاد و خرسند شده بود گفت :\r\n وَ مِنْ ذُرِّيَّتِي  آيا فرزندانم نيز اين مقام را دارند ؟ خداوند فرمود :  لا يَنالُ عَهْدِي الظَّالِمِينَ  متعهد مقام امامت ستمگران نمىشوند با اين آيه امامت و رهبرى هر ستمگرى تا روز قيامت باطل مىشود و بايد از جانب خدا تعيين شود .\r\nسپس خداوند او را گرامى داشت و امامت را در ذريه و فرزندان گروهى كه انتخاب كرده بود و پاك بودند قرار داد و فرمود :   وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلًّا جَعَلْنا صالِحِينَ وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ   « 1 » .\r\nپيوسته از نژاد او بود يكى پس از ديگرى به ارث مىبرد قرنها گذشت تا به پيامبر اكرم صلى اللَّه عليه و آله و سلم رسيد خداوند فرمود :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  شايسته‌ترين مردم نسبت بابراهيم كسانى هستند كه پيروى از او كرده‌اند و اين پيامبر و كسانى كه به او ايمان آورده‌اند و خداوند پشتيبان مؤمنين است .\r\nاين مقام اختصاص به پيامبر اكرم يافت و او بامير المؤمنين عليه السّلام سپرد بامر خدا و قراردادى كه با او بسته و بفرزندان علي عليه السّلام آنها كه برگزيده و داراى علم و ايمان بودند رسيد بنا بر اين آيه  وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ  « آيه در جواب كفار است كه در آيه قبل قسم ميخورند ما بيش از يك ساعت درنگ نكرده‌ايم در جواب آنها كسانى كه\r\n\r\n\r\n","description":"","footnote":"\r\n( 1 ) انبياء : آيه 72 .\r\n","page_name":" 86 ","page_number":86},
  {"content":"\r\n\r\nداراى علم و ايمان هستند و مصداق اصلى اين دو صفت پيامبر و ائمه عليهم السّلام هستند مىگويند شما تا روز قيامت درنگ كرديد » .\r\nپس امامت در فرزندان علي بن ابى طالب خواهد بود تا روز قيامت زيرا پيامبرى بعد از حضرت محمّد صلى اللَّه عليه و آله و سلم نيست پس چگونه مىتوانند اين نادان مردم امام انتخاب كنند .\r\nامامت مقام انبياء و مرتبه‌اى است كه اختصاص باوصياء دارد امامت خلافة خدا و جانشينى پيامبر و مقام امير المؤمنين و ميراث حسن و حسين عليهما السّلام است امامت زمام دين و نظام مسلمين و صلاح دنيا و عزت و شرف مؤمنين است امامت اساس اسلام پيروز و شاخه اصلى اين دين است بوسيله امام نماز و زكات و روزه ، و حج و جهاد تكميل مىشود و غنائم و صدقات گسترش مىيابد حدود و احكام بوسيلهء او امضاء و اجرا مىشود و مرزها توسط امام حفظ مىگردد .\r\nامام حلال خدا را حلال و حرام او را حرام ميداند و اقامه حدود مىكند و دفاع از دين مىنمايد و مردم را به راه خدا با حكمت و پند عالى و دليل كافى راهنمائى مىكند امام چون خورشيد تابان است در جهان و او بر فراز افق قرار دارد كه دست و چشمها از رسيدن بمقامش كوتاه است امام ماه درخشان و چراغ روشن و نور خيره‌كننده و ستاره راهنما است در تاريكىهاى وحشت زا و بيابانهاى بىآب و علف و درياهاى ژرف .\r\nامام آب خوشگوار براى تشنگان و راهنماى راه هدايت و نجات بخش از بدبختى است امام آتشى افروخته بر فراز تلها و پشته‌ها است كه سبب راهنمائى گمشده‌گان مىگردد و آتش افروز است براى كسى كه بجستجوى آتش‌گيره مىآيد و در بدبختىها رهبر و راهنما است هر كسى از او جدا شود هلاك مىگردد .\r\nامام ابر باران زا و باران سيل آسا و خورشيد جهان افروز و آسمان سايه افكن و زمين گسترده و چشمه پر آب و آب‌گيره پر آب و باغستان ( پر از ميوه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاست ) امام امين و رفيق و برادر شفيق و فريادرس مردم در گرفتاريها است .\r\nامام امين خدا در زمين و حجت او بين مردم و خليفه خدا در دنيا و راهنماى حق و مدافع دين خدا است . امام از گناه پاك و از عيب منزه است گنجينه علم و حلم است نظام دين و شرف مؤمنين است و موجب خشم منافقين و از بين برنده كافرين است .\r\nامام يگانه روزگار و شخصيت بىنظيرى است كه مثل و مانند ندارد امتياز دارد بعلم و فضل بدون آنكه از مكتب و مدرسه‌اى آموخته باشد بلكه خداوند بخشنده به او عنايت نموده چه كسى را ياراى معرفت امام است و يا امكان انتخاب او را دارد .\r\nهيهات واقعا هيهات عقل‌ها سرگردان و افكار پريشان و خردها حيران و چشم‌ها نگران و بزرگان به زانو در آمده‌اند و دانشمندان متحيرند و خردمندان فرومانده و سخنوران درمانده‌اند و دانايان در گرداب افتاده و شاعران زبان بند شده و اديبان عاجز گشته و بليغان فرومانده‌اند از وصف و ستايش يك مقام يا فضيلت از امام همه اقرار بعجز و ناتوانى خود كرده‌اند .\r\nچگونه مىتوان او را بواقع ستود يا درك مقدارى از مقامش را نمود و يا برايش نظيرى يافت كه جايگزين او شود و يا چون او بىنياز پيدا كرد چگونه و كجا مىتوان بمقام و موقعيت او رسيد با اينكه او چون ستاره‌ايست كه از دسترس مردم و از ستايش ستايش‌كنندگان فاصله‌ها دارد چطور مىتوان چنين شخصى را انتخاب نمود چطور عقل‌ها بسويش راه مىيابد و يا كجا مىتوان مانندش را پيدا كرد .\r\nگمان مىكنند امامت را ميتوان در غير اولاد پيامبر يافت دلهاى آنها گواهى بر دروغ گفتنشان ميدهد و در آرزوى باطلى فرو رفته‌اند به پرتگاه بس دشوار و بلندى قرار گرفته‌اند كه با سر به زمين مىافتند مىخواهند با عقل‌هاى ناقص و سرگردان بىارزش خود و با آراء گمراه‌كننده خويش امام را تعيين كنند هر چه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبيشتر بكوشند فاصله بيشترى از مقام پيدا مىكنند خدا آنها را بكشد كجا ميروند بر گردنه‌اى بلند بالا رفته‌اند و دروغ بزرگى مىگويند و بس در گمراهى فرو رفته‌اند در حيرت و نادانى گرفتارند چون با بصيرت و بينائى امام را رها كرده‌اند شيطان كارهاى آنها را در نظرشان جلوه ميدهد و از راه حقيقت بازشان ميدارد با اينكه چشم بينا دارند .\r\nكسى را كه خدا و پيامبر انتخاب نموده كنار زده‌اند و روى آورده‌اند به كسى كه خود انتخاب نموده‌اند با اينكه در قرآن كريم مىفرمايد  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ  خدايت مىآفريند هر چه بخواهد و انتخاب مىكند آنها اختيارى در انتخاب ندارند منزه است خدا و بزرگ است از آنچه ايشان شريك برايش قرار ميدهند .\r\nو در آيه ديگر  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ  هرگز مرد و زن با ايمان چنين اختيارى را ندارند كه وقتى خدا و پيامبر چيزى معين كردند آنها بنا بميل خود هر كار خواستند انجام دهند .\r\nدر اين آيه نيز مىفرمايد       ما لَكُمْ كَيْفَ تَحْكُمُونَ أَمْ لَكُمْ كِتابٌ فِيهِ تَدْرُسُونَ إِنَّ لَكُمْ فِيهِ لَما تَخَيَّرُونَ أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ سَلْهُمْ أَيُّهُمْ بِذلِكَ زَعِيمٌ أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ       « 1 » .\r\nدر اين آيه مىفرمايد  أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  يا مهر بر دلهاى آنها زده شده كه نمىفهمند يا ميگويند شنيديم با اينكه نمىشنوند   إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ   « 2 » و  قالُوا سَمِعْنا  و عصينا « 3 » امامت فضل خدا\r\n\r\n\r\n","description":"","footnote":"\r\n( 1 ) سوره قلم 36 - 41 .\r\n( 2 ) بقره 93 .\r\n( 3 ) انفال 22 .\r\n","page_name":" 89 ","page_number":89},
  {"content":"\r\n\r\nاست كه بهر كس بخواهد ميدهد او داراى فضل و بزرگى است .\r\nچگونه مىتوانند امام را انتخاب كنند با اينكه امام عالمى است كه جهل بر او راه ندارد راهنمائى است كه وحشت ندارد منبع قدس و طهارت و اعمال نيكو و زهد و دانش و عبادت است امتياز بدعوت پيامبر اكرم دارد و از نژاد پاك فاطمه زهرا عليها السّلام است كه جاى ذره‌اى خورده‌گيرى در نژاد و نسبش نيست كسى را به شخصيت او نميتوان يافت از خاندان قريش و تيره هاشم و عترت پاك پيامبر است مورد خشنودى خدا و افتخار بزرگان و از نژاد عبد مناف است .\r\nداراى علم كامل و حلم فراوان است قدرت امامت و علم سياست را دارد اطاعتش واجب است و قيام بامر خدا مىكند و خير خواه مردم و حافظ دين خداست انبياء و ائمه را خدا توفيق ميدهد و به آنها از خزينه علم و حكمت خود مىبخشد آنقدر كه به ديگران نمىدهد به همين جهت دانش آنها بالاتر از علم اهل زمان است در اين آيه مىفرمايد  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  و اين آيه  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  و آنچه در باره طالوت مىفرمايد  إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ  و به پيامبرش مىفرمايد  وَ كانَ فَضْلُ اللَّهِ عَلَيْكَ عَظِيماً  .\r\nو در بارهء ائمه از اهل بيت پيامبر ميفرمايد   أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً   .\r\nوقتى خداوند شخصى را بعنوان رهبر بندگان بگزيند به او شرح صدر و قدرت انديشه در اين راه ميدهد و دلش را منبع حكمت قرار داده به او علم الهام مىكند در جواب فرو نميماند و از واقع بينى عاجز نيست او معصوم و مؤيد و موفق و پشتيبانى شده از جانب خدا و محفوظ از خطا و لغزش است به او خداوند اين امتيازات را مىبخشد تا حجت و گواه او در ميان بندگان باشد اين فضل خداست كه بهر كس\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبخواهد ميدهد خداوند فضل بزرگى دارد .\r\nآيا شخصى با اين امتيازات مىيابند تا انتخابش كنند و آيا منتخب آنها مىتواند داراى چنين صفاتى باشد تا او را مقدم بدارند قسم به خانه خدا كه بسيار دورند كتاب خدا را پشت سر انداخته‌اند مثل اينكه نميدانند با اينكه در قرآن هدايت و شفاء نهاده شده از آن پشت كرده‌اند و پيرو هواى نفس خويش گرديده‌اند خداوند آنها را سرزنش نموده و مورد خشم خويش قرار داده و مرگ بر آنها گفته در اين آيه  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ إِنَّ اللَّهَ لا يَهْدِي الْقَوْمَ الظَّالِمِينَ  و در اين آيه  فَتَعْساً لَهُمْ وَ أَضَلَّ أَعْمالَهُمْ  و اين آيه  كَبُرَ مَقْتاً عِنْدَ اللَّهِ وَ عِنْدَ الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  .\r\nاين حديث را ابن عصام و دقاق و وراق و مكتب و حسن بن احمد مؤدب همه از كلينى نقل كرده‌اند از ابو محمّد قاسم بن علا از قاسم بن مسلم از برادر خود از حضرت رضا عليه السّلام .\r\nدر امالى ص 399 از كلينى عينا نقل شده .\r\nدر احتجاج قاسم بن مسلم از برادر خود عين اين حديث را نقل كرده .\r\nدر تحف العقول ص 436 عبد العزيز حديث را نقل نموده .\r\nهمچنين در غيبت نعمانى از كلينى و كافي ص 198 از عبد العزيز بن مسلم همين حديث را نقل كرده .\r\nقرب الاسناد ص 146 ابو بصير از موسى بن جعفر عليه السّلام نقل كرد كه من خدمت ايشان رسيدم گفتم فدايت شوم امام را چگونه مىتوان شناخت فرمود با چند امتياز اول تصريح پدرش بامامت او و معرفى بمردم كه امام است تا حجت بر آنها باشد زيرا پيامبر اكرم علي عليه السّلام را بمنصب امامت تعيين كرد و بمردم معرفى نمود همين طور ائمه عليهم السّلام نيز جانشين خود را تعيين ميكنند و بمردم معرفى مينمايند از او سؤال كنند جواب ميدهد اگر ساكت باشند او خود ايشان را خبر ميدهد\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو از آنچه فردا اتفاق خواهد افتاد اطلاع ميدهد و با تمام زبانها با مردم سخن ميگويد .\r\nآنگاه رو به من نموده فرمود هم اكنون به تو علامتى نشان مىدهم كه اطمينان حاصل كنى .\r\nبه خدا قسم چيزى نگذشت كه مردى از اهالى خراسان وارد شد او به زبان عربى صحبت كرد امام عليه السّلام به فارسى جوابش را داد . خراسانى گفت : آقا خدا نگهدار شما باشد چيزى مانع صحبت كردن من به فارسى نشد جز اينكه گمان ميكردم شما فارسى خوب نميدانيد .\r\nفرمود سبحان اللَّه اگر من نتوانم جواب ترا بدهم پس چه فضيلتى بر تو دارم . سپس فرمود ابا محمّد براى امام زبان هيچ يك از مردم و پرنده‌ها و چهارپايان و نه هر صاحب روحى مخفى نيست با چنين دليلى امام را مىتوان شناخت اگر در او چنين امتيازهايى نباشد امام نيست .\r\nعيون اخبار الرضا : حسن بن جهم گفت : روزى بمجلس مأمون رفتم حضرت رضا عليه السّلام نيز حضور داشت دانشمندان و عقيده‌شناسان از فرقه‌هاى مختلف اجتماع كرده بودند يكى از دانشمندان از حضرت رضا عليه السّلام پرسيد آقا بفرمائيد مدعى امامت بايد داراى چه شرايطى باشد . در جواب فرمود : با نص و تصريح بامامت او و دلايل .\r\nگفت : چه چيزها از جمله دلائل امامت است فرمود : علم و استجابت دعا .\r\nپرسيد پس چگونه است كه شما خبر از آينده ميدهيد فرمود : اين مطلب طبق اطلاعى و قرار است كه از پيامبر اكرم بما رسيده پرسيد چگونه از دل مردم خبر ميدهيد ؟\r\nفرمود : مگر اين فرمايش پيامبر اكرم را نشنيده‌اى كه :\r\n« اتقوا فراسة المؤمن فان ينظر بنور اللَّه »\r\nاز فراست و هوشيارى مؤمن برحذر باشيد كه او بنور خدا مىبيند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگفت : چرا فرمود : هر مؤمنى داراى فراستى است با نور خدا مىبيند به نسبت ايمان و علم و هوشيارى كه دارا و براى امامان و پيشوايان از ما خانواده آنقدر خداوند از اين فراست عنايت كرده كه به تمام مؤمنين داده است خداوند در قرآن كريم ميفرمايد :  إِنَّ فِي ذلِكَ لَآياتٍ لِلْمُتَوَسِّمِينَ  « 1 » اولين متوسم ( هوشيار ) پيامبر اكرم صلى اللَّه عليه و آله و سلم سپس امير المؤمنين بعد از او آنگاه حسن و حسين و پيشوايان از فرزندان حضرت حسين عليه السّلام تا روز قيامت .\r\nمأمون نگاهى بجانب امام انداخت و گفت : آقا خواهش ميكنم توضيح بيشترى بفرمائيد در اين مورد از چيزهائى كه خدا بشما خانواده عنايت كرده .\r\nحضرت رضا فرمود : خداوند ما را بروح خود تأييد كرده روحى مقدس و پاك كه از ملائكه نيست و با هيچ يك از پيامبران گذشته جز پيامبر اسلام نبوده آن روح با امامان از ما خانواده است كه آنها را تقويت و توفيق ميدهد او استوانه‌اى از نور است بين ما و خدا . مأمون گفت : شنيده‌ام گروهى در باره شما غلو دارند و بيش از اندازه مقام براى شما قائلند .\r\nفرمود : پدرم موسى بن جعفر از پدرش جعفر بن محمّد از پدرش محمّد بن علي از پدرش على بن الحسين از پدرش حسين بن علي از پدرش علي بن ابى طالب نقل كرد كه پيامبر اكرم فرمود :\r\nلا ترفعونى فوق حقى فان اللَّه تبارك و تعالى اتخذنى عبدا قبل ان يتخذنى نبيا\r\nمرا بيش از اندازه‌اى كه هست بلند نكنيد خداوند تبارك و تعالى قبل از آنكه مرا بمقام پيامبرى مفتخر نمايد مقام بندگى خود را به من عنايت كرده در قرآن كريم نيز ميفرمايد :   ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ   امير المؤمنين عليه السّلام نيز فرموده\r\n\r\n\r\n","description":"","footnote":"\r\n( 1 ) حجر آيه 75 در اين نشانه‌هائى است براى فراستمندان .\r\n","page_name":" 93 ","page_number":93},
  {"content":"\r\n\r\nاست دو دسته در مورد من به هلاكت ميرسند با اينكه مرا گناهى نيست دسته اول دوستى كه افراط و زياده‌روى مىكند و دسته دوم كسى كه دشمن تند رو من است .\r\nما بيزاريم از كسانى كه در باره ما غلو دارند و ما را بيش از حد بلند ميكنند همان طورى كه عيسى بن مريم از نصارى بيزارى جست خداوند در قرآن ميفرمايد :\r\n  وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ   « 1 » و در اين آيه ميفرمايد :  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ  عيسى و ملائكه مقرب استنكافى از بندگى خدا ندارند و در آيه ديگر ميفرمايد :  مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ  عيسى بن مريم جز پيامبرى نيست كه قبل از او پيامبرانى بوده‌اند مادرش زنى پاك نهاد است و هر دو غذا ميخوردند فرمود :\r\nمنظور از غذا خوردن اينست كه آنها تغوط ميكنند و مدفوع دارند هر كس مدعى ربوبيت براى انبياء و يا ائمه گردد و يا مقام نبوت را براى ائمه ادعا كند و يا مدعى امامت براى كسى كه امام نيست باشد ما از او بيزاريم در دنيا و آخرت .\r\nمأمون گفت : يا ابا الحسن نظر شما در باره رجعت چيست فرمود : رجعت يك واقعيت است در امت‌هاى قبل نيز بوده و قرآن شاهد آن است با اينكه پيامبر اكرم نيز فرموده هر چه در امت‌هاى پيشين اتفاق افتاده در اين امت نيز هست كاملا برابر و بدون ذره‌اى پس و پيش و فرموده است وقتى مهدى از فرزندانم ظهور كند عيسى بن مريم فرود مىآيد و پشت سر او نماز ميخواند و فرموده است اسلام غريب آغاز شد و در آينده نيز به حالت غربت خواهد رسيد اى خوشا به حال\r\n\r\n\r\n","description":"","footnote":"\r\n( 1 ) مائده 116 و 117\r\n","page_name":" 94 ","page_number":94},
  {"content":"\r\n\r\nغريبان ( يعنى خوشا به حال همان پيروان اندكى كه در آخر الزمان هستند و همانها كه در ابتدا باسلام گرويدند ) يكى از اصحاب عرض كرد : يا رسول اللَّه بعد چه خواهد شد فرمود : بعد حق برگشت باهل خود نمايد .\r\nمأمون گفت : در باره قائلين بتناسخ چه ميفرمائيد ؟ حضرت رضا عليه السّلام فرمود : هر كس قائل بتناسخ باشد كافر بخداى بزرگ است و تكذيب بهشت و جهنم را نموده .\r\nمأمون گفت : در باره مسخ‌شده‌ها چه ميفرمائيد ؟\r\nفرمود : آنها گروهى بودند كه خداوند بر آنها خشم گرفت و آنها را مسخ نمود سه روز زنده بودند و بعد مردند و توليد و تناسلى نكردند آنچه در دنيا ميمون و خوك و ساير چيزهائى كه نام مسوخ بر آنها است شبيه آنهايند خوردن آنها حلال نيست و نمىتوان از آنها بهره بردارى كرد .\r\nمأمون گفت : خدا مرا بعد از شما باقى نگذارد به خدا قسم دانش صحيح يافت نميشود مگر در نزد اين خانواده و علوم اجدادتان بشما رسيده خداوند پاداش نيكوئى بشما از اسلام عنايت كند .\r\nحسن بن جهم گفت : وقتى حضرت رضا عليه السّلام از جاى حركت كرد من از پى ايشان رفتم به منزل خود رفت من خدمتش رسيدم و گفتم خدا را سپاسگزارم كه امير المؤمنين را چنان بشما نموده كه اين قدر نسبت بشما احترام كرد و گفتارتان را بدل پذيرفت فرمود : پسر جهم فريب نخورى از اين احترام كه نسبت به من كرد و گوش دادنش به حرف من به زودى مرا با زهر خواهد كشت در حالى كه به من ستم روا ميدارد اين پيمانى است كه پيامبر اكرم صلى اللَّه عليه و آله و سلم با من بسته است تا زنده هستم اين مطلب را پنهان دار .\r\nحسن بن جهم گفت : اين جريان را به هيچ كس نگفتم تا حضرت رضا عليه السّلام در طوس بزهر شهيد شد و در خانه حميد بن قحطبه طائى در بقعه‌اى كه هارون\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمدفون بود پهلويش دفن شد .\r\nخصال : حنان بن سدير از حضرت صادق عليه السّلام نقل كرد و آن جناب از پدرش كه فرمود :\r\n« ان الامامة لا تصلح الا لرجل فيه ثلاث خصال : ورع يحجزه عن المحارم و حلم يملك به غضبه و حسن الخلافة على من ولى عليه حتى يكون له كالوالد الرحيم » .\r\nصلاحيت امامت را ندارد مگر شخصى كه در او سه امتياز باشد . 1 - چنان پرهيزكار باشد كه از او عمل حرام سرنزند و چنان بردبار باشد كه خشم خويش را در اختيار گيرد و آنچنان حسن رفتار و رهبرى بر مردم را داشته باشد كه براى آنها همچون پدرى مهربان باشد .\r\nخصال : بزنطى گفت : از حضرت رضا عليه السّلام پرسيدند چگونه ميتوان امام را پس از فوت امام قبل شناخت .\r\nفرمود : امام داراى علامتهائى است بزرگترين فرزند پدر خويش است پس از او داراى فضيلت است وقتى كسى وارد شهر مىشود و مىپرسد امام چه كسى را جانشين خود معين كرده او را معرفى مينمايند ( يعنى نص بر امامت او شود ) و سلاح در ميان ما خانواده مانند تابوت بنى اسرائيل است در هر خانه‌اى كه باشد امامت در همان خانه است .\r\nخصال : عبد الاعلى گفت : به حضرت صادق عليه السّلام گفتم : چه دليل مىتوان آورد براى رد كردن كسى كه مدعى امامت بدون استحقاق مىشود ؟ فرمود : سه دليل هست كه در هر كس جمع شود او امام است . نزديكترين شخص به امام قبل باشد . 2 - سلاح پيامبر صلى اللَّه عليه و آله و سلم نزد اوست و تصريح بامامت او شده بطورى كه وارد شهر شوى و سؤال كنى از مردم و بچه‌ها كه چه كسى جانشين امام است ميگويند فلان كس وصى و جانشين اوست .\r\nخصال : مغيره نضرى گفت : به حضرت صادق عليه السّلام عرض كردم چگونه ميتوان\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nامام را شناخت .\r\nفرمود : با سنگينى و وقار و علم و وصيت امام قبل .\r\nخصال : ابي الجارود از حضرت باقر عليه السّلام نقل كرد كه به آن جناب عرض كردم فدايت شوم وقتى امام از شما خانواده از دنيا رود بچه چيز مىتوان شناخت امام بعد را فرمود : برفتار نيكو و سنگينى و وقار و اقرار آل محمّد بفضل و شخصيت او و از هر چه روى زمين است سؤال كنى جواب آن را ميدهد .\r\nبصائر : حسين بن يونس از حضرت صادق عليه السّلام نقل كرد كه فرمود : وقتى خداوند بخواهد امامى را بيافريند بدست خويش شربتى از زير عرش ميگيرد و در اختيار فرشته‌اى از فرشتگان ميگذارد او مىرساند به امام نطفه امام بعد از آن شربت است وقتى چهل روز گذشت در رحم مادر صدا را ميشنود بعد از تولد به او حكمت داده مىشود و بر بازوى راستش مىنويسند :  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  .\r\nوقتى امامت به او رسيد خداوند بوسيله سيصد و سيزده فرشته مطابق تعداد جنگجويان بدر او را يارى ميكنند و با او هستند و هفتاد مرد و دوازده نقيب و سر پرست با اوست كه هفتاد مرد را به اطراف مىفرستد و مردم را دعوت به راه او مى - كند و برايش در محلى چراغى است كه بوسيله آن اعمال ايشان را مشاهده مىكند .\r\nخصال : سليمان بن مهران از حضرت صادق عليه السّلام نقل كرد كه ده خصلت از صفات امام است :\r\n1 - عصمت . 2 - نص و تصريح . 3 - اعلم مردم باشد . 4 - پرهيزگار - ترين آنها . 5 - داناترين ايشان بكتاب خدا . 6 - به او آشكارا وصيت كرده باشند . 7 - داراى اعجاز و دليل باشد . 8 - چشمش ميخوابد ولى دلش بيدار است . 9 - سايه ندارد . 10 - از پشت سر چنان مىبيند كه از روبرو مشاهده\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nكند .\r\nصدوق رحمة اللَّه عليه مينويسد : معجزه و دليل امام در علم و مستجاب بودن دعاى اوست اما اينكه از حوادث آينده خبر ميدهد آن طبق قرار و اشاره ايست كه از پيامبر اكرم صلى اللَّه عليه و آله و سلم به او رسيده و اينكه سايه ندارد به جهت آنست كه از نور خدا آفريده شده اما مشاهده كردنش از پشت سر به همان طورى كه از پيش رو ميبيند بواسطه مقدار فراست و هوشيارى است كه خداوند در اختيارش نهاده در اين آيه ميفرمايد :  إِنَّ فِي ذلِكَ لَآياتٍ لِلْمُتَوَسِّمِينَ  .\r\nمعانى الاخبار : ابو الجارود گفت : از حضرت باقر عليه السّلام پرسيدم بچه دليل مىتوان امام را شناخت فرمود : با چند امتياز اول نص و تصريحى كه از جانب خداى بزرگ در باره او مىشود و تعيين نمودن او را برهبرى تا حجت بر مردم باشد زيرا پيامبر اكرم علي عليه السّلام را معرفى كرد و در ميان مردم تعيينش نمود همين طور امام‌ها هر كدام اولى دومى را تعيين مىكند اگر سؤالى از او بشود جواب ميدهد اگر سكوت كنى او خود ابتداء سخن ميگويد از آنچه فردا اتفاق مىافتد بمردم خبر ميدهد و با هر زبان و لغتى با مردم سخن ميگويد .\r\nصدوق رحمة اللَّه عليه ميگويد : اينكه امام از آينده خبر ميدهد طبق قرارى است كه از پيامبر به او رسيده و اين از مطالبى است كه جبرئيل برايش آورده از اخبار و حوادث آينده تا روز قيامت .\r\nتوضيح : اخبار متواترى كه شاهد است امام محدث است ملائكه با او سخن ميگويند و مؤيد بروح القدس است و ملائكه و روح در شب قدر و غير آن بر او نازل مىشود ما را بىنياز از اين توجيه مىكند گر چه اين توجيه نيز وجه صحيحى است به زودى توضيح كامل در بخش‌هاى علم خواهد آمد .\r\nتوحيد صدوق : فضل بن سكن از حضرت صادق عليه السّلام نقل كرد كه امير المؤمنين عليه السّلام فرمود : خدا را به خدا بشناسيد و پيامبر را برسالت و امام را به كار نيك و عدل و احسان .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبصائر : عبد الحميد بن نصر گفت حضرت صادق عليه السّلام فرمود منكر امام مفترض الطاعه ميشوند و از او كناره ميگيرند به خدا قسم در روى زمين مقامى بالاتر از مفترض الطاعه بودن نيست ابراهيم مدتها بود كه از طرف خدا به او وحى ميشد ولى مفترض الطاعه ( اطاعت فرض و واجب باشد ) نبود تا بالاخره خداوند خواست او را گرامى بدارد و عظمت بخشد فرمود  إِنِّي جاعِلُكَ لِلنَّاسِ إِماماً  ابراهيم فهميد چه مقامى به او عنايت شده گفت  وَ مِنْ ذُرِّيَّتِي  آيا در فرزندان من نيز هست فرمود  لا يَنالُ عَهْدِي الظَّالِمِينَ  متعهد اين مقام ستمگران نميشوند حضرت صادق فرمود خداوند تصريح كرد كه اين مقام شايسته ذريه تو است نه ديگران كه ستمگرند .\r\nتوضيح : اينكه فرمود ابراهيم مفترض الطاعه نبود يعنى مقام نبوت را داشت اما رسول نبود يا رسول بود اما رسالت او جهانى نبود و يا منظور اينست كه امام مفترض الطاعه براى انبيايى كه بعد مىآيند نبود .\r\nعلل الشرائع : ضرار از هشام بن حكم پرسيد چه دليل هست براى امام بعد از پيامبر هشام پاسخ داد هشت دليل وجود دارد كه چهار دليل آن در شخصيت خانوادگى اوست و چهار دليل در شخص اوست اما آن چهار دليل كه در نژاد اوست 1 - داراى قبيله‌اى معروف است 2 - شهرت نژادى دارند 3 - شهرت نسبى 4 - شهرت خانوادگى .\r\nو علت آن اينست كه اگر شهرت نژادى و نسبى و خانوادگى نداشته باشد ميتواند از هر خانواده در گوشه و كنار دنيا باشد چون چنين چيزى صحيح نيست ضمنا ما در جهان نژادى مشهورتر از محمّد صلى اللَّه عليه و آله و سلم نداريم كه از جنس عرب و صاحب اين دين و دعوت اسلامى است كه بنام او در هر شب و روز بر فراز مناره‌ها پنج مرتبه در مساجد و اماكن مقدسه فرياد ميزنند « اشهد ان لا إله الّا اللَّه و انّ محمّدا رسول اللَّه .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nدعوت او بهر خوب و بدى از عالم و جاهل رسيد و شهرت جهانى دارد به همين دليل نميتواند امامت وجود داشته باشد مگر در مشهورترين نژادها .\r\nو چون جايز نيست مگر از اين نژاد باز جايز نيست مگر اينكه در قبيله صاحب دعوت اسلام ( يعنى قريش ) باشد نه ساير قبايل عرب و چون نبايد از غير اين قبيله باشد لازم است از همان خانواده‌اى باشد كه صاحب شريعت و دين از آن خانواده است به جهت قرب نسبى كه با پيامبر دارد و تعيينى كه از طرف او مىشود به شخص معين نه ساير خانواده .\r\nضمنا اگر از طرف او تعيين نشود اين خانواده اشتراك خواهند داشت و هر كدام مىتوانند ادعا كنند وقتى او معين كرد ديگر اختلاف و ناراحتى از ميان ميرود و بايد پيامبر اكرم يك نفر از مردان خانواده را تعيين كند نه ديگرى را تا رفع اختلاف از ميان خانواده او بشود و بدانند آن شخص افضل و اعلم و اصلح از همه آنها است در امامت و رهبرى .\r\nاما چهار نشانه‌اى كه در شخص امام است :\r\n1 - داناترين مردم است 2 - سخاوتمندترين آنها 3 - از همه عفيف‌تر و خوددارتر است نسبت بگناهان چه صغيره و چه كبيره 4 - او را فتورى دست نداده در اجراى احكام خدا و نه جاهليت را درك كرده باشد و بايد در هر زمانى با اين امتيازها امامى قيام بامر نمايد تا روز قيامت .\r\nعبد اللَّه بن يزيد الاباضي كه حضور داشت گفت از كجا ميگوئى بايد داناترين مردم باشد گفت اگر عالم نباشد ممكن است احكام شريعت را تغيير دهد جايى كه بايد حد زند قطع نمايد و كسى كه بايد عضوش قطع شود بر او حدّ بزند دليل بر اين مطلب آيه شريفه است  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  .\r\nگفت از كجا ميگوئى كه امام بايد از تمام گناهان معصوم باشد گفت اگر معصوم نباشد امكان دارد مرتكب گناهى شود كه ديگران ميشوند و لازم\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nگردد كه بر او حدّ جارى كنند چنانچه به ديگران جارى مىكنند وقتى گناهكار شد نميتواند از همسايه و دوست و خويشاوند و رفيق خود پنهان كند دليل اين مطلب آيه شريفه است  إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  .\r\nگفت بچه دليل ميگوئى بايد شجاع‌ترين مردم باشد گفت زيرا او فرمانده آنها است در جنگ كه به او پناه مىبرند اگر فرار كند مشمول غضب خدا است جايز نيست امام مورد غضب خدا قرار گيرد بدليل اين آيه   إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ   .\r\nگفت بچه دليل ميگوئى بايد سخاوتمندترين مردم باشد گفت زيرا در صورتى كه سخى نباشد صلاحيت امامت را ندارد چون مردم بفضل و بخشش او نيازمندند و تقسيم بيت المال را بين آنها بمساوات مىكند تا هر كسى حق خود را ببرد چون اگر سخاوتمند بود ميتواند خود را نگه دارد از تصرف در حق مردم و مسلمين و سهم خود را از ديگر مسلمانان بيشتر بر نميدارد قبلا گفتيم بايد معصوم باشد وقتى شجاع‌ترين و داناترين و سخىترين و پاكدامن‌ترين مردم نباشد صلاحيت امامت را ندارد .\r\nعلل الشرائع : فضل از حضرت رضا عليه السّلام نقل كرد كه فرمود اگر بگويند چرا جايز نيست امام از غير نژاد پيامبر باشد گفته مىشود بواسطه عللى كه از آن جمله است :\r\n1 - چون امام واجب الاطاعه چاره‌اى نيست از اينكه بايد شاهد و دليلى وجود داشته باشد كه از ديگران مشخص و متمايز گردد اين شاهد همان قرابت نزديك و وصيت آشكار است كه از ديگران او را جدا ميسازد و كاملا مشخص ميگردد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n2 - اگر از غير نژاد پيامبر باشد نژاد ديگرى بر نژاد پيامبر برترى يافته است زيرا در صورتى كه اولاد پيامبر پيرو اولاد دشمنان خود گردند مانند ابو جهل و ابن ابى معيط چون در فرض او ميتواند منتقل به اولاد ايشان شود در صورتى كه مؤمن باشند فرزندان پيامبر تابع مىشوند و اولاد دشمنان آنها متبوع و فرمانروا با اينكه اين فضيلت و امتياز براى پيامبر شايسته‌تر است تا ديگران .\r\n3 - وقتى مردم اعتراف برسالت پيامبر نمايند و مطيع او باشند ديگر كسى تكبر نميورزد از پيروى فرزندان و ذريه او و اين كار بر آنها دشوار نمىآيد ولى وقتى در غير فرزندان پيامبر باشد هر كس در دل خود خويشتن را از او شايسته‌تر به اين مقام ميداند و از اطاعت كبر ميورزد و بفرمانبردارى راضى نيست از كسى كه او را پست‌تر از خود ميداند و اين موجب فساد و اختلاف و نفاق مىشود .\r\nبصائر : مالك جهنى گفت : در حضور حضرت صادق عليه السّلام دست خود را بر گونه‌ام گذاشتم و گفتم : آقا خدا شما را معصوم قرار داده و شخصيتى بس و الا داده فرمود : مالك امر بالاتر از آن چيزى است كه تو فكر ميكنى ( يعنى تنها عصمت و مقام نيست بلكه واجب الاطاعه و امام بودن و غيره ) .\r\nبصائر : اسحاق بن غالب از حضرت صادق عليه السّلام نقل كرد كه فرمود :\r\nپيامبر اكرم از دنيا رفت در ميان امت خود كتاب خدا و وصى خويش علي بن ابى طالب امير المؤمنين و پيشواى متقين و حبل اللَّه المتين و دستاويز محكم غير قابل گسستن را گذارد پيمانى استوار گرفت كه اين دو با هم هستند و هر كدام گواه ديگرى است .\r\nو زبان گويا قرآن است كه چه چيز را خدا بر بندگان واجب نموده از قبيل اطاعت خدا و اطاعت امام و ولايت او و حق واجبش كه عبارت است از كامل شدن دين و اظهار امر و احتجاج به دليل و درخشش بنورى از گنجينه برگزيدگان و ائمه گرام است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nخداوند بوسيله ائمه هدى از خاندان نبوت دين خود را روشن نمود و راه رستگارى را واضح كرد و بوسيله آنها گنجينه‌هاى دانش خود را گشود هر كس از امت محمّد آشنا به حق واجب امام خود گرديد شيرينى طعم ايمانش را چشيد و ارزش اسلام خويش را درك كرد زيرا خدا امام را رهبر خلق و حجت بر جهانيان قرار داده او را مفتخر بتاج وقار نموده و بنور خويش منور گردانيده با ريسمانى ناگسستنى او را به آسمان پيوند داده نمىتوان بمقامات آخرت و آنچه خداوند به بندگان ارزانى ميدارد رسيد مگر از راه پيروى امام و اعمال بندگان پذيرفته نيست مگر با معرفت او .\r\nامام عقده‌هاى مشكل دين و رمزهاى پيچيده سنت و پيش آمدهاى نامعلوم زندگى را حل مىكند هرگز خداوند گمراه نميكند گروهى را كه هدايت نموده بلكه به آنها راه رستگارى را مىآموزد او حجت بالغه پروردگار است ميان مردم .\r\nبصائر : ابو الجارود گفت : حضرت باقر عليه السّلام فرمود : امام از ما خانواده از پشت سر چنان مىبيند كه از جلو مشاهده مىكند .\r\nبصائر : عبد الرحمن بن كثير گفت : روزى با چند نفر از شيعيان در خدمت حضرت باقر عليه السّلام بوديم فرمود از جاى حركت كنيد و دو نفر دو نفر يا سه نفر سه نفر متفرق شويد من شما را از پشت سر همانطور مىبينم كه از پيش رو مشاهده ميكنم بهر اندازه كه مايل است شاد گردد كسى كه خدا مرا به او معرفى نموده و امام خويش را شناخته .\r\nدو روايت از بصائر راجع به نطفه امام كه آبى از زير عرش بر ميوه‌اى از ميوه‌ها و يا خوردنيها نازل مىشود و از آن نطفه امام بسته ميگردد ذكر شده كه به جهت تكرار نشدن از ترجمه صرف نظر گرديد و در بخش انعقاد نطفه امام گذشت .\r\nعياشى : ابو عمر و زبيرى از حضرت صادق عليه السّلام نقل كرد كه فرمود : از\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nچيزهائى كه جزء شرائط امامت است پاك و عارى بودن از هر عيب و از گناهان و معصيت‌هائى كه موجب آتش جهنم مىشود و علمى روشنگر كه تمام امتيازهاى مردم از حلال و حرام را بيان كند و علم بكتاب خدا عام و خاص و محكم و متشابه و رمزهاى دقيق و تأويلهاى بعيد و ناسخ و منسوخ آن .\r\nعرضكردم چه دليل وجود دارد كه امام عالم به تمام آنچه فرموديد هست ؟\r\nفرمود : اين آيه از قرآن كه در باره رهبران دينى و پيشوايان مذهبى است  إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ  ما تورات را نازل كرديم در آن هدايت و نور است حكم مىكند بوسيله آن پيمبرانى كه اذعان و اعتراف دارند به حكم خدا براى كسانى كه دست از كفر كشيده‌اند ( يا يهوديان ) منظور از ربانيين ائمه هستند نه پيمبران آنهايند كه مردم را با دانش خود پرورش ميدهند و منظور از احبار دانشمندان است كه امام و پيشوا نيستند سپس خداوند ميفرمايد :  بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ  با پيمانى كه از آنها گرفته شده راجع بحفظ كتاب خدا در اين آيه خداوند نفرموده : با پيمانى كه از آنها گرفته شد راجع به آنچه اطلاع دارند از كتاب .\r\nتوضيح : زيرا مسلم است حفظ كتاب خدا در صورتى است كه عالم بكتاب و بجميع احكام و وارث علم از طرف پيامبر باشد كه اين مقام مخصوص ائمه عليهم السّلام است . ربانيون بائمه عليهم السّلام تفسير شده چنانچه روايت داريم كه علي بن ابى طالب ربانى اين امت است و احبار بدانشمندان شيعه تفسير گرديده .\r\nغيبت نعمانى : اسحاق بن غالب از حضرت صادق عليه السّلام در ضمن خطبه‌اى كه آن جناب راجع باحوال ائمه و امتيازات ايشان ايراد ميكرد ( ابتداى خطبه در دو صفحه قبل از بصائر تا اينجا نقل شد كه خداوند اعمال بندگان را نميپذيرد مگر بمعرفت امام بقيه خطبه چنين است :\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nامام دانا بمشكلات وحى و رموز پيچيده سنت و مسائل مشكل دين است پيوسته خداوند ائمه عليهم السّلام را براى مردم از فرزندان حسين عليه السّلام برميگزيند كه هر يك فرزند امام قبل است آنها را براى حفظ دين و راهنمائى مردم انتخاب مىكند و تمام مورد لطف و عنايت خدايند هر وقت امامى از دنيا رفت از فرزندان او امام ديگرى را معرفى مىكند كه راهنما و روشنگر راه دين و پيشوا و نگهبان و حجت بر مردم باشد و رهبر خلق از جانب خدا و راهنماى دين اويند .\r\nحجت خدا و داعيان حق و رهبران خدا ميان مردمند كه دين خود را از آنها مىآموزند و بنور ايشان جهان روشن ميگردد و اقتصاد رونق مىيابد ، آنها وسيله زندگى مردم و نورهاى درخشان تاريكيها و پايه‌هاى اسلامند مقدرات حتمى خدا بوسيله امامت آنها جريان مىيابد امام برگزيده و شايسته و راهنماى تعيين شده است و قيام بامر دين و دنياى مردم دارد و پناه آنها است خدا او را براى همين برگزيد و با علم بلياقت و شايستگى كه دارد بلطف و كرم خويش او را در عالم ذر آفريد پيش از آفرينش موجودات او را در طرف راست عرش آراسته با حكمت قرار داد او را بعلم خويش انتخاب كرد و پاك و پاكيزه‌اش نمود يادگارى از آدم و برگزيده‌اى از نژاد نوح و نخبه و برجسته‌اى از آل ابراهيم و فرزندان اسماعيل و برگزيده‌اى از عترت پاك پيامبر صلى اللَّه عليه و آله و سلم .\r\nپيوسته در حمايت لطف خداست بوسيله فرشتگان او را حفظ مىكند و از ناراحتيهاى شبهاى تيره و اثر جادوى جادوگران و نابسامانيها محفوظ نگه مىدارد پاك از هر عيب و محفوظ از هر آفت « 1 » و مصون از تمام كارهاى ناپسند معروف به بردبارى و كردار نيك آراسته بعفت و علم و فضل است هنگام مأموريت از طرف پدر به او وصيت شده ولى در زمان پدر خويش خاموش از سخن است .\r\n\r\n\r\n","description":"","footnote":"\r\n( 1 ) بيماريهائى كه موجب نفرت مردم مىشود از قبيل جذام برص ، كورى و شلى و غيره .\r\n","page_name":" 105 ","page_number":105},
  {"content":"\r\n\r\nوقتى مدت اقامت پدرش پايان يافت مقدرات خدا در اختيار او قرار گيرد اراده خدا در باره او جارى مىشود مدت مأموريت پدر پايان مىپذيرد . از دنيا برود و امامت به او ميرسد و امور دين به او واگذار مىگردد و حجت خدا بر مردم و فرمانرواى جهان مىشود او را بروح خود تأييد مىكند و بعلم خويش مىآرايد و اسرار خود را در اختيارش مىگذارد و بمأموريتى بزرگ منصوب مىنمايد به او دانشى كه موجب تشخيص مشكلات گردد ميبخشد و راهنماى خلق و حجت خود در ميان مردم و روشنگر راه دين و كفيل امور دين و دنياى مردم .\r\nاو را رهبر مردم و گنجينه علم و حكمت خود قرار مىدهد و فرمانرواى دين خويش مىگرداند به او علم احكام و حدود و فرائض ميبخشد قيام بعدل و دادگرى مىنمايد با نورى درخشان در زمانى كه مردم در حمق فرو رفته و ببحث جدل مشغول گشته‌اند داروى شفابخش و چراغى مشعشع مىآورد و تمام مشكلات را از راه دين حل و فصل مىنمايد و بر راه و روش آباء گرام و شايسته خود قدم برمىدارد .\r\nجز شقى و بدبخت كسى جاهل به حق چنين رهبرى نيست و جز گمراه بيچاره منكر او نمىشود و مانع از شناسائى او نمىگردد مگر كسى كه جرات بر خدا و پيامبر پيدا كرده .\r\nغيبت نعمانى : حارث بن مغيره گفت : به حضرت صادق عليه السّلام عرض كردم :\r\nبچه وسيله مىتوان امام را شناخت ؟\r\nفرمود : با سنگينى و وقار گفتم : با چه چيز فرمود : او را با حلال و حرام و احتياج مردم بسويش ميشناسى و اينكه باحدى احتياج ندارد و سلاح پيامبر در نزد اوست .\r\nعرض كردم : آيا امام‌ها پسر امامند ؟ فرمود : يا وصى است و يا پسر وصى غيبت نعمانى : ابو الجارود گفت : به حضرت باقر عليه السّلام گفتم : وقتى امام و رهبر از اهل بيت از دنيا رفت چگونه مىتوان امام بعد را شناخت ؟\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nفرمود : بكردار نيك و تقيه و اعتراف آل محمّد صلى اللَّه عليه و آله و سلم بفضل او از هر چه بپرسى جواب مىدهد .\r\nكشف الغمه : محمّد بن اقرع گفت : نامه‌اى نوشتم به امام عسكرى عليه السّلام پرسيدم آيا امام محتلم مىشود پس از تمام شدن نامه با خود گفتم : احتلام يك نوع شيطنت است خدا اولياء خود را از اين چيزها محفوظ ميدارد در جواب نوشت ائمه در حال خواب مانند حال بيدارى هستند خواب تغييرى در آنها بوجود نمىآورد خداوند اولياء خود را از برخورد شيطان محفوظ مىدارد همانطور كه در دلت خطور كرد .\r\nرجال كشى : عيسى بن صفوان از حضرت رضا نقل كرد كه صفوان گفت :\r\nمن ابراهيم و اسماعيل پسران ابى سمال را خدمت آن جناب بردم سلام كردند و از وضع خود و خانواده خويش در مورد امامت به آن جناب اطلاع دادند راجع به حضرت موسى بن جعفر عليه السّلام سؤال كردند فرمود از دنيا رفته است گفتند آيا وصيت كرده ؟ فرمود : آرى . پرسيدند بشما وصيت كرد فرمود آرى عرضكردند وصيت به تنهائى فرمود آرى .\r\nگفتند مردم اختلاف دارند در اين مورد اما ما پيرو حضرت موسى بن جعفر عليه السّلام هستيم اگر زنده است چون امام ما است در صورتى كه از دنيا رفته باشد وصى او امام ما است آيا كسى كه چنين عقيده‌اى داشته باشد مؤمن است يا نه ؟\r\nفرمود : آرى اين خبر بشما رسيده كه هر كه بميرد در حالى كه امام خود را نشناخته مثل مردم جاهليت مرده است . و او كافر است .\r\nگفتند : پس چرا ما نسبت كفر به او نمىدهيم باز پرسيدند حال چنين شخصى چگونه است ، فرمود : ميخواهيد شما را گمراه كنم ( يعنى بر خلاف واقع بگويم ) .\r\nعرضكردند تا با چه دليلى بر مردم استدلال كنيم ( در مورد امامت شما ) فرمود\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nحضرت صادق ميفرمود وارد شهر ميشوى ميپرسى فلان كس بچه كس وصيت كرده جواب ميدهند بفلان كس سلاح پيامبر در نزد ما مانند تابوت بنى اسرائيل است در هر خانه‌اى كه باشد امام اوست گفتند سلاح را چه كس ميشناسد ( كه از پيامبر است ) ؟ ! سپس عرضكردند آقا ما را راهنمائى بدليلى كن كه بتوانيم به آن استدلال كنيم گاهى اشخاص مىآمدند خدمت حضرت موسى بن جعفر عليه السّلام تصميم داشت چيزى بپرسد امام ابتداء قبل از پرسش او جوابش را ميداد همين طور خدمت حضرت صادق عليه السّلام نيز مىآمدند پيش از سؤال جواب آنها را ميداد فرمود شما خود از حضرت صادق و موسى بن جعفر عليهما السّلام همين طور تقاضاى معجزه ميكرديد ابراهيم گفت ما حضرت صادق را درك نكرده‌ايم از دنيا رفت در حالى كه تمام شيعه بامامت او اعتراف داشته و هم بامامت حضرت موسى بن جعفر اما امروز در مورد امامت شما اختلاف دارند .\r\nفرمود نه در مورد موسى بن جعفر عليه السّلام نيز اتفاق نداشتند پيرمردها و بزرگان شما سخن از امامت اسماعيل ميگفتند با اينكه معتقد بودند او شراب ميخورده ميگفتند چون او سخاوتمندتر است .\r\nگفتند اسماعيل را امام در وصيت خود داخل نكرده بود فرمود او را در وصيت صدقات داخل كرده بود با اينكه مردم خيال ميكردند او امام است ( چون فرزند بزرگتر بود ) .\r\nاسماعيل بن ابى سمال گفت قسم بپروردگارى كه جز او خدائى نيست  عالِمُ الْغَيْبِ وَ الشَّهادَةِ  قسمى غليظ خورده گفت من ميل ندارم تمام دنيا را به من بدهند و تو امام نباشى ( دلم بامامت شما مايل است ) و وضع خود را عوض كرديم .\r\nابراهيم گفت ما وضع خود را اطلاع داديم آيا كسى كه چنين باشد مسلمان است ؟ فرمود ساكت باش چيزى نگو او از سخن باز ماند .\r\nتوضيح : بطورى كه توجه كرديد الفاظ خبر داراى تشويش و اضطراب\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبود و نسخه‌هاى مختلفى داشت به چند صورت بالاخره اينكه امام او را امر بسكوت مىكند شايد به اين جهت باشد كه فعلا لازم نيست دليلى در اختيار او بگذارد تا با مردم در اين مورد استدلال نمايد و اين كار صلاح نيست .\r\nرجال كشى - ابو الحسن علي بن محمّد بن قتيبه گفت از مطالبى كه عبد اللَّه بن حمدويه بيهقى نوشته بود و من از روى نامه او نسخه برداشتم اين بود :\r\nاهالى نيشابور در دين خود با يك ديگر اختلاف دارند گروهى گروه ديگر را تكفير ميكنند . در نيشابور دسته اى هستند كه معتقدند پيامبر اكرم زبان تمام مردم زمين و پرنده و آنچه خدا آفريده ميداند و بايد در هر زمانى نيز كسى باشد كه عارف به اين زبانها باشد و اطلاع از دل انسان بدهد و بداند اهالى هر منطقه‌اى در محل و منزل خود چه ميكنند اگر دو كودك را ببيند ميداند كدام مؤمن و كدام منافق است و اسامى پيروان و دوستان خود را با اسم پدرانشان ميداند و هر كس را ببيند او را با اسم ميشناسد پيش از آنكه با او سخن بگويد .\r\nفدايت شوم آنها ميگويند وحى قطع نميشود و پيامبر علم كامل را نداشته و نه احدى بعد از او داراى علم كامل بوده وقتى پيش آمدى در هر زمان بشود در صورتى كه علم آن در نزد صاحب الزمان نباشد خداوند به او و آنها وحى مىكند .\r\nفرمود دروغ گفته‌اند خدا آنها را لعنت كند و تهمت بزرگى بسته‌اند در نيشابور مردى بنام فضل بن شاذان هست كه در بيشتر از اين مسائل مخالف آنها است و انكار مىكند او عقيده دارد بشهادت  لا إِلهَ إِلَّا اللَّهُ  و محمّد رسول اللَّه و ميگويد خدا در آسمان هفتم بالاى عرش است همان طورى كه خود را ستوده و جسم است او را بر خلاف مخلوقين در تمام معانى ميستايد مانند ندارد سميع و بصير است .\r\nو از جمله عقايد او اينست كه پيامبر اكرم دين كامل آورده و در راه دين كمال مجاهدت و تبليغ نموده و تا هنگام مرگ به پرستش او مشغول بوده يك\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nنفر را تعيين كرده كه جانشين او باشد بعد از او و به او علمى كه خدا وحى نموده تعليم كرده آن شخص عارف بحلال و حرام و تاويل قرآن و فصل الخطاب است و در هر زمانى بايد يك نفر وجود داشته باشد كه اين مسائل را بداند اين علم بعنوان ميراث از پيامبر اكرم به آنها رسيده و به يكديگر ميسپارند هيچ كدام اطلاعى در امور دين جز از راه وراثت از پيامبر نميدانند او وحى بعد از پيامبر را منكر است .\r\nدر جواب فرمود در بعضى مسائل اعتقادش صحيح است و در بعضى از آنها بر خلاف است و در آخر نامه بود كه خدا ترا رحمت كند متوجه هر چه گفته بودى شدم خداوند امتناع دارد از اينكه رهبرى كند و ناراضى شود از شما در صورتى كه مخالف او باشيد و دين را رها كنيد و عارف به امام نباشيد و ولايت با ولىّ خدا نداشته باشيد هر زمان كه خدا شما را مشمول رحمت خويش مىكند و اجازه دعوت بما ميدهد براى شما نامه‌اى مينويسيم و پيكى ميفرستيم او را تصديق نميكنيد از خدا بترسيد و بگمراهى بعد از عرفان روى نياوريد .\r\nبدانيد كه حجت اگر بيانگر شما شده نعمت خدا را بپذيريد تا براى شما دوام داشته باشد و موجب سعادت دنيا و آخرت شود اگر خدا بخواهد .\r\nاين فضل بن شاذان با ما چه كار دارد پيوسته دوستان ما را منحرف مىكند و عقايد ناپسند را ميان آنها رواج ميدهد هر وقت نامه‌اى براى آنها نوشتم در اين مورد بر ما اعتراض كرد من به او پيشنهاد ميكنم كه دست از اين كارها بكشد و گر نه به خدا قسم نفرين ميكنم مبتلا بمرضى شود كه در دنيا و آخرت علاج نداشته باشد سلام ما را بدوستانمان برسان و اين نامه را براى آنها بخوان ان شاء اللَّه تعالى .\r\nكافى - علي بن محمّد نوفلى از علي بن موسى الرضا عليه السّلام نقل مىكند كه صحبت صدا در نزد ايشان شد فرمود علي بن الحسين عليه السّلام وقتى قرآن ميخواند اگر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nرهگذرى رد ميشد از صدايش بيهوش ميگشت اگر امام مقدارى از صداى خود را براى مردم اظهار كند تاب تحمل آن را ندارند از خوبى آن .\r\nعرضكردم مگر پيامبر اكرم بر مردم نماز نميخواند و صدايش را به قرآن بلند نميكرد ؟ فرمود پيامبر اكرم به مقدارى كه تاب تحمل داشتند با آنها معامله ميكرد .\r\nتفسير فرات - ابو حنيفه گفت من و ابو عبيده حذاء خدمت حضرت باقر عليه السّلام رفتيم صدا زد كنيزى كه بالش بياورد عرض كردم ، همين طور مينشينم فرمود يا ابا عبيده اين احترام و اكرامى است آن را رد نكن چون احسان را رد نميكند مگر الاغ عرض كردم ما چگونه ميتوانيم امام را بشناسيم فرمود از اين آيه  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ  كسانى كه اگر به آنها قدرت دهيم در زمين نماز به پا ميدارند و زكات ميدهند و امر بمعروف و نهى از منكر مينمايند هر گاه يكى از ما خانواده را با اين مشخصات ديدى او امام تو است .\r\nتوضيح مىدهم - به زودى در كتاب قرآن از تفسير نعمانى باسناد خود از اسماعيل بن جابر از حضرت صادق عليه السّلام خواهد آمد كه امير المؤمنين عليه السّلام فرمود امامى كه شايسته مقام امامت است داراى علاماتى است از آن جمله اينكه از تمام گناهان كوچك و بزرگ معصوم باشد لغزشى در فتوى نداشته باشد و خطا در جواب نكند سهو و نسيان ندارد و لهو و بازى در امور دنيا ندارد .\r\nدوم داناترين مردم است به حلال و حرام خدا و انواع احكام و امر و نهى پروردگار و تمام آنچه مردم به آن نياز دارند مردم به او محتاجند و او از آنها بىنياز .\r\nسوم - بايد شجاعترين مردم باشد زيرا او فرمانرواى مؤمنين است و از او پيروى ميكنند و اگر فرار كند در جنگ بواسطه فرار او همه فرار ميكنند .\r\nچهارم - بايد سخاوتمندترين مردم باشد گرچه تمام مردم روى زمين بخيل باشند زيرا در صورتى كه بر او بخل تسلط يابد نسبت باموال مسلمين كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدر اختيار اوست بخل ميورزد .\r\nپنجم - عصمت از تمام گناهان با همين امتياز از ساير مردم مشخص مىشود كه معصوم نيستند زيرا در صورتى كه معصوم نباشد ممكن است مرتكب گناهانى كه ساير مردم ميشوند بشود از قبيل گناهان موجب هلاكت و شهوترانيها وقتى چنين كارهائى را كرد بايد يكى بر او حد جارى نمايد در چنين صورتى امام مىشود مأموم جايز نيست امام داراى چنين خصوصياتى باشد .\r\nاما اينكه بايد داناترين مردم باشد براى اينست كه اگر عالم نباشد امكان دارد احكام و حدود را تغيير دهد و قضاياى مشكل او را باختلاف اندازد بطورى كه نتواند جواب آن را بدهد و اگر جواب دهد مرتبه بعد بر خلاف آن فتوى دهد .\r\nاما اينكه بايد شجاعترين مردم باشد به همان دليلى است كه قبلا گفتيم اگر فرار كند خود را مشمول خشم پروردگار كرده و اين براى امام صحيح نيست اما اينكه بايد سخىترين مردم باشد باز به همان دليلى كه قبلا ذكر شد براى امام بخل شايسته نيست دليل را ذكر نموده تا آنجا كه در رد اشخاصى كه قياس در دين را حلال ميشمارند فرموده است .\r\nاينكه چنين اشخاصى متوسل بقياس ميشوند بواسطه آن است كه عاجزند از اقامه احكام مطابق كتاب خدا و براى اخذ احكام نرفته‌اند بدر خانه كسانى كه اطاعت آنها بر مردم واجب است و خطا و لغزش و نسيان ندارند و كتاب خدا بر آنها نازل گرديده و اينست مامورند در احكام مشتبه خود به آنها مراجعه كنند از پى رياست رفتند بواسطه عشقى كه بزر و زيور دنيا داشتند و راه اجداد خود را پيمودند آنها كه مدعى مقام اولياء شدند بناچار ادعا كردند راى و قياس واجب است .\r\nكافى : حفص بن بخترى از حضرت صادق عليه السّلام نقل كرد كه به آن جناب گفتند بچه دليل امام را ميتوان شناخت فرمود به وصيت آشكار و بفضل احدى نميتواند بر امام در مورد زبان و شكم و شهوت خورده بگيرد مثلا بگويد دروغگو است و اموال مردم را مىخورد و از اين قبيل .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكافى : معاوية بن وهب گفت به حضرت صادق عليه السّلام عرضكردم علامت امامى كه بعد از امام است چيست ؟ فرمود طهارت ولادت و حسن منشأ ، اهل لهو و لعب نيست .\r\nتوضيح : حسن منشأ يعنى آثار فضل و كمال از كوچكى در او ديده شود تا آخر عمر منظور از طهارت ولادت اينست كه در نژاد او خورده گرفته نشود بعضى گفته‌اند يعنى ختنه شده و ناف بريده و پاك از خون و كثافات متولد شود و اين توجيه بعيد است .\r\nكافى : احمد بن عمر از حضرت رضا عليه السّلام نقل كرد كه از آن جناب سؤال كردم دلائلى كه گواه بر امامت است چيست ؟ فرمود دليل بر امامت شرافت و فضل و وصيت است وقتى شخصى وارد شهر شود بپرسد بچه كسى وصيت شده گفته شود بفلانى امامت دار مدار سلاح است اما مسائل دليل نيست .\r\nتوضيح : يعنى مسائل نميتواند دليل براى عوام مردم باشد چون نميتوانند بين حق و باطل تشخيص دهند .\r\nنهج البلاغه : امير المؤمنين عليه السّلام در يكى از خطبه‌ها فرمود ميدانيد كه شايسته نيست حاكم بر اموال و فروج و دماء و غنائم و احكام و امامت مسلمانان شخص بخيل باشد چون سعى او اينست كه بآرزوى خود از اموال مسلمانان برسد و نه شخص جاهل كه موجب گمراهى ايشان مىشود با جهل خود و نه بد اخلاق كه با بد اخلاقى گروهى را محروم مىكند و نه ظالم نسبت باموال مردم چون عده‌اى را بعطاى خويش مسرور و دسته‌اى را محروم مينمايد و نه رشوه خوار چون موجب از بين بردن حقوق مىشود و بر خلاف حق حكم مىكند و نه كسى كه سنت را از ميان مىبرد كه موجب هلاكت امت ميگردد .\r\nكافى : زراره از حضرت باقر نقل كرد كه فرمود امام داراى ده علامت است :\r\n1 - پاك و ختنه شده متولد مىشود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n2 - وقتى روى زمين قرار گرفت دو دست بر زمين ميگذارد و صدا بشهادتين بلند مىكند .\r\n3 - محتلم نميشود .\r\n4 - چشمش ميخوابد ولى دلش نميخوابد .\r\n5 - كسالتى كه موجب دهن دره شود او را نميگيرد .\r\n6 - نه دستهاى خود را از روى كسالت باز مىكند .\r\n7 - از پشت سر چنان مىبيند كه از پيش رو مشاهده مىكند .\r\n8 - بوى مدفوع او مانند مشك است و زمين مأمور است آن را فرو برد و پنهان كند .\r\n9 - وقتى زره پيامبر را بپوشد بر تنش راست مىآيد ولى ديگران چه كوتاه قد و چه بلند قد اگر بپوشد يك وجب اضافه است .\r\n10 - با ملك صحبت مىكند تا آخر امامت خود .\r\nبرسى در مشارق الانوار از طارق بن شهاب از امير المؤمنين عليه السّلام نقل مىكند كه فرمود طارق ! امام كلمة اللَّه و حجت اللَّه و وجه اللَّه و نور اللَّه و حجاب اللَّه و آية است خدا انتخابش مىكند و هر چه خواست در او قرار ميدهد بواسطه همين مقام اطاعتش و ولايتش بر تمام جهان واجب است او ولى خدا در آسمانها و زمين است اين پيمان از جميع جهانيان گرفته شده است هر كه خود را بر او مقدم بدارد كافر به خدا است هر كار كه مايل است بكند هر چه خدا بخواهد انجام ميدهد .\r\nبر دست راستش نوشته مىشود  وَ تَمَّتْ كَلِمَةُ رَبِّكَ صِدْقاً وَ عَدْلًا  او راستى و عدالت است برايش استوانه‌اى از نور قرار ميدهد از زمين تا آسمان اعمال بندگان را بوسيله آن مىبيند و بر قامتش لباس عظمت مىپوشد و او از دل‌ها آگاه و بر اسرار مطلع است بين مشرق و مغرب را مىبيند چيزى بر او از ملك و ملكوت پوشيده نيست و زبان پرندگان را هنگام ولايت ميداند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاو را براى وحى انتخاب نموده و بر اسرار مطلع كرده و بلطف خود تأييد كرده و به او حكمت تلقين نموده دلش مركز اراده خدا است بنامش سلطنت زده شده و به او فرمانروائى عطا گرديده و بايد از او اطاعت كنند زيرا امامت ميراث انبياء و مقام اصفياء و خلافت خدا و جانشينى پيامبران است امامت عصمت ولايت و سلطنت و هدايت است او سبب كامل شدن دين و موجب سنگين شدن ترازوى عمل است .\r\nامام هدف جويندگان و راهنماى هدايت‌جويان و راه رهسپاران و خورشيد درخشان دلهاى عارفين است ولايت او سبب رستگارى و اطاعتش واجب است در زندگى و ذخيره آخرت بعد از مرگ و عزّت مؤمنين و شفيع گنه‌كاران و نجات دوستان و رستگارى پيروان است چون او رأس اسلام و كمال ايمان و عارف بحدود احكام و مبين حلال از حرام است اين مقامى است كه به آن نميرسد مگر كسى كه خدا انتخابش كرده و مقدمش داشته و به او ولايت و حكومت داده .\r\nولايت عبارت از حفظ مرزها و تدبير امور و مراقبت بر روزها و ماهها است امام آب خوشگوار در تشنگى و راهنماى هدايت است امام پاك از گناه و مطلع بر عيوب است امام خورشيد درخشان بر بندگان است بمقام او كسى را ياراى چشم بستن يا دست رساندن نيست اين آيه به همان معنى اشاره دارد  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  مؤمنين عبارتند از علي و خاندانش پس عزّت اختصاص به پيامبر دارد و عترتش ، پيامبر و عترتش از يك ديگر تا ابد جدا نمىشوند .\r\nآنها مركز دائره ايمانند و قطب وجود و آسمان جود و شرف و نور خورشيد عظمت و روشنى ماه و پايه و مبدأ و معنا و مبناى عزّت و مجد . امام چراغ فروزان و راه و روش و آب سرشار و درياى زخار و ماه تابان و آب‌گيرى گوارا و راه آشكار و راهنمائى دلسوز در گرفتاريها و ابرى باران زا و بارانى ژاله‌سان و بدر كامل و دليل فاضل و آسمان سايه افكن و نعمت بزرگ و درياى خشك نشدنى و شخصيتى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكه قابل توصيف نيست و سرچشمه‌اى پر آب و باغستانى شاداب و گلى خوشبو و ماهى خوشرو و ستاره‌اى درخشان و كانونى عطر زا و عمل صالح و منبع سود و راه واضح و طبيب دلسوز و پدر مهربان است .\r\nپناه بندگان در گرفتاريها و حاكم آمر و ناهى و مراقب از جانب خدا بر خلايق و امين پروردگار بر خلايق و حجت او بر مردم و راه هموار در زمين و بلاد پاك از گناه و دور از عيوب و آگاه بر اسرار ظاهرش را نميتوان مالك شده و باطنش را نميتوان درك كرد يگانه روزگار و خليفه خدا در امر و نهى .\r\nمثل و مانند ندارد و كسى را ياراى برابرى با او نيست چه كسى مىتواند عارف بمقام شود يا بدرجات ما واقف گردد و شاهد عظمت ما باشد و منزلت ما را دريابد . عقل و خردها حيران است و انديشه سرگردان در باره آنچه مىگويم بزرگان كوچكند و دانشمندان ناتوان و شعراء گنگ و بليغان لال و سخنوران الكن و فصيحان عاجز ، آسمان و زمين در مقام ستايش اولياء اظهار كوچكى مىنمايند .\r\nآيا ميتوان شناخت يا ستايش نمود و يا فهميد و يا درك كرد يا احاطه كسى را كه پرتو جلال كبريا است و افتخار زمين و آسمان بزرگتر است مقام آل محمّد از وصف ستايشگران و توصيف وصف‌كنندگان و اينكه احدى را با آنها مقايسه نمود چگونه مىتوان مقايسه كرد با اينكه آنها كلمه عالى و نام درخشان و وحدانيت كبرائى هستند كه فاصله گرفته است از توحيد هر كس از آنها پشت كند يا كناره گيرد و حجاب اعظم خداوند .\r\nچگونه مىتوان چنين شخصيت‌ها را با انتخاب تعيين نمود و كجا عقل‌ها مىتوانند آنها را درك كنند كه مىتواند بشناسد يا وصف كند آنها را كه من توصيف نمودم و خيال كردند چنين موقعيت و مقامى مىتواند در غير آل محمّد باشد دروغ گفتند و گمراه شدند و گوساله بخدائى پذيرفتند و در گروه شياطين وارد شدند تمام اين انحرافات بواسطه عقده و كينه‌اى بود كه با آل محمّد و خاندان\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nعصمت داشتند و حسادتى كه به آنها ميورزيدند . شيطان آنها را تشويق كرد مرگ بر آنها باد چگونه امامى را انتخاب نمودند كه نادان و بت پرست بود و ترسو در ميان انبوه همآورد .\r\nبا اينكه امام بايد عالمى باشد كه جهل بر او راه نيابد و شجاعى كه ترسى او را فرا نگيرد و در نژاد و نسب بىمانند در بالاترين خانواده قريش و عظيم‌ترين فرزندان هاشم و بازماندگان ابراهيم است و منبع سخاوت و چون جان پيامبر و شخصيت مورد رضاى خدا و گوينده از جانب او .\r\nاو بالاترين شخصيت‌ها و از دودمان عبد مناف ، سياستمدار و شايسته مقام رياست اطاعتش بر مردم فرض و لازم است تا روز قيامت دلش گنجينه اسرار خدا كه زبانش گوياى آن معصوم و موفق است نه ترسو و نادان اما طارق چنين امامى را رها كردند و پيرو هواى خويش گرديدند چه كسى گمراه‌تر است از آن كسى كه پيرو هواى نفس خويش گردد .\r\nطارق ! امام انسانى ملكوتى و پيكر آسمانى و امر الهى و روحى قدسى مقامى و الا و نور اعلى و سرّ مخفى است او ذاتش فرشته‌اى و صفاتش خدائى و حسناتش فراوان و باسرار آگاه و برگزيده پروردگار مخصوص از جانب صادق امين .\r\nتمام اين مقامات اختصاص به آل محمّد دارد و كسى با آنها شريك نيست زيرا آنها معدن وحى و معنى تأويل و مورد عنايت پروردگار جليل و مهبط جبرئيل و برگزيده خدا و سرّ اللَّه و كلمه او و شجره نبوت و معدن صفوت سرچشمه گفتار و عالى ترين راهنماى مردم وارث رسالت و نور خداست ، حبيب اللَّه و وديعه او و كلمة اللَّه و كليد حكمت او و چراغ رحمت خدا و سرچشمه‌هاى نعمتش راهنما بسوى خدا و چشمه سلسبيل و قسطاس مستقيم و منهاج قويم و ذكر حكيمند و وجه كريم و نور قديم و شخصيتى شايسته تشريف و تقويم و تقديم و تعظيم و تفضيلند و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nجانشينان پيامبر كريم و فرزندان رؤف و حميد و امناى عليّ عظيم خانواده‌اى هستند بهم پيوسته و خدا شنوا و كريم است .\r\nمقامى و الا و راهى استوارند هر كه آنها را بشناسد و از ايشان اقتباس كند از آنها است به همين معنى اشاره دارد اين آيه  فَمَنْ تَبِعَنِي فَإِنَّهُ مِنِّي  خدا آنها را از نور عظمت خويش آفريده و اختيار جهان به آنها داده سرّ اللَّه و اولياء مقرّب اويند و امر خدا بين كاف و نونند دعوت بسوى او مىكنند و از جانب او سخن مىكنند و بامرش عمل ميكنند .\r\nعلم انبياء در مقابل علم آنها و سرّ اوصياء بمقايس سرّ ايشان و عزّت اولياء در مقام عزّت آنها مانند قطره در مقابل دريا و ذره‌اى در مقابل بيابان آسمانها و زمين در نزد امام چون مانند دست اوست نسبت به كف دستش ظاهرش را از باطن و خوبش را از بد و خشكى را از تر تميز ميدهد .\r\nزيرا خداوند پيامبرش را از علم گذشته و آينده مطلع كرده و او در اختيار اوصياء گرام نهاده هر كه منكر اين مقام باشد شقى و ملعون است كه مورد لعنت لعنت‌كنندگان قرار دارد چگونه خداوند اطاعت كسى را بر مردم واجب مىكند كه راه به ملكوت آسمانها و زمين نداشته باشد كلماتى كه نمودار شخصيت آل محمّد است هفتاد نوع است و هر آيه در قرآن مجيد و كلام خدا سخن از عين و وجه و يد و جنب دارد منظور امام است زيرا او جنب اللَّه و وجه اللَّه است يعنى حق اللَّه ، علم اللَّه ، عين اللَّه ، يد اللَّه ، آنها جنب على و وجه رضى و سرچشمه گوارا و راه راست و وسيله بسوى خدا و واسطه عفو و رضاى اويند .\r\nآنها سرّ واحد يكتايند كسى را نميتوان با آنها انباز گرفت مورد لطف خاص و خالص خدا و سرّ ديّان و كلمه او و باب ايمان و كعبه او . حجت اللَّه و راه روشن او راهنماى هدايت و پرچم توحيد و فضل خدا و رحمت او و عين اليقين و حقيقت آن و راه حق و عصمت او و مبدأ وجود و منتهايش و قدرت پروردگار و مشيّت او و امّ الكتاب و خاتمه آن و فصل الخطاب و دلالتش و گنجينه وحى و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنگهبان آن و آيه ذكر و ترجمه آن و معدن تنزيل و نهايت آن .\r\nآنها ستارگان آسمانى و انوار علوى هستند كه از خورشيد عصمت فاطمه عليها السّلام ميدرخشند در آسمان عظمت محمّد و شاخسار نبوى و درخت احمدى و اسرار الهى كه در پيكر بشرى بوديعت قرار گرفته‌اند و ذريّه پاك و عترت هاشمى كه هادى و مهدى هستند آنها بهترين افراد بشرند .\r\nآنها ائمه پاك و عترت معصوم و ذريه گرامى و خلفاى راهنما و بزرگان صديقين و اوصياء برگزيده و اسباط پسنديده و هداة مهديين و چهره‌هاى درخشان از آل طه و ياسين و حجت‌هاى خدا بر اولين و آخرين هستند .\r\nنام آنها بر سنگها و برگهاى درختان و بال پرندگان و ابواب بهشت و جهنم و بر عرش و افلاك و بال و پر ملائكه و بر حجب جلال و سرادق عزّ و جلال نوشته شده بنام آنها پرندگان تسبيح ميكنند و براى شيعيان آنها استغفار ميكنند ماهيان دريا خداوند احدى را خلق نكرده مگر اينكه از او اقرار بوحدانيت و ولايت ذريّه پاك و بيزارى از دشمنان آنها گرفته عرش استقرار نيافت تا بر آن با نور نوشته شد :  لا إِلهَ إِلَّا اللَّهُ   مُحَمَّدٌ رَسُولُ اللَّهِ  علي ولى اللَّه .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nبخش پنجم راهنماى امامت و وجه امتياز بين مدعيان واقعى و ياوه‌سرايان در اين بخش داستان حبابه والبيه است\r\nاكمال الدين : عمر جعفى از حبابه والبيه نقل كرد كه گفت امير المؤمنين عليه السّلام را در ميان « شرطة الخميس » « 1 » و در دست شلاقى داشت كه با آن فروشندگان ماهى معروف باژدهاى دريا ( حنكليس ) و مار ماهى و ماهى زمير ( كه در پشت خار دارد ) و ماهى مرده ( كه روى آب مىآيد ) را ميزد و به آنها ميفرمود اى فروشندگان مسخ‌شده‌هاى بنى اسرائيل و سپاه بنى مروان .\r\n\r\n\r\n","description":"","footnote":"\r\n( 1 ) شرطه گروهى از بهترين ياران فرمانروا خميس سپاه است چون از پنج قسمت تركيب مىشود 1 - ميمنه 2 - ميسره 3 - مقدمه 4 - ساقه 5 - قلب گروهى را كه پنج هزار يا شش هزار بودند امير المؤمنين به اين لقب اختصاص داده بود زيرا آنها با امام شرط بسته بودند كه راهى بهشت شوند .\r\n","page_name":" 120 ","page_number":120},
  {"content":"\r\n\r\nفرات بن احنف از جاى حركت كرده گفت يا امير المؤمنين سپاه بنى مروان چيست فرمود گروهى هستند ريش ميتراشند و سبيل را مىتابند .\r\nسخنگوئى شيواتر از علي عليه السّلام نديده بودم از پى آن جناب رفتم تا وارد مسجد شد و در صحن مسجد نشست به او گفتم يا امير المؤمنين دليل امامت چيست ؟\r\nخداوند رحمتت كند به من فرمود برو اين ريگها را بياور با دست اشاره به مقدارى ريگ كرد وقتى آوردم با انگشتر خود روى آنها مهر زد و نقش بست فرمود حبابه هر گاه كسى ادعاى امامت كرد اگر توانست مثل من با انگشتر روى ريگها را نقش بندد بدان او امامى است كه اطاعتش واجب است ، امام هر كارى را كه تصميم بگيرد مىتواند انجام دهد .\r\nگفت من از خدمت مولا خارج شدم امير المؤمنين عليه السّلام از دنيا رفت خدمت امام حسن عليه السّلام آمدم او در جاى امير المؤمنين نشسته بود مردم مشكلات خود را مىپرسيدند به من فرمود اى حبابه والبيه عرضكردم آرى فرمود آنچه همراه دارى به من بده ريگها را تقديم كردم همان طورى كه امير المؤمنين نقش بسته بود آن جناب نيز نقش بست .\r\nبعدها آمدم خدمت امام حسين عليه السّلام در مسجد پيامبر صلى اللَّه عليه و آله و سلم بود بسيار به من احترام كرد و خوش آمد گفت آنگاه فرمود در اين راهنمائى دليلى وجود دارد براى منظور تو ميخواهى دليل امامت را بجوئى ؟\r\nگفتم آرى مولاى من فرمود آنچه بهمراه دارى به من بده ريگها را دادم روى آنها نقش بست بعدها آمدم خدمت علي بن الحسين ديگر پير و ناتوان شده بودم در آن موقع حدود صد و سيزده سال داشتم آن جناب را در حال ركوع و سجود ديدم كه مشغول عبادت بود از رسيدن بهدف خود مأيوس شدم با انگشت سبابه اشاره كرد جوانى من برگشت .\r\nگفتم آقا از دنيا چقدر گذشته و چقدر باقيمانده ؟ فرمود اما چقدر گذشته ميتوان گفت و اما چقدر باقيمانده را نمىتوان گفت ، بعد فرمود آنچه همراه دارى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبده ريگها را دادم روى آنها نقش بست .\r\nبعد حضرت باقر عليه السّلام را ملاقات كردم آن جناب نيز برايم ريگها را نقش بست ، سپس خدمت حضرت صادق عليه السّلام رسيدم ايشان هم بر ريگها نقش بستند ، بعد خدمت حضرت موسى بن جعفر عليه السّلام رسيدم ايشان نيز نقش بستند ، بعد خدمت حضرت رضا عليه السّلام آمدم آن جناب نيز برايم نقش بست . حبابه نه ماه پس از اين جريان زندگى كرد آن طور كه عبد اللَّه بن همام نقل كرده .\r\nتوضيح : بطورى كه خبر حاكى است عمر او بايد حدود دويست و سى و پنج سال باشد اگر در اول امامت حضرت زين العابدين خدمت ايشان رسيده باشد اگر فرض كنيم در آخر عمر امام عليه السّلام آمده باشد و خدمت حضرت رضا هم در اول امامت ايشان رسيده باشد باز عمرش بيشتر از دويست سال مىشود .\r\nاكمال الدين : محمّد بن اسماعيل از موسى بن جعفر نقل كرد كه پدرم از پدرش موسى بن جعفر از جعفر بن محمّد از پدرش محمّد بن على نقل كرد كه حضرت علي بن الحسين عليه السّلام براى حبابه والبيه دعا كرد جوان شد و با انگشت اشاره نمود همان دم حائض گرديد با اينكه صد و سيزده سال داشت .\r\nاعلام الورى : داود بن قاسم گفت خدمت امام حسن عسكرى عليه السّلام بودم اجازه داد مردى از اهالى يمن وارد شود . مردى زيبا و قوى هيكل وارد شد سلام بامامت كرد آن جناب نيز جواب داد و پذيرفت اجازه نشستن داد پهلوى من نشست من با خود گفتم كاش ميدانستم اين شخص كيست ؟\r\nامام عليه السّلام رو به من نموده فرمود اين پسر آن زن باديه‌نشين است كه آباء گرامم براى او بر روى ريگها نقش بسته‌اند . به او فرمود آن ريگها را بده يك قسمت از ريگها خالى بود گرفت و بر آن انگشتر خود را نقش بست گويا هم اكنون نقش انگشتر را مىخوانم : حسن بن علي .\r\nمن بمرد يمنى گفتم اين آقا را قبل از اين ديده بودى ؟ گفت نه به خدا سالها\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست كه آرزوى ديدارش را داشته‌ام تا همين چند لحظه پيش كه جوانى پيش من آمد او را قبلا نديده بودم به من گفت از جاى حركت كن و داخل شو .\r\nمرد يمنى از جاى حركت كرد زير لب آهسته ميگفت رحمت و بركت خدا بر شما خاندان كه همه به يكديگر پيوسته‌ايد من گواهى مىدهم كه حق شما واجب است مانند حق امير المؤمنين عليه السّلام و ائمه بعد از او امامت و حكمت بشما رسيده تو ولىّ خدائى و عذر كسى پذيرفته نيست كه ترا نشناخته .\r\nاسمش را پرسيدم گفت نام من مهجع بن صلت بن عقبة بن سمعان بن غانم بن امّ غانم كه همان زن يمانى صاحب ريگى است كه امير المؤمنين بر ريگهاى او نقش بسته ابو هاشم جعفرى در اين مورد اشعار زير را سروده :\r\n بدرب الحصى مولى لنا يختم الحصى * له اللَّه اصفى بالدليل و اخلصا\r\nو اعطاه آيات الامامة كلها * كموسى و فلق البحر و اليد و العصا\r\nو ما قمص اللَّه النبيين حجة * و معجزة الّا الوصيّين قمصا\r\nفمن كان مرتابا بذاك فقصره * من الامر ان يبلو الدليل و يفحصا \r\nابو عبد اللَّه بن عياشى گفته است اين ام غانم غير از آن زن است كه ام الندى حبابه دختر جعفر والبيه اسدى بود و او نيز غير از آن زنى است كه پيامبر اكرم و امير المؤمنين روى ريگ براى او نقش بستند چون نام او امّ سليم بود و كتابهائى داشت پس آنها سه زن بوده‌اند كه هر كدام داستان و جريانى داشته‌اند روايت آنها را نقل كردم كتاب را بدين وسيله طولانى نميكنم .\r\nاحتجاج : احمد بن اسحاق بن سعد اشعرى رحمة اللَّه عليه يكى از اصحاب پيش او رفت و گفت جعفر بن علي ( معروف بكذاب ) نامه‌اى برايش نوشته و خود را معرفى كرده كه من جانشين برادرم هستم و علم حلال و حرام و هر چه مردم احتياج داشته باشند و چيزهاى ديگر دارم . احمد بن اسحاق گفت وقتى نامه را خواندم نامه‌اى براى حضرت صاحب الزمان عليه السّلام نوشتم و نامه جعفر را نيز در\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nداخل آن گذاشتم در جواب آن امام عليه السّلام چنين نوشت :  بِسْمِ اللَّهِ الرَّحْمنِ الرَّحِيمِ  نامه‌ات رسيد خدا نگهدارت باشد . نامه‌اى كه در جوف آن بود نيز خواندم و متوجه تمام مضامين آن با اختلاف و اشتباهات زيادى كه در آن بود شدم اگر تو نيز دقت كرده بودى متوجه مقدارى از آنها ميشدى .\r\nخدا را ستايش ميكنم ستايشى شايسته بر لطف و احسانى كه نسبت بما خانواده داشته خداوند حق را تمام و باطل را از ميان بر ميدارد و گواه است بر من نسبت به آنچه را برايت ذكر ميكنم وقتى در قيامت جمع شويم و از ما بازخواست كند نسبت بمسئله مورد بحث بدان كه خدا براى نويسنده نامه برگزيده آن و بر تو و هيچ يك از مردم امامت و وجوب اطاعت و تعهدى قرار نداده اينك برايت مختصرى توضيح مىدهم كه براى شما كافى باشد .\r\nبدان خداوند مردم را بيهوده نيافريده و نه آنها را به خود واگذار نموده بلكه بقدرت خويش آفريده و براى آنها گوش و چشم و دل و خرد داده سپس انبياء را براى مژده و تهديد فرستاده تا مردم را امر باطاعت و نهى از معصيت خدا كنند و آنها را مطلع نمايند از اسرار پروردگار و دينشان و براى ايشان كتاب فرستاده و ملائكه نازل كرده و امتيازى به پيامبران داده كه آنها را برترى و فضيلت بخشيده با معجزات و دلائل آشكار و نشانه‌هاى عالى كه بايشان بخشيد .\r\nبراى بعضى از آنها آتش را سرد و سلامت كرد و او را خليل خود گرفت و با بعضى ديگر سخن گفت و عصايش را اژدها كرد ديگرى مرده را زنده ميكرد باذن خدا و كور و برص را شفا ميداد و آن ديگر را به زبان پرنده آشنا كرده بود و از هر چيزى به او عنايت نمود سپس محمّد صلى اللَّه عليه و آله و سلم را رحمت براى جهانيان قرار داد و بوسيله او نعمتش را تمام و نبوت را ختم نموده و رسالتش را جهانى نمود دلائلى كه شاهد راستى او باشد آورد و آيات و علاماتى را ابراز نمود .\r\nسپس او را قبض روح كرد با سعادت و شايستگى و خلافت را بعد از او ببرادر و پسر عمو و وصى و وارثش علي بن ابى طالب سپرد . سپس بجانشينان\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاز فرزندان او يكى پس از ديگرى سپرد دين را بوسيله ايشان زنده كرد و نورش را تكميل نمود بين اين امامان و ساير خويشاوندان ايشان از قبيل برادر و پسر عمو و ساير نزديكان فرق آشكارى قرار داد تا حجت از ديگران باز شناخته شود و امام از مأموم جدا گردد به اين طور كه ايشان را از گناه پاك و از عيب مبرا ساخت و از هر نوع پليدى و شك و شبهه‌اى منزه نمود ايشان را گنجينه علم خود و خزينه حكمت و منبع اسرار خويش قرار داد و با دلائل تأييدشان كرد اگر چنين نكرده بود همه مردم مساوى بودند و هر كس ميتوانست ادعاى امامت كند حق از باطل و علم از جهل شناخته نميشد و اين ياوه سرا ادعائى كرده كه دروغ بر خدا بسته با آن ادعا نميدانم به چه چيز اميد و آرزو دارد اين ادعا را تمام كند ، آيا بفقه در دين كه خدا را شاهد ميگيرم حلال را از حرام باز نميشناسد و نه فرقى بين صحيح و ناصحيح ميگذارد يا ادعاى خود را بعلم ميخواهد اثبات نمايد با اينكه حق را از باطل و محكم را از متشابه فرق نميگذارد و نه وقت و حدود نماز را ميداند . يا با پرهيزكارى كه خدا شاهد است نماز واجب را چهل روز ترك كرد كه خيال ميكرد ( با چله‌نشينى ) شعبده بازى مىآموزد شايد اين جريان را شنيده باشيد اينك آثار كارهاى زشت او معلوم و گنه‌كاريش مشهود است يا گمان دارد با معجزه ثابت كند پس آن معجزه را بياورد يا با دليل يا با راهنمائى بالاخره اظهار كند خداوند در قرآن ميفرمايد :        بِسْمِ اللَّهِ الرَّحْمنِ الرَّحِيمِ حم تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى وَ الَّذِينَ كَفَرُوا عَمَّا أُنْذِرُوا مُعْرِضُونَ ، قُلْ أَ رَأَيْتُمْ ما تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ        :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nخداوند به تو توفيق دهد از اين ستمگر بخواه آنچه من برايت توضيح دادم و تقاضا كن يك آيه از قرآن را تفسير كند يا حدود نماز را بيان كند و مسائلى كه واجب است در نماز تا بفهمى مقدار علم و دانش او را و عيب و نقص را و معلوم گردد خدا حسابش را ميرسد خداوند حق را براى اهلش نگه دارد و در جاى خود قرار دهد در ضمن خدا امامت را در دو برادر بعد از امام حسن و امام - حسين عليهما السّلام قرار نداده اگر خدا بما اجازه سخن گفتن دهد حق آشكار ميگردد و باطل از ميان ميرود و پرده برداشته مىشود از خدا ميخواهم كفايت و كار خوب و ولايت را او ما را كافى و خوب نگهبانى است .\r\nمناقب : عبد اللَّه بن كثير در خبر طولانى گفت مردى وارد مدينه شد و از امام جستجو ميكرد او را بعبد اللَّه بن حسن راهنمائى كردند چند سؤالى كرد و از پيش او خارج شد باز جعفر بن محمّد را معرفى كردند خدمت آن جناب رفت همين كه امام صادق چشمش به او افتاد فرمود ترا فرستاده‌اند براى جستجو از امام داخل شهر ما شدى و از امام سؤال كردى چند نفر از اولاد امام حسن عليه السّلام راهنمائى بعبد اللَّه بن حسن كردند چند سؤالى كردى و خارج شدى اگر ميخواهى بگويم از او چه پرسيدى و چه جواب گفت بعد چند نفر از اولاد امام حسين عليه السّلام به تو گفتند اگر مايلى ترا ببريم پيش جعفر بن محمّد .\r\nگفت آنچه فرمودى صحيح است به او فرمود برو پيش عبد اللَّه بن حسن بگو زره پيامبر و عمامه‌اش كجا است آن مرد پيش عبد اللَّه بن حسن آمد از زره و عمامه پرسيد عبد اللَّه از داخل كندوئى زرهى را بيرون آورد و پوشيد برايش گشاد بود گفت پيامبر اكرم اين طورى زره ميپوشيد آن مرد برگشت خدمت حضرت صادق .\r\nفرمود راست نگفته بعد يك انگشترى بيرون آورد و به زمين زد زره و عمامه از داخل انگشتر بيرون آمد زره را پوشيد تا ساقش آمد بعد عمامه را بر سر بست عمامه بلند بود هر دو را از تن خارج نمود و داخل نگين قرار داد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nگفت پيامبر اكرم اين طور زره ميپوشيد اين پارچه در زمين بافته نشده خزانه خدا در لفظ ( كن ) است و خزانه امام در انگشترى اوست دنيا در نزد خدا مانند يك كاسه است در نزد امام مانند يك قدح اگر چنين نبود ما امام نبوديم و با ساير مردم برابر ميشديم .\r\nكتاب مقتضب الاثر : سلمان فارسى و براء بن عازب گفتند ام سليم گفت من تورات و انجيل خوانده بودم و زنى عارف باوصياى انبياء بودم ميل داشتم وصى محمّد صلى اللَّه عليه و آله و سلم را بشناسم وقتى وارد مدينه شدم خدمت پيامبر اكرم رسيدم و مال سوارى خود را ميان قافله گذاشتم به آن جناب عرض كردم هر پيامبرى دو جانشين دارد كه يكى در زمان حيات او ميميرد و ديگرى باقى ميماند براى بعد از او خليفه موسى در زمان حيات هارون بود و قبل از موسى از دنيا رفت ولى وصى او بعد از مرگ يوشع بن نون بود وصى عيسى در زمان حيات كالب بن يوفنا بود كه از دنيا رفت در زمان عيسى و وصى او بعد از مرگ شمعون بن حمون صفا پسر عمه مريم بود من در كتابها بررسى كرده‌ام براى شما فقط يك وصى ديده‌ام در زمان حيات و بعد از مرگ خودت برايم توضيح ده كه وصى شما كيست ؟\r\nپيامبر اكرم صلى اللَّه عليه و آله و سلم فرمود من فقط يك وصى دارم در زمان حيات و بعد از مرگ عرضكردم كيست فرمود برايم چند ريگ بياور آنها را درون دست گرفت و ماليد تا مانند آرد شد آنها را خمير كرد و يك ياقوت قرمز شد با انگشتر خود آن را نقش بست اثر نقش در روى ريگ براى هر بيننده آشكار بود ريگ را به من داد فرمود ام سليم ! هر كس قدرت چنين كارى را داشت او وصى من است .\r\nبعد فرمود وصى من كسى است كه در تمام حالات بىنياز است همانطور كه من بىنيازم در اين موقع ديدم پيامبر اكرم دست راست خود را بسقف اطاق گذاشت و دست چپ را روى زمين همين طور كه ايستاده بود بدون اينكه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبه طرف زمين خم شود و نه خود را به طرف دو پا بلند كرده بود .\r\nام سليم گفت از خدمت پيامبر اكرم خارج شدم سلمان را ديدم كه در كنار علي است و خود را به او چسبانيده بىآنكه توجهى بسيار خويشاوندان حضرت محمّد و يا اصحاب او بنمايد با سن كمى كه علي داشت با خود گفتم اين سلمان است كه پيش از من با كتب سر و كار داشته و با اوصياء نشسته است و اطلاعاتى كه او دارد من ندارم شايد همين شخص وصى پيامبر باشد . خدمت علي عليه السّلام رسيده گفتم تو وصى محمّدى گفت آرى منظورت چيست گفتم علامت وصى بودن شما چيست فرمود چند ريگ برايم بياور من از روى زمين چند ريگ برداشتم داخل مشت گرفت و آنها را مانند آرد كرد و به صورت ياقوتي سرخ درآورد سپس با انگشتر نقش بست بطورى كه نقش آن براى هر بيننده آشكار بود آنگاه بجانب خانه خود رهسپار شد از پى او رفتم تا راجع به آنچه پيامبر اكرم كرده بود سؤال كنم رو به من متوجه به من شد و همان كار پيغمبر را انجام داد گفتم وصى شما كيست آقا فرمود هر كس كار مرا انجام دهد .\r\nام سليم گفت : امام حسن عليه السّلام را ملاقات كرده گفتم شما وصى پدرت هستى من در شگفت بودم از سؤالى كه از ايشان نمودم با سن كمى كه داشت با اينكه صفات دوازده امام را ميدانستم كه پدر آنها بزرگ و افضل ايشان است اين مطالب را در كتب گذشتگان خوانده بودم فرمود آرى من وصى پدرم هستم گفتم علامت آن چيست ؟ .\r\nگفت چند دانه ريگ بياور چند دانه ريگ دادم در مشت گرفت و آنها را مانند آرد كرد بعد مخلوط نمود و به صورت ياقوتى قرمز در آورد سپس با انگشتر خود نقش بست به من داد پرسيدم وصى شما كيست ؟ .\r\nفرمود : هر كس اين كارى كه من كردم بكند بعد دست راستش را دراز كرد تا از پشت بامهاى مدينه بالاتر رفت در حالى كه ايستاده بود سپس دست چپ را پائين آورد تا به زمين زد بدون اينكه خم شود يا بلند گردد با خود گفتم چه\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكس بايد وصى اين آقا باشد .\r\nاز خدمت ايشان خارج شدم امام حسين عليه السّلام را ديدم مزاياى ايشان را در كتابهاى گذشته ديده بودم با نه نفر از فرزندانش كه وصى هستند جز اينكه بواسطهء كوچكى او نميتوانستم تطبيق كنم نزديك او رفتم در كنار صحن مسجد بود عرضكردم شما كه هستى ؟ فرمود : من همان كه تو ميخواهى ام سليم من وصى اوصياء و پدر نه امام هادى و من وصى برادرم حسن و برادرم وصى پدرم علي و علي عليه السّلام وصى جدم پيامبر اكرم صلى اللَّه عليه و آله و سلم است از سخن او در شگفت شدم گفتم علامت اين فرمايش شما چيست ؟ فرمود : چند ريگ بياور چند دانه ريگ از زمين برداشتم ديدم ريگها را درون دست ماليد و مانند آرد كرد بعد مخلوط نمود و به صورت ياقوت قرمز درآورد سپس با انگشتر خود مهر نمود نقش انگشتر در آن ماند به من برگرداند فرمود نگاه كن ام سليم آيا چيزى در آن مىبينى ؟\r\nتا نگاه كردم ديدم در آن انگشتر نام پيامبر و علي و حسن و حسين و نه نفر ائمه از فرزندان امام حسين عليه السّلام كه اسماء آنها شبيه و مكرر يك ديگر است مگر دو نفر ايشان يكى جعفر و ديگرى موسى همين طور در انجيل خوانده بودم .\r\nدر شگفت شدم و با خود گفتم خداوند به من دلائلى عطا كرد كه به ديگران قبل از من نداده است عرضكردم آقا يك علامت ديگر برايم بياور لبخندى زده نشسته بود از جاى حركت كرد دست راستش را به طرف آسمان بلند كرد به خدا قسم مانند ستونى از آتش آسمان را شكافت بطورى كه از چشمم پنهان شد در همان حال كه ايستاده بود اعتنائى به اين مطلب نداشت و نه بر زمين نشست من به زمين افتادم و بيهوش شدم وقتى به هوش آمدم ديدم برگى از درخت آس در دست دارد و بدماغم مىزند .\r\nبا خود گفتم بعد از اين دليل ديگر چه بگويم . از جا حركت كردم به خدا قسم تا همين ساعت بوى آن برك آس را استشمام ميكنم و آن برك را نگه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nداشته‌ام نه خشك شده و نه پژمرده و نه از بوى آن كاسته گرديده بخانواده‌ام وصيت كرده‌ام آن را داخل كفنم بگذارند عرضكردم آيا وصى شما كيست ؟\r\nفرمود : هر كس كار مرا انجام دهد گفت تا زمان علي بن الحسين عليهما السّلام زندگى كردم .\r\nزرّ بن حبيش تنها گفت و گروهى از تابعين اين سخن را جز قسمت آخر حديث او شنيده از جمله مينا غلام عبد الرحمن بن عوف و سعيد بن جبير هم پيمان بنى اسد شنيده‌اند كه چنين گفته است .\r\nام سليم گفت : خدمت علي بن الحسين عليهما السّلام رفتم او در منزل خود مشغول نماز بود نماز طولانى ميخواند و سرگرم آن بود هزار ركعت در شبانه روز ميخواند مدتى نشستم نمازش را رها نكرد تصميم به حركت گرفتم تا خواستم حركت كنم چشمم افتاد بانگشترش كه در انگشت داشت بر روى آن نگين نوشته بود ام سليم بايست تا آنچه مايلى برايت انجام دهم .\r\nگفت نمازش را زود تمام كرد پس از سلام نماز به من گفت ام سليم چند دانه ريگ بياور بىآنكه بگويم براى چه آمده‌ام چند دانه ريگ از زمين برداشتم در دست فشرد مانند آرد شد بعد مخلوط كرد و ياقوتى قرمز شد سپس آن را با انگشتر خود نقش بست نقش انگشتر روى آن باقى ماند نگاه كردم تا آن اسم‌ها را كه در زمان امام حسين عليه السّلام ديده بودم مشاهده كردم عرضكردم آقا وصى شما كيست فدايت شوم ؟ گفت : كسى كه كار مرا انجام دهد ديگر مانند مرا نخواهى ديد .\r\nام سليم گفت : فراموش كردم تقاضا كنم آن كارى كه پيامبر اكرم و حضرت علي و امام حسن و امام حسين عليه السّلام كرده بودند انجام دهد همين كه خارج شدم و چند گامى برداشتم صدا زد ام سليم عرضكردم آرى فرمود برگرد برگشتم ديدم در صحن حياط ايستاده رفت و داخل خانه شد لبخند ميزد فرمود :\r\nبنشين . نشستم دست راستش را دراز كرد خانه‌ها و ديوارها و بازارها را شكافت از نظرم\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nپنهان شد فرمود : بگير ام سليم ! .\r\nبه خدا سوگند به من كيسه‌اى داد كه در آن دينارهائى بود و گوشواره‌اى از طلا و چند انگشتر مال خودم بود از عقيق داخل يك جعبه عرضكردم آقا جعبه را ميشناسم اما نميدانم داخل آن چيست ولى سنگين است فرمود : بردار و برو .\r\nام سليم گفت : از خدمت آن جناب مرخص شدم و داخل منزل گرديدم بسراغ جعبه رفتم جعبه در جايش نبود و اين همان جعبه خودم بود عرفان واقعى بمقام آنها پيدا كردم با بصيرت و هدايت از آن روز  الْحَمْدُ لِلَّهِ رَبِّ الْعالَمِينَ  .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nبخش ششم عصمت ائمه عليهم السلام و لزوم عصمت امام\r\nآيات بقره :  قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  .\r\nتفسير : مرحوم طبرسى مينويسد : مجاهد گفته است عهد در آيه امامت است همين نيز از حضرت باقر و صادق عليهما السّلام روايت شده يعنى ستمگر امام مردم نميشود اين آيه شاهد است كه امامت به بعضى از فرزندان ابراهيم ميرسد اگر ظالم نباشد چون اگر بنا بود كه به هيچ يك از فرزندان او ندهد بايد در جواب ميفرمود عهد من بذريه تو نميرسد .\r\nحسن گفته معناى آيه اين است كه ظالمين در نزد خدا عهد و پيمانى ندارند كه به آنها خير برساند گر چه در دنيا پيمانهائى دارند وفا مىكند براى آنها در زبان عربى جايز است بگوئى لا ينال عهدى الظالمون زيرا هر چه به تو برسد تو نيز به آن رسيده‌اى همين نحو در قرائت ابن مسعود نقل شد . دانشمندان شيعه با همين آيه استدلال كرده‌اند كه امام بايد معصوم باشد زيرا خداوند\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nفرموده است بعهد من كه امامت است ستمگر نميرسد كه معصوم نباشد گاهى ممكن است ظلم كند يا به خود و يا به ديگرى اگر گفته بامامت نميرسد در حال ظلم اگر توبه كرد ظالم ناميده نميشود در اين صورت مىتواند نائل شود .\r\nجواب اين است كه ظالم گر چه توبه كرده باشد اين آيه در حال ظلم كردنش شامل او شده وقتى نفى نمود از ستمگر ديگر نمىتواند نائل به اين مقام شود آيه مطلق است مقيد به زمان مخصوص نيست لازم است حمل بر تمام اوقات شود در اين صورت به ظالم نميرسد گر چه بعد توبه كند .\r\nاگر بگوئى بنا بر قول باشتراط بقاء و مشتق منه در صدق مشتق ( يعنى بايد ظلم كه مشتق شد كه مشتق منه است وجود داشته باشد تا صفت ظالم بر او صدق كند ) در اين صورت استدلال صحيح نيست .\r\nدر جواب ميگويم شكى نيست در اينكه ظالم در آيه شامل گذشته و حال نميشود زيرا ابراهيم عليه السّلام اين مقام را براى ذريه‌اش پس از خود ميخواست خداوند به او جواب داد كه بمقام عهد نميرسد كسى كه ظالم باشد بعد از او پس هر كس بر او ظالم صدق نمايد بعد از اين خطاب خدا با ابراهيم و از او ظلم سر زند در هر زمانى كه باشد از زمانهاى آينده مشمول اين حكم مىشود كه عهده‌دار عهد خدا نخواهد شد .\r\nاگر بگوئى مشروط كردن حكم را به وصف شاهد عليت وصف است ( در نتيجه همان موقعى كه ظالم است نميتواند عهده دار شود ) .\r\nدر جواب ميگويم عليت وصف دلالت بر مقارنه ندارد زيرا مفاد حكم نيست جز اينكه نائل نشدن بمقام امامت بواسطه اتصاف بظلم است در يكى از زمانهاى آينده نسبت بصدور حكم دقت كن .\r\nخصال و علل الشرائع و معانى الاخبار : ابن ابى عمر گفت در طول مصاحبت با هشام بن حكم سخنى مفيدتر و نيكوتر از اين سخن در باره عصمت امام استفاده\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nنكردم روزى از او پرسيدم امام بايد معصوم باشد ؟ گفت آرى پرسيدم صفت عصمت در او چگونه است و از كجا ميتوان فهميد گفت : تمام گناهان داراى چهار وجه است پنجمى ندارد حرص ، حسد ، غضب ، شهوت اين چهار وجه از امام دور است .\r\nنبايد حريص به دنيا باشد با اينكه دنيا زير نگين اوست چون نگهبان مال مسلمانان است پس براى چه حرص بزند .\r\nنبايد خشم براى امور دنيا بگيرد مگر اينكه خشم او بواسطه خدا باشد زيرا خداوند بر او اقامه حدود را واجب نموده و نبايد سرزنش كسى در او مؤثر باشد و نه در دين به كسى دلسوزى كند در اجراى حد .\r\nنبايد پيرو شهوات باشد و دنيا را بر آخرت مقدم دارد زيرا خداوند آخرت را مورد توجه او قرار داده چنانچه دنيا را مورد توجه ما قرار داده او متوجه آخرت است همانطور كه ما متوجه دنيائيم آيا كسى چيز بهترى را رها مىكند و روى به چيز بدترى بياورد غذاى خوش مزه‌اى را رها كند و غذاى تلخى بخورد و لباس نرم را رها كند و لباس خشن و زبر بپوشد و نعمت پايدار آخرت را به دنياى فانى و زوال پذير مبادله كند .\r\nعيون اخبار الرضا - محمّد بن علي تميمى گفت : مولايم علي بن موسى الرضا عليه السّلام از آباء گرام خود از علي عليه السّلام از پيامبر اكرم نقل كرد كه فرمود هر كسى خوشش مىآيد تماشا كند شاخه ياقوت قرمز را كه خداوند بدست خويش كاشته و مايل است چنگ به آن بزند علي و ائمه بعد از او را دوست بدارد آنها برگزيدگان خدا و برجستگان هستند و از هر گناه و خطائى پاكند .\r\nكنز الفوائد - حسن بن حمزه نوفلى از عموى خود از پدرش از جدش از حسن بن علي از فاطمه عليها السّلام دختر پيامبر نقل كرد كه پيامبر اكرم فرمود :\r\nجبرئيل به من گفت دو ملك و فرشته‌اى كه بر علي عليه السّلام موكلند گفتند كه تاكنون از موقعى كه همراه آن جناب بوده‌اند گناهى بر او ننوشته‌اند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n* محمّد بن عمار ياسر از پدرش نقل كرد كه از پيامبر اكرم شنيدم فرمود دو ملك نگهبان علي بر ساير فرشتگان موكل بر مردم افتخار ميكنند كه موكل بر علي عليه السّلام هستند زيرا آن دو بجانب خدا نرفته‌اند با گناهى از علي كه موجب خشم خدا گردد .\r\nمعانى الاخبار - يزيد بن حسن كحّال از پدر خود از موسى بن جعفر از پدرش از جدش از علي بن الحسين عليهم السّلام نقل كرد كه فرمود : امام از ما خانواده بايد معصوم باشد و عصمت صفتى نيست كه در ظاهر بدن باشد تا شناخته شود به همين جهت نميتوان تشخيص داد مگر اينكه تصريح بامامت او شود ( و منصوص از جانب حجت قبل باشد ) .\r\nعرضكردند آقا معنى معصوم چيست ؟ فرمود : او چنگ زده بريسمان خدا و آن قرآن است كه از يك ديگر جدا نميشوند تا قيامت امام راهنما بسوى قرآن و قرآن راهنماى بسوى امام است اينست معنى اين آيه  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  .\r\nتوضيح : شايد منظور اين است كه معصوميت امام بواسطه چنگ زدن او بحبل اللَّه است به همين جهت امتياز عصمت را دارند نه به صرف ادعا يا معنى معصوم يعنى كسى كه چنگ به قرآن زده و از آن جدا نميشود .\r\nمعانى الاخبار - حسين اشقر گفت : بهشام بن حكم گفتم معنى اين گفته شما چيست كه امام بايد معصوم باشد گفت من از حضرت صادق اين سؤال را كردم فرمود معصوم كسى است كه از تمام گناهان بتوفيق لطف خدا خوددارى كند خداوند در قرآن ميفرمايد :  وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ  .\r\nصدوق رحمة اللَّه عليه در معانى الاخبار بعد از خبر هشام مينويسد : دليل بر عصمت امام اين است كه هر سخنى كه از كسى نقل مىشود ممكن است به چند\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nوجه آن را تأويل نمود . و بيشتر از قرآن و سنت مورد اجماع فرقه‌هاى مختلف مسلمان است كه تغيير نكرده و صحيح است و نه در آن اضافه شده و نه كم گرديده احتمال تأويل مختلفى دارد با اين بيان لازم است يك مخبر صادق و معصوم از دروغ عمدى و اشتباه باشد خبر از منظور خدا و پيامبر بدهد در كتاب و سنت و واقع را بيان كند چون مردم در تأويل و توجيه اختلاف دارند و هر كدام آيات قرآن و سنت پيامبر را بنفع عقيده و مذهب خود توجيه ميكنند .\r\nاگر خداوند آنها را به همين صورت واگذارد و مخبرى كه واقعيت كتابش را بيان كند براى آنها قرار ندهد اختلاف در دين را تجويز نموده و خود وادارشان كرده زيرا كتابى را فرستاده كه قابل تأويل است و سنت پيامبرش نيز همين احتمال را دارد و دستور داده به آن دو عمل كنند مثل اينست كه ميگويد قرآن و سنت مرا تأويل نمائيد و عمل كنيد و با اين دستور عمل بمتناقض را تجويز كرده و هم اعتقاد به حق و خلاف آن را .\r\nچون چنين كارى بر خدا محال است بايد با قرآن و سنت در هر زمان كسى باشد كه منظور خدا را از آيات قرآن بيان كند و احتمالات ديگر را رفع نمايد و همچنين از فرموده‌هاى پيامبر اكرم در سنت و اخبار و تأويل و احتمال‌هائى كه الفاظ اخبارى كه اجماع بر صحت آنها شده رد نمايد .\r\nوقتى واجب بود مخبر صادق باشد لازم است كه براى او دروغ عمدى جايز نباشد و نه اشتباه بكند در مورد توضيح منظور خدا در قرآن و منظور پيامبر در اخبار و سنت در اين صورت بايد معصوم باشد .\r\nاز مطالبى كه موجب تقويت اين دليل مىشود اينست كه مخالفين ما معتقدند كه خداوند قرآن را فقط براى عصر پيامبر نفرستاده و پيامبرى ديگر نخواهد بود و آنها را مأمور به عمل كردن به قرآن بواقع و حقيقت قرآن نموده وقتى جايز نباشد كه قرآن بر قومى نازل كند بدون ناطق و مفسر و مبيّنى كه تفسير مبهمات\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nآن را بنمايد به همين دليل جايز نيست ما را مأمور به عمل نمايد با اينكه ميان ما كسى نباشد كه قائم مقام پيامبر باشد در توضيح دادن ناسخ و منسوخ و خاص و عام و معانى كه خداوند قصد نموده از كلام خود نه تأويلهاى محتمل همان طورى كه پيامبر براى اهل عصر خود توضيح ميداد بالاخره در اين مورد آنچه عقل و دين حكومت كند لازم و واجب است .\r\nاگر شخصى بگويد كسى كه احتياجات ما را در مورد متشابه قرآن و معانى كه منظور خدا است بيان مىكند و احتمالات مختلف را بر طرف مىنمايد امت هستند اين ادعا را تكذيب مينمايد اختلافى كه در ميان امت وجود دارد و گواهى خود امت كه در بيشتر آيات قرآن جاهلند و منظور خداوند را نميدانند در اين توضيح شاهد مسلمى است كه امت نميتوانند مبين قرآن باشند و نميتوانند قائم مقام پيامبر اكرم باشند .\r\nاگر ياوه سرا و زور گوئى بگويد جايز است قرآن بر مردم اهل پيامبر نازل شود و با آنها پيامبرى نباشد و آنها را مأمور به عمل نمايد با احتمال تأويل به او گفته مىشود تمام اينها را قبول داريم همان اختلافى كه اكنون در معانى قرآن هست آن وقت هم وجود داشته باشد چه كار خواهند كرد و چه وظيفه دارند .\r\nاگر بگويد همان كار كه الان بايد كرد .\r\nگفته مىشود آنچه حالا ميكنند آن است كه هر گروه و فرقه از امت يك تأويل را قبول ميكنند و به آن عمل مىنمايند و گروه مخالف آنها را گمراه ميدانند و گواهى ميدهند كه آنها راه حق را از پيش نگرفته‌اند .\r\nاگر بگويد ميتواند در ابتداى اسلام نيز همين طور باشد و اين خود حكمتى است از جانب خدا و عدالتى است در باره آنها با اين ادعا مرتكب خطاى بزرگى شده خيال نميكنم احدى چنين حرفى را قبول كند .\r\nباز هم به او گفته مىشود چه خواهى گفت اگر مردم عرب زبان كه اهل\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nلغت هستند قرآن را تأويل نمايند و هر كدام عمل كنند مطابق تأويل خود كسانى كه وارد به زبان عرب نيستند از ترك و فارس و ساير زبانها چه بايد بكنند وظيفهء آنها در مورد دستورات دينى چيست بايد از كدام فرقه پيروى كنند با اختلافاتى كه در تأويل دارند و تجويزى كه تو نمودى هر كس ميتواند مطابق تأويل خود عمل نمايد .\r\nبايد بگوئى غير عرب از كسانى كه به زبان عرب وارد نيستند مانند اهل لغت هستند مىتوانند تجسس كنند و هر فرقه‌اى را خواستند اختيار كنند و گر نه چنانچه آنها را ملزم به پيروى گروه و فرقه مخصوصى بنمائى بايد بگوئى كه حق فقط با اين فرقه است و اين خود مخالف گفته اول تو است و بايد مدعى شوى كه اين فرقه علم و دليلى دارد از ساير فرقه‌ها ممتاز است با اينكه تو چنين مطلبى را نميگفتى .\r\nاگر همه فرقه‌ها را در حق مساوى قرار دهى با اختلافى كه در تأويل دارند بايد بگوئى كسانى كه عربى نميدانند هر فرقه را كه بخواهند مىتوانند انتخاب كنند اگر اين مطلب را قبول كنى ديگر نبايد هيچ فرقه‌اى را از قبيل شيعه و خوارج و صاحبان تأويل و تمام مخالفين و تمام آنهائى كه گروهى مخصوص را تشكيل ميدهند و يا بىدينها كه فرقه‌اى ندارند مورد سرزنش و عيبجوئى قرار دهى .\r\nو اين نقص اسلام و خروج از اجماع است و بنا بر اين به تو اعتراض مىشود كه طبق اين عقيده بايد خداوند مأمور كرده باشد مردم را به عمل كردن بكتابى كه بسته است و هيچ كس نميتواند داخل آن را بخواند در عين حال بايد جستجو كنند و عمل نمايند هر گروه به آنچه خيال ميكنند در آن است در چنين صورتى خداوند را به كار عبث و بيهوده‌اى نسبت داده‌اى چون چنين كارى از شخص بيهوده‌گرى سر مىزند .\r\nو بايد بپذيرى كه هر فرقه آنچه در مورد اصول عقايد به نظر خود صحيح\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nميدانند و حق ميدانند صحيح باشد زيرا فرقى نيست بين اظهار نظر آنها راجع حلال و حرام و احكام و فروع و نظرشان در باره عقايد و اصول از قبيل توحيد و ساير اصول عقايد و آنچه را به نظر خود صحيح ميدانند به كار بندند اگر چنين مطلبى را بپذيرى تجويز كرده‌اى كه خداوند اجازه داده است كه معتقد شوند خدا دو تا است و يا طبيعى مذهب شوند و منكر خدا گردند .\r\nاين آخرين نتيجه چنين اعتقادى است چون كسى كه بگويد جايز است خدا ما را مأمور كند عمل بكتابى كنيم كه احتمالات مختلف دارد و مفسر صادقى هم لازم نيست كه منظور خدا را در اين آيات بيان نمايد بايد معتقد شود كه در زمان پيامبر صلى اللَّه عليه و آله و سلم نيز همين طور بوده .\r\nاگر چنين چيزى را تجويز نمايد بايد قبول كند كه خداوند بهر فرقه‌اى اجازه داده عمل نمايند بر طبق رأى و نظر خود زيرا در صورتى كه حجتى وجود نداشته باشد كه معين نمايد اين تأويل صحيح و آن ديگرى نه جز اين كار چاره‌اى ندارند وقتى براى آنها صحيح باشد پيروان ايشان نيز از غير عرب هم اجازه خواهند داشت اگر براى آنها صحيح باشد براى ما نيز در اين عصر صحيح است و اين تجويز هم در احكام و فروع خواهد بود و هم در اعتقادات و نتايج افكار با چنين اعتقاد بطور كلى از دين خارج مىشود .\r\nبا توضيحى كه داديم ثابت مىشود كه بناچار بايد شخصى باشد كه قرآن و اخبار پيامبر را تفسير نمايد و بايد آن شخص معصوم باشد تا قبول فرمان و سخن او واجب گردد .\r\nوقتى ثابت شد كه بايد معصوم باشد نميتواند امت باشد بدليل توضيحى كه در باره اختلاف تأويل قرآن و اخبار دارند و هر دسته گروه ديگر را نسبت بكفر ميدهند در اين صورت بايد آن معصوم يك شخص معين باشد كه همان امامى است كه ما ذكر كرديم و ما ثابت نموديم كه امام بايد معصوم باشد و توضيح داديم كه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nوقتى عصمت امام واجب بود بناچار بايد پيامبر بنام و نشان او تصريح نمايد چون عصمت صفتى نيست كه در شكل ظاهر باشد و مردم بتوانند تشخيص دهند .\r\nبايد خداوند كه از اسرار اطلاع دارد تعيين نمايد بوسيله پيامبر خود اعلام فرمايد به همين دليل امام بايد فقط از طرف پيامبر تعيين شود براى ما به ثبوت رسيده با دلائلى كه ذكر كرده‌ايم و اخبار صحيح نصّ صريح در باره ائمه عليهم السّلام .\r\nتفسير قمى :  فَتِلْكَ بُيُوتُهُمْ خاوِيَةً بِما ظَلَمُوا  يعنى خلافت در فلان خانواده و فلان خانواده و خاندان طلحه و زبير نخواهد بود .\r\nتوضيح : بنا بر اين معنى آيه اينست كه خانه‌هاى آنها از خلافت و امامت عارى است بواسطه ظلم ايشان اين دليل است كه ظلم با خلافت الهى منافات دارد هر نوع فسق نيز ظلم به حساب مىآيد ممكن است منظور اين باشد كه آنها چون از روى ستم خلافت را غصب كردند و با امام خود بجنگ پرداختند امامت را ظاهر و باطنا از خانواده آنها خارج نمود تا روز قيامت .\r\nخصال : در خبر اعمش از حضرت صادق عليه السّلام نقل شده كه انبياء و اوصياى ايشان بايد گناهى نداشته باشند زيرا آنها معصوم و پاكند .\r\nعيون اخبار الرضا : از جمله مطالبى كه حضرت رضا بمأمون نوشت اين جملات بود كه خداوند هرگز اطاعت كسى را واجب نمىنمايد با اينكه ميداند او مردم را گمراه مىكند و باعث اغواى ايشان ميگردد و او را به مقام پيامبرى نيز نخواهد رساند و هرگز كسى را كه ميداند نسبت به خدا و پرستش او كافر مىشود و شيطان پرست ميگردد انتخاب نخواهد كرد .\r\nخصال :  لا يَنالُ عَهْدِي الظَّالِمِينَ  معنى آيه اينست كه امامت به كسى كه يك لحظه بت‌پرست بوده يا براى خدا شريك قائل شده نميرسد گر چه بعد اسلام آورده باشد .\r\nمعنى ظلم قرار دادن چيزى راست در غير محل خودش و بزرگترين ظلم\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nشرك به خدا است .\r\nچنانچه اين آيه مىفرمايد  إِنَّ الشِّرْكَ لَظُلْمٌ عَظِيمٌ  و نيز صلاحيت امامت را ندارد كسى كه مرتكب كارهاى حرام شده باشد چه گناه صغيره باشد يا كبيره گر چه بعد توبه كرده باشد و همين طور نميتواند كسى كه بر گردن خود او حدّ است حد جارى كند .\r\nوقتى امام بايد حتما معصوم باشد و عصمت او جز بوسيله نص و تصريح خدا بوسيله پيامبر تشخيص داده نميشود چون عصمت از قيافه و شكل ظاهرى مانند سفيدى و سياهى باز شناخته نميگردد و از اسرار درونى است كه خدا فقط ميداند .\r\nعلل الشرائع : سليم بن قيس گفت از حضرت امير المؤمنين عليه السّلام شنيدم مىفرمود فرمانبردارى و اطاعت لازم است از خدا و پيامبرش و اولو الامر بنمايند به اين جهت دستور داده شده از اولى الامر اطاعت نمايند چون آنها معصوم و پاكند هرگز امر به كار خلاف نميكنند .\r\nامالى : عبد اللَّه بن مسعود گفت پيامبر اكرم فرمودند من معنى دعا و درخواست حضرت ابراهيم هستم .\r\nعرضكرديم چگونه شما مصداق دعاى ابراهيم هستيد . فرمود خداوند بابراهيم خبر داد  إِنِّي جاعِلُكَ لِلنَّاسِ إِماماً  من ميخواهم ترا امام قرار دهم ابراهيم شادمان شده گفت خدايا آيا از فرزندان من نيز مانند من امام خواهند شد .\r\nخداوند به او خطاب نمود كه من پيمانى با تو نخواهم داشت كه وفا به آن نمايم ، عرضكرد پس كدام پيمان است كه برايم وفا نخواهى كرد ؟ فرمود : اين مقام را بستمگران نژاد تو نخواهم داد ، عرضكرد خدايا كدامند ستمگران نژادم كه به اين مقام نميرسند .\r\nفرمود : هر كه بت‌پرستى كند هرگز او را امام نخواهم كرد و شايسته امامت نيز نيست ، ابراهيم عرضكرد :\r\n  وَ اجْنُبْنِي وَ بَنِيَّ أَنْ نَعْبُدَ الْأَصْنامَ رَبِّ إِنَّهُنَّ أَضْلَلْنَ كَثِيراً مِنَ النَّاسِ   خدايا\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمن و فرزندانم را از پرستيدن بت بر كنار دار خداوندا آنها گروه زيادى از مردم را گمراه كرده‌اند .\r\nپيامبر اكرم فرمود : دعاى ابراهيم منتهى به من و برادرم علي شد كه هيچ كدام از ما لحظه‌اى براى بت سجده نكرديم مرا پيامبر و علي را وصى قرار داد .\r\nاكمال الدين - ابن عباس گفت از پيامبر اكرم شنيدم ميفرمود من و علي و حسن و حسين و نه نفر از فرزندان حسين عليهم السّلام پاك و معصوم هستيم .\r\nتفسير عياشى - صفوان جمال گفت : در مكه بوديم صحبت از اين آيه بميان آمد  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ  فرمود : معنى اين اتمام كلمات براى ابراهيم يعنى تكميل كرد آنها را بوسيله محمّد و علي و ائمه از فرزندان علي عليهم السّلام در تفسير اين آيه  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\nسپس به او ميفرمايد :  إِنِّي جاعِلُكَ لِلنَّاسِ إِماماً  من ترا امام قرار مىدهم عرضكرد از فرزندانم جواب داد ، عهده‌دار كار من ستمگران نخواهند شد .\r\nفرمود : آرى منظور فلان و فلان و پيروان آنهايند ابراهيم عرضكرد خدايا عجله فرما در مورد وعده‌اى كه به من دادى راجع بمحمّد و علي و زود آنها را يارى فرما و به همين مطلب اشاره شده است آيه  وَ مَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِهَ نَفْسَهُ وَ لَقَدِ اصْطَفَيْناهُ فِي الدُّنْيا وَ إِنَّهُ فِي الْآخِرَةِ لَمِنَ الصَّالِحِينَ  كسى از ملت ابراهيم كناره نخواهد گرفت مگر نادان باشد او را ما برگزيديم در دنيا و او در آخرت از صالحين است منظور از ملت در آيه امامت است .\r\nوقتى خانواده خود را ساكن مكه گردانيد گفت :  رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ  تا اين قسمت آيه  مِنَ الثَّمَراتِ مَنْ آمَنَ  چون در اين آيه براى ذريه خود دعا مىكند فورى دعا را اختصاص بمؤمنين ذريه خويش ميدهد از ترس اينكه مبادا به او بگويند نه چنانچه در دعاى قبلى خود\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبه او گفتند  لا يَنالُ عَهْدِي الظَّالِمِينَ  .\r\nوقتى خداوند فرمود :  وَ مَنْ كَفَرَ فَأُمَتِّعُهُ قَلِيلًا ثُمَّ أَضْطَرُّهُ إِلى عَذابِ النَّارِ وَ بِئْسَ الْمَصِيرُ  هر كسى كفر ورزد او را مختصرى بهره‌مند ميكنيم سپس بسوى عذاب و شكنجه آتش رهسپار خواهيم نمود كه بد گرفتارى است .\r\nابراهيم عرضكرد خدايا آنها كه مختصرى بهره‌مندشان ميكنى كيانند فرمود كسانى كه بآيات من كفر ورزيدند فلانى و فلانى و فلانى .\r\nتفسير عياشى : حضرت ابو جعفر عليه السّلام در مورد آيه  لا يَنالُ عَهْدِي الظَّالِمِينَ  فرمود يعنى امام نميتواند ظالم باشد .\r\nكشف الغمه : ص 254 توضيحى سودمند . من در باره دعاى حضرت موسى بن جعفر عليه السّلام كه در سجده شكر ميكرد فكر كردم با اعتقادى كه ما شيعيان داريم در مورد عصمت ائمه عليهم السّلام اعترافى كه امام عليه السّلام راجع بگناه در اين دعا ميفرمايند ناسازگار است دعا اين است\r\n« ربّ عصيتك بلسانى و لو شئت و عزتك لأخرستني و عصيتك ببصرى و لو شئت و عزتك لأكمهتني و عصيتك بسمعى و لو شئت و عزتك لأصممتني و عصيتك بيدى و لو شئت و عزتك لكنعتنى و عصيتك بفرجى و لو شئت و عزتك لا عقمتنى و عصيتك برجلى و لو شئت و عزتك لجذمتنى و عصيتك بجميع جوارحى التى انعمت بها علىّ و لم يكن هذا جزاك منى » .\r\nبالاخره نتوانستم راهى بجويم كه رفع شك و ترديدم را بنمايد تا روزى به خدمت سيد بزرگوار نقيب رضى الدين ابو الحسن علي بن موسى بن طاوس علوى رسيدم و اين مطلب را در ميان گذاشتم . او در جوابم گفت همين سؤال را وزير سعيد مؤيد الدين علقمى از من نمود به او گفتم ممكن است اين مطلب براى تعليم مردم باشد . بعد من بفكرم رسيد كه اين دعا را امام عليه السّلام در سجده در دل شب ميخوانده و كسى نزد آن جناب نبود كه تعليمش كند .\r\nبعد روزى وزير مؤيد الدين محمّد بن علقمى از من همين سؤال را كرد جريان پرسيدن خود را از سيد رضى نقل كردم و ايرادى كه بر اين جواب داشتم توضيح\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدادم گفتم چاره‌اى نيست جز اينكه بگوئيم اين بيان امام و نظائر آن از باب تواضع مىباشد اما در عين حال خود مرا قانع نميكرد و نميتوانستم اين توجيه را قبول كنم .\r\nسيد بزرگوار رضى الدين از دنيا رفت خداوند مرا توفيق در كشف اين مشكل كه بعد از مدتها و سال‌ها برايم كشف شد از الطاف و معجزات خود حضرت موسى بن جعفر عليه السّلام بود تا معصوم بودن آن آقا ثابت شود و شبهه اينكه از لفظ اين دعا براى ما پيدا ميشد بر طرف گردد .\r\nاما توضيح اين مطلب چنان است انبياء و ائمه عليهم السّلام تمام اوقات آنها صرف در راه خدا مىشود و دلهايشان مملو از محبت خدا و دل بسته عالم بالا هستند و هميشه مراقب و متوجه اويند چنانچه ميفرمايد\r\nاعبد اللَّه كانك تراه فان لم تكن تراه فإنه يراك\r\nچنان عبادت كن خدا را مثل اينكه او را مشاهده ميكنى اگر تو او را مشاهده نكنى او ترا مىبيند .\r\nپس آنها پيوسته متوجه خدا و با تمام وجود روى بجانب او دارند هر زمان كه از اين مقام عالى و ارجمند پا را پائين گذارند و مشغول به خوردن و آشاميدن و اشتغال بامور آميزشى و يا ساير كارهاى مباح و جايز داشته باشند خود را گناهكار ميدانند و از آن استغفار ميكنند .\r\nمگر همين طور نيست كه اگر غلامى در مقابل آقاى خود به خوردن و آشاميدن و يا آميزش اشتغال داشته باشد با اينكه ميداند آقا متوجه او است از نظر مردم قابل سرزنش و اعتراض است چه رسد بسرور تمام سروران و هستى بخش جهان به همين مطلب نيز اشاره است فرمايش پيامبر اكرم صلى اللَّه عليه و آله و سلم كه فرموده پرده تاريكى دلم را فرا ميگيرد و هر روز هفتاد مرتبه استغفار ميكنم .\r\nو اين فرمايش امام عليه السّلام\r\n« حسنات الابرار سيئات المقربين »\r\n. حسنات پاك مردان براى مقربان گناه محسوب مىشود توضيح ديگرى ميدهيم براى اثبات هر چه بيشتر اين توجيه چنانچه از لفظ « اعقمتنى » فهميده\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nمىشود عقيم كسى است كه براى او فرزندى متولد نمىشود و فرزندى كه از راه ناشايست متولد شود فرزند حساب نمىشود امام ميفرمايد خدايا ترا با آميزش خود معصيت كردم آن چنان كه ميخواستى مرا عقيم مىنمودى پس معلوم مىشود امام كارهاى ضرورى زندگى را حتى به جهت دور شدن به همين اندازه از ساحت قدس پروردگار معصيت مىبيند و استغفار مينمايد بعينه عبارات نيز ميتوان به همين طريق توجيه نمود .\r\nو همچنين موارد ديگرى نظير اينها را اين توجيه بسيار عالى است كه موجب رفع شبهه ميگردد و كسى كه از ديده خود كورى و از دل خويش نادانى را بر طرف كند رهنمائى ميگردد .\r\nاى كاش سيّد رضي الدين زنده مىبود اين توجيه را به او عرضه ميداشتم و مزاياى آن را توضيح ميدادم خيال نميكنم اين توجيه را ديگرى در مورد جملات دعا كرده باشد و كسى چنين راهى را پيموده باشد .\r\nگاهى فكرى عاطل به نتيجه‌اى معجز آسا ميرسد چنانچه از قديم گفته بالاخره از ميان تيرهاى بخطا رفته يكى بهدف ميرسد .\r\nآنچه صاحب كشف الغمه در توجيه اين دعا گفته توضيحى عالى است در مورد نسبت گناه و خطا كه گاهى ائمه عليهم السّلام به خود نسبت ميدهند .\r\nاختصاص : صالح بن حماد نقل مىكند كه امام صادق عليه السّلام فرمود خداوند ابتدا ابراهيم را بعنوان بنده خود گرفت قبل از اينكه پيامبرش كند و او را به مقام نبوت رساند قبل از اينكه مرتبه رسالت به او بخشد و او را رسول خود قرار داد قبل از اينكه بعنوان خليل و دوست او را برگزيند و او را دوست انتخاب كرد قبل از اينكه امام قرارش دهد .\r\nوقتى اين مقامها برايش آماده گرديد به او خطاب نمود كه من ميخواهم ترا امام قرار دهم . ابراهيم كه متوجه عظمت مقام امامت بود گفت از نژاد و خاندان\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمن نيز به اين مقام ميرسند فرمود كسى كه نادان باشد نميتواند امام پرهيزكار شود .\r\nاختصاص : هشام بن سالم و درست از ائمه عليهم السّلام نقل كردند كه فرمود انبياء و مرسلين چهار طبقه هستند :\r\n1 - پيامبرى كه مأموريت او فقط براى خودش مىباشد در خواب مىبيند و صدا را ميشنود ولى در حال بيدارى چيزى را نمىبيند او را مبعوث براى كسى نكرده‌اند و خود او نيز تحت فرمان امام است چنانچه ابراهيم عليه السّلام لوط را رهبرى ميكرد .\r\n2 - پيامبرى كه در خواب مىبيند و صدا را مىشنود و فرشته را نيز مشاهده مىكند او مأموريت دارد براى ديگران چه كم باشند يا زياد .\r\nچنانچه خداوند در اين آيه راجع به حضرت يونس ميفرمايد  وَ أَرْسَلْناهُ إِلى مِائَةِ أَلْفٍ أَوْ يَزِيدُونَ  يونس را مأمور بيش از صد هزار نمود فرمود سى هزار نفر از صد هزار بيشتر بودند با اينكه يونس تحت رهبرى امام بود .\r\n3 - آن پيامبرى كه در خواب مىبيند و صدا را مىشنود و در حال بيدارى نيز مىبيند در حالى كه او پيشوا و امام است بر اولو العزم چنانچه حضرت ابراهيم پيامبر بود ولى امام نبود تا خداوند فرمود من ترا مىخواهم امام قرار دهم درخواست كرد نسبت بفرزندان خود فرمود به اين مقام ستمگران نخواهند رسيد كسى بت پرست باشد يا چيزى شبيه بت بپرستد بامامت نميرسد .\r\nجوهرى از حبيب خثعمى نقل مىكند كه گفت از حضرت صادق عليه السّلام شنيدم مىفرمود ما گناه ميكنيم و فراموشى ما را فرا ميگيرد سپس به نزد خدا توبه ميكنم .\r\nحسين بن سعيد گفت بين دانشمندان شيعه اختلافى نيست در اينكه ائمه عليهم السّلام معصوم هستند از هر نوع كار زشت بطور كلى ولى ايشان ترك كار مستحب را گناه مينامند نسبت بمقام و كمالى كه دارند .\r\nتوضيح : علامه بزرگ در كتاب كشف الحق روايت مىكند از ابن مسعود\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nكه پيامبر فرمود دعاى ابراهيم عليه السّلام منتهى به من و علي عليه السّلام شد هيچ كدام از ما لحظه‌اى بت نپرستيديم مرا به پيامبرى و علي را بوصايت برگزيد .\r\nشارح ناصبى مذهب كتاب مينويسد اين روايت در كتابهاى اهل سنت وجود ندارد و هيچ يك از مفسرين نقل نكرده‌اند اگر صحيح باشد دلالت مىكند بر اينكه علي وصى پيامبر است و منظور از وصايت وارث علم و حكمت است اين در مورد امامت صراحت ندارد چنانچه ادعا كرده‌اند .\r\nصاحب كتاب احقاق الحق مينويسد : اين روايت را ابن مغازلى شافعى نقل كرده در كتاب مناقب باسناد خود از ابن مسعود انكار و پافشارى در اين مورد دشمنى و كفر است و منظور از دعاى ابراهيم همان درخواست امامت بود كه براى فرزندان خود نمود .\r\nپس معلوم مىشود كه منظور از وصايت همان امامت است و كسى كه قبلا كافر بوده و يا بت پرستيده نميتواند بعد امام شود چنانچه قبلا توضيح داديم در اين صورت امامت آن سه نفر نفى ميگردد و ثابت مىشود كه روايت تصريح به امامت حضرت علي دارد نه منظور وراثت علم و حكمت است .\r\nاگر اعتراض شود كه اين روايت امامت آن سه نفر را نفى نميكند چنانچه انتهاى دعوت به پيامبر مستلزم اين نيست كه پيامبر ديگرى قبل از ايشان نباشد همچنين منتهى شدن دعاى حضرت ابراهيم بعلى عليه السّلام دلالت بر اين نميكند كه امامى قبل از او باشد از روايت اين مطلب استفاده مىشود . امامى كه دعاى ابراهيم به او منتهى مىشود نبايد هيچ وقت بت پرستيده باشد ولى دليل بر اين نيست كه امامى قبل از انتها نيز بت نپرستيده باشد .\r\nجواب اين اعتراض چنين است كه لفظ ( انتهت ) به صيغه ماضى دلالت مىكند كه موقع صحبت پيامبر اكرم منتهى شده است و امامت شخص ديگرى قبل از علي عليه السّلام با اين معنى منافات دارد . بلى اگر فرموده بود ( ينتهى ) منتهى مىشود\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاين احتمال بىمورد نبود و حال اينكه آن طور نفرموده با اين توضيح معلوم شد فرق بين انتهاى دعوت به پيامبر اكرم و انتهاى آن بعلى عليه السّلام .\r\nباز اشكال نشود كه اگر اين روايت صحيح باشد مستلزم آن است كه بقيه ائمه امام نباشند زيرا چنين ملازمه‌اى وجود ندارد زيرا معنى انتهاء يعنى دعاى ابراهيم رسيد به من و علي نه بمعنى انقطاع باشد ضمنا اين جواب بىوجه بودن آن حرف را ثابت مىكند كه بعضى گفته‌اند صحيح نبودن روايت موجب زيانى براى ما نميشود چون ما ميخواهيم به آنها ثابت كنيم كه ابا بكر و عمر و عثمان امام نيستند .\r\nشبيه همين روايت است روايتى كه نسفى حنفى در تفسير مدارك ضمن تفسير آيه به خوبى از امير المؤمنين عليه السّلام نقل مىكند كه فرمود از پيامبر اكرم صلى اللَّه عليه و آله و سلم چند سؤال كردم تا اينكه فرمود پرسيدم حق چيست فرمود اسلام و قرآن و ولايت است وقتى منتهى به تو گردد .\r\nتوضيح : مفهوم شرط در نزد صاحب‌نظران علم اصول حجت است به همين جهت دلالت مىكند كه امامت و ولايت قبل از علي عليه السّلام باطل است در نتيجه خلافت كسانى كه قبل از او اين مسند را تصاحب كردند باطل است .\r\nكنز جامع الفوائد : در تفسير ثعلبى است كه حضرت صادق عليه السّلام فرمود ( طه ) يعنى طهارت اهل بيت صلوات اللَّه عليهم از ناپاكيها بعد اين آيه را خواند  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  .\r\nكنز جامع : محمّد بن نعمان گفت از حضرت صادق عليه السّلام شنيدم ميفرمود خداوند ما را به خود وانميگذارد اگر ما را به خود واگذارد مانند ساير مردم خواهيم بود لكن ما كسانى هستيم كه خدا در باره ما فرموده  ادْعُونِي أَسْتَجِبْ لَكُمْ  .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدنباله بحث بايد توجه داشت كه گروه معتقدين بامامت متفقند بر عصمت ائمه عليهم السّلام از گناه چه صغيره و چه كبيره از آنها گناهى سر نميزند عمدا و يا از روى فراموشى و يا اشتباه در تأويل و نه فراموشاندن از جانب خدا در اين مورد هيچ كس از علما مخالفت ننموده جز صدوق محمّد بن بابويه و استادش ابن الوليد چون آن دو فراموش نمودن كه از جانب خدا باشد بواسطه مصلحتى در غير مسائل تبليغى و بيان احكام تجويز نموده‌اند اما نه سهوى كه از جانب شيطان باشد .\r\nاخبار و دلائل اين مطلب در جلد ششم و پنجم گذشت و بيشتر بابهاى اين جلد مربوط بدلائل همين مطلب است .\r\nاما اخبار و دعاهائى كه اشاره بخلاف اين مطلب دارند و توهم گناه و خطا در باره ائمه را تقويت مىكند به چند وجه قابل تأويل است :\r\n1 - ترك مستحب و انجام مكروه گاهى گناه و عصيان ناميده مىشود بلكه ارتكاب برخى از مباح‌ها نيز نسبت بعظمت مقام و جلالت ائمه عليهم السّلام نيز بگناه تعبير شده زيرا انجام چنين كارها نسبت بمقام ايشان يك نوع كسر شأن است چنانچه اربلى در سخنان خود پيش از اين ذكر كرد .\r\n2 - آنها بعد از معاشرت با مردم و هدايت و راهنمائى آنها وقتى بمقام قرب و وصال و مناجات پروردگار نائل ميگردند گاهى بواسطه پست بودن اين كارها نسبت بمقام عالى و منزلت عظيمى كه دارند خود را مقصر مىبينند به همين جهت به تضرع و زارى مشغول مىشوند گر چه آن كار نيز بامر خدا باشد .\r\nچنانچه اگر پادشاهى يكى از مقربين خود را مأموريتى بدهد كه از مجلس سلطان و فيض حضور محروم شود بعد از بازگشت گريه و زارى دارد و خويش را\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمجرم و مقصر ميداند بواسطه محروم شدن از اين مقام عالى .\r\n3 - چون كمالات و علوم و فضائل آنها از فضل خدا است اگر اين نبود امكان انجام معصيت براى ايشان بود وقتى توجه بنفس خويش ميكنند و اين مقام و حالت كه دارند اقرار بفضل پروردگار ميكنند و عجز و ناتوانى خويش با عباراتى كه اشاره بصدور معصيت و گناه دارد خلاصه اينست كه ميگويند اگر توفيق تو نبود گناه ميكردم و اگر هدايتت نبود بخطا مبتلا ميشدم .\r\n4 - چون ائمه عليهم السّلام پيوسته در راه ترقى بكمالات و صعود بدرجات عالى هستند در مورد معرفت خدا و ساير سعادات وقتى توجه بمعرفت پيشين خود مينمايد با كيفيت عملى كه انجام داده‌اند اعتراف به تقصير مينمايند و توبه ميكنند ممكن است اين فرمايش پيامبر اكرم را مربوط به همين جهت دانست كه فرمود من در هر روز هفتاد مرتبه استغفار ميكنم .\r\n5 - چون ائمه عليهم السّلام در مقام عالى معرفت هستند نسبت بپروردگار پس هر عملى كه انجام ميدهند با تمام كوشش خود باز آن را لايق پيشگاه پروردگار خويش نميدانند فرمانبرداريهاى خود را معصيت ميانگارند و از آنها استغفار ميكنند چنانچه گناهكار استغفار مىنمايد هر كس از جام محبت جرعه‌اى نوشيده باشد از پذيرفتن وجوهى كه ذكر شد امتناع ندارد عارف كامل و محب وقتى به غير محبوب خود توجه نمايد و يا ديگرى را به نظر آورد خود را از بزرگترين خطاكاران ميداند خداوند ما را موفق بوصول درجه محبين نمايد .\r\n* در اعتقادات صدوق مينويسد كه انبياء و پيامبران و ائمه عليهم السّلام معصوم پاك از هر نوع آلودگى هستند هرگز گناهى چه كوچك و چه بزرگ از آنها سر نميزند مخالفت با خدا نمىكنند و مطيع فرمان اويند هر كس آنها را در هر يك از حالات غير معصوم بداند ايشان را نشناخته ما معتقديم كه آنها متصف بمرتبه كمال و تمام و علم از ابتداى امر تا آخر هستند در هيچ يك از احوال خود نميتوان بايشان نسبت نقص و خطا و جهل داد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nتوضيح : معنى عصمت و تحقيق در اين مورد در باب عصمت انبياء گذشت تكرار نخواهيم كرد .\r\n\r\nبخش هفتم معنى آل محمّد و اهل بيت و عترت و اهل و رهط و عشيره و ذريه صلوات اللَّه عليهم اجمعين\r\nآيات : طه ( 20 )  وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها  .\r\nشعراء : ( 6 )  وَ أَنْذِرْ عَشِيرَتَكَ الْأَقْرَبِينَ  .\r\nطبرسى رحمة اللَّه عليه : مينويسد  وَ أْمُرْ أَهْلَكَ  يعنى دستور بده اهل بيتت و اهل دينت را به نماز . ابو سعيد خدرى نقل كرد وقتى اين آيه نازل شد پيامبر اكرم بدر خانه فاطمه و علي عليهما السّلام نه ماه مىآمد در موقع هر نماز ميفرمود آماده نماز شديد خدا شما را رحمت كند  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ابن عقده باسناد خود از طرق زيادى همين روايت را از اهل بيت عليهم السّلام و ديگران مانند ابو برزه و ابو رافع نقل كرده و حضرت باقر عليه السّلام فرمود : خداوند به پيامبرش دستور داده كه باهل بيت خود راجع به نماز سفارش كند و آنها را اختصاص بذكر داده تا مردم بدانند اهل بيت پيامبر عليهم السّلام را در نزد خدا منزلتى است كه ساير مردم ندارند از طرفى امر كرده به آنها هم با مردم سفارش كند و ايشان را به تنهائى مورد سفارش قرار داده .\r\nدر قرائت عبد اللَّه بن مسعود چنين است  وَ أَنْذِرْ عَشِيرَتَكَ الْأَقْرَبِينَ  و رهطك منهم المخلصين از حضرت صادق عليه السّلام نيز اين مطلب روايت شده رازى و ديگران در تفاسير نقل كرده‌اند كه پيامبر اكرم پس از نزول  وَ أْمُرْ أَهْلَكَ بِالصَّلاةِ  هر روز صبح ميرفت بدر خانه فاطمه و علي عليهما السّلام و ميفرمود : موقع نماز است اين كار را پيوسته انجام ميداد .\r\nبقيه گفتار در مورد اين دو آيه در جلد احوالات امير المؤمنين عليه السّلام خواهد آمد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكنز جامع - ابو الجارود از حضرت باقر عليه السّلام نقل كرد در باره آيه و رهطك  مِنْهُمُ الْمُخْلَصِينَ  كه فرمود : منظور علي و حمزه و حسن و حسين و آل محمّد عليهم السّلام هستند .\r\nبا همين اسناد از آن جناب نقل شده در باره آيه  وَ تَقَلُّبَكَ فِي السَّاجِدِينَ  منظور از سجده‌كنندگان در آيه علي و فاطمه و حسن و حسين و اهل بيت پيامبر عليهم السّلام هستند .\r\nكنز جامع - بريد از زيد بن علي از پدرش از جد خود نقل كرد كه پيامبر اكرم روزى در خانه‌ام سلمه بود حريره‌اى آوردند حضرت علي و فاطمه و امام حسن و امام حسين عليهم السّلام را نيز خواست همه از آن غذا خوردند بعد يك كساى خيبرى بر روى ايشان انداخت و اين آيه را قرائت كرد  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ام سلمه گفت : يا رسول اللَّه آيا من نيز از اهل بيت هستم ؟ فرمود : تو عاقبت بخيرى .\r\nكنز جامع - عمارة از پدرش از جعفر بن محمّد از پدرش نقل كرد كه حضرت علي بن ابى طالب عليه السّلام فرمود : خداوند ما اهل بيت را فضيلت بخشيده چگونه چنين نباشد با اينكه در اين آيه ميفرمايد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  خداوند ما را تطهير نموده از زشتيها چه آشكارا و چه پنهان ما بر طريقه حق هستيم .\r\nكنز جامع - حسين بن زيد از عمر بن علي نقل كرد كه پس از شهادت حضرت علي عليه السّلام امام حسن عليه السّلام در خطبه خود فرمود : كسى از دنيا رفت كه از نظر علم از پيشينيان و آيندگان هيچ كس بر او سبقت نگرفته و از طلا و نقره چيزى از خود به ارث نگذاشت مگر هفتصد درهم كه از عطايش اضافه آمده بود و ميخواست با آن پول براى خانواده خود خدمتكارى بخرد .\r\nسپس فرمود : مردم هر كه مرا ميشناسد كه ميشناسد هر كه نميشناسد من حسن بن علي هستم پسر بشارت دهنده و نذير و داعى بسوى خدا و چراغ\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nروشنگر من از خانواده‌اى هستم كه جبرئيل در آنجا نازل ميشد و به آسمان صعود ميكرد من از خانواده‌اى هستم كه خدا از آنها پليدى را بر طرف نموده و پاك و پاكيزه‌شان كرده .\r\nكنز جامع - ام سلمه گفت : اين آيه در خانه من نازل شد هفت نفر در خانه حضور داشتند جبرئيل و ميكائيل پيامبر اكرم علي و فاطمه و حسن و حسين صلوات اللَّه عليهم من بر در خانه بودم عرضكردم يا رسول اللَّه آيا من از اهل بيت بشمار مىآيم ؟ فرمود : تو عاقبت بخيرى تو از زنان پيامبرى نفرمود تو از اهل بيت شمرده ميشوى .\r\nمناقب - حضرت صادق اين آيه را خواند  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  در اين موقع اشاره به سينه خود كرده فرمود : به خدا قسم ما ذريه پيامبر اكرم هستيم .\r\nتفسير فرات - عبد اللَّه بن وليد گفت : خدمت حضرت صادق عليه السّلام رسيديم فرمود : شما از كدام طايفه هستيد ؟ عرضكرديم اهل كوفه فرمود : هيچ شهر و ديارى بيشتر از كوفه محب و دوست ما خانواده نيستند خداوند شما را هدايت براهى نموده كه ديگران جاهلند شما ما را دوست ميداريد در حالى كه مردم بما كينه ميورزند و ما را تصديق نموديد موقعى كه مردم تكذيب كردند و پيرو ما شديد گاهى كه ديگران مخالف ما بودند خداوند زندگى شما را زندگى ما و مرگ شما را مرگ ما قرار داده .\r\nمن گواهم بر پدرم كه ميفرمود : فاصله بين شما و بين اينكه ديگران حسرت مقامتان را بخورند و شاد و خرم از آينده خود شويد به همين است كه جانتان باينجا برسد اشاره به حلق خود كرد خداوند در كتاب خود فرموده است  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  پس ما ذريه پيامبر اكرم صلى اللَّه عليه و آله و سلم هستيم .\r\nتفسير قمى :  وَ أَنْذِرْ عَشِيرَتَكَ الْأَقْرَبِينَ  فرمود : اين نيز نازل شده\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nو رهطك  مِنْهُمُ الْمُخْلَصِينَ  و آنها عبارتند از علي بن ابى طالب و حمزة و جعفر و حسن و حسين و آل محمّد عليهم السّلام .\r\nمعانى الاخبار - غياث بن ابراهيم از حضرت صادق از آباء گرام خود نقل مىكند كه از حضرت امير المؤمنين عليه السّلام راجع به اين فرمايش پيامبر اكرم پرسيدند انى مخلف فيكم الثقلين كتاب اللَّه و عترتى كه مراد از عترت كيست ؟\r\nفرمود : من و حسن و حسين و ائمه نه امام از فرزندان حسين كه نهمى مهدى و قائم آنها است از قرآن جدا نميشوند قرآن نيز از آنها جدا نميشود تا در حوض كوثر بر پيامبر اكرم وارد شوند .\r\nتوضيح : معنى عترت در اخبار ثقلين خواهد آمد .\r\nمعانى الاخبار - عبد اللَّه بن ميسره گفت : به حضرت صادق عليه السّلام گفتم ما ميگوئيم « اللهم صل على محمّد و اهل بيته » بعضى ميگويند ما آل محمّد هستيم فرمود : آل محمّد كسانى هستند كه ازدواج نمودن پيامبر را با آنها خدا حرام كرده .\r\nتوضيح : شايد راوى بجاى اهل بيت آل محمّد گفت : به اين جهت بوده كه مدعى لفظ آل محمّد گفته و يا بواسطه مترادف بودن آل و اهل بوده است .\r\nاما تفسير امام عليه السّلام كه در معنى آل فرمود : كسانى هستند كه ازدواج پيامبر با آنها حرام باشد شايد منظور اختصاص دادن بائمه باشد نه اينكه منظور از آل تمام آنهائى باشد كه ازدواج با آنها حرام است و منظور خارج نمودن بنى عباس و نظاير آنها است از معنى آل كه مدعى خود از آنها بوده شايد در اين روايت يك نوع تقيه‌اى وجود داشته باشد با اينكه محتمل است يكى از معانى آل همين معنى باشد .\r\nمعانى الاخبار - محمّد بن سليمان ديلمى از پدر خود نقل كرد كه به حضرت صادق عليه السّلام گفتم فدايت شوم آل كيانند فرمود : ذريه پيامبر صلى اللَّه عليه و آله و سلم عرضكردم پس اهل كيست فرمود : ائمه عليهم السّلام عرضكردم پس منظور از آيه  أَدْخِلُوا آلَ فِرْعَوْنَ أَشَدَّ الْعَذابِ \r\n\r\n","description":"","footnote":"","page_name":" 154 ","page_number":154},
  {"content":"\r\n\r\nآل فرعون را گرفتار شديدترين عذاب كند چه كسى است فرمود به خدا قسم جز دختر فرعون كس ديگرى را در نظر نگرفته خدا .\r\nمعانى الاخبار - ابو بصير گفت : به حضرت صادق عليه السّلام عرضكردم آل محمّد صلى اللَّه عليه و آله كيانند فرمود : ذريّه او گفتم اهل بيتش كيست ؟ فرمود :\r\nائمه و جانشينانش عرضكردم عترت كيست ؟ فرمود : اصحاب عبا .\r\nگفتم : امتش كيست ؟ فرمود : مؤمنينى كه تصديق كرده‌اند آنچه پيامبر از جانب خدا آورده و متمسك هستند بثقلين كه مأمورند به آن دو تمسك جويند كتاب خدا و عترت پيامبر اهل بيتش كه پليدى را از آنها دور كرده و پاك و پاكيزشان نموده آن دو خليفه بر مردمند .\r\nصدوق در معانى الاخبار مينويسد تأويل ذريات اگر با الف باشد اعقاب و نسل هستند ابو عبيده نيز چنين گفته ، اما آنچه در قرآن است كه  وَ الَّذِينَ يَقُولُونَ رَبَّنا هَبْ لَنا مِنْ أَزْواجِنا وَ ذُرِّيَّاتِنا قُرَّةَ أَعْيُنٍ  حضرت علي تنها آن را به صورت مفرد قرائت كرده و آيه‌اى كه در سوره يس است  وَ آيَةٌ لَهُمْ أَنَّا حَمَلْنا ذُرِّيَّتَهُمْ  .\r\nو اين آيه  كَما أَنْشَأَكُمْ مِنْ ذُرِّيَّةِ قَوْمٍ آخَرِينَ  در مورد لفظ ذريه دو لغت است يكى ذريّه و ديگرى ذريّه مانند عليّه و عليّه قرائت حضرت علي ذريّه بضم است و به همين طور ابو عمرو قرائت نموده و همين قرائت اهل مدينه است بجز زيد بن ثابت كه او در آيه  ذُرِّيَّةَ مَنْ حَمَلْنا مَعَ نُوحٍ  بكسر خوانده و مجاهد در آيه  إِلَّا ذُرِّيَّةٌ مِنْ قَوْمِهِ  گفته است آنها اولاد كسانى هستند حضرت موسى براى آنها مبعوث شد و پدرانشان فوت شده بودند .\r\nفراء گفته است آنها را ذريه ناميده‌اند چون پدرانشان از قبط بودند و مادرانشان از بنى اسرائيل اين شبيه همان است كه بايشان ميگفتند ابناء چون مادران آنها از جنس پدرشان نبودند .\r\nابو عبيده گفته آنها را ذريه ناميده‌اند با اينكه ايشان مذكر و مردند\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبه همين معنى و ذريه شخص مثل اين است كه مواليدى هستند از او خارج شده‌اند و اين لفظ از ذروت و ذريت مشتق است و همزه دار نيست .\r\nاما ابو عبيده گفته اصل آن همزه دار بوده كه عرب همزه آن را كنار گذاشته بنا بگفته او اين لغت از ذرأ اللَّه الخلق مشتق است چنانچه در اين آيه ميفرمايد :  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ  و ذرأهم يعنى ايجاد كرد و خلق نموده آنها را و اين آيه  يَذْرَؤُكُمْ فِيهِ  يعنى مىآفريند شما را پس ذريه شخص عبارت است از مخلوق خدا از نهاد او و نسلش و كسانش كه خداوند از صلب او آفريده .\r\nتوضيح : فرقى كه صدوق بين مفرد و جمع ذريه گذاشته در اين مورد مطلب قابل توجهى نداشت و تحقيقى كه در اين مورد كرده بود حايز اهميتى نبود و معنى اينكه تنها علي عليه السّلام اين طور قرائت كرده نميدانم منظورش چيست با اينكه ابو عمرو و حمزه و كسائى و ابو بكر نيز ذريتنا قرائت كرده‌اند .\r\nتفسير عياشى : معاوية بن وهب گفت : از امام عليه السّلام شنيدم ميفرمود الحمد للَّه نافع بنده آل عمر در خانه حفصه بود مردم بديدن او مىآمدند كسى به آنها عيب نميگرفت و اين كار را بد نمىشمرد اما مردم بواسطه احترام به پيغمبر پيش ما مىآيند مخفى و ترسان اين كار را بر آنها عيب ميگيرند و كار آنها را زشت ميشمرند خداوند در قرآن ميفرمايد :  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  پس آنچه براى پيامبر هست جز همان امتيازاتى كه براى هر پيامبرى هست نخواهد بود خداوند به پيامبر نيز همسران و ذريه عنايت كرد با اينكه به هيچ كدام از پيامبران ايمان نياوردند به آن اندازه كه به پيامبر ما از اهل بيتش ايمان آوردند اين امتياز را به پيغمبر ما بخشيد .\r\nتفسير عياشى - از بشير دهان از حضرت صادق عليه السّلام نقل كرد فرمود :\r\nخداوند هر چه به پيامبران داده به حضرت محمّد نيز عطا نموده و به پيامبر امتيازاتى بخشيده كه بساير پيامبران نداده سپس اين آيه را تلاوت نمود  وَ لَقَدْ أَرْسَلْنا \r\n\r\n","description":"","footnote":"","page_name":" 156 ","page_number":156},
  {"content":"\r\n\r\n رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  .\r\nتفسير عياشى : مفضل بن صالح از جعفر بن محمّد عليه السّلام نقل كرد كه پيامبر اكرم فرمود خداوند خلايق را دو قسم آفريد يك قسمت را كنار گذاشت و يك قسمت را نگه داشت آن قسمت را بسه قسمت تقسيم كرد دو سوم را كنار گذاشت و يك سوم را نگه داشت .\r\nسپس از اين يك سوم قريش را انتخاب كرد از ميان قريش فرزندان عبد المطلب را برگزيد از ميان فرزندان عبد المطلب پيامبر اكرم را انتخاب كرد و ما ذريه او هستيم .\r\nاگر مردم بگويند پيامبر اكرم ذريّه نداشت انكار نموده‌اند با اينكه خداوند ميفرمايد  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  پس ما ذريّه او هستيم راوى گفت من عرضكردم گواهى مىدهم كه شما ذريّة پيامبريد .\r\nسپس عرضكردم يا بن رسول اللَّه از خدا بخواه مرا در دنيا و آخرت با شما قرار دهد اين دعا را برايم نمود كف دستش را بوسيدم .\r\nعيون اخبار الرضا و امالى : ريان بن صلت گفت روزى حضرت رضا عليه السّلام بمجلس مأمون وارد شد در مرو گروهى از علماى عراق و خراسان حضور داشتند .\r\nمأمون گفت اين آيه را توضيح دهيد  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  سپس كتاب را به ارث داديم به بندگان برگزيده خود .\r\nعلما در جواب گفتند منظور تمام امت است .\r\nمأمون رو به امام علي بن موسى الرضا عليه السّلام نموده گفت شما چه مىفرمائيد حضرت رضا عليه السّلام فرمود من سخن اين دانشمندان را نميگويم .\r\nولى ميگويم خداوند در اين آيه عترت پاك پيامبر را منظور فرموده .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمأمون گفت چگونه ممكن است منظور عترت باشد و امت نباشد ؟ حضرت رضا عليه السّلام فرمود اگر منظور تمام امت باشد بايد همه اهل بهشت باشند بدليل اين آيه  فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  سپس همه آنها را در بهشت جمع نموده ميفرمايد :\r\n جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ  « 1 » .\r\nدر اين صورت وراثتى كه در آيه ذكر شده اختصاص بعترت دارد نه ديگران .\r\nمأمون گفت عترت پاك پيامبر كيانند و حضرت رضا عليه السّلام در جواب فرمود :\r\nكسانى هستند كه خداوند در قرآن در بارهء آنها ميفرمايد  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  و اينها كسانى هستند كه پيامبر اكرم در باره آنها ميفرمايد\r\n« انى مخلف فيكم الثقلين كتاب اللَّه و عترتى اهل بيتى الا انهما لن يفترقا حتّى يردا على الحوض فانظروا كيف تخلفونى فيهما - ايها الناس لا تعلموهم فإنهم اعلم منكم »\r\n. علما گفتند براى ما توضيح بدهيد كه آيا عترت همان آل هستند يا نه .\r\nفرمود آرى عترت همان آل هستند .\r\nعلما گفتند ما از پيامبر اكرم خبر داريم كه فرموده است امت من همان آل من هستند و اصحاب از آن جناب باخبر مورد اعتمادى كه نميتوان ردّ كرد نقل كرده‌اند فرموده است : آل محمّد امت او هستند .\r\nامام عليه السّلام پرسيد آيا بعقيده شما صدقه بر آل محمّد حرام است گفتند آرى فرمود آيا بر امت نيز صدقه حرام است گفتند نه ، فرمود اين خود فرق آشكارى است كه بين امت و آل است .\r\n\r\n\r\n","description":"","footnote":"\r\n( 1 ) اين دو آيه در سوره فاطر 32 و 33 قرار دارد امام عليه السّلام ميفرمايد در آيه دوم كه خداوند ميفرمايد وارد بهشت مىشوند منظور تمام كسانى هستند كه در آيه قبل ذكر شده .\r\n","page_name":" 158 ","page_number":158},
  {"content":"\r\n\r\nواى بر شما چگونه تفسير ميكنيد عجب گروه منحرفيد مگر شما تشخيص نميدهيد كه وراثت و طهارت اختصاص به برگزيدگان رهبر دارد نه ديگران .\r\nگفتند اين ادعا را بچه دليل ميفرمائيد . فرمود از اين آيه  وَ لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ  پس در اين آيه كه ميفرمايد در ميان نژاد نوح و ابراهيم نبوت و كتاب را قرار داديم اين وراثت مربوط بفرزندانى است كه هدايت يافته‌اند نه تبهكاران و فاسقين مگر نميدانيد كه نوح وقتى از خداوند چنين درخواست نمود :\r\nخدايا پسرم از خانواده من است وعده‌هاى تو يك واقعيت است و تو بهترين داورى زيرا خداوند به او وعده داده بود كه خود و خانواده‌اش را نجات بخشد .\r\nخداوند در جواب او فرمود اى نوح او از خانواده تو نيست او شخصى ناشايسته است ، چيزى را كه اطلاع ندارى نپرس من ترا برحذر ميدارم از اينكه جزء نادانان باشى .\r\nمأمون گفت آيا خداوند عترت را بر ساير مردم فضيلت بخشيده .\r\nفرمود خداوند برترى عترت را در كتاب خود آشكارا بيان كرده .\r\nمأمون گفت كدام آيه قرآن ؟\r\nفرمود اين آيه   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ   در آيه ديگر ميفرمايد  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  سپس خطاب بساير مؤمنين ميفرمايد با اين آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  اينكه به آنها دستور اطاعت از خدا و پيامبر و اولو الامر ميفرمايد منظور همانهائى هستند كه به آنها كتاب خدا و حكمت داده شده كه در آن آيه ميفرمايد مردم بر اين دو امتياز بر آنها رشك مىبرند در اين آيه كه ميفرمايد  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ \r\n\r\n","description":"","footnote":"","page_name":" 159 ","page_number":159},
  {"content":"\r\n\r\n إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  منظور از اين ملك عظيم و قدرت بزرگ همان اطاعت از برگزيدگان طاهر است پس منظور از ملك در آيه اطاعت و فرمانبردارى است .\r\nعلما گفتند آيا خداوند در قرآن اصطفاء و برگزيدن را تفسير نموده فرمود خداوند برگزيدن را در دوازده مورد از قرآن آشكارا تفسير نموده غير از آنچه در باطن قرآن است اولين مورد  وَ أَنْذِرْ عَشِيرَتَكَ الْأَقْرَبِينَ  و رهطك  مِنْهُمُ الْمُخْلَصِينَ  اين طور قرائت كرده ابى بن كعب و در قرآن عبد اللَّه بن مسعود اين يك مقام ارجمند و امتياز بسيار عالى و شرافتى است كه خداوند آل پيامبر را در نظر گرفته و براى پيامبر ذكر نموده .\r\nدوم اين آيه  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  اين يك امتيازى است كه هيچ مخالف و دشمنى هم نميتواند آن را انكار كند زيرا امتياز بزرگى است كه خداوند آنها را از پليدىها پاك و پاكيزه داشته باشد .\r\nسوم آنجا كه خداوند شخصيتهاى پاك و طاهر را معين ميفرمايد به پيامبر در آيه مباهله دستور نيايش و ابتهال ميدهد در اين آيه  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  پيامبر اكرم براى مباهله علي و حسن و حسين و فاطمه عليهم السّلام را به راه و نفس آنها قرين نفس او قرار ميدهد ميدانيد معنى  أَنْفُسَنا وَ أَنْفُسَكُمْ  چيست ؟\r\nعلما گفتند منظور نفس خود پيامبر است .\r\nفرمود منظور از نفس پيامبر علي بن ابى طالب از مطالبى كه دليل اين مطلب است فرمايش پيامبر است بايد بنى وليعه از اين كار خود دست بردارند و گر نه شخصى بسركوبى آنها ميفرستم كه مانند نفس من است .\r\nمنظور علي بن ابى طالب است و منظور از ابناء در آيه حسن و حسين عليهما السّلام\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاست و مراد از زنان فاطمه عليها السّلام اين امتيازى است كه هيچ كس به آنها نميرسد و مقامى است كه هيچ كس را ياراى رسيدن به آن نيست زيرا نفس علي را مانند نفس پيامبر قرار داده .\r\nچهارم - خارج نمودن تمام مردم است از مسجد بجز عترت خود تا آنجا كه بعضى در اين مورد اعتراض نمودند و عباس عموى پيامبر گفت يا رسول اللَّه علي را باقى گذاشتى و ما را خارج كردى فرمود : من او را نگذاشتم و شما را خارج كنم ولى اين كار را خدا نموده كه او را اجازه داده و شما را خارج نموده اين عمل توضيح و فرمايش پيامبر است كه بعلى عليه السّلام ميفرمايد :\r\nأنت مني بمنزلة هارون من موسى .\r\nعلما گفتند براى اين مطلب از قرآن چه دليلى داريد ؟ حضرت رضا عليه السّلام فرمود : اينك از قرآن برايتان ميخوانم گفتند بفرمائيد اين آيه را قرائت فرمود :  وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً  در اين آيه موقعيت هارون نسبت بموسى آشكار است كه ميفرمايد : در مصر شما دو نفر براى قوم خانه تهيه نمائيد و خانه‌هاى خود را قبله قرار دهيد در همين آيه مشخص مىشود منزلت علي عليه السّلام نسبت به پيامبر اكرم با تمام اين توضيح دليل آشكارى در فرمايش پيامبر است كه فرموده اين مسجد براى هيچ جنبى حلال نيست مگر براى محمّد و آل محمّد صلى اللَّه عليه و آله و سلم .\r\nدانشمندان گفتند : اين توضيح و بيان فقط نزد شما خانواده اهل بيت پيامبر است .\r\nحضرت رضا عليه السّلام فرمود : چه كسى انكار اين مقام را در مورد دارد با اينكه پيامبر اكرم ميفرمايد : « من شهر حكمت هستم و على درب آن است هر كس مايل است وارد شهر حكمت شود بايد از درب آن داخل گردد » .\r\nدر آنچه توضيح و تشريح نمودم راجع بفضل و شرافت و شخصيت و برگزيده شدن و طهارت خانواده پيامبر دلائلى است كه جاى انكار براى هيچ معاندى باقى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nنميگذارد خداوند را بر اين موهبت سپاسگزارم .\r\nآيه پنجم :  وَ آتِ ذَا الْقُرْبى حَقَّهُ  اين يك امتياز است كه خداوند فقط به آنها بخشيده و ايشان را بر امت مقدم داشته وقتى اين آيه بر پيامبر اكرم نازل شد فرمود فاطمه عليها السّلام را صدا بزنيد به او فرمود : اين فدك از جاهائى كه با سپاه و لشكر كشى گرفته نشده و متعلق به شخص من است مسلمانان شركت در آن ندارند من آن را به تو بخشيدم چون خداوند دستور به من داده آن را تصرف كنى متعلق به تو و فرزندان تو است .\r\nآيه ششم :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  اين امتياز مخصوص پيامبر است تا روز قيامت و مربوط به آل اوست نه ديگران چون خداوند در مورد نوح پيامبر ميفرمايد :  يا قَوْمِ لا أَسْئَلُكُمْ عَلَيْهِ مالًا إِنْ أَجرِيَ إِلَّا عَلَى اللَّهِ وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ وَ لكِنِّي أَراكُمْ قَوْماً تَجْهَلُونَ  .\r\nو از هود نقل مىكند كه گفت :  لا أَسْئَلُكُمْ عَلَيْهِ أَجْراً إِنْ أَجْرِيَ إِلَّا عَلَى الَّذِي فَطَرَنِي أَ فَلا تَعْقِلُونَ  كه هر دو پيامبر در مقابل نبوّت خود هيچ پاداش طلب نمىكنند و پاداش خود را از خدا ميخواهند ولى خداوند به پيامبر اكرم ميفرمايد : بگو از شما پاداشى جز مودت و دوستى با خويشاوندانم خواستار نيستم اينكه مودت و محبت با آنها را واجب نمود چون ميدانست آنها هرگز از دين بر نميگردند و گمراهى را اختيار نخواهند نمود .\r\nدليل ديگر اينكه ممكن است شخصى يك نفر را دوست داشته باشد اما با بعضى از افراد خانواده او دشمن باشد دل آن مرد كه مورد محبت اين شخص است اما با بعضى از اهل بيتش دشمن است با اوصاف نمىشود خداوند خواست كه در دل پيامبر چيزى نسبت پيدا نشود به همين جهت مودّت خويشاوندان او را بر مؤمنين واجب كرد هر كه مراعات اين واجب را بنمايد و پيامبر و اهل بيت او را\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nدوست داشته باشد پيامبر را نميرسد كه با او دشمن باشد ولى كسى كه مراعات اين واجب را نكرد و با اهل بيت دشمن بود بايد پيامبر او را دشمن بدارد چون او يكى از فرايض خدا را ترك نموده اينك چه فضيلت و شرافتى از اين بالاتر است .\r\nخداوند اين آيه را بر پيامبر اكرم صلى اللَّه عليه و آله و سلم نازل فرمود :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  پس از نزول آيه پيامبر اكرم در جمع اصحاب از جاى حركت كرده ثناى پروردگار را بجاى آورده فرمود : مردم خداوند چيزى را براى شما واجب نموده كه مربوط به من مىشود آيا تعهد انجام آن را مينمائيد كه كسى جواب نداد و فرمود مردم اين طلا و نقره و خوردنى و آشاميدنى نيست گفتند پس بفرمائيد چيست آن جناب همان آيه را خواند گفتند امّا اين مطلب را تعهد ميكنيم اما بيشتر آنها وفا نكردند .\r\nخداوند هيچ پيامبرى را نفرستاد مگر اينكه به او وحى نمود كه از قوم خود پاداشى نخواهد زيرا خداوند خود پاداش پيامبران را ميدهد ولى در مورد حضرت محمّد صلى اللَّه عليه و آله و سلم محبت خويشاوندانش را واجب نمود و دستور داد كه اجر و پاداش خود را در ميان مردم قرار دهد تا خويشاوندانش را دوست بدارند به اين طور كه عارف بفضل و مقام آنها بشوند آن فضل و مقامى كه خداوند براى ايشان واجب نموده ( كه عبارت است از وجوب اطاعت و ساير امتيازات ) زيرا محبت و مودّت به مقدار عرفان و فضيلت است .\r\nوقتى خداوند اين مطلب را واجب كرد براى آنها سنگين آمد زيرا فرمانبردارى سنگين است گروهى كه خداوند از آنها پيمان وفا دارى گرفته بود به اين شرط وفا نمودند ولى معاندين و منافقين منكر شدند و از حدّ و اندازه‌اى كه خداوند قرار داده بود خارج كردند گفتند منظور از قرابت پيامبر تمام عرب هستند و همه امت بالاخره هر چه باشد اين مطلب مسلم است كه مودّت براى خويشاوندان واجب شده هر چه به پيامبر نزديكتر باشند محبت لازم‌تر است به\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nنسبت خويشاوندى كه دارند .\r\nاما در مورد پيامبر صلى اللَّه عليه و آله و سلم بانصاف رفتار نكردند با تمام موقعيت آن جناب و رأفتش و نعمتهائى كه خداوند بر امتش ارزانى داشت كه زبان عاجز از شكر آن است زيرا دوستى و محبت لازم را با خاندان و ذريه او بجا نياوردند و آنان را در ميان خود بايد چون چشم نسبت بسر قرار ميدادند به جهت احترام پيامبر و محبت با آن جناب اين خود لازم بود چه رسد كه قرآن نيز به آن دعوت مىنمايد و اخبار نيز شاهد است كه اهل مودّت آنهايند و دوستى با ايشان واجب شده و پاداش بر آن مييابند .\r\nاين مودّت است كه هر كس با ايمان و اخلاص آن را داشته باشد سزاوار بهشت است بدليل اين آيه   وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى   .\r\nسپس علي بن موسى الرضا عليه السّلام فرمود : پدرم از جدم از آباء گرام خود از حسين بن علي عليهم السّلام نقل كرد كه فرمود گروهى از مهاجر و انصار خدمت پيامبر اكرم رسيدند . گفتند : يا رسول اللَّه شما احتياج بمخارجى براى خود و ميهمانان خويش دارى اينك اموال و جانهاى ما در اختيار تو است هرطور كه مايلى استفاده كن بدون هيچ ناراحتى هر چه مايلى بردار در اين موقع خداوند جبرئيل را بر پيامبر نازل نمود و اين آيه را آورد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  منظور اينست كه خويشاوندانم را پس از من دوست بداريد . آنها خارج شدند .\r\nمنافقين گفتند : پيامبر آنچه ما تقديم نموديم قبول نكرد مگر به جهت تحميل كردن خويشاوندانش را پس از خود بر ما اين مطلب افترائى كه در مجلس خود بست اين سخن آنها خيلى بزرگ بود خداوند اين آيه را نازل كرد  أَمْ يَقُولُونَ افْتَرى عَلَى اللَّهِ كَذِباً  و اين آيه  أَمْ يَقُولُونَ افْتَراهُ قُلْ إِنِ افْتَرَيْتُهُ \r\n\r\n","description":"","footnote":"","page_name":" 164 ","page_number":164},
  {"content":"\r\n\r\n فَلا تَمْلِكُونَ لِي مِنَ اللَّهِ شَيْئاً هُوَ أَعْلَمُ بِما تُفِيضُونَ فِيهِ كَفى بِهِ شَهِيداً بَيْنِي وَ بَيْنَكُمْ وَ هُوَ الْغَفُورُ الرَّحِيمُ  .\r\nپس از نزول آيات پيامبر اكرم صلى اللَّه عليه و آله و سلم از پى آنها فرستاده فرمود آيا پيش آمدى شده است گفتند آرى بعضى از ما سخنانى بس بزرگ گفتند كه ما ناراحت شديم پيامبر اكرم آيه را براى آنها تلاوت كرد همه بشدت بگريه افتادند خداوند اين آيه را نازل كرد  وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ وَ يَعْلَمُ ما تَفْعَلُونَ  .\r\nهفتم اين آيه  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  دشمنان خود ميدانستند كه وقتى اين آيه نازل شد بعضى گفتند يا رسول اللَّه ما فهميديم بايد چگونه تسليم باشيم اما صلوات بر شما چگونه است فرمود بگوئيد\r\n« اللهم صلّ على محمّد و آل محمّد كما صليت على ابراهيم و آل ابراهيم انّك حميد مجيد »\r\nفرمود آيا در اين مورد شما اختلافى داريد .\r\nگفتند نه . مأمون گفت در اين مورد اختلافى در ميان امت وجود ندارد آيا شما در مورد آل مطلبى واضح‌تر از قرآن داريد .\r\nفرمود آرى بگوئيد اين آيه كه مىفرمايد      يس وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ      منظور از يس كيست ؟\r\nعلما گفتند يس محمّد است كسى شك در آن ندارد .\r\nحضرت رضا عليه السّلام فرمود خداوند به محمّد و آل محمّد مقامى را عنايت نموده كه كسى را ياراى آن نيست كه واقعيت آن را تشريح نمايد مگر اينكه درك نمايد . دليل بر اين مطلب آن است كه خداوند جز بر پيامبران سلام نفرستاده ميفرمايد  سَلامٌ عَلى نُوحٍ فِي الْعالَمِينَ  و  سَلامٌ عَلى إِبْراهِيمَ  و  سَلامٌ عَلى مُوسى وَ هارُونَ  خداوند در اين آيات نفرموده سلام بر آل نوح و سلام بر آل ابراهيم و نه سلام بر آل موسى و هارون ولى فرموده  سَلامٌ عَلى إِل‌ْياسِينَ  يعنى آل محمّد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمأمون گفت فهميدم كه گنجينه نبوت شرح و توضيح اين مطلب را ميدهد .\r\nهشتم اين آيه  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى  در اين آيه خداوند سهم خويشاوندان پيامبر را با سهم خود و پيامبر قرين نموده اين يك امتياز ديگرى است كه موجب فرق بين امت و آل مىشود زيرا خداوند آنها را در مقامى قرار داده كه مردم را در مقام پست‌ترين قرار داده است و براى آنها همان را قرار داده كه براى خود قرار داده است و آنها را برگزيده .\r\nابتدا در آيه نام خود و بعد پيامبر اكرم و سپس در مرحله سوم خويشاوندان را نام برده .\r\nپس آنچه از درآمدها و غنايم و چيزهاى ديگر براى خود اختصاص داده براى آنها نيز قرار داده است در اين آيه مىفرمايد  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى  اين يك تأكيد بسيار زيادى است كه تا قيامت براى آنها باقى است در قرآنى كه هرگز باطل در آن از هيچ طرف راه ندارد و از جانب خداى حكيم نازل شده .\r\nهمچنين است خراج آنچه براى خود و پيامبرش قرار داده براى خويشاوندان پيامبر نيز قرار داده است ابتدا نام خود و بعد پيامبر و بعد خويشاوندان و سهم آنها قرين سهم خود و پيامبر نموده است .\r\nهمچنين است فرمانبردارى فرموده است  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ابتدا فرمانبردارى از خود بعد پيامبر سپس اهل بيت را نام برده همين طور است آيه ولايت  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  ولايت آنها را با اطاعت پيامبر مقرون باطاعت خويش نموده همانطور كه سهم آنها را با سهم پيامبر و سهم خود در غنيمت و خراج همراه كرده بزرگ و عظيم خدا چقدر اهل بيت را مورد لطف قرار داده .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nوقتى آيه زكات نازل مىشود خود و پيامبر و اهل بيت او را منزه مىدارد از استفاده كردن از صدقات مىفرمايد  إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ  آيا در اين آيه هيچ نام خود و پيامبر يا خويشاوندان او را مىبرد زيرا وقتى خود را منزه از صدقه ميداند پيامبر و خويشاوندانش را نيز منزه مىنمايد نه بلكه بر آنها حرام نموده زيرا صدقه بر محمّد و آل محمّد حرام است .\r\nزيرا صدقه چرك دست مردم است براى آنها حلال نيست چون آنها از پليدى و كثافتى پاكند وقتى خداوند آنها را پاك و منزه مىنمايد براى ايشان آنچه به خود اختصاص ميدهد مىخواهد و از هر چه براى خود نمىخواهد براى آنها نيز نخواهد خواست .\r\nنهم ما خانواده اهل ذكر هستيم كه در اين آيه خداوند مىفرمايد  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ما هستيم اهل ذكر از ما بپرسيد هر چه نميدانيد .\r\nعلما گفتند منظور يهود و نصارى هستند حضرت رضا عليه السّلام فرمود سبحان اللَّه آيا چنين چيزى جايز است اگر چنين باشد آنها ما را دعوت بدين خود خواهند كرد و خواهند گفت دين ما بهتر از اسلام است .\r\nمأمون گفت آيا شما دليلى داريد بر خلاف گفته اينها امام عليه السّلام فرمود آرى ذكر پيامبر اكرم است و ما اهل ذكر هستيم اين مطلب را خداوند در سوره طلاق بيان فرموده   فَاتَّقُوا اللَّهَ يا أُولِي الْأَلْبابِ الَّذِينَ آمَنُوا قَدْ أَنْزَلَ اللَّهُ إِلَيْكُمْ ذِكْراً رَسُولًا يَتْلُوا عَلَيْكُمْ آياتِ اللَّهِ مُبَيِّناتٍ   پس در اين آيه تصريح مىشود كه ذكر پيامبر است و ما اهل او هستيم .\r\nدهم - اين آيه است در تحريم خويشاوندان  حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ  تا آخر آيه آيا دختر من يا دختر پسرم و يا هر كه از نسل من بوجود آيد جايز است پيامبر اكرم با آن‌ها ازدواج كند اگر زنده\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nباشد ؟ گفتند نه .\r\nاينك اگر پيامبر زنده باشد مىتواند با دختر يكى از شماها ازدواج كند ؟\r\nگفتند آرى .\r\nفرمود اين توضيح خود كفايت مىكند زيرا من از آل او هستم و شما از آل او نيستيد اگر شما هم از آل بوديد دخترانتان بر او حرام ميشد مانند دختر من چون من از آل و شما از امت او هستيد اين نيز يك فرق بين امت و آل است چون آل از اوست ولى امت اگر از آل نباشد از او نيست .\r\nيازدهم اين آيه در سوره مؤمن است كه حكايت از مردى از آل فرعون مينمايد  وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلًا أَنْ يَقُولَ رَبِّيَ اللَّهُ وَ قَدْ جاءَكُمْ بِالْبَيِّناتِ مِنْ رَبِّكُمْ  اين مرد پسر دائى فرعون بود او را نسبت بفرعون ميدهد براى خويشاونديش ولى از نظر دين به او نسبتش نداد همچنين بما امتياز بخشيده چون از آل پيامبريم بواسطه ولادت ما از او مردم با ما در دين اشتراك دارند اين هم فرقى است بين آل و امت .\r\nدوازدهم آيه  وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها  خداوند ما را به اين امتياز مزيت بخشيد زيرا بما با مردم دستور نماز را ميدهد اما مخصوصا نام ما را مىبرد بدون اينكه از مردم ياد كند .\r\nپيامبر اكرم پس از نزول آيه مىآمد بدرب خانه علي و فاطمه عليهما السّلام تا نه ماه هر روز پنج مرتبه موقع نماز مىفرمود موقع نماز است ، خدا شما را رحمت كند خداوند هيچ يك از فرزندان پيامبران را چنين امتيازى نبخشيده و بما تنها اين مزيت را بخشيده .\r\nمأمون و دانشمندان گفتند خداوند شما اهل بيت را جزاى خير دهد از جانب امت هر مسأله‌اى كه بر ما مشتبه گردد فقط از شما مىتوانيم توضيح آن را بجوئيم .\r\nصاحب كشف الغمه مينويسد : اگر كسى بگويد معنى حقيقى آل نه مجازى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nآن در لغت نزد شما چيست ؟\r\nآيا مخصوص گروه مخصوصى است يا عموميت در ميان همه دارد وقتى مطلق ذكر شود و قيدى نداشته باشد .\r\nبايد گفت معنى حقيقى آل در لغت قرابت و خويشاوندى مخصوص است نه معنى كه شامل امت شود همچنين عترت عبارت است از فرزندان فاطمه عليها السّلام .\r\nگاهى معنى مجازى نيز دارد كه براى غير خويشاوندان نيز به كار برده مىشود چنانچه ميگوئى برادرم آمد با اينكه معنى برادر كسى است كه در نژاد برادر تو باشد ولى از اين جمله برادر دينى و يا برادر از جهت دوستى منظور تو است و يا برادر هم قبيله خداوند در اين آيه ميفرمايد  وَ إِلى ثَمُودَ أَخاهُمْ صالِحاً  منظور آيه برادر دينى و دوستانه و نژادى نيست بلكه برادر قبيله‌اى است .\r\nبرادران بمعنى برگزيدگان و دوستان خالص نيز هست همين معنى منظور پيامبر اكرم است در فرمايش خود به علي عليه السّلام كه او برادر من است علي عليه السّلام نيز فرمود من بنده خدا و برادر پيامبرم هر كس پس از من چنين ادعائى را بكند افترا است .\r\nاگر اين اخوت و برادرى را مزيتى بر ساير معانى آن نبود پيامبر به او اختصاص نميداد در روايت ديگر هر كه چنين چيزى را بگويد دروغگو است از اين قبيل آيه شريفه است كه حكايت از سخن لوط مىكند  هؤُلاءِ بَناتِي هُنَّ أَطْهَرُ لَكُمْ  با اينكه آنها دختران نژادى لوط نبودند بلكه دختران امتش را ميگفت از نظر شفقت و عطوفت بر امت پيامبر اكرم بيان فرموده موقعى كه سؤال شد فرمود انّى تارك فيكم الثقلين كتاب اللَّه و عترتى فانظروا كيف تخلفونني فيهما . گفتيم اهل بيت شما كيست ؟ فرمود : آل علي و آل جعفر و آل عقيل و آل عباس .\r\nاز تغلب سؤال كردند چرا به اين دو ثقلين گفته‌اند جواب داد چون عمل\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكردن به آن سنگين است . گفتند چرا عترت گفته‌اند در جواب گفت چون عترت بمعنى قطعه‌اى از مشك است و عترت باصل و ريشه درخت هم ميگويند .\r\nابو حاتم سجستانى از جابر نقل مىكند كه گفت تمام آل پيامبر  بِسْمِ اللَّهِ الرَّحْمنِ الرَّحِيمِ  را بلند ميگويند و روى كشف مسح نميكنند در وضو .\r\nابن خالويه ميگويد اين مذهب شيعه و مذهب اهل بيت است .\r\nگاهى اين معنى عمومى تخصيص داده مىشود خداوند ميفرمايد  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  امّ سلمه گفت آيه در باره پيامبر و علي و فاطمه و حسن و حسين عليهم السّلام نازل شده است .\r\nانس گفت پيامبر اكرم پس از ازدواج علي عليه السّلام با فاطمه زهرا مدت شش ماه بدر خانه آنها ميرفت و مىفرمود نماز يا اهل بيت  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ  .\r\nگفته است حضرت زين العابدين عليه السّلام در دعاى خود ميفرمود\r\n« اللّهم ان استغفارى لك مع مخالفتي للؤم و ان تركي الاستغفار مع سعة رحمتك لعجز ، فيا سيّدى الى كم تتقرب اليّ و تتحبب و انت عني غنيّ ، و الى كم أ تبعد منك و انا اليك محتاج فقير ؟ اللهم صل على محمّد و على اهل بيته » .\r\nبعد هر دعائى كه ميخواست مينمود .\r\nوقتى آل فلان ميگوئيم بطور مطلق منظور كسانى هستند كه به او انتساب دارند بحسب قرابت ، اما اگر معنى مجازى را در نظر بگيريم همه امت را شامل مىشود از اين توضيح ثابت مىشود كه اگر كسى وصيت كند مالش را بآل پيامبر بدهند فقها اين مال را فقط به كسانى ميدهند كه صدقه بر آنها حرام است .\r\nيكى از كسانى كه مدعى خلافت بود در موقع خطبه صلوات بر پيامبر اكرم نميفرستاد در اين مورد به او اعتراض كردند گفت او داراى خويشاوندان بدى است كه وقتى نامش را ميبرم آنها گردن ميكشند .\r\nمسلم است كه از اين سخن خودش را در نظر نگرفته چون او خود از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nقريش بود ولى عباس چون حقيقت را دريافته بود به ابو بكر گفت پيامبر اكرم درختى است كه ما شاخه‌هاى آن هستيم و شما همسايگان آن .\r\nآل اعوج و آل ذى العقال دو نژاد مخصوص اسب است از اسبهاى عالى ، ميگويند اين اسب از آل اعوج است وقتى از آن نژاد باشد زيرا ديگر در مورد بهائم خويشاوندى و ارتباط دينى وجود ندارد .\r\nهمچنين آل محمّد كسانى هستند كه از او بوجود آمده باشند خداوند ميفرمايد  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ  خداوند برگزيد آدم و نوح و آل ابراهيم و آل عمران را بر تمام جهانيان منظور جهانيان زمان خودشان هست .\r\nدر اين آيه بيان مىكند كه آل بوسيله توليد و تناسل است چون ميفرمايد  ذُرِّيَّةً بَعْضُها مِنْ بَعْضٍ  پيامبر اكرم فرمود از خدا خواستم كه آتش را بخانه‌ام راه ندهد خدا درخواست مرا پذيرفت .\r\nاما اينكه ميگويند خواندم آل حم را منظور آن هفت سوره‌ايست كه اول آنها حم است نبايد گفت حواميم .\r\nابو عبيده گفته است حواميم چند سوره است در قرآن كه بر خلاف قاعده جمع بسته‌اند و آل يس مراد آل محمّد است و آل يس حزبيل و حبيب نجارند .\r\nابن دريد اين عموميت آل را تخصيص داده و منحصر به علي و فاطمه و حسن و حسين نموده گر چه محتاج باستدلال گفتار او نيستيم زيرا پيامبر اكرم در چند جا تصريح نموده مانند آيه مباهله كه براى اين كار فقط علي و فاطمه و حسن و حسين عليهم السّلام را آورد و فرمود\r\n« اللهم هؤلاء اهلي »\r\nخدايا اينها خانواده منند .\r\nو همچنين از ام سلمه نقل شده كه پيامبر اكرم علي و فاطمه و حسن و حسين را داخل كساء نمود و گفت\r\n« اللهم هؤلاء أهلي أو اهل بيتي »\r\nخدايا اينها خانواده من و يا اهل خانه منند . ام سلمه گفت آيا من نيز از شما هستم فرمود تو عاقبت\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبخيرى چنانچه در محل خود خواهد آمد .\r\nآنچه قبلا ذكر كرديم از ابن دريد كه عموميت را تخصيص داده و آل را بامت معنى نكرده گفتار او اين چند شعر است :\r\n انّ النبي محمّدا و وصيّه * و ابنيه و انبته البتول الطاهرة\r\nاهل العباء فانّى بولائهم * ارجو السلامة و النجا في الآخرة\r\nو ارى محبة من يقول بفضلهم * سببا يجير من السبيل الجائرة\r\nارجو بذاك رضى المهيمن وحده * يوم الوقوف على ظهور الساهرة \r\nمنظور از زمين ساهره قيامت است .\r\nو آل مرا مر اولين كسى است كه نوشتن زبان عربى را وضع كرد اصل آنها از انبار و حيره بود چند مورد از به كار بردن آل را نوشتم آل اللَّه ، آل محمّد ، آل قرآن ، آل سراب .\r\nآل عبارت است از افراد انسان اما آل اعوج يك نوع اسب است و آل جبل و آل يس و آل حم و آل زنديقه و آل فرعون همكيشان او بودند و آل مرامر آل بمعنى بروج و آل بمعنى خانواده و آل بمعنى خويشاوند آمده و آل بمعنى هر پرهيزكار نيز ذكر شده .\r\nاما لفظ اهل . اهل اللَّه و اهل قرآن و اهل بيت عبارتند از پيامبر اكرم و علي و فاطمه و حسن و حسين بنا به آنچه ام سلمه تفسير نموده جريان چنين است كه روزى پيامبر اكرم نشسته بود كه فاطمه زهرا عليها السّلام آمد و ديگى از غذائى كه با آرد تهيه شده بود آورد .\r\nپيامبر اكرم فرمود علي و فرزندانش كجا هستند جواب داد در خانه هستند فرمود آنها را صدا بزن بيايند علي عليه السّلام آمد امام حسن و امام حسين در پيش پدر و فاطمه زهرا عليهما السّلام در جلو ايشان بود چشم پيامبر اكرم كه به آنها افتاد دست برد و كسائى كه بر روى رختخواب خيبرى بود برداشته خود و علي و حسن و حسين و فاطمه داخل كساء شدند سپس فرمود\r\n« اللهم ان هؤلاء اهل بيتى احب الخلق الى ما ذهب عنهم الرجس\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو طهرهم تطهيرا »\r\nخداوند اين آيه را نازل نمود  إِنَّما يُرِيدُ اللَّهُ لِيُذْهِبَ  .\r\nدر روايت ديگرى است كه ام سلمه گفت يا رسول اللَّه آيا من از اهل بيت شما هستم فرمود تو عاقبت بخيرى يا راه بسوى خير دارى .\r\nو از مسند احمد بن حنبل نقل شده از ام سلمه كه گفت روزى كه پيامبر اكرم در خانه من بود در اين موقع خادم گفت علي و فاطمه و حسن و حسين بر در خانه هستند پيامبر اكرم رو به من نموده فرمود از جاى حركت كن از من و اهل بيتم فاصله بگير . من از جاى حركت كرده از خانه مختصرى فاصله گرفتم .\r\nحضرت علي و فاطمه و حسن و حسين كه دو كودك كوچك بودند آن دو را پيامبر در دامن خود قرار داد و هر دو را بوسيدند ، ام سلمه گفت علي را در يك بغل و فاطمه را در بغل ديگر گرفت و هر دو را بوسيد و لباس سياهى بر آنها انداخت و گفت خدايا بسوى تو نه بسوى آتش من و خانواده‌ام ، ام سلمه گفت عرضكردم آيا منهم ؟ فرمود و تو نيز .\r\nاگر شخصى سؤال كند كه اين آيه در باره زنان پيامبر نازل شده زيرا قبل از اين آيه چنين است  يا نِساءَ النَّبِيِّ  اى زنان پيامبر .\r\nدر جواب بگو اين ادعا غلط است هم از نظر روايت و هم از نظر درايت .\r\nاما از نظر روايت حديث ام سلمه كه آيه در خانه او نازل شده است .\r\nاما از نظر درايت بدليل اينكه اگر مربوط بزنان پيامبر بود بايد گفته ميشد ليذهب عنكن و يطهركن چون در باره خانواده پيامبر آمده است به صورت مذكر است زيرا در صورت جمع شدن مذكر و مؤنث جنبه مذكر غلبه داده مىشود .\r\nاهل كتاب عبارتند از يهود و نصارى و اما اين آيه و  اعْمَلُوا آلَ داوُدَ شُكْراً  آنچه خداوند بداود عنايت فرموده از نبوت و قدرت عظيم كه سى هزار سرباز نگهبان در هر شب داشت و آهن برايش نرم شده بود و صداى خوشى به او داده بود\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو به او حكمت و فصل خطاب عنايت كرد گفته شده فصل الخطاب بوده و پس از اينها ميفرمايد كه كوهها و پرنده‌ها با او تسبيح ميكردند و بسليمان قدرتى داده كه شايسته احدى بعد از او نبود باد و جن در اختيارش بودند و سخن پرندگان را تشخيص ميداد .\r\nآل كه جمع آلة است يك چوب است آل دهى است كه در آنجا ماهى صيد مىشود .\r\nكنز جامع : ابن عباس در مورد آيه  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ  گفت اين آيه در باره پيامبر و علي و فاطمه و حسن و حسين عليهم السّلام نازل شده .\r\nتوضيح : ابن بطريق در عمده باسناد خود از تفسير ثعلبى باسناد خود نقل مىكند كه امّ سلمه گفت پيامبر اكرم صلى اللَّه عليه و آله و سلم بفاطمه زهرا فرمود شوهر و دو فرزندت را بياور آنها را آورد ، پيامبر اكرم بر روى آنها كسائى انداخت و دست خويش را بلند نموده گفت\r\n« اللهم هؤلاء آل محمّد فاجعل صلواتك و بركاتك على آل محمّد فانك حميد مجيد »\r\nامّ سلمه گفت من كسا را بلند كردم تا داخل شوم پيامبر اكرم دامن كسا را از دستم كشيده فرمود تو عاقبت بخيرى .\r\nكنز الفوائد : از مفيد رحمة اللَّه عليه نقل مىكند كه گفت روايت شده كه وقتى مأمون بخراسان آمد حضرت رضا عليه السّلام با او بود در بين راه مأمون گفت يا ابا الحسن من در يك موضوع فكر كردم بالاخره مطلب را دريافتم در مورد كار خودمان و نسب ما و شما فكر كردم بالاخره ديدم امتياز شما و ما هر دو بيك جهت منتهى مىشود و اختلاف طرفداران ما بىجهت و متكى بهواى نفس و تعصب بىجا است .\r\nحضرت رضا عليه السّلام فرمود اين سخن تو جوابى دارد اگر مايلى بگويم و گر نه حرف نزنم . مأمون گفت من اين حرف را به همين جهت زدم تا ببينم نظر شما چيست در اين مورد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nحضرت رضا عليه السّلام فرمود يا امير المؤمنين ترا به خدا سوگند مىدهم اگر خداوند پيامبر را برانگيزاند و از پشت اين تپه‌ها پيش ما بيايد و از تو دخترت را خواستگارى كند آيا تو به اين ازدواج رضا ميدهى . مأمون گفت سبحان اللَّه آيا ممكن است كسى از ازدواج با پيامبر سرباز زند .\r\nحضرت رضا عليه السّلام فرمود حالا بگو ببينم آيا براى او حلال است كه از من خواستگارى كند ؟\r\nمأمون مختصرى بفكر فرو رفت سپس گفت به خدا شما به پيامبر اكرم از نظر خويشاوندى نزديكتريد .\r\nروايت شده سالى كه هارون الرشيد به حج رفته بود وارد مدينه شد بنى هاشم و بازماندگان مهاجر و انصار و سران مدينه بديدن او رفتند از آن جمله حضرت موسى بن جعفر عليه السّلام بود هارون پيشنهاد كرد كه همه حركت كنيد برويم به زيارت پيامبر اكرم صلى اللَّه عليه و آله و سلم .\r\nهارون از جاى حركت كرد در حالى كه تكيه بدست حضرت موسى بن جعفر كرده بود كنار قبر پيامبر رفت ايستاد و گفت ( السّلام عليك يا رسول اللَّه السّلام عليك يا ابن عم ) سلام بر تو اى پيامبر عزيز سلام بر تو پسر عمو . اشاره‌اى كه به خويشاوندى خود داشت و پسر عمو گفت از نظر افتخار بود بر ساير عرب آنهائى كه حضور داشتند و خود را بر آنها از نظر نسبت با پيامبر مقدم نشان دهد .\r\nدر اين موقع موسى بن جعفر عليه السّلام دست خود را از دست هارون كشيده گفت\r\n« السّلام عليك يا رسول اللَّه السّلام عليك يا ابه »\r\nسلام بر تو اى پيامبر گرام سلام بر تو بابا جان . ناگهان چهره هارون در هم شد با تمام ناراحتى كه از ظاهرش آشكار بود گفت واقعا اين انتساب يك افتخارى است .\r\nدر خبر يحيى بن يعمر با حجاج است كه شعبى گفت من در شهر واسط بودم روز عيد قربان نماز عيد را با حجاج خواندم خطبه بسيار بليغى ايراد كرد\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nهمين كه از آنجا به خانه رسيدم پيكى از طرف حجاج پيش من آمد .\r\nنزد حجاج رفتم ديدم ناراحت نشسته رو به من نموده گفت شعبى امروز روز عيد قربان است تصميم گرفته‌ام يكى از مردان عراق را قربانى كنم مايل بودم سخنان او را بشنوى و تصديق كنى كه آنچه در باره‌اش انجام مىدهم سزاوار است .\r\nگفتم امير خوب نيست مگر پيروى از سنت پيامبر بنمائى ؟ هر چه او دستور داده قربانى كنى و كارى كه او كرده انجام دهى و از تصميم خود در اين روز بزرگ صرف نظر نمائى . گفت شعبى اگر تو هم بشنوى او چه ميگويد تصميم مرا تصويب خواهى كرد زيرا او دروغ بر خدا و پيامبر مىبندد و در اسلام شبهه مياندازد .\r\nگفتم آيا ممكن است امير مرا معذور دارى از اين كار ؟ حجاج گفت غير ممكن است در اين موقع دستور داد پوست تختى انداختند و جلاد آمد . امر كرد پير مرد را بياورند ، او را آوردند ناگهان مشاهده كردم كه يحيى بن يعمر است بسيار غمگين شدم و با خود گفتم چه خواهد گفت يحيى كه موجب قتل او شود .\r\nحجاج به او گفت تو خود را رهبر مردم عراق ميدانى . يحيى جواب داد من يكى از فقهاى عراقم .\r\nحجاج گفت از كجاى علم فقه خود گمان كرده‌اى كه حسن و حسين از ذريّه پيامبر صلى اللَّه عليه و آله و سلم هستند ، يحيى جواب داد من گمان نميكنم بلكه از روى حقيقت به آن اعتقاد دارم .\r\nحجاج گفت از كدام حقيقت و واقعيت معتقد به اين مطلب شده‌اى جواب داد از روى قرآن . حجاج به من نگاهى كرده گفت بشنو چه ميگويد اين ادعا را تا حالا من از او نشنيده بودم آيا تو در قرآن دليلى دارى كه حسن و حسين عليهما السّلام از ذريه پيامبر باشند .\r\nمن در فكر شدم تا ببينم دليلى از قرآن مىيابم حجاج نيز در انديشه فرو رفته بود رو به يحيى نموده گفت شايد منظور اين آيه است  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ \r\n\r\n","description":"","footnote":"","page_name":" 176 ","page_number":176},
  {"content":"\r\n\r\n أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  و پيامبر اكرم براى مباهله با علي و فاطمه و حسن و حسين عليهم السّلام آمد .\r\nشعبى گفت خيلى خوشحال شدم با خود گفتم يحيى نجات يافت حجاج نيز حافظ قرآن بود يحيى گفت اين خود دليل كافى و رسائى است در اين مورد ولى من به اين آيه استدلال نميكنم .\r\nرنگ چهره حجاج زرد شد و سر به زير انداخت پس از لحظه‌اى سر بلند نموده گفت اگر تو از قرآن دليل ديگر جز اين آيه بر مطلب خود آوردى ده هزار درهم به تو خواهم داد اگر نتوانستى خونت بر من حلال خواهد بود .\r\nيحيى قبول كرد . شعبى گفت من متأثر و غمگين شدم و با خود گفتم يحيى را چه شد كه نپذيرفت دليلى را كه حجاج استدلال نمود و مدعى شد كه من قبلا اين دليل را ميدانستم من ميترسم دليلى بياورد اما حجاج استدلالش را نپذيرد تا ثابت نشود او مطلبى را ميدانسته كه حجاج وارد نبوده .\r\nيحيى بحجاج گفت اين آيه  وَ مِنْ ذُرِّيَّتِهِ داوُدَ وَ سُلَيْمانَ  را دقت نما منظور كيست كه داود و سليمان از ذريه او هستند . حجاج جواب داد ابراهيم خليل است يحيى گفت پس داود و سليمان از ذريه او هستند جواب داد آرى .\r\nيحيى پرسيد بعد از اين قسمت آيه خداوند چه اشخاصى را معين ميفرمايد كه از ذريه ابراهيم هستند .\r\nحجاج گفت «  أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ  » يحيى باز پرسيد ديگر كيست .\r\nحجاج گفت «  وَ زَكَرِيَّا وَ يَحْيى وَ عِيسى  » يحيى از حجاج پرسيد چگونه عيسى از ذريه ابراهيم است با اينكه پدر نداشت ، حجاج پاسخ داد از طرف مادر يحيى گفت حالا بگو ببينم مريم بابراهيم نزديكتر است يا فاطمه به حضرت محمّد صلى اللَّه عليه و آله و عيسى فاصله‌اش از ابراهيم بيشتر است يا حسن و حسين از\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nپيامبر اكرم .\r\nشعبى گفت مثل اينكه دهان حجاج بسته شد فرياد زد او را باز كنيد خدا رويش را زشت كند ده هزار درهم خدا به او بركت ندهد از اين پول در اين موقع رو بجانب من كرده گفت نظر تو درست بود ولى ما منكر بوديم .\r\nدستور داد شترى آوردند و آن را قربانى نمود و از جاى حركت كرده دستور غذا داد و با هم غذا خورديم ديگر سخنى نگفت تا از جاى حركت كرده رفتيم و پيوسته از استدلالى كه يحيى بن يعمر كرده بود حجاج ناراحت بود .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nبخش هشتم هر نژاد و خويشاوندى قطع است مگر خويشاوندى با پيامبر\r\nامالى ص 217 عبيد اللَّه بن علي از حضرت رضا از آباء گرام خودش نقل كرد كه پيامبر اكرم صلى اللَّه عليه و آله و سلم فرمود هر نژاد و همبستگى و دامادى در روز قيامت قطع است به جهت پرده‌اى كه خدا بر آن مىپوشاند مگر نژاد و همبستگى با من .\r\nامالى : ابو سعيد خدرى از پيامبر اكرم نقل كرد كه فرمود شما خيال ميكنيد كه خويشاوندى با پيامبر روز قيامت سود نمىبخشد ، چرا به خدا قسم خويشاوندى با من پايدار است در دنيا و آخرت مردم من پيش از شما براى رفع نيازمنديتان بحوض كوثر وارد مىشوم وقتى كنار حوض ميروم گروهى مىآيند مىگويند يا رسول اللَّه من فلانى پسر فلان كسم ديگرى ميگويد من فلان پسر فلانم ديگرى ميگويد من فلان پسر فلانم ميگويم اما نسب را شناختم ولى شما پس از من در دين من تغييراتى بوجود آورديد و برگشت به عقب نموديد .\r\nتوضيح : شايد منظور از سه نفر آن سه نفر باشد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعمدة : احمد بن حنبل باسناد خود نقل كرده كه عمر بن خطاب ام كلثوم را از علي بن ابى طالب خواستگارى كرد ايشان عذر خواست كه كوچك است عمر در جواب گفت من منظورم ارضاى قواى جنسى نيست اما از پيامبر اكرم شنيدم ميفرمود هر بستگى و خويشاوندى در روز قيامت قطع شده است مگر بستگى و خويشاوندى من هر گروهى نسبت بپدرشان داده مىشوند مگر فرزندان فاطمه عليها السلام كه من پدر آنهايم و انتساب آنها به من است اين روايت با مختصر اختلافى تكرار شد و از كنز الفوائد نيز نقل گرديده دو روايت ديگر قبل و بعد از اين روايت در همين مورد نقل شده است .\r\nاز عمده باسناد خود از ابن عمر نقل مىكند كه پيامبر اكرم فرمود وقتى خداوند خلايق را آفريد عرب را برگزيد و قريش و بنى هاشم من انتخابى از انتخاب‌شده‌ها هستم متوجه باشيد قريش را دوست بداريد و خشم با آنها نورزيد كه موجب هلاكت شما مىشود بدانيد هر بستگى و نژادى در قيامت منقطع است مگر بستگى و نژاد من توجه داشته باشيد علي بن ابى طالب از بستگان و نژاد من است هر كه او را دوست بدارد مرا دوست داشته و كسى كه با او دشمن باشد مرا دشمن داشته .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nبخش نهم امامان از فرزندان حسين عليه السّلام هستند و امامت پس از آن جناب در دو برادر نخواهد بود\r\nاكمال الدين : هشام بن سالم گفت : به حضرت صادق عليه السّلام عرضكردم امام حسن افضل و بهتر است يا امام حسين ؟ فرمود : امام حسن افضل از امام حسين است . عرضكردم پس چه شد كه امامت پس از آن جناب در فرزندان امام حسين قرار گرفت و ببازماندگان امام حسن نرسيد .\r\nفرمود : خداوند تبارك و تعالى خواست سنت موسى و هارون را در مورد آن دو نيز جارى نمايد مگر نه اين بود كه آن دو در نبوت شريك بودند چنانچه امام حسن و امام حسين در امامت شركت داشتند . خداوند نبوت را در فرزندان هارون قرار داد نه فرزندان موسى گر چه موسى افضل از هارون بود .\r\nعرضكردم : آيا دو امام در يكزمان ممكن است فرمود نه مگر يكى از آن دو ساكت و پيرو امام همزمان خود باشد و ديگرى گويا و رهبر او اما اين طور كه هر دو گويا و مأمور بامامت باشند در يك زمان نه .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nگفتم آيا امامت پس از امام حسن و امام حسين عليهما السّلام در دو برادر ممكن است قرار بگيرد . فرمود نه امامت در بازماندگان حضرت حسين خواهد بود چنانچه خداوند در اين آيه اشاره ميفرمايد :  وَ جَعَلَها كَلِمَةً باقِيَةً فِي عَقِبِهِ  سپس اين امامت همين طور در فرزندان آن جناب است يكى پس از ديگرى تا روز قيامت .\r\nتوضيح : امام عليه السّلام در آيه  وَ جَعَلَها كَلِمَةً باقِيَةً فِي عَقِبِهِ  كه در باره ابراهيم است تشبيه نموده امامت را در فرزندان امام حسين به نبوت و خلافت كه در ذريه ابراهيم خواهد بود با اينكه ميتوان احتمال داد كه ضمير آيه از نظر تفسير و بطن آن به امام حسين عليه السّلام برگردد گر چه ممكن است منظور از عقب نواده‌گان دور باشد و ميتوان استدلال بعموم آيه نمود مگر مواردى كه دليل از اين عموم خارج نموده مانند امام حسن و امام حسين ( كه دو برادر بامامت رسيدند ) غيبت طوسى : حسين بن ثوير از حضرت صادق عليه السّلام نقل مىكند كه فرمود امامت ديگر پس از امام حسن و امام حسين به دو برادر نخواهد رسيد و پس از علي بن الحسين زين العابدين در فرزندان و نواده‌گان و اعقاب به ترتيب خواهد بود .\r\nغيبت طوسى : عقبة بن جعفر گفت به حضرت رضا عليه السّلام عرضكردم شما به اين سن رسيده‌ايد و هنوز فرزندى نداريد فرمود عقبه ! بدان كه صاحب مقام امامت از دنيا نخواهد رفت مگر اينكه فرزند خود را كه پس از او بامامت مىرسد مىبيند .\r\nغيبت طوسى : حسن بن ابى حمزه از پدر خود از حضرت ابى جعفر نقل مىكند كه فرمود اى ابا حمزه زمين خالى نيست مگر اينكه در آن عالمى از ما خانواده خواهد بود اگر مردم چيزى در دين بيافزايند او بيان مىكند كه چه بيافزوده‌اند اگر كم كنند همين طور بيان مىكند اين عالم از جهان نخواهد رفت\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمگر اينكه فرزند خود را خواهد ديد كه چون او داراى علم باشد يا به مقدارى كه خدا ميخواهد .\r\nغيبت طوسى : حسن بن علي خزاز گفت : علي بن ابى حمزه خدمت حضرت رضا عليه السّلام رسيد و عرضكرد آقا شما امام هستيد فرمود آرى او گفت من از جدت جعفر بن محمّد عليه السّلام شنيدم كه ميفرمود امام نمىباشد مگر كسى كه داراى فرزند باشد .\r\nآن جناب فرمود : فراموش كرده‌اى يا خود را بفراموشى زده‌اى پيرمرد ! حضرت صادق عليه السّلام چنين نفرمود آن جناب فرمود امام نخواهد بود مگر كسى كه داراى فرزند باشد مگر آن امامى كه حسين بن علي عليه السّلام در زمان او خارج مىشود و ( رجعت مينمايد ) كه او داراى فرزند نخواهد بود عرضكردم راست ميگوئيد فدايتان شوم همين طور از جدتان شنيدم .\r\nغيبت طوسى : يونس بن يعقوب گفت : از حضرت صادق عليه السّلام شنيدم ميفرمود خداوند امتناع ورزيده از اينكه امامت در دو برادر باشد بعد از حضرت حسن و حسين عليهما السّلام غيبت طوسى : حماد بن عيسى گفت : حضرت صادق عليه السّلام فرمود امامت در دو برادر نخواهد بود پس از امام حسن و امام حسين در اعقاب و نسلها است يكى پس از ديگرى .\r\nغيبت طوسى : ثوير بن ابى فاخته از حضرت صادق عليه السّلام نقل كرد كه فرمود امامت به دو برادر پس از امام حسن و امام حسين عليهما السّلام هرگز نخواهد رسيد و به حضرت زين العابدين رسيد همان طورى كه خداوند ميفرمايد :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ  كه آن جناب طبق اين آيه بر فرزندان امام حسن تقدم دارد ( پس از علي بن الحسين ديگر در اعقاب خواهد بود به ترتيب .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nتفسير عياشى : ابى عمر و زبيرى از حضرت صادق عليه السّلام نقل كرد كه عرض كردم بچه دليل امامت از فرزندان امام حسن خارج شد و بفرزندان امام حسين رسيد ؟\r\nفرمود : وقتى حضرت امام حسين روز آخر زندگى را طى ميكرد نبايد به فرزندان برادر خود واميگذاشت و بايشان وصيت كند بدليل اين آيه  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  فرزند خودش از نظر خويشاوندى به او نزديكتر از فرزند برادرش بود و شايسته براى امامت بودند اين آيه فرزندان امام حسن را از امامت خارج نمود و امامت بفرزندان حسين عليه السّلام رسيد و آيه نيز به همين حكم ميكرد پس امامت در خانواده اوست تا قيامت .\r\nمناقب : ابو هريره گفت : از حضرت رسول صلى اللَّه عليه و آله و سلم از اين آيه پرسيدم :\r\n وَ جَعَلَها كَلِمَةً باقِيَةً فِي عَقِبِهِ  فرمود امامت را در فرزندان امام حسين قرار داده كه نه نفر از امامان از فرزندان او هستند كه از آن جمله مهدى اين امت است .\r\nكافى : عيسى بن عبد اللَّه بن عمر بن علي بن ابى طالب از حضرت صادق عليه السّلام نقل كرد كه من گفتم آقا اگر پيش آمدى براى شما شد كه خدا آن را برايم پيش نياورد چه كس امام بعد از شما خواهد بود اشاره به فرزند خود موسى نمود گفتم اگر براى ايشان پيش آمدى شد باز چه كسى امام خواهد بود ؟ فرمود :\r\nفرزندش گفتم اگر براى فرزند او پيش آمدى شد و يك برادر بزرگ و يك فرزند صغير بجا گذارد كدام يك امام خواهند بود فرمود پسرش امام است يكى پس از ديگرى در نسخه صفوانى نوشته پيوسته چنين خواهد بود .\r\nاكمال الدين : ابو بصير از حضرت باقر عليه السّلام در مورد آيه  وَ جَعَلَها كَلِمَةً باقِيَةً فِي عَقِبِهِ  نقل كرد كه فرمود اين امامت در حسين است كه منتقل مىشود از فرزند به فرزند ديگر ببرادر و عمو نخواهد رسيد .\r\nاكمال الدين : عبد الرحمن بن مثنى هاشمى گفت : به حضرت صادق عليه السّلام\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nگفتم فدايت شوم چه شد فرزندان امام حسين بر فرزندان امام حسن برترى يافتند با اينكه اين هر دو داراى مزيت واحد هستند .\r\nفرمود : خيال نميكنم شما قبول كنيد بعد از توضيحى كه مىدهم جبرئيل بر حضرت محمّد صلى اللَّه عليه و آله و سلم نازل شد با اينكه هنوز حضرت حسين متولد نشده بود گفت :\r\nبرايت پسرى متولد خواهد شد كه امت تو او را بعد خواهند كشت .\r\nفرمود جبرئيل من احتياج بچنين فرزندى ندارم سه مرتبه در اين مورد با او صحبت كرد .\r\nسپس علي عليه السّلام را خواست و به او فرمود جبرئيل برايم خبر آورد كه براى تو فرزندى متولد خواهد شد كه امت من او را خواهند كشت .\r\nعلي عليه السّلام گفت : مرا حاجتى بچنين فرزندى نيست پيامبر سه مرتبه با او راجع به اين موضوع صحبت ميكرد سپس به او فرمود امامت به او و فرزندانش خواهد رسيد همچنين وراثت و اختيارات مالى در دست او است .\r\nپيامبر اكرم بفاطمه زهرا عليها السّلام پيغام داد كه خداوند به تو فرزندى خواهد داد كه او را امت من خواهند كشت .\r\nعرضكرد : مرا حاجت بچنين فرزندى نيست سه مرتبه با او در اين مورد صحبت كرد و فرمود امامت و وراثت و اختيارات مالى با او خواهد بود .\r\nفاطمه زهرا عليها السّلام گفت از خدا خشنودم به حضرت حسين حامله شد و شش ماه حامله بود بعد زايمان نمود هيچ مولودى در شش ماهگى متولد نشده كه زنده بماند مگر حسين بن علي و عيسى بن مريم .\r\nام سلمه او را پرستارى نمود پيامبر اكرم هر روز پيش او مىآمد زبان خود را در دهان حسين ميگذاشت او ميمكيد تا سير ميشد خداوند گوشت او را از گوشت پيامبر رويانيد هرگز از فاطمه عليها السّلام و زنان ديگرى شير نخورد .\r\nوقتى اين آيه نازل شد در باره او  وَ حَمْلُهُ وَ فِصالُهُ ثَلاثُونَ شَهْراً حَتَّى إِذا \r\n\r\n","description":"","footnote":"","page_name":" 185 ","page_number":185},
  {"content":"\r\n\r\n بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَصْلِحْ لِي فِي ذُرِّيَّتِي  اگر در اين آيه گفته بود ( اصلح ذريتى ) فرزندانم را اصلاح كن تمام آنها امام مىشدند ولى اختصاص بگروهى داد با اين لفظ .\r\nعلل الشرائع : عبد الرحمن بن كثير گفت : به حضرت صادق عليه السّلام گفتم :\r\nمنظور از اين آيه چيست  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  فرمود در بارهء پيامبر و امير المؤمنين و حسن و حسين و فاطمه عليهم السّلام نازل شده پس از درگذشت پيامبر اكرم امير المؤمنين پس از او امام حسن و سپس حسين عليهم السّلام خواهد بود سپس تأويل اين آيه بوقوع پيوست  أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  و علي بن الحسين بامامت رسيد .\r\nآنگاه ائمه عليهم السّلام از فرزندان اويند كه اوصياء هستند اطاعت از آنها اطاعت از خدا است و مخالفت با آنها مخالفت با خدا است .\r\nعلل الشرائع : عبد الرحيم قصير از حضرت ابى جعفر عليه السّلام نقل كرد كه پرسيدم از تفسير اين آيه  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  در باره كه نازل شده .\r\nفرمود در باره فرمانروايان و پيشوايان است اين در باره حسين بن علي عليه السّلام جارى شد و پس از آن جناب در باره فرزندانش ما به آن مقام پيشوائى و امامت شايسته - تريم با نسبتى كه با پيامبر اكرم داريم از مؤمنين و مهاجرين .\r\nگفتم آيا فرزندان جعفر را نصيبى از امامت و رهبرى هست ؟\r\nفرمود : تمام خاندان عبد المطلب را يك يك ذكر كردم ايشان در هر مورد ميفرمودند نه اما فراموش كردم از فرزندان امام حسن بپرسم .\r\nيك روز ديگر خدمت ايشان رسيدم عرض كردم آقا فرزندان امام حسن را نصيبى هست فرمود : اى ابا عبد الرحمن هيچ يك از بستگان حضرت محمّد را جز\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nما نصيبى نيست .\r\nعلل الشرائع : عبد الاعلى بن اعين گفت از حضرت صادق عليه السّلام شنيدم ميفرمود : خداوند عزيز اختصاص بخشيد علي عليه السّلام را بجانشينى پيامبر و آنچه به او ميرسيد در مورد جانشينى ( از اموال و آثار نبوت ) حضرت امام حسن و امام حسين اقرار كردند بجانشينى علي عليه السّلام سپس جانشينى امام حسن و تسليم نمودن امام حسين براى حضرت حسن تا بالاخره امامت به حضرت حسين رسيد هيچ كس در اين مورد با او نزاع نداشت به جهت سابقه و شايستگى كه داشت پس از آن جناب حضرت علي بن الحسين بمقام امامت رسيد بدليل اين آيه :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  پس از علي بن الحسين ديگر امامت فقط در نسلها و اعقاب است يكى پس از ديگرى .\r\nعلل الشرائع : ابو بصير از حضرت باقر عليه السّلام نقل كرد در باره آيه :  وَ جَعَلَها كَلِمَةً باقِيَةً فِي عَقِبِهِ  كه فرمود : امامت را در نسل حضرت حسين قرار داد اين مقام از وقتى كه به حضرت حسين عليه السّلام رسيد پيوسته از پسرى به پسر او منتقل ميشد و هرگز به برادر و عمو نرسيد و تمام ائمه داراى فرزند بودند اما عبد اللَّه افطح از دنيا رفت بدون اينكه فرزندى داشته باشد و با اصحاب خود نزيست مگر چند ماه .\r\nتوضيح : اين ميخواهد امامت عبد اللَّه افطح را نفى كند كه فطحى مذهبان او را امام ميدانستند .\r\nعلل الشرائع : ربيع بن عبد اللَّه گفت : بين من و عبد اللَّه بن حسن بحث و گفتگوئى در مورد امامت شد عبد اللَّه بن حسن مدعى بود كه امامت در فرزندان امام حسن و امام حسين هر دو هست من گفتم : فقط منحصر به فرزندان امام حسين است تا روز قيامت .\r\nگفت : بچه دليل بايد منحصر بفرزندان امام حسين عليه السّلام باشد و به بازماندگان\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nامام حسن نرسد با اينكه هر دو سرور جوانان اهل بهشت بودند و در امتياز برابرند جز اينكه امام حسن عليه السّلام فضيلتى بر حضرت حسين دارد بواسطه بزرگتر بودن با اين دليل بايد امامت در نسل فرزند افضل باشد .\r\nگفتم به او كه موسى و هارون هر دو پيامبر بودند موسى از هارون افضل بود ولى خداوند نبوت و خلافت را بفرزندان هارون بخشيد نه فرزندان موسى همين طور خداوند امامت را در فرزندان حسين بخشيد نه فرزندان امام حسن تا در ميان امت سنت پيشينيان عينا اجرا شود بدون كم و كاست هر جوابى كه در مورد موسى و هارون بدهى همان جواب را من در مورد امام حسن و امام حسين خواهم داد ديگر نتوانست چيزى بگويد .\r\nبعد من خدمت حضرت صادق عليه السّلام رسيدم همين كه مرا مشاهده نمود فرمود : احسن ربيع در بحث و گفتگوئى كه با عبد اللَّه بن حسن كردى خداوند ترا ثابت بدارد .\r\nعلل الشرائع : فضيل سكره گفت : خدمت حضرت صادق عليه السّلام رسيدم به من فرمود : فضيل ميدانى در چه چيز نگاه ميكردم عرضكردم : نه .\r\nفرمود : در كتاب فاطمه عليها السّلام تماشا ميكردم هيچ كس بفرمانروائى نمى - رسد مگر اينكه در آن كتاب نام او و پدرش ذكر شده ولى در آن كتاب نامى از فرزندان حسن نديدم .\r\nعلل الشرائع : ابى فاخته از حضرت صادق نقل كرد كه فرمود : امامت در دو برادر پس از امام حسن و امام حسين جمع نخواهد شد و به نسلها ميرسد كه در نژاد حسين عليه السّلام است .\r\nعيون اخبار الرضا و علل : محمّد بن ابى يعقوب بلخى گفت : به حضرت رضا عرضكردم بچه دليل امامت بفرزندان امام حسين رسيد و فرزندان امام حسن را بهره‌اى نبود . فرمود : چون خداوند در نسل حضرت امام حسين قرار داد و نمىتوان بر خدا اعتراض نمود .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nعلل الشرائع : از حضرت صادق عليه السّلام نقل شده كه فرمود : وقتى حضرت فاطمه عليها السّلام بحسين عليه السّلام حامله شد پيامبر اكرم به او فرمود :\r\nفاطمه ! خداوند به تو فرزندى ارزانى داشته بنام حسين عنايت نموده كه امت من او را خواهند كشت .\r\nعرض كرد : پدر جان مرا بچنين فرزندى نياز نيست .\r\nپيامبر اكرم فرمود : خداوند به من وعده داده كه امامت را در نژاد او قرار دهد .\r\nعرض كرد : يا رسول اللَّه راضى شدم .\r\nاكمال الدين : محمّد بن زياد از مفضل نقل كرد كه گفت : به حضرت صادق عليه السّلام گفتم : اين آيه را برايم توضيح دهيد :  وَ جَعَلَها كَلِمَةً باقِيَةً فِي عَقِبِهِ  فرمود : منظور امامت است كه در نژاد حسين قرار داده تا روز قيامت .\r\nعرض كردم : يا ابن رسول اللَّه چرا امامت بفرزندان حسين تنها رسيد با اينكه هر دو فرزند پيامبر و نواده او و سرور جوانان بهشت بودند .\r\nفرمود : موسى و هارون نيز هر دو پيامبر مرسل و برادر بودند اما نبوت در نژاد هارون قرار گرفت و بفرزندان موسى داده نشد و كسى را جاى آن نبود كه بگويد چرا خدا چنين كرده امامت نيز خلافت خدا است هيچ كس نمىتواند بگويد چرا در نژاد حسين عليه السّلام نهاده شده و بفرزندان امام حسن داده نشده زيرا خداوند در كارهاى خود حكيم است از او نمىتوان بازخواست نمود اين مردمند كه از آنها بازخواست مىشود .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nبخش دهم صحيح نبودن غلو در بارهء پيامبر اكرم و ائمه و توضيح معنى تفويض و آنچه صحيح است نسبت دادن و آنچه صحيح نيست\r\nآيات : آل عمران ( 3 )   ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ : لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ   .\r\nنساء ( 4 )  يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ  .\r\nمائده ( 5 )  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  ( تا )  قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ  .\r\nرعد ( 13 )  أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ \r\n\r\n","description":"","footnote":"","page_name":" 190 ","page_number":190},
  {"content":"\r\n\r\n خالِقُ كُلِّ شَيْءٍ وَ هُوَ الْواحِدُ الْقَهَّارُ  .\r\nالروم -  اللَّهُ الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ سُبْحانَهُ وَ تَعالى عَمَّا يُشْرِكُونَ  .\r\nتفسير -  ما كانَ لِبَشَرٍ  گفته‌اند اين آيه تكذيب و رد كسانى است كه عيسى را ميپرستند .\r\nبعضى گفته‌اند كه ابو رافع قرظىّ و سيد نجرانى گفته‌اند يا محمّد مايلى تو را بپرستيم و بخدائى بپذيريم ؟ فرمود : پناه به خدا ميبرم از اينكه غير خدا را بپرستيم و بجز عبادت خدا امر كنم مرا براى اين كار مبعوث نكرده‌اند و نه چنين دستورى به من داده‌اند اين آيه در همين مورد نازل شد .\r\nگفته‌اند مردى گفت يا رسول اللَّه ما بشما سلام ميدهيم همانطور كه به يكديگر سلام ميكنيم آيا جايز نيست ترا سجده كنيم فرمود : جايز نيست براى احدى جز خدا سجده كردن ولى پيامبرتان را گرامى بداريد و حق هر كسى را بشناسيد .\r\n وَ لكِنْ كُونُوا  يعنى ولى ميگويد :  كُونُوا رَبَّانِيِّينَ  يعنى شما افرادى باشيد كامل در علم و عمل بواسطه اينكه كتاب را درس ميدهيد آيا خدا دستور داده بشما كه ملائكه و پيامبران را پروردگار خود بگيريد .\r\n لا تَغْلُوا فِي دِينِكُمْ  غلوّ در دين خود نكنيد باينكه عيسى را خدا انگاريد و نسبت به خدا ندهيد جز حق يعنى او را منزه بدانيد از داشتن زن و فرزند  قَدْ ضَلُّوا مِنْ قَبْلُ  قبل از بعثت پيامبر اكرم نيز موجب گمراهى شدند و از راه واقعى مردم را پس از بعثت ايشان بازداشتند چون او را تكذيب كردند .\r\n قُلِ اللَّهُ خالِقُ كُلِّ شَيْءٍ  اين آيه دليل است بر اينكه جايز نيست نسبت دادن خلقت بانبياء و ائمه همچنين آيهء  هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ  دليل است بر عدم جواز نسبت دادن خلق و روزى دادن و ميراندن و زنده كردن به غير خدا و اين شرك است .\r\nتوضيح - دلالت اين آيات بر نفى غلو و تفويض با توضيحاتى كه ذكر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nخواهيم كرد آشكار است آياتى كه دلالت بر اين معنى دارد بيش از شمارش است زيرا تمام آيات آفرينش و دلائل توحيد و آياتى كه در مورد كفر نصارى و بطلان مذهب آنها رسيد دليل بر همين مطلب است به همين جهت از ذكر و شرح آنها خوددارى شد چون مطلب آشكار است .\r\nرجال كشى - ابن سنان گفت : حضرت صادق عليه السّلام فرمود : ما خانواده راستگو هستيم اما پيوسته كسانى هستند كه بر ما دروغ مىبندند تا راستگوئى ما را بخطر بياندازند با اين دروغ بستن بر ما در مقابل مردم پيامبر اكرم راستگوترين مردم بود اما مسيلمه بر او دروغ مىبست امير المؤمنين عليه السّلام نيز راستگوترين خلق خدا بود اما عبد اللَّه بن سبا لعنت خدا بر او باد بر او دروغ مىبست و با نسبت‌هاى دروغ سخن او را مشوب ميكرد حضرت ابا عبد اللَّه حسين بن علي نيز مبتلا بمختار بود . سپس حضرت صادق حارث شامى و بنان را ذكر كرده فرمود : اين دو نفر بر علي بن الحسين دروغ مىبستند سپس نام مغيرة بن سعيد و بزيعا و سرى و ابو الخطاب و معمر و بشار شعيرى و حمزه ترمدى و صائد نهدى را برد فرمود : خدا آنها را لعنت كند ما خانواده آسوده از دروغ‌گويان و دروغ‌بندان نيستيم يا نادانان كه درك ندارند خداوند ما را از شر هر دروغگو نگه دارد و آنها را بحرارت آهن مبتلا سازد .\r\nرجال كشى - ابو عتبه گفت : دختر ابو الخطاب از دنيا رفت وقتى او را دفن كرد يونس بن ظبيان سر درون قبر او كرده گفت : ( السلام عليك يا بنت رسول اللَّه ) سلام بر تو اى دختر پيامبر خدا .\r\nرجال كشى - يونس گفت : شنيدم از مردى كه جزء غاليان بود با حضرت رضا عليه السّلام در بارهء يونس بن ظبيان صحبت ميكرد كه او گفت : در يكى از شبها طواف خانه كعبه ميكردم ناگاه ندائى از بالاى سرم شنيدم : يونس من خداى يكتايم كه خدائى جز من نيست مرا به پرست و نماز را به ياد من بپاى دار سر\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبلند كردم ناگهان جبرئيل را ديدم .\r\nاز شنيدن اين سخن چنان علي بن موسى الرضا عليه السّلام خشمگين شد كه نتوانست خوددارى كند به آن مرد فرمود : از پيش من خارج شو خدا ترا و كسى كه اين حديث را برايت نقل كرده و يونس بن ظبيان هزار بار لعنت كند و متعاقب آن هزار لعنت ديگر كه هر يك از آن لعنت‌ها ترا رهسپار قعر جهنم كند من گواهى مىدهم كه جز شيطان كس ديگرى به او چنين نگفته . يونس و ابو الخطاب در شديدترين عذاب گرفتارند و ياران آن دو تا اين شيطان با فرعون و هواداران در شديدترين عذاب‌ها مبتلايند اين سخن را از پدرم ( موسى بن جعفر عليه السّلام ) شنيدم .\r\nيونس گفت : آن مرد از جاى حركت كرده هنوز ده قدم بدرب خانه مانده بود كه بر زمين مدهوش افتاد و مدفوعش از راه دهن خارج شد و از دنيا رفت ، حضرت رضا عليه السّلام فرمود : فرشته‌اى كه بر دست گرزى داشت چنان بر سر او نواخت كه از درون زير رو شد و مدفوعش از دهنش خارج شد خداوند روح او را بهاويه جهنم برد و بدوستش كه از يونس بن ظبيان برايش آن حديث را نقل كرده بود ملحق شد همان شيطانى را كه او مشاهده كرده بود اين شخص نيز ديد .\r\nكتاب مناقب - محمّد بن احمد بن شاذان باسناد خود از حضرت صادق و آن جناب از آباء گرام خود از علي بن ابى طالب عليه السّلام نقل مىكند كه پيامبر اكرم فرمود : يا علي مثل تو در ميان امت چون عيسى مسيح پسر مريم است قوم او بسه گروه تقسيم شدند 1 - گروه مؤمن حواريين 2 - گروهى كه دشمن او بودند يهوديان 3 - گروهى كه در باره او غلو كردند و با اين اعتقاد از ايمان خارج شدند .\r\nامت من نيز در مورد تو بسه گروه تقسيم مىشوند 1 - گروه شيعه كه آنها مؤمنند 2 - گروه دشمن و آنها شك داران هستند 3 - گروهى كه در باره\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nتو غلو نمودند آنها كسانى هستند كه منكرند .\r\nتو يا علي در بهشتى و شيعيان تو و دوستان شيعيانت نيز در بهشتند و دشمنان تو و غاليان در جهنمند .\r\nنوادر راوندى - باسناد خود از حضرت صادق عليه السّلام نقل مىكند كه فرمود : پيامبر اكرم فرمود : مرا بالاتر از مقامى كه دارم نبريد خداوند بزرگ مرا بنده خود قرار داده قبل از اينكه پيامبر باشم .\r\nامالى طوسى ص 54 - فضيل بن يسار گفت : حضرت صادق عليه السّلام فرمود :\r\nبر حذر باشيد كه جوانانتان غاليان آنها را گمراه نكنند غاليان شرورترين خلق خدايند . اهانت بمقام عظمت پروردگار مينمايند و ادعاى خدائى براى بندگان خدا ميكنند به خدا قسم غلات از يهود و نصارى و مجوس و مشركان بدترند سپس فرمود : غالى برگشتش بما است ما او را نخواهيم پذيرفت و كسى كه در باره ما كوتاهى كرده نيز برميگردد او را مىپذيريم .\r\nعرضكردند آقا اين مطلب چگونه است فرمود : غالى عادت به ترك نماز و زكات و روزه و حج كرده نميتواند هرگز عادت خود را ترك كند و برگشت به بندگى خدا نمايد ولى مقصر وقتى عارف شد عمل مىكند و اطاعت مىنمايد .\r\nامالى طوسى - پسر نباته گفت : امير المؤمنين عليه السّلام گفت : بار خدايا من از غاليان بيزارم مانند عيسى بن مريم كه از نصارى بيزار بود خدايا آنها را براى هميشه خوار گردان و هيچ كدام را يارى مفرما .\r\nعيون الاخبار ص 81 - حسين بن خالد از حضرت رضا عليه السّلام نقل مىكند كه فرمود : هر كس قائل به تشبيه و جبر باشد كافر و مشرك است و ما در دنيا و آخرت از او بيزاريم پسر خالد اخبارى كه در مورد تشبيه و جبر بما نسبت داده‌اند از ساخته‌هاى غاليان است كه عظمت خدا را كوچك نمودند محب آنها دشمن ما است و دشمن آنها محب ما هر كه آنها را دوست بدارد با ما دشمنى نموده و\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nهر كس با آنها دشمن باشد با ما دوست شده هر كه با آنها بپيوندد از ما قطع نموده و كسى كه از آنها قطع نمايد با ما پيوسته است هر كه با آنها بدرفتار باشد با ما خوشرفتارى نموده و هر كه با آنها خوشرفتار باشد با ما بدرفتارى كرده كسى كه آنها را گرامى بدارد بما توهين كرده و هر كه به آنها اهانت كند ما را گرامى داشته كسى كه آنها را بپذيريد ما را رد كرده و كسى كه آنها را رد كند ما را پذيرفته است كسى كه به آنها نيكى كند بما بدى كرده و كسى كه به آنها بدى كند بما نيكى نموده هر كه آنها را تصديق كند ما را تكذيب نموده و كسى كه آنها را تكذيب نمايد ما را تصديق كرده كسى كه ايشان را مورد بخشش خود قرار دهد بما بىمهرى كرده و كسى كه آنها را محروم نمايد بما بخشش كرده پسر خالد ! هر كس از شيعيان ما باشد هرگز آنها را دوست و ياور خود نمىگيرد .\r\nاحتجاج - آنچه از حضرت صاحب الزمان رسيده بر ردّ غلات توقيعى است كه در جواب نامه‌اى كه محمّد بن علي بن هلال كرخى نوشته بود صادر شد به اين مضمون : اى محمّد بن علي خداوند بزرگتر است از آنچه ايشان ميستايند منزه است او را ستايش ميكنم هرگز ما شريك در علم و قدرت او نيستيم . بلكه غيب را جز او كسى نميداند چنانچه در قرآن كريم فرموده :  قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ  و من و تمام پدرانم ، آدم و نوح و ابراهيم و موسى و ساير پيامبران و رهبران متأخر حضرت محمّد و علي بن ابى طالب و حسن حسين و ديگر پيشوايان عليهم السّلام تا منتهى به زمان و عصر من شده همه بنده خدا هستيم خداوند ميفرمايد :    وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً قالَ : كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى    .\r\nاى محمّد بن علي ما را شيعيان نادان و احمق كسانى كه يك پر مگس براى آنها ارزش بيشترى از دين دارد آزار ميدهند خداى يكتا را گواه ميگيرم كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاو خود در گواهى كافى است و حضرت محمّد پيامبرش را و ملائكه و تمام انبياء و اولياى خدا را و تو را نيز با هر كه اين نامه مرا بشنود كه من بيزارم از كسى كه بگويد ما علم غيب داريم يا شريك خدا در ملك او هستيم يا ما را مقامى دهد غير از آن مقامى كه خدا بر ايمان معين كرده و ما را براى آن آفريده يا تجاوز كند در مورد ما از آنچه در ابتداى نامه برايت توضيح دادم و شما را گواه ميگيرم كه هر كس از او بيزار شويم خدا و ملائكه و پيامبر و اولياى خدا از او بيزارند . اين نامه را بعنوان امانتى به گردن تو و گردن هر كه اين نامه را بشنود كه از هيچ يك از دوستان و شيعيان ما اين نامه را پنهان ننمايد تا تمام دوستان ما از آن اطلاع حاصل نمايند تا شايد خداوند آنها را بحقيقت دين رهبرى نمايد و دست بردارند از آنچه بكنه آن نميرسند و اطلاع از واقع آن ندارند پس هر كس اين نامه مرا شنيد و باز نگشت به آنچه دستور به او داده‌ام و رها نكرد آنچه را كه نهى كرده‌ام مشمول لعنت من از جانب خدا و تمام بندگان صالح او خواهد شد .\r\nتوضيح : منظور از اينكه علم غيب را از خود نفى ميكنند اينست كه علم غيب را جز از طريق وحى و الهام نميدانند اما از طريق وحى و الهام نميتوان نفى كرد زيرا عمده معجزات پيامبران و اوصياء اطلاع و اخبار از مسائل غيبى است خداوند خود نيز آنها را در اين آيه استثناء نموده  إِلَّا مَنِ ارْتَضى مِنْ رَسُولٍ  به زودى توضيح اين مطلب بطور تفصيل خواهد آمد .\r\nعيون اخبار الرضا : ص 311 - هروى گفت به حضرت رضا عليه السّلام عرضكردم يا ابن رسول اللَّه اين چه مطالبى است كه از شما نقل مىشود فرمود چه مطلب .\r\nعرضكردم ميگويند شما ادعا ميكنيد كه مردم بنده شما هستند فرمود بار خدايا اى آفريننده آسمانها و زمين كه از پنهان و آشكار اطلاع دارى تو ميدانى كه من هرگز چنين چيزى را نگفته‌ام و نه از هيچ يك از آباء خود شنيده‌ام خدايا تو ميدانى كه اين امت چه ستمها بما روا ميدارند اين نيز يكى از آنها است .\r\nسپس روى بجانب من نموده فرمود اى عبد السلام اگر مردم همه\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبنده ما باشند بنا بر آنچه نقل كرده‌اند پس آنها را بچه كس ميفروشيم عرضكردم صحيح ميفرمائيد سپس فرمود : عبد السلام آيا تو منكر ولايت ما هستى كه خدا براى ما واجب نموده چنانچه ديگران انكار دارند . گفتم به خدا پناه مىبرم من اقرار بولايت شما دارم .\r\nقرب الاسناد : هارون بن صدقه از جعفر از پدر خود نقل كرد كه پيامبر اكرم فرمود دو گروه هستند كه بشفاعت ما نميرسند 1 - سلطان ستمگر و ظالم 2 - غالى در دين كه از دين خارج شده است و نه توبه نموده و نه از آن دست كشيده .\r\nقرب الاسناد : فضيل بن عثمان گفت از حضرت صادق عليه السّلام شنيدم كه ميفرمود از خدا بپرهيزيد و او را تعظيم كنيد و پيامبرش را گرامى بداريد و هرگز كسى را بر پيامبرش مقدم نداريد . خداوند او را مقدم داشته است و اهل بيت پيامبرتان را دوست بداريد بطور معتدل مبادا غلو و زياده روى كنيد و تفرقه بوجود نياوريد و آنچه ما نميگوئيم شما نگوئيد زيرا اگر شما آنچه ما نگفته‌ايم بگوئيد و با اين حال از نيا برويد و ما نيز از دنيا برويم سپس ما و شما مبعوث شويم در اين صورت ما را نخواهيد ديد .\r\nخصال : ص 37 علي بن سالم از پدر خود نقل كرد كه حضرت صادق عليه السّلام فرمود كوچكترين چيزى كه شخص را از ايمان خارج مىكند اينست كه بنشينيد پيش يك غالى و به حرف او گوش بدهيد و تصديق گفتارش را بنمائيد پدرم از پدر خود از جدش نقل مىكند كه پيامبر اكرم صلوات اللَّه عليه فرمود دو گروه از امت مرا نصيبى نيست در اسلام غاليان و قدريه .\r\nخصال : امير المؤمنين عليه السّلام فرمود از غلوّ در باره ما بپرهيزيد بگوئيد ما بنده و تربيت شده خدا هستيم ولى در فضل ما هر چه ميخواهيد بگوئيد .\r\nخصال : مردى از حضرت صادق عليه السّلام نقل كرد كه در مورد آيه   هَلْ أُنَبِّئُكُمْ عَلى مَنْ تَنَزَّلُ الشَّياطِينُ تَنَزَّلُ عَلى كُلِّ أَفَّاكٍ أَثِيمٍ   فرمود آنها هفت\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنفر بودند مغيره و بيان و صائد و حمزة بن عمارة البربرى و حارث شامى و عبد اللَّه بن حارث و ابو الخطاب .\r\nتوضيح : مغيره همان ابن سعيد است كه از غاليان مشهور بود كه اخبار زيادى در لعن او وارد شده كه بعضى از آنها خواهد آمد و بيان كه در بعضى از نسخه‌ها باب و يا نوشته شده بعضى از نسخه‌ها بجاى ى نون است بنان اين همان كسى است كه كشى در رجال خود بنان ذكر كرده و روايت كرده باسناد خود از زراره از حضرت باقر عليه السّلام نقل كرده گفت شنيدم آن جناب ميفرمود خداوند بنان بيان را لعنت كند بنان كه خدا او را لعنت كند بر پدرم تهمت مىزد من گواهى مىدهم كه پدرم علي بن الحسين بنده صالح خدا بود .\r\nتوضيح : نويسنده كتاب ميزان الاعتدال از دانشمندان اهل سنت : بيان زنديقى بود ابن نمير گفت خالد بن عبد اللَّه قسرى او را كشت و به آتش سوزاند .\r\nبيان بن سمعان از بنى تميم بود در عراق پس از سال صدم هجرت ظهور كرد معتقد بخدائى حضرت علي و اينكه جزئى از خدائى در پيكر او اتحاد يافته سپس همين جزء در پسر حضرت علي محمّد بن حنفيه سپس در ابو هاشم پسر محمّد بن حنفيه پس از او در همين بيان بود . بيان نامه‌اى به حضرت باقر عليه السّلام نوشت و آن جناب را دعوت بنفس خود و مدعى شد كه پيامبر است پايان .\r\nصائد همان نهدى است كه حضرت صادق عليه السّلام چند بار او را لعنت كرده و حمزه از دروغگويان ملعونى است كه به زودى لعن او خواهد آمد همچنين حارث و پسر او ابو الخطاب محمّد بن ابى زينب كه به زبان ائمه عليهم السّلام لعنت شده‌اند و به زودى بعضى از احوال آنها خواهد آمد .\r\nعيون اخبار الرضا : حسن بن جهم گفت مأمون به حضرت رضا عليه السّلام گفت شنيده‌ام گروهى در باره شما غلو ميكنند و از حد در باره شما تجاوز ميكنند حضرت رضا عليه السّلام فرمود پدرم حضرت موسى بن جعفر از پدرش جعفر بن محمّد\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاز پدر خود محمّد بن علي از پدرش علي بن الحسين از پدر خود حسين بن علي از پدرش علي بن ابى طالب عليه السّلام نقل كرد پيامبر اكرم فرمود\r\n« لا ترفعونى فوق حقى فان اللَّه تبارك و تعالى اتخذنى عبدا قبل ان يتخذنى نبيا »\r\nمرا بالاتر از مقامى كه دارم نبريد خداوند تبارك و تعالى مرا بنده خود برگزيده قبل از اينكه پيامبرم قرار دهد .\r\nخداوند ميفرمايد و   ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ   .\r\nو علي عليه السّلام نيز ميفرمايد دو دسته در مورد من هلاك ميشوند با اينكه مرا گناهى نيست دوستدار زياد از حدّ و دشمن تفريطگر .\r\nو ما بيزارى ميجوئيم و به خدا پناه مىبريم از كسانى كه در باره ما غلو و زياده روى مىكنند ما را بالاتر از مقامى كه داريم مىبرند همانطور كه عيسى بن مريم از نصارى بيزارى جست خداوند ميفرمايد   وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ   .\r\nو در اين آيه ميفرمايد  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا - الْمَلائِكَةُ الْمُقَرَّبُونَ  .\r\nو در اين آيه ميفرمايد  مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ - الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ  معنى اينكه غذا ميخورند اينست كه آنها تغوط ميكنند و مدفوع دارند پس هر كس براى انبياء مدّعى خدائى و يا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبراى ائمه اين ادّعا را كند يا مدّعي نبوّت آنها شود و يا براى غير ائمه مدعى امامت گردد ما در دنيا و آخرت از آنها بيزاريم .\r\nعيون : حسين بن خالد صيرفى گفت حضرت رضا عليه السّلام فرمود هر كه معتقد به تناسخ باشد كافر است سپس فرمود خداوند غاليان را لعنت كند آنها از مجوس و نصارى و قدريها و مرجئه و حرورى بدترند سپس فرمود با آنها ننشينيد و رفاقت نكنيد و از آنها بيزارى بجوئيد خدا از آنها بيزار باشد .\r\nعيون : ابو هاشم جعفرى گفت از حضرت رضا عليه السّلام راجع بغاليان و مفوّضه فرمود غاليان كافرند و مفوضه مشرك هستند ( مفوضه كسانى هستند كه ميگويند خداوند كارها را بائمه واگذار كرده ) هر كه با آنها مجالست نمايد و آميزش داشته باشد يا به خوردن و آشاميدن بنشيند يا با آنها رابطه برقرار كند و يا به آنها دختر بدهد و يا دختر بگيرد يا امانت بگيرد و يا به آنها اعتماد كند و يا سخن آنها را تصديق كند يا به آنها كمك كند بيك كلمه از ولايت خدا و پيامبر و ولايت ما اهل بيت خارج خواهد شد .\r\nاحتجاج : تفسير امام حسن عسكرى در آيه  غَيْرِ الْمَغْضُوبِ عَلَيْهِمْ وَ لَا الضَّالِّينَ  امير المؤمنين عليه السّلام فرمود خداوند عزيز دستور داده به بندگان كه درخواست نمايند راه كسانى كه به آنها نعمت عنايت كرده و آنها پيامبران و صديقين و شهدا و صالحين هستند و به خدا پناه برند از راه كسانى كه مورد خشم خدا قرار گرفته - و آنها يهود هستند همان كسانى كه خداوند در باره آنها فرمود  هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ  و پناه برند به خدا از راه گمراهان و آنها كسانى هستند كه خداوند در باره ايشان فرموده  قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ  و آنها نصارى هستند .\r\nسپس امير المؤمنين عليه السّلام فرمود هر كه به خدا كافر شود او مورد خشم خداست و از راه خدا گمراه است و حضرت رضا عليه السّلام همين را فرمود و اضافه نمود هر\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nكس امير المؤمنين عليه السّلام را از حد بندگى خارج كند او نيز از مغضوب عليهم و از گمراهان است .\r\nو امير المؤمنين عليه السّلام فرمود\r\n« لا تتجاوز و ابنا العبودية ثم قولوا ما شئتم و لن تبلغوا »\r\nما را از مرحله بندگى خارج نكنيد سپس هر چه ميخواهيد در فضل ما بگوئيد و نخواهيد توانست به تمام فضائل ما رسيد بپرهيزيد از غلو مانند غلو نصارى من از غاليان بيزارم .\r\nمردى از جاى حركت كرده گفت يا بن رسول اللَّه خدايت را براى ما توصيف فرما مردم محلّه ما در اين مورد باختلاف سخن ميگويند .\r\nحضرت رضا عليه السّلام هر كس خدا را با مقايسه موجودات توصيف كند پيوسته تا ابد در اشتباه است و گمراه و از واقعيت منحرف است و اعتقاد خوبى ندارد سپس فرمود من خدا را ميستايم به همان طور كه خود را معرفى نموده بىآنكه او را در انديشه خود تصور نمايم و او را توصيف ميكنم به همان نحوى كه خود را توصيف نموده او را توصيف ميكنم بىآنكه صورتى برايش قائل شوم با حواس درك نميشود با مردم مقايسه نميگردد . بوسيله آيات و نشانه‌هاى خلقت شناخته مىشود بعيد است نه با تشبيه نزديك است در حال فاصله‌اى كه دارد اما شبيه نزديكى موجودات با يك ديگر نيست دوام و پايداريش بوهم نمىگنجد و نميتوان مثالى در ذات برايش تعيين نمود و در داورى ستم روا نميدارد آفرينش بسوى برنامه‌اى كه معين شده براى آنها مطيعند و بجانب آنچه در تقدير پنهانش براى آنها معين كرده رهسپارند بر خلاف آنچه براى آنها معين كرده عمل نميكند و اراده ديگرى ندارند او نزديك است نه بطورى كه بچسبد و دور است نه آن طور كه فاصله مكانى داشته باشد استدلال بر وجودش مىشود بدون اينكه مثالى برايش معين شود و بيگانگى او اعتراف مىشود بىآنكه تجزيه پذير باشد با آيات شناخته مىشود و با علامات اثبات ميگردد جز او خدائى نيست كبير و متعال است .\r\nآن مرد گفت پدر و مادرم فدايت باد يا ابن رسول اللَّه بعضىها را من\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nميشناسم كه اظهار محبت با شما خانواده را دارند و مدعى هستند كه تمام اين صفات را حضرت علي عليه السّلام دارا است و او پروردگار جهانيان است .\r\nهمين كه حضرت رضا عليه السّلام اين سخن را شنيد بدنش بلرزه افتاد و عرق از جبينش جارى گرديد .\r\nفرمود : سبحان اللَّه او منزه است از آنچه ستمگران و كافران ميگويند مگر علي عليه السّلام غذا نميخورد و آب نمىآشامد و ازدواج ندارد و از مخلوقات نيست و با تمام اين اوصاف با خضوع نماز ميخواند با دقت تمام در مقابل خدا و آه و سوز و گداز دارد كسى كه چنين باشد ممكن است خدا باشد اگر او خدا باشد تمام شماها نيز خدا خواهيد بود به جهت مشاركت با او در اين صفات كه شاهد مخلوق بودن صاحب آن است .\r\nآن مرد گفت : يا بن رسول اللَّه آنها مدعى هستند چون حضرت علي عليه السّلام معجزاتى داشته كه جز خدا كسى نمىتواند چنين كارهائى را بكند دليل است بر اينكه او خدا است ولى چون با صفات مخلوق عاجز براى آنها خود را آشكار نموده بر ايشان مشتبه گرديده و آنها را به آزمايش و امتحان در آورده تا او را بشناسند و با اختيار و اراده خود ايمان آورند .\r\nحضرت رضا عليه السّلام فرمود : اول چيزى كه اينجا هست آن است كه اينها نمىتوانند جواب بدهند به كسى كه همين استدلال را براى آنها بر عكس كند و بگويد وقتى از او فقر و تنگدستى مشاهده ميگردد اين مشاهدات كسى است كه داراى چنين صفاتى است و با او ضعفاء و محتاج‌ها شريك هستند معجزات اگر از او سر زد كار خود او نيست و مسلم است اين معجزاتى كه از او سر مىزند كار قادر توانائى است كه شباهت بمخلوق ندارد نه كار مخلوق محتاج و شريك فقر و فاقه محتاج‌ها .\r\nسپس فرمود : اين كفار گمراه از جهل و نادانى كه نسبت بشناخت خود\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nدارند گرفتار اين عقائد شده‌اند بطورى كه به خود مغرور شده و براى نفس خود مقام والائى قرار داده‌اند بعقايد فاسد خويش پايبند و متكى بافكار منحرف خود گشته‌اند تا آنجا كه خدا را كوچك انگاشته و اهانت بمقام بزرگ او نموده‌اند چون آنها نميدانند كه خدا قادر و غنى بذات است قدرت و غناى او از ديگرى استفاده نشده و او كسى است كه هر كه را بخواهد فقير مىنمايد و هر كه را بخواهد عاجز مينمايد با اينكه داراى قدرت باشد .\r\nاينها نگاه ميكنند به بنده‌اى كه خداوند او را امتياز بخشيد بداشتن قدرت خدائى تا مقام و موقعيت او را در نزد خود بمردم بفهماند و مشمول كرامت و لطف خويش قرار داده تا حجت بر مردم تمام شود و اين الطاف ثواب اطاعت و فرمان - بردارى او باشد و موجب پيروى دستورش گردد و بندگان خويش را متوجه اشتباه كسانى كه ديگرى را بر آنها حجت و پيشوا قرار داده‌اند اينان شبيه آن دسته‌اى هستند كه در جستجوى پادشاهى ميباشند از پادشاهان دنيا تا از بذل و بخشش او استفاده نمايند و از عطاى او قدرتى بيابند و با پول فراوان كه از لطف شاه بدست آورده‌اند به خانه و خانواده خود برگردند و از سختى و دشوارى زندگى برهند و از كارهاى پست و دشوار آسوده شوند .\r\nبر سر راه پادشاه مىنشينند تا بيايد باتمام اشتياق بملاقات او بحاجت خويش برسند در همين ميان به آنها گفته مىشود به زودى شاه با سپاه سواره و پياده خود وارد مىشود وقتى او را مشاهده كردم كمال تعظيم را بنمائيد و اقرار و اعتراف لازم را در مورد سلطنت و پادشاهى او بكنيد مبادا ديگرى را بجاى او بگيريد و اين احترام را به ديگرى بنمائيد كه در اين صورت به او بىاحترامى كرده‌ايد و به او توهين كرده‌ايد و مستوجب كيفر زياد او خواهيد شد .\r\nآنها قول ميدهند كه با تمام نيرو از عهده اين كار بر بيايند ناگهان بعضى از غلامان پادشاه با گروهى از سپاه كه پادشاه در اختيار او گذاشته وارد ميشوند\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمردى نيز از جمله همان سپاهيان با اموالى كه شاه به او بخشيده مىآيد اينها كه بر سر راه پادشاه نشسته‌اند آن مرد بنظرشان بزرگ و با شخصيت جلوه مىكند چون او را متمول نعمت زيادى مىبينند او را بالاتر از اين مىبينند كه غلامى از پادشاه باشد با ديدن اين همه نعمت و موقعيت كه در او مشاهده ميكنند بالاخره او را تهنيت بعنوان پادشاه ميگويند و نام پادشاهى به او ميدهند و منكر پادشاه براى او مىشوند كه او خود غلام ديگرى باشد .\r\nآن غلام و ساير سپاهيان شروع بسرزنش ميكنند و از اين كار آنها را سخت باز ميدارند و ميگويند پادشاه اين همه نعمت را بما داده و اين امتيازات را بما بخشيده اين كار شما موجب خشم پادشاه و كيفر شما و از هر چه اميدواريد كه شاه بشما بدهد نااميد خواهيد شد ولى آنها اين هشدارها را نمىپذيرند و سخن آنها را تكذيب ميكنند .\r\nپيوسته آنها به كار خود ادامه ميدهند تا شاه بر آنها خشم ميگيرد چون مىبيند كه غلامش را با او برابر كرده‌اند و به او توهين نموده احترام لازم را بجا نياورده‌اند تمام آنها را زندانى مىكند و بانواع شكنجه ايشان را مبتلا مينمايد .\r\nهمچنين اين گروه امير المؤمنين عليه السّلام را بنده‌اى مىيابند كه خدا براى آشكار نمودن مقام و فضلش او را گرامى داشته و او را حجت خويش قرار داده خدا را كوچك ميشمارند از اينكه علي را بنده‌ى خود قرار داده و علي را بزرگتر از آن ميدانند كه خدائى داشته باشد او را بنامى كه مربوط به او نيست مىنامند ايشان را از چنين عقيده‌اى علي عليه السّلام و پيروان و شيعيانش باز ميدارند .\r\nبه آنها ميگويند علي عليه السّلام و فرزندانش بنده‌هائى مقرب و مخلوق و زير نظر خداوند و بجز آن مقدارى كه خداوند بايشان قدرت داده قادر نيستند و مالك چيزى بيش از آنچه خدا داده نيستند مالك مرگ و زندگى و حشر و قبض و بسط و حركت و سكونى جز به مقدارى كه خداوند به آنها داده نخواهند بود آفريننده‌ى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nآنها منزه است از داشتن صفات مخلوقات و بزرگتر است از داشتن صفات آفرينش هر كس يكى يا همه آنها را خدا بداند در مقابل پروردگار جهان كافر است و گمراه شده .\r\nولى آنها دست بردار نيستند و در گمراهى خود غوطه‌ورند به آرزوى خويش نميرسند .\r\nو نااميد مىگردند و دچار عذابى دردناك خواهند شد .\r\nامالى مفيد : محمّد بن زيد طبرى گفت : من بالاى سر حضرت رضا عليه السّلام ايستاده بودم در خراسان گروهى از بنى هاشم در خدمت آن جناب بودند از آن جمله اسحاق بن عباس بن موسى بن موسى باسحاق فرمود : شنيده‌ام شما مى - گوئيد مردم بنده مايند قسم بخويشاوندى خود با پيامبر ميخورم كه چنين چيزى را من نگفته‌ام و نه از هيچ يك از پدران خود شنيده‌ام و نه از هيچ كدام چنين مطلبى شنيده‌ام ولى ما ميگوئيم مردم بنده ما هستند در اطاعت و فرمانبردارى و دوست مايند در دين اين مطلب را حاضرين بغائبين برسانند .\r\nبصائر : اسماعيل بن عبد العزيز گفت : حضرت صادق به من فرمود :\r\nاسماعيل آب برايم در جايگاه وضو بگذار از جاى حركت كرده آب را گذاشتم امام عليه السّلام وارد شد من با خود گفتم من در باره ايشان اعتقادى چنين و چنان دارم او وارد محل وضو مىشود و وضو ميگيرد امام عليه السّلام به زودى از آن محل خارج شد ، فرمود : اسماعيل ساختمان را بلندتر از مقدارى كه توان دارد نكن كه واژگون و منهدم مىشود ما را مخلوق قرار دهيد آنگاه هر چه مايليد در فضل ما بگوئيد و هرگز به كنه مقام نخواهيد رسيد . اسماعيل مىگويد : من معتقد بخدائى آن جناب بودم .\r\nرجال كشى : يحيى حلبى از پدر خود عمران نقل كرد كه از حضرت صادق عليه السّلام شنيدم ميفرمود خدا ابو الخطاب را لعنت كند و خدا لعنت كند هر كه با او جنگ\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nكرده و هر كس از اين گروه باقيمانده و خداوند لعنت كند هر كس در دل خود نسبت به آنها ترحمى احساس كند .\r\nرجال كشى : حنان بن سدير از حضرت صادق عليه السّلام نقل كرد كه گفت :\r\nمن خدمت آن جناب نشسته بودم و ميسر نيز نزد ايشان بود در سال 138 ميسر كه لباس فروش بود گفت :\r\nفدايت شوم من تعجب ميكنم از گروهى تا اينجا با ما آمده‌اند اما ديگر اثرى از آنها باقى نمانده و از بين رفته امام عليه السّلام منظورت چه اشخاصى هستند .\r\nگفت : منظورم ابو الخطاب و ياران او است .\r\nامام عليه السّلام تكيه كرده بود حركت به خود داده نشست و انگشتان خود را بلند كرد بجانب آسمان فرمود : لعنت خدا و ملائكه و تمام مردم بر ابو الخطاب باشد من گواهى مىدهم كه او فاسق و كافر است و با فرعون محشور مىشود و شب و روز دچار عذابى سخت است به خدا من افسوس ميخورم بر پيكرهائى كه با او در آتش خواهند افتاد .\r\nرجال كشى : حماد بن عثمان از زراره نقل كرد كه گفت : حضرت صادق عليه السّلام از من پرسيد آيا حمزه هنوز مدعى است كه پدرم ( حضرت باقر ) پيش او مىآيد . گفتم : آرى . فرمود : به خدا سوگند دروغ مىگويد جز متكوّن چيز ديگرى را نمىبيند .\r\nشيطان يكى از همكاران خود را بنام متكون دارد كه بهر شكل مايل باشد براى مردم آشكار ميگردد يا به صورت بزرگ و يا كوچك هرطور مايل باشد نه به خدا سوگند نمىتواند به صورت پدرم بيايد .\r\nرجال كشى : علي بن عامر باسناد خود از حضرت صادق عليه السّلام نقل مىكند كه فرمود : به خدا قسم شيطان براى ابو الخطاب آشكار شد در كنار ديوار شهر\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمدينه يا مسجد پيامبر مثل اينكه منهم او را مشاهده ميكنم كه به ابو الخطاب مى - گويد : ساكت باش الان پيروز خواهى شد اكنون پيروز ميشوى .\r\nتوضيح : ظاهر اينست كه شيطان اين حرف را موقعى به او گفته كه سپاهى براى كشتن او آمده بود ابو الخطاب را با اين حرف تشويق بجنگ مىكند تا بيشتر اسباب كشتن او فراهم شود معنى جمله اينست كه ساكت باش مبادا سخن از توبه به زبان آورى كه تو پيروز خواهى شد با توجيهى كه ميرداماد در مورد جمله نموده معنى چنين مىشود كه آرامش خود را حفظ كن و راضى باش كه به زودى تفوق پيدا خواهى كرد .\r\nرجال كشى : حفص بن عمرو نخعى گفت : من در خدمت امام صادق عليه السّلام نشسته بودم مردى به آن جناب عرضكرد فدايت شوم ابو منصور برايم صحبت كرد كه او را تا پيش خدا برده‌اند و خدا دست بر سرش كشيده و به زبان فارسى به او گفته است اى پسر ! حضرت صادق عليه السّلام فرمود : پدرم از جدم نقل كرد كه پيامبر اكرم صلى اللَّه عليه و آله و سلم فرمود : شيطان داراى تختى است ميان آسمان و زمين و مأمورين بتعداد ملائكه دارد هر گاه شخصى را دعوت بجانب خود كند و او بپذيرد و بجانب شيطان برود .\r\nشيطان برايش مجسم خواهد شد و به طرف او بلند مىشود ابو منصور يكى از سفراى شيطان است . خدا ابو منصور را لعنت كند اين سخن را سه مرتبه تكرار نمود .\r\nبصائر : حسن بن مولى از زراره نقل كرد كه گفت : پيش علي بن جعفر رفتم از من پرسيد از احاديث شيعه چه چيز دارى ؟\r\nگفتم من احاديث زيادى از آنها دارم كه تصميم داشته‌ام آتشى بيافروزم و همه را آتش بزنم پرسيد براى چه ؟ بگو ببينم كدام را قبول ندارى بدلم چند مطلب خطور كرد .\r\nبه من گفت : علم و دانش ملائكه چقدر بود وقتى اعتراض كردند به خداوند\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nميخواهى آدم را بيافرينى تا در زمين فساد كند و خونريزى نمايد .\r\nتوضيح : شايد زراره منكر احاديث فضائل ائمه عليهم السّلام بوده بدين وسيله او را متوجه قصه ملائكه كه منكر فضل و مقام آدم بودند و نمىتوانستند مقام او را درك كنند زراره را با اين جمله متوجه مىكند كه انكار اين مقامات از كمى معرفت است و شايسته نيست انسان چيزى را كه نمىداند منكر شود بايد در مقام تسليم باشد با قصور ملائكه از شناخت آدم به او اينكه فرشتگان دربار احديت بودند بعيد نمينمايد كه تو نيز عاجز از درك مقام آنها باشى .\r\nبصائر : ثمالى از حضرت باقر عليه السّلام نقل مىكند كه فرمود : اى ابو حمزه مبادا علي را پائين‌تر از مقامى كه خدا به او داده قرار دهيد و نه بلندتر از مقامى كه دارد در مقام علي عليه السّلام همين بس كه پيكار و جنگ مىكند با غاليان و تجاوزگران از حد و به ازدواج در مىآورد اهل بهشت را .\r\nبصائر : كامل تمار گفت : روزى خدمت حضرت صادق عليه السّلام بودم به من فرمود : كامل ! براى ما خدائى بپذير كه بجانب او روى آوريم آنگاه از فضل ما هر چه مايلى بگو .\r\nعرض كردم براى شما خدائى بپذيرم كه به او توجه كنيد آنگاه هر چه مايليم در فضل شما بگوئيم ؟ ! امام عليه السّلام خود را جابجا نموده درست نشست آنگاه فرمود : از علم و دانش ما باندازه‌ى نصف حرف ( از حروف هجا ) براى شما گفته نشده « يعنى مقدار بسيار كمى از دانش ما بشما رسيده » .\r\nمحاسن : اسحاق بن عمار از حضرت صادق عليه السّلام در باره آيه :  وَ لا تُبَذِّرْ تَبْذِيراً  يعنى در باره ولايت علي عليه السّلام زياده‌روى نكنيد .\r\nتوضيح : ممكن است منظور غلو نكردن و زياده‌روى در باره آن جناب است و يا دستور بتقيه است و افشاگرى نكردن در مقابل مخالفين احتمال او بيشتر است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمناقب : خداوند در اين آيه ميفرمايد :  لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ  امير المؤمنين عليه السّلام فرمود : خدايا من بيزارم از غاليان مانند بيزارى عيسى بن مريم از نصارى خدايا پيوسته آنها را خوار گردان و يك نفرشان را نصرت مده .\r\nحضرت صادق عليه السّلام فرمود : غاليان بدترين خلق خدايند مقام خدا را پائين مىآورند و ادعاى خدائى براى بندگان خدا ميكنند به خدا قسم غاليان بدتر از يهود و نصارى و مجوس و مشركين هستند .\r\n* احمد بن حنبل در كتاب مبتدا و ابو السعادات در كتاب فضائل العشرة .\r\nنقل كرده‌اند كه پيامبر اكرم صلى اللَّه عليه و آله و سلم فرموده است يا علي مثل تو در اين امت مانند مثل عيسى بن مريم است كه گروهى او را دوست داشتند اما افراط كردند و گروهى با او دشمن بودند آنها نيز افراط نمودند فرمود : آنگاه اين آيه نازل شد :  وَ لَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْهُ يَصِدُّونَ  .\r\nابو سعيد واعظ در كتاب شرف النبى مىنويسد : پيامبر اكرم فرمود : اگر نمىترسيدم از اينكه در باره تو گفته شود آنچه نصرانيان در مورد عيسى مسيح گفتند سخنى فاش ميكردم در باره‌ات تا از هر گروه كه عبور كردى خاك كفش ترا و آب وضويت را براى شفا بگيرند ولى همين مقدار كه تو از منى و من از تو از من ارث مىبرى و من از تو .\r\nابو بصير از حضرت صادق اين روايت را نقل كرده .\r\nامير المؤمنين عليه السّلام فرمود : دو دسته در مورد من به هلاكت ميرسند :\r\n1 - دوست زياده رو و دشمنى كه در مورد من حرف مىزند .\r\nو باز از آن جناب نقل شده كه فرمود : دو گروه در مورد من به هلاكت مى - رسند دوست مفرط كه در باره من چيزى ميگويد : كه در من نيست و دشمنى كه كينه وادارش مىكند بر من دروغ بندد و افترا زند .\r\nمناقب : روايت شده كه تعداد هفتاد نفر از سياهپوستان و هنديان خدمت\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nامير المؤمنين عليه السّلام رسيدند پس از جنگ بصره او را بخدائى ياد ميكردند و برايش سجده مىنمودند .\r\nبه آنها فرمود : واى بر شما چنين كارى را نكنيد من مانند شما مخلوقى هستم آنها نپذيرفتند فرمود : اگر از سخن خود برنگرديد و توبه از اين اعتقاد ننمائيد شما را مىكشم باز امتناع ورزيدند .\r\nامير المؤمنين عليه السّلام دستور داد براى آنها گودال‌هائى ترتيب دادند و آتش افروختند قنبر يكى يكى از آنها را بر دوش مىگرفت و در آتش مىافكند در اين موقع علي عليه السّلام اين شعر را خواند :\r\n انى اذا أبصرت امرا منكرا * اوقدت نارا و دعوت قنبرا\r\nثم احتفرت حفرا فحفرا * و قنبر يحطم حطما منكرا \r\n« 1 » « 2 » بعدها اين عقيده را دو مرتبه مردى بنام محمّد بن نصير نميرى بصرى تجديد نمود او مدعى بود كه خداوند او را آشكار ننموده مگر در اين عصر و آن خدا علي است گروه كمى كه مشهور بنصيريه هستند خود را منتسب به او ميدانند اينها همه چيز را حلال مىدانند عبادات و تمام دستورات شرع را رها كرده‌اند و كارهاى زشت و حرام را جايز مىدانند بعضى از اعتقادات آنها اينست كه يهوديان بر حق هستند ولى ما از آنها نيستيم و نصرانيان بر حق هستند ولى ما از ايشان نيستيم .\r\nرجال كشى : عبد اللَّه بن سنان از پدر خود از حضرت باقر عليه السّلام نقل كرد كه عبد اللَّه بن سبا مدعى نبوت بود و ميگفت : امير المؤمنين عليه السّلام خدا است ( منزه است خدا از چنين گفتارى ) اين سخن بامير المؤمنين عليه السّلام رسيد او را خواست در باره اعتقادش سؤال كرد اعتراف نمود و گفت : تو همان خدائى و مدعى شد كه\r\n\r\n\r\n","description":"","footnote":"\r\n( 1 ) من وقتى كار زشتى را مشاهده مىكنم آتش مىافروزم و قنبر را صدا مىزنم بعد چند گودال مىكنم و قنبر بشدت هيزم‌ها را مىشكند و در آن گودال‌ها مىريزد .\r\n( 2 ) اين قسمت را خود ابن شهر آشوب گفته است .\r\n","page_name":" 210 ","page_number":210},
  {"content":"\r\n\r\nبدلم چنين افتاده كه تو خدائى و من پيامبر .\r\nامير المؤمنين عليه السّلام به او فرمود : واى بر تو شيطان بر تو مسلط شده از اين عقيده برگرد مادر بسوگ تو بنشيند و توبه كن .\r\nعبد اللَّه بن سبا امتناع ورزيد امام دستور داد او را زندانى كنند سه روز پشت سر هم او را بتوبه واداشت اما عبد اللَّه توبه نكرد آنگاه علي عليه السّلام او را در آتش افكند فرمود : شيطان او را فريب داد در دل او چنين القا مىنمود .\r\nرجال كشى : ابان بن عثمان گفت از حضرت صادق عليه السّلام شنيدم ميفرمود خداوند عبد اللَّه بن سبا را لعنت كند او مدعى ربوبيت امير المؤمنين عليه السّلام بود با اينكه امير المؤمنين عليه السّلام بنده‌اى مطيع خدا بود واى بر كسى كه بما افترا زند گروهى در باره ما اعتقادهائى دارند كه ما خود در باره خويش آن اعتقاد را نداريم بيزاريم از چنين مردمى بيزاريم .\r\nرجال كشى : هشام بن سالم از ثمالى نقل كرد گفت : حضرت زين العابدين عليه السّلام فرمود : خدا لعنت كند كسى را كه بما دروغ ببندد من وقتى يادم از عبد اللَّه بن سبا مىافتد تمام مويهاى بدنم راست مىشود ادعاى بس بزرگى را كرد خدا لعنتش كند .\r\nعلي عليه السّلام بنده‌اى صالح براى خدا و برادر پيامبر اكرم صلى اللَّه عليه و آله و سلم بود و به اين مقام نرسيد مگر بواسطه فرمانبردارى از خدا و پيامبرش و پيامبر به اين مقام نرسيد مگر بواسطه فرمانبردارى از خدا .\r\nرجال كشى : ابن ابى نجران از عبد اللَّه نقل كرد كه حضرت صادق عليه السّلام فرمود : ما خاندانى صديق و راستگو هستيم ولى از افترازنان در امان نيستيم راستگوئى ما در نظر مردم از بين ميرود بواسطه دروغى كه بر ما مىبندند .\r\nپيامبر اكرم راستگوترين مردم بود و از تمام جهانيان صادق‌تر بود ولى مسيلمه بر او دروغ مىبست امير المؤمنين عليه السّلام نيز راستگوترين افراد بود از پيامبر اكرم كسى كه به او دروغ مىبست و با دروغ خود در راستگوئى خدشه وارد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nميكرد و افترا بر خدا مىبست عبد اللَّه بن سبا بود .\r\nكشى در كتاب خود مينويسد كه بعضى از دانشمندان گفته‌اند عبد اللَّه بن سبا مردى يهودى بود اسلام آورد و علي را دوست ميداشت او در زمان يهودى بودن خود نيز در باره يوشع بن نون وصى موسى غلو داشت همين اعتقاد را در باره علي نيز پس از درگذشت پيامبر اكرم پيدا كرد .\r\nعبد اللَّه بن سبا از كسانى بود كه از همه مشهورتر و آشكاراتر امامت علي را واجب ميدانست و اظهار بيزارى از دشمنان علي عليه السّلام مينمود و مخالفين او را آشكارا معرفى ميكرد و آنها را نسبت بكفر ميداد ( اعتقاد بكفر مخالفين علي از عقايد مخصوص بعبد اللَّه بن سبا لعنة اللَّه عليه بود ) به همين جهت بعضى از مخالفين شيعه مدعى شده‌اند كه اصل تشيع و رفض از يهودان گرفته شده .\r\nرجال كشى : مسمع ابى سيار از مردى از حضرت باقر عليه السّلام نقل كرد كه وقتى كه علي عليه السّلام از پيكار اهالى بصره فراغت جست هفتاد نفر از سياهپوستان و هنديان آمده به او سلام كردند و بلهجه خود با آن جناب صحبت كردند علي عليه السّلام به زبان خودشان جواب آنها را داد . به آنها فرمود من آن طورى كه شما ميگوئيد نيستم من بنده‌اى مخلوق خدايم آنها نپذيرفتند گفتند تو همان خدائى .\r\nفرمود : اگر از عقيده‌ى خود برنگرديد و توبه ننمائيد شما را خواهم كشت آنها امتناع ورزيده توبه نكردند دستور داد چند چاه بكنند چاه‌ها آماده شد بعد اين چاه‌ها را بهم متصل نمود و آنها را در ميان آنها انداخت سپس سر آنها را بست و در يكى از آن چاه‌ها آتش افروخت كه كسى در آن چاه نبود دود آن چاه‌ها را فرا گرفت و كشته شدند .\r\nرجال كشى : ابن مسكان از ضريس نقل مىكند كه ابو خالد كابلى به من گفت من جريانى را براى شما نقل ميكنم كه اگر در حال حيات من آن را مشاهده كنيد پيشانى مرا باحترام خواهيد بوسيد و اگر قبل از آن من بميرم برايم\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nطلب رحمت ميكنيد و دعايم ميكنيد . از حضرت زين العابدين عليه السّلام شنيدم ميفرمود يهودان عزير را دوست داشتند تا جايى در باره او آن اعتقاد را پيدا كردند عزير از آنها بيزار است و آنها با عزير نسبتى ندارند نصرانيان نيز بواسطه شدت علاقه بعيسى در باره او معتقد به اين مقام شدند عيسى از آنها بيزار است و آنها جزء پيروان عيسى نيستند .\r\nما نيز پيرو همان كاريم . گروهى از شيعيان ما در آينده ما را بقدرى دوست دارند تا بالاخره معتقد ميشوند در باره ما مانند اعتقاد يهوديان در باره عزير و نصارى در باره عيسى بن مريم . آنها با ما نسبتى ندارند و ما نيز با آنها ارتباطى نخواهيم داشت .\r\nكشف الغمه : مالك جهنى گفت : ما موقعى كه شيعيان را از مدينه تبعيد كردند آنجا بوديم به چند دسته متفرق شدند ما بيك گوشه از مدينه رفتيم در اين موقع ما را كارى نداشته و شروع بنقل فضائل ائمه و عقيده شيعيان در باره آنها صحبت ميكرديم بالاخره بخاطر ما ربوبيت آنها رسيد در همين موقع بود كه حضرت صادق عليه السّلام در حالى كه سوار بر الاغى بود جلو ما ايستاد نفهميديم از كجا آمد .\r\nرو بما نموده فرمود مالك ، خالد از چه وقت صحبت از خدائى ما ميكرديد گفتيم هم اكنون بخاطر ما گذشت فرمود : بدانيد ما را خداوندى است كه پيوسته در شب و روز نگهدار ما است و ما او را مىپرستيم اى مالك ! و اى خالد ! در باره ما هر چه ميخواهيد بگوئيد و ما را مخلوق بدانيد اين سخن را چند مرتبه براى ما تكرار نمود در همان حالى كه سوار بر مركب خود بود .\r\nرجال كشى : عبد الرحمن بن كثير گفت حضرت صادق عليه السّلام روزى باصحاب خود فرمود خداوند مغيرة بن سعيد را و آن زن يهودى كه با او رفت آمد داشت لعنت كند كه از او سحر و شعبده مىآموخت مغيره بر پدرم دروغ بست\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nخداوند ايمانش را گرفت گروهى نيز بر من دروغ بسته‌اند خداوند به آنها حرارت اسلحه و آهن را بچشاند .\r\nبه خدا قسم ما جز بنده‌اى كه آفريده شده و آنها را خداوند برگزيده نيستيم كه قدرت سود و زيانى را نداريم اگر مورد رحمت قرار گيريم بسته بلطف او است و اگر معذب شويم بواسطهء گناه ما است به خدا قسم ما را بر او حجتى نيست و از جانب او در اختيار ما سندى مبنى بر آزادى نيست و ما ميميريم و دفن ميشويم و زنده خواهيم شد و در پيشگاه او خواهيم ايستاد و مسئول خواهيم بود واى بر آنها خدا لعنت كند ايشان را خدا و پيامبر و امير المؤمنين و فاطمه و حسن و حسين و علي بن الحسين و محمّد بن علي صلوات اللَّه عليهم را آزرده‌اند .\r\nاينك من در ميان شما هستم پروريده شده از گوشت و پوست پيامبر صلى اللَّه عليه و آله و سلم بر رختخواب خود ميخوابم در حالى كه ترس و وحشت دارم اما آنها آسوده هستند من ناراحتم آنها با راحتى در رختخواب خود ميخوابند من با ترس بيدار و بيمناكم و در كوه و بيابان نگران و ناراحتم بيزارم از آنچه در باره من اجدع برادر غلام بنى اسد ابو الخطاب لعنه اللَّه گفته به خدا سوگند اگر ما به آنها دستور داده بوديم بايد قبول نميكردند ( با اين وضع كه از من مشاهده ميكنند از ترس و ناراحتى و خواب و بيدارى ) چگونه معتقد به اين سخن شده‌اند با اينكه ما آنها را باز ميداريم و در حال ترس و بيم هستيم ما انتقام خود را از آنها در پيشگاه خدا خواهيم گرفت و از آنها بيزارم من شما را گواه ميگيرم كه شخصى هستم از اولاد پيامبر صلى اللَّه عليه و آله و سلم و سند مبنى بر آزادى از مسئوليت در مقابل پروردگار ندارم اگر مطيع او باشم مرا مشمول رحمت خود قرار ميدهد و اگر نافرمان باشم عذابى شديد يا شديدترين عذاب خواهيم شد ( ترديد از راوى است ) .\r\nرجال كشى : يكى از اصحاب گفت به حضرت صادق عليه السّلام عرضكردم :\r\nابو هارون نابينا مدعى است كه شما به او فرموده‌ايد اگر اراده قديم را دارى ذات او را هيچ كس درك نخواهد كرد و اگر منظورت كسى است كه مخلوق و مرزوق\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاست پس او محمّد بن علي است فرمود بر من دروغ بسته خدا لعنتش كند خالقى جز خداى يكتا كه شريكى ندارد نيست خداوند بما مرگ را ميچشاند كسى كه هرگز نخواهد مرد او آفريننده يكتا است كه تمام جهان را بوجود آورده رجال كشى : ابو العباس بقباق گفت بين ابن ابى يعفور و معلى بن خنيس گفتگوئى در گرفت ابن ابى يعفور گفت اوصياء و ائمه دانشمندانى پاك و پرهيز كارند امام علي بن خنيس ميگفت اوصياء پيامبرند اين دو خدمت حضرت صادق عليه السّلام رسيدند همين كه نشستند حضرت صادق عليه السّلام ابتداء قبل از شروع كردن آنها بصحبت فرمود عبد اللَّه من بيزارم از كسى كه بگويد ما پيامبريم .\r\nرجال كشى : معاوية بن حكيم از پدرش از جد خود نقل كرد كه گفت از ابو الخطاب سخنانى شنيدم خدمت حضرت صادق عليه السّلام رسيدم ابو الخطاب نيز آمد در همان موقع كه من آنجا بودم ( يا گفت او در خدمت امام بود كه من وارد شد ) همين كه من و او فقط در مجلس باقى مانديم به حضرت صادق عليه السّلام عرضكردم ابو الخطاب از شما چنين و چنان نقل مىكند فرمود دروغ گفته است من شروع كردم بنقل آنچه او روايت كرده بود يكى يكى از آنچه شنيده بوديم از او و ما آن را قبول نداشتيم همه را پرسيدم ميفرمود دروغ گفته :\r\nابو الخطاب از جاى حركت كرد تا با دست خود بر محاسن امام عليه السّلام زد من با دست بر روى دستش زده گفتم دست از روى صورت امام بردار ابو الخطاب .\r\nرو به من نموده گفت از جاى حركت نميكنى برويم حضرت صادق عليه السّلام فرمود او كارى دارد ابو الخطاب سه مرتبه حرف خود را تكرار كرد امام عليه السّلام در هر سه مرتبه ميفرمود كار دارد .\r\nحضرت صادق عليه السّلام فرمود ميخواست به تو بگويد اين حرف‌ها را به من ميگويد ولى از تو پنهان ميدارد فرمود باصحاب و ياران من چنين و چنان بگو و به آنها اين مطلب را برسان عرضكردم نميتوانم تمام اين حرف را حفظ كنم هر چه حفظ شدم با آنچه در حافظه‌ام نيست ( ولى مطلب را ميدانم ) نقل كنم\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nفرمود كسى نظر خير داشته باشد دروغگو نيست .\r\nابو عمرو كشى مينويسد اين اشتباه و خيالبافى است در حديث معاويه ( يعنى راوى حديث ) سخنى را نقل كرده كه عقل نمىپذيرد مانند ابو الخطاب را نميرسد كه در دل خيال زدن دست خود را بكوچكترين غلام حضرت صادق عليه السّلام داشته باشد چگونه ميتواند دست بمحاسن و صورت حضرت صادق عليه السّلام بزند .\r\nتوضيح : اينكه امام عليه السّلام بمعاوية بن عمار اجازه ميدهد چيزى را كه نشنيده بگويد شايد منظور نقل عينى باشد و يا به او اجازه دادند از طرف خود سخنانى را بگويد تا موجب جلوگيرى دوستان شود از پيروى مانند ابو الخطاب امام جواب استبعادى كه كشى از دست به صورت حضرت صادق عليه السّلام زدن داشت بايد گفت شايد اين كار را به جهت نوعى بزرگداشت و احترام كرده باشد كه بين مردم معمول است ولى بعيد به نظر ميرسد .\r\nرجال كشى : ابن ابى عمير از ابن مغيره نقل كرده كه گفت من در خدمت حضرت موسى بن جعفر عليه السّلام بودم با يحيى بن عبد اللَّه بن حسين . يحيى گفت :\r\nفدايت شوم آنها معتقدند كه شما علم غيب دارى فرمود سبحان اللَّه دست خود را بر روى سرم بگذار تمام مويهاى بدن و سرم راست شد سپس فرمود نه به خدا چنين نيست مگر از راه روايت از پيامبر اكرم صلى اللَّه عليه و آله و سلم .\r\nرجال كشى : مصادف نقل كرد وقتى در كوفه ( پيروان ابو الخطاب ) لبيك گفتند ( يعنى بجاى اللهمّ لبيك در حج گفتند لبّيك جعفر بن محمّد ) من خدمت حضرت صادق عليه السّلام رسيدم و جريان را عرض كردم امام به سجده رفت سينه خود را بر زمين چسبانيد و شروع بگريه كرد و با انگشت بر زمين ميسائيد و ميگفت بنده كوچك و ذليل و خوار خدايم اين حرف را چندين مرتبه تكرار نمود بعد سر برداشت اشكها بر صورتش جارى بود .\r\nمن پشيمان كردم كه اين جريان را به آن جناب اطلاع دادم عرضكردم آقا فدايت شوم بشما چه ربطى دارد كردار آنها فرمود مصادف ! اگر عيسى ساكت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمىبود در مورد آنچه نصرانيان در باره او معتقد شدند بر خدا لازم بود گوش و چشم او را كر و كور كند منهم اگر ساكت باشم نسبت به آنچه ابو الخطاب ميگويد بر خدا لازم است گوش و چشم مرا كر و كور كند .\r\nرجال كشى : ابو بصير گفت به حضرت صادق عليه السّلام گفتم آنها حرفهائى ميزنند فرمود چه ميگويند گفتم ميگويند شما تعداد دانه‌هاى باران و ستارگان و برگ درختان و سنگينى دريا و تعداد خاك را ميدانى دست بسوى آسمان بلند كرده گفت سبحان اللَّه سبحان اللَّه نه به خدا قسم اين مطلب را جز خدا كسى نميداند .\r\nرجال كشى : علي بن حسان از يكى از صحابه نقل كرد كه در خدمت حضرت صادق عليه السّلام صحبت از جعفر بن واقد و چند نفر از ياران ابو الخطاب شد يكى از حاضرين گفت او براى گمراه كردن من رفت آمد داشت با من و ميگفت اين آيه در باره امام نازل شده  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  گفت منظور امام است كه در زمين و آسمان خدا است .\r\nحضرت صادق عليه السّلام فرمود نه به خدا قسم هرگز من و او در زير يك سقف جمع نشده‌ايم آنها بدتر از يهود و نصارى و مجوس و مشركين هستند به خدا قسم توهين به خدا نكرده بقدرى كه ايشان كرده‌اند عزير در دلش خطور كرد آنچه يهود در باره او ميگفتند خداوند نامش را از جمله پيامبران محو كرد به خدا قسم اگر عيسى اقرار كند به آنچه نصرانيان در باره‌اش ميگفتند خداوند او را تا روز قيامت كر و ناشنوا ميكرد من نيز اگر بپذيرم آنچه اهل كوفه در باره‌ام ميگويند زمين آن را فرو خواهد برد من جز بنده‌اى زار نيستم كه اختبار سود و زيانى ندارم .\r\nتوضيح : از اين حديث چنان فهميده مىشود كه عزير پيامبر نبوده خدا ميداند .\r\nرجال كشى : هشام بن حكم از حضرت صادق عليه السّلام نقل كرد كه فرمود براى بيان و سرى و بزيع خدا آنها را لعنت كند شيطان در بهترين صورت\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nآدمى مجسم شد با تمام قامت .\r\nمن عرضكردم بنان اين آيه را تأويل مىكند  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  ميگويد الهى كه در زمين است غير از خداى آسمان و خداى آسمان غير از خداى زمين است خداى آسمان بزرگتر از خداى زمين است اهل زمين عارف بفضل و مقام خداى آسمان هستند و او را تعظيم ميكنند .\r\nفرمود به خدا قسم چنين چيزى نيست جز خداى يكتا و بيهمتا وجود ندارد او خداى آسمانها و زمين‌ها است بنان دروغ گفته خدا او را لعنت كند به خدا توهين نموده و او را كوچك انگاشته .\r\nرجال كشى : مفضل بن يزيد گفت حضرت صادق عليه السّلام كه در خدمت ايشان سخن از ابو الخطاب و غاليان شده فرمود مفضل مبادا با آنها همنشينى كنى و با ايشان غذا بخورى و آب بياشامى با آنها مصافحه نكنيد و به يكديگر ارث ندهيد .\r\nاين دو گفتند كه عنبرى از ابن ابى عمير از هشام بن سالم از حضرت صادق كه در نزد ايشان سخن از غاليان بميان آمده بود فرمود در ميان آنها كسانى هستند كه دروغ ميگويند بنوعى كه شيطان نيز محتاج دروغ آنها مىشود .\r\nتوضيح : منظور از ارث ندادن براى اينست كه آنها مشرك هستند و مشرك از مسلمان ارث نمىبرد ممكن است منظور اين باشد كه با آنها ازدواج نكنيد تا موجب بردن ارث شود بعضى از فضلا جمله را تغيير داده از اثر بمعنى خبر گرفته‌اند ( لا تؤاثروهم ) يعنى با آنها هم صحبت نشويد .\r\nرجال كشى : يكى از اصحاب از حضرت صادق عليه السّلام نقل كرد كه فرمود هر كس مدعى شود ما پيامبريم بر او لعنت خدا باد هر كس در اين مورد شك هم داشته باشد بر او لعنت باد .\r\nرجال كشى : زراره از حضرت باقر نقل كرد كه مىفرمود خداوند بنان تبان را لعنت كند تبان بر پدرم دروغ مىبست من گواهى مىدهم پدرم علي بن الحسين بنده صالح خدا بود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nرجال كشى : ابن مسكان از شخصى نقل كرد كه از يكى از صحابه از حضرت صادق عليه السّلام نقل كرد كه ميفرمود خدا لعنت كند مغيرة بن سعيد را او دروغ مىبست بر پدرم خداوند او را مبتلا به حرارت آهن كرد خدا لعنت كند كسى را كه در باره ما چيزى را بگويد كه ما خود در باره خويش نميگوئيم و خدا لعنت كند كسى را كه ما را از بندگى خدائى كه ما را خلق كرده و بسوى او بازگشت ما است و اختيار ما بدست او است خارج كند .\r\nرجال كشى : ابو بصير گفت حضرت صادق عليه السّلام به من فرمود يا ابا محمّد من بيزارم از كسانى كه معتقد بخدائى ما باشند عرضكردم خدا از آنها بيزار باشد فرمود بيزارم از كسانى كه خيال كنند ما پيامبريم گفتم خدا از آنها بيزار باشد .\r\nرجال كشى : از حضرت صادق نقل مىكند كه فرمود مردى خدمت پيامبر اكرم آمد و گفت سلام عليك اى خدا پيامبر اكرم فرمود ترا چه مىشود خداى من و تو اللَّه است به خدا قسم از وقتى ترا مىشناسم در جنگ ترسو و در غير جنگ بخيل و پست بوده‌اى .\r\nرجال كشى : حنان بن سدير از پدرش نقل كرد كه به حضرت صادق عليه السّلام گفتم گروهى مىگويند شما خدا هستيد و از قرآن نيز شاهد مىآورند  يا أَيُّهَا الرُّسُلُ كُلُوا مِنَ الطَّيِّباتِ وَ اعْمَلُوا صالِحاً إِنِّي بِما تَعْمَلُونَ عَلِيمٌ  .\r\nفرمود سدير گوش و چشم و موى و پوست و گوشت و خون من از اين اشخاص بيزار است خدا و پيامبرش از آنها بيزارند اينها بر دين من و آباء من نيستند به خدا قسم من و آنها در روز قيامت جمع نخواهيم شد مگر اينكه خداوند بر آنها خشمگين است .\r\nعرضكردم پس شما چه هستيد فدايت شوم فرمود گنجينه علم خدا و مترجم وحى او و ما گروهى معصوم هستيم كه خدا دستور فرمانبردارى از ما را داده و نهى از مخالفت با ما را نموده ما حجت بالغه خدا بر هر كه پائين‌تر از آسمان و\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nروى زمين است هستيم .\r\nتوضيح : شايد آيه را چنين تأويل كرده‌اند كه معنى رسل را ائمه گرفته‌اند و عمل صالح يعنى آفريدن آنچه بمصلحت نظام عالم است يا منظور از رسل پيروان ائمه گويا از خبر چيزى افتاده باشد اين مطلب را تأييد مىكند آنچه كلينى نقل كرده از سدير كه گفت به حضرت صادق عليه السّلام عرضكردم كه گروهى معتقدند شما خدا هستيد و از قرآن براى ادعاى خود شاهد مىآورند  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  .\r\nحديث را تا به آخر نقل كرده تا آنجا كه ميگويد بعضى نيز هستند كه مىگويند شما پيامبريد از قرآن دليل مىآورند  يا أَيُّهَا الرُّسُلُ كُلُوا مِنَ الطَّيِّباتِ  .\r\nاستدلال آنها بر اين آيه كه ائمه پيامبرند بواسطه اينست كه رسل جمع است و خطاب متوجه حاضرين است يا كسانى كه بعد خواهند آمد به تبعيت از حاضرين جواب از اين توهم آنست كه خطاب به همه پيامبران است نه به اين طور كه به همه يك مرتبه خطاب شده هر كدام در زمان خودشان به اين مطلب خطاب شده‌اند بعضى گفته خطاب بعيسى است و جمع آوردن رسل از باب تعظيم و احترام است .\r\nرجال كشى : عبد اللَّه بن شريك از پدرش نقل كرد كه روزى علي عليه السّلام پيش همسرى كه از قبيله عنزه بنام امّ عمرو داشت بود كه قنبر وارد شد گفت بر درب خانه ده نفر ايستاده‌اند كه معتقدند شما خداى آنها هستى فرمود ايشان را وارد كن وارد شدند فرمود شما چه ميگوئيد گفتند تو خداى مائى و تو ما را آفريده‌اى و بما روزى داده‌اى .\r\nفرمود واى بر شما چنين چيزى مگوئيد منهم مانند شما مخلوق هستم آنها امتناع ورزيدند فرمود واى بر شما خداى من و شما اللَّه است توبه كنيد و برگرديد از اعتقاد خود گفتند ما برنميگرديم تو خدا و رازق و خالق ما هستى .\r\nفرمود قنبر برو چند نفر كارگر بياور قنبر رفت و ده نفر از كارگران با بيل\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nو كلنگ آورد دستور داد زمين را كندند همين كه گودالى كنده شد دستور داد هيزم آوردند و آتش افروختند همين كه افروخته شد به آنها فرمود توبه كنيد گفتند ما برنميگرديم ابتدا چند نفر و بعد بقيه را در آتش انداخت و اين شعر را خواند :\r\n اذا ابصرت شيئا منكرا * اوقدت نارى و دعوت قنبرا \r\nرجال كشى : ابن ابى يعفور گفت خدمت حضرت صادق عليه السّلام بودم كه مردى خوش قيافه اجازه ورود خواست امام فرمود از مردمان پست بپرهيز من فورى خارج شدم و از احوال و اوضاع او جويا شدم معلوم شد او مردى غالى است .\r\nرجال كشى : صفوان بن يحيى از ابن مسكان نقل مىكند كه حجر بن زائده و عامر بن جذاعه ازدى خدمت حضرت صادق عليه السّلام رسيده عرضكردند فدايت شويم مفضل بن عمر ميگويد شما ارزاق مردم را ميدهيد ؟\r\nفرمود به خدا قسم رزق ما را جز خداوند كس ديگرى نميرساند به خدا قسم براى خانواده خود احتياج بخوراك پيدا كردم ناراحت شدم وضعى بفكر فرو رفتم تا بالاخره براى آنها خوراك تهيه نمودم آن وقت راحت شدم خدا او را لعنت كند و از او بيزار باشد ، گفتند ما هم او را لعنت كنيم و از او بيزار باشيم فرمود آرى ما نيز او را لعنت كرديم و تبرى جستيم خدا و پيامبرش از او بيزار باشند .\r\nرجال كشى : علي بن حكم از مفضل بن عمر نقل كرد كه او بشارت داد كه شما و پدرتان از پيامبرانيد .\r\nتوضيح : در بعضى از نسخه ( يسّر ) يعنى پنهاني ميگفت شايد منظور حضرت موسى بن جعفر و پدر ايشان است و ممكن است در روايت بجاى ( انكما ) ( انه ) بوده يعنى خود مفضل مدعى نبوّت خويش از طرف حضرت صادق عليه السّلام شده رجال كشى : يحيى بن عبد الحميد حمانى در كتاب خود كه در باره اثبات امامت حضرت امير المؤمنين عليه السّلام مينويسد بشريك گفتم گروهى گمان\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nميكنند جعفر بن محمّد ضعيف الحديث است گفت جريان را برايت شرح بدهم جعفر بن محمّد مردى صالح و مسلمان و پرهيزكار بود گروهى از جهال اطرافش را گرفتند و مىآمدند و ميرفتند و ميگفتند جعفر بن محمّد چنين براى ما حديث كرد حديثهائى را نقل ميكردند كه تمام آنها ناصحيح و ساختگى بود و به او نسبت ميدادند تا از اين راه بنان و نوائى برسند و از مردم پول بگيرند و از هر كار زشتى خوددارى نميكردند مردم عوام اين حرف‌ها را از آنها مىشنيدند بعضى قبول ميكردند و هلاك ميشدند و بعضى نمىپذيرفتند .\r\nاينها از قبيل مفضل بن عمر و بنان و عمر نبطى و ديگران گفته‌اند كه حضرت صادق عليه السّلام به آنها گفته است معرفت امام آنها را از روزه و نماز بىنياز مىكند و ايشان را از پدر و جد خود حديث نموده راجع برجعت قبل از قيامت و اينكه علي عليه السّلام در ميان ابرها است كه با بادها پرواز مىكند و او بعد از مرگ سخن ميگويد و بر روى تخته غساله بدنش حركت ميكرده و اينكه إله آسمان و إله زمين امام است . بدين وسيله براى خدا شريك قرار دادند نادانان و گمراهان به خدا قسم هيچ كدام از آنها را حضرت صادق نفرموده آن جناب پرهيزكارتر و باورع‌تر از اين حرف‌ها است مردم كه اين حرف‌ها را شنيدند احاديث آن جناب را ضعيف دانستند اگر او را مشاهده كنى خواهى فهميد شخصيتى بىنظير است .\r\nرجال كشى : خالد جوان گفت من و فضل بن عمر و گروهى از ياران در مدينه بوديم در باره ربوبيت ائمه صحبت ميكرديم بالاخره گفتيم برويم درب خانه حضرت صادق عليه السّلام در اين مورد از ايشان سؤال كنيم حركت كرده رفتيم درب خانه آن جناب از منزل خارج شد در حالى كه ميگفت   بَلْ عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   نه آنها بنده‌اى مورد لطف خدايند كه از خود اظهار نظرى در مقابل خدا نمىنمايند و بدستورش عمل ميكنند .\r\nرجال كشى : صالح بن سهل گفت من معتقد بخدائى حضرت صادق عليه السّلام بودم خدمت آن جناب رسيدم همين كه چشمش به من افتاد فرمود صالح به خدا قسم\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nما بنده‌اى مخلوق هستيم و خدائى داريم كه او را ميپرستيم اگر او را نپرستيم ما را عذاب خواهد كرد .\r\nرجال كشى : مدائنى از حضرت صادق عليه السّلام نقل كرد كه فرمود مرازم بشار كيست عرضكردم مردى جو فروش است . فرمود خدا لعنت كند بشار را بعد به من فرمود مرازم ! به آنها بگو توبه كنند و برگردند بجانب خدا شما كافر و مشرك هستيد .\r\nرجال كشى : صفوان از مرازم نقل كرد كه حضرت صادق عليه السّلام به من فرمود مبشّر بشير را ميشناسى ترديد در اسم او هست فرمود همان جو فروش گفتم بشار فرمود آرى بشار فرمود يهود هر عقيده داشتند ولى خدا را يكتا ميدانستند نصرانيان نيز هر چه گفتند خدا را يكتا ميدانستند ولى بشار حرف بزرگى مىزند وقتى وارد كوفه شدى به او بگو جعفر عليه السّلام به تو ميگويد اى كافر ، فاسق ، مشرك من از تو بيزارم .\r\nمرازم گفت وارد كوفه كه شدم پس از گذاشتن بار و اسبابهايم پيش او رفتم بكنيزش گفتم بگو به ابو اسماعيل مرازم آمده ، بيرون آمد گفتم حضرت صادق عليه السّلام به تو ميگويد اى كافر ، فاسق اى مشرك من از تو بيزارم به من گفت سيد و مولايم مرا ياد كرده گفتم آرى ياد از تو كرده اما با اين سخنان كه برايت نقل كردم گفت خدا جزاى خير بدهد به تو و چنان و چنين كند شروع بدعا برايم كرد .\r\nعقيده بشار همان عقيده معروف بعلياويه است آنها معتقدند كه علي عليه السّلام پروردگار است كه به صورت علوى هاشمى و بنده و رسولش را به صورت محمّد آشكار نمود و در چهار شخصيت با ابو الخطاب موافق هستند . علي و فاطمه و حسن و حسين و اين سه شخص فاطمه و حسن و حسين براى اشتباه اندازى است و گر نه در حقيقت شخص مورد نظر آنها علي است زيرا او اولين شخص است در امامت و بزرگى و منكر حضرت محمّدند ميگويند او بنده‌ى علي است و حضرت محمّد را مقامى شبيه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nمقامى است كه مخمّسه بسلمان ميدهند و او را رسول محمّد صلى اللَّه عليه و آله و سلم ميدانند در مورد احكام با اصحاب ابو الخطاب موافق هستند كه همه چيز را حلال ميدانند و قائل به تعطيل و تناسخ هستند عليائيه را مخمّسه عليائيه ناميده‌اند .\r\nميگويند كه چون بشار شعيرى منكر ربوبيت محمّد بود و اين مقام را بعلى داد و محمّد را بنده علي ميداند و منكر رسالت بود مسخ گرديد به صورت يك پرنده‌اى كه عليا نام دارد و در دريا است به همين جهت آنها را عليائيه ناميدند .\r\nرجال كشى : اسحاق بن عمار گفت حضرت صادق عليه السّلام فرمود بشار شعيرى شيطان ابن شيطان از دريا خارج شد و اصحاب مرا گمراه كرد .\r\nرجال كشى : اسحاق بن عمار گفت حضرت صادق عليه السّلام به بشار شعيرى فرمود از پيش من برو خدا لعنتت كند به خدا قسم من و تو هرگز زير يك سقف جمع نخواهيم شد وقتى او خارج شد فرمود واى بر او چرا همان حرف يهوديان را نگفت و يا آنچه نصارى معتقدند يا آنچه مجوس ميگويند و يا اعتقاد صائبىها « 1 » به خدا قسم هيچ كدام خدا را به اندازه اين فاجر كوچك نكرده‌اند او شيطان پسر شيطان است از دريا خارج شد تا اصحاب و پيروان مرا گمراه كند از او بپرهيزيد و حاضرين بغائبين برسانند كه من بنده‌ى خدا پسر بنده‌ى خدا بنده‌اى خالص و فرزند كنيزى هستم كه در درون اصلاب و ارحام جاى داشته‌ام من ميميرم و برانگيخته خواهم شد سپس در پيشگاه پروردگار مورد بازخواست قرار خواهم گرفت به خدا قسم خواهند پرسيد راجع به آنچه اين دروغگو در باره من گفته و ادعا نموده .\r\nواى بر او خدا او را بترساند او در رختخواب آسوده است ولى مرا بيمناك نموده و مرا از خواب باز داشته ميدانيد من اين حرف را براى آن ميزنم كه در قبر آسوده باشم .\r\n\r\n\r\n","description":"","footnote":"\r\n( 1 ) صائبى ستاره پرست بودند و آنها نسبت بروحانيون تعصب داشتند در مقابل مذهب حنفاء هستند كه در ص 55 ج 2 و 108 ملل و نحل توضيح مذهب آنها هست .\r\n","page_name":" 224 ","page_number":224},
  {"content":"\r\n\r\nرجال كشى : حسين بن بشار از داود رقى نقل كرد كه داود به من گفت مشاهده ميكنى گروه طياره غاليان چه ميگويند و چه نقل ميكنند از شرطه الخميس از امير المؤمنين عليه السّلام و چه مطالبى حكايت ميكنند از اصحاب علي از آن جناب به خدا قسم اين يكى ( يعنى حضرت صادق ) به من چيزهاى بزرگترى نشان داده ولى دستور داده كه به هيچ كس نگويم من به آن جناب گفتم من پير شده‌ام و ديگر پيكرم فرسوده شده آرزو دارم آخر عمرى در راه شما كشته شوم فرمود چاره‌اى از اين نيست اگر در دنيا ميسر نشود در آينده ( يعنى رجعت ) خواهد شد .\r\nرجال كشى : گفته‌اند وقتى حضرت موسى بن جعفر عليه السّلام از دنيا رفت و مذهب واقفى بوجود آمد ( كه امامت را در حضرت موسى بن جعفر متوقف كردند ) محمّد بن بشير كه مردى شعبده باز و ساحر بود و در اين فن شهرت داشت مدعى شد كه من واقفى هستم و گفت موسى بن جعفر عليه السّلام در بين مردم بود و به نظر مردم مىآمد اهل نور او را با نور ميديدند و اهل تاريكى با تاريكى چون بدن خودشان با گوشت و پوست بعد از ديده همه مردم پنهان گشت با اينكه در بين آنها است و وجود دارد ولى از درك و ديدن او محجوب هستند به آن طورى كه سابق درك ميكردند .\r\nاين محمّد بن بشير از اهالى كوفه و از غلامان بنى اسد بود و او را شاگردانى بود كه معتقد بودند موسى بن جعفر عليه السّلام نمرده و زندانى هم نشد او غائب گرديده و پنهان شده و او مهدى قائم است و در زمان غيبت خود محمّد بن بشير را نايب قرار داده و او را وصى خويش كرده و انگشتر خويش به او داده تمام نيازمنديهاى مردم را به او تعليم كرده از امور دينى و دنيوى و تمام اختيارات را به او سپرده و او را جانشين خود گردانيده . محمّد بن بشير امام بعد از اوست .\r\nرجال كشى : عثمان بن عيسى كلابي گفت شنيدم از محمّد بن بشير ميگفت ظاهر انسان همان آدم است ولى باطن او ازلى است ميگفت او قائل به دو خدا بود\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nو هشام بن سالم با او مناظره كرد به اين مطلب اقرار نمود و منكر نشد وقتى محمّد بن بشير از دنيا رفت وصيت كرده بود بپسرش سميع بن محمّد او امام است و هر كس سميع به او وصيت كند او امام واجب الاطاعه است تا موقع خروج و ظهور موسى بن جعفر در مسائلى كه مربوط بحقوق مالى امام مىشود و ساير چيزها كه موجب تقرب بنده به خدا ميگردد بر مردم واجب است كه تا قيام قائم بدهند به اوصياء محمّد بن بشير .\r\nو معتقد بودند كه علي بن موسى الرضا و هر كس از اولاد آن جناب و فرزندان موسى بن جعفر مدعى امامت شود دروغگو است و ادعاى باطل كرده و ولادت پاكى ندارد ايشان از نژاد موسى بن جعفر نفي نمودند .\r\nآنها تمام محارم و همه زنان و پسر بچه‌ها را حلال ميدانند و در اين مورد به اين آيه تمسّك جسته‌اند  أَوْ يُزَوِّجُهُمْ ذُكْراناً وَ إِناثاً  يا به ازدواج آنها در مىآورد مردها و زن‌ها را ، ايشان معتقد به تناسخ هستند .\r\nامامان در نظر آنها يكى يكى است كه منتقل از بدنى به بدن ديگر ميشوند و برابرى بين آنها واجب است در هر چه مالك هستند از قبيل مال و خراج يا چيزهاى ديگر .\r\nهر كس وصيت بكند كه مالش را در راه خدا خرج كنند چنين مالى متعلق به سميع بن محمّد و اوصياى بعد از اوست آنها از نظر تفويض عقيده غاليان واقفى را دارند ايشان نيز معتقد بحلال بودن هستند .\r\nاينها معتقدند هر كس انتساب به محمّد داشته باشد بمنزله يك خانه و ظرفى است ( اين انتساب نژادى نيست ) محمّد پروردگار آنها است و او نميزايد و نه زائيده شده و در اين حجب پنهان و مسطور است .\r\nاين فرقه و مخمسه و علياويه و طرفداران ابو الخطاب معتقدند كه هر كس مدعى شود كه از آل محمّد است ادعاى باطل كرده در نسب و نژاد و بر خدا افترا بسته و دروغ گفته است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nو آن‌ها كسانى هستند كه خداوند در باره آنها فرموده : آنها يهود و نصارى هستند در اين آيه :  وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ  .\r\nمحمّد در مذهب ابو الخطاب و علي در مذهب علياويه از مخلوقات هستند اين دو دسته بدروغ ادعا كرده‌اند اين نسبت و نژاد را چون محمّد و علي در نزد آنها پروردگارند كه نه اولاد دارند و نه زائيده شده‌اند خداوند منزه است از آنچه ايشان به او نسبت ميدهند و مدعى هستند .\r\nعلت كشته شدن محمّد بن بشير ملعون اين بود كه او داراى علم شعبده بازى و كارهاى سحر انگيز بود و خود را در نزد واقفىها چنان مينمود كه او در علي بن موسى الرضا عليه السّلام توقف نموده و در باره حضرت موسى بن جعفر بخدائى معتقد بود و خود را پيامبر مىدانست او يك نقاشى داشت كه به صورت يك انسان درآورده بود شبيه موسى بن جعفر عليه السّلام اين نقاشى را بر روى پارچه‌اى ابريشمى كشيده بود و روى آن را چنان با دواها و وسائلى پوشانده بود كه شبيه قيافه يك انسان مى - نمود آن را درهم مىپيچيد وقتى ميخواست مردم را گرد خود جمع كند و شعبده بازى نمايد در آن مجسمه پارچه‌اى مىدميد پرباد ميشد و روى زمين ميايستاد .\r\nبه پيروان خود ميگفت : حضرت موسى بن جعفر پيش من است اگر مايليد او را به بينيد و بشناسيد و بدانيد كه من پيامبرم بيائيد بشما نشان بدهم داخل خانه مىشد و مجسمه پارچه‌اى بهمراهش بود به آنها ميگفت : آيا در خانه كسى را مىبينيد و يا غير از من و شما ديگرى اينجا ديده مىشود مىگفتند : نه در خانه هيچ كس نيست .\r\nميگفت : حالا از خانه خارج شويد خودش ميرفت پشت پرده و پرده را مىانداخت كه فاصله شود بين خودش و آنها بعد آن مجسمه پارچه‌اى را جلو مىآورد و پرده را بالا ميزد آنها شخصى را كه شبيه حضرت موسى بن جعفر بود مشاهده مىكردند بىآنكه بتوانند انكارى كنند و خودش نزديك مجسمه ميايستاد\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو با شعبده چنان نشان ميداد با آن مجسمه مشغول صحبت است و چنان نزديك مىشد مثل اينكه با او پنهانى صحبت مىكند بعد با چشمك زدن به آنها دستور مىداد متفرق شوند آنها فاصله مىگرفتند . در اين موقع پرده را مىانداخت ديگر چيزى نميديدند .\r\nاو داراى اشياء عجيبى از انواع شعبده‌بازى بود بطورى كه كسى مانند آن را نديده بود بدين وسيله مردم را گمراه ميكرد و هلاك مىشدند .\r\nمدتى به اين وضع بود تا بالاخره اين جريان بيكى از خلفا رسيد كه گمان ميكنم هارون الرشيد بود يا ديگرى از خلفاى بعد از او كه او مرد زنديق و كافرى است دستور داد او را بگيرند و خواست گردنش را بزند به او گفت :\r\nامير المؤمنين اگر مرا نكشى برايت چيزى تهيه ميكنم كه پادشاهان بر آن حسرت بخورند او را آزاد كرد .\r\nاولين چيزى كه براى او ساخت دوالى بود دلوها را مرتب كرد و آويزان نمود و جيوه را بين لوح‌ها قرار داد دلوها پر از آب مىشد در نتيجه لوح‌ها مايل و خم ميشد جيوه بر ميگشت از آن لوحها دلوها نيز بر اثر برگشت جيوه برميگشتند و بطور خودكار آب از آنها ميريخت و باغ را آبيارى مىكرد .\r\nهارون خيلى خوشش آمد و چيزهاى ديگرى هم نيز ساخت كه شبيه بهشت خدا باشد . هارون او را تقويت نمود و مقام و مرتبه مخصوصى به او داد .\r\nبالاخره يك روز يكى از طرف‌هاى جيوه شكست و جيوه آن ريخت در نتيجه چرخ خودكار از كار افتاد .\r\nهارون از كار او مشكوك شد ضمنا معلوم شد كه او تمام دستورات شرع را تعطيل كرده همه چيز را حلال مىداند .\r\nحضرت صادق و موسى بن جعفر عليهما السّلام او را نفرين كردند و از خدا تقاضا كردند كه مبتلا بناراحتى حرارت آهن شود خداوند او را گرفتار نمود بحرارت آهن بعد از اينكه شكنجه‌هاى مختلف به او دادند .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nابو عمرو گفت : اين جريان را محمّد بن عيسى عبيدى نقل كرد و مقدارى از آن را يونس بن عبد الرحمن نيز نقل كرده .\r\nهاشم بن ابى هاشم بعضى از اين شعبده بازيهاى او را آموخته بود به همين جهت پس از او مردم را بعقيده او دعوت ميكرد .\r\nتوضيح : اگر اشكال شود كه ظهور معجزه بدست يك دروغگو مخالف اصول عدالت است با همين معجزه اثبات نبوت و امامت مىشود . چگونه ممكن است بوسيله چنين شخص ملعون و مطرودى اين كارهاى شگفت انگيز سربزند مگر همين كار موجب تشويق مردم بگمراهى نمىشود .\r\nاين اشكال را به دو دليل جواب ميگويم :\r\n1 - اين كارها معجزه نيست كه خرق عادت كند اين اعمال شعبده است كه بسيار اتفاق مىافتد اشخاص بىسواد و نادان و مردمان فرومايه اين كارها را ميكنند در اين موقع علت فريب خوردن دقت نكردن است و گاهى نيز هدفهاى پست باعث گرويدن بچنين دعوتها مىشود .\r\n2 - معجزه در صورتى صحيح نيست كه بوسيله شخص دروغگوئى ظاهر شود كه امر ممكنى را ادعا كند و عقل آن را محال نداند اما اين شخص مدعى خدائى است براى يك شخص كه مخلوق و محتاج است اين چيزهائى است كه تمام عقل‌ها آن را محال مىداند در اين كار تشويق به عمل زشتى نيست .\r\nرجال كشى : علي بن حديد مدائنى گفت : شخصى به حضرت موسى بن جعفر گفت : من شنيده‌ام كه محمّد بن بشير مىگفت كه شما موسى بن جعفرى كه امام ما و حجت بين ما و خدا است نيستى فرمود خدا او را لعنت كند سه مرتبه اين حرف را تكرار فرمود خداوند او را دچار حرارت آهن نمايد او را ببدترين صورت بكشد .\r\nمن عرضكردم : فدايت شوم اگر من اين حرف را از او بشنوم ريختن خونش براى من جايز نيست مانند ريختن خون كسى كه به پيامبر يا امام ناسزا گويد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nفرمود : چرا به خدا قسم حلال است به خدا سوگند خونش حلال است براى تو و هر كس اين سخن را از او بشنود ريختن خونش حلال است .\r\nگفتم : مگر اين حرف ناسزا گفتن بشما نيست .\r\nفرمود اين ناسزا به خدا و پيامبر و ناسزا به آباء و به من است هر ناسزائى از اين نسبت دادن كمتر است و بالاتر از اين حرف نيست .\r\nگفتم : اگر من از سعايت دشمن حتمى در باره خود نترسم ولى ممكن شود كه اين كار من ضررش متوجه ديگرى گردد من از كشتن او منصرف شوم و به اين كار اقدام نكنم آيا گناهى به گردن من هست ؟\r\nفرمود : چندين برابر گناه به گردن تو است بىآنكه از اين گناه چيزى كم شود .\r\nمگر نميدانى كه برجسته‌ترين شهدا از لحاظ درجه روز قيامت كسى است كه خدا و پيامبر را پنهانى يارى كند و دفاع از خدا و پيامبر مىنمايد .\r\nرجال كشى : بطائنى گفت : از حضرت موسى بن جعفر شنيدم ميفرمود :\r\nخدا لعنت كند محمّد بن بشير را و او را دچار حرارت آهن كند او را بر ما تهمت زده خدا از او بيزار باشد من نيز از او بيزارم خدايا من پناه به تو مىبرم و از او بيزارم در مورد ادعائى كه راجع به من نموده ابن بشير خدايا مرا از شر او راحت كن .\r\nسپس فرمود : علي ! هر كس جرات پيدا كند كه عمدا بر ما دروغ ببندد خداوند او را گرفتار حرارت آهن مىكند .\r\nبنان بر علي بن الحسين عليه السّلام دروغ بست خدا او را دچار حرارت آهن مىكند .\r\nو مغيرة بن سعيد بر حضرت باقر دروغ بست او را دچار حرارت آهن نمود و ابو الخطاب دروغ بر پدرم بست خدا او را دچار حرارت آهن كرد .\r\nو محمّد بن بشير بر من دروغ مىبندد خدا او را لعنت كند به خدا پناه مىبرم و از او بيزارم .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nخدايا من به تو پناه مىبرم و بيزارم از آنچه محمّد بن بشير در باره من ادعا مىكند شيطان در ايجاد نطفه او در رحم مادرش با پدر او شريك شد .\r\nعلي بن ابى حمزه گفت : كسى را نديدم بدتر از محمّد بن بشير كشته شود خدا او را لعنت كند .\r\nرجال كشى : محمّد بن نصير گفت : احمد بن محمّد بن عيسى حديث كرد ما را نامه‌اى نوشت براى امام عليه السّلام در مورد گروهى كه بحث مىكنند و احاديثى را قرائت مىنمايند و نسبت بشما و آباء گرامتان ميدهند با اينكه انسان متنفر از آن حرف‌ها است و نه جايز است آن احاديث را رد كنم وقتى از آباء گرام شما نقل نمايند و نه قبول نمائيم بواسطه مطالبى كه در احاديث است تدبير زمين را نسبت ميدهند بيكى از غلامان شما كه علي بن حسكه نام دارد و ديگرى بنام قاسم يقطينى .\r\nاز جمله اعتقادات آنها اينست كه آيه :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  معنى نماز يك شخص است نه ركوع و سجود باشد زكات هم همان مرد است نه مقدارى سكه نقره و يا پرداخت مقدارى مال بسيارى از واجبات و دستورات و معاصى را به همين طريق كه عرض شد تأويل نموده‌اند اگر ممكن است بر من و ارادتمندان خودتان منت بگذاريد و اين مطلب را روشن فرمائيد تا موجب سلامتى دين ما گردد و از چنين اعتقاداتى كه باعث هلاك مىشود نجات يابند .\r\nدر جواب من نوشت : اين مطالب از دين ما نيست فاصله بگير از آنها .\r\nتوضيح : نامه را براى امام حسن عسكرى عليه السّلام نوشته بود .\r\nروايت ديگر با مختصر اختلافى نقل مىنمايد كه بواسطه رفع تكرار ترجمه نكرديم در آخر مىنويسد : نصر بن صباح : علي بن حسكة جوار استاد قاسم شعرانى يقطينى بود كه از غاليان مشهور است خدا لعنتش كند .\r\nرجال كشى : محمّد بن عيسى گفت حضرت ابو الحسن عسكرى عليه السّلام بدون سابقه قبلى نامه‌اى برايم نوشت به اين مضمون :\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nخدا لعنت كند قاسم يقطينى و علي بن حسكه قمى را شيطان براى او مجسم مىشد و به او اين حرف‌هاى مزخرف و فريبنده را وحى ميكرد .\r\nرجال كشى : سهل بن زياد آدمى گفت : يكى از اصحاب به حضرت ابو الحسن عسكرى عليه السّلام نامه چنين نوشت :\r\nفدايت شوم علي بن حسكه مدعى است كه از ارادتمندان شما است و شما همان خدائى قديم هستى او راه و باب و پيامبر از جانب شما است به او دستور داده‌اى كه مردم را بجانب شما دعوت كند .\r\nاو ميگويد نماز و زكات و حج و روزه تمام اين اعمال عبارت است از معرفت و شناسائى شما و كسانى كه مثل علي بن حسكه باشد از ادعاى بابيت و نبوّت كسى كه داراى چنين معرفتى باشد مؤمن كامل است ديگر روزه و نماز و حج از او ساقط است و تمام دستورات دينى را به همان طريق كه عرضكردم تأويل مينمايد گروهى را پيرو خود نموده اگر صلاح بدانيد بر ما منت گذاريد راجع بجواب اين نامه كه موجب نجات از هلاكت شود .\r\nامام عليه السّلام در جواب نوشت علي بن حسكه ملعون دروغ ميگويد تو خيال ميكنى من او را نمىشناسم خدا لعنت كند او را چه مىكند . قسم به خدا محمّد مصطفى و انبياء پيش از او را خداوند نفرستاده مگر بدين حنيف و انجام نماز و زكات و حج و روزه و ولايت هرگز پيامبر اكرم دعوت نكرده مگر بجانب خداى يكتا كه شريكى او را نيست .\r\nهمچنين ما اوصياء از فرزندان او همه بنده‌ى خدا هستيم كه برايش شريكى نميگيريم اگر ما اطاعت از خدا بكنيم مورد رحمت او قرار ميگيريم و اگر معصيت كنيم ما را مشمول عذاب خود قرار ميدهد ما را حجتى بر خدا نيست بلكه حجت از خدا است بر ما و تمام جهانيان من پناه به خدا ميبرم از حرفهائى كه او مىزند و اين سخنان را نفى ميكنم از آنها فاصله بگيريد خدا لعنتشان كند خداوند آنها را دچار دشوارترين گرفتاريها نمايد ( كنايه از رسوا شدن\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاست ) اگر يكى از آنها را در خلوت يافتى با سنگ سرش را نرم كن .\r\nروايت ديگرى در رجال كشى نقل مىشود كه نصر بن صباح ميگويد موسى سواق اصحابى از علياويه داشت كه در باره حضرت محمّد صلى اللَّه عليه و آله نسبت‌هائى ميدادند و علي بن حسكه جوار قمى استاد قاسم شعرانى يقطينى و ابن بابا و محمّد بن موسى شريعى هر دو از شاگردان علي بن حسكه ملعون بودند خدا همه را لعنت كند .\r\nفضل بن شاذان در يكى از كتابهاى خود نوشته است از كذّاب‌هاى مشهور علي بن حسكه و فارس بن حاتم قزوينى است .\r\nتوضيح - سپس كشى رواياتى را در لعن فارس نقل كرده و اين روايت را كه حضرت ابو الحسن عسكرى عليه السّلام جنيد را مأمور بقتل او نمود و او را كشت و تشويق بكشتن چند نفر ديگر از غاليان نمود مانند ابو سمهرى و ابن ابى الزرقاء .\r\nرجال كشى : ابو محمّد فضل بن شاذان در كتابهاى خود مينويسد از كذابهاى مشهور ابن باباى است .\r\nسعد گفت : عبيدى برايم نقل كرد كه حضرت عسكرى نامه‌اى برايم نوشت به اين مضمون : من به خدا پناه ميبرم و بيزارم از فهرى و حسن بن محمّد بن بابا قمى از هر دو بيزارم من تو و تمام دوستان خود را از آن دو پرهيز مىدهم و هر دو را لعنت ميكنم خدا آن دو را لعنت كند بنام ما مردم را ميدوشند فتنه انگيز و موذى هستند خدا دمار از روزگار آنها بكشد و دچار فتنه و آشوبشان كند .\r\nابن بابا مدعى است كه من او را به پيامبرى فرستاده‌ام و او باب است ( و واسطه بين مردم ) واى بر او خدا لعنتش كند شيطان بر او مسلط شده و گمراهش نموده هر كس ادعاى او را بپذيرد خدا لعنتش كند محمّد ! اگر قدرت يافتى كه با سنگ سر او را خورد كنى بكن او مرا آزار نموده خدا در\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nدنيا و آخرت آزارش كند .\r\nابو عمرو گفت : گروهى معتقد به نبوّت محمّد بن نصير فهرى نميرى شدند او مدعى شد كه پيامبر و رسول است امام علي النقى او را برسالت برانگيخته اعتقاد به تناسخ داشت و از غاليان در مورد ابو الحسن عليه السّلام است و مدعى ربوبيت آن جناب ، او تمام محارم را حلال ميداند و ازدواج با مردها را هم از عقب كه با هم همبستر شوند تجويز مىكند ميگويد اين كار از فاعل و مفعول هر دو يكى از شهوات و طيبات است خداوند هيچ يك از طيبات و شهوات را حرام ننموده .\r\nمحمّد بن موسى بن حسن بن فرات نيز او را تقويت ميكرد و كمكى براى او بود نقل كرده بعضى از مردم محمّد بن نصير را ديده‌اند آشكارا پسرى بالاى پشت او ( در حال انجام عمل ) آن شخص او را سرزنش كرد در جواب او محمّد بن نصير گفت اين يك نوع لذت است و يك نوع تواضع است براى خدا و نوعى كوچكى و ترك خودخواهى و تكبر است مردم در مورد او پس از مرگش چند فرقه شدند .\r\nرجال كشى : علي بن مهزيار گفت از حضرت ابو جعفر امام جواد عليه السّلام شنيدم راجع به ابو الخطاب صحبت شده بود فرمود خدا ابو الخطاب و ياران و كسانى كه شك در لعنت او دارند و كسانى كه توقف در لعنت او دارند و شك در ادعايش دارند لعنت كند .\r\nسپس فرمود اين ابو العمرو و جعفر بن واقد و هاشم بن ابى هاشم بنام ما از مردم استفاده ميكنند اينها مردم را دعوت ميكنند باعتقادات ابو الخطاب خدا او را لعنت كند و هر كس از آنها اين مطلب را بپذيرد فرمود علي ! مبادا سخت‌گيرى كنى بر كسى كه آنها را لعنت مىكند خدا آنها را لعنت كند خدا هم آنها را لعنت كرده سپس فرمود پيامبر اكرم فرمود هر كس خوشش نيايد از لعنت كردن كسى كه خدا او را لعنت كرده بر چنين كسى لعنت خدا باد .\r\nرجال كشى : يونس گفت حضرت رضا عليه السّلام فرمود يونس نمىبينى محمّد بن فرات چه دروغ‌ها بر من مىبندد گفتم خدا او را دور كند و مرگ دهد و\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nبدبختش نمايد فرمود خدا نسبت به او اين كارها را كرده خدا او را بحرارت آهن مبتلا كند همانطور كه دروغ گويان بر ما را قبل از او به همين گرفتارى مبتلا كرده فرمود يونس اين حرف را به تو زدم تا اصحاب مرا از او به پرهيزانى و مردم را وادار بلعنت و بيزارى از او كنى خدا از او بيزار است .\r\nعلي بن اسماعيل ميثمى از حضرت رضا عليه السّلام نقل كرد كه فرمود : محمّد بن فرات مرا آزار نموده خداوند او را بيازارد و مبتلا بحرارت آهن نمايد مرا آزرد همانطور كه ابو الخطاب حضرت جعفر بن محمّد را آزرد هيچ يك از خطابيها مثل محمّد بن فرات بر ما دروغ نبسته به خدا قسم هر كس بر ما دروغ ببندد خدا او را مبتلا بحرارت آهن مينمايد .\r\nمحمّد بن عيسى گفت آن دو و ديگران به من اطلاع دادند كه محمّد بن فرات مدت كمى زنده بود او را ابراهيم بن شكله ببدترين وجه كشت . محمّد بن فرات مدعى بود كه باب است و پيامبر همين ادعا را قاسم يقطينى و علي بن حسكه قمى نيز نمودند خداوند آن دو را لعنت كند .\r\nرجال كشى : نصر بن صباح گفت سجاده حسن بن علي بن ابى عثمان روزى از من پرسيد به نظر تو محمّد بن ابى زينب و محمّد بن عبد اللَّه بن عبد المطلب صلى اللَّه عليه و آله كدام يك افضل و بهترند .\r\nمن گفتم تو خودت بگو . گفت محمّد بن ابى زينب . مگر نه اينست كه خداوند در چند جاى قرآن محمّد بن عبد اللَّه را مورد سرزنش و عتاب قرار داده ولى محمّد بن ابى زينب را سرزنش نكرده ؟ گفت اين آيه در باره محمّد بن عبد اللَّه است  وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا   لَئِنْ أَشْرَكْتَ لَيَحْبَطَنَّ عَمَلُكَ  و جاهاى ديگر ولى محمّد بن ابى زينب را به هيچ يك از اين چيزها سرزنش نكرده .\r\nابو عمرو گفت : علي سجاده را خدا و تمام لعنت‌كنندگان و ملائكه و همه مردم لعنت كنند او از گروه عليائيه بود كه نسبت‌هاى ناروا به پيامبر اكرم صلى اللَّه عليه و آله و سلم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nميدهند و آنها را از اسلام بهره‌اى نيست .\r\nاختصاص : در دعا وارد شده\r\n« اللهم لا تجعلنا من الذين تقدموا فمرقوا و لا من الذين تاخروا فمحقوا ، و اجعلنا من النمرقة الاوسط »\r\nخدايا ما را قرار مده از كسانى كه پيش روى كردند و از دين خارج شدند و نه از كسانى كه عقب افتادند و هلاك شدند ما را قرار ده از گروه ميانه‌رو .\r\nكافى : مالك بن عطيه از يكى از اصحاب نقل كرد كه حضرت صادق عليه السّلام با خشم از خانه خارج شد . فرمود من چند دقيقه پيش براى كارى از خانه خارج شدم يكى از سياه‌هاى مدينه جلو من آمده گفت « لبيك يا جعفر بن محمّد لبيك » فورى به منزل برگشتم با ترس و لرز از اين حرفى كه به من نسبت داد همان دم به سجده افتادم در مقابل پروردگار و صورت به خاك ماليدم و كمال خوارى در مقابل خدا انجام دادم و از او بيزارى جستم نسبت به اين حرفى كه زد .\r\nاگر عيسى بن مريم خود را تبرئه نميكرد از آنچه خداوند بازخواست از او كرد چنان از گوش كر ميشد كه ديگر نمىشنيد و از چشم كور ميشد كه نميديد و از زبان لال ميگشت كه ديگر هرگز سخن نميگفت خدا لعنت كند ابو الخطاب را و او را با آهن بكشد .\r\nرجال كشى : عنبسة بن مصعب گفت حضرت صادق عليه السّلام به من فرمود از ابو الخطاب چه شنيدى گفتم او ميگفت شما دست بر روى سينه‌ى او گذاشته‌اى و فرموده‌اى حفظ كن اين مطلب را و فراموش نكن و اينكه شما داراى علم غيب هستى و به او فرموده‌اى كه گنجينه علم ما است و حافظ اسرار و امين بر مرده و زنده ما است .\r\nفرمود نه به خدا قسم بدنم به هيچ موضعى از بدن او نرسيده مگر دستش اما اينكه مدعى شده كه من علم غيب دارم به آن خدائى كه جز او پروردگارى نيست نميدانم خدا مرا پاداش در مورد اموات و مردگانم ندهد و نه خير و بركتى از جهت زندگان به من بدهد اگر چنين چيزى به او گفته باشم .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nراوى گفت جلو امام دختركى سياه پوست راه ميرفت فرمود من نسبت به مادر اين دختر يا نسبت به اين دختر ( ترديد از راوى است ) تصميمى داشتم به مقدار يك خط نوشتن امكان داشت انجام شود كه همين دختر آمد اگر علم غيب ميداشتم نبايد او مىآمد « 1 » .\r\nقرار بود باغى را با عبد اللَّه بن حسن تقسيم كنيم به او زمين هموار و آبگير رسيد و به من قسمت كوهستانى اما ادعاى او كه من گفته‌ام او گنجينه علم ما و مخزن اسرار و امين بر زنده و مرده ما است خدا مرا پاداش در مورد فوت‌شدگانم ندهد و نه خير و بركتى در باره بستگان و خويشاوندانم دهد اگر من هرگز ذره‌اى از اين حرف‌ها را به او زده باشم .\r\nرجال كشى : طياره غالى در بعضى از نوشته‌هاى خود از مفضل نقل كرد كه او گفت با ابو اسماعيل يعنى ابو الخطاب هفتاد پيامبر كشته شد كه همه آنها خدا را ديده‌اند و روبرو به گفتن لا إله الا اللَّه پرداخته‌اند .\r\nو مفضل گفت حضرت صادق عليه السّلام پيش ما آمد دوازده نفر بوديم شروع كرد بيكايك ما سلام دادن و هر يك ما را بنام پيامبر ناميد بيكى گفت السّلام عليك يا نوح به ديگرى السّلام عليك يا ابراهيم آخرين كس را فرمود السّلام عليك يا يونس سپس گفت بين پيامبران فرقى و امتيازى مگذار .\r\nتوضيح : در مورد اينكه هفتاد پيامبر خدا را ديده‌اند و در مقابل او به  لا إِلهَ إِلَّا اللَّهُ  گفتن پرداخته‌اند عبارت مختلف است كه بعضى مضمونش همان طورى است كه ترجمه شد و بعضى چنين است همه آنها خدا را ديدند و در راه او هلاك شدند با درجه نبوت بالاخره منظورشان از خدا همان حضرت صادق عليه السّلام است كه بنا\r\n\r\n\r\n","description":"","footnote":"\r\n( 1 ) اين عبارت را مرحوم مجلسى چند نوع ترجمه كرده كه با كنايه تصميم امام را نوشتم او تصريح نموده يا قصد مقاربت داشته با مادرش و يا قصد تنبيه خود او را داشته و نميدانسته كجا است تا خود دختر آمده .\r\n","page_name":" 237 ","page_number":237},
  {"content":"\r\n\r\nبعقيده آنها خدا است .\r\nدر آخر روايت كه ميگويد بين انبيا امتيازى نگذار شايد اين قسمت را افزوده‌اند تا يكى را بر ديگرى امتيازى نباشد خدا لعنت كند آنها را .\r\nرجال كشى : حمادى سند را به حضرت صادق عليه السّلام مىرساند كه از آن جناب راجع بتناسخ پرسيدند فرمود چه كسى اولى را نسخ نموده ؟ « 1 » .\r\nرجال كشى : علي بن عقبه از پدر خود نقل كرد كه گفت من خدمت حضرت صادق عليه السّلام رسيده سلام كردم و نشستم به من فرمود در همين جا كه نشسته‌اى ابو الخطاب با هفتاد نفر نشسته بود كه هر كدام بواسطه پيروى از ابو الخطاب بمصيبت و گرفتارى مخصوصى دچار خواهد شد بر آنها ترحم نموده بايشان گفتم نميخواهيد فضائل مسلمان را توضيح دهم تمام آنها گفتند چرا فدايت شويم .\r\nگفتم از فضائل مسلمان اينست كه بگويند فلان كس قارى قرآن و كتاب خدا است و داراى ورع و پرهيزكارى است و فلان كس در عبادت پروردگار كوشا است اين است امتيازات يك مسلمان شما را چه به رياست‌طلبى مسلمانان همه در يك رديف هستند بپرهيزيد از گرد آمدن و دسته بندى كه اين خود موجب هلاكت است من از پدرم عليه السّلام شنيدم مىفرمود شيطانى وجود دارد بنام مذهب مىتواند بهر شكلى درآيد جز به صورت پيامبر و يا وصى پيامبر ميدانم آن شيطان براى رهبر شما مجسم شده از او بپرهيزيد .\r\nشنيده‌ام آن هفتاد نفر با ابو الخطاب كشته شده‌اند خداوند آنها را از رحمت\r\n\r\n\r\n","description":"","footnote":"\r\n( 1 ) در توجيه اين عبارت مرحوم مجلسى از مير داماد مطالبى نقل مىكند كه ترجمه آن براى خوانندگان زياد سودمند نيست ولى محتمل است منظور امام عليه السّلام براى ايراد و اشكال بر مذهب تناسخ مىفرمايد بنا بادعاى صاحبان اين مذهب در بدن اول كه تناسخى نيست كه از بدن ديگرى منتقل شده باشد پس چرا در ساير بدنها قائل شويم و اگر در آن تناسخ را بپذيريم بطلان اين عقيده واضحتر است كه موجب محال است .\r\n","page_name":" 238 ","page_number":238},
  {"content":"\r\n\r\nخود دور كند بدبخت و بيچاره كسى است كه بواسطه طينت پليد و كجرويهاى خود هلاك و نابود شود « 1 » .\r\n\r\n\r\n","description":"","footnote":"\r\n( 1 ) نوبختى در كتاب فرق الشيعه كيفيت كشته شدن آنها را چنين مىنويسد سران خطابيه ملعون با ابو الخطاب كشته شدند آنها در مسجد كوفه جاى داشتند و در آنجا اظهار عبادت ميكردند هر كدام پايه‌اى از مسجد را گرفته بودند مردم را پنهانى دعوت به اعتقاد ابو الخطاب مىكردند .\r\nعيسى بن موسى كه فرماندار از طرف منصور دوانيقى در آن ناحيه بود از وضع آنها مطلع شد كه همه چيز را حلال ميدانند و مردم را دعوت به نبوت ابى الخطاب مىكنند و اطلاع حاصل كرد كه در مسجد كوفه اجتماع كرده‌اند و چنين وانمود مىكنند كه مشغول عبادت هستند .\r\nفرماندهى را با گروهى از سواران و پيادگان فرستاد تا آنها را گرفته بياورند آنها از آمدن امتناع ورزيده بجنگ پرداختند هفتاد نفر بودند همه را كشتند جز يك نفر كه چندين جراحت برداشته بود و بين كشته‌شدگان قرار داشت كسى زنده نبود تاريكى شب كه فرا رسيد از ميان كشته‌شدگان خارج شد .\r\nآن مرد ابو سلمه سالم بن مكرم جمال بود كه ابو خديجه لقب داشت او بعدها گفته است كه توبه كرده و برگشته و از كسانى بود كه حديث نقل مىكرد .\r\nجنگ سختى بين آنها و سپاه درگرفت اسلحه آنها مقدارى نى بود كه سر نيزه نداشت و مقدارى سنگ و كارد داشتند .\r\nابو الخطاب به آنها گفت جنگ كنيد همين چوب‌هاى شما چنان بجان آنها اثر مىكند مانند نيزه‌ها اما اسلحه آنها و نيزه‌ها و شمشيرهايشان بشما زيانى نميرساند و در شما اثر نمىكند و ببدنهاى شما نفوذ نخواهد كرد .\r\nابو الخطاب ياران خود را ده نفر ده نفر براى جنگ پيش مىفرستاد قريب سى نفر كه كشته شدند فرياد برداشتند آقاى ما نمىبينى چه بر سر ما در آمد از اين سربازان نمىبينى\r\n","page_name":" 239 ","page_number":239},
  {"content":"\r\n\r\n\r\n\r\n","description":"","footnote":"\r\nكه چوب‌هاى ما به بدن آنها اثر نمىكند و همه چوب‌ها مىشكند اما سلاح آنها در ما مؤثر است و گروهى از ما را كشته است .\r\nبه آنها گفت خدا شما را گرفتار و آزمايش نموده امتحان خود را داديد اجازه شهادت بشما داده شد اينك در راه دين خود پيكار كنيد .\r\nمبادا تسليم شويد كه ذليل خواهيد شد با اينكه هرگز از چنگ ايشان نجات نخواهيد يافت پس با شخصيت و عظمت كشته شويد خداوند بصابران پاداش بزرگى را وعده داده صابران شما هستيد .\r\nجنگ كردند تا همه كشته شدند و ابو الخطاب اسير شد او را پيش عيسى بن موسى آوردند دستور داد گردن او را بزنيد او را در محلى بنام دار الرزق كنار فرات گردن زدند دستور ميدهد پيكر او و يارانش را بدار آويزند پس از مدتى امر كرد پيكر آنها را آتش بزنند بدنشان را آتش زدند و سرهايشان را براى منصور فرستاد سرها را سه روز در شهر بغداد بدار آويخت و بعد آتش زد .\r\n","page_name":" 240 ","page_number":240},
  {"content":"\r\n\r\n\r\nفصلى در توضيح معنى تفويض\r\nعيون اخبار الرضا : ياسر خادم گفت من به حضرت رضا عليه السّلام عرضكردم تفويض چيست ؟ فرمود خداوند امر دين خود را به پيامبرش واگذار نموده فرموده  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  اما مسأله آفرينش و روزى در اختيار پيامبر صلى اللَّه عليه و آله و سلم نيست .\r\nسپس فرمود خداوند آفريننده همه چيز است و در قرآن مىفرمايد  الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ سُبْحانَهُ وَ تَعالى عَمَّا يُشْرِكُونَ  .\r\nعيون اخبار : ابو هاشم جعفرى گفت از حضرت رضا عليه السّلام راجع بغاليان و مفوضه پرسيدم فرمود غاليان كافرند و مفوضه مشرك هر كس با آنها بنشيند يا آميزش داشته باشد و در خوردن و آشاميدن با ايشان شريك گردد با آن‌ها به پيوندد و يا به آنها دختر بدهد يا دختر بگيرد يا بايشان اعتماد كند يا از آنها امانت بگيرد و يا تصديق گفتارشان را بنمايد و يا بايشان كمك كند در يك كلمه از ولايت خدا و پيامبر و ما اهل بيت آن سرور خارج خواهد شد .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nعيون اخبار : يزيد بن عمير بن معاويه شامى گفت خدمت حضرت علي بن موسى الرضا عليه السّلام در مرو رسيدم گفتم يا بن رسول اللَّه براى ما از حضرت صادق عليه السّلام روايت كرده‌اند كه فرمود\r\n« لا جبر و لا تفويض بل امر بين الامرين »\r\nنه جبر است و نه تفويض بلكه بين آن دو است . معنى اين جمله چيست ؟\r\nفرمود هر كس گمان كند كه خداوند افعال ما را انجام ميدهد بعد هم ما را عذاب مىكند بواسطه آن كارها معتقد بجبر شده است و هر كس معتقد شود كه خداوند كار آفرينش و روزى را بائمه و پيشوايان واگذاشته است قائل بتفويض گرديده معتقد بجبر كافر و معتقد به تفويض مشرك است . . .\r\nاحتجاج : ابو الحسن علي بن احمد دلال قمى گفت گروهى از شيعيان در اين مسأله اختلاف داشتند كه خداوند در اختيار ائمه عليهم السّلام نهاده كه خلق كنند و روزى دهند . بعضى ميگفتند اين محال است و جايز نيست براى خدا زيرا اجسام را جز خدا ديگرى نمىآفريند و بعضى ميگويند خداوند بائمه اين قدرت را داده و بايشان واگذار كرده آفرينش و روزى دادن را و در اين مورد نزاع شديدى كردند .\r\nيكنفر از آنها گفت چرا رجوع به ابى جعفر محمّد بن عثمان نميكنيد از او بپرسيد تا برايتان توضيح بدهد او واسطه بين ما و حضرت صاحب الزمان است همه راضى شدند و مسأله را از او سؤال كردند و نامه برايش نوشتند بوسيله او توقيعى رسيد به اين مضمون :\r\nخداوند خالق اجسام است و ارزاق را تقسيم نموده زيرا او جسم نيست و حلول در جسم هم نميكند همتائى ندارد او شنوا و بينا است اما ائمه عليهم السّلام از خدا درخواست و تقاضا ميكنند خدا مىآفريند و تقاضاى رزق ميكنند و رزق داده مىشود به جهت مستجاب شدن دعاى آنها و احترام آنها در نزد خدا .\r\nبصائر : عبد اللَّه بن سليمان از حضرت صادق نقل كرد كه مردى راجع به امام از ايشان سؤال نمود كه آيا بائمه عليهم السّلام خداوند اختيار داده همان طورى كه به\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nسليمان داده است فرمود آرى .\r\nراوى گفت دليل اين مطلب كه داراى علم سليمانند اينست كه شخصى از امام عليه السّلام مسأله‌اى را سؤال كرد جوابش را داد بعد ديگرى از همان مسأله سؤال نمود جوابى غير از جواب اول داد ، شخص سومى همان مسأله را پرسيد بر خلاف دو جواب قبل به او پاسخ داد سپس فرمود «  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  » اين آيه در قرائت حضرت علي عليه السّلام چنين قرائت شده .\r\nمن عرضكردم وقتى به آنها چنين جوابهائى مخالف با يك ديگر ميداد آيا مىشناخت كه آنها هر كدام داراى چه عقيده‌اى هستند . فرمود سبحان اللَّه اين آيه را نشنيده‌اى  إِنَّ فِي ذلِكَ لَآياتٍ لِلْمُتَوَسِّمِينَ  منظور متوسمين ائمه هستند  وَ إِنَّها لَبِسَبِيلٍ مُقِيمٍ  كه از آن هرگز خارج نميشود .\r\nسپس فرمود درست است امام هر گاه شخصى را ببيند او را مىشناسد و عقيده‌اش را ميداند اگر صدايش را از پشت ديوارى بشنود باز شخص را ميشناسد و از عقيده‌اش مطلع است زيرا خداوند در اين آيه مىفرمايد  وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ وَ أَلْوانِكُمْ إِنَّ فِي ذلِكَ لَآياتٍ لِلْعالِمِينَ  .\r\nپس آنها دانايانند و هيچ صدائى نمىشنوند مگر اينكه ميدانند صاحب صدا اهل نجات است يا هلاك شده است به همين جهت هر كدام را جواب ميدهد به آن طورى كه صلاح ميداند « 1 » .\r\nتوضيح : اينكه امام عليه السّلام آيه اختلاف زبان‌ها و رنگها را شاهد ميگيرد منظور آنست كه رنگها و زبانهاى مختلف براى دانشمندان يعنى ائمه دليل و\r\n\r\n\r\n","description":"","footnote":"\r\n( 1 ) اين مطلب كاملا مسلم است از نظر ائمه عليهم السّلام كه هر مسأله‌اى در واقع يك جواب دارد و حكم خداوند يكى است اما گاهى امام عليه السّلام ميداند سئوال‌كننده از پيروان او نيست جوابش را مطابق با مذهبى كه از آن پيروى مىكند خواهد داد كه در اخبار شواهد زيادى از اين قبيل هست .\r\n","page_name":" 243 ","page_number":243},
  {"content":"\r\n\r\nراهنمائى كه صاحب اين صدا و زبان و چهره داراى چه مذهب و اخلاقى است اين از اطلاعات و علوم بسيار شگفت انگيز ائمه عليهم السّلام است .\r\nبصائر : ابو اسامه از حضرت باقر عليه السّلام نقل كرد كه فرمود خداوند محمّد مصطفى صلى اللَّه عليه و آله و سلم را بنده آفريد او را تربيت نمود تا چهل سال سپس به او وحى كرد و در اختيارش اشياء را قرارداد فرمود  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  .\r\nزراره همين آيه را از حضرت باقر و صادق عليهما السّلام نقل مىكند كه فرمودند خداوند امور مردم را به پيامبرش واگذاشت تا ببيند چگونه اطاعت ميكنند بعد همان آيه را قرائت نمود  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  .\r\nبصائر : زراره از حضرت باقر عليه السّلام نقل كرد كه فرمود پيامبر اكرم ديه و خونبهاى چشم و جان و بينى را قرار داد و شراب و هر نوع مسكرى را حرام نمود مردى عرضكرد آقا اين كار را پيامبر اكرم از پيش خود انجام داد بىآنكه در اين موارد وحى رسيده باشد فرمود آرى تا دانسته شود چه كس مطيع پيامبر و چه كس مخالف اوست .\r\nبصائر : حسن ميثمى از پدر خود از حضرت صادق عليه السّلام نقل مىكند كه مىفرمود خداوند پيامبرش را تربيت نمود به حدى كه ميخواست برسد سپس به او واگذار نمود و فرمود  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  هر چه پيامبر براى شما آورد اطاعت كنيد و از هر چه بازداشت خوددارى كنيد هر چه خداوند به پيامبرش واگذار كرده آن جناب در اختيار ما گذاشته .\r\nبصائر : اديم بن حر گفت موسى بن اشيم از حضرت صادق عليه السّلام در مورد يك آيه سؤال كرد امام عليه السّلام جوابش را داد بعد شخص ديگرى از همان آيه مخصوص سؤال نمود به او جوابى بر خلاف جواب اولى داد من آن چنان ناراحت شدم مثل اينكه قلبم را با كارد پاره پاره ميكنند با خود گفتم من ابو قتاده را در\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nشام رها كردم با اينكه او در يك حرف مثل واو يا نظير آن اشتباه نميكند آمده پيش كسى كه چنين اشتباهى بزرگ مىكند .\r\nدر همان گيرودار شخص ديگرى آمد و از همان آيه بدون كم و كاست سؤال كرد جوابى به غير جواب من و سئوال‌كننده ديگر به او داد در اين موقع برايم كشف شد كه اين عمل را عمدا انجام ميدهد با خود خيالى كردم امام صادق عليه السّلام متوجه من شده فرمود پسر اشيم مبادا چنين و چنان خيالى بكنى آنچه بر دلم خطور كرده بود بيان نمود .\r\nسپس فرمود پسر اشيم خداوند بسليمان بن داود اشيائى را واگذاشت به او فرمود  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  اين عطاى ما است منت‌گذار و به كسى تعليم نما يا نگهدار بدون حساب و به پيامبر نيز واگذار كرده فرمود  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  هر چه به پيامبر صلى اللَّه عليه و آله و سلم واگذار شده آن جناب در اختيار ما نهاده .\r\nپسر اشيم هر كه را خدا بخواهد هدايت نمايد به او شرح صدر و سينه‌اى گشاده براى پذيرش اسلام ميدهد و هر كه را بخواهد گمراه كند دلى تنك و سينه‌اى گرفته ميدهد .\r\nفرمود ميدانى « حرج » در اين آيه چه معنى دارد عرضكردم نه مشت خود را چنان با انگشتان با فشار بست ، فرمود اين چنين مشت را محكم بگيرد كه نه چيزى وارد آن شود و نه چيزى از آن خارج گردد .\r\nبصائر : در نوادر محمّد بن سنان است كه حضرت صادق عليه السّلام فرمود نه به خدا قسم هرگز خداوند به كسى جز پيامبر اكرم و ائمه عليهم السّلام واگذار ننموده فرموده است  إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ  ما كتاب را بر تو نازل كرديم تا حكم كنى بين مردم به آن طورى كه خداوند به تو اعلام نموده . فرمود اين مطلب در باره اوصياى پيامبر نيز جارى است .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nتوضيح : بيشتر از مفسرين مىگويند معنى (  بِما أَراكَ اللَّهُ  ) يعنى به آن طورى كه خداوند به تو الهام نموده و مطلعت كرده بعضى معتقدند كه اين آيه گواه است بر اينكه پيامبر مىتواند اجتهاد نمايد ولى نادرستى اين سخن مسلم است . ظاهر روايت اينست كه (  بِما أَراكَ اللَّهُ  ) تفسير شده بالهام و آنچه در دل آنان القا مىشود تا تفويض بيك معنى لا اقل صدق نمايد چنانچه خواهد آمد .\r\nاختصاص و بصائر : ثمالى گفت از حضرت باقر عليه السّلام شنيدم مىفرمود هر كس كه برايش چيزى را حلال كنيم از اعمال ستمكاران آن چيز براى او حلال است زيرا امام از ما خانواده به او تفويض شده هر چه را حلال نمايند حلال است و آنچه را حرام نمايند حرام .\r\nبصائر : ابو اسحاق گفت از حضرت صادق عليه السّلام شنيدم مىفرمود خداوند پيامبرش را تربيت نموده به آن طورى كه مىخواسته فرموده  إِنَّكَ لَعَلى خُلُقٍ عَظِيمٍ  بعد به او واگذار كرده فرموده  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  و فرموده است  مَنْ يُطِعِ الرَّسُولَ فَقَدْ أَطاعَ اللَّهَ  .\r\nآنگاه فرمود : پيامبر خدا تفويض كرده به علي عليه السّلام و ائمه شما تسليم هستيد و مردم منكرند به خدا قسم شما را كافى است همين كه سخن بگوئيد جايى كه ما گفته‌ايم و ساكت باشيد جايى كه ما ساكت شديم ما واسطه بين شما و خدا هستيم خداوند خيرى براى كسى قرار نداده در مخالفت با ما .\r\nدر اختصاص همين روايت نقل شده در آخر آن اضافه گرديده « كه امر ما امر خدا است » .\r\nبصائر : زكرياى زجاجى گفت از حضرت باقر عليه السّلام شنيدم ميفرمود علي بن ابى طالب در مورد اختياراتى كه به او داده شده بمنزله سليمان بن داود است كه خداوند در اين آيه ميفرمايد  فَامْنُنْ أَوْ أَمْسِكْ بِغَيْرِ حِسابٍ  .\r\nاختصاص و بصائر : رفيد مولى ابن هبيره گفت حضرت صادق عليه السّلام فرمود وقتى قائم را ديدى كه بيك نفر صد هزار درهم و به ديگرى يك درهم داد اين كار\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبه نظر تو بزرگ نيايد زيرا امر به او تفويض شده .\r\nغيبت طوسى ص 159 محمّد بن احمد انصارى گفت گروهى از مفوضه و مقصره كامل ابن ابراهيم مدنى را فرستادند خدمت امام حسن عسكرى كامل گفت من در دل با خود تصميم گرفتم كه سؤال كنم : مگر نه اينست كه داخل بهشت نميشود مگر آن شخصى كه عقيده‌اش مانند عقيده من باشد .\r\nوقتى خدمت امام عليه السّلام رسيدم ديدم لباسهاى سفيد رنگى پوشيده خيلى نرم در دل گفتم ولىّ خدا و حجت اللَّه لباسى چنين نرم ميپوشد آن وقت بما دستور ميدهد با برادران مواسات كنيد و ما را از پوشيدن چنين لباسى نهى ميفرمايد :\r\nامام عليه السّلام با لبخند در حالى كه آستين بالا زده بود و ديدم لباس خشن و سياهى در زير پوشيده به من فرمود كامل اين لباس خشن براى خداست و اين لباس نرم براى شما من سلام كرده نشستم جلو دربى كه پرده آويخته‌اى داشت ناگهان بادى وزيد و پرده بالا رفت پسركى را ديدم كه چون ماه تابان بود در سن چهار سالگى مينمود به من فرمود اى كامل بن ابراهيم تنم بلرزه افتاد از اين خطاب و بزبانم آمد گفتم لبيك آقاى من .\r\nفرمود آمده‌اى پيش ولى و حجت خدا و باب اللَّه تا از او سؤال كنى جز آن كس كه عقيده ترا دارد آيا وارد بهشت مىشود عرضكردم آرى به خدا قسم .\r\nفرمود اگر اين صحيح باشد واردشونده‌هاى بهشت كم خواهد شد فرمود به خدا قسم وارد بهشت ميشوند گروهى كه مشهور بنام حقيه هستند .\r\nعرضكردم آنها كيانند فرمود گروهى هستند كه از محبت علي همين مقدار دارند كه به حق او سوگند ميخورند با اينكه حقش را نميدانند و نه عارف بفضل او هستند در اين موقع ساعتى سكوت كرد بعد فرمود آمده‌اى كه راجع به اعتقاد مفوضه سؤال كنى دروغ گفته بلكه دلهاى ما ظرف مشيت خدا است وقتى او بخواهد ما خواهيم خواست در قرآن كريم ميفرمايد  وَ ما تَشاؤُنَ إِلَّا \r\n\r\n","description":"","footnote":"","page_name":" 247 ","page_number":247},
  {"content":"\r\n\r\n أَنْ يَشاءَ اللَّهُ  در اين موقع پرده آويخته شد ديگر من نميتوانستم آن را بالا بزنم .\r\nامام حسن عسكرى عليه السّلام به من نگاهى كرد با لبخند فرمود كامل ديگر براى چه نشسته‌اى امام و حجت پس از من حاجت و تقاضاى ترا خبر داد من از جاى حركت نموده خارج شدم ديگر او را نديدم . ابو نعيم گفت من كامل را ديدم از همين حديث از او پرسيدم به همين طريق برايم نقل كرد .\r\nتفسير عياشى : از جابر جعفى نقل كرد كه اين آيه را خدمت حضرت باقر عليه السّلام خواندم  لَيْسَ لَكَ مِنَ الْأَمْرِ شَيْءٌ  فرمود آرى به خدا قسم براى او از امر مقدارى و مقدارى و مقدارى است آن طور كه تو گمان كرده‌اى نيست ولى من براى تو توضيح دهم كه خداوند بزرگ وقتى به پيامبر دستور داد كه خلافت و ولايت علي عليه السّلام را اظهار نمايد پيامبر اكرم در انديشه دشمنى خويشاوندان خود شد نسبت بعلى و سابقه‌اى كه از آنان داشت و اين به آن جهت بود كه خداوند علي را بر تمام آنها برترى بخشيده بود در تمام صفات آن ، اول كسى بود كه ايمان به پيامبر و رسالت او آورد از تمام مردم بيشتر خدا و پيامبرش را نصرت مينمود و از همه بيشتر با دشمنان پيكار داشت و از همه بيشتر كينه با دشمنان خدا و پيامبر داشت و مقام علمى او كه هيچ كس را ياراى هماوردى با او نبود و ساير مناقبى كه از حد شمارش بيشتر است .\r\nوقتى پيامبر بفكر دشمنى آنها با على افتاد كه بر او رشگ مىبرند دلتنگ شد خداوند به او اطلاع داد كه اين امر مربوط به او نيست اين بستگى به خدا دارد كه علي وصى و ولىّ امر بعد از او باشد منظور از آيه اينست چگونه ممكن است او اختيارى نداشته باشد با اينكه به او تفويض نموده كه هر چه را حلال كند حلال است و هر چه را حرام كند حرام است بدليل اين آيه  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  .\r\nتفسير عياشى : جابر گفت براى حضرت باقر عليه السّلام اين آيه را كه خطاب به پيامبر است خواندم  لَيْسَ لَكَ مِنَ الْأَمْرِ شَيْءٌ  و تقاضاى تفسير آن را نمودم\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nآن جناب فرمود اين مربوط بدستورى است كه خدا داد و اراده كرده بود زيرا پيامبر اكرم خيلى علاقه داشت كه علي جانشين او باشد ( و كسى مزاحم او نشود ) ولى خداوند خلاف آنچه را پيامبر مايل بود اراده كرده بود .\r\nعرضكردم پس معنى اين چيست ؟ فرمود منظور خداوند اينست كه اى محمّد تو در مورد علي و ديگرى كارى ندارى مگر اين آيه را بر تو نازل نكرده‌ام    الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    تا  وَ لَيَعْلَمَنَّ  آيا گمان ميكنند مردم به همين كه بگويند ايمان آورديم رها ميشوند و آزمايش نخواهند شد ( چرا آزمايش ميشوند ) .\r\nپيامبر اكرم به خدا واگذار كرد ( منظور اينست كه پيامبر مايل بود بدون مزاحم علي عليه السّلام جانشين او شود ولي خداوند ميخواست مردم آزمايش شوند و منافق از مؤمن شناخته شوند ) .\r\nتفسير عياشى : جرمى از حضرت باقر عليه السّلام نقل كرد كه آن جناب اين آيه را خواندند  لَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ  يعنى تو نميتوانى توبه آنها را بپذيرى و يا ايشان را عذاب كنى اين بسته بخواست خدا است پس اين اختيار نداشتن مربوط بموضوع مخصوصى است .\r\nكشف الغمه : مناقب خوارزمى از جابر نقل مىكند كه پيامبر اكرم صلى اللَّه عليه و آله و سلم فرمود وقتى خداوند آسمانها و زمين را آفريد آنها را خواند جواب دادند به آنها نبوت من و ولايت علي را عرضه داشت آنها پذيرفتند سپس خلق را آفريد و بما امر دين را واگذار كرد پس سعيد كسى است كه بواسطه ما سعادت يابد و شقى كسى است كه بواسطه ما شقاوت يافته ما حلال خدا را حلال و حرام او را حرام ميداريم .\r\n* - از كتاب رياض الجنان فضل بن محمود فارسى باسناد خود از محمّد بن سنان نقل مىكند كه گفت خدمت حضرت باقر عليه السّلام بودم صحبت از اختلاف شد\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nفرمود خداوند پيوسته يكتا و بىهمتا بود در يكتائى خود سپس محمّد و علي و فاطمه عليهم السّلام را آفريد آنها بيش از هزاران « 1 » سال ماندند آنگاه اشياء را آفريد و آنان را گواه بر آفرينش اشياء قرار داد و فرمانبردارى از ائمه را بر آنها الزام نمود و آنچه خواست در اشياء نهاد و بايشان واگذار كرد كار اشياء را از نظر حكم و تصرف و ارشاد و امر و نهى در خلق چون آنها فرمانروايان بودند به همين جهت ولايت و امر و هدايت در اختيار آنها است و ايشان ابواب رحمان و نواب خدا و نگهبانان آستانه او هستند آنچه را بخواهند حلال ميكنند و هر چه بخواهند حرام « 2 » جز آنچه خدا اراده كرده انجام نميدهند بندگان گرامى هستند كه هرگز پيش زبانى نسبت به خدا ندارند و بدستورش عمل ميكنند .\r\nاين آن ديانتى است كه هر كس جلوتر از اين گام بردارد در درياى افراط و زياده روى غرق شده و هر كس از اين مرتبه پائين‌تر كه خدا به آنها عنايت كرده معتقد گردد در بيابان تفريط گمراه شده و حق آل محمّد را كه عبارت از معرفت آنها است و بر هر مؤمنى واجب است ادا نكرده آنگاه فرمود اين مطلب را داشته باش محمّد ! كه از اسرار و دانش مكتوم است .\r\nدر روايت كافى دنباله آن چنين است اين آن اعتقادى است كه هر كس افراط ورزيد و غلو كرد از اسلام خارج شده و هر كه كوتاهى نمود از قبول آن هلاك شده و هر كس ملازم اين اعتقاد بود بائمه عليهم السّلام پيوست اين مطلب را داشته باش .\r\nبصائر : عبد اللَّه بن سنان از حضرت صادق عليه السّلام نقل كرد كه عرض كردم\r\n\r\n\r\n","description":"","footnote":"\r\n( 1 ) ترجمه الف دهر است كه هر دهر را مجلسى مينويسد هزار سال ميگويند .\r\n( 2 ) يعنى هر چه را بدانند خدا حلال ميداند حلال ميكنند و هر چه را حرام حرام ميكنند مثل اين آيه كه ميفرمايد  يَفْعَلُ اللَّهُ ما يَشاءُ  خدا هر چه را بخواهد انجام ميدهد با اينكه خداوند جز آنچه بصلاح است و بهتر است انجام نميدهد .\r\n","page_name":" 250 ","page_number":250},
  {"content":"\r\n\r\nبفرمائيد امير المؤمنين عليه السّلام در مورد شراب خور چه ميكرد ؟ فرمود : حدّ بر او جارى ميكرد پرسيدم اگر باز شراب مىخورد ؟ فرمود : باز حدّ بر او جارى ميكرد گفتم باز اگر شراب خورد ؟ فرمود : سه بار حدّ بر او جارى ميكرد اگر باز شرابخوارى ميكرد او را ميكشت عرضكردم با شارب مسكر ( عرق خور ) چه ميكرد ؟ فرمود : همان معامله‌اى كه با شراب خوار ميكرد عرضكردم كسى كه شراب بخورد مانند كسى است كه شرب مسكر نمايد ؟ فرمود : هر دو مساوى هستند .\r\nمن اين مطلب را بزرگ شمردم فرمود : مبادا برايت سنگين آيد زيرا خداوند پيامبرش را تربيت نمود و او پذيرفت آنگاه به او واگذار نمود و تفويض كرد خداوند مكه را حرم قرار داد پيامبر اكرم نيز مدينه را هم حرم قرار داد خداوند اين حكم او را پذيرفت خدا شراب را حرام نمود پيامبر اكرم مشروب سكر آور را نيز حرام كرد خداوند دستور او را پذيرفت خداوند فرائض ارث را به نژاد و صلب اختصاص داد پيامبر اكرم جد را هم بهره‌مند كرد خدا دستور او را مجاز دانست فرمود : اين سخنى است كه جاى ايراد نيست در قرآن كريم ميفرمايد :  مَنْ يُطِعِ الرَّسُولَ فَقَدْ أَطاعَ اللَّهَ  هر كه پيامبر را اطاعت كند خدا را اطاعت نموده .\r\nدر كتاب عقايد صدوق مينويسد : اعتقاد ما در باره غاليان و مفوضه اينست كه آنها كافرند به خدا و از يهود و نصارى و مجوس و قدريها و حروريه و تمام بدعت‌گذاران و هوا پرستان بدترند و هيچ كس به اندازه آنها خدا را كوچك نيانگاشته خداوند در اين آيه ميفرمايد :   ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ : لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ   در آيه ديگر ميفرمايد :  لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ  .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاعتقاد ما در باره پيامبر اكرم و ائمه عليهم السّلام اينست كه بعضى بوسيله شمشير شهيد شدند و بعضى با زهر و اين جريان يك واقعيت بود نه اينكه به نظر مردم آمده باشد چنانچه برخى كه زياده روى ميكنند ميگويند به نظر مردم چنين آمد واقعا كشته شدند نه به صورت خيال و شك و شبهه هر كس مدعى شود كه اين مطلب در باره همه آنها يا يكى از ايشان صورت گرفته كه به نظر مردم چنين آمده بهره‌اى از دين ما نبرده و ما از آنها بيزاريم با اينكه پيامبر اكرم و ائمه عليهم السّلام خبر داده‌اند كه كشته ميشوند هر كه مدعى شود آنها كشته نشده‌اند با اين ادعا آنها را تكذيب نموده و هر كه پيامبر و ائمه را تكذيب كند خدا را تكذيب كرده و به او كافر شده و از اسلام خارج مىشود و هر كه جز اسلام دين ديگرى را بپذيرد از او قبول نخواهد شد و در آخرت از زيانكاران است .\r\nحضرت رضا عليه السّلام در دعاى خود ميفرمود :\r\nخدايا من بيزارم از اينكه معتقد شوم نيرو و قدرتى دارم نيرو و قدرتى نيست مگر بلطف و عنايت تو خدايا من بيزارم از كسانى كه مدعى شوند در باره ما چيزى را كه بر ايمان صحيح نيست و به تو پناه ميبرم از اعتقاد آنها و همچنين از كسانى كه در باره ما سخنى را بگويند كه ما در باره خود آن را نگفته‌ايم .\r\nخدايا آفرينش و روزى از تو است ترا مىپرستيم و از تو يارى ميخواهيم تو آفريننده ما و آفريننده اجداد و پدران ما هستى خدائى جز براى تو شايسته نيست و پروردگارى جز براى تو صلاحيت ندارد من لعنت ميكنم بر نصرانيان كه ترا كوچك انگاشته‌اند و هم تمام گروه‌هائى كه اعتقادى شبيه آنها داشته باشند .\r\nخدايا ما بندگان تو و فرزند بندگانت هستيم قدرت سود و زيانى براى خود نداريم نه ميتوانيم جلو مرگ و زندگى و حشر و نشر را بگيريم ، خدايا هر كس بخدائى ما معتقد شود از او بيزاريم و هر كه مدعى گردد كه آفرينش\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو روزى بدست ما است از آنها نيز بيزاريم مانند بيزارى عيسى بن مريم از نصارى خدايا ما آنها را بچنين اعتقادى وانداشته‌ايم ما را مواخذه از اعتقاد آنها نفرما ما را ببخش از ادعاى بيجاى آنها و بر روى زمين احدى از ايشان را نگذار اگر آنها را آزاد گذارى بندگانت را گمراه ميكنند و جز فاجر و كافر توليد نخواهند نمود .\r\nاز زراره روايت شده كه گفت به حضرت صادق عليه السّلام گفتم يكنفر از اولاد عبد اللَّه بن سبا قائل بتفويض است ، پس فرمود تفويض چيست ؟ گفتم خداوند تبارك و تعالى محمّد صلى اللَّه عليه و آله و سلم و علي را آفريد مسأله خلق و روزى و مرگ و زندگى را به آنها واگذار نمود فرمود : به خدا دروغ ميگويد دشمن خدا وقتى او را ديدى اين آيه را برايش بخوان كه در سورهء رعد است  أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ  من پيش او رفتم و اين آيه را خواندم مثل اينكه دهانش با سنگ بسته شد يا گفت مثل اينكه گنگ شد .\r\nخداوند به پيامبر امر دين را واگذار نموده و فرموده است :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  او نيز اين مقام را بائمه عليهم السّلام تفويض نموده .\r\nعلامت مفوضه و غاليان و كسانى كه شبيه آنها هستند اين است كه مشايخ قوم و دانشمندان اين ناحيه را نسبت بتقصير و كوتاهى ميدهند ( كه در مقام و شأن پيامبر و ائمه كوتاهى ميكنند ) علامت غاليان حلاجى اينست كه مدعى تجلى هستند با عبادت با اينكه نماز و تمام فرائض را ترك كرده‌اند و مدعى عارف بودن باسم اعظم خدايند و ميگويند خدا در آنها حلول مىكند و مدعى هستند كه ولى وقتى بمرتبه خلوص برسد و عارف بمذهب آنها باشد از انبياء بالاتر است و ديگر از ادعاهاى آنها علم كيميا است با اينكه جز مشتى دغل بازى و ظاهر سازى و اشتباه اندازى كار ديگرى براى مردم مسلمان ندارند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nتوضيح : شيخ مفيد در شرح اين كلام گفته است غلو در لغت بمعنى تجاوز از حدّ و خروج از حد اعتدال است خداوند در اين آيه ميفرمايد :  يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ  از زياده روى در باره مسيح و خروج از حد معمول نهى فرموده .\r\nو آنچه مورد ادعاى نصرانيان است غلو ناميده بواسطه تجاوز نمودن از حد همان طورى كه توضيح داديم .\r\nغاليان متظاهر باسلام كسانى هستند كه امير المؤمنين و ائمه از نژاد او را نسبت بخدائى و پيامبرى ميدهند و آنها را بصفات و امتيازاتى نسبت ميدهند كه از حد تجاوز مىكند و خارج از مقدار معمول است آنها گمراه و كافرند امير المؤمنين عليه السّلام در باره آنها حكم بكشتن و آتش زدن نمود و ائمه عليهم السّلام نيز آنها را كافر و خارج از اسلام دانسته‌اند .\r\nمفوضه يك گروه از غاليان هستند كه فرقشان با غاليان اين است كه اينها ائمه را مخلوق ميدانند و قديم و ازلى بودن را نفى ميكنند ولى آفرينش و روزى دادن بائمه نسبت ميدهند آنها معتقدند كه خدا فقط آنها را آفريده بعد آفرينش عالم و تمام كارها را بايشان واگذار كرده .\r\nاما حلّاجىها گروهى از صوفيان هستند كه همه چيز را حلال ميدانند و قائل بحلول ميباشند حلّاج در ميان آنها فقط مدعى تشيع بوده گر چه ظاهر كارش همان متصوفه است اينها مردمانى ملحد و زنديق‌اند كه مدعى هستند اعتقاد ما از تمام اديان بهتر است و براى حلاج ادعاهاى باطلى را معتقدند ايشان شبيه مجوسان هستند كه براى زردشت مدعى معجزه‌اند و مانند نصرانيان كه براى رهبان و كشيشان خود ادعاى معجزات و بينات مىنمايند ضمنا مجوسان و نصرانيان بعبادت و اعمال عبادى از آنها معتقدترند و ايشان از دستورات دينى و عمل به آن فاصله بيشترى از مجوس و نصارى دارند .\r\nاما تصريح باينكه هر كس علماء و مشايخ قوم را نسبت به تقصير و كوتاهى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبدهد او غالى است بايد گفت اين نسبت موجب غالى بودن نميشود چون هستند در ميان كسانى كه جزء مشايخ قم شمرده شده‌اند كسانى كه مقصّر نيز هستند بايد گفت غالى كسانى هستند كه دانشمندان واقعى را مقصر ميدانند چه اهل قم باشند يا جاى ديگر دنيا .\r\nما از ابو جعفر محمّد بن حسن بن وليد حكايتى شنيده‌ايم كه نميتوانم او را مقصّر ندانم آن طورى كه نقل كرده‌اند او گفته است اول درجه غلو اين است كه سهو كردن از پيامبر و امام را دور بدانيم اگر اين جريان صحيح باشد او واقعا مقصّر است با اينكه از علماء و مشايخ قم است .\r\nگروهى از مجتهدها را خودمان ديده‌ايم كه واقعا در باره ائمه اعتقادشان موجب تقصير است و مقام ائمه را پائين مىآورند مدعى هستند كه ائمه عليهم السّلام بسيارى از احكام دينى را نميدانسته‌اند مگر اينكه بدل آنها القا شود بعضى از آنها مىگويند ائمه در احكام شرعى از خود راى ميداده‌اند يا بظنّ و گمان ميگفته‌اند و خود را از علماء هم ميدانند اين يك تقصير واقعى است كه شكى در آن وجود ندارد .\r\nدر نشانهء غلو همين كافى است كه غالى از ائمه عليهم السّلام مراتب حدوث و مخلوق بودن را نفى مىكند و مدعى خدائى و قدم در باره آنها است چون معتقد به چيزهائى است كه موجب اين قدم و خدائى مىشود از قبيل آفرينش اجسام و بوجود آوردن جهان و چيزهاى ديگرى كه براى بندگان مقدور نيست ما باشخاصى كه چنين اعتقادى را داشته باشند احتياجى نداريم كه تحقيق از كارشان بكنيم تا حكم بر غالى بودنشان بنمائيم آن طورى كه ابو جعفر رحمة اللَّه عليه براى شناسائى غالى شرط دانسته .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nانتهاى بحث در مورد غلو\r\nبايد توجه داشت كه غلو در باره پيامبر و ائمه عليهم السّلام به اين است كه مدعى خدائى آنها يا شريك در خدائيشان كه بايد پرستش شوند يا در آفرينش و رزق و يا اينكه خدا در آنها حلول نموده و با ايشان متحد شده و يا اينكه بگوئيم علم غيب دارند بدون وحى و الهام از جانب خدا يا اينكه مدعى شويم كه ائمه پيامبرند و يا اينكه بگوئيم ارواح بعضى از آنها در بعض ديگر حلول كرده و مدعى تناسخ شويم و يا اعتقاد باينكه معرفت ائمه ما را از تمام عبادات و تكاليف بىنياز مىكند و ديگر با معرفت آنها هر نوع معصيتى حرام نيست .\r\nاعتقاد بهر يك از اين مطالب كفر و الحاد و خروج از دين است چنانچه دلائل عقلى و آيات قرآنى و اخبار گذشته شاهد بر اين مطلب است دقت كردى كه ائمه عليهم السّلام از چنين اشخاصى بيزارى جستند و حكم بكفر و امر بقتل آنها نمودند اگر خبرى را شنيدى كه اشاره بچنين مطالبى داشت يا بايد تأويل نمود و يا گفت كه همين غاليان آن خبر را ساخته‌اند .\r\nولى بعضى از متكلمين و محدثين افراط در تفسير و معنى غلو كرده‌اند\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبواسطه قصورى كه از معرفت ائمه عليهم السّلام داشته‌اند و عاجز از درك مقام و شأن عالى آنها بوده‌اند به همين جهت بسيارى از راويان را مورد حمله و عيبجوئى قرار داده‌اند چون نقل بعضى از معجزات شگفت انگيز ائمه را نموده‌اند تا بجايى رسيده كه بعضى گفته اين هم از غلو شمرده مىشود كه سهو را از ائمه دور بدانند و يا اعتقاد باينكه ائمه عالم بگذشته و آينده و چيزهاى ديگرند با اينكه اخبار زيادى رسيده كه در باره ما معتقد بخدائى نشويد آنگاه هر چه مايليد بگوئيد باز هم بمقام واقعى ما نخواهيد رسيد و خبر ديگرى كه فرموده‌اند ان امرنا صعب مستصعب لا يحتمله الّا ملك مقرب او نبيّ مرسل او عبد مؤمن امتحن اللَّه قلبه للايمان امر ما مشكل و بس دشوار است تاب آن را ندارد مگر ملكى مقرب يا پيامبرى مرسل و يا بنده‌اى كه خدا دلش را براى ايمان آزمايش نموده .\r\nو در خبر ديگرى است\r\n« لو علم ابو ذر ما في قلب سلمان لقتله »\r\nاگر ابو ذر بداند در قلب سلمان چه چيز است هر آينه او را خواهد كشت و خبرهاى ديگرى كه گذشت و خواهد آمد .\r\nبناچار مؤمن نبايد فورى رد كند رواياتى را كه در فضل و منقبت و معجزات آنها رسيده مگر چيزى ضرورت دين آن را باطل كند يا دليل قاطعى داشته باشيم و يا آيات و اخبار متواترى بر خلاف آن رسيده باشد چنانچه در باب تسليم توضيح داده شد .\r\nاما تفويض داراى چند معنى است كه بعضى از آن معانى را نبايد به ائمه نسبت داد و بعضى در باره آنها صادق است از نوع اول است كه تفويض بائمه شده آفرينش و رزق و تربيت و ميراندن و زنده كردن .\r\nگروهى معتقدند كه خداوند ائمه را خلق نموده و امر آفرينش را در اختيار آنها قرار داده آنها مىآفرينند و روزى ميدهند و ميميرانند و زنده ميكنند اين چنين گفتارى دو وجه دارد .\r\nاول - اينكه معتقد شويم چنين كارها را با قدرت و اراده خود انجام ميدهند\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nو در واقع انجام دهنده ائمه عليهم السّلام هستند اين كفر صريح است كه دلائل عقلى و نقلى چنين چيزى را محال ميداند و شكى براى عاقلى نيست در كافر بودن معتقد به اين اعتقاد .\r\nدوم - اينست كه اين كارها را خداوند انجام ميدهد ولى وقتى كه آنها تقاضا دارند مانند شق قمر و مرده زنده كردن و عصا اژدها نمودن و ساير معجزات تمام اينها بقدرت خدا انجام مىشود اما موقعى كه آنها اراده ميكنند تا معلوم شود در ادعاى خود راست ميگويند اين مطلب را عقل منكر نميشود كه خداوند آنها را آفريده و كامل نموده و به آنها الهام كرده نظام واقعى عالم را سپس هر چيز را آفريده مقارن باراده و خواست آنها .\r\nگر چه عقل امتناعى از پذيرش چنين معنى براى تفويض نسبت بائمه ندارد ولى اخبار گذشته مانع از چنين اعتقادى است مگر در مورد معجزات ظاهرا بلكه بطور صريح با اينكه معتقد شدن بچنين مطلبى اعتقاد به چيزى است كه دليلى ندارد زيرا خبر معتبرى در اين باره به آن مقدار كه ما مطلع هستيم نرسيده .\r\nاخبارى كه شاهد بر اين مطلب است از قبيل خطبه بيان و نظائر آن فقط در كتب غاليان و مشابه آنها يافت مىشود با احتمال اينكه ممكن است منظور اين باشد كه ائمه عليهم السّلام علت غائى آفرينش باشند و خداوند آنها را در تمام آسمان و زمين مطاع قرار داده باذن خدا تمام موجودات مطيع آنهايند حتى جمادات و اينكه اگر آنها چيزى را اراده كنند خداوند خواسته آنها را رد نخواهد كرد ولى ايشان جز آنچه خدا بخواهد نخواهند خواست .\r\nاما خبرهائى كه وارد شده در نزول ملائكه و روح براى هر كارى پيش آنها و اينكه هر فرشته‌اى از آسمان نازل شود اول خدمت آنها ميرسد اين مطالب نه از آن جهت است كه ايشان در خلق و آفرينش دخالتى دارند و يا براى مشورت پيش ايشان مىآيند بلكه آفرينش و اداره جهان در اختيار خداست اين فقط براى\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبزرگداشت و احترام و اظهار مقام و عظمت آنها است .\r\nدوم تفويض در امر دين است اين نيز دو احتمال دارد .\r\n1 - اينكه خدا به پيامبر و ائمه اختيار داده هر چه را بخواهند حلال كنند و هر چه بخواهند حرام نمايند بدون وحى و الهام يا اينكه تغيير دهند آنچه به آنها وحى شده برأى و نظر خودشان اين معنى باطل است و هيچ عاقلى چنين مطلبى را نمىپذيرد زيرا پيامبر اكرم انتظار وحى را حتى تا چند روز ميكشيد براى جواب سؤال يك فرد و از نزد خود به او جوابى نميداد خداوند در قرآن ميفرمايد   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   .\r\n2 - اينكه خداوند چون پيامبر را كامل نموده بطورى كه چيزى را اختيار نميكند مگر صلاح باشد و بر دلش خطور نخواهد كرد چيزى كه مخالف خواست خدا باشد در هر باب در اختيار او قرار داده تعيين بعضى از چيزها را از قبيل اضافه نمودن ركعات نماز و تعيين نافله‌ها و روزه و بهره‌مندى جد را از ارث و ساير چيزهائى كه گذشت و خواهد آمد اينها تمام براى آشكار نمودن مقام و موقعيت آنها در نزد خداست و تعيين اين احكام نيز فقط با وحى بوده .\r\nاين معنى براى تفويض از نظر عقل اشكالى ندارد و اخبار زيادى دليل بر اين مطلب است كه قبلا گذشت و در بخش فضائل پيامبر اكرم از جلد ششم .\r\nو شايد صدوق رحمة اللَّه عليه نيز معنى اول را نفى كرده زيرا در كتاب فقيه مينويسد : خداوند به پيامبر اكرم تفويض نموده امر دين را و اختيار به او نداده كه از حدود خدا تجاوز نمايد او خود نيز روايات زيادى را در كتب خود كه شاهد تفويض است نقل كرده و آن‌ها را تأويل و توجيه ننموده .\r\n3 - تفويض امور خلق به آنها از قبيل سياست و تأديب و تكميل و تعليم آن‌ها و بمردم دستور داده از ايشان اطاعت نمايند در مسائلى كه دوست دارند يا دوست ندارند و در آنچه وجه مصلحت را ميدانند يا نميدانند اين معنى صحيح است بدليل\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاين آيه  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  و ساير اخبار و آيات به همين معنى حمل مىشود اين فرمايش آنها\r\nنحن المحللون حلاله و المحرمون حرامه\r\nيعنى توضيح و بيان حلال و حرام مربوط بما است و مردم بايد در اين مورد بما مراجعه نمايند و به همين معنى خبر ابو اسحاق و ميثمى وارد شده .\r\n4 - تفويض توضيح علوم و احكام به آن صورتى كه صلاح ميدانند بسبب اختلاف عقول مردم يا به جهت تقيه به بعضى از مردم حقيقت احكام را بيان ميكنند و بعضى را از روى تقيه جواب ميدهند و تفسير آيات و تأويل آنها را بيان ميكنند و بيان معارف اسلامى بحسب تاب و توان عقلى سئوال‌كننده مىتوانند توضيح بدهند و يا ساكت باشند چنانچه در اخبار زيادى وارد شده كه فرموده‌اند :\r\n« عليكم المسألة و ليس علينا الجواب »\r\nشما بايد سؤال كنيد ولى جواب بر ما لازم نيست تمام اين پيش آمدها بستگى دارد باينكه خداوند بآن‌ها قدرت داده كه صلاح وقت را تشخيص ميدهند صلاح است جواب بدهند يا نه چنان كه در خبر ابن اشيم و غير آن وارد شده .\r\nو اين يكى از معانى خبر محمّد بن سنان است در تأويل آيه  لِتَحْكُمَ بَيْنَ النَّاسِ بِما أَراكَ اللَّهُ  .\r\nشايد تخصيص اين مقام به پيامبر اكرم و ائمه به جهت آن است كه چنين توسعه‌اى براى ساير انبياء و اوصياء ميسر نبوده بلكه آنها در بعضى از موارد بايد تقيه نميكردند گر چه زيانى به آنها برسد تفويض به اين معنى نيز صحيح است با اخبار مورد توجهى .\r\n5 - اختيار داشتن در اينكه حكم به ظاهر شريعت كنند يا بعلم خود و به الهامى كه از طرف خدا بايشان مىشود و به حق واقع در هر پيش آمدى اين آشكارترين توجيه است براى خبر ابن سنان به همين معنى نيز اخبارى دلالت دارد .\r\n6 - تفويض در عطا و بخشش زيرا خداوند متعال زمين و آنچه در زمين\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاست براى آنها آفريده و غنائم و خمس و صفايا و غير آن‌ها اگر خواستند مىبخشند و نخواستند نمىدهند .\r\nچنانچه در خبر ثمالى گذشت و در موقع خود نيز خواهد آمد .\r\nوقتى احاطه علمى پيدا كردى در مورد معانى تفويض كه توضيح داديم فهميدن اخبارى كه در اين باره رسيده برايت ساده مىشود و خواهى دانست سخن كسانى كه بطور كلى تفويض را نفى كرده‌اند سست و ناصحيح است چون احاطه بمعانى تفويض نداشته‌اند .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nبخش يازدهم نسبت ندادن سهو و اشتباه به ائمه عليهم السّلام\r\nعيون : هروى گفت به حضرت رضا عليه السّلام گفتم يا بن رسول اللَّه در كوفه گروهى هستند كه معتقدند پيامبر اكرم در نماز بر او سهوى دست نميدهد فرمود دروغ گفته‌اند كسى كه سهو به او دست نميدهد فقط خداست .\r\nسرائر : فضيل گفت به حضرت صادق عليه السّلام مسأله سهو را گفتم فرمود ممكن است كسى از سهو نمودن محفوظ باشد ؟ گاهى من خدمتكار را پشت سرم مينشانم تا تعداد ركعات نمازم را بخاطر بسپارد .\r\nتهذيب : زراره گفت از حضرت باقر عليه السّلام پرسيدم آيا پيامبر اكرم هيچ گاه دو سجده سهو را هم انجام داده فرمود نه و فقيه هم نمىخواند .\r\nتوضيح : در جلد ششم گذشت مسأله عصمت ائمه عليهم السّلام در مورد سهو و نسيان و توضيح كافى در اين مورد داده شد علماى اماميه اجماع و اتفاق دارند بر عصمت انبياء و ائمه عليهم السّلام از گناهان صغيره و كبيره عمدا يا از روى خطا يا فراموشى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nقبل از نبوت و امامت و بعد از اين مقام بلكه از موقع ولادت تا هنگام درگذشت در اين مورد هيچ كدام از دانشمندان مخالف نبوده‌اند مگر صدوق و استادش ابن الوليد رحمة اللَّه عليهما .\r\nچون آن دو تجويز سهوى كه از جانب خدا باشد نه سهو شيطانى در غير مسائل مربوط به تبليغ و بيان احكام نموده‌اند دانشمندان معتقدند كه خروج اين دو نفر خللى باجماع نميرساند چون شهرت نسب دارند .\r\nاما سهو در غير واجبات و محرمات مانند مباحات و مكروهات ظاهرا بيشتر از دانشمندان معتقدند كه اجماع شده است كه در اين موارد نيز سهو عارض آنها نميشود استدلال به اين كرده‌اند كه چنين سهوى موجب نفرت و خوش نيامدن مردم و بىاهميت شدن نسبت بافعال و اقوال آنها مىشود و اين منافات با لطف دارد و منافات با آيات و اخبارى دارد كه شاهد است آنها هيچ سخن و يا كارى نميكنند مگر بوحى از جانب خدا و نيز وجوب پيروى از آنها در تمام اقوال و رفتار و متابعت از ايشان دليل ديگرى بر اين مطلب است .\r\nشاهد ديگرى نيز بر اين مطلب اخبارى است كه دلالت دارد بر اينكه آنها مؤيد به روح القدس هستند كه از او لهو و سهو و بازى سر نميزند .\r\nدر صفات امام از حضرت رضا عليه السّلام قبلا گذشت كه فرمود امام معصوم و موفق و مورد تقويت پروردگار است كه از خطا و تزلزل و لغزش محفوظ است .\r\nدر تفسير نعمانى نيز خواهد آمد در كتاب قرآن باسناد خود از اسماعيل ابن جابر از حضرت صادق عليه السّلام از امير المؤمنين صلوات اللَّه عليه نقل مىكند كه در بيان صفات امام فرمود از آن جمله بايد بدانى امامى كه كفيل و رهبر تو است معصوم از گناه صغيره و كبيره لغزشى در فتوى و خطا در جواب نميكند و نه سهو و نه نسيان و نه بازى به چيزى از امور دنيا دارد .\r\nدنباله حديث را ذكر كرده تا آنجا كه فرموده است انحراف پذيرفتند\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمردم از اينكه احكام را استفاده كنند از كسانى كه خداوند اطاعت ايشان را واجب نموده و لغزش و خطا و نسيان ندارند .\r\nو اخبار ديگرى از مفهوم آن‌ها معلوم مىشود ايشان منزه از چنين مواردى هستند بالاخره مسأله بسيار مشكل است چون اخبار و آيات زيادى دلالت بر صدور سهو از آن‌ها دارد .\r\nو اتفاق علماء و اصحاب جز تعداد كمى از آنها بر اينكه جايز نيست سهو و نسيان و خطا از آن‌ها صادر شود با اينكه آيات و اخبار و دلائل برهانى شاهد بر جواز است ما اين مطلب را در جلد ششم كاملا شرح داده‌ايم در صورتى كه مايل به اطلاع بيشترى باشيد به آن جلد مراجعه كنيد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nبخش دوازدهم مقام و اطاعت از آنها مانند مقام و اطاعت از پيامبر است و در فضل و مقام مساويند\r\nامالى : سعيد اعرج گفت من و سليمان بن خالد خدمت حضرت صادق عليه السّلام رسيديم ابتدا و بدون سابقه سؤالى به من فرمود سليمان آنچه امير المؤمنين علي بن ابى طالب دستور داده بايد انجام داد و آنچه نهى كرده بايد خوددارى نمود فضيلت و مقام علي عليه السّلام همان فضيلت و مقام پيامبر است پيامبر اكرم برترى بر تمام خلايق دارد . كسى كه عيبجوئى بر امير المؤمنين در چيزى نمايد مثل كسى است كه عيب بر خدا و پيامبر بگيرد و ردّكننده علي در چيز كوچك يا بزرگ در حد شرك بخداست .\r\nامير المؤمنين عليه السّلام باب اللَّه است كه نتوان بسوى خدا رفت مگر از آن در و راه بسوى اوست كه هر كه جز اين راه را برود هلاك شده همچنين است حكم سائر ائمه عليهم السّلام پس از او يكى بعد از ديگرى خداوند آنها را اركان زمين قرار داده و حجت بالغه او هستند بر مردم روى زمين و زير آسمان .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمگر نميدانى كه امير المؤمنين عليه السّلام فرمود من از جانب خدا تقسيم‌كننده هستم بين بهشت و جهنم و من فاروق اكبر ( تميز دهنده بين حق و باطل ) و صاحب عصا منم « 1 » تمام فرشتگان و روح اقرار كرده‌اند برايم بمانند آنچه اقرار براى محمّد مصطفى صلى اللَّه عليه و آله و سلم نموده‌اند و بر من نيز بار تبليغ و ارشاد و علم و دانش گذارده شده همان مقدار كه بر حضرت محمّد صلى اللَّه عليه و آله و سلم تحميل گرديده و او مأمور از جانب خدا است پيامبر اكرم را خواهند خواست و بر او لباس ميپوشانند و از او ميخواهند صحبت كند شروع بسخن مينمايد مرا نيز ميخواهند لباس بر قامتم ميپوشانند و از من ميخواهند سخن بگويم شروع بسخن ميكنم به من امتيازاتى بخشيده‌اند كه به هيچ كس قبل از من نداده‌اند علم بلايا و وقايع را دارم و داراى فصل الخطاب هستم « 2 » .\r\nقرب الاسناد : از بزنطى از حضرت رضا عليه السّلام نقل مىكند كه آن جناب نامه‌اى برايش نوشت به اين مضمون حضرت باقر عليه السّلام فرمود : ايمان بنده كامل نميشود مگر اينكه بداند جارى است براى آخرين پيشوا آنچه براى اولين پيشوا جارى بوده از نظر حجت و اطاعت و حلال و حرام مساوى هستند اما محمّد و علي داراى فضيلت مخصوص خود هستند . . .\r\nبصائر : ابو صامت حلوانى از حضرت باقر عليه السّلام نقل مىكند كه فرمود :\r\nامير المؤمنين بر ساير جهانيان برترى داده شده است باينكه هر چه دستور دهد بايد انجام شود و آنچه نهى كند بايد خوددارى گردد اطاعت و فرمانبردارى از او پس از پيامبر مانند اطاعت و فرمانبردارى از پيامبر لازم است و فضيلت و برترى\r\n\r\n\r\n","description":"","footnote":"\r\n( 1 ) چنانچه در قرآن كريم آمده آن جناب موجودى است كه قبل از به پا شدن قيامت با عصاى موسى و انگشتر سليمان خواهد آمد و پيشانى مؤمنين و كافران را علامت ميگذارد تا از يك ديگر تميز داده شوند .\r\n( 2 ) يعنى مىتوانم در هر لباسى آنچه صلاح است و بايد گفته شود بگويم .\r\n","page_name":" 266 ","page_number":266},
  {"content":"\r\n\r\nاز آن پيامبر است .\r\nكسى كه خود را بر علي مقدم بدارد مثل كسى است كه خود را بر خدا و پيامبر مقدم داشته و كسى كه خود را برتر از علي بداند مثل كسى است كه خود را برتر از خدا و پيامبر بداند هر كسى بر او رد كند چه مسائل كوچك و چه بزرگ باشد در حد شرك به خدا است پيامبر اكرم باب اللَّه است كه جز از آن درب نتوان رفت و راه بسوى خدا است كه هر كس از آن راه برود به خدا ميرسد امير المؤمنين عليه السّلام نيز چنين است بعد از او و اين مقام براى ائمه يكى پس از ديگرى هست .\r\nخداوند آنها را اركان زمين قرار داده تا موجب تزلزل جهان براى مردم نشود و پايه‌هاى اسلام و روابط دين هستند كه مانع از دست‌اندازى بدين ميشوند هيچ كس هدايت نخواهد يافت مگر بوسيله آنها و هيچ كس از هدايت خارج نميشود مگر اينكه كوتاهى در باره حق آنها كرده باشد و امين خدايند بر آنچه از علم و دانش نازل شده و بر هر نذر و پيمان و حجت بالغه بر مردم جهانند آنچه از جانب خدا براى اولين آنها است براى آخرى نيز همان جارى است و هيچ كس بيكى از اينها نميرسد مگر بكمك خدا .\r\nامير المؤمنين عليه السّلام فرمود : من قسمت‌كننده بهشت و جهنم هستم داخل نميشود در آن مگر بيكى از دو قسمتى كه من كرده‌ام من فاروق اكبر و پيشوا براى كسى كه بعد از من است هستم و سفير و مأمورم از جانب كسى كه قبل از من بوده هيچ كس را بر من فضيلت و برترى نيست مگر محمّد مصطفى صلى اللَّه عليه و آله و سلم من و او در يك راه هستيم جز اينكه او را بنام ( پيامبر ) ناميده‌اند به من شش امتياز بخشيده‌اند علم منايا « 1 » و بلايا و وصايا و علم انساب و فصل الخطاب من حمله‌كننده در جنگهايم و پيروزشونده بر قدرتهايم من صاحب عصا و ميسم هستم و آن جنبنده‌اى\r\n\r\n\r\n","description":"","footnote":"\r\n( 1 ) اطلاع از بلاها كه بر مردم عارض مىشود و مرگ و ميرها دارد وصاياى انبياء در اختيار اوست و از نژاد هر كس مطلع است كه حلال زاده است يا حرام زاده .\r\n","page_name":" 267 ","page_number":267},
  {"content":"\r\n\r\nهستم كه با مردم سخن ميگويد .\r\nاكمال الدين : ثمالى از حضرت باقر و آن جناب از پدرش و جدش حسين ابن على عليه السّلام نقل مىكند كه فرمود : من و برادرم خدمت جدم پيامبر رسيديم مرا روى يك زانو و برادرم را بر زانوى ديگرش نشاند هر دوى ما را بوسيده گفت : پدرم فداى شما دو تا امام و نواده‌گانم شود كه خداوند انتخابتان نموده از نژاد من و پدر و مادرتان و از نژاد تو يا حسين نه امام انتخاب نموده كه نهمى آنها قائم ايشان است همه آنها در فضل و مقام مساويند در نزد خدا .\r\nبصائر : عبد الرحمن بن كثير از حضرت صادق عليه السّلام نقل كرده كه در باره آيه  الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ  فرمود : الذين آمنوا منظور پيامبر اكرم و امير المؤمنين است و ذريه يعنى ائمه و اوصياء ملحق مىكنيم ذريه آنها را بايشان و كم و كاستى براى ذريه آنها نمىكنيم نسبت به آنچه محمّد صلى اللَّه عليه و آله و سلم آورده در باره علي عليه السّلام همه آنها حجت خدايند و اطاعت از همه آنها لازم است .\r\nتوضيح : مشهور بين مفسرين اين است كه فرزندان آنها نيز مؤمن هستند اما از نظر عمل نقص و كمبود دارند و نميتوانند بمقام پدران خود برسند بواسطه احترام پدرانشان آنها را ملحق بپدرانشان ميكنند . بعضى گفته‌اند منظور بچه‌هاى صغير است كه آنها نيز حكم ايمان دارند بواسطه ايمان پدرانشان كه خداوند در قيامت چنين فرزندان را بپدرانشان در بهشت ملحق مىكند از حضرت صادق همين تفسير روايت شده معنى (  وَ ما أَلَتْناهُمْ مِنْ عَمَلِهِمْ مِنْ شَيْءٍ  ) يعنى از ثواب پدرانشان چيزى كاسته نميشود بواسطه ملحق شدن فرزندان به آنها .\r\nبصائر : حارث نضرى از حضرت صادق عليه السّلام نقل كرده كه فرمود : پيامبر و ما در امر و نهى و حلال و حرام در مجراى واحد هستيم اما پيامبر اكرم و علي داراى فضيلت خصوصى خود هستند .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبصائر : علي بن جعفر از حضرت ابو الحسن عليه السّلام نقل كرده كه فرمود : ما در علم و شجاعت مساوى هستيم و در عطا بخشش‌ها به مقدارى كه بما دستور داده‌اند ( يعنى به مقدارى كه مصلحت هست علم يا مدال را مىبخشيم ) .\r\nبصائر : ابو بصير گفت : حضرت صادق عليه السّلام فرمود : يا ابا محمّد همه ما در اطاعت و امر مجراى واحد داريم و بعضى از بعض ديگر اعلم هستيم .\r\nبصائر : ايوب بن حر از حضرت صادق عليه السّلام نقل كرد يا از كسى كه او از حضرت صادق نمود كه پرسيديم آيا ائمه بعضى از بعض ديگر اعلم هستند فرمود :\r\nآرى علم آنها بحلال و حرام و تفسير قرآن يكى است .\r\nتوضيح : شايد مراد اين است كه امام دوم اعلم از امام پيش از خود است در زمان امامتش بواسطه تجديد علم كه براى او مىشود و اگر چه بروح امام قبل نيز همين مطلب افاضه شود تا آخرين امام اعلم از اولين امام نباشد چنانچه بعدا توضيح داده خواهد شد ممكن اين خبر را حمل بر تقيه از غاليان شيعه نمود .\r\nمجالس مفيد : عبد الاعلى بن اعين گفت : از حضرت صادق عليه السّلام شنيدم ميفرمود : اول ما دليل براى آخرى ما است و آخرين ما تصديق‌كننده اولين ما است سنت و روش در همه ما تساوى است خداوند هر گاه حكمى بكند آن را باجراء در مىآورد .\r\nتوضيح : يعنى چون خداوند حكم كرده كه هيچ زمانى خالى از حجت نباشد بناچار بايد در هر زمان بيافريند كسى را مانند پيشوايان قبل باشد از نظر علم و كمال و وجوب اطاعت .\r\nاختصاص : مفضل گفت شنيدم حضرت صادق عليه السّلام فرمود : امير المؤمنين باب اللَّه است كه فقط از آن درب ميتوان رفت و راهى است بسوى خدا هر كه از غير آن راه رود هلاك شده همچنين براى همه ائمه هدى يكى پس از ديگرى اين مطلب جارى است آنها را اركان زمين قرار داده تا موجب تزلزل و ناراحتى مردم نشود و حجت بالغه او هستند بر ساكنين روى زمين و مردم زير آسمان .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاختصاص : از حضرت صادق عليه السّلام نقل مىكند كه فرمود : هر چه از جانب خدا خارج شود ابتدا به پيامبر مىشود سپس امير المؤمنين آنگاه به كسى كه بعد از اوست تا علم آخرين امام از جانب اولين آنها باشد و امام آخر اعلم و داناتر از امام اول نباشد .\r\nاختصاص : ابو صباح مولى آل سام گفت : در خدمت حضرت صادق عليه السّلام بوديم با ابو المغرا مردى از اهالى دهات وارد شده گفت السّلام عليك يا امير المؤمنين و رحمة اللَّه و بركاته . حضرت صادق فرمود : عليك السّلام و رحمة اللَّه و بركاته . او را بجانب خود كشيد و پهلوى خويش نشاند .\r\nمن به ابو المغرا گفتم يا او به من گفت : اين اسم بنظرم اختصاص بعلى بن ابى طالب عليه السّلام دارد . حضرت صادق عليه السّلام فرمود : يا ابا الصالح هيچ بنده‌اى حقيقت ايمان را نخواهد چشيد مگر اينكه بداند هر چه براى اولين ما است براى آخرين ما نيز هست .\r\nاختصاص : مالك بن عطيه گفت : به حضرت صادق عليه السّلام گفتم ائمه از يك ديگر برتر هستند ؟ فرمود : اما در حلال و حرام علم همه يكى است ولى برترى در غير از اين مسائل است .\r\nاختصاص : احمد بن عمر حلبي گفت : حضرت باقر فرمود : ايمان بنده كامل نميشود مگر اينكه بداند كه هر چه براى اول ما است براى آخرين نيز جارى است ائمه در اطاعت و حجت و حلال و حرام برابرند محمّد و امير المؤمنين عليهما السّلام فضيلتى مخصوص به خود دارند .\r\nتوضيح : ابو الحسن محمّد بن احمد بن علي بن حسن بن شاذان در كتاب مناقب باسناد خود از حبة عرنى از حضرت امير المؤمنين نقل كرده كه پيامبر اكرم صلى اللَّه عليه و آله فرمود : من سيد اولين و آخرينم و تو يا علي بهترين خلايق بعد از منى اولين ما مانند آخرين است و آخرين ما مانند اولى است .\r\nابن عباس گفت : پيامبر اكرم فرمود : علي بن ابى طالب بهترين خلق خدا\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاست غير از من و حسن و حسين سرور جوانان اهل بهشتند و پدرشان بهتر از آنها است فاطمه بهترين زنان جهان است و علي داماد من است اگر بهتر از علي دامادى مىيافتم فاطمه را به ازدواج او در نمىآوردم .\r\n* يونس بن وهب قصرى گفت : وارد مدينه شدم خدمت حضرت صادق عليه السّلام رسيدم عرضكردم فدايت شوم آمدم خدمت شما اما امير المؤمنين عليه السّلام را زيارت نكردم فرمود : بد كارى كردى اگر نه اين بود كه تو از شيعيان ما بودى به تو نگاه نميكردم چرا زيارت نكردى كسى را كه خدا با ملائكه زيارت ميكنند و مؤمنين بزيارتش ميروند « 1 » .\r\nگفتم : اين فرمايش شما را نفهميدم ؟ فرمود : بدان كه امير المؤمنين در نزد خدا از همه ائمه افضل است و به او ميرسد ثواب اعمال ائمه و به مقدار اعمال هر كدام برترى دارند .\r\nكنز الفوائد : عطا از ابن عباس نقل كرد كه پيامبر اكرم صلى اللَّه عليه و آله و سلم فرمود :\r\nخدا پروردگار من است با او ديگر رهبرى براى من نيست و من رسول پروردگارم كه براى من رهبرى نيست و علي ولى و رهبر كسى است كه من رهبر اويم و رهبرى براى او نيست .\r\n* ابن عباس گفت : پيامبر اكرم فرمود : آسمان سايه نيافكنده و زمين بر نداشته پس از من كسى را كه افضل از علي بن ابى طالب باشد او امام امت من و رهبر آنها است و او وصى و جانشين من است بر امت هر كه پس از من به او اقتدا كند هدايت يافته و هر كه ديگرى رهبرش شود گمراه و بيچاره است من پيامبر برگزيده‌ام از روى هواى نفس سخن از فضل علي نميگويم اين وحى خدا است روح الامين آورده از جانب خداى جهان آفرين كه هر چه در آسمان‌ها\r\n\r\n\r\n","description":"","footnote":"\r\n( 1 ) شايد منظور از زيارت خدا توجه ببقعه مباركه آن جناب است كه مشمول رحمت خدا است .\r\n","page_name":" 271 ","page_number":271},
  {"content":"\r\n\r\nو زمين و بين آن دو و زير آسمان است متعلق به او است .\r\nصدوق رحمة اللَّه گفته از جمله عقايد شيعه امامى اين مطلب شمرده شده :\r\nواجب است كه معتقد شويم افضل از تمام ائمه امير المؤمنين علي بن ابى طالب است و اينكه جايز نيست هيچ كس را جز او بنام امير المؤمنين ناميد و بقيه را ائمه ميگوئيم ائمه جانشينان پيامبر اوصياء حجج خدا با اينكه آنها نيز امير بر مؤمنين هستند و از ناميدن به اين اسم جلوگيرى نكرده‌اند بواسطه معنى آن چون اين معنى در تمام ائمه وجود دارد از ناميدن به اين لفظ منع كرده‌اند تا علامت براى امير المؤمنين عليه السّلام باشد .\r\nپس از علي افضل ائمه فرزندش امام حسن است سپس حسين پس از حسين از بقيه افضل حضرت مهدى صاحب سپس بقيه ائمه بعد از او هستند آنچنانچه روايت حاكى است و دليل نظرى شاهد است و ايمان تكميل نميشود مگر بموالات و دوستى اولياء اللَّه و دشمنى با دشمنان خدا .\r\nدشمنان ائمه كافر و مخلد در جهنم هستند گر چه اظهار اسلام نمايند هر كسى خدا و پيامبر و ائمه را بشناسد و آنها را دوست بدارد و از دشمنانشان بيزار باشد مؤمن است و هر كه انكار نمايد يا شك در آنها داشته باشد يا يكى را منكر باشد و يا شك در او بكند يا دشمنان آنها را دوست بدارد يا يكى از دشمنان ايشان را دوست بدارد گمراه است و هلاك شده بلكه كافر است كوشش و عمل او پذيرفته نمىشود و اطاعت او مقبول نيست و حسنات و كارهاى نيكش ناصحيح است .\r\nو بايد معتقد شد كه مؤمنين آنهائى كه از دنيا بدون گناه رفته‌اند روز قيامت بدون حساب رهسپار بهشت ميشوند و تمام كفار و مشركين و كسانى كه اصول دين آنها صحيح نيست از مؤمنين رهسپار جهنم ميشوند بدون حساب .\r\nالبته حساب مربوط به كسى است كه مخلوط كرده باشد عمل صالحى را با عمل گناهى و آنها كسانى هستند كه عارف به حق و گنه‌كارند .\r\n* شيخ حسن بن سليمان در كتاب محتضر از ابو بصير از حضرت صادق عليه السّلام\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاز آباء گرام خود كه پيامبر اكرم فرمود : خداوند از بين روزها جمعه را انتخاب كرد و از بين ماه‌ها ماه رمضان را و از بين شب‌ها شب قدر و از بين مردم انبياء را و رسل را و از بين رسولان مرا انتخاب نمود و از من علي را برگزيد و از علي حسن و حسين و از حسين اوصياء را كه دفاع از قرآن ميكنند تا غاليان تحريف نكنند و منحرفين بنفع معنى ننمايند و جاهلان تأويل نكنند نهمى آنها باطن و ظاهر ايشان است و قائم آنها است و او از همه آنها برتر است .\r\n* زيد شحام گفت به حضرت صادق عليه السّلام گفتم كه كداميك از حسن و حسين افضلند ؟ فرمود : فضيلت برترى اولين ما ملحق به برترى و فضيلت آخرى ما مىشود و از آخرين ما به اولين ما ميگردد هر كدام را فضلى عرضكردم فدايت شوم توضيح بفرمائيد جواب را به خدا قسم من چون جوياى فضل و منقبت شما مىپرسم فرمود : ما از درخت طيبه هستيم خدا ما را از يك طينت و شربت بوجود آورد فضل ما از جانب خدا و علم ما از اوست ما امين خدا ميان مردميم و داعيان بسوى دين خدائيم و نگهبانان و واسطه‌ها بين خدا و مردم .\r\nهنوز هم برايت توضيح بدهم عرضكردم آرى فرمود : سرشت ما يكى و علم ما يكى و فضل ما يكى است و همه در نزد خدا يكسانيم عرضكردم بفرمائيد چند نفر هستند فرمود : ما دوازده نفريم اطراف عرش پروردگار در ابتداى آفرينش ما اول ما محمّد است وسط ما محمّد و آخر ما نيز بنام محمّد است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nبخش سيزدهم افعال و احوال شگفت انگيز ائمه عليهم السّلام و وجوب تسليم در مقابل آنها در تمام اين موارد\r\nسوره كهف :     قالَ إِنَّكَ لَنْ تَسْتَطِيعَ مَعِيَ صَبْراً وَ كَيْفَ تَصْبِرُ عَلى ما لَمْ تُحِطْ بِهِ خُبْراً قالَ سَتَجِدُنِي إِنْ شاءَ اللَّهُ صابِراً وَ لا أَعْصِي لَكَ أَمْراً قالَ فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً     .\r\nتفسير : در اين داستان توجه و تنبيهى است « 1 » براى هر عاقل و متفكرى كه بايد تسليم باشند در باره هر چه روايت شده از اقوال و افعال ائمه آن چيزهائى كه موافق عقل مردم عامى نيست و بفكر خود نمىتوانند بپذيرند و نبايد فورى\r\n\r\n\r\n","description":"","footnote":"\r\n( 1 ) چون خضر از موسى تعهد مىگيرد كه تا فلسفه كار خود را بيان نكند سؤال نكند كارهاى خضر از سوراخ كردن كشتى و كشتن پسر بچه و ساختن ديوار با عقل مثل موسى جور درنمىآمد ولى هر كدام فلسفهء بخصوصى داشت .\r\n","page_name":" 274 ","page_number":274},
  {"content":"\r\n\r\nرد كنند و انكار نمايند در بخش تسليم و فضيلت آن گذشت توضيحاتى كافى است براى كسى كه با دل توجه كند و فرا گيرد .\r\nمختصر بصائر : مفضل گفت : حضرت صادق عليه السّلام فرمود : هر چه از ما بشما رسيد كه امكان دارد يك نفر انجام دهد اما شما نميدانيد و نمىفهميد انكار نكنيد برگردانيد بخودمان و اما آنچه كه براى مخلوق امكان ندارد منكر شويد و بما هم برنگردانيد .\r\nمختصر بصائر : يحيى بن زكريا از حضرت صادق عليه السّلام نقل كرد كه فرمود هر كه خشنود مىشود كه ايمان كامل داشته باشد بگويد حرف من در تمام چيزها حرف آل محمّد عليهم السّلام است در مورد آنچه پنهان كرده‌اند و آنچه آشكار نموده‌اند و آنچه به من رسيد و آنچه نرسيده .\r\nمختصر بصائر : ابن طريف گفت به حضرت باقر عليه السّلام عرضكردم چه ميفرمائيد در باره كسى كه از شما چيزى فراگيرد و بعد فراموش كند فرمود :\r\nايرادى بر او نيست ايراد بر كسى است كه از ما چيزى بشنود و انكار كند يا چيزى به او برسد به آن ايمان نياورد و كافر گردد اما فراموشى از شما برداشته شده .\r\nمختصر بصائر : حجاج خيبرى گفت به حضرت صادق عليه السّلام عرضكردم ما در جايى هستيم حديثى از شما نقل مىشود كه به نظر ما بزرگ است يكى از ما به ديگرى ميگويد حرف حرف آنها است ولى بر بعضى گران مىآيد فرمود : تو مثل اينكه مايلى امام باشى و از تو پيروى كنند يا از او پيروى نمايند هر كس رد كند بسوى خودمان سالم ميماند .\r\nمختصر بصائر : ابو بصير از حضرت صادق در باره آيهء شريفه  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا  كه فرمود : آنها ائمه عليهم السّلام هستند و در مورد شيعيان ما آنها كه استوارند و تسليم\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nفرمان مايند و حديث ما را از دشمنان مكتوم ميدارند جارى است ملائكه با مژده بهشت باستقبال آنها از جانب خدا مىآيند به خدا قسم گروهى بودند كه درگذشتند و مثل شما بودند در دين استقامت ورزيدند و تسليم امر ما شدند و حديث ما را كتمان كردند و در نزد دشمنان افشا ننمودند و شك نكردند مثل شما كه شك كرديد ملائكه با مژده بهشت از جانب خدا باستقبال آنها مىآيند .\r\nمختصر بصائر : حذاء گفت : از حضرت باقر عليه السّلام شنيدم ميفرمود : محبوبترين اصحابم كسى است كه فقيه‌تر و باورع‌تر و كتمان‌تر نسبت باحاديث ما باشند و بدترين آنها و مبغوض‌ترين ايشان نزد من كسى است كه هر گاه حديثى بشنود كه بما نسبت داده مىشود قلبش تحمل آن را ننمايد و ناراحت شود و منكر گردد و كسى را كه به آن حديث معتقد است كافر بداند نميداند شايد حديث از ما باشد و بما نسبت داده شود با همين كار از دين ما خارج مىشود .\r\nمختصر بصائر و خرايج : جابر گفت : حضرت باقر عليه السّلام گفت : پيامبر اكرم فرمود : حديث آل محمّد صلى اللَّه عليه و آله و سلم بزرگ و مشكل و بس دشوار است ايمان به آن نمىآورد مگر فرشته مقرب يا نبى مرسل يا بنده‌اى كه دل او را خدا براى ايمان آزمايش نموده پس هر چه وارد شد بر شما از احاديث آل محمّد دلتان پذيرفت و آن را شناختيد قبول كنيد اما آنچه تنفر داشتيد و نامقبول بود برگردانيد بسوى خدا و پيامبر و عالم از آل محمّد صلى اللَّه عليه و آله و سلم همانا هلاك‌شونده آن كسى است كه اگر يكى حديثى نقل كند تاب تحمل آن را نداشته باشد بگويد به خدا چنين چيزى نيست به خدا اين نيست انكار فضائل آنها كفر است .\r\nاختصاص و بصائر : اسود بن سعيد گفت : حضرت باقر عليه السّلام به من فرمود اسود ! بين من و بين هر زمينى يك رشته‌اى برقرار است مانند رشته نخ بناها زمانى كه دستورى در مورد زمينى داشته باشم آن رشته نخ را ميكشم . آن زمين با چاه‌ها و بازارها و خانه‌هايش جلو مىآيد تا اجرا شود آنچه ما بدستور خداوند به آن زمين امر ميكنيم .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاختصاص و بصائر : ادريس از حضرت صادق عليه السّلام نقل مىكند شنيدم ميفرمود از ما اهل بيت كسى هست كه دنيا در نزد او مانند اينست با دست خود انگشت سبابه را بر ابهام نهاد كه صورت يك دايره را تشكيل داد .\r\nتوضيح : يعنى دنيا در نزد امام مانند اين دايره كوچك است ميتواند در آن باذن خدا هر تصرفى را كه ميخواهد بنمايد و يا منظور علم امام بوقايع دنيا چنين است .\r\nاختصاص و بصائر : عبد اللَّه جعفى گفت : خدمت حضرت رضا عليه السّلام وارد شدم دست من صفحه‌اى يا كاغذى بود كه در آن نوشته بود روايت شده از حضرت صادق عليه السّلام كه دنيا مجسم شد پيش امام به صورت يك پوست گردو فرمود حمزه اين يك واقعيت است آن حديث را در صفحه‌اى از چرم بنويسيد .\r\nدر حديث ديگر ميفرمايد مانند يك پوست گردو مجسم شد چيزى از دنيا در نظر امام پوشيده نيست او ميتواند از هر جاى دنيا آنچه را كه بخواهد بگيرد مثل شما كه از سفره هر چه را ميخواهيد بر ميداريد و از دست شما فاصله ندارد .\r\nحديث با مختصر اختلافى از اختصاص نقل مىشود .\r\nاختصاص و بصائر : ابان بن تغلب گفت : خدمت حضرت صادق عليه السّلام بودم كه مردى از علماى يمن وارد شد امام عليه السّلام به او فرمود : آيا در ميان شما در يمن دانشمندانى وجود دارند ؟ عرضكرد آرى فرمود : علم دانشمندان شما تا كجا ميرسد ؟ گفت : در يك شب راه دو ماه را طى مىكند او فال‌گيرى مىكند با پرنده و نتيجه‌گيرى مىكند از آن .\r\nامام فرمود : عالم مدينه از عالم يمن شما داناتر است پرسيد علم عالم مدينه تا چه حد ميرسد ؟ فرمود : او در يك ساعت صبحگاه به اندازه يك سال راه ميرود مانند خورشيد تا آنجا مىپيمايد دوازده هزار عالم را مثل اين عالم شما كه از آن عوالم اطلاع\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nندارند خداوند آدم و شيطانى هم آفريده گفت : آيا آنها شما را ميشناسند ؟\r\nفرمود : آرى بر آنها جز ولايت ما و بيزارى از دشمنان ما واجب نشده .\r\nاين حديث با مختصر اختلافى در همين صفحه نقل شده .\r\nاختصاص : داود بن فرقد از حضرت صادق عليه السّلام نقل كرد كه فرمود :\r\nمردى از ما خانواده نماز شب در مدينه خواند و رفت پيش قوم موسى براى رفع اختلافى كه بين آنها بود همان شب برگشت و نماز صبح را در مدينه خواند .\r\nاختصاص و بصائر : جابر گفت خدمت حضرت باقر عليه السّلام نشسته بودم رو به من نموده فرمود : جابر ! آيا الاغى دارى كه بين مشرق و مغرب را در يك شب طى كند ؟ عرض كردم نه فدايت شوم فرمود : من ميشناسم مردى را در مدينه الاغى دارد كه سوار آن مىشود و بجانب مشرق و مغرب ميرود در يك شب .\r\nاختصاص : ابو بصير گفت : حضرت صادق عليه السّلام فرمود : براى اوصياء زمين در هم نورديده مىشود ميدانيد در نزد اصحابشان چيست ؟ بصائر : ابن مسكان از ليث مرادى از سدير حديثى نقل ميكرد پيش او رفته گفتم ليث مرادى حديثى از شما نقل ميكرد گفت : چه حديث ؟ گفتم :\r\nبرايم نقل ميكرد كه تو با حضرت باقر در جلو خانه آن جناب بوده‌اى كه مردى از اهالى يمن از آنجا رد ميشده حضرت باقر از او سؤال كرده راجع بعالم يمن او داستان كاهنان و ساحران و نظائر آنها را نقل كرده همين كه مرد عرب از جاى حركت كرده حضرت باقر به او فرموده اينك به تو اطلاع دهم از عالم مدينه او در يك شب بمشرق ميرود و بر ميگردد شبى به آن جناب رفت ناگهان مردى را ديد كه پاهايش را بسته‌اند ده نفر نگهبان دارد در سرما بر روى او آب سرد ميريزند و بادش ميزنند و در تابستان بر روى سرش روغن زيتون ميريزند و او را مىبرند نزديك چشمه خورشيد . به آن ده نفر گفت : شما كه هستيد و اين شخص كيست گفتند : ما اطلاعى نداريم جز اينكه ما را موكل او گردانيده‌اند اگر يكى از ما بميرد ديگرى بجاى او مىآيد به آن مرد گفت : تو كيستى ؟ جواب داد اگر تو\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nعالم باشى مرا ميشناسى اگر عالم نباشى ترا مطلع نخواهم ساخت همين كه از رود فرات شما رد شد گفتم همين فرات كوفه را ميفرمائيد ؟ فرمود : آرى اگر نبود اينكه نميخواستم ترا مشهور كنم در خانه‌ات ميايستادم و درب خانه‌ات را ميكوبيدم در اين موقع ساكت شد .\r\nگفته‌اند كسى كه در عذاب بوده پسر آدم قابيل بوده و آن عالم حضرت باقر عليه السّلام .\r\nبصائر : علي بن جعفر از حضرت موسى بن جعفر نقل كرد كه از آن آقا شنيده كه ميفرمود اگر بما اجازه دهند شما را مطلع از فضيلت خودمان مينمائيم گفت : عرضكردم آيا علم از اوست فرمود علم ساده‌تر از آن است .\r\nبصائر : از ابو بصير نقل كرد كه حضرت باقر گفت : من مردى را ميشناسم كه اگر كنار دريا بايستد صدا مىزند جنبندگان دريا را با مادرها و عمه‌ها و خاله‌هايشان .\r\nبصائر : حضرت امام علي النقى عليه السّلام فرمود : خداوند دلهاى ائمه را محل اراده خود قرار داده اگر خدا چيزى را بخواهد آنها خواهند خواست و اين معنى آيه است  ما تَشاؤُنَ إِلَّا أَنْ يَشاءَ اللَّهُ  .\r\nكامل الزيارة : عبد اللَّه بن بكر ارجاني گفت : در خدمت حضرت صادق عليه السّلام بودم در سفرى از مدينه به مكه بمنزلى فرود آمديم كه عسفان ناميده ميشد بعد از كنار كوه وحشت انگيز و سياهى در طرف چپ جاده رد شديم گفتم يا بن رسول اللَّه چقدر كوه وحشتناكى است من در راه مثل اين را نديده‌ام فرمود :\r\nپسر بكر ميدانى اين كوه كدام كوه است ؟ گفتم : نه فرمود : اين كوه نامش كمد است و اين كوه در يك وادى از واديهاى جهنم قرار دارد در آن كشندگان پدرم حسين عليه السّلام قرار دارند كه در آنجا اينها گذارده شده‌اند از زير آنها جارى است آبهاى جهنم از قبيل غسلين و صديد و حميم و آنچه خارج مىشود از چاه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nحوى و آنچه خارج مىشود از فلق و آنچه خارج مىشود از اثام و آنچه خارج مىشود از چرك فساد و آنچه از جهنم خارج مىشود و هر چه از لظى و از حطمه خارج مىشود و آنچه از سقر و از حميم و هاويه و سعير خارج مىشود .\r\nدر نسخه ديگرى است : آنچه از جهنم و از لظى خارج مىشود .\r\nبه اين كوه گذارم نيافتاد در هر سفرم مگر اينكه ايستادم و ديدم آن دو را كه ناله ميزنند و كمك ميخواهند از من اكنون مىبينم قاتلان پدرم را به آن دو ميگويم اينها كارى را كردند كه شما بنيان‌گذارى كرديد بما رحم نكردند حكومت را در اختيار گرفتيد ما را كشتيد و محروم نموديد حق ما را تصرف كرديد و ما را محروم نموديد خدا رحم نكند به كسى كه بشما رحم كند بچشيد نتيجه كارى كه كرديد خدا به بندگان ستم روا نمىدارد دومى بيشتر ناله و زارى دارد گاهى من ميايستم و آنها را تماشا ميكنم تا مختصر ناراحتى خود را تسلى بخشم گاهى مقدارى از اين كوه كه آن دو در آنجا هستند مىپيمايم همان كوه كمد .\r\nعرضكردم فدايت شوم وقتى از كوه بالا ميروى چه ميشنوى ؟ فرمود :\r\nصداى آن دو را ميشنوم كه فرياد ميزنند بالا بيا پيش ما تا با تو صحبت كنيم ما توبه كرده‌ايم و يك فرياد از كوه ميشنوم ميگويد جواب بده به آن دو و بگو ساكت باشيد و حرف نزنيد عرضكردم فدايت شوم چه كسى با آنها هست ؟ فرمود :\r\nهر فرعونى كه بر خدا طغيان نموده و داستانش را خداوند نقل كرد و هر كس به مردم كفر بياموزد گفتم : آنها كيانند ؟ فرمود : مانند پولس كه به يهود ميگفت دست خدا بسته است و چون نسطور كه نصرانيان را معتقد به پسر خدا بودن عيسى نمود و گفت سه خدا است و چون فرعون زمان موسى كه گفت من خداى بزرگ شمايم و مانند نمرود كه گفت بر مردم زمين پيروز شدم و هر كس در آسمان بود كشتم و قاتل امير المؤمنين و قاتل فاطمه و محسن و قاتل حسن و حسين اما معاويه و عمرو بن عاص اميدى بخلاص شدن ندارند و با آنها است هر كس دشمنى با ما را پيشه كرده و بر ضرر ما با زبان و دست و مال خود كمك كرده .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nگفتم : فدايت شوم شما همه اينها را ميشنوى و نميترسى ؟ فرمود : پسر بكر دلهاى ما غير دلهاى مردم است ما پاك و برگزيده هستيم چيزهائى را مىبينيم كه مردم نمىبينند و چيزهائى را ميشنويم كه آنها نمىشنوند ملائكه بر ما روى فرشهاىمان نازل ميشوند و حاضر و شاهد بر مردگان ما هستند و اخبار و پيش آمدهائى كه اتفاق نيفتاده براى ما مىآورند با ما نماز ميخوانند و براى ما دعا ميكنند و بالهاى خود را بما ميمالند و بر روى بالهاى آنها فرزندانمان حركت ميكنند و جلوگيرى ميكنند از اينكه جنبندگان بما برسند و از هر نوع روئيدنى روى زمين در زمان خودش براى ما مىآورند و از آب هر زمينى براى ما مىآورند كه در ظرفهاى ما وجود دارد هر روز و هر ساعت و هر وقت نمازى آنها ما را مطلع ميكنند هر شبى كه مىآيد اخبار تمام زمين‌ها نزد ما است و آنچه پيش مىآيد و اخبار جنيان و اخبار هوا از ملائكه هر پادشاهى در زمين ميميرد و ديگرى جانشين او مىشود خبرش را براى ما مىآورند و چگونگى رفتار او را هر يك از شش زمين تا زمين هفتم خبرش براى ما آورده مىشود .\r\nعرضكردم آقا آخر اين كوه كجا است ؟ فرمود : تا زمين ششم و در آنجا جهنم قرار دارد بر يكى از واديهاى آن نگهبانانى است بيشتر از ستاره‌هاى آسمان و قطره‌هاى باران و تعداد آنچه در درياها است و آنچه در آسمانها است كه هر ملكى مأمور بكارى است و از آن كار طفره نميرود .\r\nگفتم : فدايت شوم آيا اخبار را به تمام شماها ميرسانند ؟ فرمود : نه فقط به امام ما قدرت داريم بر چيزهائى كه مردم قدرت حكومت در آن را ندارند هر كس حكومت ما را نپذيرد ملائكه او را مجبور ميكنند بر قول ما و دستور مىدهم به كسانى كه نگهبان ناحيه او هستند او را باقرار وادارند اگر از جنيان مخالف و كافر باشد او را به بند ميكشند و عذاب ميكنند تا بپذيرد حكم ما را .\r\nگفتم : فدايت شوم آيا امام بين مشرق و مغرب را مىبيند ؟ فرمود : پس\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nچگونه ميتواند حجت و امام باشد براى مشرق و مغرب با اينكه آنها را نبيند و حكم نكند در ميان ايشان و چگونه حجت خواهد بود بر مردمى كه از ديده او پنهانند نه او بر آنها قدرت دارد و نه آنها بر او ؟ چگونه سفير از جانب خدا و شاهد و گواه بر خلق است با اينكه امام آنها را نمىبيند و چگونه حجت بر آنها است با اينكه پنهان از نظر اويند و فاصله باشد بين آنها و بين انجام مأموريت پروردگار ميان آنها با اينكه خداوند ميفرمايد :  وَ ما أَرْسَلْناكَ إِلَّا كَافَّةً لِلنَّاسِ  منظور تمام مردم زمين هستند و حجت پس از پيامبر جانشين او خواهد بود با اينكه او راهنماى اختلافات بين مردم است و مدافع حقوق آنها است و قيام بامر خدا مىكند و داد يكى را از ديگرى ميگيرد در صورتى كه نباشد در ميان آنها كسى امر خدا را ميان آنها اجرا كند با اينكه ميفرمايد  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  پس كدام نشانه‌اى در آفاق جز ما هست كه خدا باهل زمين نشان داده و فرموده است  ما نُرِيهِمْ مِنْ آيَةٍ إِلَّا هِيَ أَكْبَرُ مِنْ أُخْتِها  كدام آيه بزرگتر از ما است .\r\nبه خدا قسم بنى هاشم و قريش ميدانند چه چيز خدا بما عطا كرده ولى حسد موجب هلاك آنها شده همانطور كه شيطان را هلاك كرد آنها مىآيند پيش ما وقتى مجبور شوند و بر خود بترسند از ما مىپرسند براى آنها توضيح ميدهيم خودشان اقرار ميكنند كه ما گواهى ميدهيم شما داراى علم هستيد بعد ميروند و ميگويند ما نديديم گمراه‌تر از كسانى كه پيرو ايشان باشند و حرف آنها را بپذيرند .\r\nگفتم : فدايت شوم بفرمائيد اگر مرقد حسين را بشكافند آيا در قبر چيزى مىيابند فرمود : پسر بكر چه سؤالهاى بزرگى ميكنى ؟ حضرت حسين با پدر و مادر و برادرش حسن در منزل پيامبر اكرمند زنده هستند مثل زندگى آنها و روزى ميخورند مثل آنها اگر نبش ميشد در آن ايام بود ولى امروز او زنده است نزد پروردگارش تماشا مىكند محل سپاهش را و بعرش نگاه مىكند\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكه چه وقت دستور حمل آن را به او ميدهند او در طرف راست عرش است و ميگويد\r\n( يا رب انجز لى ما وعدتنى )\r\nخدايا بوعده من وفا كنى او زوّار خود را مىبيند او باسم و اسم پدر و درجات و منزلتى كه زوارش نزد خدا دارند بهتر وارد است تا شما باسم فرزند و آنچه در خانه‌تان هست او مىبيند كسى را كه بر او گريه مىكند برايش استغفار مىكند و بر او رحمش مىآيد و از آباء گرام خود تقاضا مىكند براى او استغفار نمايند . ميفرمايد اى گريه‌كننده اگر بدانى خداوند چه براى تو فراهم كرده شاديت از گريه‌ات بيشتر مىشود و هر يك از ملائكه آسمان و ملائكه حرم حسين كه صداى گريه او را بشنوند به جهت ترحم بر گريه‌اش براى او استغفار ميكنند برميگردد با اينكه گناهى ندارد .\r\nخرايج : علي بن خالد گفت : من در سامرا بودم شنيدم مردى را زندانى كرده‌اند كه از اهالى شام است و بكند و زنجير او را بسته‌اند ميگويند او ادعاى نبوّت كرده درب زندان آمدم و نگهبانان را صدا زدم بالاخره خود را به آن مرد رساندم ديدم مردى فهميده و عاقل است پرسيدم جريان تو چيست ؟\r\nگفت : در شام بودم در محلى كه معروف است سر حضرت حسين عليه السّلام را آنجا گذاشته بودند عبادت ميكردم يك شب كه در حال عبادت در همان جا بودم ناگهان شخصى را ديدم جلو من ايستاده به من گفت : از جاى حركت كن . بلند شدم مرا چند قدم برد ناگهان ديدم در مسجد كوفه هستم . گفت : اين مسجد را ميشناسى .\r\nگفتم : بلى مسجد كوفه است نماز خواند منهم با او خواندم بعد خارج شد منهم خارج شدم با او باز چند قدمى مرا برد ناگهان ديدم در مسجد پيامبر هستم سلام بر پيامبر اكرم داد منهم سلام دادم نماز خواند منهم خواندم او خارج شد منهم بيرون آمدم چند قدمى مرا برد ناگاه ديدم در مكه هستم او شروع بطواف كرد خارج شد و چند قدمى مرا با خود برد ديدم در همان محلى هستم كه در شام عبادت ميكردم آن شخص از نظرم غايب شد از آنچه ديدم در شگفت\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nشدم ، سال بعد همان شخص را ديدم خوشحال شدم مرا صدا زد جواب دادم همان كارهاى سال قبل را انجام داد وقتى در شام خواست از من جدا شود او را قسم دادم به آن كس كه چنين قدرتى در اختيارش نهاده كه كيست ؟ فرمود : من محمّد بن علي بن موسى بن جعفر اين جريان را به كسانى كه با من برخورد ميكردند نقل كردم اين خبر به گوش محمّد بن عبد الملك زيات رسيد از پى من فرستاد مرا در زنجير كرد و زندانى نمود و بعراق فرستاد چنان كه مشاهده ميكنى در زندانم و ادعاى چيز محالى را بر من نموده است .\r\nگفتم : خوب است جريان را براى او بنويسى گفت : تو به او بگو من نامه‌اى از زبان او نوشتم و جريان را برايش شرح دادم و پيش محمّد بن عبد الملك زيات فرستادم در پشت نامه نوشته بود بگو به آن كس كه ترا در يك شب بكوفه و مدينه و مكه برده است از زندانهم خارجت كند .\r\nعلي بن خالد گفت : از اين جريان ناراحت شدم و دلم بحالش سوخت و با اندوه برگشتم صبح زود به طرف زندان رفتم تا جواب را برايش نقل كنم و بگويم صبر كند و دلگير نباشد ديدم سپاهيان و زندانبان‌ها و گروه زيادى از مردم حيران و ناراحتند پرسيدم چه خبر است ؟ گفتند آن مرد شامى كه ادعاى پيامبرى كرده بود ديشب گم شده معلوم نيست به زمين فرو رفته يا كبوترى او را به آسمان برده .\r\nاين شخص واسطه كه مايل بود زندانى آزاد شود خودش مذهب زيديه داشت كه بعد قائل بامامت شد و اعتقاد خوبى داشت .\r\nخرايج : عبد الرحمن بن كثير از حضرت صادق عليه السّلام نقل كرد كه فرمود :\r\nچند نفر خدمت حضرت حسين عليه السّلام رسيده گفتند ما را حديث كن بفضل و مقامى كه خدا بشما عنايت كرده فرمود : شما طاقت نداريد و نميتوانيد تحمل كنيد .\r\nگفتند : چرا ما مىتوانيم تحمل كنيم فرمود : اگر واقعا تحمل داريد دو نفرتان برويد كنار تا با يكى صحبت كنم اگر او توانست براى شما نيز\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nخواهم گفت دو نفرشان كنارى رفتند با يك نفر صحبت كرد آن مرد از جاى حركت كرد هوش از سرش پريده بود با حالت مخصوصى كه حاكى بىتابى تمام بود رفت دو نفر دوستش با او صحبت كردند نتوانست به آنها چيزى بگويد هر سه نفر رفتند .\r\nدر حديث بعد ميگويد وقتى حضرت حسين با آن مرد صحبت كرد مويهاى سر و ريشش سفيد شد و حديث را فراموش كرد امام عليه السّلام فرمود : خدا او را مشمول رحمت خود قرارش داد كه حديث را فراموش كرد .\r\nمناقب شهر آشوب : در زمان ابو بكر زلزله‌اى شد اصحاب پناه بعلى عليه السّلام بردند على عليه السّلام روى تپه‌اى نشست و با دست بر زمين زده لبهاى خود را حركت داد و فرمود : ترا چه شد آرام بگير . زلزله آرام شد سپس فرمود : من همان مردى هستم كه خداوند در قرآن ميفرمايد :   إِذا زُلْزِلَتِ الْأَرْضُ زِلْزالَها   من انسانى هستم كه به او ميگويم ترا چه شده  يَوْمَئِذٍ تُحَدِّثُ أَخْبارَها  به من اخبار خود را ميگويد : و در خبر ديگرى است اگر اين زلزله آن زلزله‌اى باشد كه خداوند در قرآن ذكر كرده با من سخن خواهد گفت ولى آن نيست .\r\nمناقب : ابو هريره به حضرت علي عليه السّلام شكايت كرد از اشتياق و علاقه‌اى كه بديدن فرزندان خود دارد فرمود : چشمت را ببند همين كه باز كرد خود را در ميان خانه خويش ديد آنجا مختصرى نشست ناگاه علي عليه السّلام را بر پشت بام خانه ديد ميفرمود : بيا برويم چشم خود را بست ديد در مسجد كوفه است ابو هريره در شگفت شد امير المؤمنين عليه السّلام فرمود : آصف تخت ملكه سبا را كه دو ماه راه بود بفاصله يك چشم بهم زدن پيش سليمان آورد من وصى پيامبر اسلامم صلى اللَّه عليه و آله .\r\nاختصاص : جابر بن يزيد از حضرت باقر عليه السّلام نقل كرد كه به من فرمود :\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nجابر تو الاغى دارى كه ترا از مشرق به مغرب در يك روز ببرد . عرضكردم فدايت شوم مرا از كجا چنين مركبى است ؟ فرمود : اين شخص امير المؤمنين عليه السّلام نشنيده‌اى فرمايش پيامبر اكرم صلى اللَّه عليه و آله و سلم را در باره علي عليه السّلام\r\n« و اللَّه لتبلغن الاسباب و اللَّه لتركبن السحاب »\r\nبه خدا قسم باسباب و وسائل خواهى رسيد و سوار ابر خواهى شد .\r\nاختصاص : حفص ابيض تمار گفت : خدمت حضرت صادق عليه السّلام رسيدم در آن روزها كه معلى بن خنيس را كشته بودند و بدار آويخته بودند به من فرمود :\r\nاى حفص من بمعلى بن خنيس دستورى دادم مخالفت دستور مرا كرد به همين جهت گرفتار اين ناراحتى شد . يك روز او را ديدم كه محزون و اندوهناك است گفتم . چه شده مثل اينكه به ياد خانواده و زندگى و بچه‌هايت افتاده‌اى ؟ گفت آرى .\r\nگفتم نزديك من بيا نزديك شد دست به صورتش كشيدم گفتم كجا هستى .\r\nگفت در خانه خودم و اين همسر من است و اينها فرزندان منند او را رها كردم تا سير آنها را ببيند و من خود را پنهان نمودم تا با همسر خود نيز آميزش نمود .\r\nبعد به او گفتم بيا نزديك من جلو آمد دست به صورتش كشيدم گفتم كجائى ؟\r\nگفت : در مدينه هستم و اين خانه شما است . به او گفتم ما را حديثى است كه هر كس آنها را حفظ كند خدا دين و دنياى او را حفظ مىكند معلى ! مبادا خود را بواسطه حديث ما اسير در دست مردم كنيد اگر خواستند منت بر شما گذارند و اگر نخواستند شما را بكشند .\r\nمعلى ! هر كس حديث مشكل ما را پنهان كند خداوند آن را به صورت نور در پيشانيش قرار ميدهد و به او عزت در ميان مردم ميدهد و هر كس افشا كند حديث مشكل ما را نخواهد مرد مگر اينكه گرفتار اسلحه مىشود يا ميميرد بطورى كه دست و پايش قطع مىشود معلى ترا خواهند كشت آماده باش .\r\nاختصاص : ابن سنان گفت : از حضرت صادق عليه السّلام راجع بحوض پرسيدم\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nفرمود : آن حوضى كه بين بصرى و صنعاء قرار دارد مايلى آن را ببينى . گفتم :\r\nآرى دست مرا گرفت و برد خارج مدينه سپس با پاى به زمين زد ديدم نهرى از كنارش جارى است اين طرف آبى سفيدتر از يخ و آن طرف شيرى سفيدتر از برف و در وسط آن شرابى بهتر از ياقوت چيزى زيباتر از اين شراب بين شير و آب نديده بودم عرضكردم آقا از كجا اين آب خارج مىشود و بكجا ميرود ؟\r\nفرمود : اين چشمه‌هائى است كه خداوند در قرآن فرموده در بهشت است چشمه‌اى از آب و چشمه‌اى از شير و چشمه‌اى از شراب كه جارى در اين شهر مىشود اطراف آن نهر درخت بود كه در آن درختها حوريه‌هائى كه از سر آويزان بودند زيباتر از آنها نديده بودم در دست هر يك ظرفهائى بود نيكو نه شبيه ظرف‌هاى دنيا امام عليه السّلام نزديك يكى از آنها رفت اشاره كرد كه به او آب بدهد من ديدم خم شد كه آب بردارد درخت هم با او خم شد . مقدارى آب برداشت و به امام عليه السّلام داد آشاميد بعد ظرف را به او سپرد باز اشاره كرد خم شد كه آب بردارد ديدم درخت نيز با او خم شد ظرف را بدست امام داد آن جناب به من دادند آشاميدم آبى لذيذتر و نرم‌تر از آن نياشاميده بودم بوى مشك ميداد چشمم به داخل ظرف افتاد ديدم سه رنگ آشاميدنى است عرضكردم فدايت شوم چون امروز نديده‌ام خيال نميكردم كه جريان چنين باشد فرمود : اين كمترين چيزى است كه خدا براى شيعيان ما آماده كرده وقتى مؤمن از دنيا برود روحش مىآيد كنار اين نهر و در اين باغها گردش مىكند و از اين آب مىآشامد ولى وقتى دشمن ما بميرد روحش بوادى برهوت ميرود و مخلد در عذاب آنجا است و از زقوم ميچشد و از حميم مىآشامد به خدا پناه بريد از اين وادى .\r\nعلل الشرائع : مفضل گفت : از حضرت صادق عليه السّلام سؤال كردم چرا بچه بدون شگفتى ميخندد و بىناراحتى گريه مىكند فرمود : مفضل ! هر طفلى امام را مىبيند و با او سخن ميگويد گريه‌اش براى رفتن امام از پيش او است و خنده‌اش\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nبراى آمدن امام است وقتى زبان باز كند اين در بسته مىشود .\r\nكتاب محتضر : عمار ياسر گفت : پيامبر اكرم فرمود : شبى كه مرا به آسمان بردند و رسيدم به جائى كه فاصله يك زه كمان يا كمتر داشتم خداوند وحى كرد به من يا محمّد ! چه كسى محبوب‌ترين خلق من است در نزد تو ؟ گفتم :\r\nپروردگارا تو بهتر ميدانى . فرمود : من داناترم ولى ميخواهم از زبان تو بشنوم .\r\nگفتم : پسر عمويم علي بن ابى طالب .\r\nخداوند به من وحى كرد نگاه كن . نگاه كردم ناگاه علي را ديدم با من ايستاده با اينكه من پرده‌هاى آسمان‌ها را دريده بودم علي ايستاده بود و سر به آسمان بلند داشت گوش ميداد به آنچه خداوند ميگفت : به سجده افتادم در پيشگاه پروردگار .\r\n* از كتاب لبات ابن شريفه واسطى از ميثم تمار نقل مىكند كه گفت :\r\nمن ميان بازار بودم كه اصبغ بن نباته آمد . گفت : ميثم ! از امير المؤمنين حديث مشكل و شديدى شنيدم پرسيدم چه حديث . جوابداد علي عليه السّلام فرمود :\r\nحديث اهل بيت مشكل و بسيار دشوار كه تاب تحمل آن را ندارد ملك مقرب يا نبى مرسل يا بنده‌ى مؤمنى كه خدا دلش را براى ايمان آزمايش كرده باشد .\r\nمن فورى خود را به حضرت علي عليه السّلام رسانده گفتم : يا امير المؤمنين حديثى اصبغ از شما برايم نقل كرد كه دل تنگ شدم . فرمود : كدام حديث . برايش توضيح دادم لبخندى زده فرمود : ميثم ! بنشين مگر هر علمى را هر عالم ميتواند تحمل كند . خداوند بملائكه فرمود : من ميخواهم در زمين خليفه قرار دهم گفتند : كسى را قرار ميدهى كه فساد كند و خون ريزى نمايد ما ترا تسبيح ميكنيم و تقديس مىنمائيم فرمود : من چيزى را ميدانم كه شما نميدانيد . متوجه شدى كه ملائكه تاب علم را نداشتند گفتم : آقا اين مهم‌تر از آن است فرمود :\r\nجريان ديگر :\r\nخداوند بر موسى بن عمران تورات را نازل كرد . او خيال كرد كسى\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nداناتر از خودش نيست خداوند به او اطلاع داد كه در ميان خلق داناتر از او هم هست و اين كار براى آن بود كه خدا بيم آن داشت كه موسى بر خود ببالد .\r\nاز خدا خواست او را راهنمائى كند پيش آن عالم گفت : خداوند بين او و خضر ملاقات بوجود آورده خضر كشتى را سوراخ كرد اين كار را موسى تاب نياورد باز بچه را كشت تحمل ننمود ديوار را بپاداشت تحمل نكرد .\r\nاما پيامبران : پيامبر ما صلى اللَّه عليه و آله و سلم روز غدير خم دست مرا گرفت و فرمود :\r\n« اللهم من كنت مولاه فعلىّ مولاه »\r\nآيا مشاهده كردى كه اين مطلب را تاب تحمل داشته باشند مگر آنهائى كه خداوند نگاهشان داشت مژده باد شما را مژده خداوند بشما امتياز بخشيده كه بملائكه و پيامبران و مرسلين نبخشيده در تاب تحمل كه داريد راجع به پيامبر صلى اللَّه عليه و آله و سلم و علمش .\r\nحديث از فضل ما بگوئيد اشكالى ندارد و امر عظيم ما را بازگو كنيد گناهى نيست بر شما پيامبر اكرم فرمود : ما پيامبران مأموريم كه با مردم به مقدار فهم و عقلشان سخن بگوئيم .\r\nتوضيح : شايد منظور اينست كه هر چه در فضل ما بگوئيد پائين‌تر از درجه ما است زيرا ما با مردم به اندازه عقلشان صحبت ميكنيم . ممكن است معنى حديث اين باشد كه ما مأموريم با مردم چنان صحبت كنيم اما شما كه چنين دستورى نداريد بگوئيد در فضل ما هر چه مايليد ولى اين معنى بعيد است .\r\n* حارث گفت : علي عليه السّلام فرمود : ما اهل بيت را با مردم نميتوان قياس كرد مردى از جاى حركت كرد و پيش عبد اللَّه بن عباس رفت و اين جريان را به او گفت . او جواب داد علي راست ميگويد مگر نه اين بود كه پيامبر با مردم مقايسه نميشد بعد ابن عباس گفت اين آيه در باره علي عليه السّلام نازل شد  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  .\r\n* مفضل از حضرت صادق عليه السّلام نقل كرد كه فرمود : اگر بما اجازه دهند\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nكه مردم را آگاه كنيم از حال خود در نزد خدا و مقام خويش در نزد او تاب تحمل آن را نداريد پرسيد منظورتان در علم و دانش است ؟ فرمود : نه علم كمتر از اين است امام آشيانه اراده خدا است نخواهد خواست مگر كسى را كه خدا بخواهد .\r\n* اسحاق قمى گفت : حضرت صادق عليه السّلام بحمران بن اعين فرمود :\r\nحمران دنيا و آسمانها و زمين‌ها در نزد امام مانند اينست اشاره به كف دست خود كرد ظاهر و باطن و داخل و خارج و تر و خشك دنيا را ميداند .\r\nكتاب محتضر : ابو بصير گفت : در نزد حضرت صادق عليه السّلام بودم كه مفضل بن عمر وارد شد عرضكرد مسأله‌اى دارم فرمود : بپرس عرضكرد منتهاى علم امام چقدر است ؟ فرمود : سؤال بزرگى كردى ، سؤال عظيمى كردى آسمان دنيا در مقابل آسمان دوم همانند يك حلقه زره است كه در يك بيابان افتاده باشد همين نسبت هست براى هر آسمانى نسبت به آسمان ديگر باز همين نسبت هست براى آسمان هفتم نسبت بظلمت و ظلمت در مقابل نور و تمام اينها نسبت بهواء و زمينها كه بعضى در مقابل بعضى ديگر نسبتى دارند و همين مقدار هم به آن اضافه شود تمام اينها در مقابل علم امام به اين مقدار هم نيست كه ده سير خردل را نرم بكوبى و بعد در آب بريزى تا مخلوط شود و كف كند بعد با انگشت از آن يك انگشت بردارى و علم امام در مقابل علم خداى تعالى به اين نسبت هم نيست كه ده سير خردل را نرم بكوبى و با آب مخلوط كنى تا كف كند بعد سر سوزنى به آن بزنى و بردارى فرمود : از اين توضيحى كه دادم بايد توجه داشته باشى كه كمترين مقدار ممكن را بايد در نظر بگيرى وقتى اين مطلب را دقت كنى خواهى فهميد مقام و شأن ائمه عليهم السّلام را در باره اخبارى كه از آنها به تو ميرسد .\r\n* از كتاب سيد حسن بن كبش باسناد خود از ابو بصير نقل مىكند كه گفت : حضرت صادق عليه السّلام فرمود : ابا محمّد ! در نزد ما سرّى از خدا است و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nعلمى از علم خدا كه تاب آن را ندارد ملك مقرب و نه نبى مرسل و نه مؤمنى كه قلبش را براى ايمان خدا آزموده به خدا قسم كسى را جز ما خدا مكلف بحمل آن نكرده و نه پرستش با اين سرّ جز ما را دعوت كرده .\r\nدر نزد ما سرّى از سرّ خدا و علمى از علم خدا است كه دستور تبليغ آن را بما داده ما از جانب خدا آنچه را كه دستور تبليغش را داده بود تبليغ كرديم محل و موضعى و اهلى و باربردار نيافتى كه آن را بردارد مگر گروهى را كه خداوند از سرشتى آفريده كه محمّد و ذريه‌اش را از آن آفريده و از نورى آفريده كه محمّد و خاندانش را آفريده و آراسته است آنها را بفضل رحمت خويش از چيزى كه محمّد را به آن آراسته تبليغ كرديم آنچه را خدا دستور تبليغش را داده بود پذيرفتند و تاب آوردند و به آنها اعلام كرد به آنها رساند اين مطلب را از جانب ما پذيرفتند و تاب آوردند و مقام ما را بايشان اعلام كرد دلهاى آنها متمايل بمعرفت و حديث ما شد .\r\nاگر سرشت آنها چنين نبود اين طور نبودند نه به خدا تاب نمىآوردند .\r\nسپس فرمود : خداوند گروهى را براى جهنم و آتش آفريده بما دستور داد آنها را تبليغ كنيم همانطور كه به آنها تبليغ نموديم ولى اينها متغير و ناراحت شدند از آن و بخودمان برگرداندند و تاب نياورده تكذيب كردند گفتند ساحر و دروغگو است خدا بر دلهاى آنها مهر زد و بفراموشى واداشت آنها را بعد زبانشان را بازگذاشت به مقدارى از حق آنها به زبان مىآورند ولى در دل منكرند تا بدين وسيله جلوگيرى شود از اولياى خدا و بندگان مطيعش اگر چنين نبود در زمين خدا پرستش نمىشد ما دستور داريم دست از آنها برداريم و اين مطلب را پوشيده بداريم از آنها شما نيز پوشيده بداريد از كسانى كه خدا دستور خوددارى از آنها داده و پنهان كنيد از آنها .\r\nدر اين موقع امام عليه السّلام دست خود را بلند نموده گريه كرد و فرمود :\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n« اللهم ان هؤلاء لشرذمة قليلون فاجعل محياهم محيانا و مماتهم مماتنا و لا تسلط عليهم عدوا لك فتفجعنا بهم فانك ان فجعتنا بهم لم تعبد ابدا في ارضك »\r\n. خدايا دوستان ما گروهى اندكند زندگى آنها را زندگى ما و مرگشان را مرگ ما قرار ده و دشمن خود را بر آنها چيره مكن كه گرفتار اندوه و مصيبت آنها شويم .\r\nخدايا اگر ما بمصيبت و اندوه آنها مبتلا شويم در زمين پرستش نخواهى شد .\r\nپايان ترجمه جلد سوم امامت\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\n[ شكر و اميد 
  ]\r\nخدا را شكر كه پس از مدتى بالاخره توفيق اتمام ترجمه اين جلد را يافتم اميدوارم همه دوستان و ارادتمندان اين خاندان و خدمتگزاران دربار ائمه اطهار مشمول دعاى امام صادق عليه السلام شوند و اين ناقابل نالايق نيز در شمار آنها قرار گيرم .\r\nموسى خسروى\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nفهرست مطالب\r\nعنوان / صفحه\r\nبخش‌هاى : آفرينش و سرشت و ارواح ائمه عليهم السّلام 2\r\nبخش اول ابتداى ارواح و انوار و طينت ائمه عليهم السلام كه تمام آنها يك نورند 2\r\nبخش دوم ولادت ائمه و انعقاد نطفه ايشان و احوال آنها در رحم و هنگام ولادت و بركت‌هاى ولادت آنها و برخى از معجزات 31\r\nبخش سوم روح‌هائى كه در ائمه هست و آنها مؤيد بروح القدسند بيان نزول سوره ليلة القدر در باره آنها 38\r\nبخش چهارم احوال ائمه عليهم السّلام در سنين زندگى 68\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبخشهاى علامات امام و صفات و شرايط امامت 71\r\nبخش اول ائمه در قريش هستند و چرا امام را امام گفته‌اند 71\r\nبخش دوم دو امام در يك زمان نخواهد بود مگر ديگرى صامت و خاموش باشد 72\r\nرفع شبهه 75\r\nبخش سوم كيفر كسى كه ادعاى امامت كند بدون لياقت يا پرچمدار ستم باشد و يا اطاعت از امام ستمگر كند 78\r\nبخش چهارم صفات امام و شرايط امامت 81\r\nبخش پنجم راهنماى امامت و وجه امتياز بين مدعيان واقعى و ياوه‌سرايان در اين بخش داستان حبابه والبيه است 120\r\nبخش ششم عصمت ائمه عليهم السلام و لزوم عصمت امام 132\r\nبخش هفتم معنى آل محمّد و اهل بيت و عترت و اهل و رهط و عشيره و ذريه صلوات اللَّه عليهم اجمعين 151\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nبخش هشتم هر نژاد و خويشاوندى قطع است مگر خويشاوندى با پيامبر 179\r\nبخش نهم امامان از فرزندان حسين عليه السّلام هستند و امامت پس از آن جناب در دو برادر نخواهد بود 181\r\nبخش دهم صحيح نبودن غلو در بارهء پيامبر اكرم و ائمه و توضيح معنى تفويض و آنچه صحيح است نسبت دادن و آنچه صحيح نيست 190\r\nفصلى در توضيح معنى تفويض 241\r\nانتهاى بحث در مورد غلو 256\r\nبخش يازدهم نسبت ندادن سهو و اشتباه به ائمه عليهم السّلام 262\r\nبخش دوازدهم مقام و اطاعت از آنها مانند مقام و اطاعت از پيامبر است و در فضل و مقام مساويند 265\r\nبخش سيزدهم افعال و احوال شگفت انگيز ائمه عليهم السّلام و وجوب تسليم در مقابل آنها در تمام اين موارد 274\r\nفهرست مطالب 293\r\n\r\n\r\n","description":"","footnote":"","page_name":" 296 ","page_number":296}
  ]