[
  {"content":"\r\n\r\n\r\nجلد هجدهم\r\n\r\n[ تتمهء كتاب نكاح 
  ]\r\n\r\n15 / 1 / 1383 شنبه درس شمارهء ( 631 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد مد ظله در اين جلسه به شرطيت كفائت در صحت ازدواج مىپردازند .\r\nابتدا كفائت را تعريف نموده ، سپس به نقل كلمات متقدمين درباره شرطيت آن در زوجين يا زوج تنها مىپردازند . سپس شروع به بيان ادله قائلين به شرطيت ايمان در زوج پرداخته ، دليل اول آنها ( اجماع ) و مناقشه صاحب جواهر در آن را تشريح نموده و به مناقشه صاحب جواهر پاسخ مىدهند .\r\n* * * \r\nالف - شرطيت كفائت براى صحت نكاح\r\nبحث راجع به شرطيت كفائت زوجين است . گاهى كفائت به معناى مماثلت در اسلام ( اعتقاد به دو اصل توحيد و رسالت پيامبر اكرم صلى الله عليه و آله ) است كه البته بحث‌هاى مربوط به اين معنا قبلًا گذشت و گاهى به كفائت به معناى مماثلت در ايمان و مذهب به كار برده مىشود ، يعنى زوجين علاوه بر اينكه بايد به دو اصل توحيد و رسالت معتقد باشند بايد شيعه اثنى عشرى نيز باشند ، پس اگر از اهل تسنن يا شيعه غير اثنى عشرى باشند شرط كفائت را دارا نيستند . بحث فعلى ما مربوط به اين معناى دوم است . از شرطيت كفائت ( ايمان ) براى زوجين در دو مقام بحث مىشود :\r\nمقام اول : نكاح زوج مؤمن با زوجه غير مؤمنه\r\nمقام دوم : نكاح زوج غير مؤمن با زوجه مؤمنه\r\n\r\n","description":"","footnote":"","page_name":" 5692 ","page_number":1},
  {"content":"\r\n\r\n\r\nب - نقل اقوال در نكاح زوج مؤمن با زوجه غير مؤمنه\r\nدر مقام اول ( نكاح زوج مؤمن با زوجه غير مؤمنه ) عده‌اى صحت نكاح را مسلم دانسته و گفته‌اند : اگر زوج مؤمن است ، اسلام زوجه كافى است و لازم نيست مؤمنه نيز باشد .\r\nدر رياض مىگويد : بعض الاجله راجع به جواز چنين ازدواجى ادعاى اجماع نموده‌اند « 1 » .\r\nدر اين جلسه ، بعضى از اقوال درباره چنين ازدواجى را نقل كرده ، تفصيل آن را به جلسات بعد موكول مىكنيم .\r\nسيد مرتضى رحمه الله مطلبى دارد كه به نظر ما از آن استفاده مىشود كه در صحت ازدواج ، ايمان زوجين ( اثنى عشرى بودن ) لازم است و فقدان آن خواه از ناحيه مرد و خواه از ناحيه زن ، موجب عدم صحت ازدواج مىگردد . ايشان در مسأله ششم از كتاب مسائل طبريه در جواب سؤالى از فرق فروع دين و اصول دين و احكام غير قائلين به فروع مىگويد : الشيعة الاماميه مطبقة الامن شذّ عنها ، على ان مخالفها فى الفروع كمخالفها فى الاصول « 2 » ( غير اثنى عشريها كه مخالف با شيعه در فروع هستند مثل مخالفين با آنها در اصول هستند ) كه محكوم به كفر مىباشند ، و روشن است كه ايشان هم به نظريه جمهور شيعه قائل است و خود را از « من شذ » نمىداند و از طرفى در بحث ازدواج با كفار نيز قائل است كه ازدواج با تمام كفار ( كتابى و غير كتابى ) مطلقاً صحيح نيست ( نه انقطاعاً و نه دواماً « 3 » ) پس به نظر مىرسد كه اگر نظر\r\n\r\n\r\n","description":"","footnote":"\r\n( 1 ) - مصححين رياض ، چاپ آل البيت ( رياض المسائل ، ج 11 ، ص 286 ) در حاشيه نوشته‌اند كه منظور از بعض الاجله ، صاحب حدائق است و آدرس ج 24 ، ص 52 را داده‌اند ، در حالى كه صاحب حدائق در هر دو مقام قائل به عدم صحت چنين ازدواج‌هايى است و اين نسبت صحيح نمىباشد ، البته مصححين ديگر رياض در چاپى كه جامعه مدرسين آن را تهيه كرده منظور از بعض الاجله را صاحب كشف اللثام دانسته‌اند كه در مراجعه به كشف اللثام صحت اين نسبت فهميده مىشود . كشف اللثام ، چاپ جامعه مدرسين ، ج 7 ، ص 84 . قال فيه : و يجوز للمؤمن ان يتزوج من شاء من المسلمات و ان لم تكن مؤمنة للاصل و الأخبار و لا نعرف فيه خلافاً .\r\n( 2 ) - رسائل الشريف الرضى ، ج 1 ، ص 154 .\r\n( 3 ) - سلسله الينابيع الفقهيه ، ج 18 ، ص 58 .\r\n","page_name":" 5693 ","page_number":2},
  {"content":"\r\n\r\nمخالف ديگرى از كلام مرحوم سيد پيدا نكنيم ايشان به عدم صحت نكاح اثنى عشرى با غير اثنى عشرى ( خواه زوج باشد و خواه زوجه ) قائل است .\r\nعبارتى نيز سلّار در مراسم العلويه دارد كه بعضى از آن استظهار نموده‌اند كه ايشان هم ، ايمان را شرط ازدواج مىداند مطلقاً « 1 » . البته به خاطر اينكه كلام ايشان به روايات مسأله و كلمات علماء مربوط است ، به آن بعداً خواهيم پرداخت .\r\n\r\nج - نقل اقوال در نكاح زوج غير مؤمن با زوجه مؤمنه\r\nبحث عمده در نكاح زوج غير مؤمن با زوجه مؤمنه است كه در هر دو طرف اثبات و نفى چنين ازدواجى قائلين متعدد وجود دارد .\r\n\r\n1 - ادعاى اجماع بر بطلان\r\nجماعتى ادعاى اجماع نموده‌اند كه زن مؤمنه حتما شوهرش بايد مؤمن باشد .\r\nمرحوم شيخ در خلاف دعواى اجماع نموده است « 2 » و در مبسوط تعبير « عندنا » « 3 » مىنمايد كه ظهور در اجماع دارد .\r\nمرحوم ابن ادريس در سرائر نيز تعبير « عندنا » دارد « 4 » و ابن زهره در غنيه ادعاى اجماع نموده است « 5 » .\r\nصاحب رياض براى اثبات اعتبار ايمان در زوج ( وقتى زوجه مؤمنه بود ) ادله\r\n\r\n\r\n","description":"","footnote":"\r\n( 1 ) - همان ، ص 132 .\r\n( 2 ) - الخلاف ، چاپ جامعه مدرسين ، ج 4 ، ص 271 ، المساله 27 ، قال فيه : الكفاءة معتبرة فى النكاح و هى عندنا شيئان ، احدهما الايمان و الآخر امكان القيام بالنفقه . . . دليلنا اجماع الفرقه و . . .\r\n( 3 ) - المبسوط ، ج 4 ، ص 178 . قال فيه : الكفاءة معتبره بلا خلاف فى النكاح و عندنا هى الايمان مع امكان القيام بالنفقه .\r\n( 4 ) - السرائر ، ج 2 ، ص 557 . سلسله الينابيع الفقهيه ، ج 19 ، ص 385 ، قال فيه : عندنا ان الكفاءة المعتبره فى النكاح امران الايمان و اليسار .\r\n( 5 ) - سلسله الينابيع الفقهيه ، ج 18 ، ص 274 ، قال فيه : و الكفاءة تثبت عندنا بامرين : الايمان و امكان القيام بالنفقه بدليل الاجماع المشار اليه و لان ما اعتبرناه مجمع على اعتباره و ليس على اعتبار ما عداه دليل .\r\n","page_name":" 5694 ","page_number":3},
  {"content":"\r\n\r\nمختلفى را مطرح نموده است كه صاحب جواهر تمامى آنها را نقل كرده و در آنها مناقشه مىنمايد .\r\nصاحب رياض به عنوان اولين دليل به همين اجماع ( ادعا شده ) تمسك نموده است ( و شايد مدرك فتواى عده زيادى ، هم همين اجماع باشد ) .\r\n\r\n2 - مناقشه صاحب جواهر در اين ادعاى اجماع\r\nصاحب جواهر براى مناقشه در ادعاى اجماع مىگويد : ايمان دو اطلاق دارد .\r\nيكى ايمان به معنى الاخص ( اثنى عشرى بودن ) و ديگرى ايمان به معنى الاعم ( مرادف با اسلام ) و مورد اجماع مذكور ، ايمان به معنى الاعم است ، پس قهراً با اين ادعاى اجماع ( كه مربوط به ايمان به معنى الاعم است ) نمىتوان ايمان به معنى الاخص را اثبات نمود . ايشان اين مطلب را از كلمات خود مدعيان اجماع به دست آورده مىفرمايد : در خلاف ، شيخ تعبير مىنمايد كه اختلافى بين الامه نيست كه ايمان معتبر است و اختلاف در زائد بر آن است مانند حريت ، عدالت ، نسب و . . . كه بعضى از عامه به آن قائل شده‌اند . ( همچنين در ناصريات سيد مرتضى و غنيه ابن زهره و سرائر ابن ادريس نيز همين تعبير آمده است ) پس منظور از ايمان مورد ادعاى اجماع ، ايمانى است كه اهل تسنن نيز به آن قائل هستند و آن مسلماً ايمان به معنى الاعم است ( و لا ريب فى ان الايمان المعتبر عند الجميع ، الاسلام ، ضرورة عدم معنى اخص للايمان عندهم )\r\n\r\n3 - پاسخ استاد به مناقشه صاحب جواهر\r\nدر به دو امر شايد مناقشه مرحوم صاحب جواهر صحيح به نظر بيايد ولى با تأمل در مىيابيم كه اين مناقشه صحيح نمىباشد ، زيرا ايمان غير از معناى لغوى فقط يك معناى اصطلاحى دارد . در لغت به معناى اعتقاد است و در اصطلاح مطرح بين مسلمين و اهل مذاهب فقط يك معناى خاص پيدا نموده و آن اعتقاد لازم و نجاتبخش از عذاب است . پس در مفهوم و معناى ايمان اختلاف و دوگانگى معنا وجود ندارد . بله در بين مسلمين در مصداق اين مفهوم اختلاف وجود دارد ، عامه براى اعتقاد نجاتبخش فقط به دو اصل توحيد و نبوت قائل هستند ولى خاصه به آن\r\n\r\n","description":"","footnote":"","page_name":" 5695 ","page_number":4},
  {"content":"\r\n\r\nدو اصل ، اصل امامت ائمه منصوب از ناحيه پروردگار را اضافه نموده و مىگويند بدون اصل سوم مصداق ايمان محقق نمىشود كما اينكه شيخىها هم اعتقاد به شيوخ خود را به عنوان اصل چهارم اضافه كرده‌اند .\r\nلذا كلام شيخ طوسى رحمه الله كه در يك جا ، ادعاى اجماع بر اين نموده‌اند كه غير مؤمن نمىتواند با مؤمنه ازدواج كند با كلام او در كتب ديگرش كه ادعاى اجماع بر شرطيت ايمان بين الامة نموده است تفاوتى ندارد و استفاده از دو معناى متفاوت از ايمان در دو كتاب ايشان نمىباشد ، زيرا در همه اين موارد ، ايمان را به معناى اعتقاد لازم دانسته است .\r\nنتيجه مىگيريم كه ايمان مورد ادعاى اجماع در تمامى اين كلمات نه به معناى اخص خود است تا با اجماع امت سازگار نباشد و نه به معناى اعم تا ربطى به مورد بحث نداشته و مناقشه صاحب جواهر صحيح باشد بلكه به معناى اعتقاد لازم و نجاتبخش است ، پس مناقشه صاحب جواهر رحمه الله بر ادعاى اجماع ( دليل اول صاحب رياض ) صحيح نمىباشد « 1 » . ادامه بحث در جلسه آينده . ان شاء الله تعالى\r\n« * و السلام * »\r\n\r\n\r\n","description":"","footnote":"\r\n( 1 ) - قبلًا هم عرض كرده‌ايم كه زمانى در مشهد منزل يكى از آقايان كه مرحوم آقاى طباطبائى هم تشريف داشتند بودم . ميزبان كه تمايلاتى به بعضى معتقدات عامه داشت مىخواست بگويد كه آياتى كه لفظ مؤمنين دارد شامل همه مسلمانان كه به شهادتين قائل هستند و از جمله عامه مىشود ، زيرا در زمان صدور اين آيات ، مسأله اثنى عشريت اصلا مطرح نبوده است ( تا اين آيات را در مورد اثنى عشرى بودن معنا كنيم ) ما در آنجا گفتيم ايمان به معناى اعتقاد لازم است كه هر زمان مصداق خود را دارد ، پس نمىتوان با عدم مطرح بودن اثنى عشريت در زمان صدور آيات آنها را در معناى اعم به كار برد . كه اين معنا و گفتار ما مورد تأييد مرحوم آقاى طباطبائى نيز قرار گرفت .\r\n","page_name":" 5696 ","page_number":5},
  {"content":"\r\n\r\n\r\n16 / 1 / 1383 يكشنبه درس شمارهء ( 632 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث درباره معناى ايمان در كلمات قدماء و روايات است . در اين جلسه عبائر چند تن از قدماء را درباره شرطيت ايمان زوج براى صحت نكاح نقل كرده و با توضيحى درباره آنها ، استدلال صاحب جواهر جهت اثبات اسلام بودن مراد قدماء از ايمان را ناتمام مىدانيم . بيان نظر ايشان درباره معناى ايمان در روايات ، و استدلال صاحب حدائق به روايت على بن مهزيار جهت اثبات شرطيت ايمان بالمعنى الاخص بخش ديگرى از مباحث امروز را تشكيل مىدهد كه با بيان آن ، پاسخ صاحب جواهر و تحقيق بيشتر درباره آن را به جلسه آينده واگذار خواهيم كرد .\r\n* * * \r\nالف ) تحقيق درباره معناى ايمان در كلمات قدماء :\r\nبرخى از قدماء براى اثبات شرطيت ايمان زوج - به عنوان يكى از شرايط صحت نكاح - به اجماع تمسك كرده‌اند . مرحوم صاحب جواهر با استفاده از كلمات چند تن از آنان ، ايمان را به معناى اسلام دانسته و ايمان بالمعنى الاخص ( اعتقاد به دوازده امام ) را اصطلاح جديدى شمرده است و مىگويد : از اشتراط ايمان در لسان مجمعين نمىتوان اعتقاد به دوازده امام را شرط دانست . براى ارزيابى نظر صاحب جواهر و بررسى صحت و سقم مدعاى ايشان درباره كلمات آن بزرگواران لازم است\r\n\r\n","description":"","footnote":"","page_name":" 5697 ","page_number":6},
  {"content":"\r\n\r\nعبارات آنها را مورد مطالعه قرار دهيم .\r\n\r\n1 - متن كلمات چند تن از قدماء :\r\nكلام مبسوط : الكفاءة معتبرة فى النكاح و هى عندنا شيئان : الايمان و امكان القيام بالنفقة .\r\nعبارت خلاف : در خلاف نيز همين تعابير آمده ، ليكن در ذيل آن مىافزايد : و ما ذكرناه مجمع عليه\r\nكلام غنيه : الكفاءة تثبت عندنا بامرين : الايمان و امكان القيام بالنفقه بدليل الاجماع المشار اليه و لان ما ذكرناه مجمع على اعتباره و ليس على اعتبار ما عداه دليل .\r\nفرمايش سرائر « 1 » : عندنا ان الكفاءة المعتبرة فى النكاح امران : الايمان و اليسار به قدر ما يقوم بأمرها و الانفاق عليها ، و لا يراعى ما عدا ذلك من الانساب و الصنائع . و الاولى أن نقول :\r\nان اليسار ليس به شرط فى صحة العقد و انما للمرأة الخيار اذا لم يكن موسراً بنفقتها ، و لا يكون العقد باطلًا بل الخيار اليها و ليس كذلك خلاف الايمان الذي هو الكفر « 2 » اذا بان كافراً فان العقد باطل و لا يكون للمرأة الخيار كما كان لها فى اليسار .\r\nكلام سيد مرتضى در مسائل ناصريه : الذي يذهب اليه اصحابنا ان الكفاءة فى الدين معتبرة لانه لا خلاف فى انه لا يجوز ان تتزوج المرأة المسلمة المؤمنة بالكفار .\r\n\r\n2 - فرمايش صاحب جواهر :\r\nايشان پس از نقل كلمات مذكور ، در پاسخ به كسانى كه ايمان را به معناى اعتقاد به دوازده امام دانسته‌اند مىفرمايد :\r\nو الجميع كما ترى انما يراد من الايمان فيها المرادف للاسلام ، لا المعنى الاخص ، بقرينة استدلالهم على نفى الزيادة عن ذلك فى مقابل الشافعى و غيره من العامة ممن اعتبر فى الكفاءة ازيد من ذلك بكون المجمع عليه ذلك ، و الاصل عدم الزيادة و لا ريب فى ان الايمان المعتبر عند الجميع الاسلام . ضرورة عدم معنى اخص للايمان عندهم بل يؤيده ايضا تفريع بعضهم\r\n\r\n\r\n","description":"","footnote":"\r\n( 1 ) - در جواهر پس از نقل عبارت غنيه ، اشتباهاً به جاى تعبير « و فى السرائر » كلمه « و لكن » نوشته شده است .\r\n( 2 ) - كلمه « الكفر » نيز در جواهر به غلط « الكف » چاپ شده است .\r\n","page_name":" 5698 ","page_number":7},
  {"content":"\r\n\r\nعلى ذلك عدم جواز تزويج المسلمة غير المسلم « 1 » .\r\nمىفرمايد : از اينكه اين بزرگان در مقابل عامه - كه كفايت در نكاح را منحصر به ايمان و يسار نكرده ، بلكه امور ديگرى را به آن ضميمه كرده‌اند - به وسيله اجماع بر شرطيت ايمان و نفى شرطيت بيش از اين دو امر كه مقبول نزد هر دو طايفه است استدلال نموده‌اند ، روشن مىشود كه مراد آنان از ايمان ، اسلام بوده و اصولًا ايمان به معناى اعتقاد به دوازده امام در بين آنها مصطلح نبوده است . و اينكه برخى از آنها از اجماع بر عدم جواز تزويج مسلمه مؤمنه با كافر ، مسأله لزوم كفاءت در دين را استنتاج نموده‌اند نيز مدعاى ما را تأييد مىكند .\r\n\r\n3 - توضيح استاد مد ظله :\r\nدر مبسوط اشاره‌اى به اجماع نشده ، ولى در ذيل عبارت خلاف ، جمله « ما ذكرناه مجمع عليه » آمده است .\r\nغنيه براى اثبات اعتبار ايمان و تمكن از نفقه ، و عدم اعتبار امور ديگر ، به صورت عقد ايجابى و سلبى به دو اجماع استدلال كرده ( يكى اجماع مشار اليه كه همان اجماع طائفه است ، و ديگر اجماع مسلمين كه از توافق شيعه و سنى بر اعتبار آن دو حكايت مىكند ) و مىفرمايد : به آنچه مورد اتفاق همه است اخذ مىكنيم و چون بر مازاد آن دليل نداريم ، مقتضاى اطلاقات ( دليل اجتهادى ) يا اصول عمليه عدم اعتبار شرطى مازاد بر آن است .\r\nسرائر نخست شرطيت ايمان و يسار و عدم اعتبار شغل و نسب - كه اهل تسنن به آن اعتقاد دارند - را به عنوان فتواى ما ( خاصه ) مطرح ساخته ، سپس مىگويد تمكن از نفقه ( يسار ) در صحت عقد معتبر نيست و مىفرمايد : چنانچه مرد قادر به پرداخت نفقه نباشد ، عقد باطل نبوده ، بلكه زن خيار دارد .\r\nسبب اين دوگانگى بين صدر و ذيل - همچنان كه سابقاً يادآور شده‌ايم - اين است\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 96 .\r\n","page_name":" 5699 ","page_number":8},
  {"content":"\r\n\r\nكه در گذشته در بعضى از كتب از جمله سرائر چنين معمول بوده كه نخست نظر مشهور ( يا فتواى شيخ طوسى به عنوان شيخ الطائفه ) را مطرح كرده و سپس نظر خود را كه به منزله حاشيه و تعليقه‌اى بر مطلب قبل بوده است ، ذيل آن مىآورده‌اند . در اينجا نيز اعتبار ايمان و يسار در صدر در واقع نظر شيخ ، و عدم اعتبار يسار در صحت عقد در ذيل نظر خود ابن ادريس مىباشد .\r\nبعد از اين توضيح بايد عرض كنيم : نسبت دادن استدلال به اجماع مسلمين به پنج كتاب خالى از مسامحه نيست . زيرا دليل اجماع مسلمين تنها در دو كتاب خلاف و غنيه مطرح گرديده است . البته كتب ديگر را نيز به اين اعتبار كه مراد از ايمان در همه آنها يك معنا ( اسلام ) بيشتر نيست ، مىتوان جهت اثبات مدعاى ايشان به اين دو كتاب ملحق دانست ، زيرا با توجه به اينكه مبسوط مانند خلاف ، آراء عامه و همه مسلمين را مطرح ساخته ، احتمال اينكه شيخ در مبسوط اصطلاح ديگرى داشته و ايمان را در اين دو كتاب به دو معنا به كار برده باشد ، احتمالى عقلائى به نظر نمىرسد . صاحب جواهر نيز گويا به همين جهت براى اثبات اينكه مراد شيخ از ايمان در مبسوط معناى مقابل اسلام نيست به استدلال خلاف و تصريح به اجماعى بودن مسأله اكتفا كرده است . از سرائر نيز به جهت آنكه ايمان را در مقابل كفر قرار داده ، مىتوان به اين نتيجه رسيد كه مراد از ايمان همان معنايى است كه در كتب ديگر اراده شده است . در مورد ناصريات نيز بايد گفت : با توجه به اينكه شرطيت ايمان بالمعنى الاخص ، به مسأله ازدواج مؤمنه با كافر مرتبط نيست ، بلكه مربوط به ازدواج او با فرقه‌هاى ديگر مسلمين مىباشد ، لذا تعبير المرأة المسلمة المؤمنه در اين كتاب را نيز نبايد جز به همان معنايى دانست كه در ساير كتب اراده شده است .\r\nزيرا اگر مراد از اين تعبير ، زن معتقد به دوازده امام باشد ، كلام سيد مرتضى ، شرطيت اعتقاد به دوازده امام را براى فرقه‌هاى ديگر مسلمين ، و ابطال ازدواج مؤمنه با آنان را اثبات نمىكند . همچنان كه حكم عدم جواز ازدواج مسلمه با كافر نيز كه مورد\r\n\r\n","description":"","footnote":"","page_name":" 5700 ","page_number":9},
  {"content":"\r\n\r\nاتفاق مسلمين است ، از آن روشن نمىگردد . بنابراين ، علت قرار دادن عدم جواز ازدواج مسلمهء مؤمنه با كافر براى اعتبار كفاءت در دين در ناصريات نيز مؤيد اين مطلب است كه مراد از دين و ايمان ، اسلام است و مؤمنه در عبارت سيد مرتضى عطف تفسيرى مسلمه است . و منظور از آن بيان مسأله مورد اتفاق مسلمين يعنى عدم جواز ازدواج مسلمه با كافر مىباشد .\r\n\r\n4 - نقد استاد مد ظله\r\nاستدلالات صاحب جواهر تمام به نظر نمىرسد . زيرا ايمان همچنان كه پيشتر به تفصيل گفته‌ايم در نزد متأخرين ، داراى يك معنا بيشتر نبوده است . و آن غير از دو معناى مذكور است ؛ زيرا لازمهء ارادهء معناى اخص ( دوازده امامى ) براى مؤمن ، عدم ايمان مسلمانان صدر اسلام است كه هنوز امر ولايت بر آنها عرضه نشده بود و همينطور سلب ايمان از زرارة و امثال اوست كه ائمهء پس از امام زمان خود را نمىشناختند . ايمان به معناى اسلام نيز همچنانكه به زودى به آن اشاره مىكنيم ، با مفاد نصوص سازگار نبوده ، و حمل كلام اين بزرگان خصوصا سيد مرتضى بر آن نيز خالى از تكلف نمىباشد . پس نه اسلام ، مراد قدماء از ايمان بوده ، و نه اعتقاد به دوازده امام نزد متأخرين از معانى ايمان شمرده شده است ، بلكه ايمان در لغت به معناى مطلق اعتقاد ، و در اصطلاح - كه مراد سابق و لاحق و مصطلح مسلمين در همه اعصار بوده - عبارت است از اعتقاد لازم و پايبندي به امورى كه موجب نجات انسان در آخرت مىگردد . بنابراين ، اگر اهل تسنن ايمان را در اعتقاد به دو اصل توحيد و نبوت خلاصه كرده‌اند ، و شيعيان اعتقاد به امامت را از اركان ايمان دانسته‌اند ، و مثلًا شيخىها اعتقاد به شيوخ خود را نيز به عنوان ركن چهارم به آن افزوده‌اند ، اين اختلاف نه به جهت اختلاف در مفهوم ايمان ، بلكه به خاطر اختلاف در مصاديق اعتقاد لازم است كه از اعتقادات مختلف فرق مسلمين سرچشمه مىگيرد .\r\n\r\n","description":"","footnote":"","page_name":" 5701 ","page_number":10},
  {"content":"\r\n\r\nبر اين اساس ، ادعاى اتفاق مسلمين در غنيه و خلاف در مورد شرطيت ايمان ، مؤيد نظر صاحب رياض است كه ايمان به معناى اعتقاد لازم را معتبر دانسته است ، و به هيچ وجه دليل بر مختار صاحب جواهر نمىباشد . و معناى آن نيز اين است كه شيعه و سنى اعتقاد لازم براى نجات در آخرت را شرط حصول كفويت و صحت نكاح دانسته ، و فقدان آن در زن يا مرد را به مثابهء خالى بودن زوجيت از شرط كفاءت مىدانند .\r\nمراد ابن ادريس نيز از ايمان ، اسلام نبوده ، و اگر ايمان را در مقابل كفر قرار داده ، به اين دليل است كه ايشان كسانى را كه عقيده لازم و نجات‌بخش ( اعتقاد به دوازده امام ) نداشته باشند ، كافر مىداند .\r\nمراد سيد مرتضى در ناصريات از مسلمهء مؤمنه نيز - بر خلاف نظر صاحب جواهر - عبارت از زن مسلمانى است كه اعتقاد لازم براى نجات در آخرت را دارا باشد ، و بدون جهت نبايد مؤمنه را عطف تفسيرى از مسلمه به حساب آورد .\r\nبنابراين ، هيچ يك از شواهد صاحب جواهر ، مدعاى ايشان را به اثبات نمىرساند ، و حق در مسأله اين است كه ايمان هم نزد قدماء و هم از نظر متأخرين به معناى اعتقاد لازم بوده است . و فرض دارا بودن دو معنا براى آن ناشى از خلطى است كه بين مفهوم و مصداق رخ داده است .\r\n\r\nب ) بررسى معناى ايمان در روايات :\r\n\r\n1 - كلام صاحب جواهر :\r\nايشان فرموده است : نظر به اينكه در گذشته ايمان مرادف اسلام بوده ، استعمالات آن در نصوص نيز در همين معنا بوده است . لذا استدلال به روايات جهت اثبات شرطيت اثنا عشريت براى نكاح حاصلى در بر نخواهد داشت . البته در مواردى كه اسلام فقط در معناى تسليم شدن خارجى به كار رفته - همچنانكه در سوره مباركه حجرات ، آيه 14 چنين است - در اين موارد نادر ، ايمان در مقابل\r\n\r\n","description":"","footnote":"","page_name":" 5702 ","page_number":11},
  {"content":"\r\n\r\nاسلام قرار گرفته است ، ليكن نوع استعمالات ايمان در همان معناى متبادر از اسلام كه اعتقاد به دو اصل توحيد و نبوت است مىباشد ، و در اطلاقات روايات ، مؤمن به كسى گفته مىشود كه به اين دو اصل اعتقاد داشته باشد . بنابراين ، استدلال به نصوص و از آن جمله به « المؤمنون بعضهم اكفاء بعض » و روايت على بن مهزيار جهت اثبات شرطيت ايمان بالمعنى الاخص براى نكاح ناتمام خواهد بود .\r\n\r\n2 ) استدلال صاحب حدائق به روايت على بن مهزيار « 1 » :\r\nعلى بن مهزيار مىگويد : امام جواد عليه السلام در پاسخ به على بن اسباط - كه در باب پيدا نكردن همانند براى دختران خود از آن حضرت سؤال كرده بود - نوشتند : . . . رسول خدا صلى الله عليه و آله فرمودند كه اذا جاءكم من ترضون خلقه و دينه فزوّجوه الّا تفعلوه تكن فتنة فى الارض و فساد كبير .\r\nصاحب حدائق كه ايمان به معناى اعتقاد به دوازده امام را معتبر مىداند ، براى اثبات نظر خود به برخى از اخبار از جمله اين روايت استدلال كرده و مىفرمايد :\r\nبنابر فرمايش رسول خدا صلى الله عليه و آله ، ميزان براى تزويج دختر به كسى كه براى خواستگارى مىآيد ، مرضىّ و پسنديده بودن دين اوست . و چون كسى كه در مورد ائمه معصومين عليهم السلام با ما مخالف است ، دينش مرضىّ نيست ، بنابراين ، تزويج دختر به او جايز نمىباشد .\r\nآنگاه مىفرمايد : ذكر كلمه خلق نيز بر خلاف نظر صاحب مسالك ، خللى به اين استدلال وارد نمىكند . زيرا گرچه خلق از نظر لغت به معناى سجية و طبيعت است ، ليكن آنچنان كه اهل لغت و از آن جمله قاموس و مجمع البحرين گفته‌اند ، خلق به معناى دين نيز به كار مىرود . بنابراين ، عطف دين بر خلق ، در واقع عطف مرادف و تفسير است . و نبايد ذكر خلق را به اعتبار معناى سجيّه ، قرينه‌اى بر اين دانست كه روايت در مقام بيان شرط كمال نكاح است نه شرط صحت ، زيرا استعمال آن در\r\n\r\n\r\n","description":"","footnote":"\r\n( 1 ) - وسائل - ج 20 - باب 28 از ابواب مقدمات نكاح - ح 1\r\n","page_name":" 5703 ","page_number":12},
  {"content":"\r\n\r\nمعناى دين ، اين قرينيت را از بين برده ، و شرطيت ايمان براى صحت نكاح اثبات مىگردد . « 1 »\r\n\r\n3 ) نظر اجمالى استاد مد ظله :\r\nبه نظر ما ايمان در روايات نيز نه به معناى اعتقاد به دوازده امام ، و نه مرادف با اسلام است . بلكه معناى ايمان همچنانكه در مورد كلمات قدما عرض شد ، عبارت از اعتقاد لازم و پايبندي به امورى است كه نجات‌بخش انسان از عذاب اخروى باشد . پاسخ صاحب جواهر به صاحب حدائق و ادامه بحث را به جلسه آينده واگذار مىكنيم .\r\n« * و السلام * »\r\n\r\n\r\n","description":"","footnote":"\r\n( 1 ) - حدائق - ج 24 - ص 55 .\r\n","page_name":" 5704 ","page_number":13},
  {"content":"\r\n\r\n\r\n17 / 1 / 1383 دوشنبه درس شمارهء ( 633 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه استدلال به روايت على بن مهزيار بر اعتبار ايمان اثنى عشرى در صحت نكاح مورد بررسى قرار مىگيرد . استاد مد ظله هر چند برخى از اشكالات به اين استدلال را پاسخ مىدهند اما خودشان استدلال را ناتمام مىدانند .\r\n* * * \r\nبحث در استدلال‌هايى بود كه براى اعتبار ايمان به معناى اثنا عشرى بودن در حصول كفائت اقامه شده است .\r\n\r\n1 - استدلال به روايت على بن مهزيار :\r\nمتن روايت : « كتب على بن اسباط الى ابى جعفر عليه السلام فى امر بناته و انّه لا يجد احداً مثله فكتب اليه أبو جعفر عليه السلام فهمت ما ذكرت من امر بناتك و انك لا تجد احداً مثلك فلا تنظر فى ذلك رحمك الله فان رسول الله صلى الله عليه و آله قال : اذا جاءكم من ترضون خلقه و دينه فزوجوه انكم ان لا تفعلوا تكن فتنة فى الارض و فساد كبير « 1 » » . گفته‌اند : مرضى بودن شخص از حيث دينى در اين روايت شرط شده است ، لذا كسى كه به دين حق نيست واجد اين شرط نمىباشد و ازدواج مؤمنه با او صحيح نيست .\r\n\r\n2 - اشكال شهيد ثانى رحمه الله به استدلال روايت :\r\nشهيد ثانى در مسالك بيش از ديگران در اين مسأله بحث كرده و صاحب جواهر\r\n\r\n\r\n","description":"","footnote":"\r\n( 1 ) - وسائل الشيعة ، باب 28 از ابواب مقدمات النكاح و آدابه . ح 1 .\r\n","page_name":" 5705 ","page_number":14},
  {"content":"\r\n\r\nبسيارى از مطالب را از آنجا اخذ كرده است . شهيد ثانى به اين روايت هم اشكال سندى و هم اشكال دلالى وارد كرده است . اشكال سندى ايشان وجود سهل بن زياد در سند روايت است كه ضعيف مىباشد . اشكال دلالى هم اين است كه در روايت ، خلق و دين به يكديگر ضميمه شده‌اند و مسلم است كه سجاياى اخلاقى شخص در صحت عقد نكاح دخالت ندارد و اين اجماعى است ، لذا معلوم مىشود كه اخلاق و دين به عنوان شرط كمال مطرح شده نه شرط صحت نكاح ، چون نمىتوانيم بين اين دو تفكيك كنيم مگر به دليل خاص كه آن هم منتفى است و لااقل احتمال مىدهيم كه اينها شرط كمال هستند و نمىتوانيم مطمئن شويم كه خلق به عنوان شرط كمال و دين به عنوان شرط صحت مطرح شده است .\r\n\r\n3 - پاسخ صاحب حدائق رحمه الله به اشكال شهيد ثانى :\r\nصاحب حدائق مىفرمايد : در قاموس اللغة و مجمع البحرين معانى متعددى براى « خُلق » ذكر شده است كه يكى از آنها ملت و مذهب و دين است و لذا در اين روايت احتمال مىدهيم كه عطف دين بر خلق عطف تفسيرى باشد و وقتى اين احتمال هست ما به همان ظهور اولى روايت كه بيان شرط صحت است اخذ مىكنيم و احتمال عطف تفسيرى را ترجيح مىدهيم چون رفع يد از ظهور اولى فقط زمانى صحيح است كه ظهور اقوايى با آن معارضه كند و اما با لفظ مجمل نمىتوان از ظهور اولى رفع يد كرد .\r\n\r\n4 - ردّ صاحب جواهر بر صاحب حدائق :\r\nصاحب جواهر مىفرمايد : اين خلاف ظاهر است كه خلق به معناى دين باشد .\r\nمىتوان اين مطلب را اين گونه تقريب كرد كه حتى اگر لفظ خلق مشترك لفظى باشد ولى وقتى كسانى مثل شهيد ثانى و صاحب جواهر كه خود عرب زبان هستند اين معنا را نفهميده‌اند معلوم مىشود حتى اگر كلمه خلق چنين معنايى هم داشته باشد ، معناى مهجورى است و در استعمالات متعارف اراده نمىشود ، مثل اينكه در بين\r\n\r\n","description":"","footnote":"","page_name":" 5706 ","page_number":15},
  {"content":"\r\n\r\nاهل علم وقتى كلمه شيخ گفته مىشود شيخ طوسى يا شيخ انصارى به ذهن مىآيد و نمىتوان آن را بر مرحوم حاج أبو القاسم قمى حمل كرد و لو زمانى در قم به ايشان شيخ اطلاق مىشده است . لذا فقط خلق بايد به همان معناى ظاهرش كه سجيّه است حمل شود و در نتيجه همانطور كه شهيد ثانى فرموده ، بايد روايت را بر بيان شرط كمال حمل كنيم نه شرط صحت .\r\n\r\n5 - نظر استاد مد ظله پيرامون استدلال به روايت :\r\nبه نظر ما جواب اصلى ، مطلب ديگرى است كه آقايان عنوان نكرده‌اند و آن اينكه به چه دليل ، امر به تزويج در روايت « ترضون خلقه و دينه » قرار داده شده است .\r\nدر مورد مفهوم جمله شرطيه هم اگر بحثى هست راجع به اين جمله لو خلّى و طبعها است اما در مثل اينجا كه در مقام بيان وظيفه فعلى است جمله شرطيه بدون ترديد مفهوم دارد نظير اينكه از حضرت مىپرسند : « ما الذي لا ينجسه شيء ؟ » و حضرت پاسخ مىدهد : « الكر » . لذا اين آقايان قبول كرده‌اند كه على القاعده اين روايت مفهوم دارد منتهى از جهت ديگرى اشكال كرده‌اند و گفته‌اند چون خلق به دين ضميمه شده ، روايت ظهورش را از دست مىدهد ولى به نظر ما از منطوق روايت ترخيص استفاده نمىشود ، بلكه افاده بعث و ترغيب مىكند و ذيلش هم مىگويد اگر اين كار را نكنيد فتنه و عذاب اليم در انتظارتان خواهد بود . لذا معناى روايت اين مىشود كه تزويج زمانى مورد بعث و ترغيب است كه داراى دو شرط مذكور ( خلق و دين ) باشد و الّا ترغيبى نسبت به ازدواج نيست اما اينكه اگر بعضى از اين خصوصيات نباشد ازدواج باطل مىشود چنين چيزى از روايت استفاده نمىشود . خود شهيد ثانى هم در مورد بعضى از روايات ديگر اين مطلب را گفته كه در مقام ترخيص نيستند ، اما نسبت به اين روايت اين را نفرموده و گويا ترخيصى بودن را مسلم گرفته است .\r\nو به علاوه اين كه آقايان گفته‌اند : خلق مسلماً در صحت عقد دخالت ندارد در\r\n\r\n","description":"","footnote":"","page_name":" 5707 ","page_number":16},
  {"content":"\r\n\r\nجايى است كه عقد توسط خود شخص واقع شود اما مورد روايت اين است كه ولى بخواهد دخترش را تزويج كند و در چنين فرضى نمىتوانيم بگوييم خلق دخالت ندارد چون ولى بايد مصلحت مولى عليه را در نظر بگيرد و اگر مفسده در كار باشد نبايد تزويج كند و در بعضى از روايات هم از حضرت سؤال شده در مورد كسى كه به خواستگارى مىآيد و سوء خلق دارد و حضرت مىفرمايد : « به او دختر نده « 1 » » . بنابراين در اينجا كه مسأله ولايت در كار است ممكن است بگوييم خلق و دين هم شرط صحت و هم شرط كمال مىباشند ، هر چند خلق در جايى كه خود شخص بخواهد ازدواج كند شرط كمال است نه صحت .\r\n\r\n6 - اشكال ديگرى از صاحب جواهر رحمه الله بر استدلال به روايت :\r\nصاحب جواهر مىفرمايد : اينكه در روايت تعبير مىكند « ترضون دينه » به چه دليل به معناى ايمان كامل و اثناعشريه باشد ، بلكه مىتوانيم بگوييم به معناى اسلام است و خود قرآن تعبير مىكند  « إِنَّ الدِّينَ عِنْدَ اللَّهِ الْإِسْلامُ »  لذا مفاد روايت اين است كه به يهود و نصارى و پيروان اديان ديگر دختر ندهيد اما به مسلمان مىتوانيد دختر بدهيد .\r\n\r\n7 - پاسخ استاد مد ظله به اين اشكال :\r\nاگر اين روايت در مقام ترخيص بود و مىخواست شرط صحت نكاح را بيان كند مىتوانستيم دين را به معناى اسلام بگيريم ولى همانطور كه گفتيم اين روايت در مقام ترغيب به تزويج است و در اين مقام بلااشكال دين به معناى اسلام كافى نيست و اگر كسى امتناع كند از دختر دادن به سنى چنين نيست كه فتنه و خطرى مترتب شود و اين از مجموع روايات استفاده مىشود و حتى كسانى كه قائل به جواز تزويج غير اثنا عشرى شده‌اند آن را شديداً مكروه مىدانند ، پس در اين خصوص هيچ ترغيبى در كار نيست و لذا نمىتوان به استناد آيه  « إِنَّ الدِّينَ عِنْدَ اللَّهِ الْإِسْلامُ »  دين\r\n\r\n\r\n","description":"","footnote":"\r\n( 1 ) - وسائل الشيعة ، باب 30 از ابواب مقدمات النكاح و آدابه ، ح 1 .\r\n","page_name":" 5708 ","page_number":17},
  {"content":"\r\n\r\nرا به معناى اسلام گرفت . بلكه دين به معناى دين كامل شده است كه از آيه  « الْيَوْمَ أَكْمَلْتُ لَكُمْ دِينَكُمْ »  استفاده مىشود يعنى دينى كه توأم با ولايت امير المؤمنين است .\r\nالبته ممكن است اين سؤال پيش بيايد كه حكم ساير فرق اماميه ( غير از اثنا عشريه ) كه ولايت امير المؤمنين را مىپذيرند ، چه خواهد شد ؟ آيا ترغيب شامل آنها هم مىشود ؟ در جواب اين سؤال مىتوان گفت : چون پيغمبر اكرم صلى الله عليه و آله امير المؤمنين عليه السلام را وصى قرار داده است ، هر چه را امير المؤمنين به عنوان اصول اعتقادى تعيين كند ( مثل امامت يازده امام بعدى ) داخل دين خواهد بود و كمال دين وابسته به آن مىباشد . لذا مىبينيم مرحوم صدوق كتاب كمال الدين را ( با عنايت به همين آيه اكملت لكم دينكم ) در مورد غيبت امام زمان عليه السلام نوشته است .\r\nخلاصه اينكه كلمه دين وقتى مطلق گذاشته مىشود به معناى دينى است كه موجب نجات شخص است ، هر چند مصداق آن به لحاظ تاريخى مىتواند تغيير كند . در زمان پيغمبر اكرم پس از نصب امير المؤمنين فقط اعتقاد به امامت امير المؤمنين كافى بود و در زمان ائمه بعدى هم اعتقاد به امام هر زمانى به اضافه ائمه قبلى كفايت مىكرد و بدين لحاظ در زمان ما مصداق دين كامل همان اثنا عشرى بودن است .\r\nعلاوه بر اين معنا يك احتمال ديگرى هم در معناى روايت مىدهيم و آن اينكه دين به معناى تدين باشد يعنى تدين اعتقادى كه در عمل شخص نيز مؤثر باشد و در نتيجه ، شخص آدم خوب و عادلى باشد ؛ فاسق و مثلًا شارب الخمر نباشد . در بعضى از روايات هم هست كه به شارب الخمر و بعضى افراد ديگر دختر ندهيد لذا اين روايت اوليا را ترغيب مىكند كه اگر شخص خوبى بود و اعمال ناشايستى نداشت ، به او دختر بدهيد .\r\n\r\n8 - اشكال ديگرى از صاحب جواهر بر استدلال به روايت :\r\nايشان مىفرمايد : فرضاً صدق تدين در زمان ما منوط باشد به اعتقاد به دوازده\r\n\r\n","description":"","footnote":"","page_name":" 5709 ","page_number":18},
  {"content":"\r\n\r\nامام معصوم ولى اين گونه خطابات كه از پيامبر اكرم صلى الله عليه و آله صادر شده مخصوص مشافهين است و شمول آنها نسبت به ساير ازمنه و غير مشافهين به واسطه ادله اشتراك در تكليف است . بنابراين بايد ببينيم در زمان پيامبر اكرم صلى الله عليه و آله از كلمه دين و تدين چه معنايى فهميده مىشده است . مسلماً معنايى جز مسلمان بودن فهميده نمىشده و لذا براى اينكه شخص دخترش را به كسى بدهد خلق و اسلام كافى بوده و اعتقاد به امامان معصوم دخالتى در حكم نداشته است . بدين لحاظ ، ادله اشتراك در تكليف نيز بيش از اين اقتضاء نمىكنند كه در زمان ما اخلاق و اسلام كافى است و اثنى عشرى بودن معتبر نيست .\r\n\r\n9 - پاسخ استاد مد ظله به اين اشكال :\r\nاين فرمايش صاحب جواهر نيز تمام نيست ؛ زيرا :\r\nاولًا : طبق تحقيق ، خطابات شفاهيه اختصاص به مشافهين ندارد و شامل غير مشافهين نيز مىباشد و اين طور نيست كه براى تعميم حكم به غير مشافهين نياز به دليل ديگرى ( مثل ادله اشتراك يا اجماع ) داشته باشيم همانطور كه در خطابات عقلايى اين نكته وجود دارد كه مثلًا شعرا وقتى خطاب مىكنند همه انسان‌ها در همه زمان‌ها را مخاطب قرار مىدهند . در خطابات شرعى هم همين طور است و مثلًا خطابات  « يا أَيُّهَا الَّذِينَ آمَنُوا » *  شامل ما هم مىشود و همين كه در ظرف عمل ، صلاحيت خطاب وجود دارد براى صحت خطاب به غير موجودين كفايت مىكند .\r\nبنابراين منافاتى ندارد كه در زمان صدور خطاب ، دين به لحاظ مصداقى به معنى اسلام باشد اما در زمان ما مصداق دين دار بودن فقط ايمان اثنى عشرى باشد .\r\nثانياً : بر فرض قبول اين ادعا كه خطابات شامل غير مشافهين نمىشود و با ادله اشتراك بايد احكام را به آنها تعميم دهيم بازهم مىتوانيم اعتبار اثنى عشرى بودن را اثبات كنيم چون ملاك حكم را بايد در نظر بگيريم كه از عنوان كلى موضوع فهميده مىشود ( مگر اينكه عنوان مشير باشد ) مثلًا اگر پيامبر فرموده باشد دخترتان\r\n\r\n","description":"","footnote":"","page_name":" 5710 ","page_number":19},
  {"content":"\r\n\r\nرا به فاسق ندهيد و فسق هم به معنى ارتكاب كبيره است و از طرفى احكام به طور تدريجى بيان شده‌اند و مثلا در يك زمانى هنوز شرب خمر حرام نبوده يا حجاب واجب نبوده است ، علىهذا هر چند در زمان صدور خطاب ، شرب خمر موجب فسق نبوده ولى به تناسب حكم و موضوع مىتوانيم بفهميم حكم دائر مدار اين ملاك كلى است كه شخص مرتكب كبيره نباشد ، لذا پس از تحريم خمر نيازى به خطاب جديد نيست و همان خطاب اول اقتضا مىكند كه به شارب خمر دختر داده نشود . در مورد غير مشافهين هم همين طور است . يعنى با فرض اينكه نياز به ادله اشتراك داشته باشيم مىگوييم اينكه فرموده‌اند بايد دين شخص مرضى باشد ملاكش چه بوده است ؟ ملاكش همان چيزى است كه از عنوان كلى موضوع فهميده مىشود و نبايد مصداق تدين در زمان صدور خطاب را معيار قرار دهيم . پس منافاتى ندارد كه در زمان صدور خطاب ، ولايت امير المؤمنين در ديانت معتبر نباشد ولى همين خطاب به ضميمه ادله اشتراك اقتضا كند كه پس از نصب امير المؤمنين عليه السلام ولايت هم در تدين معتبر باشد .\r\n« * و السلام * »\r\n\r\n","description":"","footnote":"","page_name":" 5711 ","page_number":20},
  {"content":"\r\n\r\n\r\n18 / 1 / 1383 سه‌شنبه درس شمارهء ( 634 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصه درس اين جلسه\r\nشهيد ثانى عليه الرحمه در كتاب « مسالك » براى اعتبار « ايمان » بالمعنى الخاص در زوج كه عبارت از همان تشيّع و اعتقاد به امامت ائمه اطهار عليهم السلام است . شش روايت نقل نموده و سپس تمامى آنها را از جهت سندى يا دلالى و يا هر دو مورد مناقشه قرار داده است . در اين جلسه اشكالات صاحب مسالك بر استدلال به روايات اعتبار ايمان در زوج طرح و مورد نقد و بررسى خواهد گرفت .\r\n\r\n1 ) اشكال سندى و دلالى صاحب مسالك بر استدلال به روايت « المؤمنون بعضهم اكفاء بعض »\r\nاولين روايتى كه ايشان ذكر كرده و سنداً و دلالتاً در آن مناقشه مىكنند مرسله كلينى است : بعض أصحابنا - سقط عنى اسناده - عن ابى عبد الله عليه السلام قال : إن اللَّه عز و جل لم يترك شيئاً مما يحتاج اليه الّا علّمه نبيّه صلى اللَّه عليه و آله فكان من تعليمه إياه أنه صعد المنبر ذات يوم فحمد اللَّه و أثنى عليه ، ثم قال : أيها النّاس انّ جبرئيل أتانى عن اللطيف الخبير فقال : إن الأبكار بمنزلة الثمر على الشجر اذا أدرك ثمره فلم يجتنى أفسدته الشمس و نثرته الرّياح و كذلك الأبكار اذا أدركن ما يدرك النساء فليس لهنّ دواء الّا البعولة و الّا لم يؤمن عليهنّ الفساد لانّهن بشر ، قال : فقام اليه رجلٌ فقال : يا رسول اللَّه فمن نزوّج ؟\r\nفقال : الأكفاء فقال : يا رسول اللَّه من الأكفاء ؟ فقال : المؤمنون بعضهم أكفاء بعض المؤمنون بعضهم أكفاء بعض » « 1 »\r\nشهيد ثانى به استدلال به روايت فوق سه اشكال كرده است .\r\n\r\n\r\n","description":"","footnote":"\r\n( 1 ) - الكافى 5 / 337 ج 2 الوسائل ج 20 باب ( 23 ) من ابواب مقدمات النكاح ، ح 2 .\r\n","page_name":" 5712 ","page_number":21},
  {"content":"\r\n\r\nاشكال اول : 1 - روايت مرسله است و لذا از جهت سند اعتبار ندارد .\r\nاشكال دوم : 2 - مراد از « مؤمن » در حديث معناى مرادف با « مسلم » است « 1 » چرا كه روايت از پيامبر ( ص ) نقل شده و ايمان به معناى خاص اصطلاح متأخرين است .\r\nلذا در روايت دلالت بر امرى زائد بر اسلام زوج نمىباشد\r\nاشكال سوم : 3 - همانطورى كه از صدر حديث و مثال ثمرهء درخت معلوم مىشود .\r\nپيامبر در مقام بيان حصر در مورد جواز نكاح ، و اينكه جواز نكاح چه فرضى است ، نمىباشند . بلكه آنچه از مجموع صدر و ذيل آن استفاده مىشود اين است كه حضرت در مقام ترغيب به ازدواج دختر هستند و شاهد آن نيز ذكر « بكارت » است چرا كه بالضرورة بكارت شرط در صحت عقد و جواز آن نمىباشد بلكه امرى است كه در مقام ترغيب و كمال عقد ذكر شده است . بنابراين ذكر ايمان و لو مراد از آن ايمان بالمعنى الأخص باشد نيز دلالت بر حصر جواز عقد در خصوص آن نمىكند بلكه ممكن است « ايمان » هم براى جهت ترغيب ذكر شده باشد و تزويج با غير مؤمن كراهت داشته يا اقلًا مورد ترغيب و استحباب نباشد . « 2 »\r\n\r\n2 ) نقد و بررسى اشكالات صاحب مسالك به روايت فوق توسط استاد ( مد ظله )\r\nبه نظر ما فقط اشكال سوم شهيد ثانى اشكال درستى است و اما دو اشكال ديگر او تمام نمىباشد . اما اشكال سندى : روايت « المؤمنون بعضهم اكفاء بعض » به طريق صحيح در حديث ديگرى كه هم در خود كافى آمده و هم در كتب ديگر ذكر شده است وجود دارد و آن روايت معروف جويبر است : محمد بن يعقوب عن محمد بن يحيى عن احمد بن محمد بن عيسى عن الحسن بن محبوب عن مالك بن عطيّة عن\r\n\r\n\r\n","description":"","footnote":"\r\n( 1 ) البته شهيد ثانى احتمال ديگرى نيز در معناى « مؤمن » به اين صورت داده است : . . . أو المصدق بقلبه لما جاء النبى صلى اللَّه عليه و آله و سلّم .\r\n( 2 ) - مسالك الأفهام 7 / 402\r\n","page_name":" 5713 ","page_number":22},
  {"content":"\r\n\r\nابى حمزة الثمالى ( فى حديث ) كه روايت مفصّلى است كه در آخر آن چنين آمده است : « فقال له : يا زياد جويبر مؤمن ، و المؤمن كفو المؤمنة و المسلم كفو المسلمة . . . » « 1 » و اما اشكال دوم صاحب مسالك نيز با بياناتى كه در جلسات گذشته مبنى بر اينكه معناى ايمان ، همان اعتقاد لازم است و اين معنا در دوره‌هاى مختلف مصاديق متعددى پيدا مىكند و در زمان پيامبر ( ص ) كه مسأله ولايت ائمه عليهم السلام مطرح نبوده است « ايمان » و « اسلام » داراى يك مصداق بوده‌اند . مندفع مىشود .\r\nو اساساً در همان حديث جويبر كه مىفرمايد : « المؤمن كفو المؤمنه و المسلم كفو المسلمه » همين كه دو عنوان مؤمن و مسلم در كنار هم ذكر شده است دلالت بر عدم اتحاد معناى آنها مىكند ولى همانطورى كه گفتيم اين دو در زمان پيامبر ( ص ) متحد المصداق بوده‌اند .\r\nبه نظر ما نكته ديگرى كه به عنوان اشكال بر استدلال به روايت « المؤمنون بعضهم اكفاء بعض » مىتوان ذكر كرد اين است كه خطاب در اين روايت راجع به اولياء است و ولىّ علاوه بر شرائط صحت عقد مصالح مولى عليه را نيز بايد در نظر داشته باشد و لذا ذكر « ايمان » ممكن است به خاطر رعايت آن مصالح باشد نه اينكه صحت عقد بر آن متوقف باشد .\r\n\r\n3 ) اشكال دلالى صاحب مسالك به استدلال به روايت « ترضون خلقه و دينه »\r\nدومين روايتى كه شهيد ثانى ذكر كرده و سپس بر استدلال به آن اشكال كرده است روايت « اذا جاءكم من ترضون خلقه و دينه فزوّجوه الّا تفعلوه تكن فتنة و فساد كبير »\r\n\r\n\r\n","description":"","footnote":"\r\n( 1 ) الكافى 3 / ص 8 الوسائل ج 20 باب 25 من ابواب مقدمات النكاح ، ح 1\r\n","page_name":" 5714 ","page_number":23},
  {"content":"\r\n\r\nاست . « 1 »\r\nاين حديث به اسانيد متعدد معتبر وارد شده است و لذا شهيد ثانى فقط دو اشكال دلالى بر استدلال به آن كرده است :\r\n1 - در روايت « خلق » نيز به « دين » اضافه شده است و بلااشكال « خلق » در صحت عقد تأثيرى نداشته بلكه همانا در كمال عقد مؤثر است پس معلوم مىشود كه روايت در مقام بيان شرائط كمال است لذا نمىتوان از وجود كلمه « دين » در آن ايمان ، بالمعنى الاخص را شرط صحت بدانيم 2 - اين حديث نيز مانند حديث سابق نبوى است و مراد از « دين » در آن همان ، اسلام است .\r\n\r\nكلام استاد مد ظله\r\nگفتيم كه صاحب حدائق از اشكال اوّل مسالك جواب داده و فرموده است يكى از معانى « خلق » همان معناى مرادف با « دين » است و لذا اجمال لفظ « خلق » را به واسطه ظهور روايت در اينكه در مقام بيان شرائط صحت عقد است - نه كمال آن - بر طرف كرده و لذا « خلق » را به معناى « دين » مىگيريم .\r\nبنده به كتب سابقين هم مراجعه كردم و ديدم كه قبل از صاحب حدائق ، مجلسى اول در روضة المتقين نيز همين احتمال صاحب حدائق را داده است و بعيد نيست بعد از آنكه شهيد ثانى روايت را آنگونه معنا كرد ، علماى بعد از او مثل شيخ بهائى يا ملا عبد اللَّه شوشترى كه هر دو از اساتيد مجلسى اول هستند در روايت نظر داشته و آن را همانطورى كه مجلسى و صاحب حدائق فرموده معنا كرده‌اند .\r\n\r\n\r\n","description":"","footnote":"\r\n( 1 ) - الوسائل ج 2 باب ( 28 ) من ابواب مقدمات النكاح ج\r\n","page_name":" 5715 ","page_number":24},
  {"content":"\r\n\r\nعلى اى حال در جلسه گذشته ما به تفصيل در مورد روايت فوق بحث نموده و در دلالت آن مناقشه كرديم .\r\n\r\n4 ) اشكالات صاحب مسالك بر استدلال به روايت أبى بصير .\r\nروايت سومى را كه شهيد ثانى پس از طرح ، سنداً و دلالتاً به آن اشكال كرده است . روايت ابى بصير است ( كلينى ) عن عدة من اصحابنا عن سهل بن زياد ، عن احمد بن محمد ابى نصير ، عن عبد لكريم بن عمرو ، عن ابى بصير عن ابى عبد الله عليه السلام قال :\r\nتزوّجوا فى الشكاك و لا تزوّجوهم ، فأن المرأة تأخذ من أدب زوجها و يقهرها على دينه » « 1 » مفاد اين حديث اين است كه دختر مؤمنه را نبايد به غير مؤمن تزويج كرد زيرا زن مقهور مرد است و شوهر بر زن تأثير مىگذارد و لذا خطر انحراف زن وجود دارد .\r\nاشكال سندى شهيد ثانى اين است كه فرموده در سند حديث « سهل بن زياد » واقع شده كه او ضعيف و فاسد المذهب است ديگر اينكه « عبد لكريم بن عمرو » واقفى است و « أبو بصير » نيز مشترك بين ثقه و ضعيف است .\r\nاز نظر دلالت نيز روايت تنها ازدواج با طائفه خاصى از مخالفين يعنى فقط آنها كه « شاك » هستند را ممنوع كرده و لذا اخص از مدعا مىباشد . « 2 »\r\n\r\n5 ) نقد و بررسى استاد مد ظله نسبت به جواب صاحب حدائق از اشكالات صاحب مسالك .\r\nصاحب حدائق از اشكالات فوق جواب داده است . درباره اشكال سندى فرموده است : روايت اگر چه ممكن است با طريق ابو بصير سنداً تمام نباشد و ليكن همين روايت را به همين مضمون زراره هم نقل كرده است و براى روايت زراره دو طريق هست كه ممكن است شهيد ثانى يكى از آن طرق را قبول نكند ولى در طريقى كه صدوق در فقيه از زراره بواسطه صفوان نقل كرده است شبهه‌اى نيست ، طريق صدوق به صفوان اين است « أبى عن على بن ابراهيم عن أبيه عن صفوان » اين طريق بنابر تحقيق صحيح و بنابر مشهور حسنه است . لذا نبايد اشكال سندى كرد . « 3 »\r\n\r\n\r\n","description":"","footnote":"\r\n( 1 ) الوسائل ج 20 ب ( 11 ) من أبواب ما يحرم بالكفر و نحوه ، ح 2\r\n( 2 ) - مسالك الافهام 7 / 402 - 403 .\r\n( 3 ) - الحدائق الناظرة 24 / 62 .\r\n","page_name":" 5716 ","page_number":25},
  {"content":"\r\n\r\nبه نظر ما سند حديث حتى با همان طريقى كه شهيد ثانى ذكر كرده است نيز صحيح مىباشد . زيرا « سهل بن زياد » طبق تحقيق ثقه است ، و « عبد لكريم بن عمرو » نيز اگر واقفى باشد ما اشكالى از ناحيه او نمىكنيم ( زيرا اخذ حديث او در زمان استقامت بوده است ) و راجع به « أبو بصير » نيز كه فرموده است مشترك بين ثقه و ضعيف است اين حرف نيز ناتمام است و حق اين است ( همانطورى كه مرحوم سيد مهدى خوانسارى در رسالهء مفصلى كه به همين جهت نوشته‌اند ( مطبوع در آخر مستدرك الوسائل ) أبو بصير مشترك بين ثقه و ضعيف نيست بلكه « أبو بصير » مشترك است بين « يحيى بن ابى القاسم اسدى » و « ليث بن البخترى المرادى » كه هر دو ثقه هستند . البته هرگاه « أبو بصير » به طور مطلق ذكر شود مقصود همان « اسدى » است .\r\nو أما راجع به اشكال دلالى و اينكه در حديث تنها نهى از ازدواج با شكاك شده است نه همه اصناف مخالفين ، از اين اشكال نيز صاحب حدائق جوابى كه داده است اين است : اگر ازدواج با شكاك كه هنوز در مرحلهء شك و ترديد مىباشند جايز نباشد به طريق اولى تزويج با سنّى مخالفى كه در عقيدهء خود قرص و محكم مىباشد جايز نيست مضافاً به اينكه تعليلى كه در حديث براى نهى از دختر دادن به شاك ذكر شده كه همانا عبارت از قاهريت زوج و در معرض انحراف قرار گرفتن زن مىباشد ، در مورد زوجى كه سنّى و از نظر مذهب مخالف با زوجهء خود است و در اين عقيده پافشارى دارد به صورت قوىترى وجود دارد . « 1 »\r\nبه نظر ما استدلال به حديث أبو بصير براى اعتبار ايمان در زوج ، از جهت ديگرى مبتلا به اشكال است و آن اين است كه خطاب « لا تزوّجوهم » در اين روايت متوجه به اولياء دخترها مىباشد . يعنى روايت به ولىّ دختر مىگويد كه نبايد دخترش را به شخص سنّى مذهب تزويج نمايد . و اين بدين معنى نيست كه در مواردى كه مستقلّ در امر تزويج است مثل كبيرهء غير باكره نيز الزاماً يكى از شروط صحت نكاح او ،\r\n\r\n\r\n","description":"","footnote":"\r\n( 1 ) - الحدائق الناظرة 24 / 63 .\r\n","page_name":" 5717 ","page_number":26},
  {"content":"\r\n\r\nمؤمن بودن زوج مىباشد چرا كه در باب ولايت اولياء چه بسا امورى هست كه فى حدّ نفسه در صحت نكاح دخالت ندارد و ليكن چون جزء مصالح و امورىاند كه ولىّ بايد آنها را براى اعمال ولايت خود در نظر بگيرد ، بنابراين اعتبار امرى در مورد ولىّ دليل بر اعتبار آن به طور مطلق \" نمىباشد . بله اگر كسى چنين بگويد كه خطاب « لا تزوّجوهم » اعم از اين است كه ولىّ تزويج كند يا خود زن ، به اين بيان كه در موردى كه خود زن با شخص ازدواج مىكند تعبير « زوّج نفسه » به كار مىرود و لذا « لا تزوّجوهم » به معناى « لا تزوّجوا أنفسكن اياهم » است ، و شامل غير مورد ولىّ نيز مىشود . و ليكن اين فرض كه خود دختر مستقلًا اقدام به ازدواج نمايد فرضى است كه كمتر در روايات مطرح شده و ظاهر اين تعابير اين است كه خطاب به اولياء آنهاست . علاوه بر اينكه توجيه « لا تزوجوا انفسكن اياهم » نيز خلاف ظاهر است ، لذا به نظر نمىرسد كه روايت ناظر به غير اولياء باشد .\r\n\r\n6 ) اشكال سندى صاحب مسالك بر استدلال به روايت فضيل بن يسار\r\nروايت چهارمى كه در مسالك بر استدلال به آن اشكال سندى كرده است ، روايت فضيل بن يسار است :\r\nالكافى « عن محمد بن يحيى عن احمد ، عن ابن فضال عن على بن يعقوب عن مروان بن مسلم ، عن الحسين بن موسى الحناط عن الفضيل بن يسار قال : قلت لأبى عبد الله عليه السلام :\r\nإن لامرأتى أختا عارفة على رأينا ، و ليس رأينا بالبصرة الا قليل فأزوّجها ممن لا يرى رأيها ؟ قال :\r\nلا و لا نعمة إن اللَّه عز و جل يقول « فلا ترجعوهن الى الكفّار لا هن حلّ لهم و لا هم يحلّون لهن » . « 1 »\r\nشهيد ثانى مىفرمايد : ابن فضال فطحى است ، على بن يعقوب و مروان بن مسلم\r\n\r\n\r\n","description":"","footnote":"\r\n( 1 ) - الوسائل ج 20 باب ( 10 ) من ابواب ما يحرم بالكفر و نحوه ج 4 و الآية فى سوره الممتحنة : 10 .\r\n","page_name":" 5718 ","page_number":27},
  {"content":"\r\n\r\nهر دو مجهول هستند ، حسين بن موسى الحناط نيز واقفى يا مجهول است . « 1 »\r\n\r\n7 ) جواب صاحب رياض و ردّ آن توسط استاد مد ظله همراه با اشكال استاد به استدلال به حديث\r\nصاحب رياض از اشكال سندى چنين جواب مىدهد كه چون در سند « ابن فضال » كه از اصحاب اجماع است قرار دارد و طبق مشهور در اصحاب اجماع روايت از بعد از آنها صحيح تلقّى مىشود ، لذا روايت سنداً معتبر است .\r\nو ليكن به نظر ما مبناى مشهور در مورد اصحاب اجماع تمام نيست بلكه فقط در مورد ابن ابى عمير و صفوان و بزنطى ، آن هم نسبت به شيخ بلاواسطهء آنها آن حرف تمام است مضافاً به اينكه « ابن فضال نيز مورد خلاف است كه آيا جزء اصحاب اجماع مىباشد يا نه ؟\r\nبه نظر ما اين روايت علاوه بر اشكال سندى : از جهت دلالت نيز قابل استدلال نيست زيرا اين مطلب محتمل است كه اهالى بصره در آن زمان نوعاً جزء نواصب بوده‌اند كه البته طبق روايات متعدد ازدواج با نواصب جايز نيست . ادامه بحث را در جلسهء آينده پى خواهيم گرفت انشاء اللَّه .\r\n« * و السلام * »\r\n\r\n\r\n","description":"","footnote":"\r\n( 1 ) - در حاشيه مسالك وجه ترديد در مورد فرد اخير را چنين بيان مىكند « وجه الترديد ان الحسين بن موسى واقفى به غير قيد الحنّاط فان كان فهو ضعيف و ان كان غيره فهو مجهول . اذ ليس فى القسمين غير المذكور .\r\n","page_name":" 5719 ","page_number":28},
  {"content":"\r\n\r\n\r\n19 / 1 / 1383 چهارشنبه درس شمارهء ( 635 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ادامه روايات دالّ بر اينكه ايمان شرط در زوج زن مؤمنه است ، مورد بررسى قرار گرفته و نظرات صاحب مسالك و صاحب جواهر را در اين موارد يادآور گرديده و نظر استاد مد ظله را تبيين خواهيم نمود .\r\n* * * \r\nتكميل نقد و بررسى اشكال صاحب مسالك به روايت « ترضون خُلقه و دينه »\r\nمقدمه : بحث دربارهء شش روايتى بود كه شهيد ثانى رحمه الله براى اشتراط ايمان در زوج زن مؤمنه ذكر كرده بود و از استدلال به آنها جواب داده بود . چهار روايت را در جلسهء قبل خوانديم يكى از چهار روايتى كه ديروز خوانديم و قبلًا هم در مورد آن بحث شده بود روايت مشتمل بر فقرهء « ترضون خلقه و دينه » بود كه صاحب جواهر و صاحب رياض دربارهء آن بحث دارند كه مطرح مىكنيم .\r\nاين روايت با اسناد عديده و متون مختلفه نقل شده كه پيامبر اكرم ( ص ) فرمودند : « اذا جاءكم من ترضون خلقه و دينه فزوّجوه و الا أصابتكم فتنه أو عذاب كبير » « 1 » كه چند نفر از روات اين مطلب را از امام جواد عليه السلام نقل كرده‌اند و حضرت جواد عليه السلام هم از پيامبر اكرم صلى الله عليه و آله نقل كرده‌اند يكى از آن روات ، حسين بن بشار واسطى است كه به حضرت جواد عليه السلام نامه مىنويسد و سؤال مىكند كه تكليف ما در باب نكاح\r\n\r\n\r\n","description":"","footnote":"\r\n( 1 ) - وسائل الشيعة 20 / 76 باب 28 من أبواب مقدمت النكاح .\r\n","page_name":" 5720 ","page_number":29},
  {"content":"\r\n\r\nچيست ؟ حضرت مىفرمايد : اگر كسى براى خواستگارى نزد شما آمد « فرضيتم دينه و امانته فزوّجوه الا تفعلوه تكن فتنة فى الأرض و فساد كبير » .\r\nدر روايت حسين بن بشار واسطى ، حضرت جواد عليه السلام مستقيماً جواب مىدهند و نقل از پيامبر صلى الله عليه و آله نمىكنند البته اين روايت با نقلهاى ديگرى كه على بن أسباط ، أبى شيبة ابراهيم بن محمد همدانى ، جدّ عيسى بن عبد الله كه عيسى بن عبد الله قمى است « 1 » ، روايت كرده‌اند فرق مىكند . در آن روايت ، « خُلقه و دينه » آمده و در اين روايت « أمانته و دينه » آمده است .\r\n\r\nنقد صاحب جواهر به جواب صاحب حدائق از اشكال صاحب مسالك در استدلال به روايت\r\nصاحب جواهر در اينجا بيانى دارند كه نقطهء مقابل بيان صاحب رياض است .\r\nعرض كرديم كه صاحب‌جواهر عقيده‌اش اين است كه ايمان به معناى اثنا عشرى بودن در زوج زن عارفه معتبر نيست و اسلام كفايت مىكند . و از روايت « ترضون دينه » جواب مىدهد و ما مقدارى از اين بحث را در جلسهء قبل بحث كرديم كه مراد از دين ، اسلام است ، يا مذهب حق اثنا عشرى است .\r\nولى قسمت ديگرى را استدلال كنندگان به روايت قرينه گرفته‌اند كه شهيد ثانى فرموده : اين روايت صلاحيت ندارد كه شرط صحت عقد را ايمان قرار دهد ، زيرا در اين روايت خلق به دين ضميمه شده است و بلا اشكال رضايت خلق در صحت عقد دخالت ندارد بلكه در كمال عقد دخالت دارد . بنابراين ، روايت در مقام بيان اين كه صحت عقد متوقف بر ايمان است نمىباشد بلكه مىگويد ايمان شرط كمال است بله ممكن است ايمان شرط صحت باشد و خلق شرط كمال باشد لكن اين مجرد احتمال است . پس روايت مجمل مىشود و از صلاحيت استناد ساقط مىشود .\r\n\r\n\r\n","description":"","footnote":"\r\n( 1 ) - عيسى بن عبد الله عن أبيه عن جدّه .\r\n","page_name":" 5721 ","page_number":30},
  {"content":"\r\n\r\nاين فرمايش شهيد ثانى را صاحب حدائق رد كرده و گذشت كه اين سخن صاحب حدائق ، قبل از او در كلمات مجلسى اول هم آمده است و ايشان مىفرمايد كه قبلىها احتمال داده‌اند كه مراد از خلق سجيّه نباشد بلكه معنايى مرادف با دين باشد . صاحب حدائق فرموده : يكى از معانى خلق ، ايمان است بنابراين ، ظاهر ابتدائى روايت كه ايمان را شرط صحت و اباحهء نكاح مىداند را بايد أخذ كنيم و بگوييم بدون ايمان زوج نكاح عارفه صحيح نيست .\r\nصاحب جواهر چنانچه گذشت فرموده : « درست است كه خلق به معناى دين آمده است ولى خلاف ظاهر است . « 1 »\r\nالبته ايشان توضيح نداده است كه خلاف ظاهر از اين جهت است كه لفظ مشتركى است و كمتر استعمال مىشود و در نتيجه اين معنى مراد نيست يا طبق آن بيانى كه مجلسى اول دارد كه اگر دين باشد بايد عبارت ، حمل بر تأكيد شود و ظاهر ابتدايى لفظ اين است كه براى تأسيس باشد و در مقام بيان شرطيت دو چيز باشد نه اينكه در مقام بيان شرطيت يك چيز باشد و يكى از دو لفظ مفسّر ديگرى باشد .\r\nبه هر حال ، خلاف ظاهر بودن را ايشان توضيح نمىدهد . سپس مىفرمايد : « بر فرض كه حرف صاحب حدائق را بپذيريم و بگوييم كه ممكن است خلق به معناى ايمان باشد ، اين توجيه در روايت حسين بن بشار الواسطى كه تعبير « دينه و أمانته » در آن آمده است نمىآيد . شما آن روايت را چگونه توجيه مىكنيد ؟\r\nامانت كه به معناى دين استعمال نشده است . » « 2 » اين اعتراض صاحب جواهر به صاحب حدائق است .\r\n\r\nمناقشه در كلام صاحب جواهر و جواب آن\r\nابتداءً مناقشه‌اى در كلام صاحب جواهر به ذهن مىآيد هر چند مراد ايشان چيز ديگرى است - و آن مناقشه اين است كه صاحب حدائق مىگويد : من به آن روايت\r\n\r\n\r\n","description":"","footnote":"\r\n( 1 ) - جواهر الكلام 30 / 97\r\n( 2 ) - جواهر الكلام 30 / 97\r\n","page_name":" 5722 ","page_number":31},
  {"content":"\r\n\r\nاستدلال نمىكنم ، من نمىخواهم بگويم همهء اين روايات دليل بر اشتراط ايمان است ، بلكه مىگويم : رواياتى كه خلق را به دين ضميمه كرده ، دليل بر اشتراط ايمان است چون ظاهر اين روايات اين است كه شرط صحت را بيان مىكند و كلمهء خلق هم كه قرينهء بر خلاف نيست پس دلالت بر مطلوب مىكند . اما روايتى كه امانت را به دين ضميمه كرده ، ما به آن استدلال نمىكنيم و آن روايت نيز با اين روايات منافات ندارد زيرا آن روايت علاوه بر ايمان كه شرط صحت است امانت كه شرط كمال است را هم ضميمه كرده است ولى ما به آن روايت استدلال نمىكنيم . اين مناقشه‌اى است كه بدواً در كلام صاحب جواهر به ذهن مىرسد .\r\nجواب اين مناقشه اين است كه صاحب جواهر مىخواهد بفرمايد : اين دو روايت [ روايت نبوى و راويت امام جواد عليه السلام 
  ] داراى سياق واحد هستند بنابراين ، هر دو بايد معناى واحد را افاده كنند .\r\nو بعد از آن كه روايت امام جواد عليه السلام مشتمل بر اعتبار امانت است و أمانت دخالت در صحت ندارد بلكه شرط كمال است پس روايت نبوى هم كه با اين روايت سياق واحد دارد نيز بايد بگوييم در مقام بيان شرط كمال است و در مقام بيان شرط صحت نيست . پس همهء اين روايات ناظر به شرط كمال است و صاحب حدائق نمىتواند به اين روايات بر مختار خودش استدلال كند . اين فرمايش صاحب جواهر است كه نقطهء مقابل نظر صاحب رياض است اكنون نظر صاحب رياض را مطرح مىكنيم .\r\n\r\nنظر صاحب رياض رحمه الله :\r\nصاحب رياض نقطهء مقابل نظر صاحب جواهر را قائل است و مىفرمايد : ظاهر روايتى كه ايمان و امين بودن را معتبر دانسته است را أخذ مىكنيم . اگر گفته شود :\r\nأمين بودن مسلّم است كه شرط صحت ازدواج نيست ، مىگوييم اين روايات ، ناظر به شرائط صحت اصل ازدواج نيست ، بلكه ناظر به ولايت ولىّ است و به ولىّ\r\n\r\n","description":"","footnote":"","page_name":" 5723 ","page_number":32},
  {"content":"\r\n\r\nمىگويد : اگر از شما درباره دختر خواستگارى كردند شما در صورتى كه طرف دين و امانت داشت مجاز هستيد دختر را به او تزويج كنيد و دليلى نداريم كه امانت مرد در صحت تزويج ولىّ معتبر نباشد . از كجا مىگوييد : مسلّم است كه ولىّ حق داشته باشد دختر خودش را به كسى كه خيانت مىكند بدهد ، اجماع بر خلاف اينكه امانت شرط باشد نداريم . منتهى مشكلى كه اينجا پيش مىآيد اين است كه روايت ديگر ، دين و خلق را معتبر دانسته است و سياقش با سياق اين روايت يكى است و مسلّماً حسن خلق در ازدواج شرط صحت نيست بلكه شرط كمال است . و مصلحت اين است كه زن با اين خصوصيت سازش كند ، بنابراين ، روايت ديگر قرينه مىشود بر اينكه اين روايت هم ناظر به شرط كمال باشد . لكن ايشان جواب مىدهد كه ممكن است در آن روايت ، خلق را به دين تفسير كنيم ، پس آن روايت از قرينيّت مىافتد از اين رو به ظاهر اين روايت كه اشتراط دين و امانت در تزويج ولىّ است أخذ مىكنيم .\r\nبنابراين ، اشكال صاحب جواهر كه فرموده : مسلّماً امانت شرط صحت ازدواج نيست وارد نمىباشد . زيرا گفتيم امانت شرط صحت براى تزويج ولىّ است . لكن به وسيلهء اين روايت نمىتوانيم ثابت كنيم كه همه جا ايمان معتبر است : چون مسلّم است كه امانت در اصل ازدواج معتبر نيست ، پس زن اگر كبيره و ثيبه باشد و خودش راضى باشد با مردى كه امين نيست ازدواج كند چون تحت ولايت كسى نيست ازدواج او مانعى ندارد .\r\n\r\nنظر استاد مد ظله\r\nنظر ما هم همين است كه در تزويج ولىّ ، مراعات امانت مرد معتبر است لكن اينكه صاحب رياض گويا مسلّم گرفته كه مراعات حسن خلق مرد در تزويج ولىّ معتبر نيست اين مطلب نيز قطعى و مسلّم نمىباشد .\r\nخلاصه اين كه تا حال هيچ يك از اين روايات چهارگانه دليل بر اعتبار ايمان در تزويج زن عارفه و مؤمنه نيست ؛ نه روايت خلق بر اعتبار دلالت دارد و نه روايت\r\n\r\n","description":"","footnote":"","page_name":" 5724 ","page_number":33},
  {"content":"\r\n\r\nامانت بر اعتبار دلالت دارد . بله در محدوديت ولايت دلالت دارد لكن محدوديت ولايت با محدوديت اصل ازدواج ملازمه ندارد و مرحوم صاحب مسالك هر چند خواسته از استدلال به اين روايات به وجهى جواب دهد لكن گذشت كه جواب صحيح اين است كه اين روايات ناظر به ولايت بر ازدواج است و ناظر به اصل ازدواج نيست .\r\n\r\nروايت پنجم و اشكال سندى صاحب مسالك به آن\r\nروايت پنجمى كه صاحب مسالك نقل كرده و از دو جهت اشكال سندى كرده يكى از ناحيه ارسال و ديگرى اشكال ضعف ، روايت فضيل است .\r\nروايت فضيل : حميد بن زياد عن الحسن بن محمد عن غير واحد عن أبان بن عثمان عن الفضيل بن يسار قال : سألت أبا عبد الله عليه السلام عن نكاح الناصب فقال : لا و اللَّه ما يحلّ قال فضيل ثم سألته مرة أخرى فقلت جعلت فداك ما تقول فى نكاحهم قال : و المرأة عارفة قلت : عارفة قال : ان العارفة لا توضع الّا عند عارف « 1 »\r\nصاحب مسالك اشكال سندى نموده و فرموده : اولًا : حميد واقفى است و حسن بن محمد كه حسن بن محمد بن سماعة است نيز واقفى است و ثانياً : روايت مرسله است چون تعبير غير واحد در روايت آمده است . پس به اين روايت به خاطر ضعف و ارسال نمىتوان تمسك كرد . البته در مورد ضعف مىفرمايد : « ضعف بجماعة » و اين تعبير ايشان گويا از اين بابت است كه « الاثنان و ما فوقها جماعة » پس حميد و حسن بن محمد را جماعت حساب كرده و فرموده اينها ضعيف هستند . البته ممكن است كه ايشان در أبان بن عثمان هم اشكال كرده باشد چون برخى در مورد او اشكال كرده‌اند هر چند مشهور از ناحيه أبان بن عثمان اشكال نمىكنند بنابراين صاحب مسالك شايد از باب اينكه سه نفر از روات ضعيف هستند تعبير به جماعت كرده باشد .\r\n\r\n\r\n","description":"","footnote":"\r\n( 1 ) - وسائل الشيعة 20 / 551 باب 10 من ابواب ما يحرم بالكفر و نحوه حديث 5\r\n","page_name":" 5725 ","page_number":34},
  {"content":"\r\n\r\n\r\nنظر صاحب حدائق و صاحب رياض و استاد مد ظله دربارهء سند روايت\r\nصاحب حدائق از اين روايت به موثق الفضيل تعبير مىكند . و صاحب رياض مىفرمايد : اين روايت يا موثقه است يا در حكم موثقه است . « 1 » صاحب رياض مىفرمايد : حميد بن زياد و حسن بن محمد بن سماعة هر دوى اينها واقفى هستند ولى جزء ثقات واقفيه هستند و ديگران هم توثيق كرده‌اند : در مورد أبان بن عثمان هم نمىدانم رياض تأملى دارد يا نه ؟ دربارهء أبان بعضى فطحى بودن ، بعضى ناووسى بودن و بعضى واقفى بودن را گفته‌اند ولى تحقيق اين است كه هيچ كدام از اين مطالب درست نيست .\r\nصاحب رياض در مورد ارسال مىفرمايد : يك مرتبه تعبير « عن رجل » يا « عن أصحابنا » در سند است ، در اين صورت روايت مرسله خواهد شد . ولى اگر تعبير « غير واحد » در اين روايت آمده باشد به اين معناست كه مشتهر است و كثيرى از افراد روايت را نقل كرده‌اند ، و روايت مورد اطمينان است ؛ يعنى يكى دو نفر نيست افراد زيادى آن را نقل كرده‌اند . توضيح اينكه اگر يك نفر مطلبى را نقل كند انسان اطمينان پيدا نمىكند اما اگر يك نفر ديگر هم نقل كند ظن قابل ملاحظه‌اى براى او پيدا مىشود اگر چند نفر مطلبى را نقل كنند اطمينان پيدا مىكند و در اين گونه موارد حق هم همين است كه غير واحد اطمينان‌آور است . ايشان فرموده : چون تعبير غير واحد در روايت آمده است و معناى آن مسلّم و مشتهر بودن مىباشد پس از ناحيه ارسال اشكالى نيست و ارسالش به منزله اسناد است . روات روايت هم كه ثقاتند هر چند امامى نباشند پس خبر يا موثق است يا كالموثق .\r\nتوضيح اين كه ، اگر كسى اطمينان پيدا كند كه لااقل يكى از اين غير واحد ، ثقه است خبر موثق مىشود اما اگر تنها اطمينان به صدور روايت باشد خبر كالموثق مىشود .\r\n\r\n\r\n","description":"","footnote":"\r\n( 1 ) - رياض المسائل 10 / 249\r\n","page_name":" 5726 ","page_number":35},
  {"content":"\r\n\r\nلكن سهوى در رياض واقع شده است كه فرموده : خصوصاً كه مرسِل از كسانى است كه « اجمعوا على تصحيح ما يصح عنهم » . ايشان گمان كرده كه ابان بن عثمان اين ارسال را كرده است ، چون « غير واحد » متصل به أبان بن عثمان است . در حالى كه « غير واحد » قبل از ابان واقع شده است و مرسل روايت يا ابن سماعة [ حسن بن محمد بن سماعة 
  ] است و يا حميد بن زياد است . اين سهو در رياض شده است « 1 » ولى در جواهر اين مطلب را مطابق رياض نقل مىكند و اين قسمت را اصلاح مىكند . و لا سيّما را نمىآورد .\r\nخلاصه اينكه ، صاحب مسالك اشكال سندى كرده است و عده‌اى از اين اشكال جواب داده‌اند كه بنابر مبناى حجيّت اخبار موثقه به اين روايت اشكال سندى وارد نيست و اين روايت بر اين كه « ان العارفة لا توضع الّا عند عارف » دلالت دارد .\r\nبه نظر مىرسد كه اين روايت سنداً و دلالة تام باشد و دلالت مىكند بر اينكه سنّى و مخالف نمىتواند با عارفه ازدواج كند پس اين روايت ذاتاً صلاحيت استدلال دارد لكن بايد معارضات اين روايت را هم بررسى كرد . اگر معارضات قوى در بين باشد اين روايت حمل به كراهت مىشود چنانچه فتواى بسيارى نيز همين است و حكم به كراهت كرده‌اند . البته معارضات مسأله مهم است و در موارد متعددى در فقه كاربرد دارد و بايد بررسى شود . و قابل ذكر است كه اين روايت اختصاص به زنى كه تحت ولايت ديگرى است ندارد و شامل بكر و ثيب هر دو مىشود . چون تعبير « المرأة » و « العارفة » در اين روايت آمده است كه مطلق است .\r\n\r\nروايت ششم و اشكال دلالى صاحب مسالك بر آن\r\nروايت ششم : صحيحهء عبد الله بن سنان است كه صاحب مسالك هيچ اشكال سندى در مورد آن نكرده است .\r\nقال : سألت أبا عبد الله عليه السلام الناصب الذي قد عرف نصبه و عداوته هل يزوّجه المؤمن و هو\r\n\r\n\r\n","description":"","footnote":"\r\n( 1 ) - رياض المسائل 10 / 249 تحقيق مؤسسة النشر الاسلامى التابعة لجماعة المدرسين\r\n","page_name":" 5727 ","page_number":36},
  {"content":"\r\n\r\nقادر على ردّه و هو لا يعلم بردّه [ مؤمن به گونه‌اى ناصب را ردّ كند كه او نفهمد بخاطر نصب و عداوتش او را ردّ كرده‌اند 
  ] قال : لا يتزوج المؤمن الناصبة و لا يتزوج الناصب المؤمنة و لا يتزوج المستضعف مؤمنة « 1 »\r\nوجه استدلال اين است كه مستضعف حق ازدواج با مؤمنه ندارد بنابراين مخالف حق ازدواج با مؤمنه ندارد .\r\nشهيد ثانى چنين اشكال مىكند كه مستضعف معانى مختلفى دارد . بعضى از معانى مستضعف كسى است كه وضع او از سنىهاى دانا بدتر است و وقتى بدتر شد دليل أخص از مدعى مىشود . چرا كه اگر در مورد مستضعف كه صنف بدى از مخالفين است اجازه داده نشد اين دليل نمىشود كه با هيچ مخالفى ازدواج صحيح نباشد . پس سند هر چند تمام است امّا دلالتش تمام نيست . سپس مىفرمايد :\r\nبعلاوه اگر دلالت اين روايت را هم تمام بدانيم چون اين روايت ، دو روايت معارض دارد ما بايد اين را حمل بر كراهت كنيم . « 2 »\r\n\r\nجواب صاحب حدائق از اشكال دلالى صاحب مسالك .\r\nصاحب حدائق و ديگران اشكال كرده‌اند كه از روايت استفاده مىشود كه مستضعف فرد ضعيف از مخالفين است . و اگر ازدواج با مستضعف ممنوع باشد مخالفى كه از روى آگاهى مخالفت مىكند به طريق اولى ازدواج با او ممنوع است .\r\nكما اينكه از روايات مختلف استفاده مىشود كه امام عليه السلام در حديث زراره ازدواج با برخى از مخالفين كه داراى مسلك هستند مثل حرورى و مرجئه و قدريه منع كرده است ولى از ازدواج با بُله و مستضعف منع نكرده است . پس مستضعف فرد ضعيف از مخالفين است بنابراين اگر ازدواج عارفه با مرد مستضعف ممنوع باشد ازدواج او با مردى كه از مرجئه قدريه و امثال اينها باشد به طريق اولى ممنوع است پس دلالت\r\n\r\n\r\n","description":"","footnote":"\r\n( 1 ) - وسائل الشيعة 20 / 550 باب 10 من ابواب ما يحرم بالكفر و نحوه حديث 3\r\n( 2 ) - مسالك الافهام 7 / 403\r\n","page_name":" 5728 ","page_number":37},
  {"content":"\r\n\r\nروايت تام است . و دلالت مىكند كه ازدواج عارفه با هيچ يك از اقسام مخالفين اعم از مستضعف و ناصب و غير اينها جايز نيست . ادامهء اين بحث را به جلسهء آينده موكول مىكنيم انشاء اللَّه تعالى .\r\n« * و السلام * »\r\n\r\n","description":"","footnote":"","page_name":" 5729 ","page_number":38},
  {"content":"\r\n\r\n\r\n5 / 2 / 1383 شنبه درس شمارهء ( 636 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، اشتراط كفائت در ايمان مورد بحث و بررسى قرار گرفته و مجدداً معناى خُلق و دين ، تبيين گرديده و اشكالات وارده بر رواياتى كه در ازدواج حسن خلق و دين را شرط قرار داده‌اند ، بيان خواهد گرديد .\r\n* * * \r\nبررسى اقوال در مسأله\r\n\r\nاشتراط كفائت در ايمان در نكاح با مخالفين و عدم آن\r\nبحث پيرامون كفائت ايمانى بود كه اگر يكى از زوجين مؤمن بود آيا شرط است كه ديگرى هم مؤمن باشد ، اكنون به بررسى اقوال در مسأله مىپردازيم . شهرت بسيار قوى هست كه مؤمن مىتواند با زنى كه عارفه نباشد و از نواصب و دشمنان ائمه معصوم هم نباشد ازدواج كند . در مقابل مشهور اقوال نادرى هست و برخى از عبارات فقهاء نيز اجمال دارد . مقابل قول مشهور قولى است كه به سلّار در مراسم نسبت داده شده است كه مؤمن نمىتواند با مخالف متعارف [ مخالفى كه ناصبى نيست و مستضعف هم نيست 
  ] ازدواج كند و تنها مىتواند با مؤمنه يا مستضعفه ازدواج كند . مستضعفه يك صنف خاص از مخالفين است كه بعداً درباره معناى آن بحث مىكنيم . لكن مقابل قول مشهور قائلى كه انتساب قول به او حتمى است ابن ادريس و صاحب حدائق است . صاحب حدائق مىگويد : مؤمن با غير مستضعفه\r\n\r\n","description":"","footnote":"","page_name":" 5730 ","page_number":39},
  {"content":"\r\n\r\nنمىتواند ازدواج كند ، چون غير او كافرند و ازدواج با كفار به خاطر فقدان شرط كفويّت صحيح نيست . و عبارت ابن ادريس چنين است :\r\n« لا بأس بنكاح المستضعفات ممّن تشهدن الشهادتين و لا يُعرف منها انحراف عن الحق و حدّ المستضعف من لا يعرف اختلاف الناس فى المذاهب و لا يبغض أهل الحق على اعتقاده »\r\nو بعد از چند سطر مىگويد : « و قد قدمنا انه لا يجوز ان يتزوج مخالفة له فى الاعتقاد « 1 » » . از مجموع اين دو عبارت استفاده مىشود كه اگر زنى از اهل خلاف ، اهل ايمان را تخطئه كند و عقايد آنها را باطل بداند ازدواج مؤمن با او صحيح نيست ، اما اگر زنى است كه شهادتين را مىگويد و أصلًا نمىداند كه مسأله ولايتى هم وجود دارد ازدواج با او اشكال ندارد . در عبارت ايشان « مخالفة له فى الاعتقاد » مقابل مستضعفه است . از ميان قدماء فقط عبارت ابن ادريس است كه تقريباً صريح در اين است كه ازدواج با غير مستضعفه جايز نيست .\r\nمختار صاحب حدائق نيز همين نظر ابن ادريس است و به ادله‌اى استدلال مىكند : يك دليل ايشان را قبلًا مفصل بحث كرديم كه روايات نبويّه بود كه مشتمل بر تعبير « من ترضون خلقه و دينه » بود كه ايشان خُلق در اين روايات را به معناى دين گرفته بود « 2 » و مىفرمود : ظاهر اين روايات شرطيت براى صحت است ، سپس مىفرمايد : ولى در مورد نكاح مؤمن با مستضعفه از مخالفين دليل خاص وجود دارد كه ازدواج مؤمن با او صحيح است . روايات مشتمل بر خلق و دين در مورد شوهر است كه دختر خود را به كسى كه از خلق و دين او رضايت داريد بدهيد . ايشان در مورد شوهر ، مستضعف را استثناء نمىكند و مىگويد : ازدواج عارفه با مرد مستضعف هم صحيح نيست و فقط ازدواج مؤمن با مستضعفه را استثناء مىكند .\r\nلكن در آخر بحث به مشكل بر مىخورد كه چرا شوهر را نيز استثناء نكند و چرا بين\r\n\r\n\r\n","description":"","footnote":"\r\n( 1 ) - السرائر\r\n( 2 ) - نگارنده گويد : صاحب حدائق براى اين استعمال خُلق به آيه ان هذا الّا خلق الاولين ، شعراء / 126 استشهاد كرده است .\r\n","page_name":" 5731 ","page_number":40},
  {"content":"\r\n\r\nمرد و زن مستضعف تفصيل قائل شويم و چگونه بين روايات جمع كنيم و اين مشكل را نيز حل نمىكند و ردّ مىشود كه بعداً متعرض آن مىشويم .\r\n\r\nمناقشه در استدلال به روايات من ترضون خلقه و دينه ( تلخيص مطالب گذشته و تكميل )\r\nقبلًا گذشت كه استدلال به اين روايات از جهاتى مخدوش است . اشكال اول را صاحب جواهر و ديگران گفته‌اند . و آن اينكه خلق هر چند به معناى دين هم آمده است ولى هر لفظ مشتركى منشأ اجمال نمىشود اگر يكى از معانى مشترك كمتر استعمال شود مانع از اين نمىشود كه لفظ در معناى ديگر كه رايج است ظهور پيدا كند و در مقام ، استعمال خلق در معناى دين استعمال مهجور و نادر است و معناى رايج آن همان سجيّه است و در همين معنا ظهور دارد و از طرفى چون اكثر اوامر و نواهى باب نكاح الزامى نيست و راجع به آداب نكاح است لذا در باب نكاح نمىتوان گفت : اوامر و نواهى حتى نسبت به معناى مهجور الفاظ مشترك ، ظاهر در الزام است . از اين رو ، اينكه صاحب حدائق فرموده كه حفظاً لظهور الاوامر در الزام و شرطيت ، بايد خلق را بر معناى دين حمل كنيم ، درست نيست و لازم نيست در باب نكاح ظهور اوامر در الزام را حفظ كنيم و لفظ مشترك را بر معناى مهجور آن حمل كنيم بلكه لفظ خلق بر همان معناى متبادر آن كه سجيّه است حمل مىشود و امر در اين روايات در مقام الزام و شرطيت نيست ، بلكه براى بيان كمال است « 1 » .\r\nاشكال دوم استدلال صاحب حدائق چنانچه قبلا گذشت اين است كه اين روايات راجع به اولياء است . اولياء بايد خلق و دين مرد را در نظر بگيرند و اگر خلق و دين او مرضىّ بود تزويج كنند هر چند بر خود زنانى كه استقلال دارند لحاظ خلق معتبر نيست و در مورد اولياء ، اجماعى در بين نيست كه لحاظ خلق معتبر نباشد . آن\r\n\r\n\r\n","description":"","footnote":"\r\n( 1 ) - نگارنده مىگويد : اما فقره « الّا تفعلوه تكن فتنه فى الارض و فساد كبير » شاهد بر الزامى بودن أمر نيست چنانچه در بررسى كلام صاحب حدائق مىآيد . زيرا ترك برخى مستحبّات خصوصاً مستحبّات مؤكده براى انسان يا جامعه اسلامى مشكلاتى به بار مىآورد كه چه بسا قابل جبران نيست .\r\n","page_name":" 5732 ","page_number":41},
  {"content":"\r\n\r\nاجماعى كه درباره عدم اعتبار خلق در نكاح است مربوط به عدم شرطيت در اصل نكاح است ولى در باب ولايت اولياء اين اجماع نيست و اين روايات شرطيت حسن خلق را براى ولايت ولىّ بيان مىكند .\r\nاشكال سوم نيز چنانچه قبلًا گذشت اين است كه اين روايات جواز نكاح را بر دين متوقف نكرده است بلكه در ترغيب و تحريك به نكاح شرايطى ذكر كرده است .\r\n( شرط كمال نه شرط صحت ) يعنى يكى از چيزهايى كه به آن ترغيب شده است مراعات حسن خلق است ، پس بين اينكه جواز نكاح به دين زوج مشروط باشد و بين اينكه تأكيد و ترغيب به نكاح آدابى داشته باشد خلط شده است . صاحب حدائق جمله ديگرى دارد كه همين اشكال سوم آن را ردّ مىكند . ايشان مىفرمايد :\r\n« در ذيل روايت چنين آمده : « الّا تفعلوه تكن فتنة فى الارض و فساد كبير » و فتنه و فساد در جايى پيش مىآيد كه مراعات دين مرد نشده باشد ، اما مجرد سوء خلق موجب فتنه و فساد كبير نيست . پس ذيل قرينه است بر اينكه مراد از خلق دين است و روايت ناظر به شرط صحت است « 1 » » .\r\nلكن به نظر مىرسد اين ذيل قرينيتى ندارد ، زيرا روايت مىفرمايد اگر ديديد مردى دين او پسنديده است و از نظر خلق و خوى با دختر شما تناسب دارد و از ناحيه عقلانى و جهاتى كه شرع ملاحظه مىكند اشكالى نيست اگر او را به خاطر فقر مالى و مانند آن رد كنيد فتنه و فساد كبير پيش مىآيد ، يعنى فتنه و فساد در عزوبت و عدم تزويج به شخصى است كه ازدواج با او به مصلحت است ؛ چرا كه معضلات اجتماعى و اخلاقى به بار مىآورد . لكن صاحب حدائق مىفرمايد : مطلق رد كردن و عدم تزويج حتى در فرضى كه اخلاق زوج با دختر متناسب نباشد موجب فتنه و فساد كبير نيست . در حالى كه اگر اخلاق مرد پسنديده نباشد دختر به اسارت و زندان مىرود و در اين ازدواج فتنه است نه در ترك اين ازدواج . پس اين ذيل قرينه بر\r\n\r\n\r\n","description":"","footnote":"\r\n( 1 ) - الحدائق الناضرة ، 24 / 55 .\r\n","page_name":" 5733 ","page_number":42},
  {"content":"\r\n\r\nاينكه مراد از خلق ، دين است نيست بلكه قرينه بر اين است كه خلق به معناى سجيّه است و مىفرمايد : اگر كسى كه دين و اخلاق درستى دارد رد كنيد فساد كبير پيش مىآيد . پس اين روايات دليل بر اشتراط ايمان نيست .\r\n\r\nاستدلال صاحب حدائق به ساير روايات\r\nاستدلال ديگر صاحب حدائق به رواياتى است كه زرارة و حمران بن أعين نقل كرده‌اند ، زرارة خدمت امام صادق عليه السلام مشرف مىشود . حضرت به او مىفرمايد : با مرجعه و حروريّه ازدواج نكنيد اما با زنانى كه بُله هستند مىتوانيد ازدواج كنيد .\r\nزن‌هايى كه عارفه نيستند ، ولى ناصبه هم نيستند « 1 » . زراره عرض مىكند كه مردم يا مؤمن هستند يا كافر و زن‌هايى كه بُله هستند مؤمن نيستند ، پس كافرند و ازدواج با كافر صحيح نيست . اين شبهه براى زراره پيش مىآيد و نظير آن براى حمران بن أعين نيز پيش مىآيد منتها او مىگويد برخى از نزديكان ما مىخواهند ازدواج كنند و حضرت مىفرمايد با بُله ازدواج كنند ، حضرت در جواب زراره مىفرمايد : قسم ثالثى وجود دارد و آن بُله است كه نه مؤمن است و نه كافر ولى مسلمان است « 2 » . صاحب حدائق مىفرمايد : از اين روايات استفاده مىشود كه مخالفينى كه بُله نباشند داخل كفارند ، زيرا راوى گمان كرده كه مردم يا مؤمنند يا كافر و ازدواج با كافر صحيح نيست . و امام عليه السلام سخن او را در اينكه ازدواج با كافر جايز نيست و در ميان مخالفين كافر وجود دارد امضاء فرموده‌اند اما حصر مردم در مؤمن و كافر را ردع نموده‌اند و مىفرمايد : اگر كسى مؤمن نشد اين طور نيست كه حتماً بايد كافر باشد بلكه ممكن است داخل در مستضعفين و بُله باشد ، بنابراين از اين روايات استفاده مىشود كه ازدواج با مخالفين معمولى كه بُله نيستند و ناصبى هم نيستند جايز\r\n\r\n\r\n","description":"","footnote":"\r\n( 1 ) - تفسير بُله به زنانى كه عارفه نيستند و ناصبى هم نيستند در روايات آمده است كه بعداً متعرض آن روايات مىشويم . ( استاد دام ظله )\r\n( 2 ) - وسائل الشيعة 20 / 554 ، باب 11 من ابواب ما يحرم بالكفر و نحوه ، حديث 1 ؛ و ص 557 ، حديث 7 ، حديث 12 همين باب نيز ملاحظه شود .\r\n","page_name":" 5734 ","page_number":43},
  {"content":"\r\n\r\nنيست ، چون داخل در كفارند . سپس صاحب حدائق رواياتى را كه مؤيد نظر اوست نقل مىكند كه در آنها آمده : ناس يا مؤمنند يا كافر و يا ضالّ . ايشان مىفرمايد : منظور از ضالّ همين مستضعف‌ها هستند . پس ازدواج با ضالّ و مستضعفه جايز است و با بقيه جايز نيست ، چون كافر هستند « 1 » .\r\n\r\nمناقشه در كلام صاحب حدائق قدس سرّه\r\nبه نظر مىرسد كلام زراره ظهور ندارد در اينكه اهل قبله‌اى كه ناصبى نيستند يا مؤمنند يا كافر و امام عليه السلام سخن او را ردع كند و بفرمايد : شق سوم كه بله هستند نيز وجود دارد ، زيرا مراد از ناس در اين روايت چه كسانى هستند . آيا مخالفين معمولى كه از نواصب نيستند را مؤمن و كافر بر ايشان فرض كرده است و امام عليه السلام فرموده قسم ثالث و حدّ وسط هم وجود دارد كه بُله هستند يا آنكه مراد از ناس اعم از أهل قبله و غير أهل قبله هستند و يا آنكه مراد از ناس مطلق أهل قبله اعم از ناصبى و غير ناصبى هستند كه اينها هم مؤمن و هم كافر و هم بُله دارند كه مؤمن همان عارفه است و كافره همان ناصبى به اصطلاح زمان ماست و بُله هم حدّ وسط بين اين دو است .\r\nبنابراين احتمال دارد تمام كسانى كه مخالفند و ناصبى نيستند داخل در بُله باشند .\r\nلذا براى اثبات كفر مخالفين معمولى ، بايد شواهد ديگر اقامه شود .\r\nالبته ايشان مىفرمايد : « من كتابى به نام شهاب ثاقب نوشته‌ام و بحث را در آنجا تفصيلًا بررسى كرده‌ام » اين كتاب به دست من رسيد ولى كتاب مفصلى است و مطالعه آن زياد طول مىكشد و فرصت نشد آن را نگاه كنم .\r\n\r\nتتمه فرمايش صاحب حدائق\r\nمحصل فرمايش ايشان در آن كتاب و در اين كتاب كه بعداً استدلال مىكند اين است كه اين روايات هر چند بُله را به غير ناصبى غير عارفه تفسير كرده ، لكن مراد از ناصبى معناى مصطلح امروز آن نمىباشد ، بلكه مراد اين است كه جبت و طاغوت\r\n\r\n\r\n","description":"","footnote":"\r\n( 1 ) - الحدائق الناضرة 24 / 58 - 56 .\r\n","page_name":" 5735 ","page_number":44},
  {"content":"\r\n\r\nرا بر امير المؤمنين عليه السلام مقدم بدارد . و اين معنا در روايات آمده است ، و قهراً رواياتى كه ازدواج با ناصبى را جايز ندانسته و حكم به كفر او كرده تمام مخالفينى كه جبت و طاغوت را بر امير المؤمنين عليه السلام مقدم مىدارد شامل مىشود . و همه را كافر قلمداد مىكند . بنابراين ازدواج با آنها جايز نيست . اين مختار ايشان است و مىفرمايد دو روايت عبد الله بن سنان و روايت معلّى بن خنيس « 1 » نيز بر اين مطلب صراحت دارد كه ناصبى كسى نيست كه با پيامبر و آل او عليه السلام دشمن باشد و از آنها تبرّى جويد ، بلكه ناصبى كسى است كه دشمن شما شيعيان باشد . به خاطر اينكه شما ما را دوست داريد . بنابراين ناصبى يك معناى وسيعى دارد و رواياتى كه ازدواج با ناصبى را جايز ندانسته و حكم به كفر اهل نصب كرده است همه آنها را شامل مىشود ، فقط مستضعف از آنها استثناء مىشود ، پس ازدواج با مخالفين به جز مستضعف چه مرد و چه زن جايز نيست « 2 » .\r\nبنابراين عمده در بحث اين است كه ببينيم مراد از ناصبى كيست و مراد از مستضعفى كه ازدواج با او اجازه داده شده چيست ؟ و آيا بين مرد و زن در مسأله مستضعف تفصيلى هست يا نه ؟ اين مباحث را در جلسات آينده دنبال مىكنيم . ان شاء الله\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة 29 / 133 - 132 ، باب 68 من أبواب القصاص فى النفس ، حديث 2 و 3 .\r\n( 2 ) - الحدائق الناضرة ، 24 / 61 - 60 .\r\n","page_name":" 5736 ","page_number":45},
  {"content":"\r\n\r\n\r\n6 / 2 / 1383 يكشنبه درس شمارهء ( 637 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس گذشته و اين جلسه :\r\nبحث درباره حرمت يا جواز ازدواج با زوج مخالف بود . در اين جلسه نخست دو مورد ديگر از ادله‌اى را كه براى اثبات حرمت به آنها استدلال شده ، تبيين خواهيم كرد . آنگاه رواياتى را كه به عنوان معارض مطرح گرديده ، و نيز ادله‌اى را كه مرحوم شهيد در دلالت آنها بر حرمت ، تشكيك نموده ، همراه با نقد صاحب حدائق بيان كرده ، و تحقيق درباره آنها را به جلسه آينده وامىگذاريم .\r\n* * * \r\nالف ) بيان برخى از ادله حرمت ازدواج با زوج مخالف :\r\n\r\n1 - بداهت حرمت ازدواج با ناصبى ، و ناصبى بودن مخالفين شيعه :\r\nگرچه برخى از متأخرين ناصبى را بر كسى اطلاق كرده‌اند كه از پيامبر اكرم و اهل بيت آن بزرگوار صلوات الله عليهم تبرّى داشته باشد ، ليكن با توجه به اينكه چنين كسى خارجاً وجود ندارد ، و با عنايت به مفاد دو روايت عبد الله بن سنان « 1 » و معلى بن خنيس « 2 » كه ميزان نصب را دشمنى و تبرّى از شيعيان - به دليل محبت و اعتقاد آنها به ولايت آل پيامبر - معرفى كرده‌اند ، ناصبى كسى است كه با شيعيان مخالف و دشمن باشد . بنابراين ، به غير از مستضعفين كه از مسائل امامت اطلاعى ندارند ،\r\n\r\n\r\n","description":"","footnote":"\r\n( 1 ) - وسائل ، ج 29 ، ص 132 ، باب 68 از ابواب قصاص فى النفس ، ح 3 و 2 .\r\n( 2 ) - وسائل ، ج 29 ، ص 132 ، باب 68 از ابواب قصاص فى النفس ، ح 3 و 2 .\r\n","page_name":" 5737 ","page_number":46},
  {"content":"\r\n\r\nساير فرقه‌هاى اهل سنت ، از نواصب محسوب مىگردند . و چون حرمت ازدواج با نواصب از ضروريات فقه مىباشد ، ازدواج با مرد غير مستضعفى كه از اهل سنت است جايز نخواهد بود .\r\n\r\n2 - ناصبى و كافر بودن كسى كه جبت و طاغوت را بر حضرت امير عليه السلام مقدم مىدارد و نسبت به ائمه عليهم السلام معرفت ندارد :\r\nاز جمله امور ديگرى كه صاحب حدائق براى اثبات حرمت به آنها استدلال فرموده ، دو روايت است :\r\nاول روايتى كه محمد بن على بن عيسى طلحى كه از آل طلحه و اشعرىهاى قم است ، از ابى الحسن ثالث حضرت هادى عليه السلام درباره ميزان نصب سؤال كرده است « 1 » :\r\nمحمد بن ادريس فى آخر السرائر نقلًا من كتاب مسائل الرجال عن ابى الحسن على بن محمد عليه السلام ان محمد بن على بن عيسى كتب اليه يسأله عن الناصب هل يحتاج فى امتحانه الى اكثر من تقديمه الجبت و الطاغوت و اعتقاد امامتهما ؟ فرجع الجواب : من كان على هذا فهو ناصب « 2 » .\r\nسؤال مىكند : آيا براى اثبات ناصبى بودن يك فرد ، بيش از اينكه به امامت جبت و طاغوت اعتقاد داشته باشد و آنها را بر حضرت امير المؤمنين عليه السلام مقدم بدارد ، چيز ديگرى لازم است ؟ حضرت مىفرمايند : كسى كه داراى چنين خصوصيتى باشد ناصبى است .\r\nبنابراين ، اهل سنت به جز مستضعفين همگى از نواصب شمرده مىشوند .\r\nروايت دوم از فضيل بن يسار است :\r\nمحمد بن يعقوب عن احمد عن ابن فضال عن على بن يعقوب عن مروان بن مسلم عن الحسين بن موسى الحناط عن الفضيل بن يسار قال : قلت لأبي عبد الله عليه السلام : ان لامرأتى اختاً\r\n\r\n\r\n","description":"","footnote":"\r\n( 1 ) - وى سؤالات ديگرى نيز مطرح كرده كه برخى از آنها در مستطرفات سرائر نقل شده است .\r\n( 2 ) - وسائل ، ج 29 ، ص 133 ، باب 68 از ابواب قصاص فى النفس ، ح 4 .\r\n","page_name":" 5738 ","page_number":47},
  {"content":"\r\n\r\nعارفةً على رأينا و ليس على رأينا بالبصرة الّا قليل ، فأزوجها ممن لا يرى رأيها ؟ قال : لا ، و لا نعمة [ و لا كرامة 
  ] ان الله عزّ و جلّ يقول : فلا ترجعوهن الى الكفار لا هن حل لهم و لا هم يحلون لهن « 1 » .\r\nاين روايت ، كسانى را كه نسبت به ولايت ائمه عليهم السلام عارف نيستند از مصاديق آيه شريفه و كافر شمرده و بر اساس مفاد آن ، تسليم مسلمان را به كفار جايز ندانسته است . بنابراين ، ازدواج با كسى كه جبت و طاغوت را بر حضرت على عليه السلام مقدم مىدارد و نسبت به ولايت ائمه عليهم السلام عارف نيست جايز نخواهد بود .\r\n\r\nب ) بيان ادله‌اى كه معارض ادله حرمت شمرده شده و پاسخ آنها :\r\n\r\n1 - روايت فضيل بن يسار\r\nمحمد بن الحسن باسناده عن على بن الحسن بن فضال عن محمد بن على عن ابى جميله عن سندى عن الفضيل بن يسار قال : سألت أبا جعفر عليه السلام عن المرأة العارفة هل أزوجها الناصب ؟ قال : لا ، لان الناصب كافر . قلت : فأزوجها الرجل غير الناصب و لا العارف ؟ فقال :\r\nغيره احب الى منه « 2 » .\r\nمىفرمايد : به ناصبى زن ندهيد زيرا او كافر است . و در پاسخ به اين سؤال كه به غير ناصبى كه عارف نيست مىتوان زن داد ؟ مىفرمايد : غير او نزد من از او ( غير ناصب و غير عارف ) محبوب‌تر است .\r\nاستدلال كنندگان به اين روايت گفته‌اند : از استعمال كلمه احبّ معلوم مىشود كه ماده حبّ ، هم در مفضل و هم در مفضل عليه موجود بوده ، ليكن مفضل نسبت به مفضل عليه ترجيح دارد ، و اين بدان معناست كه مفضل عليه ( غير ناصبى كه عارف نيست ) نيز محبوب است ، گرچه محبوبيت او در حدّ مفضل ( عارف ) نيست . بنابراين ، ازدواج با عمده اهل تسنن كه ناصبى نيستند و نسبت به ائمه عليهم السلام\r\n\r\n\r\n","description":"","footnote":"\r\n( 1 ) - وسائل ، ج 20 ، ص 550 ، باب 10 از ابواب ما يحرم بالكفر ، ح 4 .\r\n( 2 ) - وسائل ، ج 20 ، ص 559 ، باب 11 از ابواب ما يحرم بالكفر ، ح 11 .\r\n","page_name":" 5739 ","page_number":48},
  {"content":"\r\n\r\nنيز معرفت ندارند ، خالى از اشكال خواهد بود ، و مفاد اين روايت ، معارض رواياتى است كه دلالت بر حرمت ازدواج با مخالفين دارد .\r\n\r\n2 - اشكال صاحب حدائق به استدلال مذكور :\r\nايشان مىفرمايد : استعمال افعل التفضيل اختصاص به مواردى ندارد كه ماده هم در مفضل و هم در مفضل عليه موجود باشد ، بلكه در موارد زيادى بدون آنكه ماده در مفضل عليه موجود باشد به كار رفته است . به عنوان مثال : در روايت‌هاى متعدد ، نكاح يهوديه و نصرانيه بر ناصبه ترجيح داده شده ، در حالى مىدانيم ازدواج با ناصبه نه تنها فضيلتى ندارد بلكه جايز نيست « 1 » .\r\n\r\n3 - استدلال مسالك به صحيحه عبد الله بن سنان :\r\nمحمد بن الحسن باسناده عن الحسين بن سعيد عن النضر بن سويد عن عبد الله بن سنان قال : سألت ابا عبد الله عليه السلام بم يكون الرجل مسلماً تحلّ مناكحته و موارثته و بم يحرم دمه ؟ قال :\r\nيحرم دمه بالاسلام اذا ظهر و تحلّ مناكحته و موارثته « 2 » .\r\nمرحوم شهيد ثانى مىفرمايد : اين روايت اصحّ ما فى الباب سنداً و اظهر دلالةً است ، و از آن استفاده مىشود : خون مخالفين محفوظ ، و ازدواج با آنها صحيح است و ارث نيز مىبرند . بنابراين ، مفاد آن معارض رواياتى است كه دلالت بر حرمت ازدواج با آنها دارد .\r\n\r\n4 - پاسخ صاحب حدائق به فرمايش شهيد ثانى :\r\nايشان مىفرمايد :\r\nاولًا : اينكه صحيحه عبد الله بن سنان را اصحّ ما فى الباب سنداً خوانده‌اند مطلب درستى نيست . زيرا در ميان روايات زيادى كه در مورد اين مسأله وارد شده - كه ما برخى از آنها را نقل كرده و بعضى را نقل نكرده‌ايم - رواياتى وجود دارد كه درجه\r\n\r\n\r\n","description":"","footnote":"\r\n( 1 ) - مانند : روايت عبد الله بن سنان : وسائل ، ج 20 ، ص 552 ، باب 10 از ابواب ما يحرم بالكفر ، ح 10 ، و روايت ابى بصير : همان ، ح 11 .\r\n( 2 ) - وسائل ، ج 20 ، ص 554 ، باب 10 از ابواب ما يحرم بالكفر ، ح 17 .\r\n","page_name":" 5740 ","page_number":49},
  {"content":"\r\n\r\nاعتبار و صحت سند آنها كمتر از صحت سند روايت عبد الله بن سنان نمىباشد . بلى فرمايش ايشان نسبت به چند روايتى كه خودشان نقل كرده و مدعى شده‌اند كه براى قول به حرمت ، جز آنها روايتى وجود ندارد ، صحيح مىباشد .\r\nثانياً : نه تنها دلالت روايت بر مدعاى ايشان اظهر از ساير روايات نيست بلكه دلالت بر عكس مدعاى ايشان دارد . زيرا با اينكه سؤال راوى درباره معنا و حقيقت اسلام است و مىپرسد : تحقق اسلام به چيست و انسان به چه چيز مسلمان مىشود تا مثلًا خونش حفظ شود و نكاحش جايز گردد ، و در واقع مىخواهد بفهمد آيا كسى كه با ولايت ائمه عليهم السلام مخالفت مىكند ، مسلمان است يا نه ؟ امام عليه السلام به جاى جواب اين سؤال و بيان اسباب حصول اسلام ، پاسخ مىدهند : هنگامى كه اسلام ظاهر شود ، خونش محفوظ و نكاحش حلال مىگردد !\r\nاز خوددارى امام عليه السلام از پاسخ صريح به سائل مىتوان نتيجه گرفت كه آن حضرت در مقام تقيّه بوده‌اند و نخواسته‌اند معيار اسلام و مسلمان نبودن اهل سنت را صريحاً بيان فرمايند . بنابراين ، روايت عبد الله بن سنان نيز نه تنها معارض روايات دال بر حرمت نيست بلكه خود از ادله حرمت محسوب مىگردد .\r\n\r\nج ) بيان برخى ديگر از ادله قائلين به حرمت و اشكال صاحب مسالك به آنها و ردّ آن توسط صاحب حدائق :\r\n\r\n1 - روايت زراره و نهى از دختر دادن به شكاك :\r\nمحمد بن يعقوب عن محمد بن يحيى عن احمد بن محمد عن على بن الحكم عن موسى بن بكر عن زرارة بن اعين عن ابى عبد الله عليه السلام قال : تزوجوا فى الشكاك و لا تزوجوهم فانّ المرأة تأخذ من ادب زوجها و يقهرها على دينه « 1 » .\r\nقائلين به حرمت ، به اين روايت استدلال كرده و گفته‌اند : شكاك از اهل سنت بوده و از نهى روايت از دختر دادن به آنها مىتوان نتيجه گرفت كه تزويج دختر به\r\n\r\n\r\n","description":"","footnote":"\r\n( 1 ) - وسائل ، ج 20 ، ص 555 ، باب 11 از ابواب ما يحرم بالكفر ، ح 2 .\r\n","page_name":" 5741 ","page_number":50},
  {"content":"\r\n\r\nاهل سنت جايز نمىباشد .\r\n\r\n2 - اشكال صاحب مسالك به استدلال مذكور :\r\nايشان مىفرمايد : شكاك تنها يك گروه از اهل سنت مىباشند ، و روشن است كه نهى از ازدواج با آنها مستلزم نهى از ازدواج با غير آنها نخواهد بود . و به عبارت ديگر از روايتى كه ازدواج با بخشى از اهل سنت را مورد نهى قرار داده است ، چگونه مىتوان عدم جواز ازدواج با مطلق اهل سنت را نتيجه گرفت ؟ بنابراين ، روايت مذكور نيز از ادله حرمت محسوب نمىشود .\r\n\r\n3 - پاسخ صاحب حدائق به مسالك :\r\nصاحب حدائق با اشاره به كلام صاحب مدارك ( سبط شهيد ثانى ) در نهاية المرام ، فرمايش شهيد را ردّ كرده و مىفرمايد :\r\nاولًا : منع از تزويج شكاك بالاولوية مقتضى منع از تزويج ساير فرقه‌هاى اهل تسنن مىباشد ، زيرا شكاك همانند مستضعفين ، اعتقاد محكمى به مسالك خود ندارند . در حالى كه ساير گروه‌هاى اهل سنت ، در اعتقاد خويش مبنى بر مخالفت با شيعه پابرجا هستند . لذا حكم منع تزويج شكاك ، با اولويت عرفيه شامل غير شكاك كه اعتقادشان به مراتب از شكاك بدتر است نيز خواهد بود .\r\nثانياً : تعليلى كه در روايت آمده و تأثيرپذيرى زن در دين و اعتقاد از شوهر را سبب منع تزويج با شكاك معرفى كرده است نيز اين اولويت را تأييد مىكند ، زيرا تأثر زن از شوهرى كه آگاهانه با حق مخالفت مىكند ، بسيار بيش از تأثيرپذيرى از فردى است كه در اعتقاد خويش متزلزل است ، و به همين جهت خطر تسلط و سيطره كسانى كه در اعتقادات باطل خويش استوارند ، به مراتب براى زنان از خطر غلبه شكاك بيشتر است . بنابراين ، تزويج ساير فرقه‌هاى سنى همانند شكاك جايز نخواهد بود .\r\n\r\n","description":"","footnote":"","page_name":" 5742 ","page_number":51},
  {"content":"\r\n\r\n\r\n4 - روايت عبد الله بن سنان و نهى از دختر دادن به مستضعف :\r\nمحمد بن يعقوب عن محمد بن يحيى عن احمد بن محمد عن عبد الرحمن بن ابى نجران عن عبد الله بن سنان قال : سألت ابا عبد الله عليه السلام عن الناصب الذي قد عرف نصبه و عداوته هل يزوجه المؤمن و هو قادر على ردّه و هو لا يعلم بردّه ؟\r\nقال : لا يزوج المؤمن الناصبة و لا يتزوج الناصب المؤمنة و لا يتزوج المستضعف مؤمنة « 1 » .\r\nعبارت « و هو قادر على ردّه و هو لا يعلم بردّه » يعنى ولى دختر مىتواند به گونه‌اى ناصبى را ردّ كند كه او نفهمد وى را به عنوان مذهب ردّ كرده است .\r\nبه ذيل اين روايت نيز كه از ازدواج مؤمنه با مستضعف نهى فرموده براى حرمت ازدواج با مطلق زوج مخالف استدلال شده است .\r\n\r\n5 - اشكال شهيد ثانى به استدلال مذكور :\r\nايشان مىفرمايد : مستضعف داراى معانى متعددى است و يكى از آنها عبارت از كسى است كه حال وى از مخالف معمولى بدتر باشد . بنابراين ، نهى از نكاح مستضعف ، مستلزم نهى از نكاح غير مؤمن مطلقاً نمىباشد . و لذا از اين روايت نمىتوان حرمت ازدواج با مطلق مخالف را استنتاج نمود .\r\n\r\n6 - پاسخ صاحب حدائق :\r\nصاحب حدائق مىفرمايد : از شهيد ثانى عجيب است كه براى اثبات عقيده خود متشبّث به مطالبى شده كه هيچ كس به آن قائل نيست . زيرا كسانى كه مستضعف را تفسير كرده‌اند ، هيچ يك آن را به معناى فردى كه حالش از مخالف معمولى بدتر باشد ندانسته است . در روايات نيز نه تنها چنين تفسيرى از مستضعف وجود ندارد ، بلكه خود همين روايت ، تفسير ايشان را ابطال مىنمايد . زيرا اگر بنا باشد در ميان افراد مستضعف ، كسى وجود داشته باشد كه أسوأ حالًا از مخالف معمولى است ، چنين كسى جز ناصبى نيست . و با توجه به اينكه روايت ، قبل از بيان\r\n\r\n\r\n","description":"","footnote":"\r\n( 1 ) - كافى ، ج 5 ، ص 349 ، ح 8 .\r\n","page_name":" 5743 ","page_number":52},
  {"content":"\r\n\r\nحكم مستضعف ، متعرض حكم ناصبى شده ، مستضعف نبايد به اين معنا باشد ، و الّا حكم ناصبى بدون جهت تكرار شده است .\r\nحاصل كلام آنكه صاحب حدائق ادله حرمت ازدواج با زوج مخالف را تمام ، و ادله مخالفين را مردود دانسته و تعارض رواياتى كه معارض ادله حرمت معرفى شده است را نيز نمىپذيرد .\r\n\r\nد ) رأى استاد مد ظله درباره مسأله مورد بحث :\r\nدو روايت عبد الله بن سنان و معلى بن خنيس علاوه بر اشكال سندى ، از نظر متن نيز مقبول نمىباشد . زيرا در سند روايت عبد الله بن سنان ، ابراهيم ابن اسحاق احمرى واقع شده كه مورد تضعيف همگان است . عبد الله بن حماد نيز خالى از اشكال نيست . در سند روايت معلى بن خنيس نيز محمد بن على واقع شده كه ابو سمينه محمد بن على كوفى است ، و او را نيز همه تضعيف كرده‌اند . متن هر دو روايت نيز بر خلاف مسلمات است . زيرا\r\nاولًا : بر حسب لغت ، ناصب به كسى گفته مىشود كه مخالف امير المؤمنين عليه السلام است .\r\nثانياً : گرچه در ميان مسلمين هيچ كس با شخص پيامبر اكرم صلى الله عليه و آله - به حسب ظاهر - دشمن نبوده ، ليكن آل پيامبر صلوات الله عليهم داراى دشمنان زيادى بوده‌اند كه واقفه ، ناووسيه ، و خوارج - كه اصطلاحاً به آنها ناصبى گفته مىشود و با حضرت امير عليه السلام جنگ كردند - از آن جمله‌اند .\r\nثالثاً : روايات فراوانى درباره دشمنان آل پيامبر وارد شده كه نادرستى مفاد دو روايت مذكور را به اثبات مىرساند .\r\nبررسى نظر صاحب حدائق و ادامه بحث را به جلسه آينده واگذار مىكنيم .\r\n« * و السلام * »\r\n\r\n","description":"","footnote":"","page_name":" 5744 ","page_number":53},
  {"content":"\r\n\r\n\r\n7 / 2 / 1383 دوشنبه درس شمارهء ( 638 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، اين بحث مطرح مىشود كه آيا همه مخالفين ناصبى هستند ، و آيا همه نواصب كافر هستند . و اينكه آيا اسلام و ايمان مراتبى دارد . سپس ، به نقل اقوال فقهاء مثل صاحب حدائق و صاحب جواهر در اين زمينه پرداخته و نظر استاد مد ظله تبيين خواهد گرديد .\r\n* * * \r\nمناقشه در استناد به روايات براى ناصبى بودن اهل خلاف\r\nدر مورد ناصبى بودن اهل خلاف چنانچه گذشت صاحب حدائق به رواياتى - از جمله روايت عبد الله بن سنان و روايت معلّى بن خنيس و مسائل محمد بن على بن عيسى و رواياتى كه زيديّه را از نواصب به شمار آورده و رواياتى كه دلالت دارد مخالفين بغض اهل بيت ع را دارند - تمسك نموده است .\r\nلكن به نظر مىرسد اين استدلال تمام نيست . اما روايت عبد الله بن سنان و روايت معلّى بن خنيس علاوه بر اينكه يقيناً متن آن قابل قبول نيست و با روايات بسيارى كه در آنها نفى عداوت مخالفين با ائمه ع شده است تناقض دارد . در كلام صاحب حدائق نيز در استدلال به دو طائفه از روايات تناقض وجود دارد ، چون هم به اين روايات كه مىگويد : كسى را نمىيابى كه بغض اهل بيت ع را داشته باشد و ناصبى كسى است كه با شما شيعيان عداوت داشته باشد و مخالفين مُبغض شما\r\n\r\n","description":"","footnote":"","page_name":" 5745 ","page_number":54},
  {"content":"\r\n\r\nهستند « 1 » و از طرف ديگر به رواياتى كه مىگويد : مخالفين نسبت به ائمه ع بغض دارند استدلال كرده است . در حالى كه اين دو دسته روايت از نظر مفاد قابل جمع نيست .\r\nآن روايات براى ابطال مفاد دو روايت عبد الله بن سنان و معلّى بن خنيس خوب است . روايات بسيارى وجود دارد كه از آنها استفاده مىشود كه در ميان مخالفين اشخاصى هستند كه با اهل بيت ع عداوت دارند و خارجاً هم ما مىدانيم كه در ميان اهل قبله كسانى مثل خوارج و واقفيه و ناووسيه با اهل بيت ع عداوت دارند .\r\nپس آن سالبه كليه كه مفاد اين دو روايت است با اين موجبه جزئيه كه بين اهل قبله دشمن با اهل بيت ع وجود دارد نقض مىشود . پس طائفه دوم از روايات براى ردّ استدلال به اين دو روايت خوب است ، لكن ادعايى كه صاحب حدائق دارد كه عموم مخالفين به نحو موجبه كليه ، دشمن اهل بيت ع هستند ، بنابراين كافر هستند و تمام احكام كفار بر آنها بار مىشود را ثابت نمىكند . به علاوه كه استدلال به اين دو طائفه از روايات ، استدلال به دو امر متهافت است چنانچه گذشت .\r\nاما روايت محمد بن على بن عيسى كه سؤال مىكند كسى كه جبت و طاغوت را بر امير المؤمنين ع مقدّم بدارد براى اثبات ناصبى بودن او كافى است و از اين راه مىتوان او را امتحان كرد و حضرت مىفرمايد : بله ، اين روايت از نظر سند قابل اعتماد نيست . چون محمد بن على بن عيسى گرچه درباره او گفته‌اند كه در قم وجه بوده ولى وجه به اين اعتبار است كه شخصيت مهم و سرشناسى بوده است . وجه بودن بر تقوا و وثاقت دلالت ندارد . اين شخص و پدرش از عوامل حكومت خلفاء\r\n\r\n\r\n","description":"","footnote":"\r\n( 1 ) - توضيحى از استاد دام ظله : البته بين دو مسأله تفكيك هست . ما غلات را تكذيب مىكنيم و مىگوييم امير المؤمنين ع از اين اعتقادات مبرّا است . كيسانيّه را تكذيب مىكنيم و مىگوييم محمد حنفيّه اين عقائد را نداشته است ، زيديه را تكذيب مىكنيم و مىگوييم زيد اين عقائد را نداشته است . بسيارى از اهل سنت با ائمه ما عداوتى ندارند و مىگويند : شيعيان اين عقائد را به ائمه ع نسبت داده‌اند و خود ائمه چنين ادعاهايى نداشته‌اند . كمتر در كتب عامه به ائمه ما بىحرمتى شده است . فقط بخارى يك جسارتى كرده است .\r\n","page_name":" 5746 ","page_number":55},
  {"content":"\r\n\r\nبوده‌اند . در تاريخ قديم قم آمده كه على بن عيسى طلحى پدر محمد بن على بن عيسى ، در زمان مأمون از طرف معتصم مأمور شد تا ماليات قم را بر اساس مساحت تعيين كند و او مساحت زمين‌ها را محاسبه كرد و ماليات را تعيين كرد . او بعد از تعيين ماليات هفتصد هزار درهم بيش از ميزان ماليات سابق بر مردم ماليات بست و به همين جهت اهل قم از اطاعت او سر برتافتند و اوضاع براى او به گونه‌اى شد كه مجبور شدند او را از آن مقام عزل كنند .\r\nو محمد بن على بن عيسى كه اين اسئله را از حضرت هادى كرده خودش مىگويد : امير در قم است [ امير را خود خلفاء نصب مىكردند 
  ] بنابراين وى عناوين حكومتى و دولتى داشته و در جايى هم توثيق نشده است و از ناحيه رواتى هم كه از او نقل مىكنند نمىتوانيم او را توثيق كنيم . خلاصه اعتبار سند روايت محمد بن على بن عيسى مشكل است و بر فرض اينكه از اشكال سندى غمض عين كنيم ما مىتوانيم بگوييم همانطور كه ايمان داراى مراتب است و كفر هم به حسب اطلاقات مختلف روايات داراى مراتب است حتى اسلام هم چنانچه بيان خواهيم كرد اختلاف مراتب دارد ، نصب و عداوت هم اختلاف مرتبه دارد « 1 » . و اين طور نيست كه در هر مرتبه از نصب و به مجرد صدق عنوان نصب ، تمام احكامى كه درباره ناصبى [ و مرتبه اعلاى از ناصبى 
  ] ثابت شده را بتوانيم بار كنيم . يقيناً چنانچه صاحب جواهر فرموده « 2 » ، اين احكام براى همه مخالفين ثابت نيست و خلاف سيره است و هيچ وقت ائمه ع نفرموده‌اند كه اينها مهدور الدم هستند و اگر فرضاً اثبات نصب شود مربوط به آخرت است و يا اگر به دنيا مربوط باشد اين حكم براى اين است كه اشخاص از اينها فاصله بگيرند و اخلاق اعداء و عقايدشان به آنها سرايت نكند و مراد ناصبى به معناى خاص كه احكام كافر را دارد نيست .\r\n\r\n\r\n","description":"","footnote":"\r\n( 1 ) - توضيح بيشتر : قال تعالى : لتجدن أشدّ الناس عداوة للذين آمنوا اليهود ، مائده / 82 ، بنابراين عداوت و نصب يك حقيقت داراى مراتب است چنانچه وجداناً نيز اين مطلب مشهود است .\r\n( 2 ) - جواهر الكلام ، 30 / 97 .\r\n","page_name":" 5747 ","page_number":56},
  {"content":"\r\n\r\n\r\nفرمايش صاحب جواهر ره و مناقشه در آن\r\nصاحب جواهر 1 در رواياتى كه اثبات نصب كرده ، مثلًا زيديّه را ناصبى قرار داده ، جمعاً بين الادله مىفرمايد : « مراد اين است كه در آخرت همه مخالفين حكم نواصب را دارند ، زيرا مىدانيم كه ناصبى كافر است و مال و جانش احترام ندارد اما مخالف اين احكام را ندارد . پس جمعاً بين ادله اين احكام براى همه مخالفين در آخرت ثابت است ، مثل روايتى كه مىگويد : اينها « شرّ من اليهود و النصارى » كه حمل مىشود بر اينكه در آخرت اين گونه‌اند . « 1 » »\r\nبه نظر مىرسد كه اين جمع تمام نيست و اين معنا را در آخرت نيز نمىتوان ملتزم شد زيرا اگر مراد از نواصب در اين روايات مطلق مخالفين باشند كه صاحب جواهر مطلق گرفته غاية الامر مىفرمايد : اثر آن در آخرت ظاهر مىشود و اينكه نواصب شرٌّ من اليهود و النصارى مربوط به آخرت است . لكن نمىتوان ملتزم شد كه تمام مخالفين از يهود و نصارايى كه هم با پيامبر اكرم ص و هم با امير المؤمنين ع دشمن هستند ، بدتر هستند ، مخالفين غير از ناصبىهاى خاص كه عده معدودى هستند امير المؤمنين ع را خليفه چهارم و واجب الاتباع مىدانند و به فضيلت امير المؤمنين ع قائل بوده و هستند . بتريّه كه عده كثير و قابل اعتنايى هستند و شخصيت‌هاى مهمى مثل ابو حنيفه در ميان آنها هستند مىگويند : امير المؤمنين ع افضل و اعلم ناس و مستحق خلافت بودند ، لكن بر اساس مصالحى حق خود را به ديگران تفويض كرده بودند و قهراً ديگران مشروعيت پيدا كرده بودند . ما چطور مىتوانيم مخالفينى مانند بتريّه كه موالى و محبّ امير المؤمنين ع هستند را بدتر از يهود و نصارى در آخرت بدانيم .\r\nمصرىهاى كنونى همه امامزاده‌ها را مانند شخصيت‌هاى خودشان احترام مىكنند . اينها را ما چطور مىتوانيم بگوييم كه در آخرت از يهود و نصارى كه دشمن\r\n\r\n\r\n","description":"","footnote":"\r\n( 1 ) - جواهر الكلام ، 30 / 97 .\r\n","page_name":" 5748 ","page_number":57},
  {"content":"\r\n\r\nپيامبر ص و امير المؤمنين ع هستند بدتر بدانيم . اين رواياتى كه مىگويد : « شرٌّ من اليهود و النصارى » همين نواصب معروف و به معناى خاص را مىگويد ، و نواصب به معناى خاص در همين دنيا هم مهدور الدم هستند و احكام نواصب به آنها بار مىشود .\r\n\r\nادامه مناقشه در استناد به روايات ، براى اثبات ناصبى بودن اهل خلاف و مناقشه در كلام صاحب جواهر ؛\r\nو اما رواياتى را كه مىگويد : زيديّه از نواصبند آيا همانطور كه صاحب جواهر ؛ فرموده ، بگوييم كه به بعضى از مراتب نصب كه در آخرت اثر آن ظاهر مىشود « 1 » ، حمل مىشوند يا آنكه مىتوانيم به ظاهر اين روايات أخذ كنيم و بگوييم زيديه از نواصب به معناى خاص هستند . زيرا ما به اين دليل مخالفين را از نواصب نمىدانيم كه اعتقاد ندارند كه ائمه به ادعاهايى كه شيعيان به آنها نسبت مىدهند معتقد هستند و مىگويند : ائمه ع اين عقايد را قبول ندارند و روى اين جهت اكثر مخالفين ، مبغض ائمه ع نيستند ولى زيديّه مىدانند كه ائمه ع اين روش زيديّه را تخطئه مىكنند و حتى همه مسلمين ديگر نيز زيديّه را تخطئه مىكنند و اهل جهنم مىدانند ، قهراً وقتى زيديّه معتقدند كه مورد تخطئه ائمه ع هستند اينها نيز نسبت به ائمه ع بغض دارند و به اين اعتبار مىتوانيم آنها را ناصبى بدانيم . و به ظاهر روايات اخذ كنيم . و اگر اين را نپذيرفتيم و تنزّل كرديم مطلب صاحب جواهر را مىگوييم كه نصب مراتبى دارد ، چنانچه از روايات ديگر استفاده مىشود . بنابراين مىتوانيم بگوييم بعضى از مراتب زيديّه موجب حفظ دم است و بعضى از مراتب آن موجب مهدور الدم بودن است .\r\nنتيجه اينكه تمسك به اين روايات براى اثبات نصب همه مخالفين نمىشود كرد و همه آنها قابل جواب است .\r\n\r\n\r\n","description":"","footnote":"\r\n( 1 ) - همان مصدر سابق .\r\n","page_name":" 5749 ","page_number":58},
  {"content":"\r\n\r\n\r\nاطلاقات و مراتب اسلام و ايمان و كفر\r\nاز آيات قرآن كريم استفاده مىشود كه ايمان و كفر مراتب دارد و حتى اسلام هم مراتب و اطلاقات مختلف دارد و ممكن است يك نفر به حسب يك اطلاق مسلمان به حساب آيد و به اعتبار ديگر نفى مسلم بودن از او بشود . در باب زكات فطره از حضرت باقر ع مالك جهنى روايتى دارد . خود اين شخص مورد توثيق رجاليين نيست ولى اجلّاء خيلى مهم از او أخذ حديث كرده‌اند و اين براى توثيق و اعتبار او كافى است . در اين روايت آمده است : كه زكات فطره را به مسلمين بدهيد « فان لم تجد مسلماً فأعط مستضعفاً » « 1 » ، بنابراين مستضعف را از أصناف و فِرَق مسلمين خارج دانسته است . صاحب حدائق مستضعف را از أصناف مسلمين دانسته و مىگويد :\r\nمستضعف حدّ وسط بين مؤمن و كافر است .\r\nاما در همين روايت مستضعف را مسلمان قرار نداده است . به نظر مىرسد آيه شريفه  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  مائده / 3 ظهور دارد در اينكه تا قبل از نزول اين آيه گرچه بدون اعتقاد به مسأله ولايت اهل نجات بوديد ، ولى اسلام دين شما نبوده است . اما بعد از نزول آيه شريفه ، اسلام ، دين متكامل با ولايت است و به دين همراه با ولايت اسلام اطلاق مىشود . از روايات متواترى كه راجع به اين آيه است استفاده مىشود كه اشخاصى كه امير المؤمنين ع را به امامت قبول ندارند به حسب اطلاق اين آيه مسلمان نيستند ولى در عين حال مىگوييم : اسلام هم مراتب دارد . بعضى از مراتب آن براى حفظ دم است « 2 » . [ و آن به مجرد شهادتين گفتن است 
  ] كه آن مرتبه از اطلاق غير از اين\r\n\r\n\r\n","description":"","footnote":"\r\n( 1 ) -\r\n( 2 ) - توضيح بيشتر : آيه شريفه مىفرمايد :  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  ، حجرات / 14 .\r\nبنابراين به حسب اين آيه مجرد شهادتين گفتن براى اطلاق اسلام كافى است اما تا اين اظهار عقيده از قلب سرچشمه نگرفته باشد به آن اطلاق ايمان نمىشود .\r\n","page_name":" 5750 ","page_number":59},
  {"content":"\r\n\r\nمرتبه اسلام است كه در اين آيه است . اهل خلاف هم اگر ناصبى به معناى خاص نباشند اسلام ظاهرى كه مستلزم محقون الدم بودن است را دارا هستند .\r\n\r\nادامه مناقشه در استناد به روايات براى اثبات نصب و كفر اهل خلاف\r\n\r\nيكى ديگر از رواياتى كه صاحب حدائق به آن تمسك كرده است روايتى است كه دلالت بر كفر اهل خلاف كرده است .\r\nفضيل بن يسار به امام صادق ع عرض مىكند :\r\nخواهر زن من در بصره زن مؤمنه‌اى است و كسى را در بصره پيدا نمىكند كه با او هم عقيده باشد . مىتوانم او را به ازدواج مردى كه با او هم عقيده نيست در آورم .\r\nحضرت او را از اين تزويج نهى مىكند و استشهاد به آيه شريفه مىفرمايد :\r\n فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ  ، ممتحنه / 10 ؛ كه حضرت آيه را به مخالفين تطبيق كرده‌اند « 1 » .\r\nصاحب حدائق به اين روايت تمسك كرده و از روايت استفاده كرده كه مخالفين ، كافر هستند و قهراً با غير از مستضعفين از آنها نمىتوان ازدواج كرد .\r\n\r\nالف ) بحث دلالى روايت\r\nلكن اشكال اين استدلال اين است كه اين روايت راجع به قضيه خاصى است و كلى نيست . اين روايت مربوط به اهل بصره است و اهل بصره در آن زمان عثمانى بودند و در بعضى روايات هست كه از امير المؤمنين ع تبرّى مىجستند . از اين رو در ميان آنها براى اين زن عارفه همسر عارف پيدا نشده است چون همه ناصبى به معناى خاص بودند و قهراً ازدواج با آنها جايز نيست و بر فرض قبول كنيم كه روايت كلى است و يا اينكه اين طور نبوده كه همه اهالى بصره عثمانى باشند بلكه هر دو قسم شيوع داشته است . بايد بگوييم كه كفر مراتب دارد و جمعاً بين الادله اين روايت حمل مىشود بر بعضى از مراتب كفر كه در آخرت ظاهر مىشود . پس اين\r\n\r\n\r\n","description":"","footnote":"\r\n( 1 ) - وسائل الشيعة ، باب 10 من ابواب ما يحرم بالكفر ، حديث 4 .\r\nو كافى 5 / 349 ، باب مناكحة النصاب و الشكاك ، حديث 6 .\r\n","page_name":" 5751 ","page_number":60},
  {"content":"\r\n\r\nروايت اولًا : دلالت ندارد و ثانياً : جمعاً بين الادله در ظاهر آن تصرف مىشود .\r\n\r\nب ) بحث سندى روايت :\r\nصاحب جواهر و سابقين مثل صاحب رياض گفته‌اند كه چون در سند اين روايت اصحاب اجماع قرار گرفته‌اند سند تصحيح مىشود ، هر چند در سند روايت على بن يعقوب واقع شده كه توثيق صريح ندارد . لكن به نظر مىرسد كه سند روايت تمام نيست ، زيرا راوى از على بن يعقوب ابن فضال است و كشى كه اصحاب اجماع را ذكر مىكند حسن بن محبوب را از اصحاب اجماع ذكر مىكند و سپس مىگويد :\r\nبعضى به جاى حسن بن محبوب ، ابن فضال را از اصحاب اجماع ذكر كرده‌اند .\r\nبنابراين ثابت نيست كه ابن فضال از اصحاب اجماع باشد و به فرض كه ابن فضال را از اصحاب اجماع به حساب آوريم هر چند كه مختار خودكشى و مشهور ، حسن بن محبوب است نه ابن فضال ، اشكال ديگر اين است كه ما در بحث اصحاب اجماع گفته‌ايم كه مراد از تصحيح اصحاب اجماع ، تصحيح خود اصحاب اجماع است و مراد تصحيح بعد از اصحاب اجماع نيست . بله در ابن ابى عمير و صفوان و بزنطى وثاقت مروىّ عنه هم ثابت مىشود كه بحث مفصل آن در جاى خود ذكر شده است . پس از اين راه نمىشود على بن يعقوب را توثيق كرد . ولى ممكن است از راه ديگرى حكم به وثاقت على بن يعقوب كرد و آن اينكه ، على بن يعقوب در طريق به كتاب مروان بن مسلم واقع شده است و اگر بزرگانى مثل ابن فضال و محمد بن حسين بن أبى الخطّاب از كسى استجازه كنند و كتابى را بخواهند به وسيله كسى نقل كنند اين علامت اعتماد به اوست . و چون على بن يعقوب در طريق به كتابى واقع شده كه جماعتى آن را نقل مىكنند و از جمله آنها على بن يعقوب است ، پس مىتوان حكم به وثاقت او نمود . البته اين مبنى مختار ماست و عده‌اى از جمله مرحوم آقاى خويى اين مبنا را نپذيرفته‌اند ، پس حكم به اعتبار سند اين روايت مبنائى است .\r\n\r\n","description":"","footnote":"","page_name":" 5752 ","page_number":61},
  {"content":"\r\n\r\n\r\nروايات دالّ بر اسلام مخالفين\r\nدر مقابل روايات گذشته رواياتى دلالت بر اسلام مخالفين دارد و صاحب جواهر به اين روايات تمسك كرده و فرموده : قهراً روايات كفر را بايد به بعضى از مراتب ، مثل كفر در آخرت حمل كرد . صاحب حدائق به روايتى استدلال مىكند كه در آن تعبير « بالاسلام اذا ظهر » آمده است . ايشان مىگويد : حضرت نخواسته جواب بدهد و از اين معلوم مىشود كه اينها مصداق مسلمان نيستند . از صغرى سؤال مىكند كه معيار اسلام چيست ؟ و حضرت جواب نمىدهند و مىفرمايد : اگر اسلام آنها ظاهر شود ، بايد احكام اسلام بار شود اما نمىفرمايد : با چه چيزى اسلام ظاهر مىشود « 1 » . صاحب جواهر اين روايت را به عنوان استدلال براى مسلمان بودن نقل مىكند و اشكال صاحب حدائق را جواب نمىدهند . و يكى دو روايت ديگر هم كه مىگويد : خون مسلمان محفوظ است را نقل مىكند « 2 » . لكن صاحب حدائق مىگويد : سخن ما اين است كه فقط مستضعف از مخالفين ، مسلمان است و بقيه مسلمان نيستند . شما نمىتوانيد صغرى را كه مورد بحث ما است با اين روايات اثبات بكنيد . صاحب جواهر رواياتى ذكر مىكند كه دو يا سه روايت آن جواب صاحب حدائق نيست . بله برخى ديگر از روايات جواب صاحب حدائق است كه صاحب جواهر برخى از آن روايات را ذكر نكرده است و همه را در جلسه بعدى ذكر خواهيم كرد . ان شاء الله\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، باب 10 من ابواب ما يحرم بالكفر ، حديث 17 .\r\n( 2 ) - جواهر الكلام ، 30 / 99 .\r\n","page_name":" 5753 ","page_number":62},
  {"content":"\r\n\r\n\r\n8 / 2 / 1383 سه‌شنبه درس شمارهء ( 639 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث در اعتبار ايمان در زوجين مىباشد . ادله اقامه شده در اين راستا بر چند گونه است كه ما در ذيل به بررسى آنها مىپردازيم .\r\n* * * \r\n[ بحث در اعتبار ايمان در زوجين مىباشد . 
  ]\r\nالف )\r\n\r\nروايات « المؤمنون بعضهم أكفاء بعض »\r\nروايات متعددى به اين مضمون وارد شده است كه ظاهر ابتدايى آن اعتبار ايمان در زوجين مىباشد ، زيرا از آنها استفاده مىشود كه مؤمنين كفو يكديگرند ، پس غير مؤمن كفويت با مؤمن ندارد و از سوى ديگر مىدانيم كه در امر ازدواج لازم است زوجين كفو يكديگر باشند ، پس نتيجه مىگيريم كه ايمان در هر دو معتبر است .\r\n\r\nكلام صاحب جواهر نسبت به اين روايات\r\nايشان فرموده است در صدر اسلام و در زمان صدور اين روايات ، اسلام و ايمان به يك معنى به كار برده مىشدند و در دوره‌هاى بعدى ايمان را در مقابل اسلام استعمال كرده‌اند . بنابراين ، اين روايات دليل بر اعتبار ايمان به معنى الاخص كه در مقابل اسلام است نبوده ، بلكه دليل بر اعتبار مطلق اسلام مىباشد .\r\n\r\nبررسى كلام صاحب جواهر\r\nهمان گونه كه قبلًا گفتيم معناى ايمان در گذشته و حال تغييرى نكرده است ، بلكه مصداقش به حسب ازمنه ، متفاوت بوده است زيرا معناى ايمان : اعتقاد لازم\r\n\r\n","description":"","footnote":"","page_name":" 5754 ","page_number":63},
  {"content":"\r\n\r\nمىباشد ، و قدماء و متأخرين شيعه و سنى اختلاف در مفهوم ايمان ندارند . تنها اختلافشان در اين است كه چه چيزى مصداق اعتقاد لازم مىباشد . سنىها مىگويند اعتقاد به توحيد و رسالت مصداق آن است ولى شيعه اعتقاد به امامت را نيز اضافه مىكند به طورى كه در عصر هر امامى ، اعتقاد به او و به ائمه قبل از او مصداق اعتقاد لازم مىباشد .\r\n\r\nبررسى روايات « المؤمنون بعضهم اكفاء بعض »\r\nبايد مسأله كفويتى كه در اين دسته روايات مطرح شده با دقت تجزيه و تحليل شود در اين روايات فرموده است مؤمنين كفو همديگرند ولى اينكه آيا كفاءت شرط اصل نكاح است يا شرط كمال نكاح ؟ ناظر به اين مطالب نيست ، آن را بايد از دليل ديگر اخذ كنيم . با بررسى آداب و رسوم زمان جاهليت معلوم مىشود كه مردم در آن روزگار دچار يك سلسله افكار موهوم و باطل بودند و امورى كه در نظر آنان ارزشمند بود در اسلام ارزشى نداشت . اين روايات مىگويند كفويت به آن امور نيست بلكه مؤمنين كفو يكديگرند به عبارت ديگر معلوم نيست كه اين روايات در مقام شرطيت كفاءت در صحت عقد باشد بلكه در مقام كفايت ايمان در كفويت است يعنى ازدواج امثال جويبرها صحيح است اما به اين معنى نيست كه حتماً بايد كفويت باشد تا عقد صحيح گردد .\r\nبه عبارت ديگر اين جاى تأمل است كه بگوييم اين روايات هم ناظر به عقد اثباتى و هم ناظر به عقد سلبى مىباشند ، يعنى هم اثبات مىكنند كه مؤمن كفو مؤمن است و هم اثبات مىكنند كه مؤمن با غير مؤمن كفو نيست تا ازدواج با اهل كتاب متعةً كه همه جايز مىدانند و دواماً كه ما جايز مىدانيم و بقاءً كه باز همه جايز مىدانند . تخصيص اين روايات محسوب شود .\r\nتخصيص بودن اين موارد جاى تأمل است و اگر بر فرض قبول كنيم كه اين روايات هم ناظر به عقد اثباتى و هم ناظر به عقد سلبى هستند . سؤال اين است كه\r\n\r\n","description":"","footnote":"","page_name":" 5755 ","page_number":64},
  {"content":"\r\n\r\nآيا كفويت شرط صحت عقد است يا شرط كمال عقد ؟ ممكن است بگوييم اساساً كفويت حكم الزامى نيست و اگر هم حكم الزامى باشد مربوط به اولياء مىباشد ، يعنى اگر زوجين توسط اوليائشان به عقد يكديگر درآيند اولياء فقط در زمينه‌اى كه رعايت كفويت نمايند ولايت خواهند داشت پس كفويت شرط ولايت اولياء است و شرطيت مطلقه ندارد و اما اينكه كفويت فى نفسه چه حكمى دارد بايد از ادله ديگر استفاده شود ، پس روايات « المؤمنون بعضهم اكفاء بعض » نمىتواند دليل اشتراط ايمان در صحت عقد مطلقاً اعم از باب ولى و غير ولى باشد .\r\n\r\nبررسى روايات دال بر عدم جواز تزويج ناصبى\r\nبحث از اين روايات قبلًا مطرح شد كه اگر سند آنها خدشه‌اى نداشته باشد باز نمىتوانيم به طور كلى عقد با سنىها را ابطال كنيم ، زيرا از خود اين روايات بر مىآيد كه نصب مراتب دارد . مثلًا روايتى كه مىگويد « ناصبى شرّ از يهود و نصارى است » خود قرينه است بر اينكه مراد مطلق سنىها نيست بلكه همان ناصبى معروف است ، زيرا چگونه ممكن است كسى كه قائل به توحيد حضرت حق و رسالت حضرت ختمى مرتبت ص مىباشد بدتر از يهود و نصارى باشد . حال كه نصب ذو مراتب است ، اگر در روايتى حكمى درباره ناصبى ديديم نمىتوانيم آن حكم را براى تمام مراتب نصب اثبات كنيم ، بنابراين رواياتى كه دلالت بر عدم جواز تزويج ناصبى مىنمايد ، نمىتواند بطلان تزويج مطلق سنىها را اثبات كند .\r\n\r\nبررسى روايات تقديم جبت و طاغوت بر امير المؤمنين ع\r\nاين روايات هم اخص از مدعى است ، چون تقديم شيخين بر امير المؤمنين ع دو صورت دارد : الف ) تقديم در خلافت يعنى آن دو نفر به ترتيب خليفه اول و دوم بودند ولى حضرت خليفه چهارم بود .\r\nب ) تقديم در افضليت\r\nاگر مراد صورت اول باشد شامل همه سنىها مىگردد ، ولى معلوم نيست كه\r\n\r\n","description":"","footnote":"","page_name":" 5756 ","page_number":65},
  {"content":"\r\n\r\nمراد روايات اين معنى باشد ، بلكه احتمال مىرود كه مراد صورت دوم باشد كه در اين فرض ديگر شامل بسيارى از اهل تسنن نمىگردد ، زيرا بسيارى از آنها خود معترف به افضليت آن حضرت بر شيخين بوده‌اند .\r\n\r\nبررسى روايات مُثبت كفر اهل تسنن\r\nو اما رواياتى كه اثبات كفر اهل تسنن نموده باز دليل بر مدعى نمىتواند باشد زيرا ايمان و كفر هم ذو مراتب است . در آيات قرآن و روايات اهل بيت : نسبت به مواردى اطلاق كفر شده كه مسلماً مراد كفر مصطلح نمىباشد ، بلكه مراد مرتبه‌اى از مراتب كفر است كه اثرش در آخرت ظاهر مىشود و حتى در بعضى موارد در آخرت هم ظاهر نمىشود ، بلكه فقط ارزش عمل انسان را پايين مىآورد .\r\nو همچنين است رواياتى كه حكم به كفر اهل بصره نموده ، زيرا اولًا : همان گونه كه عرض شد كفر مراتب دارد و ثانياً : از روايات ديگر استفاده مىشود كه اهل بصره از نواصب بوده‌اند .\r\n\r\nبررسى روايات ناهى از تزويج شكاك\r\nعمده اين روايات مىباشد كه در آنها فرموده است : « لا تزوج الشكّاك » يعنى دختر به شاكّين در ولايت ندهيد ولى اشكال ندارد كه از آنها دختر بگيريد . و در بعضى ديگر فرموده است « عارفه را به غير عارفه ندهيد » يعنى دخترى كه معرفت به ولايت دارد را به پسرى كه عارف به مسأله ولايت نيست تزويج نكنيد .\r\nولى اين روايات هم دليل بر مدعى نمىباشد زيرا\r\nاولًا : در باب نكاح اوامر و نواهى بسيارى به چشم مىخورد كه حمل بر استحباب و كراهت شده است و حتى مىتوان گفت اكثر اوامر و نواهى باب نكاح اين گونه است .\r\nثانياً : بر فرض كه دلالت اين روايات را بر حكم الزامى قبول كنيم بايد ادله معارض با آنها را هم بررسى نماييم و از آنجا كه اين روايات از ظهور قوى برخوردار\r\n\r\n","description":"","footnote":"","page_name":" 5757 ","page_number":66},
  {"content":"\r\n\r\nنيستند در تعارض با روايات آتى ناچار از ظهور اينها رفع يد مىنماييم .\r\nاينك به بررسى روايات معارض مىپردازيم .\r\n\r\nبررسى روايات معارض\r\n\r\nالف ) يكى از روايات معارض صحيحه عبد الله بن سنان مىباشد\r\nكه صاحب حدائق از آن جواب داده ولى صاحب جواهر اصلًا متعرض جواب ايشان نشده و گويا به وضوحش واگذار نموده است . اينك متن روايت :\r\n« و باسناده عن الحسين بن سعيد ، عن النضر بن سويد ، عن عبد الله بن سنان قال : سألت ابا عبد الله ع بم يكون الرجل مسلماً تحل مناكحة و موارثته و بم يحرم دمه ؟ قال : يحرم دمه بالاسلام اذا ظهر و تحل مناكحته و موارثته . « 1 » »\r\nصاحب حدائق در جواب كسانى كه به اين روايت براى اثبات كفايت اسلام در كفويت و عدم اعتبار ايمان استدلال كرده‌اند فرموده است : اين روايت نه تنها شاهد براى مدعاى شما نيست بلكه شاهد بر خلاف مدعاى شماست ، زيرا سائل درباره معيار اسلام شخص مىپرسد كه به چه چيزى اسلام شخص ثابت مىشود ؟\r\nحضرت اصلًا به سؤال او جواب نداده و عيناً مطلب او را تكرار مىكند و مىفرمايد اسلام موجب جواز نكاح ، ارث و حرمت دم است . اين همان مطلبى است كه در سؤال درج شده و منظور سائل اين بوده كه به چه امورى محقق مىشود يعنى سؤال از صغرى است ولى حضرت كبرى را تكرار نموده است از اينكه حضرت تعيين صغرى نفرموده است . مىتوان برداشت كرد كه از تعيين آن محظور داشته است يعنى لا بد مخالفين را مصداق براى مسلمان نمىدانسته ولى از بيان آن محظور داشته است و الّا چرا صريحاً نفرمود ايمان معتبر نيست و سنىها مسلمان هستند و براى جواز نكاح ، ارث و حرمت دم همين قدر كافى است . پس اين روايت شاهد بر خلاف مدعاى شماست .\r\n\r\n\r\n","description":"","footnote":"\r\n( 1 ) - وسائل الشيعة ، طبع آل البيت ، ج 20 ، باب 10 از ابواب ما يحرم بالكفر و نحوه ، ح 17 .\r\n","page_name":" 5758 ","page_number":67},
  {"content":"\r\n\r\n\r\nنقد استاد مد ظله بر استدلال مذكور\r\nبه نظر مىرسد كلام صاحب حدائق درست نيست زيرا اين تعبير عرفى نيست كه در جواب سؤال از اينكه معيار اسلام چيست كه آن احكام خاص را به دنبال دارد ؟\r\nگفته شود اسلامى است كه آن احكام خاص را به دنبال دارد ! اين اصلًا عرفى نيست و در واقع شبيه به استهزاء كردن سائل است اگر امام 7 از جواب دادن محظورى داشتند مىتوانستند جواب را موكول به بعد كنند و يا اينكه ساكت بمانند ولى به نظر ما حضرت جواب را فرموده‌اند ، چون اگر دقت كنيم در مىيابيم كه سؤال سائل در واقع از اين است كه آيا بايد شخص اعتقاد باطنى هم داشته باشد تا در زمره مسلمين در آيد و آن احكام خاص بر او مترتب شود ؟ حضرت جواب فرموده‌اند كه كسى كه به حسب اطلاقات متعارف مردم به او مسلمان مىگويند كه ما گاهى تعبير به مسلمان شناسنامه‌اى مىكنيم . اين احكام بر او مترتب مىشود و ديگر اعتقاد باطنى لازم نيست ، پس ايكال به عرف مىكند يعنى آيا عرف به او مسلمان مىگويد يا نه ؟\r\nاگر مسلمان مىگويد چنين احكامى بر او مترتب مىشود و ميزان آن ظهور تكاليف دينى از آن شخص است يعنى در ظاهر نماز بخواند ، روزه بگيرد ، و ساير تكاليف دينى را انجام دهد تا عرف به او مسلمان اطلاق كند ، همين اماره براى اثبات اسلام مىباشد و حتى ممكن است بگوييم از باب اماره هم نيست چون اماره قابل تخلف از واقع است ، بلكه خود همين ظواهر موضوع آن احكام باشد ، هر چند يقين داشته باشيم كه در باطن هيچ اعتقادى به اين اعمال ندارد . بنابراين سنىها كه همين ظواهر را انجام مىدهند كفايت مىكند هر چند به ولايت ائمه اطهار : اعتقادى ندارند و حتى بالاتر از سنىها ، منافقين هم اگر به ظواهر اسلام پايبند باشند ، كشتن آنها جايز نيست هر چند به پيامبر اكرم 9 در باطن اعتقادى ندارند . پس معيار تظاهر به اسلام است نه اعتقاد قلبى و حكم ثبوتى هم دائر مدار تظاهر به اسلام است ، روايت بعدى هم شاهد بر اين مدعاست كه منافقين هم اگر تظاهر به اسلام كنند همين حكم\r\n\r\n","description":"","footnote":"","page_name":" 5759 ","page_number":68},
  {"content":"\r\n\r\nرا دارند چه رسد به مخالفين .\r\n\r\nب ) روايت حُمران بن اعين\r\nصاحب حدائق اين روايت را به گونه‌اى معنى كرده كه به نظر ما درست نقطه مقابل معنى روايت است . اين روايت ، روايت جالبى است ، ببينيم مفاد آن چيست :\r\n« عدة من اصحابنا عن سهل بن زياد ، و محمد بن يحيى ، عن احمد بن محمد جميعاً ، عن ابن محبوب ، عن على بن رئاب ، عن حُمران بن اعين ، عن ابى جعفر 7 قال : سمعته يقول :\r\nالايمان ما استقرّ فى القلب و أفضى به الى الله عزّ و جلّ و صدقه العمل بالطاعة لله و التسليم لامره و الاسلام ما ظهر من قول او فعل و هو الذي عليه جماعة الناس من الفِرق كلها و به حقنت الدماء و عليه جرت المواريث و جاز النكاح و اجتمعوا على الصلاة و الزكاة و الصوم و الحج ، فخرجوا بذلك من الكفر و اضيفوا الى الايمان . و الاسلام لا يشرك الايمان و الايمان يشرك الاسلام و هما فى القول و الفعل يجتمعان ، كما صارت الكعبة فى المسجد و المسجد ليس فى الكعبه و كذلك الايمان يشرك الاسلام و الاسلام لا يشرك الايمان و قد قال الله عزّ و جلّ : « قالت الاعراب آمنا قل لم تؤمنوا و لكن قولوا أسلمنا و لما يدخل الايمان فى قلوبكم » فقول الله عزّ و جلّ اصدق القول ، قلت : فهل للمؤمن فضل على المسلم فى شيء من الفضائل و الأحكام و الحدود و غير ذلك ؟ فقال : لا ، هما يجريان فى ذلك مجرى واحد و لكن للمؤمن فضل على المسلم فى اعمالهما و ما يتقربان به الى الله عزّ و جلّ ، قلت : أ ليس الله عزّ و جلّ يقول :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  و زعمت أنهم مجتمعون على الصلاة و الزكاة و الصوم و الحج مع المؤمن ؟ قال : أ ليس قد قال الله عزّ و جلّ :  « فَيُضاعِفَهُ لَهُ أَضْعافاً كَثِيرَةً »  فالمؤمنون هم الذين يضاعف الله عزّ و جلّ لهم حسناتهم لكل حسنة سبعون ضعفاً ، فهذا فضل المؤمن و يزيده الله فى حسناته على قدر صحة ايمانه أضعافاً كثيرة و يفعل الله بالمؤمنين ما يشاء من الخير . قلت :\r\nأ رأيت من دخل فى الاسلام أ ليس هو داخلًا فى الايمان ؟ فقال : لا و لكنه قد اضيف الى الايمان و خرج من الكفر و سأضرب لك مثلا تعقل به فضل الايمان على الاسلام ، أ رأيت لو بصرت رجلًا فى المسجد أكنت تشهد أنك رأيته فى الكعبة ؟ قلت : لا يجوز لى ذلك قال : فلو بصرت رجلًا فى\r\n\r\n","description":"","footnote":"","page_name":" 5760 ","page_number":69},
  {"content":"\r\n\r\nالكعبة أكنت شاهداً أنه قد دخل المسجد حرام ؟ قلت : نعم قال : و كيف ذلك ؟ قلت : انه لا يصل الى دخول الكعبة حتى يدخل المسجد ، فقال : قد أصبت و احسنت ثم قال : كذلك الايمان و الاسلام « 1 »\r\n\r\nتوضيحى درباره متن روايت\r\nمفاد اين روايت آن است كه ايمان اخص مطلق از اسلام است ، يعنى كل مؤمن مسلم و لا عكس ، بنابراين به مجرد اينكه از كسى قول « شهادتين » و فعل « ظواهر اسلام مثل نماز ، روزه . . . » ظاهر شود اسلام تحقق پيدا مىكند و آن احكام مترتب مىشود . « فخرجوا بذلك من الكفر و اضيفوا الى الايمان » اين فراز از روايت را صاحب حدائق چنين معنى كرده است : « بدين وسيله به مؤمنين نزديك شدند » گويا حد وسط بين مؤمن و كفر بودند و بدين وسيله به مؤمنين نزديك شدند . ولى ما بعداً معناى صحيح آن را عرض خواهيم كرد .\r\nدر تفسير عياشى به جاى : « قلت : فهل للمؤمن فضل على المسلم فى شيء من الفضائل و الاحكام و الحدود و غير ذلك ؟ » عبارت چنين آمده است : « قلت : فهل للمؤمن فضل على المسلم فى شيء من المواريث و القضايا و الاحكام و الحدود . . . » كه با نقل كافى دو فرق دارد :\r\nاولًا : در نقل عياشى كلمه مواريث هم اضافه شده است . ثانياً : به جاى كلمه فضائل كه در نقل كافى آمده ، كلمه قضايا در نقل عياشى به چشم مىخورد و مرحوم مجلسى اعلى الله مقامه فرموده است كلمه قضايا صحيح‌تر مىباشد .\r\nبا تتبع در كتاب كافى و نيز تفسير عياشى معلوم مىشود كه بسيارى از روايات كافى در كتاب عياشى نيز ذكر شده است با اين تفاوت كه عبارات عياشى روشن‌تر و محكم‌تر از عبارات كافى است ولى متأسفانه اسناد آن را اسقاط كرده‌اند و اين همه روايات محكم ، بدون سند گشته است .\r\nو اما كلمه « زعمت » در اينجا به معنى « گمان باطل » نيست . راوى يعنى حمران بن\r\n\r\n\r\n","description":"","footnote":"\r\n( 1 ) - اصول كافى ، ج 2 ، كتاب الايمان و الكفر ، باب ان الايمان يشرك الاسلام و الاسلام لا يشرك الايمان ، ح 5 .\r\n","page_name":" 5761 ","page_number":70},
  {"content":"\r\n\r\nاعين نمىخواهد العياذ بالله به امام 7 توهين كند بلكه يكى از معانى لغوى « زعم » همين « قول » مىباشد ، پس زعمتَ يعنى قلت و در قرآن و نيز كلمات فقهاء گاهى به اين معنى آمده است .\r\nنتيجه : ظاهر ابتدايى اين روايت اين است كه مخالفين بهشت مىروند ، منتهى درجه مخصوص مؤمنين را ندارند . صاحب حدائق اين روايت را حمل بر مستضعف نموده است به دليل اينكه روايات متواترى وجود دارد مبنى بر اينكه فقط اماميه اهل نجات و فوز و رستگارى هستند . بنابراين بايد اين روايت را حمل بر مستضعف نمود كه آنها نيز همچون عارفين به مسأله ولايت و امامت بهشتى مىباشند منتهى مرتبه آنها پايين‌تر از رتبه عارفين است . بقيه بحث در جلسه آتى ان شاء الله .\r\n« * و السلام * »\r\n\r\n","description":"","footnote":"","page_name":" 5762 ","page_number":71},
  {"content":"\r\n\r\n\r\n12 / 2 / 1383 شنبه درس شمارهء ( 640 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، روايات دالّ بر صحت نكاح با مخالفين غير نواصب از حيث سند و دلالت مورد بحث و بررسى قرار گرفته و نظرات مرحوم مجلسى و صاحب جواهر تبيين خواهد گرديد .\r\n* * * \r\nروايات دالّ بر صحت نكاح با مخالفين غير از نواصب\r\n\r\n1 - صحيحه حمران بن أعين و تفسير صاحب حدائق براى روايت\r\nقال حمران بن أعين : سمعت أبا جعفر ع يقول : الايمان ما استقر فى القلب و أفضى به الى الله و صدّقه العمل بالطاعة لله و التسليم لامر الله ، و الاسلام ما ظهر من قول أو فعل و هو الذي عليه جماعة الناس من الفِرَق جميعها ، و به حقنت الدماء و عليه جرت المواريث و جاز النكاح و اجتمعوا على الصلاة و الزكاة و الصوم و الحج فخرجوا بذلك من الكفر و أضيفوا الى الايمان . . . « 1 »\r\nبه اين روايت براى صحت نكاح با مخالفين غير از نواصب ، استدلال شده است .\r\nصاحب حدائق اين روايت را در كتاب « شهاب ثاقب » نقل كرده و آن را به گونه‌اى معنا كرده كه خلاف ظاهر ابتدائى آن است . ايشان مىفرمايد : اگر بخواهيم به ظاهر\r\n\r\n\r\n","description":"","footnote":"\r\n( 1 ) - محمد بن يعقوب الكلينى ، الكافى 2 / 27 - 26 ، حديث 5 .\r\nمولى محمد باقر المجلسى ، مرآة العقول 7 / 159 - 154 .\r\n","page_name":" 5763 ","page_number":72},
  {"content":"\r\n\r\nاين حديث أخذ كنيم اقتضاء مىكند كه اين احكام براى امثال نواصب و خوارج هم جارى باشد ، ولى چون نصاً و فتواً مسلم است كه اين احكام براى آنها نيست ما بايد در اين روايت به وسيله ادله ديگر تصرف كنيم و نواصب و خوارج را از اين روايت خارج كنيم و بقيه را بگوييم كه اسلام دارند . تصرف ديگر اين است كه غير از جاهلين به امر امامت را نيز بايد خارج كنيم . چون ما به وسيله ادله ديگر ثابت كرديم كه مطلق غير مستضعف مسلمان نيستند مثل رواياتى كه مىگويد : اعمال مخالفين غير از مستضعفين صحيح نيست . قهراً به ادله خارجى اين روايت به مستضعفين اختصاص پيدا مىكند يعنى به اشخاصى كه نمىدانند مسأله امامتى هم هست و جاهل قاصرند . در اين روايت تعبير « أضيفوا الى الايمان » ذكر شده است ، مىفرمايد :\r\nاين به معناى قربوا من الايمان است . اينها موضوعاً گرچه خارج از مؤمنين هستند ولى حكماً داخل مؤمنين هستند ، يعنى همانطور كه مؤمن اهل بهشت است اينها هم اهل بهشت هستند . ادله خارجى قرينه است بر اينكه مطلق مخالفين غير از نواصب مراد نيست و اين قرينه است كه مراد قسم خاصى از مخالفين غير ناصبى است . به هر حال منشأ اين حمل يكى ادله خارجى است و ديگرى قرينه داخلى است كه در ذيل روايت آمده است كه از آن استفاده مىشود اعمال اينها صحيح است گرچه در مرتبه اماميه و اهل معرفت نيستند . تعبير ذيل روايت چنين است :\r\n« فهل للمؤمن فضل على المسلم فى شىء من الفضائل [ البته در نقل عياشى به جاى فضائل ، قضايا آمده كه بهتر است 
  ] و الأحكام و الحدود و غير ذلك فقال : لا ، هما يجريان فى ذلك مجرى و احداً و لكن للمؤمن فضل على المسلم فى أعمالهما و ما يتقربان به الى الله تعالى » در كمال عمل و مراتب قرب به خداوند مؤمن بر مسلم ترجيح دارد و الّا مسلم نسبت به اين احكام ذكر شده و نسبت به صحت عمل و اصل تقرب به خداوند مشتركند « قلت : أ ليس الله عزّ و جلّ يقول :  مَنْ جاءَ بِالْحَسَنَةِ فَلَهُ عَشْرُ أَمْثالِها  « 1 » و زعمت انهم\r\n\r\n\r\n","description":"","footnote":"\r\n( 1 ) - انعام / 160 .\r\n","page_name":" 5764 ","page_number":73},
  {"content":"\r\n\r\nمجتمعون » خداوند چنين مىفرمايد و شما هم گفتيد : اينها با مؤمن در صوم و صلاة و حج شريكند و خداوند هم وعده عام داده ، بنابراين ترجيح مؤمن بر مسلم در اين است كه « قال : أ ليس قد قال الله عزّ و جلّ  فَيُضاعِفَهُ لَهُ أَضْعافاً كَثِيرَةً  ( بقره / 245 ) فالمؤمنون هم الذين يضاعف الله عز و جل لهم حسناتهم لكل حسنة سبعون ضعفاً فهذا فضل المؤمن و يزيد الله فى حسناته على قدر صحة ايمانه أضعافاً كثيرة و يفعل الله بالمؤمنين ما يشاء من الخير » .\r\nخلاصه صاحب حدائق مىفرمايد : از ذيل روايت هم استفاده مىشود كه اينها با مؤمنين در اصل اسلام و در اصل بهشتى بودن و صحت عمل مشتركند ، لكن آن مرتبه‌اى كه مؤمن در بهشت دارد اينها ندارند . از اين ذيل و از روايات ديگرى كه اعمال مقصرين از مخالفين را باطل دانسته ، استفاده مىشود كه اين روايت كه اينها را مسلم و صحيح العمل دانسته ، قسم خاصى از مخالفين كه همان قُصّر و جاهلين قاصر هستند مسلمانند و بقيه مسلمان نيستند و نكاح آنها هم صحيح نيست « 1 » . اين فرمايش صاحب حدائق است .\r\n\r\nنقد و بررسى كلام صاحب حدائق ؛\r\nبه نظر مىرسد اولًا : صدر روايت كه فقره « جماعة الناس من الفرق جميعها » است را به خصوص قُصّر و كسانى كه شناخت به مسأله امامت ندارند ، نمىتوانيم حمل كنيم . چون اين حمل بر فرد كاملًا خفىّ است و چنين حملى عرفى نيست و با تعبير جميع الفرق سازگار نيست .\r\nثانياً : اينكه ايشان استحقاق ثواب و بهشت را براى مستضعفين مىخواهد اثبات كند با اينكه روايات صريح داريم كه اينها استحقاق ندارند و آنچه خداوند به آنها عطا مىكند تفضل است ، لذا لسان اين روايت صدراً و ذيلًا اين است كه حضرت\r\n\r\n\r\n","description":"","footnote":"\r\n( 1 ) - شيخ يوسف بحرانى [ صاحب حدائق 
  ] النجم الثاقب .\r\n","page_name":" 5765 ","page_number":74},
  {"content":"\r\n\r\nنمىخواهند موضوع را روشن بيان كنند و مسأله تقيّه در كيفيت بيان حضرت هست .\r\nدر اين روايت حتى يك جا به مسأله امامت اشاره نشده است . و قبلًا گذشت كه در بيت حمران بن أعين برخى از اهل خلاف بودند كه با اهل خلاف معاشرت داشتند و بعداً مستبصر شدند و حضرت نمىخواهند مسأله را واضح بيان كنند . مرحوم مجلسى تعبيرى راجع به دعائم الاسلام دارد كه « اظهر الحق تحت ستر التقيّة » در اين روايت هم امام ع با اشاره ، مطلب را افهام نموده‌اند . راوى مىگويد :  مَنْ جاءَ بِالْحَسَنَةِ فَلَهُ عَشْرُ أَمْثالِها »  و حضرت نخواسته‌اند صريحاً بفرمايند كه اعمال اينها مصداق حسنه نيست . عبادت بدون ولايت مثل نماز بدون وضوء ، مصداق براى حسنه نيست و يا آنكه اگر به حساب بعضى از اعتبارات حسنه به حساب بيايد . مزد آن در همين دنيا به آنها داده مىشود مثل همين مصونيتى كه در دنيا براى آنها هست اين كمتر از عشر امثالها نيست . همين كه جان و مال آنها محفوظ باشد و نكاح آنها صحيح باشد كافى است كه بگويند مزد چنين اسلامى داده شده است . حضرت نمىخواهند صريحاً حكم كنند كه اعمال اينها براى آخرتشان مفيد نيست . او سؤال مىكند و حضرت مىفرمايد : مؤمن هفتاد امتياز و حسنه مىبرد ، اما اينكه اين ده حسنه هم در آخرت فقط براى مؤمن است را حضرت صريحاً بيان نمىكنند اما دقت در صدر و ذيل روايت اين معنى را افاده مىكند كه اين ده حسنه هم براى غير مؤمن در آخرت نيست . اول تعبير مىكند كه الايمان يشارك الاسلام و الاسلام لا يشارك الايمان و قد قال الله عزّ و جلّ :  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ ،  حجرات / منافقين گويند ايمان آورديم بگو : ايمان نياورديد . بلكه بگوييد ما اسلام آورديم و هنوز ايمان در قلوب شما جاى نگرفته است [ پس نگوييد كه قلب ما هم اين عقايد را قبول كرده است 
  ] از اينكه اين آيه را درباره مخالفين تطبيق نموده استفاده مىشود كه مىخواهد بفرمايد : اسلام اينها هم مانند اسلام منافقين است و اسلام منافقين اثر اخروى ندارد و تنها فايده دنيوى دارد .\r\nپس ما صدراً و ذيلًا استفاده مىكنيم كه  « مَنْ جاءَ بِالْحَسَنَةِ فَلَهُ عَشْرُ أَمْثالِها »  براى كسانى است كه حسنه انجام دهند و اين طور نيست كه همه مخالفين واجد حسنه\r\n\r\n","description":"","footnote":"","page_name":" 5766 ","page_number":75},
  {"content":"\r\n\r\nباشند بلكه اصلًا كارهاى آنها حسنه نيست .\r\nاز تعبيراتى كه مرحوم مجلسى دارد و ما به روايات ديگر هم مراجعه كرديم از روايتى اين مطلب استفاده مىشود كه اعمال عبادى مستضعف و غير مستضعف باطل است ، چون ولايت شرط صحت عمل عبادى است ، منتها احياناً بعضى مستضعفين بهشتى هستند . اين از آيه قرآن و روايات استفاده مىشود چون در روايات هست كه ائمه ع فرموده‌اند : اگر تمام عمر را عبادت كنند اما معرفت حق ما را نداشته باشند « ما كان له على الله حق من ثواب الله » حق بهشت ندارند ، ولى در ذيل آن آمده كه « اولئك المحسن منهم بفضل رحمته » خداوند متعال از روى فضل به آنها بهشت عطا مىكند . مرحوم مجلسى اين روايت را خوب معنا كرده است كه اماميه و غير اماميه ذاتاً استحقاق بهشت ندارند تا اگر خداوند به آنها بهشت عطا نكرد ، ظلم كرده باشد چون آن مقدار انعامى كه بايد بشود ، خداوند انعام كرده است . لكن استحقاق عَرَضى براى مؤمنين هست ، چون به آنها وعده بهشت داده شده و خداوند تخلف وعده نمىكند . ولى براى غير مؤمن اصلًا وعده‌اى داده نشده است كه از آن روايات استفاده مىشود كه اينكه در اين روايت تعبير مىكند :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  اين درباره مؤمنين است لكن غير مؤمنين ، محسن از ايشان وارد بهشت مىشود ، چنانچه در آيه شريفه آمده و  « آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ »  توبه / 106\r\nاما اعمال عبادى اينها مصداق احسان و حسنه نيست ، چون فاقد شرط ولايت است ، ولى اگر مخالف مستضعفى از يك مؤمنى رفع گرفتارى و ظلم كرده باشد اين مصداق براى احسان است ، چون توصلى است و تعبدى نيست تا فاقد شرط باشد اگر اين اعمال را انجام داده باشند قابليت تفضل دارند و بهشتى مىشوند و كسانى كه حسنات آنها ناچيز و سيئات آنها بسيار است ، اهل آتش هستند . خلاصه در اين\r\n\r\n","description":"","footnote":"","page_name":" 5767 ","page_number":76},
  {"content":"\r\n\r\nروايت كه وعده داده است مربوط به مؤمنين است و امام 7 نخواسته‌اند بالصراحة بگويند : اعمال غير مؤمنين براى آخرت آنها مفيد نيست ولى اگر با صدر روايت سنجيده شود حضرت مىخواهند بفرمايند كه اين اعمال براى آخرت آنها مفيد نيست و تنها براى دنياى آنها مفيد است .\r\nنتيجه اينكه اولًا : « جماعة الناس من الفِرَق كلها » را به يك عده خاصى حمل كنيم عرفى نيست و ثانياً : صاحب حدائق استحقاق را براى مستضعفين مىخواهد اثبات كند با اينكه خود روايت صريح است كه اينها استحقاق ندارند و اگر كار نيكى داشته باشند تفضلًا به بهشت مىروند . پس اين روايت يكى از رواياتى است كه دلالت مىكند نكاح با مخالف غير ناصبى جايز است و نكاح و دَم و ارث مخالفين غير نواصب مانند مؤمنين است .\r\n\r\n2 - موثقه سماعة\r\nدومين روايت دال بر جواز نكاح با مخالف غير ناصبى موثقه سماعه است .\r\n« قال : قلت لأبي عبد الله ع أخبرنى عن الاسلام و الايمان أ هما مختلفان فقال : ان الايمان يشارك الاسلام و الاسلام لا يشارك الايمان فقلت : فصِفهما لى فقال : الاسلام شهادة أن لا إله الّا الله و التصديق برسول الله ص به حقنت الدماء و عليه جرت المناكح و المواريث و على ظاهره جماعة الناس ، و الايمان الهدى و ما يثبت فى القلوب من صفة الاسلام و ما ظهر من العمل به و الايمان أرفع من الاسلام بدرجة ان الايمان يشارك الاسلام فى الظاهر و الاسلام لا يشارك الايمان فى الباطن و ان اجتمعا فى القول و الصفة « 1 » . اگر روايات ديگر نبود ما نواصب را هم خارج نمىكرديم ، چون نواصب هم اين اوصاف را دارند ، لكن چون نواصب را ادله خاصه تخصيص مىزند و اينها اقليّت هستند تخصيص مانعى ندارد ، اما روايت حمران طبق آن معنا مفادش تخصيص أكثر بود و قابل التزام نبود .\r\n\r\n\r\n","description":"","footnote":"\r\n( 1 ) - محمد بن يعقوب الكلينى ، الكافى 2 / 25 .\r\n","page_name":" 5768 ","page_number":77},
  {"content":"\r\n\r\n\r\n3 - روايت فضيل بن يسار\r\n« قال الفضيل بن يسار سمعت ابا عبد الله 7 يقول : ان الايمان يشارك الاسلام و لا يشاركه الاسلام ان الايمان ما وقّر فى القلوب و الاسلام ما عليه المناكح و المواريث و حقن الدماء و الايمان يشارك الاسلام و الاسلام لا يشارك الايمان « 1 » »\r\nبه اين روايت صاحب جواهر استدلال كرده است و قبلًا گذشت كه صاحب حدائق اين استدلال را ناتمام مىداند و جواب مىدهد كه قبول داريم كه اسلام آن است كه مناكح و مواريث و حقنِ دماء بر آن پايه‌گذارى شده است ، اين يك كبراى كلى است كه ما آن را قبول داريم ، لكن مىگوييم : امثال حقن دماء براى مستضعفين از اهل خلاف است و براى عموم مخالفين غير نواصب نيست . از اين رو به اين روايت نمىتوان بر مطلوب استدلال كرد .\r\n\r\n4 - روايت سفيان بن السمط\r\nسفيان بن سمط قال : سأل رجل أبا عبد الله 7 عن الاسلام و الايمان ما الفرق بينهما تا مىرسد به اينجا كه اول حضرت جواب نمىدهند و نمىخواسته‌اند مسأله را واضح بيان كنند اما بعد در ميان راه جواب مىدهند و مىفرمايند : الاسلام هو الظاهر الذي عليه الناس شهادة ان لا إله الّا الله وحده لا شريك له و أن محمداً عبده و رسوله و اقام الصلاة و ايتاء الزكاة و حج البيت و صيام شهر رمضان فهذا الاسلام و قال : الايمان معرفة هذا الامر مع هذا فان أقرّ بها و لم يعرف هذا الامر كان مسلماً و كان ضالًا « 2 » . پس مخالفين غير از نواصب كه دليل خاص بر كفر آنها هست ، مسلمانند و اين روايت صغرى قرار مىگيرد براى كبرايى كه از روايت فضيل بن يسار استفاده مىشد و گفتيم كه صاحب حدائق استدلال به روايت فضيل را قبول ندارد و مىفرمايد اين روايت متكفل صغرى نيست . بنابراين ، چون اين روايت معيار اسلام را شهادتين قرار داده است از اين رو\r\n\r\n\r\n","description":"","footnote":"\r\n( 1 ) - شيخ حرّ عاملى ، وسائل الشيعة ، باب 11 من ابواب ما يحرم بالكفر ، حديث 4 .\r\n( 2 ) -\r\n","page_name":" 5769 ","page_number":78},
  {"content":"\r\n\r\nاين روايت قابل استدلال است . صاحب حدائق در كتاب شهاب ثاقب براى اين روايت معانى بعيدى ذكر كرده است كه نياز به ذكر آنها نيست . نتيجه اينكه اين روايت به ضميمه روايت فضيل حكم مسأله نكاح را بيان مىكنند هر چند به تنهايى نمىتوانند مشكل را حل كنند .\r\n\r\n5 - روايت حمران\r\nروايتى است از صفوان بن يحيى عن حجر بن زائدة عن حمران قال : « سألت ابا عبد الله 7 عن قول الله عزّ و جلّ الّا المستضعفين » [ نساء 98 
  ] قال : هم أهل الولاية قلت : و أىّ ولاية ؟ فقال : أما انها ليست بولاية فى الدين و لكنها الولاية فى المناكحة و الموارثة و المخالطة و هم ليسوا بالمؤمنين و لا بالكفار و هم المرجون لامر الله « 1 » « 2 » .\r\n\r\n6 - صحيحه عمر بن أبان\r\nفضالة بن ايوب عن عمر بن أبان قال : سألت أبا عبد الله 7 عن المستضعفين ؟ فقال : هم أهل الولاية فقال : أما انها ليست بالولاية فى الدين و لكنها الولاية فى المناكحة و الموارثة و المخالطة و هم ليسوا بالمؤمنين و لا الكفار منهم المرجون لامر الله عزّ و جلّ « 3 »\r\nبه نظر مىرسد كه دو روايت أخير ، در اصل يك روايت است و راوى هم در اصل يكى باشد . روايت اول از معانى الاخبار و روايت أخير از كافى است . در روايت معانى الاخبار كه « حمران » راوى آن است ظاهراً تصحيفى صورت گرفته است . اصل روايت از عمر بن أبان است كه فضالة بن أيوب از عمر بن أبان زياد روايت نقل كرده است ، سپس عمر بن أبان به حمران تصحيف شده است ، چون « بن » گاهى حذف مىشود و مستقيماً نسبت داده مىشود از اين رو « عمر » به « حمر » تصحيف شده است و روايت به حمران نسبت داده شده است .\r\n\r\n\r\n","description":"","footnote":"\r\n( 1 ) - شيخ حرّ عاملى محمد بن الحسن ، وسائل الشيعة 20 / 559 ، باب 11 من ابواب ما يحرم بالكفر و نحوه ، حديث 12 .\r\n( 2 ) - مرجون لامر الله اشاره به آيه توبه / 106 مىباشد .\r\n( 3 ) - شيخ حر عاملى محمد بن الحسن ، وسائل الشيعة 20 / 557 باب 11 من ابواب ما يحرم بالكفر و نحوه ، حديث 5 .\r\n","page_name":" 5770 ","page_number":79},
  {"content":"\r\n\r\nاستدلال به اين روايت به تنهايى مشكل است ، زيرا در اين روايت مىفرمايد :\r\nكسانى كه در اين احكام به ما نزديك « 1 » هستند و آنها همان كسانى هستند كه در اين احكام به ما نزديك هستند و آنها همان مرجون لامر الله هستند يا « منهم  مُرْجَوْنَ لِأَمْرِ اللَّهِ »  مرجون لامر الله برخى از آنها هستند . به هر حال اين روايت قابل استدلال نيست ، زيرا ممكن است صاحب حدائق بگويد : اين روايات دلالت نمىكند كه قاطبه اهل خلاف غير از نواصب در مناكحة و موارثة و مخالطه با اهل ايمان مشتركند بلكه يك قسم خاصى از آنان اين اشتراك را دارند .\r\nچون اين روايت مستضعفين را معرفى مىكند به كسانى كه نكاح با آنها صحيح است و معاشرت با آنها مىشود كرد ، اما بيان نمىكند اينها چه كسانى هستند ، پس اين روايت متكفّل بيان صغرى و اينكه كدام فرقه از اهل خلاف مراد است نيست .\r\nبلكه بعداً فرموده : منهم المرجون لامر الله بنابراين شايد مطلق مخالفين غير از نواصب مراد نباشد . بقيه بحث را در جلسه آينده دنبال مىكنيم . ان شاء الله تعالى .\r\n« * و السلام * »\r\n\r\n\r\n","description":"","footnote":"\r\n( 1 ) - توضيح بيشتر : ولايت در اصل به معناى قرب است .\r\n","page_name":" 5771 ","page_number":80},
  {"content":"\r\n\r\n\r\n13 / 2 / 1383 يكشنبه درس شمارهء ( 641 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه چند روايت ديگر را كه براى صحت نكاح مؤمنه با مخالف استدلال شده را بررسى مىنماييم و در پايان به جمع‌بندى اين بحث مىپردازيم .\r\n* * * \r\n[ بحث در رواياتى كه براى صحت نكاح مؤمنه با مخالف استدلال شده 
  ]\r\n\r\nالف : صحيحه محمد بن مسلم :\r\nقال سألته عن الايمان فقال الايمان ما كان فى القلب و الاسلام ما كان عليه التناكح و المواريث و تحقن به الدماء « 1 » .\r\nهمانطور كه ملاحظه مىفرماييد براى جواز نكاح در متن روايت ، اسلام ، كافى شمرده شده است .\r\nالبته اگر كسى در اسلام مخالفين تشكيك كند ، چون اين روايت در مقام بيان محقق اسلام نبوده ، براى اثبات اسلام مخالفين كفايت نمىكند ، لذا ديگر نمىتوان براى جواز نكاح مخالفين به اين روايت تمسك نمود . در نتيجه رد كلام صاحب حدائق با اين روايت مشكل است .\r\n\r\nب : معتبره على بن رئاب :\r\nاين روايت را كشى از على بن رئاب نقل مىكند .\r\nدر سند روايت احمد بن هلال وجود دارد كه از نظر ما وى موثق بوده ، مشكل ديگرى در سند نيست ، لذا حديث اشكال سندى ندارد . در اين روايت زراره از حضرت صادق عليه السلام سؤالاتى مىپرسد ؛ چون قريب به همين سؤالات با حضرت\r\n\r\n\r\n","description":"","footnote":"\r\n( 1 ) - شيخ حر عاملى ، وسائل الشيعة آل البيت ، ج 20 ، ص 560\r\n","page_name":" 5772 ","page_number":81},
  {"content":"\r\n\r\nباقر عليه السلام نيز طرح شده است اين احتمال وجود دارد كه دركشى اشتباهى رخ داده باشد و در واقع مسئول عنه امام باقر عليه السلام باشد .\r\nدر اين روايت حضرت به زراره مىفرمايند چرا ازدواج نمىكنى ؟ زراره عرض مىكند : لانّى لا اعلم تطيب مناكحة هؤلاء ام لا ؟ معلوم مىشود كه زراره زن عارفه پيدا نمىكرده است و در نكاح با مخالفين شبهه داشته است و منشأ شبهه اين بوده كه مىگفته مخالفين مسلمان نيستند ، حضرت مىفرمايند : عليك بالبلهاء . قال فقلت مثل التى تكون على راى الحكم بن عتيبه و سالم بن ابى حفصه ؟\r\nقال لا . التى لا تعرف ما انتم عليه و لا تنصب ، قد زوج رسول الله صلى الله عليه و آله أبا العاص بن ربيع و عثمان بن نعمان و تزوج عايشه و حفصه و غيرهما « 1 » . البته سؤال اصلى زراره هر چند مربوط به زن گرفتن از مخالفين است ، ليكن از معيارى كه حضرت بيان فرموده و آن را بر تزويج پيامبر صلى الله عليه و آله دخترشان را به أبا العاص و عثمان تطبيق مىكنند معلوم مىشود كه ميزان براى صحت ازدواج عدم نصب مىباشد . لذا ازدواج با مخالفينى كه ناصب نيستند مانعى ندارد ، نه زن دادن به آنها و نه زن گرفتن از آنها .\r\nالبته ممكن است اين سؤال پيش بيايد كه حكم بن عتيبه و سالم بن ابى حفصه كه ناصبى نيستند ، زيرا هر 2 بترى مىباشند و فرقه بتريه قائل به تقديم حضرت على عليه السلام مىباشد . پس چرا حضرت ازدواج با افرادى كه مثل آنها هستند را رد كردند .\r\nحتى اهل تسنن درباره سالم بن ابى حفصه مىگويند « فيه تشيع » اين مسأله را بايد چگونه حل كرد .\r\nدر پاسخ بايد گفت ملاك نصب فقط دشمنى با حضرت على عليه السلام نيست . اگر كسى به خاطر مسلك و مرامى كه دارد بغض يكى ديگر از ائمه را هم داشته باشد بازهم ناصبى است . و اينها با ائمه ديگر غير از امير المؤمنين عليه السلام مبغض بوده‌اند . بعضى از افراد هم بغض دارند اما بغض آنها به خاطر مسلك و مرامى كه انتخاب كرده‌اند\r\n\r\n\r\n","description":"","footnote":"\r\n( 1 ) - كشى ، رجال كشى ، ج 1 ، ص 142 .\r\n","page_name":" 5773 ","page_number":82},
  {"content":"\r\n\r\nنيست و به اصطلاح بغض آنها تقرّباً الى الله نمىباشد . اين قبيل افراد را ما ناصبى نمىدانيم . عايشه و حفصه از اين قبيل مىباشند و به اين اصطلاح ناصبى نيستند « 1 » . در خود قرآن هم وارد شده است كه «  فَقَدْ صَغَتْ قُلُوبُكُما  » ( تحريم 4 ) . اينها پيامبر را اذيت مىكردند ولى اين عداوت‌ها تقرّباً الى الله نبود ، بلكه منشأ آن غلبه هوى و هوس و دنياطلبى آنها بوده است و به همين خاطر در روايت عايشه و حفصه جزء بلهاء شمرده شده‌اند .\r\nدر نتيجه : از نظر ما سند اين روايت تمام بوده و دلالت آن نيز بر مطلب كامل است .\r\n\r\nج : روايت علاء بن رزين :\r\nانه سأل أبا جعفر عليه السلام عن جمهور الناس فقال هم اليوم اهل هدنة ترد ضالتهم و تؤدى امانتهم و تحقن دمائهم و تجوز مناكحتهم و موارثتهم « 2 » »\r\nاين روايت جمهور ناس را مسلمان مىداند ، بر خلاف صاحب حدائق كه جمهور ناس را مسلمان نمىداند و فقط اقليتى از مخالفين را به عنوان مستضعف مسلمان مىداند .\r\n\r\nد : روايت محمد بن قيس :\r\nاين روايت را ابن ادريس در مستطرفات از كتاب أبان بن تغلب نقل كرده است : قال اخبرنى ثعلبة بن ميمون ، عن محمد بن قيس الاسدى قال قال أبو جعفر عليه السلام ان رسول الله زوج منافقين أبا العاص بن الربيع و سكت عن الآخر . « 3 » « 4 »\r\nاين روايت به لحاظ سندى صحيح مىباشد و از نظر دلالت روشن است كه دايره\r\n\r\n\r\n","description":"","footnote":"\r\n( 1 ) - توضيح بيشتر : از بيانات استاد مد ظله استفاده مىشود كه نصب مراتب و معانى مختلفى دارد و اين دو نفر هر چند از مصاديق ناصبى كه ازدواج با آنها حرام است نمىباشند ليكن اين منافات ندارد كه برخى از معانى ديگر ناصبى باشند كما هو الحق .\r\n( 2 ) - شيخ حر عاملى ، وسائل الشيعة ( آل البيت ) ، ج 20 ، ص 561 .\r\n( 3 ) - ابن ادريس ، السرائر ، ج 3 ، ص 565 .\r\n( 4 ) - استاد مد ظله مىفرمايند كه به قرينه اسنادى كه در اين روايات آمده ، اين كتاب از ابان بن تغلب نيست و به احتمال زياد اين كتاب متعلق به ابان بن محمد البجلى مىباشد . براى كسب اطلاعات بيشتر مراجعه كنيد به تعليقه استاد مد ظله در كتاب السرائر ، ج 3 ، ص 563 .\r\n","page_name":" 5774 ","page_number":83},
  {"content":"\r\n\r\nجواز نكاح به آن محدوديتى كه صاحب حدائق قائل است نيست . حضرت اسمى از دومى به ميان نياوردند ، زيرا كه به خاطر تقيه نمىخواستند نام عثمان ذكر شود .\r\n\r\nدر جمع‌بندى نهايى اين بحث به 5 نكته اشاره مىكنيم :\r\n\r\nنكته اول :\r\nاز برخى از اشكالاتى كه به مرحوم صاحب حدائق شده است مىتوان جواب داد . مثلًا مرحوم حاج شيخ عبد لكريم اعلى الله مقامه به ايشان اشكال كرده‌اند كه اگر ملاك نصب ، تقديم جبت و طاغوت باشد ديگر مستضعف مصداقى نخواهد داشت زيرا همه سنىها شيخين را مقدم مىدارند .\r\nدر پاسخ بايد گفت :\r\nاولًا : معلوم نيست مستضعفين از اهل تسنن نيز شيخين را مقدم بدارند . بسيارى از آنان از اختلاف مذاهب اطلاعى ندارند بلكه عده‌اى از آنها اصلًا اعتقادى به وجوب اطاعت از شيخين ندارند .\r\nثانياً : ممكن است مراد از تقديم ، تقديم از نظر فضيلت باشد يعنى كسانى كه شيخين را از حضرت امير عليه السلام افضل مىدانند ناصبى هستند ولى لازمه تسنن ، اعتقاد به افضليت شيخين نيست ، ممكن است كسى سنى باشد و شيخين را افضل نداند و يا اساساً توانايى تشخيص افضل را نداشته باشد .\r\nثالثاً : اگر به فرض ظاهر اين روايت اين باشد كه مطلق مخالفين ناصبى هستند ، در عين حال بايد بگوييم در مسأله نكاح ، جمهور مخالفين ، ناصبى محسوب نگرديده‌اند ، چون از نظر تاريخى و روايات معتبره مسلم است كه رسول اكرم صلى الله عليه و آله با مخالفين وصلت مىكرده‌اند ، از آنها دختر مىگرفتند و به آنها دختر مىدادند .\r\n\r\nنكته دوم :\r\nبه نظر ما دلالت روايت على بن رئاب و روايت محمد بن قيس بر جواز نكاح جمهور مخالفين كه ناصبى ( بمعناه الخاص ) نيستند تمام است و ديگر در اين روايت‌ها صاحب حدائق نمىتواند ناصبى را به آن معناى وسيع بگيرد ، چون در اين روايات افرادى نظير عثمان و أبو العاص و عايشه و حفصه از تحت نصب خارج\r\n\r\n","description":"","footnote":"","page_name":" 5775 ","page_number":84},
  {"content":"\r\n\r\nشده‌اند .\r\n\r\nنكته سوم :\r\nگفته شد از نظر تاريخى مسلم است كه رسول اكرم صلى الله عليه و آله و ائمه اطهار عليهم السلام با مخالفين وصلت مىكرده‌اند ، از آنان دختر مىگرفتند و به آنان دختر مىدادند و اين احتمال وجود ندارد كه بگوييم همه اين ازدواج‌ها باطل بوده است .\r\nدر اينجا به ذكر 2 مورد از اين ازدواج‌ها اكتفا مىكنيم :\r\nمورد اول : ازدواج فاطمه بنت الحسين با نواده عثمان بن عفان . ابتدا حسن مثنى فرزند حضرت مجتبى عليه السلام كه جد همه طباطبايىها است ، از يكى از دختران حضرت سيد الشهداء خواستگارى مىكند . حضرت مىفرمايند : هر كدام را كه دوست دارى انتخاب كن . حسن مثنى از روى شرم و حيا چيزى عرض نمىكند ، بعد خود حضرت فاطمه بنت الحسين را براى او انتخاب مىكند و مىفرمايد اين خواهر بزرگ‌تر است و به مادرم زهرا شبيه‌تر مىباشد . حسن مثنى هنگام وفات وصيت مىكند كه تو از نظر مال و اولاد مكفى المؤونه هستى و با ديگرى ازدواج نكن ، اگر هم خواستى ازدواج كنى با نوه عثمان كه عبد الله بن عمرو بن عثمان است ازدواج نكن « 1 » . زيرا او دشمن من است . پدر او عمرو بن عثمان دشمن پدرم امام مجتبى بود و جد او عثمان دشمن جد من امير المؤمنين است و طايفه او كه از بنى اميه است دشمن طايفه ما بنى هاشم مىباشد .\r\nبعد از فوت حسن مثنى عبد الله بن عمرو بن عثمان از فاطمه خواستگارى مىكند ، ولى او جواب رد مىدهد .\r\nعبد الله بن عمرو به عبد الله بن محمد بن عبد الرحمن بن ابى بكر متوسل مىشود . مادر فاطمه بنت الحسين غير از سيد الشهداء ازدواج ديگرى هم داشته كه با همين عبد الله بن محمد بوده است . عبد الله بن محمد به همسر خود مىگويد كه فاطمه را به ازدواج راضى كند . فاطمه به مادرش جواب رد مىدهد ولى بعد مادرش\r\n\r\n\r\n","description":"","footnote":"\r\n( 1 ) - در جواهر به اشتباه عبد الله بن عمر بن عثمان نوشته شده است .\r\n","page_name":" 5776 ","page_number":85},
  {"content":"\r\n\r\nقسم مىخورد كه اگر حاضر نشوى در آفتاب مىايستم و تا موافقت نكنى زير سايه نمىروم . اينجا ديگر فاطمه ازدواج را مىپذيرد .\r\nاين قضيه را اصيل الدين فرزند خواجه طوسى كه معاصر علامه حلى است در كتاب انساب خود به نام كتاب « اصيلى » آورده است .\r\nمجدى كه از معاصرين شيخ طوسى به شمار مىرود و كتاب وى از كتب معتبر انساب است ؛ نوشته وقتى فاطمه ازدواج را پذيرفت بعضى تعجب كردند كه او چطور قبول كرده است . فاطمه در جواب مىگويد : « ما كنت بغيّاً و لا كان الحسن نبياً . . . » من كه اهل فحشا نيستم ، حسن هم پيامبر نيست تا نتوان با همسران او ازدواج كرد .\r\nخلاصه اين ازدواج واقع شده و مورد انكار ائمه اطهار نيز قرار نگرفته كه بگويند اين عقد باطل است .\r\nمورد دوم : ازدواج سكينه بنت الحسين با مصعب بن زبير برادر عبد الله بن زبير است . اينها هيچ كدام عارف يا مستضعف به آن معناى خاصى كه صاحب حدائق مىگويد نيستند و با وجود اين ، اين ازدواج‌ها صحيح بوده و از آنها نهى نشده است .\r\n\r\nنكته چهارم :\r\nبعضى از فقهاء كه قائل به جواز نكاح مخالفين شده‌اند رواياتى از قبيل « 1 » ان العارفة لا توضع إلّا عند العارف را حمل بر كراهت كرده‌اند ، در اين صورت آيا مىتوان فعل پيامبر اكرم صلى الله عليه و آله را حمل بر كراهت نمود ؟\r\nممكن است در پاسخ گفته شود كه ازدواج با مخالفين به عنوان اولى منهى نيست ، بلكه به عنوان ثانوى و به لحاظ تأثيرگذارى منفى تحريماً يا تنزيهاً آن را منع كرده‌اند و چون اين احتمال خطر در مورد رسول اكرم صلى الله عليه و آله وجود ندارد ، كراهت هم نخواهد داشت به علاوه شرايط اجتماعى و سياسى آن دوره نيز در اين مسأله بىتاثير نمىباشد و كراهت چندان قوتى ندارد كه در مقابل آن مقاومت كند .\r\n\r\nنكته پنجم :\r\nحال با صرف نظر از ادله معارض ، اين سؤال پيش مىآيد كه آيا اين\r\n\r\n\r\n","description":"","footnote":"\r\n( 1 ) - براى نمونه مراجعه كنيد به وسائل الشيعة آل البيت ، ج 20 ، ص 579 و 577 .\r\n","page_name":" 5777 ","page_number":86},
  {"content":"\r\n\r\nروايات « لا توضع العارفة الا عند العارف و لا يزوج المستضعف مؤمنة » مىتواند بر مختار مرحوم صاحب حدائق ( بطلان نكاح مؤمنه با مخالف ) دلالت كند يا خير ؟\r\nصاحب كشف اللثام و مرحوم حاج شيخ و احتمالًا صاحب مدارك با انفكاك تحريم تكليفى از بطلان وضعى مىخواهند بگويند اين روايات حد اكثر دلالت بر تحريم تكليفى دارد نه بطلان وضعى . مرحوم حاج شيخ مىفرمايند نهيى كه بالعرض متوجه عقد شود موجب بطلان آن نمىشود ، مانند نهى از بيع وقت النداء . به نظر مىرسد اين معيار صحيحى براى انفكاك تحريم تكليفى و بطلان وضعى نيست .\r\nبلكه بايد گفت گاهى صحت عقد به معناى ترتب اثر عقد - مانند نقل و انتقال در بيع و حصول علقه زوجيت در نكاح - مفسده دارد ، نه نفس انشاء و فعل متعاقدين . در اين موارد نهى از معامله دلالت بر بطلان وضعى مىكند چون امضاء اثر چنين عقدى ذو مفسده است . اما اگر در جايى مفسده بر نفس عقد مترتب بود و انشاء متعاقدين ذو مفسده بود مانند بيع وقت النداء كه به جهت بازدارندگى نفس اين عمل از نماز جمعه مورد نهى قرار مىگيرد . در اينجا تفكيك بين حكم تكليفى و وضعى صحيح است و چنين عقدى هر چند حرام است ولى مانعى ندارد كه صحيح باشد ، چون سبب بطلان در آن نيست . لذا در مواردى مانند بيع غررى كه عقلاء با توجه به تناسبات حكم و موضوع ، محذورى در نفس گفتن بعت و اشتريت نمىبينند بلكه مفسده را در نقل و انتقال غررى مىبينند ، نهى از بيع غررى دلالت بر بطلان مىكند .\r\nدر مسأله نكاح مؤمنه با مخالف نيز مفسده‌اى كه در چنين نكاحى ديده مىشود و در روايات نيز آمده است ، « انّ المرأة تأخذ من دين زوجها » خطر تأثيرپذيرى اعتقادى زوجه در طول زندگى است و اين امر اقتضاء مىكند كه شارع مقدس چنين نكاحى را امضاء نكرده باشد نه اين كه خواندن صيغه نكاح و انشاء عقد مورد نهى تكليفى قرار گرفته باشد . لذا اگر ادله خارجى نباشد نهى در اين روايات ظهور در بطلان عقد دارد .\r\n\r\nنكته ششم :\r\nاز آنجا كه ما در نكاح زنان اهل كتاب قائل به جواز شديم بالاولويه\r\n\r\n","description":"","footnote":"","page_name":" 5778 ","page_number":87},
  {"content":"\r\n\r\nمىتوانيم نسبت به ازدواج با زنان اهل تسنن قائل به جواز شويم « 1 » .\r\nدر مجموع ما ادله جواز نكاح غير ناصبى را تمام دانسته و عقد را صحيح مىدانيم .\r\n« * و السلام * »\r\n\r\n\r\n","description":"","footnote":"\r\n( 1 ) - اين مسأله را استاد مد ظله مىخواستند در خلال درس بيان كنند ولى متأسفانه به علت كمى وقت آن را خارج از كلاس عنوان فرمودند .\r\n","page_name":" 5779 ","page_number":88},
  {"content":"\r\n\r\n\r\n14 / 2 / 1383 دوشنبه درس شمارهء ( 642 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ابتداءً به شاذ نبودن و بلكه يكى از دو قول مشهور بودن حكم به جواز ازدواج با مخالف اشاره كرده ، و سپس طريقهء جمع بين دو طايفه از اخبار متعارض در مورد مثاب بودن يا مثاب نبودن مخالفين نسبت به اعمالشان را بيان مىكنيم و در ادامه ؛ مسأله شرط بودن تمكن از پرداخت نفقه در صحت نكاح را مطرح نموده و با بررسى كلمات شيخ مفيد و شيخ طوسى در مورد آن ، ادامه بحث را به جلسه بعدى واگذار مىكنيم .\r\n* * * \r\nبيان يكى از دو قول مشهور بودن حكم به جواز نكاح با مخالفين\r\nاينكه ما حكم به جواز ازدواج با اهل خلاف غير از نواصب كرديم ، بر خلاف مشهور نيست ؛ چرا كه ، اگر چه قائلين به جواز در مقابل قائلين به عدم جواز ، كمتر باشند ، لكن تعداد معتنابهى از فقهاء قائل به جواز هستند و بايد مسأله را ذات قولين مشهورين بدانيم . از جمله آنها ابن جنيد از قرن چهارم ، بنابر عبارتى كه در مختلف از او نقل شده است ، قائل به جواز است و همينطور شيخ مفيد از قرن پنجم ، در سه كتابش كه عبارتند از : رساله سرويّة كه سؤالاتى است كه از سارى شده و رساله تلعكبريّه كه سؤالاتى از تلعكبر در اطراف بغداد است و كتاب مقنعه ، كه در دو رسالهء اول تصريح به كفايت اسلام و جواز ازدواج با مخالف نموده و در مقنعه ظاهر كلامش اين است كه ايمان بالمعنى الاخص شرط در صحت نكاح نمىباشد و\r\n\r\n","description":"","footnote":"","page_name":" 5780 ","page_number":89},
  {"content":"\r\n\r\nهمينطور سيد مرتضى در شافى قائل به عدم اعتبار ايمان بالمعنى الاخص است .\r\nكما اينكه از قرن ششم قطب راوندى در فقه القرآن و از قرن هفتم محقق حلى در شرايع و نافع و يحيى بن سعيد پسر عمّ محقق در جامع الشرايع و از قرن دهم ، شهيد ثانى در مسالك و از قرن يازدهم ، فيض در مفاتيح و سبزوارى در كفاية و از قرن دوازدهم ، مرحوم مجلسى در مرآة العقول و فاضل هندى يا اصفهانى در كشف اللثام و از قرن سيزدهم صاحب جواهر و از قرنهاى بعدى هم فقهاء ديگرى قائل به عدم اعتبار ايمان هستند ، بنابراين قول مختار ما قول شاذ و نادرى نيست .\r\n\r\nطريقه جمع بين اخبار ثواب يا عدم ثواب در اعمال مخالفين\r\nمطلبى كه در اينجا باقى مانده است اين است كه : قبلًا عرض شد كه از بعضى از روايات استفاده مىشود كه بنابر وعده‌اى كه خداوند به مؤمنين داده است يك حق عرضى على اللَّه ، مؤمنين پيدا مىكنند كه ثواب اعمالشان را دريافت نمايند ، لكن گفتيم كه راجع به غير مؤمن وعده‌اى داده نشده و آنها مرجون لامر اللَّه هستند . ولى از بعضى از روايات اثبات اين حق عرضى براى مخالفين هم استفاده مىشود و با توجه به رواياتى كه دلالت بر عدم ثواب براى مخالفين مىكرد ، به نظر مىآيد كه طريق جمع بين نفى و اثبات مذكور در اين باشد كه بگوئيم : روايت دالّ بر عدم ثواب براى مخالفين مربوط به عباديّات است و عبادات آنها چون فاقد شرط ايمان است عبادت داراى حسنه نمىشود و اما روايت دلالت‌كننده بر ثواب براى آنها ، مربوط به توصّليّات است كه قصد قربت در صحت آن معتبر نيست مثل اينكه به كار يك شيعه مظلومى رسيدگى نمايد .\r\nراجع به نواصب هم گفتيم كه مقصود از ناصبىاى كه ازدواج با او جايز نيست نواصب اعتقادى است كه به عنوان دين عداوت داشته باشد نه به عناوين ديگر ، پس نتيجه اين شد كه ازدواج با مخالفين اگر ناصبى به معناى ذكر شده نباشد جايز\r\n\r\n","description":"","footnote":"","page_name":" 5781 ","page_number":90},
  {"content":"\r\n\r\nاست .\r\n\r\nمسأله شرط بودن تمكن از پرداخت نفقه در صحت نكاح\r\nبحث ديگر اين است كه آيا تمكن از نفقه به مقدار شأن زن از شرائط صحت بوده و در كفائت دخالت دارد يا نه ؟ و اين بحث از قديم در بين شيعه و سنى مطرح بوده است .\r\n\r\nاقوال موجود در مسأله\r\nدر ايضاح الفوائد فرموده كه ؛ سه قول در مسأله در بين طائفه اماميه مطرح است كه عبارتند از :\r\nقول اول : تمكن از نفقه شرط صحت عقد است .\r\nقول دوم : تمكن از نفقه شرط صحت عقد نيست بلكه شرط لزوم است ؛ يعنى اگر زن متوجه عدم تمكن مرد شد مىتواند عقد را به هم بزند .\r\nقول سوم : نه شرط صحت عقد است و نه شرط لزوم ، بلكه عقد بدون تمكن هم حكم به صحت و لزوم آن مىشود . البته بعضىها با ارجاع قول اول به قول دوم ، مسأله را داراى دو قول دانسته‌اند .\r\n\r\nكلمات فقهاء در مسأله\r\nبا مراجعه به كلمات كسانى كه قول اول به آنها نسبت داده شده است كه عبارتند از : شيخ مفيد در مقنعه ، شيخ طوسى در خلاف و مبسوط ، ابن ادريس در سرائر ، يحيى بن سعيد در جامع و علامه در تذكره ، معلوم مىشود كه اين نسبت صحيح نيست ، براى روشن شدن مقصود آنها ، عبارات بعضى از اين فقهاء را مىخوانيم .\r\n\r\nكلام شيخ مفيد در مقنعه\r\nشيخ مفيد در مقنعه در باب « الكفاءة فى النكاح » مىفرمايد : و المسلمون الاحرار يتكافئون فى الاسلام و الحرية فى النكاح و ان تفاضلوا فى الشرف بالانساب ، كما يتكافئون فى\r\n\r\n","description":"","footnote":"","page_name":" 5782 ","page_number":91},
  {"content":"\r\n\r\nالدماء و القصاص ، فالمسلم اذا كان واجدا طولا للانفاق بحسب الحاجة على الازواج مستطيعا للنكاح ) در اين « مستطيعا للنكاح » دو احتمال هست ؛ يكى اينكه يعنى توان تهيه مهريه را داشته باشد ، و ديگر اينكه مقصود از نكاح ، عقد نكاح نباشد ، بلكه فعل و مباشرت باشد ( مأمونا على الانفس و الاموال ) يعنى اين ازدواج براى او يا ديگران منشأ خطر نباشد ( و لم تكن به آفة فى عقله و لا سفه فى الرأى ، فهو كفو فى النكاح ) .\r\nآيا از اين عبارت مىتوان استفادهء قول به اعتبار تمكن از دادن نفقه در صحت نكاح را نمود ؟ ظاهر اين است كه خير ، چرا كه ؛ اولا : در كلام ايشان عبارتى كه دلالت بر اعتبار اين امور در صحت نكاح به نحو مطلق بكند وجود ندارد .\r\nو ثانياً ؛ محتمل است كه مقصود از اعتبار اين امور ، اعتبار آنها در موارد اعمال ولايت از سوى جد يا پدر يا حاكم باشد نه به طور مطلق ، حتى آنجايى كه خود شخص راضى است .\r\nثالثاً ؛ ممكن است كه مقصود ايشان ، اعتبار اين امور در لزوم عقد باشد\r\nو رابعاً ؛ تقريباً مىتوان مطمئن شد كه اين امور ، نظير قدرت بر دادن مهريه ، توان مباشرت ، مأمون بر انفس و اموال بودن و سفاهت در رأى نداشتن ، شرط در صحت نكاح نيستند .\r\n\r\nكلمات شيخ طوسى در مسأله\r\n1 . مسأله 27 خلاف : ( الكفاءة معتبرة فى النكاح و هى عندنا شيئان ؛ احدهما الايمان و الآخر امكان القيام بالنفقة ، دليلنا اجماع الفرقة و أخبارهم و ايضا قوله تعالى  « فَانْكِحُوا ما طابَ لَكُمْ مِنَ النِّساءِ »  و لم يشترط . ما ذكرناه مجمع عليه و أيضا قوله ( ص ) « المؤمنون بعضهم اكفاء بعض » كه روشن است كه اين عبارت در مقابل اهل سنت است و لذا در مقابل آنها استدلال به عدم دليل بر اعتبار را مورد ديگر كرده و براى اعتبار ايمان و تمكن از نفقه تمسك به اتفاق مسلمين نموده است ، البته ظاهر اين عبارت اين است كه امكان قيام به نفقه شرط صحت نكاح است .\r\n\r\n","description":"","footnote":"","page_name":" 5783 ","page_number":92},
  {"content":"\r\n\r\n2 . مسأله 28 خلاف : ( يجوز للعجمى ان يتزوج بعربية و بقرشية و بهاشمية ، اذا كان من اهل الدين و عنده اليسار ) يعنى همان دو قيدى كه در مسأله قبلى گفته شد و اما چيزهاى ديگرى نظير قبيله و شغل و . . . شرط نيستند ( دليلنا ما قدمناه فى المسألة الاولى ) . از اين عبارت هم ظاهر مىشود كه كفائتى كه مجوّز نكاح است همان دو شرط مىباشد .\r\n3 . مسأله 30 خلاف : ( يجوز للفاسق ان يتزوّج بالعفيفة ، و لا يفسد العقد ) مقصود از عفيفة خصوص غير زانى نيست بلكه يعنى عفت از انجام خلاف شرع داشته باشد ( و قال الشافعى : ليس بكفو للعفيفة ) از اينكه قول شافعى را در مقابل آورده است معلوم مىشود كه مىخواهد بگويد كه كفويت در اينجا هست پس جواز نكاح خواهد بود ( دليلنا ما قلناه فى المسألة الاولى ) .\r\n4 . مسأله 31 خلاف : ( لا مانع من تزوّج أرباب الصنائع الدنية ) مثل حجام و پنبه زن ( باهل المروءات و به قال ابو حنيفه فى احدى الروايتين عنه و قال الشافعى : الصناعة معتبرة ، دليلنا ما قدمناه فى المسألة الاولى . )\r\n5 . در مبسوط مىفرمايد : ( الكفاءة معتبرة بلا خلاف ) يعنى در ميان امت مسلمان ( فى النكاح و عندنا ) اين ظاهر در اجماع در نزد اماميه است ( هى الايمان مع امكان القيام بالنفقة ) از ظاهر ابتدايى عبارات فوق استفاده مىشود كه مسأله تمكن از نفقه شرط در صحت نكاح است و اما با مراجعه به ساير عبارات معلوم مىشود كه ، كفائتى كه در نكاح معتبر است و تمكن از نفقه شرط آن است در اين عبارات به نحو مهمله اخذ شده است و اينكه اعتبار اين كفائت به چه نحو است ، در عبارات ديگر مشخص مىگردد مثلًا مىفرمايد : ( يجوز للعبد ان يتزوج بحرّة و ليس بكفولها ) يعنى با اينكه كفو نيست ولى ازدواجشان جايز است ( و متى زوّجت بعبد ، كان لها و لأوليائها الفسخ ) . پس نتيجه فقدان كفائت در اينجا اين است كه لزوم عقد برداشته مىشود .\r\n( دليلنا ما قدمناه فى المسألة الاولى ) .\r\n\r\n","description":"","footnote":"","page_name":" 5784 ","page_number":93},
  {"content":"\r\n\r\nو در بعضى از موارد هم معلوم مىشود كه ايشان كفائت را نه شرط صحت مىداند و نه شرط لزوم . مثلًا در مسأله 32 از خلاف مىفرمايد : ( اليسار المراعى ما يمكنه معه القيام بمئونة المرأة و كفايتها ) و از شافعى دو قول نقل مىكند كه مىگويد :\r\nقول دوم آن با ما موافق است كه فقر مانع نيست . وجه قول ثانى را اينطور بيان مىكند كه ( هو كفو لها ، لان الفقر ليس بعيب فى الرجال ، فعلى هذا ؛ اذ بانَ معسرا ، لم يكن لها الخيار ، كما قلناه ) كه ظاهر اين عبارت اين است كه تمكن از نفقه و فقير نبودن نه شرط صحت است و نه شرط لزوم .\r\nدر مسأله 33 خلاف هم مىفرمايد : ( اذا رضى الولاة و الزوجة من ليس بكفو ) يعنى اين امور معتبر در كفو بودن مثل اسلام نيست كه اگر رضايت آنها باشد فايده‌اى ندارد . ( كان العقد صحيحاً و به قال جميع الفقهاء ) كه ظاهر اين عبارت اين است كه با رضايت آنها هم صحيح خواهد بود و هم لازم ( و قال عبد الملك بن ماجشون من اصحاب مالك : الكفاءة شرط فى صحة عقد النكاح ) يعنى به نظر او اگر راضى هم بشوند فايده‌اى ندارد ، شيخ مىفرمايد : اين حرف درست نيست و اينطور استدلال مىكند كه ( دليلنا اجماع الفرقة و الأمة ) .\r\nدر مبسوط هم در ادامه كلمات قبلى دارد كه : ( و اليسار عندنا شرط وحده ما امكنه من القيام بنفقتها ، لا اكثر من ذلك ) بعد مىفرمايد : ( متى رضى الاولياء و الزوجة به من ليس بكفو . . . كان العقد صحيحاً ، بلا خلاف الا الماجشونى . ) .\r\nخلاصه ؛ از اين تعبيرات استفاده مىشود كه ؛ آقايانى كه كفائت را در باب نكاح اعتبار كرده‌اند ، در مقام تفصيل اينكه در چه جهت اعتبار دارد و در چه موردى شرط صحت عقد است و در كجا شرط لزوم است ، نبوده‌اند .\r\n« * و السلام * »\r\n\r\n","description":"","footnote":"","page_name":" 5785 ","page_number":94},
  {"content":"\r\n\r\n\r\n15 / 2 / 1383 سه‌شنبه درس شمارهء ( 643 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ادامه بحث اشتراط تمكن از نفقه را پى گرفته و ادله اشتراط را بررسى كرده و نظرات چند تن از فقهاء را در اين زمينه يادآور گرديده و نهايتاً نظر نهايى استاد - مد ظله - در اين زمينه تبيين خواهد گرديد .\r\n* * * \r\n[ ادامه بحث اشتراط تمكن از نفقه 
  ]\r\n\r\nبررسى نظريه ابن زهره در غنيه\r\nصاحب جواهر تبعاً لصاحب ايضاح به ابن زهره نسبت مىدهد كه ايشان تمكن از نفقه را شرط در كفويت در ازدواج مىداند « 1 » . لكن اين نسبت تمام نيست و با مراجعه به غنيه معلوم مىشود كه عبارتى از غنيه منشأ اشتباه شده است و ملاحظه ساير كلمات ايشان مراد از اين عبارت را تعيين مىكند . ايشان نمىخواهد تمكن از نفقه را على وجه الاطلاق شرط صحت بداند . بلكه بر خلاف عامه كه شرايط متعددى براى صحت نكاح ذكر مىكنند مىگويد : « دو چيز معتبر است كه يكى از آن دو چيز تمكن از نفقه است « 2 » » . ظاهر اين عبارت اين است كه اماميه دو چيز را شرط صحت مىدانند و يكى از آن دو تمكّن از نفقه است و اين ظاهر ، منشأ شده كه ايضاح أقوال ثلاثه را به اصحاب نسبت دهد . ولى اگر كسى غنيه را نگاه كند تقريباً\r\n\r\n\r\n","description":"","footnote":"\r\n( 1 ) - شيخ محمد حسن نجفى 1 ، جواهر الكلام 30 / 103 .\r\n( 2 ) - ابن زهره ، الغنيه .\r\n","page_name":" 5786 ","page_number":95},
  {"content":"\r\n\r\nمطمئن مىشود كه اين ظاهر بدوى مراد نيست ، چون غنيه آنجا كه شرايط صحت نكاح را ذكر مىكند تمكن از نفقه را جزء شرايط ذكر نمىكند با آنكه اگر تمكن از نفقه شرط باشد جا داشت كه اينجا ذكر كند . آنچه ايشان ذكر مىكند اين است كه كفائت عبارت از ايمان و يسار است ، اما كفائت موضوع چه حكمى از احكام است را ايشان اينجا تعيين نمىكند كه آيا در صحت عقد كفائت معتبر است . يا در جاى ديگر وقتى در باب شروط صحت ، ايشان اسمى از يسار و تمكن از نفقه نمىبرد و در اينجا هم مىگويد : در كفائت ، يسار معتبر است ، اين دو عبارت خود يك نحوه ظهورى دارد در اينكه كفائت مربوط به شروط صحت نيست ، بلكه موضوع براى حكم ديگرى است . جاى ديگر ايشان مىفرمايد : « كفائت موضوع اجابت است « 1 » » . يعنى اگر مردى از دختر شخصى خواستگارى كرد و داراى شرايطى بود از جمله « يسار » داشت جايز نيست ولىّ دختر ، او را ردّ كند و اگر ردّ كرد عاصى است . پس كلام غنيه ربطى به بحث فعلى ما ندارد ، هر چند عبارت غنيه گمراه‌كننده است .\r\nاكنون بايد ادله طرفين را بررسى كنيم .\r\n\r\nتمسك به برخى ادله براى اشتراط تمكن از نفقه در كفائت\r\n1 - استدلال به آيه شريفه  وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ  . نساء / 25 .\r\nوجه استدلال اين است كه آيه مىفرمايد : اگر شما قدرت مالى بر ازدواج با حرائر از مؤمنات نداريد سراغ ملك يمين برويد . پس شرط صحت ازدواج با حرائر ، تمكن از نفقه است .\r\nمحصنات در آيه به معناى حرائر است ، چون كنيزها آن گونه مصونيت عمومى كه براى حرائر بود را نداشتند ، بيرون از منازل بودند و حجاب و پوشش كامل نداشتند ، قهراً مورد تجاوز قرار مىگرفتند ، اما حرّه مصونيت داشته از اين رو به\r\n\r\n\r\n","description":"","footnote":"\r\n( 1 ) - ابن زهره ، الغنيه .\r\n","page_name":" 5787 ","page_number":96},
  {"content":"\r\n\r\nحرائر ، مُحصنات اطلاق شده است « 1 » .\r\nاز اين رو در آيه شريفه به حرائر ، محصنات گفته شده است . سه عامل زنان را در حصن و مصونيت قرار مىداد ، يكى حريّت و ديگرى عفيف بودن و سوم ازدواج . از اين رو محصنات به هر سه اطلاق شده است . هم به حرائر و هم به عفائف و هم به زنان شوهردار ، اما در آيه محل بحث مراد حرائر است .\r\n2 - حديثى كه كفو را به « أن يكون عفيفاً و عنده يسار « 2 » » تفسير كرده است و يسار را در كفائت دخيل دانسته است .\r\n3 - استدلال به داستان فاطمه بنت قيس كه شرفياب محضر پيامبر گرامى اسلام 9 شد و گفت : دو نفر خواستگار براى من هست . يكى معاويه و ديگرى شخص ديگرى - كه اسم او الان از يادم رفت - اين دو خواستگار من هستند . حضرت فرمود : « معاوية صعلوك لا مال له » معاوية هيچ مالى ندارد و خواستگار ديگر تو « لا يضع العصى من عاتقه » پيرمرد است و هميشه عصا بر دوش است آن هم به درد تو نمىخورد تو با اسامة بن زيد ازدواج كن كه اين دو مشكل را ندارد . او هم مىگويد :\r\nمن با اسامه ازدواج كردم و خيلى خير ديدم « 3 » . به اين فقره استدلال شده كه صعلوك و كسى كه مال ندارد صلاحيت ازدواج ندارد .\r\nبه سه وجه ديگر هم استدلال شده كه آيه يا روايت خاص وارد در مسأله نيست .\r\nآن وجوه از اين قرار است :\r\n4 - اگر زن با مردى كه فاقد نفقه است ازدواج كند اين ازدواج ضررى است ، اگر\r\n\r\n\r\n","description":"","footnote":"\r\n( 1 ) - سابقاً گذشت كه وقتى پيامبر گرامى اسلام 9 از زنان بيعت مىگرفتند ، يكى از شرايط بيعت اين بود كه زنا نكنند . هند مادر معاويه آنجا حضور داشت و گفت : « أو تزنى الحرّة » گويا اين شرط نيازى به ذكر آن نيست اين شرط ، خود به خود حاصل است . حرّه زنا نمىكند . در « كافى » آمده كه دومى خنده‌اش گرفت . براى خاطر اينكه سابقاً با هند رابطه داشت . به هر حال جمله « أو تزنى الحرّه » نيز دلالت مىكند كه حرّه مصونيت داشته است و در معرض هتك حرمت نبوده است .\r\n( 2 ) - شيخ حرّ عاملى محمد بن الحسن ، وسائل الشيعة 20 / 78 ، باب 28 من أبواب مقدمات النكاح ، حديث 4 .\r\n( 3 ) - سنن البيهقى 7 / 135 .\r\n","page_name":" 5788 ","page_number":97},
  {"content":"\r\n\r\nشارع الزام به اين ازدواج كند و چنين ازدواجى را امضاء كند ، ضررى است .\r\n5 - سنخيت در شئونات عرفاً معتبر است ، كسى كه فاقد مال است ناقص است و ناقص با كامل سنخيت ندارد . پس كفويت ندارد . همين طور كه نَسَب اشخاص و حيثيات افراد در كفويت ، عرفاً دخالت دارد فقر و غنى نيز در نظر عرف دخالت در كفويت و هم شأن بودن دارد .\r\n6 - فلسفه ازدواج اين است كه طرفين بتوانند با يكديگر زندگى و تفاهم كنند وقتى مرد قدرت بر نفقه ندارد اين ازدواج پايدار نيست و دوام ندارد . بنابراين شارع طبعاً اين موارد را امضاء نكرده است .\r\nبه اين وجوه براى اشتراط تمكن از نفقه در صحت ازدواج تمسك شده است .\r\n\r\nمناقشه در ادله اشتراط تمكن از نفقه\r\nلكن به نظر مىرسد همه اين وجوه ضعيف است . در رياض و جواهر و كتب ديگر از اين وجوه جواب داده‌اند . لكن بعضى از اين جواب‌ها مخدوش است هر چند اين ادله خود ناتمام است .\r\nاما استدلال به آيه شريفه به مفهوم آن است ، لكن به نظر مىرسد كه آيه در مقام بيان اشتراط نفقه براى صحت ازدواج با حره مؤمنه نيست ، بلكه در مقام بيان اين است كه شرط ازدواج با كنيز اين است كه شخص تمكن از نفقه حره نداشته باشد .\r\nپس كسى كه تمكن ازدواج با حره دارد ازدواجش با كنيز صحيح نيست . اما آيا شرط ازدواج با حرّه ، تمكن از نفقه است ؟ اين را بيان نمىكند . ممكن است ازدواج با حرّه صحيح باشد چه مرد تمكن از نفقه داشته باشد و چه نداشته باشد بلكه زن اگر توافق كرد ازدواج صحيح باشد . حال اگر مردى به هر دليلى ، نمىخواهد با حره ازدواج كند و مىخواهد با كنيز ازدواج كند و مثلا كنيز قيافه ظاهرى بهترى دارد شرط ازدواج با كنيز اين است كه تمكن از نفقه حرّه نداشته باشد ، اما آيه دلالت نمىكند كه شرط ازدواج با حرّه ، تمكن از نفقه اوست .\r\n\r\n","description":"","footnote":"","page_name":" 5789 ","page_number":98},
  {"content":"\r\n\r\nقائلين به اشتراط به مفهوم آيه تمسك كرده‌اند ، لكن اختلاف دارند كه آيا با تمكن از طول ، ازدواج با كنيز حرام است يا مكروه است . پس اصل مفهوم داشتن شكى در آن نيست . و اگر ادله خلاف نبود از اين آيه استفاده تحريم مىشد و جا براى قول به كراهت نبود . لكن ادله ديگر دلالت بر كراهت مىكند . لكن همانطور كه گذشت اين آيه ناظر به شرط ازدواج با كنيز است .\r\nصاحب جواهر احتمال ديگرى در معناى آيه داده است و آن اينكه مقصود از عدم تمكن ، عدم تمكن از مَهر باشد چون مهر حُرّه سنگين است و مهر كنيز سبك است . پس هر كس تمكن از مَهر حرّه ندارد با كنيز ازدواج كند كه مهريه او سبك است . بنابراين ، آيه به بحث كنونى كه مسأله تمكن از نفقه است ارتباط ندارد « 1 » . لكن به نظر مىرسد كه اين احتمال خلاف ظاهر آيه شريفه است . ظاهر آيه عدم تمكن مالى از ازدواج با حرّه است و عدم تمكن مالى يكى به اين است كه شخص مهريه نداشته باشد و يكى به اين است كه هر چند تمكن از مهريه دارد ولى تمكن از زائد بر مهريه براى اداره زندگى ندارد ، پس تمكن از مجموع مهريه و مخارج زندگى همسر را ندارد ، پس مفهوم  « مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ »  ناظر به كسى است كه هر دو را داشته باشد نه اينكه فقط مهريه را داشته باشد .\r\nبنابراين ، اختصاص دادن آيه به مهريه كه لازمه آن عدم ارتباط آيه به بحث كنونى است دليلى ندارد .\r\nپس جواب متين همان است كه گذشت و آن اينكه آيه در مقام بيان شرط ازدواج با امه است نه شرط ازدواج با حره . صاحب جواهر جواب ديگرى نيز داده است و آن اينكه آيه در مقام بيان حكم شرعى و شرط صحت نكاح با كنيز نيست ، بلكه آيه ارشادى است و بيان مىكند كه راه منحصر در نكاح با حرائر نيست . شما مىتوانيد از\r\n\r\n\r\n","description":"","footnote":"\r\n( 1 ) - شيخ محمد حسن نجفى ، جواهر الكلام 30 / 104 ، سطر اول .\r\n","page_name":" 5790 ","page_number":99},
  {"content":"\r\n\r\nكنيز استفاده كنيد « 1 » .\r\nاما داستان فاطمه بنت قيس نيز ناظر به مصلحت‌سنجى و ارشاد و نُصح است .\r\nپيامبر اكرم 9 نمىخواهد بفرمايد : ازدواج با شخص بدون مال نكن ، چون ازدواج با او باطل است . زيرا در همين روايت مسأله ازدواج با پيرمرد هم آمده است با آنكه ازدواج با پيرمرد باطل نيست . بنت قيس سؤال مىكند كه مصلحت در ازدواج با كدام يك از اين دو نفر است ؟ و حضرت جواب مىفرمايد : كه هيچ كدام از اين دو به صلاح تو نيست ، أسامة بن زيد أصلح است . نه اينكه ازدواج با آن دو باطل است و ازدواج با اسامة صحيح است . بنابراين ممكن است بگوييم : ازدواج با فاقد نفقه هم صحيح است ، لكن زن ملزم نيست كه يا فاقد نفقه ازدواج كند حتى رجحان و ترغيب ازدواج با كسى كه مال ندارد هم از اين روايت استفاده نمىشود . چون اين روايت در مقام بيان حكم شرعى نيست .\r\nاما استدلال به روايت « الكفو ان يكون عفيفاً و عنده يسار » را صاحب جواهر جواب مىدهد كه عفيف بودن مرد شرط صحت ازدواج نيست ، چون مراد از عفت پرهيز از زنا نيست ، بلكه پرهيز از گناه است و زنا يك مصداق از مصاديق آن است . پس عفيف نقطه مقابل فاسق است نه نقطه مقابل زانى و چون متقى بودن مرد شرط نيست ، اين روايت ناظر به كفائت عرفى است . براى اينكه كفويت عرفى و سنخيت پيدا شود تقوا شرط است . اگر مرد فاسق است و زن عادل است كفويت عرفى وجود ندارد . اگر يك طرف يسار و توانگرى دارد ولى ديگرى فقير است كفويت عرفى وجود ندارد « 2 » .\r\n\r\n\r\n","description":"","footnote":"\r\n( 1 ) - مصدر متقدم .\r\n( 2 ) - مصدر متقدم .\r\n","page_name":" 5791 ","page_number":100},
  {"content":"\r\n\r\nولى به نظر مىرسد اين جواب بسيار بعيد است ، زيرا بيان مسائل عرفى در شأن امام 7 نيست . اينكه با چه چيزى كفويت عرفى حاصل مىشود را عرف بيان مىكند ، شأن امام بيان احكام شرعى است و اين جمله مقدمه بيان حكم شرعى است . وقتى ما خارجاً مىدانيم كه تقوا شرط صحت نيست مىتوانيم استفاده كنيم كه روايت در مقام بيان حكم ترغيبى و استحبابى است و اينكه دختر دادن به شخص فاسق يا ازدواج به شخص فاسق كراهت دارد . پس روايت در مقام بيان حكم شرعى است ، لكن تمام احكام شرعى الزامى نيست ، گاهى الزامى و گاهى غير الزامى است . از اين رو اين روايت هم ناظر به مسأله كنونى ما نيست .\r\nاما از استدلال به لا ضرر جواب داده‌اند به اينكه\r\nاولًا : اگر موضوع « لا ضرر » تمام باشد حد اكثر اين اقتضاء را دارد كه زن حق فسخ داشته باشد نه اينكه عقد فاسد باشد و صحت عقد به تمكن از نفقه توقف داشته باشد .\r\nثانياً : اگر خيار فسخ را هم براى زن قائل نشويم و آن را جايز ندانيم بايد بگوييم كه مرد مُلزم است كه زن را طلاق دهد . اين ضرر با طلاق دادن رفع مىشود .\r\nعلامه حلى اشكال كرده است كه معقول نيست كه با عدم تمكن از نفقه ، شارع امر به ازدواج كند و سپس وقتى به مشكل برخورد كرد بگويد : طلاق دهيد . لزوم اين محظور نشان مىدهد كه ازدواج بايد به گونه‌اى باشد كه منجر به طلاق نشود .\r\nلكن از اين اشكال مىتوان پاسخ داد به اينكه اگر لازمه لا ينفكّ عدم تمكن از نفقه ، طلاق بود اشكال وارد بود ، لكن طلاق لازم لا ينفك اين ازدواج نيست زيرا ممكن است مرد تمكن از نفقه نداشته باشد و زن راضى به زندگى فقيرانه باشد يا زن خود داراى بضاعت و ثروت باشد ، چون در موضوع روايت فرض نشده كه زن هم بضاعت و ثروت نداشته باشد . بنابراين زن مىتواند فعلًا خرج كند و نفقه به صورت دين در عهده شوهر قرار مىگيرد . پس اين اشكال وارد نيست و تمسك به لا ضرر تمام نيست .\r\nثالثاً : به چه دليل تمكن نداشتن از نفقه ضررى است ؟ اگر شارع مقدس اصلًا نفقه و مهر را بر گردن مرد قرار نداده بود آيا اين ازدواج ضررى بود ؟ ! حتى اگر نفقه و مهر\r\n\r\n","description":"","footnote":"","page_name":" 5792 ","page_number":101},
  {"content":"\r\n\r\nبر گردن مرد نباشد زن و مرد به يكديگر نيازمندند و سراغ ازدواج مىروند ، پس ممكن بود اصلًا نفقه و مهر شرط ازدواج نباشد .\r\nنتيجه اينكه در مواردى كه زن بضاعت ندارد و به حرج بيفتد شارع اين طور نيست كه هم ازدواج را لازم بشمارد و هم حكم كند كه زن حق فسخ ندارد و هم طلاق را واجب نداند بلكه شارع ممكن است حق فسخ به زن بدهد و اگر حق فسخ هم به او نداد مرد را الزام به طلاق كند . پس اين دليل نيز تمام نيست .\r\nاما استدلال به اينكه امضاى اين نكاح خلاف حكمت است و ازدواج ادامه پيدا نمىكند ، اين هم تمام نيست . هميشه اين طور نيست كه ازدواج دوام پيدا نكند ، اگر طرفين عالماً اقدام كردند طبيعى است كه ازدواج ادامه پيدا كند و اگر جاهل هم باشند گاهى ازدواج ادامه پيدا مىكند و گاهى ادامه پيدا نمىكند . ادامه ازدواج به اخلاق زن و خواستگار داشتن و نداشتن زن و امور ديگر ارتباط دارد و نمىتوان گفت كه حتماً به طلاق منجر مىشود . ادامه بحث را در جلسه آينده دنبال مىكنيم .\r\n« * و السلام * »\r\n\r\n","description":"","footnote":"","page_name":" 5793 ","page_number":102},
  {"content":"\r\n\r\n\r\n16 / 2 / 1383 چهارشنبه درس شمارهء ( 644 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ادله قائلين به شرطيت تمكن از نفقه در امر ازدواج مورد بحث و بررسى قرار گرفته و با ذكر آيات و روايات مربوطه اشكالات وارده بر قاعده « لا ضرر » و « لا حرج » تبيين گرديده و نظر نهايى استاد مد ظله بيان خواهد گرديد .\r\n* * * \r\nالف ) ادله قائلين به شرطيت تمكن از نفقه در صحت نكاح\r\n\r\n1 - دليل « لا حرج » و نقد آن توسط استاد مد ظله\r\nدر جلسه گذشته به طور اشاره بيان كرديم كه يكى از ادله‌اى كه قائلين به اعتبار « تمكن از نفقه » در صحت نكاح به آن استدلال نموده‌اند اين است كه گفته‌اند اگر زوج تمكن از نفقه نداشته باشد اين امر موجب حرجى شدن نكاح بر زوجه است و لذا به واسطه ادله نفى حرج مىگوييم در مواردى كه زوج فاقد تمكن مالى از نفقه است ازدواج صحيح نيست كه لازمه آن اعتبار شرطيت تمكن از نفقه در صحت نكاح است .\r\nنقد : همان طورى كه در جلسه پيشين گفتيم به نظر ما اين استدلال صحيح نيست چرا كه\r\nاولًا : دليل اخص از مدعا است و شامل مواردى كه زن داراى تمكن مالى است و مىتواند امور مربوط به خودش را خود تأمين كند يا حد اقل به طور بالقوه چنين\r\n\r\n","description":"","footnote":"","page_name":" 5794 ","page_number":103},
  {"content":"\r\n\r\nتمكنى دارد كه بتواند به واسطه اكتساب يا وجوه شرعيه و بيت المال نياز خود را بر طرف سازد ، و همچنين مواردى كه امر دائر است بين اينكه زن با اين مرد كه تمكن از نفقه ندارد ازدواج نمايد يا اصلا شوهرى براى او پيدا نشود كه صورت اول اقل حرجاً است نمىشود در حالى كه كسانى كه « تمكن » را شرط مىدانند مطلقا و در همه موارد آن را معتبر مىدانند نه فقط در موردى كه زن خود فاقد تمكن باشد يا مشكله ديگرى براى ازدواج نداشته باشد .\r\nثانياً : بر فرض پذيرش حرجى بودن همه موارد ، شرطيت تمكن براى صحت نكاح متعين نيست بلكه راه‌هاى ديگرى از قبيل فسخ عقد توسط حاكم شرع از باب امور حسبيه و يا الزام به طلاق ، نيز ممكن است .\r\nثالثاً : چنانچه مكرر گفته‌ايم ادله « لا حرج » نمىتواند موجب رفع محرمات شود و به عبارت ديگر اين ادله حاكم بر ادله محرمات نيستند . زيرا اساس در اكثر موارد احكام تحريميه اين است كه مورد آنها ، مورد امور شهويه يا غضبيه است كه تحمل و صرف نظر كردن از آنها غالبا براى عموم افراد دشوار و حرجى است و لذا اگر بنا باشد صرف حرجى بودن موجب رفع حكم شود تمامى احكام تحريمه و يا حد اقل اكثر آنها بايد رفع شوند . بله در مورد احكام وجوبيه چون غالب آنها حرجى و دشوار نيست لذا اگر در جايى حرج اتفاق بيفتد . به واسطه ادله لا حرج آن حكم برداشته مىشود . با اين مقدمه در محل كلام چنين مىگوييم : يكى از محرمات شرعيه اين است كه زنِ شخصى را از حباله نكاح او خارج كرده و به ديگران اجازه تزويج با او داده شود . در اينجا نمىتوان با اجراى قانون « لا حرج » چنين امرى را مرتكب شد .\r\nلذا از اين جهت نيز استدلال فوق ناتمام است .\r\n\r\n2 - دليل « لا ضرر » و نقد استاد مد ظله\r\nدليل ديگرى كه به آن استدلال شده است دليل « لا ضرر » است ، گفته‌اند صحت نكاح در مورد فقدان تمكن مالى زوج ضررى براى زوجه است .\r\n\r\n","description":"","footnote":"","page_name":" 5795 ","page_number":104},
  {"content":"\r\n\r\nنقد : اين دليل نيز ناتمام است .\r\nاولًا : همان طورى كه در جلسه قبل بيان كرديم در صورتى زن متضرر مىشود كه ما قائل به مديون بودن زوج نباشيم و اما اگر بگوييم در مواردى كه زوج قادر بر اداى نفقه نيست ، نفقه به عنوان يك دَين بر ذمه او باقى مىماند و زن مىتواند به عنوان دَيْنى كه دارد به واسطه طرقى كه در جاهاى ديگر وجود دارد مثل اخذ از ما ترك زوج و مانند آن حق خود را استيفاء نمايد . در اين صورت ضررى متوجه او نيست .\r\nثانياً : بر فرض كه قائل به مديون بودن زوج نيز نشويم مع ذلك ضررى از ناحيه حكم شارع به صحت نكاح ، متوجه زن نمىشود چرا كه اساساً اصل ازدواج بر پايه يك نياز فطرى و طبيعى در انسان‌ها است .\r\nهر زن و مردى وقتى به سن بلوغ مىرسند طبعا نياز به ازدواج دارند منتها شارع مقدس در اينجا حقى را براى زن قائل شده است كه تأمين كسوه و نفقه او به عهده زوج مىباشد . در حالى كه اگر اصلا اين حق را براى زن جعل نمىكرد ضررى در بين نبود . و اين طور نبود كه شارع زن را به ضرر وادار كرده باشد . بنابراين وقتى اصل جعل اين قانون به عنوان حقى براى زن ، از طرف شارع است ، شارع مىتواند اين حق را متفاوت جعل نمايد ، بدين معنا كه در فرضى كه زوج قادر و متمكن است ، تأمين نفقه زوجه به طور فورى لازم است و نمىتواند بدون رضايت زن اين حق را به تأخير بيندازد ولى در فرضى كه زوج فاقد تمكن است از باب  « فَنَظِرَةٌ إِلى مَيْسَرَةٍ »  ( بقره / 280 ) كه اتفاقاً در بعضى روايات بر نكاح تطبيق شده است حق مذكور تا وقت تمكن زوج تأخير بيافتد .\r\nحاصل اينكه به ادله لا ضرر نيز نمىتوان شرطيت تمكن از نفقه را ثابت كرد و همچنين به واسطه آنها نمىتوان براى زن حق فسخ قائل شد . زيرا بر فرض كه مستفاد از آنها حق فسخ باشد ، فسخ زن موضوعيتى ندارد بلكه ممكن است از راه فسخ حاكم شرع مشكل را حل نماييم .\r\n\r\n","description":"","footnote":"","page_name":" 5796 ","page_number":105},
  {"content":"\r\n\r\n\r\nب ) ادله قائلين به عدم شرطيت « تمكن از نفقه » در صحت نكاح\r\n\r\n1 - اطلاقات ادله جواز نكاح و عدم ثبوت مقيد براى آنها\r\nدر مقابل استدلال‌هاى قائلين به شرطيت « تمكن » ادله‌اى هم براى اثبات عدم شرطيت از طرف قائلين به آن ذكر شده است از جمله آنها ، يكى تمسك به اطلاقات لفظيه و مقاميه ادله آمره به نكاح است . بدين تقريب كه : تمكن از نفقه در هيچ كجا به عنوان شرطى براى صحت نكاح يا موجبى براى فسخ ثابت نشده است و در نتيجه مقيدى براى اطلاقات وجود ندارد ، لذا بدان عمل مىكنيم .\r\nاين دليل به نظر ما خالى از اشكال است و مىتوان براى نفى شرطيت به اطلاقات تمسك نمود .\r\n\r\n2 - تمسك به آيه شريفه « وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ\r\n. . . ( نور / 32 )\r\nدليل ديگرى كه براى نفى شرطيت تمكن از نفقه در صحت نكاح ذكر شده است آيه شريفه  « وَ أَنْكِحُوا الْأَيامى مِنْكُمْ  ( الى قوله تعالى )  إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ . . . »  نور / 32 است . به اين بيان كه : آيه فوق بالصراحة شرطيت يسار مالى را نفى كرده و مىفرمايد « فقر » مانع از صحت نكاح نمىباشد .\r\nان قلت : آيه ناظر به اولياء است نه به خود زوجين\r\nقلت : اگر در مورد اولياء اجازه داده شده باشد كه در مورد فقدان تمكن تزويج نمايند و ازدواج صحيح هم باشد به طريق اولى نسبت به خود زوجين چنين اجازه‌اى وجود دارد و ازدواج آنها نيز صحيح است .\r\n\r\nاشكال اول بر استدلال به آيه شريفه :\r\nآيه در مقام نفى شرطيت يسار است نه نفى تمكن از نفقه\r\nاشكال اول استدلال به آيه اين است كه آيه شريفه در مقام بيان نفى شرطيت « يسار » و « عدم الفقر » است و ربطى به مسأله « تمكن از نفقه » ندارد ، چرا كه چه بسا\r\n\r\n","description":"","footnote":"","page_name":" 5797 ","page_number":106},
  {"content":"\r\n\r\nزوج توانايى تأمين احتياجات همسر خود را دارد و مىتواند او را اداره كند ولى نسبت به ساير حوائج و مشكلات زندگى فقير است و توانايى لازم براى تأمين را ندارد . و اين دو مطلب يعنى عدم مانعيت فقر و تمكن از نفقه در كلمات فقهاى سابق نيز از يكديگر تفكيك شده است مثلا مرحوم شيخ طوسى در « خلاف » بعد از آنكه « تمكن از نفقه » را جزء شرائط صحت نكاح مىداند ، ولى در عين حال قائل به عدم مانعيت فقر براى صحت نكاح است « 1 » حاصل اينكه آيه شريفه ربطى به محل بحث ما ندارد و در كتب بعضى از متأخرين به آن استدلال شده است .\r\n\r\nاشكال دوّم بر استدلال به آيه شريفه :\r\nمفاد آيه نفى هر گونه مصداق براى فاقد تمكّن است\r\nمضافا اينكه بر فرض تسليم اين مطلب كه آيه ، شرطيت تمكّن را نيز نفى مىكند .\r\nشبههء ديگرى كه در اين استدلال وجود دارد اين است كه فقهايى كه قائل به شرطيت تمكّن شده و عقد غير متمكّن را باطل يا غير لازم دانسته‌اند . بطور طبيعى اين مطلب را در نظر داشته‌اند كه به حسب واقع ، زوج يا تمكّن از نفقه دارد يا ندارد در فرض دوم عقد او باطل است يا غير لازم و به ديگر سخن تحقّق و وجود مصاديقى براى غير تمكّن در نظر آنها مسلّم بوده لذا در صدد بيان حكم آن بر آمده‌اند . و حال آنكه آنچه مضمون آيه شريفه است ( حتى بنابر پذيرش اينكه در مقام نفى شرطيت تمكّن است ) اين است كه اگر با غير متمكّن ازدواجى صورت گيرد خداوند مشكل را حلّ كرده و ازدواج سبب تمكّن از نفقه مىشود و بنابراين اصلًا مصداقى براى غير متمكّن باقى نمىماند .\r\nبراى رفع اشكال فوق چند بيان وجود دارد كه بايد هر يك را جداگانه مورد ملاحظه قرار دهيم :\r\nبيان اول : اين است كه بگوييم مراد كسانى كه تمكن از نفقه را شرط قرار داده و در\r\n\r\n\r\n","description":"","footnote":"\r\n( 1 ) كتاب الخلاف 4 / 274 .\r\n","page_name":" 5798 ","page_number":107},
  {"content":"\r\n\r\nنتيجه براى فاقد تمكن مصداقى فرض كرده‌اند ، تمكّن لو لا الازدواج است يعنى زوج قبل از ازدواج بايد تمكّن از نفقه داشته باشد . ولى اين آيه مىفرمايد تمكن لو لا الازدواج شرط نيست بلكه بايد ازدواج كنيد و خداوند نيز اگر مشكلى وجود داشته باشد با ازدواج آن را حلّ مىكند با اين بيان مصداق غير متمكن ، ، شخصى است كه قبل از عقد تمكّن ندارد .\r\n\r\nنقد بيان اوّل توسط استاد مد ظله :\r\nبه نظر مىرسد اگر چه با بيان فوق استدلال به آيه تمام و صحيح خواهد بود اما انصاف اين است كه حمل كلام قائلين به شرطيت تمكّن بر اين معنا و مصداق غير متمكّن را قبل از تزويج قرار دادن ، بسيار مستعبد بلكه خلاف مقتضاى ادلّهء قائلين به شرطيت است . چرا كه از ادلّه‌اى نظير تمسك به « لا ضرر » و « لا حرج » كه اين عدّه براى مختار خود اقامه كرده‌اند به وضوح استفاده مىشود كه مصداق غير تمكّن را بگونه‌اى فرض كرده‌اند كه حتى با ازدواج نيز مشكل حلّ نمىشود و الّا اگر اينطور بود كه غير متمكن با ازدواج كردن متمكن شده و او از اين جهت كه اصولًا افراد وقتى ازدواج مىكنند تنبلى و سستى را كنار گذاشته و همت مضاعفى براى تأمين امر معاش پيدا مىكند . ديگر جاى لا ضرر و لا حرج نيست . و به عبارت ديگر تمسك به « لا ضرر » و « لا حرج » در جائى صحيح است كه نفس امر شارع به چيزى موجب پديد آمدن ضرر يا حرج شود ، در اين صورت ادلّه فوق آن امر و حكم را بر مىدارد .\r\nاما در جائى كه نفس امر شارع موجب مىشود شخص متمكن شده و همت مضاعف پيدا كند ( آنچنان كه در بيان فوق گذشت ) در اين صورت جائى براى « لا حرج » و « لا ضرر » نيست .\r\nبيان دوم : اين است كه مراد از وعدهء غنائى كه خداوند در اين آيه به مزدوجين داده است ، وعده‌اى با در نظر گرفتن نوع افراد و غالب اشخاص است به اين معنا كه مفاد آيه شريفه امرى دقّى و رياضى كه هيچ‌گونه مورد خلافى نداشته باشد نيست\r\n\r\n","description":"","footnote":"","page_name":" 5799 ","page_number":108},
  {"content":"\r\n\r\nبلكه آيه مىفرمايد نوعاً و غالباً مشكلات مالى با ازدواج كردن حلّ مىشود و اين مطلب به عنوان حكمت امر به ازدواج ذكر شده است و لذا منافاتى ندارد كه در آن عدّه از موارد نادر و غير غالبى كه مشكل حتى با ازدواج نيز مرتفع نمىشود ، دستور عام به ازدواج و عدم شرطيت تمكّن مالى ، وجود داشته باشد و لذا عقد غير تمكن باطل نباشد . پس حاصل اين بيان اين است كه غير متمكن چون داراى فروض نادره مىباشد لذا تمكن از نفقه بعنوان شرط صحت جعل نشده است .\r\n\r\nنقد بيان دوم توسط استاد مد ظله :\r\nاين بيان چنانچه در اصل تقرير آن آمده است مبتنى بر حكمت قرار دادن جمله  « يُغْنِهِمُ اللَّهُ مِنْ فَضْلِهِ »  است درحالىكه دليلى بر تعيّن « حكمت » وجود ندارد بلكه متحمل است جمله مذكور به عنوان « علت » امر به ازدواج ذكر شده باشد كه در اين صورت حكم دائر مدار وجود اين علت است و فرض هم اين است كه ما عمومات ديگرى نداريم و اين آيه على حده مورد استدلال است . و بنابراين در موارد فقدان تمكن مالى ازدواج صحيح نيست .\r\nبيان سوم : اين است كه بگوئيم مراد كسانى كه تمكن از نفقه را جزء شرائط قرار داده‌اند اين است كه به هيچ وجه و در هيچ زمانى زوج فاقد تمكّن نباشد . ولى مفاد آيه اين است كه چنين چيزى لازم نيست بلكه شما ازدواج كنيد خداوند اگر مشكلات و سختيهائى نيز در اوائل زندگى وجود داشته باشد آنها را بر طرف نموده ، در بعضى روايات ما نيز آيه  « فَإِنَّ مَعَ الْعُسْرِ يُسْراً » *  بر ازدواج تطبيق شده است . بنابراين مصداق غير متمكن كسانى خواهند بود كه در مدتى محدود فاقد تمكن بوده باشند و ليكن آيه اين مقدار را مورد توجه قرار نداده و تمكن فى جميع الاوقات را شرط ندانسته است .\r\n\r\nنقد بيان سوم توسط استاد مد ظله :\r\nاولًا : اينكه ما به كسانى كه تمكّن را شرط قرار داده‌اند . چنين نسبتى بدهيم كه مراد\r\n\r\n","description":"","footnote":"","page_name":" 5800 ","page_number":109},
  {"content":"\r\n\r\nآنها اين است كه زوج در جميع اوقات تمكّن داشته باشد و هيچ‌گاه مشكل مالى براى او پيدا نشود . نسبت چندان صحيحى نيست و بسيار مستعبد است كه مراد آنها اين گونه تمكّن باشد . حتى اغنياء و ثروتمندان نيز گاهى در مدتى از زندگى خود دچار مشكلات مالى خواهند شد .\r\nثانياً : مفاد آيه بر اساس بيان فوق اين است كه خداوند مشكلات زندگى را در طول ازدواج بتدريج بر طرف خواهد كرد و اين معنا وقتى مىتواند مصداقى براى فاقد تمكن تصوير نمايد كه بگوئيم اغناى خداوند كه در آيه ذكر شده است جنبهء حكمت دارد و مطلبى است كه در آن ملاحظه غالب و نوع افراد و ازدواجها شده است و لذا در همه افراد حتى فاقد تمكّن نيز دستور به ازدواج وجود دارد . بنابراين اين بيان در واقع چيزى جز بيان قبلى نيست و همان اشكال وارد بر آنجا در اين مورد نيز هست .\r\n\r\nاشكالى اساسى از طرف استاد مد ظله بر استدلال به آيه ( آيه اخص از مدعا است )\r\nصرف نظر از آنچه گذشت به نظر ما اشكال اساسى كه بر استدلال به آيه وارد است اين است كه اين آيه اخص از مدعا است مدعاى قائلين به عدم شرطيت تمكن اين است كه مطلقا چه نسبت به كسى كه زن ندارد و مىخواهد ازدواج نمايد و چه نسبت به كسانى كه زن دوم و سوم مىگيرند تمكن شرطيت ندارد . درحالىكه مفاد آيه بنابر پذيرش اصل اينكه ناظر به مسأله تمكّن باشد اين است كه در مورد كسانى كه همسر ندارند چنين شرطى معتبر نيست ( در آيه تعبير  « الْأَيامى »  اشاره به اشخاص بدون همسر است ) اما در موردى كه شخص همسر دارد و آنچنان نيازى به داشتن همسر دوم ندارد مع ذلك ازدواج دوم مىكند ، اين مورد را آيه فوق ناظر نيست بلكه در اين مورد بر طبق آيه  « فَإِنْ خِفْتُمْ أَلَّا تَعْدِلُوا فَواحِدَةً »  كسى كه قادر به تأمين زندگى همسر دوم نيست بايد يك زن بگيرد .\r\n\r\n","description":"","footnote":"","page_name":" 5801 ","page_number":110},
  {"content":"\r\n\r\n\r\nپاسخ استاد مد ظله از استدلال به روايت « جويبر »\r\nاما روايت « جويبر » « 1 » و اينكه با نداشتن تمكن مالى ازدواج كرده است نيز نمىتواند مورد استناد قائلين بعدم شرطيت تمكّن قرار گيرد زيرا اولًا : در قضيهء « جويبر » او زن نداشته و براى دفعه اول ازدواج مىكرده است و لذا از اين جهت استدلال به آن اخص از مدعا است و ثانياً : در آن قضيهء حضرت رسول حكم مشكل مالى او را حلّ كرده و او تأمين بوده است و محل بحث ما در جائى است كه حتى با ازدواج نيز مشكل مرتفع نشود .\r\nادامه بحث را در جلسه آينده دنبال خواهيم كرد .\r\n« * و السلام * »\r\n\r\n\r\n","description":"","footnote":"\r\n( 1 ) الوسائل باب 25 من ابواب مقدمات النكاح ج 1\r\n","page_name":" 5802 ","page_number":111},
  {"content":"\r\n\r\n\r\n19 / 2 / 1383 شنبه درس شمارهء ( 645 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nموضوع بحث ، شرطيت تمكن زوج از نفقه در صحت نكاح بود . لكن بخاطر ارتباط اين بحث با مسألهء عجز طارى از نفقه ، به طرح مسألهء عجز طارى از نفقه و بيان اقوال ثلاثه در آن ( لزوم عقد ، حق فسخ براى زن و حق فسخ ابتداء براى حاكم و سپس براى زن ) و ذكر ادلهء اقوال و نقد و بررسى آن اختصاص يافته است .\r\nارتباط بين اين مسأله كه عجز طارى منشأ حق فسخ براى زن يا حاكم مىشود و بين لازم بودن عقد در عجز ابتدائى و عدم تمكن از نفقه از دغدغه‌هاى اساسى اين بحث است .\r\n* * * \r\n1 - اقوال در مسئلهء عجز طارى\r\nبحث در شرطيت تمكن زوج از نفقه در صحت نكاح بود . اين بحث به بحث آتى كه زوج ابتداء تمكن از نفقه دارد لكن بعداً اعسار بر او عارض مىشود ارتباط دارد لذا بررسى حكم مسئلهء عروض عجز را مقدّم مىداريم . در اين مسأله سه نظريّه وجود دارد .\r\nقول اول : لزوم عقد و اينكه حق فسخ نه براى زن و نه براى حاكم ثابت نيست كه صاحب جواهر آن را اختيار كرده است .\r\nقول دوم : اينكه زن حق فسخ دارد .\r\n\r\n","description":"","footnote":"","page_name":" 5803 ","page_number":112},
  {"content":"\r\n\r\nقول سوم : ثبوت حق فسخ ابتداء براى حاكم و در صورت عدم دسترسى به حاكم ، حق فسخ براى زن ثابت است .\r\n\r\n2 - ادلهء قول اول ( قول به لزوم عقد )\r\nالف - عموماتى كه ازدواج را نافى فقر مىداند همانطور كه شامل عقد غير متمكن از ابتداء مىشود و براى عقد اثبات لزوم مىكند شامل غير متمكن به عجز طارى هم مىشود و براى آن نيز اثبات لزوم مىكند .\r\nب - خصوص ادله‌اى كه مىفرمايد ازدواج منشأ غنا مىشود مثل آيهء شريفهء و انكحوا الايامى منكم و الصالحين من عبادكم و امائكم ان يكونوا فقراء يغنهم الله من فضله و الله واسع عليم . نور / 32\r\nبه اين ترتيب كه ازدواج همانطور كه دافع عسر است و باعث مىشود كه فقير نشود در اينجا نيز رافع عسر و بر طرف كنندهء فقر است پس زوجيت هم دافع و هم رافع عسر است و اينطور نيست كه اگر طلاق يا فسخى واقع شود وضع زندگى زن بهتر شود .\r\nج - روايتى كه مشتمل بر شكايت زنى به امير المؤمنين ( ع ) از اعسار شوهر است و حضرت از اينكه شوهر را حبس كنند امتناع ورزيده و به زن مىفرمايد :  فَإِنَّ مَعَ الْعُسْرِ يُسْراً *  « 1 »\r\nد - استصحاب بقاء عقد و لزوم آن بنابر مشهور كه استصحاب در شبهات حكميه را جارى مىدانند . اين دليل اخير اختصاص به مقام دارد و در عجز ابتدائى جارى نيست چون لزوم ابتدائى حالت سابقه نداشت از اينرو مجراى استصحاب نمىباشد اما لزوم بقائى ، مجراى استصحاب هست .\r\nقبل از نقد و بررسى ادلهء لزوم عقد در عجز طارى به بيان مطلبى كه فخر\r\n\r\n\r\n","description":"","footnote":"\r\n( 1 ) - نورى ميرزا حسين مستدرك الوسائل باب 1 من ابواب التفات حديث 5 . صادقى اردستانى احمد ؛ قرب الإسناد و الجعفريات باب وجوب النفقة على الأزواج ص 184 .\r\n","page_name":" 5804 ","page_number":113},
  {"content":"\r\n\r\nالمحققين فرموده و بعضى مانند قاضى مقداد و سيمرى از ايشان تبعيت كرده و عده‌اى همچون محقق تركى و فقهاى بعد از ايشان مثل صاحب جواهر بر آن اشكال كرده‌اند مىپردازيم .\r\n\r\n3 - اقوالى در ارتباط مسئلهء لزوم عقد در عجز طارى از نفقه با مسئلهء لزوم عقد در عجز ابتدائى از نفقه\r\nبحث در اين است كه چه ارتباطى بين اين مسأله كه عجز طارى منشأ فسخ براى زن يا حاكم شود يا آنكه عقد لازم بماند با حكم به لزوم عقد نسبت به شخص غير متمكن از نفقه ابتداء وجود دارد ؟\r\n\r\nالف - تصوير فخر المحققين از محل نزاع\r\nمرحوم فخر المحققين فرموده : نزاع و خلاف در مسأله در فرضى است كه تمكن از نفقه ابتداء ، شرط لزوم عقد نباشد و گرنه اگر تمكن از نفقه ابتداء شرط لزوم عقد باشد ، بقاءً نيز اين شرط وجود دارد و زن در فرض عجز طارى از نفقه تسلّط فسخ پيدا مىكند همانطور كه در عجز ابتدائى اين تسلّط براى او بود پس عدم لزوم عقد در عجز ابتدائى موجب عدم لزوم عقد در عجز طارى مىشود بلااشكال ، أما لزوم عقد در عجز ابتدائى مستلزم لزوم در عجز طارى نيست بلكه محل خلاف و نزاع است .\r\n\r\nب - ايراد محقق كركى بر فخر المحققين رحمه الله\r\nمحقق كركى و عده‌اى ديگر كه از ايشان تبعيت كرده‌اند ايراد كرده‌اند كه چه ملازمه‌اى بين عدم لزوم عقد در عجز ابتدائى با عدم لزوم عقد در عجز طارى وجود دارد ؟ ممكن است ابتداءً تمكن از نفقه شرط لزوم باشد و با عدم آن زن حق فسخ داشته باشد اما بقاءً ( در عجز طارى ) تمكن از نفقه شرط لزوم نباشد و زن حق فسخ نداشته باشد . همانطور كه در عيوب مجوّزه للفسخ كه اگر ابتداءً زن يا مرد عيوب معيّنى را داشت طرف ديگر حق فسخ دارد لكن اگر اين عيوب بعداً عارض شود حق فسخ براى طرف مقابل وجود ندارد .\r\n\r\n","description":"","footnote":"","page_name":" 5805 ","page_number":114},
  {"content":"\r\n\r\n\r\nج - ديدگاه فاضل اصفهانى ( كاشف اللثام ) و صاحب جواهر رحمه الله\r\nبرخى مثل كاشف اللثام و صاحب جواهر قدس سرّه گفته‌اند كه مسأله به عكس قول دوم است اگر ما قائل به لزوم عقد در عجز ابتدائى شديم حتماً در عجز طارى نيز بالاولوية لزوم هست زيرا اگر زن حق فسخ ( دفع ) در عجز ابتدائى نداشته باشد در عجز طارى هم به طريق اولى حق فسخ ( رفع ) ندارد چون دفع أهون از رفع است پس عدم قدرت بر دفع مستلزم عدم قدرت بر رفع به طريق اولى است . اما اگر ابتداءً زن حق فسخ ( دفع ) داشت نمىتوان استفاده كرد كه در عجز طارى نيز حق فسخ ( رفع ) دارد . چون قدرت به دفع كه أهون است - مستلزم قدرت بر رفع كه مشكلتر است - نمىباشد . « 1 »\r\n\r\n4 - مختار استاد دام ظله\r\n\r\nالف - توجيه بيان فخر المحققين :\r\nبعيد است كه فخر المحققين به چنين مطلب ضعيف ابتدائى توجه نداشته باشد از اينرو به نظر مىرسد نظر فخر المحققين در اينكه فرموده : « اگر گفتيم ابتداءً عقد لازم نيست بقاءً هم لازم نيست » به صورتى است كه زن و شوهر عالماً عامداً ازدواج كرده‌اند و هر چند زن با علم و آگاهى و عمد اقدام به ضرر كرده است مع ذلك بگوئيم مانند بسيارى از عقود جايزه كه شخص عمداً اقدام مىكند و بعد پشيمان مىشود شارع مقدّس براى او حق فسخ قائل شده است . و در نوع كنونى گويا شارع فرموده است : اگر كسى اسقاط خيار هم كرده باشد بازهم خيار براى او ثابت است و اسقاط او كلا اسقاط است .\r\nپس در فرع عجز ابتدائى اگر اقدام زن به ضرر كلا اقدام به حساب آيد و حق خيار داشته باشد پس به طريق اولى در عجز طارى كه زن اقدام به ضرر و اسقاط خيار نكرده نيز بايد حق خيار داشته باشد و شارع مقدس بفرمايد كه من صلاح مىدانم كه\r\n\r\n\r\n","description":"","footnote":"\r\n( 1 ) - جواهر الكلام 30 / 106 عند قوله ضرورة اولوية ما هنا منه بذلك\r\n","page_name":" 5806 ","page_number":115},
  {"content":"\r\n\r\nزن حق فسخ داشته باشد چون اسقاط خيار نكرده است پس نظر فخر المحققين فرض علم زن به اعسار مرد و اقدام به ضرر در عجز ابتدائى است و مىفرمايد : اگر در عجز ابتدائى كه زن اقدام به ضرر كرده عقد لازم نباشد در عجز طارى كه زن اقدام به ضرر نكرده به طريق اولى عقد لازم نيست .\r\n\r\nب - توجيه بيان ديگران و جمع‌بندى نظرات مطروحه\r\nولى ديگران گويا فرض را به صورت جهل حمل كرده‌اند و اينكه زن جاهل به اعسار مرد بوده است از اينرو شارع بفرمايد : چون زن جاهل بوده است حق فسخ ( دفع ) دارد چون زن اقدام به ضرر و اسقاط حق خيار نكرده است اما در عجز طارى زن حق فسخ ( رفع ) را ندارد چون رفع مشكلتر از دفع است . پس ملازمه‌اى بين حق فسخ در عجز ابتدائى با حق فسخ در عجز طارى نيست .\r\nنتيجه اين شد كه اگر كلام فخر المحققين را حمل بر صحت علم و اقدام به ضرر كنيم اشكال ديگران بر ايشان وارد نيست امّا اگر كلام فخر المحققين را بر فرض جهل حمل كنيم اشكال بر ايشان وارد است و نقض به عيوب مجوّزهء للفسخ تمام است .\r\n\r\n5 - نقد و بررسى ادلهء لزوم عقد در فرض عجز طارى از نفقه\r\nقائلين به لزوم عقد در فرض عجز طارى به وجوهى تمسك كرده بودند .\r\nاولًا : به عمومات و روايات و آيهء شريفه كه مىفرمايد : ازدواج فقر را از بين مىبرد استدلال شده بود لكن اين عمومات در مقابل ادلهء خاصّى كه بعداً ذكر مىكنيم صلاحيت معارضه ندارد اما اگر آن ادله تمام نباشد نوبت به بررسى ادلهء لزوم مىرسد .\r\nثانياً : به روايت خاصه‌اى كه زنى از اعسار شوهر خود نزد حضرت امير ( ع ) شكايت مىكند و حضرت مىفرمايد : ان مع العسر يسرا استدلال شده بود لكن اين روايت ضعيف السند است و از كتاب جعفريات است كه غالباً مطالبش با عامّه موافقت دارد و كمتر با روايات ما موافق است . مرحوم حاجى نورى تلاش زيادى\r\n\r\n","description":"","footnote":"","page_name":" 5807 ","page_number":116},
  {"content":"\r\n\r\nكرده كه سند آن را تصحيح كند ولى نمىتوان سند آن را تصحيح كرد .\r\nثالثاً : به استصحاب ، بنابر جريان آن در شبهات حكميه تمسك شده بود لكن استصحاب در مقابل ادلهء اجتهادى جارى نيست .\r\n\r\n6 - ادلهء مخالفين لزوم عقد در عجز طارى و نقد و بررسى آن\r\nمقابل قول به لزوم عقد دو قول ديگر وجود دارد . چنانچه گذشت يكى از دو قول حق فسخ را ابتداءً براى زن قائل است و قول ديگر حق فسخ را ابتداءً براى حاكم و در صورت عدم دسترسى به او ، حق را براى زن قائل است . به هر حال قائلين به حق فسخ به وجوهى تمسك كرده‌اند .\r\n\r\nوجه اول : لا ضرر و لا حرج\r\nتقريب استدلال اين است كه « هرگاه شارع مقدس حق فسخ را در عجز طارى از نفقه به زن يا حاكم شرع ندهد باعث حرج و ضرر بر زن مىشود و لا ضرر و لا حرج لزوم عقد ضررى يا حرجى را برمىدارد . »\r\nنقد : لكن لا ضرر و لا حرج أخص از مطلوب است و تمام مطلوب را نمىتواند اثبات كند . - چنانچه قبلًا گذشت - اگر زن حق فسخ نداشته باشد نفقه دينى است كه در ذمّهء شوهر است و ممكن است دَين بودن آن بر يسار معلّق باشد هر چند به حسب ادلهء شرعيه معلّق نيست و اگر معلّق هم بود مىگفتيم كه مشمول لا ضرر و لا حرج نيست . به هر حال ، در فرض يسار و عدم يسار ، دَين بودن نفقه باقى است منتها در فرض يسار فوريت دارد اما در فرض عدم يسار فوريت ندارد و شارع فرموده :  وَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ »  « 1 » پس به مُعسر بايد مهلت داد ، حرج در جايى لازم مىآيد كه زن متمكن نباشد و از بيت المال هم تأمين نشود و بدون كسوه و نفقه بماند و اگر عقد فسخ شد راهى براى تأمين كسوه و نفقه داشته باشد و اين ازدواج مانع از آن راه تأمين نفقه و كسوه باشد اينجا اگر شارع فسخ عقد توسط\r\n\r\n\r\n","description":"","footnote":"\r\n( 1 ) بقرة / 280 .\r\n","page_name":" 5808 ","page_number":117},
  {"content":"\r\n\r\nزن يا حاكم شرع را تجويز نكند حرج لازم مىآيد . اما اگر زن متمكن باشد يا از راه ديگر زندگى او اداره شود و يا اگر اداره هم نشود با فسخ عقد ، زندگى او بهتر از وضع فعلى نشود لا حرج و لا ضرر حاكم نيست .\r\n\r\nوجه دوم : استدلال به آيهء « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »\r\n« 1 »\r\n« تقريب استدلال به آيه چنين است كه اگر شارع حق فسخ را در فرض عجز طارى از نفقه به حاكم يا زن ندهد ، امساك اين زن مصداق امساك بمعروف نيست . »\r\nنقد : اولًا : استدلال به آيه أخص از مدّعى است . زيرا اگر مرد متمكن نيست و زن متمكن و ثروتمند است يا از راهى ديگر زندگى او اداره مىشود و شوهر هم او را اذيت نمىكند و به معروف با او زندگى مىكند غاية الأمر نفقه به عنوان دين بر ذمهء او مىماند و عند اليسار بايد بپردازد در اين صورت اگر براى چنين زنى حق فسخ نباشد نميتوانيم بگوئيم : « خلاف امساك بمعروف است پس بايد ملتزم به فسخ و تسريح شويم » چون خود طلاق لطمهء حيثيتى براى زن دارد پس استدلال به آيه به نحو بالجمله تمام نيست اما به نحو فى الجمله درست است . به اين معنا كه اگر در عسرت زندگى مىكند و اگر عقد فسخ شود مشكل او حل شود نگهدارى چنين زنى امساك به معروف نيست .\r\nو ثانياً : مراد به تسريح به احسان در اين آيه و آيات مشابه آن ، طلاق زوج است و حتى طلاق حاكم هم مراد نيست . و مراد به آن فسخ حتى فسخ زوج هم نيست . از آيهء شريفه استفاده مىشود كه اگر مرد مىبيند كه زن در اسارت اوست و قدرت كسوه و نفقه ندارد و زن هم خودش را در شرائط فعلى نميتواند اداره كند مرد او را طلاق دهد نه اينكه اين شرايط مجوّز فسخ حاكم يا زن باشد . در روايات متعدد نيز آمده است كه مراد از تسريح باحسان « التطليقة الثالثة » ( طلاق سوم ) است پس در هيچ‌يك از فروض مسأله نمىتوان حق فسخ را از آيه استفاده كرد .\r\n\r\n\r\n","description":"","footnote":"\r\n( 1 ) - بقرة / 229 .\r\n","page_name":" 5809 ","page_number":118},
  {"content":"\r\n\r\n\r\nوجه سوم : روايات\r\nعمده ، روايات مسأله است كه قابل ملاحظه است و صاحب جواهر « 1 » از اين روايات با بىاعتنايى ردّ شده است . و فرموده : ما روايت جعفريات را جمعاً أخذ مىكنيم . درحالىكه اين روايات صحيح السند است و صاحب مدارك به اين روايات در نهاية المرام « 2 » استدلال كرده است . و صاحب كشف اللثام « 3 » نيز روايات را نقل كرده است و از آنها جواب نداده است كه عدم جواب مشعر به اين است كه ايشان هم مفاد روايات را قبول كرده است . البته در ميان خود اين روايات غير از روايت جعفريات يك نحوه تعارض بدوى هست در برخى از اين روايات آمده كه اگر مرد تنگدست باشد يا به هر دليل نفقه نداد حاكم يفرّق بينهما و در برخى از روايات دستور طلاق داده شده است . از آيهء شريفهء  فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  « 4 » هم كه يكى از ادله است در بعضى از فروض ، طلاق استفاده مىشود و آن در فرضى است كه مرد مُعسر و تنگدست است و اگر زن طلاق داده شود مىتواند با ازدواج يا غير آن وضعيت معيشتى خود را سامان دهد . در چنين مواردى اگر زن طلاق داده نشود مصداق امساك بمعروف نيست . اكنون روايات مسأله را مىخوانيم تا ببينيم چگونه بايد بين آنها جمع كنيم .\r\n\r\nروايت اول : ابو على الاشعرى\r\n( كه احمد بن ادريس است و در وثاقت او حرفى نيست ) عن محمد بن عبد الجبار او غيره ( بخاطر عطف به أو روايت حكم مرسل را پيدا مىكند زيرا دربارهء احمد بن ادريس گفته نشده كه لا يروى إلّا عن ثقة ) عن ابن فضال ( كه حسن بن على بن فضال است كه ثقه است ) عن غالب بن عثمان ( كه واقفى است و ميتوان حكم به وثاقت او كرد چون كتاب او را ابن فضال نقل مىكند و اين امر مىتواند علامت وثاقت او باشد ) عن روح بن عبد الرحيم ( كه ثقه است ) قال :\r\n\r\n\r\n","description":"","footnote":"\r\n( 1 ) جواهر الكلام 30 / 106 .\r\n( 2 ) نهاية المرام\r\n( 3 ) - كشف اللثام .\r\n( 4 ) بقرة / 229 .\r\n","page_name":" 5810 ","page_number":119},
  {"content":"\r\n\r\nقلت لأبى عبد الله عليه السلام : قوله عزّ و جلّ :  وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ  « 1 »\r\nقال : اذا أنفق عليها ما يقيم ظهرها مع كسوة و الّا فرّق بينهما « 2 »\r\n( فُرّق به صيغهء مجهول است چون اگر خود زوج بين خود وزن را باطلاق جدا كند فَرّقَ بينهما تعبير نمىكنند پس فُرّق بينهما به صيغهء مجهول صحيح است و مراد اين است كه حاكم تفريق مىكند . پس مشكل اين روايت ارسال آن است اما دلالت آن بر تفريق حاكم تمام است .\r\n\r\nروايت دوم : روايت تفسير قمى :\r\nأخبرنا أحمد بن ادريس عن أحمد بن محمد ( كه ابن عيسى است ) عن الحسين بن سعيد عن النضر بن سويد عن عاصم بن حميد عن أبى بصير عن أبى عبد الله عليه السلام فى قول الله عزّ و جلّ  وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ  « 3 » و ذكر نحوه . « 4 »\r\n\r\nسند روايت :\r\nاين سند ، سند خود على بن ابراهيم نيست مكرّر گفته‌ايم كه تفسير على بن ابراهيم ملفّق از تقريباً بيست و سه تفسير است ، از اسناد معلوم مىشود كه كدام سند ، سند على بن ابراهيم است . اين اسناد البته اسناد على بن ابراهيم نيست چون على بن ابراهيم حتى در يك مورد هم از أحمد بن ادريس روايت ندارد و اين از كتاب ديگرى أخذ شده است و ما نمىدانيم از كدام كتاب أخذ شده است بنابراين ، روايت ، از اين جهت محل اشكال است كه مأخذ آن معلوم نيست . البته كلينى از احمد بن ادريس نقل مىكند چون على بن ابراهيم و احمد بن ادريس هر دو از\r\n\r\n\r\n","description":"","footnote":"\r\n( 1 ) - الطلاق / 7 .\r\n( 2 ) - وسائل الشيعة : كتاب النكاح با 1 من أبواب النفقات حديث 6 .\r\n( 3 ) الطلاق / 7 .\r\n( 4 ) - وسائل الشيعة 21 : 512 كتاب النكاح باب امن أبواب النفقات حديث 12 .\r\n","page_name":" 5811 ","page_number":120},
  {"content":"\r\n\r\nمشايخ كلينى هستند ولى على بن ابراهيم از احمد بن ادريس نقل نمىكند .\r\n\r\nروايت سوم : [ روايت ربعى بن عبد الله و الفضيل بن يسار 
  ]\r\nما رواه محمد بن على بن الحسين باسناده عن ربعى بن عبد الله و الفضيل بن يسار جميعاً عن أبى عبد الله عليه السلام فى قوله تعالى : و من قدر عليه رزقه فلينفق مما آتاه الله قال : ان أنفق عليها ما يقيم ظهرها مع كسوة و إلّا فُرّق بينهما\r\nو رواه الشيخ باسناده عن أحمد بن محمد بن عيسى عن محمد بن سنان عن حماد بن عثمان و خلف بن حمّاد عن ربعى بن عبد الله و الفضيل بن يسار مثله الّا أنه قال « ما يقيم صلبها » « 1 »\r\nاين روايت به طريق فقيه كه در مشيخه از ربعى و فضيل نقل مىكند صحيح است و به طريقى هم كه تهذيب نقل كرده رواة آن هم ثقات هستند ، تنها در محمد بن سنان محل بحث است ولى ما از اين جهت نيز اشكال نمىكنيم پس هر دو طريق صحيح است . در اين روايت هم فُرّق بينهما است كه ظاهرش اين است كه حاكم تفريق و فسخ مىكند .\r\n\r\nروايت چهارم : [ روايت ابى بصير 
  ]\r\nما رواه الصدوق باسناده عن عاصم بن حميد عن أبى بصير قال :\r\nسمعت أبا جعفر عليه السلام يقول : من كانت عنده امرأة فلم يكسها ما يوارى عورتها و يطعمها ما يقيم صلبها كان حقاً على الامام ان يفرّق بينهما « 2 » سند فقيه به عاصم بن حميد صحيح است و ابراهيم بن هاشم در سند هست كه اشكالى در او نيست . در اين روايت تصريح شده كه امام تفريق مىكند .\r\nمقابل اين روايت ، روايات ديگرى است كه حكم به طلاق داده است نه تفريق كه بايد آنها را نيز نقل و سپس جمع‌بندى كنيم . ان شاء الله تعالى .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة 21 : 509 كتاب النكاح باب 1 ابواب النفقات حديث 1 .\r\n( 2 ) وسائل الشيعة 21 : 509 كتاب النكاح ب 1 از ابواب النفقات حديث 2 .\r\n","page_name":" 5812 ","page_number":121},
  {"content":"\r\n\r\n\r\n20 / 2 / 1383 يكشنبه درس شمارهء ( 646 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر ابتداء به مراد از اولويت مذكور در كلام جواهر پرداخته و وجه مقبول آن را اشاره نموده ، سپس به اقوال در مسأله و ادله آنها مىپردازيم و بالاخره ، قول مشهور را كه حكم به لزوم عقد در صورت طروّ عجز از نفقه و عدم خيار فسخ براى زن است ، مورد قبول قرار مىدهيم .\r\n* * * \r\nتوضيح اولويت قول به عدم خيار در عجز طارى بنابر قول به آن در عجز ابتدايى\r\nمرحوم صاحب جواهر در اينجا - يعنى در مورد فرع بودن مسأله عجز طارى نسبت به عجز ابتدايى كه از زمان فخر المحققين مورد بحث قرار گرفته است - كلامى دارد ، كه مقصود ايشان قدرى مبهم است ، مىفرمايد : « نعم لا اشكال فى عدم الفسخ بناء على عدم تسلطها عليه به لو بان قبل العقد ، ضرورة اولوية ما هنا منه بذلك ، كما هو واضح . . . « 1 » »\r\nيعنى بنابراين كه اگر قبل از عده مىدانست ، ديگر حق فسخ ندارد ، اشكالى نيست در اينكه در اينجا هم كه عجز بر زوج عارض شده است ، ديگر حق فسخ ندارد ، چرا كه حكم به عدم خيار در اينجا اولويت دارد نسبت به حكم به عدم خيار در قبل از عقد كردن ، پس به طريق اولى در اينجا حكم به عدم خيار فسخ براى زن\r\n\r\n\r\n","description":"","footnote":"\r\n( 1 ) - جواهر الكلام ، 30 ، 106 .\r\n","page_name":" 5813 ","page_number":122},
  {"content":"\r\n\r\nمىشود . در حالى كه به نظر مىرسد كه اين اولويت بيان شده در كلام جواهر درست نيست و بايد به جاى « قبل العقد » در عبارت جواهر « بعد العقد » بوده باشد و شايد از باب اشتباه در نسخه شده باشد ، چرا كه در صورتى كه شخص قبل از عقد علم به عجز زوج داشته باشد ، با انجام عقد ، خودش اقدام بر ضرر نموده است ، به خلاف اينجا در عجز طارى ، كه شخص اقدام بر ضرر نكرده است ، پس اولويتى در بين نيست .\r\nبله اگر بعد از عقد بفهمد كه زوج عاجز از پرداخت نفقه است و در اين صورت حكم به عدم خيار براى او بشود ، به طريق اولى بايد در صورتى كه در ابتداء قادر بوده و عجز بر او عارض شود ، قائل به عدم جواز فسخ براى او شد ، چرا كه وقتى كه عجز از نفقه ، لزوم عقد را دفع نكند ، به طريق اولى آن را رفع نخواهد كرد .\r\n\r\nاشاره به اقوال در مسأله و آغاز بحث از ادله\r\nبحث در اين بود كه آيا بايد در عجز طارى ، مثل ابن جنيد قائل به خيار براى زن شد ؟ يا اينكه بايد مثل بعضى در صورت تمكن از حاكم حق فسخ را براى او و در صورت عدم تمكن از حاكم براى زن قائل بشويم و يا اينكه طبق نظر مشهور قائل به لزوم عقد و عدم جواز فسخ بشويم ؟ بحث از اين مسأله هم توسط عامه و هم توسط خاصه در دو مسأله عجز ابتدايى و عجز طارى عنوان شده است .\r\n\r\nنگاهى به اجماع در مسأله\r\nمرحوم شيخ ، اگر چه در مبسوط ، قول به لزوم عقد و نبودن خيار فسخ براى زن در صورت طروّ عجز را با تعبير « عندنا » مذهب اصحاب شمرده است ، لكن از آنجا كه در خلاف ، اشاره‌اى به اجماع نكرده و براى آن استدلال به آيه و روايت نموده است ، معلوم مىشود كه مقصودش از « عندنا » در مبسوط شهرت بوده است .\r\n\r\nبررسى ادله قول ابن جنيد\r\n\r\nدليل اول : آيه شريفه « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ » است .\r\n\r\n","description":"","footnote":"","page_name":" 5814 ","page_number":123},
  {"content":"\r\n\r\nاشكال دليل اول : قبلا اين آيه را متعرض شده و گفتيم كه اولا : اين دليل اخص از مدعاست ، چرا كه مثلا در صورتى كه زوج عاجز ، زن را اذيت نكند و حق او را از روى عمد پايمال نكرده و نفقه زن به صورت دين بر ذمه او باقى بماند ، اين هم امساك به معروف است ، بله در همه صورت‌هاى اعسار امساك بمعروف صدق نمىكند ، مثل اينكه اگر زن را رها كند ، مىتواند خودش را اداره كند ، و الا نمىتواند ، در مثل اين صورت ، شارع ديگر نمىگويد كه زن را بايد نگه دارد و امساك هم امساك بمعروف است .\r\nثانياً : در روايات  « تَسْرِيحٌ بِإِحْسانٍ »  به طلاق سوم تفسير شده است و اساسا تسريح‌ها به همان معناى طلاق است ، در حالى كه مستدل به آيه مىخواهد تسريح را به معناى خيار فسخ براى زن بداند . پس اين آيه به هيچ وجه قابليت استناد براى مختار ابن جنيد را ندارد .\r\n\r\nدليل دوم : استدلال به ادله لا حرج و لا ضرر است .\r\nاشكال دليل دوم : اين است كه اولا : اين دليل هم اخص از مدعاست ، چرا كه از جوابى كه از استدلال به آيه داديم روشن شد كه الزام زن به تحمل در مواردى همراه با حرج نيست .\r\nثانيا : ادله لا حرج حرمت محرمات را از بين نمىبرد ، و فسخ زوجيت و ازدواج با ديگرى - صرف نظر از ادله لا حرج - براى زن حرمت ذاتى دارد ، پس ادله لا حرج نمىتواند آنها را جايز نمايد . بله اگر به حد ضرورت برسد ، كه فوق حرج است ، در اين صورت اضطرار ، حكم تكليفى را بر مىدارد مثلا حرمت زنا را رفع مىكند ، ولى معناى حليت تكليفى ، صحت عقد نيست و اضطرار هم نمىتواند حكم وضعى را تغيير بدهد . و اما ادله لا ضرر هم قبلا گفتيم كه جريان آن بستگى به اين دارد كه آيا حقى كه شارع جعل نموده ، پايمال مىشود يا نه ؟ و اگر شارع بفرمايد كه ازدواج صحيح است و زن به جهت عسر شوهر ، حق مطالبه فعلى را ندارد ، ديگر ضررى به\r\n\r\n","description":"","footnote":"","page_name":" 5815 ","page_number":124},
  {"content":"\r\n\r\nزن نزده است ، تا اينكه با « لا ضرر » مرتفع بشود .\r\n\r\nدليل سوم : روايات است\r\nكه مقصود دو روايت صحيحه است كه در يكى از آنها هست كه : « كان حقا على الامام ان يفرق بينهما « 1 » » و در ديگرى دارد كه « يفرق بينهما « 2 » » .\r\nاشكال دليل سوم : گفته شده است كه اين روايت‌ها براى زن حق فسخى را قائل نشده‌اند ، در حالى كه مدعاى ابن جنيد اين است كه خود زن حق فسخ پيدا مىكند و مىتواند زوجيت را به هم بزند .\r\n\r\nدليل قول به جواز فسخ توسط حاكم\r\nنسبت به قول دوم كه اين بود كه فقط حاكم حق فسخ زوجيت آنها را دارد و گفته‌اند كه اين را ابن ادريس در سرائر از بعضى از اصحاب حكايت كرده است ، اگر چه محل حكايت اين قول در سرائر را برخى نيافته‌اند ، لكن بعد از مراجعه ، ديده شد كه ايشان اين قول را در قسمت مهر - كه اصلا به ذهن نمىآيد - ذكر كرده است ، در آنجا دارد كه قول به لزوم عقد و عدم خيار فسخ قول ظاهرتر از اقوال اصحاب ما است و بعضى از ايشان هم قائل شده‌اند كه حاكم آنها را از هم جدا مىكند .\r\nپس بالاخره ؛ براى اين قول ممكن است كه به اين دو روايت « كان حقا على الحاكم ان يفرق بينهما » و « يفرق بينهما » استدلال كنند .\r\nاشكال : اولًا : مقصود از تفريق در اين روايت‌ها محتمل است كه تفريق تكوينى باشد به اين معنا كه بين آنها جدايى و فاصله اندازد تا اينكه مرد حق زن را بپردازد ، در حالى كه استدلال به اين روايت‌ها منوط به دلالت آنها بر تفريق اعتبارى است .\r\nثانيا : بر فرض كه بپذيريم كه مقصود از تفريق در آنها تفريق اعتبارى است ، لكن فرد ظاهرش اين است كه تفريق به اعتبار طلاق باشد و ظهور در اينكه اين تفريق به هر اعتبارى - و لو به فسخ باشد - ندارد ، خصوصا كه مستفاد از روايات هم اين است\r\n\r\n\r\n","description":"","footnote":"\r\n( 1 ) - وسائل الشيعة ، الباب 1 من ابواب النفقات ، الحديث 2 ، ج 15 ، ص 223 .\r\n( 2 ) - وسائل الشيعة ، الباب 1 من ابواب النفقات ، الحديث 1 ، ج 15 ، ص 223 .\r\n","page_name":" 5816 ","page_number":125},
  {"content":"\r\n\r\nكه حاكم زوج را اجبار به طلاق مىكند . پس استدلال به اين روايت‌ها براى جواز فسخ توسط حاكم ناتمام است .\r\nثالثا : در مقابل اين‌ها ، رواياتى هست كه در آنها تصريح شده است و مىگويد مرد بايد اين زن را طلاق دهد . و مقتضاى جمع بين اين روايات و آنها اين است كه مرد بايد طلاق بدهد ، منتها اين تفريق بايد به دستور حاكم باشد ، كه به وكالت از حاكم طلاق را مىدهد و در اين صورت به هر دو دسته از روايات عمل شده است ، همان طورى كه در زوجه مفقوده روايات و فتوايى هست كه حاكم به شوهر دستور مىدهد كه زن را طلاق بدهد .\r\n\r\nطريقه جمع بين روايت تفريق و روايت جعفريات\r\nمرحوم صاحب جواهر جمع نموده است بين روايات « يفرق بينهما » و روايت جعفريات كه حكم به صبر كرده است به اينكه ؛ روايت تفريق را حمل بر قادر مىكنيم ، به اينكه يا حاكم طلاق مىدهد و يا زوج را اجبار به طلاق مىكند و مسأله فسخ در بين نيست ، و اينكه در روايات دارد كه بايد صبر كند و « نظره الى ميسرة » مربوط به عاجز است .\r\n\r\nاشكال جمع مذكور و بررسى آن\r\nاشكال اين جمع اين است كه روايات جعفريات قابل استناد نيست ، و غالبا رواياتش با روايات ما تطبيق نكرده و با روايات عامه موافق است .\r\nصاحب رياض و جواهر گفته‌اند كه ضعف سند اين روايت به واسطه شهرت جبران مىشود .\r\nلكن اشكال اين حرف اين است كه ؛ بله شيخ طوسى در خلاف و مبسوط مىفرمايد كه رواياتى در بين هست و مسأله منصوص است ، لكن شيخ در هيچ يك از كتاب‌هاى خود از جعفريات نامى نبرده است تا اينكه مرادش از روايات ، روايت مذكور باشد ، بلكه مقصودش آيه شريفه  « يُغْنِهِمُ اللَّهُ مِنْ فَضْلِهِ »  و بعضى از روايات\r\n\r\n","description":"","footnote":"","page_name":" 5817 ","page_number":126},
  {"content":"\r\n\r\nاست كه مىگويند كه فقر مانع از ازدواج نباشد ، مثل حديث جويبر ، يعنى از اينها استظهار كرده‌اند كه فقر مانع از لزوم عقد نيست ، نه اينكه نظرشان به روايات جعفريات باشد .\r\n\r\nنتيجه‌گيرى استاد ( مد ظله ) و نظر ايشان در مسأله\r\nروى اين اساس ممكن است گفته شود كه مقتضاى اطلاق روايات « يفرق بينهما » اين است كه حتى در مورد ممتنع از انفاق نيز حكم به طلاق توسط حاكم بشود . لكن بحثى كه در اينجا مىآيد اين است كه اگر چه ظاهر « يفرق بينهما » وظيفه بودن اين كار براى حاكم است ، لكن اين وظيفه بودن خلاف اجماع است ، چون در جايى كه زن طلاق نخواهد ، قطعا حاكم چنين وظيفه‌اى را ندارد ، و چون چنان دلالتى و اطلاقى ندارد ، بعيد نيست كه در جمع بين ادله بگوييم كه فرد ظاهر روايات تفريق ، همان قادر ممتنع است ، و نمىشود مقصود از آنها را شامل غير قادر با آن وسعتش بگيريم و بعد ، موارد زيادى را با تخصيص خارج نماييم ، به نظر مىرسد كه آن ابعد باشد و اقرب شايد اين باشد كه ما مقصود از آنها را خصوص قادر بدانيم و بگوييم كه او بايد زن خود را طلاق بدهد و اگر حاضر نشد ، حاكم متصدى طلاق مىشود ، كما اينكه شهرت قريب به اتفاق هم همين مطلب است كه حق به هم زدن عقد در كار نيست و حاكم هم ابتداء حق ندارد ، عقد معسر و عاجز را به هم بزند ، بله بعضى از موارد استثناء مىشود كه مثلا اگر مشكل براى زن بشود و عسر و حرج شديد شده و به اضطرار بيافتد در اين صورت مىشود كه فى الجمله قائل بشويم كه حاكم در بعضى از فروض مداخله نموده و عقد را به هم بزند ، و اما صرف اعسار نمىتواند مجوز اين باشد كه حاكم عقد را به هم بزند . پس آنچه كه مشهور بين فقهاء است ، حق است .\r\n« * و السلام * »\r\n\r\n","description":"","footnote":"","page_name":" 5818 ","page_number":127},
  {"content":"\r\n\r\n\r\n21 / 2 / 1383 دوشنبه درس شمارهء ( 647 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه مسأله عدم اعتبار حسب و نسب و شغل در كفائت شرعيه مورد بررسى قرار مىگيرد ، به اينكه ابتداء كلام محقق در شرايع و عبارات جواهر در شرح آن مورد بررسى قرار گرفته ، سپس مخالفت ابن جنيد در معتبر دانستن هاشمى بودن شوهر در ازدواج با هاشميه توسط او استدلالش را متعرض خواهيم شد .\r\n* * * \r\nبيان عدم اعتبار كفائت در حسب و نسب و شغل\r\n\r\nكلام محقق در شرايع :\r\n« و يجوز انكاح الحرّة العبد و العربية العجمى و الهاشمية غير الهاشمى و بالعكس ، كذا أرباب الصنائع الدنيّة بذوات الدين و البيوتات . »\r\nيعنى جايز است كه حرّة را به ازدواج عبد و زن عرب را به مرد عجم و زن هاشمى را به مرد غير هاشم يا به عكس داد و با كفائت شرعى منافات ندارد و همينطور جايز است زن‌هاى اهل دين و بيوتات را به صاحبان شغل‌هاى پست داد .\r\n\r\nمقصود از مولى در كلمات اهل رجال\r\nقبل از شرح كلام شرايع ، يك توضيحى راجع به مراد از مولى در كلمات ذكر مىكنيم و آن اينكه : مرحوم صاحب قاموس الرجال در بيان مراد از مولى يك اشتباهى دارد و آن اينكه ايشان مىگويد كه : موالى هميشه از عجم هستند و عرب\r\n\r\n","description":"","footnote":"","page_name":" 5819 ","page_number":128},
  {"content":"\r\n\r\nهيچ‌گاه نمىتواند مولى باشد ، و روى همين اصل ايشان در موارد مختلف استنباطهايى را تفريع مىكند ، درحالىكه اين حرف تمام نيست ، بله اگر گفته شود كه « فلان شخص مولى » يعنى فلان شخص عرب نيست ، بلكه از موالى عرب است و اما اگر گفتند كه « فلان شخص مولى بنى شيبان » معنايش اين است كه از بنى شيبان نيست بلكه آزادشدهء آنهاست ، لكن اين امكان را كه از اعراب باشد نفى نمىكند و نمونه‌اش اسامة بن زيد است كه اولين شخصى است كه در رجال شيخ عنوان شده است و مىفرمايد : « اسامة بن زيد مولى رسول اللَّه و نسبه من كلب » يعنى اسامة بن زيد مولاى رسول اللَّه است و نسب او از قبيله كلب است كه از اعراب بوده‌اند ، و جهت وجود موالى از اعراب اين است كه ؛ گاهى قبايل عرب با هم جنگ مىكردند و اسيران در آن را كه به عنوان برده مىگرفتند ، گاهى آزاد نموده و شخص آزاد شده را از موالى آن قبيله مىخواندند .\r\n\r\nبررسى شرح عبارت شرايع توسط جواهر\r\nمرحوم صاحب جواهر در شرح عبارت محقق مىفرمايد : اشكال و خلاف قابل اعتنائى نيست در اين كه جايز است در نزد ما ( شيعه ) كه حرة را به عبد و عربية را عجمى و هاشميّه را به غير هاشمى يا به عكس تزويج نمود ، و همين طور تزويج صاحبان شغلهاى پست مثل كنّاس و حجّام و غير آنها « بذوات الدين من العلم و الصلاح » ، ذوات دين را به داراى علم و صلاح بودن تفسير كرده است و وجهش اين است كه يكى از معانى دين ، شأن است ، ذو دين يعنى ذو شأن ، حالا شئون يا از ناحيهء ، علم يا صلاح خود اوست يا از ناحيه بيوتات ، مىفرمايند هيچ يك از اين امور در كفائت شرعى دخالت ندارد ، و لذا پيامبر ( ص ) جويبر را با اينكه از فقيرترين افراد بود و قيافه خوبى هم نداشته و خاندانش هم خاندان مهجورى بودند ، به يكى از محترمين دستور داد كه دخترش را به او بدهد . صاحب جواهر در ادامه ، « غيرهم » را\r\n\r\n","description":"","footnote":"","page_name":" 5820 ","page_number":129},
  {"content":"\r\n\r\nبه « بيوتات » عطف مىكند كه يعنى غير از اين فروض هم باشد مثل اين فروض است ، مثلًا ممكن است كه اختلاف مهمى نداشته باشند ، ولى بالاخره شخصيت‌هاى متفاوتى دارند ، بعد ايشان استدلال مىكند به عموم ادله و روايت خاصى كه در ازدواج جويبر آمده است . مرحوم صاحب جواهر سپس شروع مىكنند به ذكر مثالهاى ديگرى كه بعضى از آنها مورد اشكال است .\r\n\r\nبررسى مثالهاى صاحب جواهر\r\nمىفرمايد : « و منجح بن رباح مولى على بن الحسين عليه السلام بنت ابن ابى رافع » و نكاح على بن الحسين عليه السلام مولاته و نكاح رسول اللَّه صلى اللَّه عليه و آله عائشة و حفصه و نكاح العوام صفيّة و المقداد ضباعة بنت الزبير بن عبد المطّلب و عثمان و ابى العاص و عمر و عبد الله بن عمر بن عثمان و مصعب بن الزبير بنات رسول اللَّه صلى اللَّه عليه و آله و علىّ و الحسين عليهما السلام » . « 1 »\r\nدر مورد منجح بن رياح اختلاف نسخه هست كه آيا رباح است يا رياح ، على اى حال ؛ ايشان مىخواهند بفرمايند كه اين منجح از موالى على بن الحسين است و در روايت هست كه حضرت پيغام فرستاد كه ازدواج او و دختر ابن ابى رافع كه از عرب است واقع بشود و كانّه اين را صحيح فرض كرده‌اند . لكن اين مثال جواهر از دو جهت مورد اشكال است .\r\nاشكال اول : اينكه شرح حال منجح بن رياح را در جايى پيدا نكردم ، بله يك منجح در رجال شيخ هست كه از شهداء كربلا بوده و اسم او در زيات ناحيه هم آمده است ، لكن آنجا ابن رباح ندارد ، بله يك منجح بن رباح در زمان امام باقر عليه السلام هست كه در ابتداء همان روايت جويبر و دلفاء آمده است كه ابو حمزه ثمالى مىگويد من در خدمت حضرت باقر سلام اللَّه عليه بودم كه مردى آمد و به حضرت\r\n\r\n\r\n","description":"","footnote":"\r\n( 1 ) - جواهر الكلام : 30 ، 107 - 106 .\r\n","page_name":" 5821 ","page_number":130},
  {"content":"\r\n\r\nگفت من دختر مولاك فلان بن ابى رافع را خواستگارى كردم آنها به خاطر زشت روئى و فقر و غربت مرا رد كردند ، حضرت فرمودند : تو از ناحيه من براى ابن ابى رافع حامل پيام باش و بگو كه محمد بن على بن الحسين بن أبي طالب مىگويد كه فلان دخترت را به ازدواج مولاى من منجح بن رباح در آور ، و بعد از رفتن منجح ، حضرت قصهء جويبر و دلفاء را براى ابو حمزه نقل مىكند . « 1 » پس اشكال اول اين شد كه منجح مولى محمد بن على بن الحسين بوده است نه مولى على بن الحسين كه در جواهر آمده است .\r\nاشكال دوم : اين است كه : اگر مقصود از ابن ابى رافع ، همان ابو رافع معروف باشد كه مظنون هم همين است ، او خود مولى رسول اللَّه صلى اللَّه عليه و آله بوده است ، پس آنها بيت موالى مىشوند مگر اينكه كسى بگويد كه مقصود از موالى در كلام امام كه مىفرمايد : « زوّج منجح بن رباح مولاى بنتك فلانة » ابن ابو رافع است ، بنابراين منجح از موالى نبوده است و از اين جهت اين روايت مثال براى صحت ازدواج بين عرب و غير عرب خواهد بود . لكن اين حرف خلاف ظاهر فرمايش حضرت است و صاحب جواهر هم اينطور معنايى را برداشت نكرده است بلكه ايشان مقصود از مولاى را منجح گرفته است و چون سابقه ذهنى نداشته است ، تصور نموده كه ابن ابو رافع از اعراب است و لذا اين مثال را آورده است .\r\nدر مثال بعدى ايشان ازدواج حضرت على بن الحسين با مولاتش و كنيزش كه آزاد كرده است . و همينطور مىفرمايد : ازدواج رسول اللَّه صلى اللَّه عليه و آله با عايشه و حفصه كه اينها از بنى هاشم نبوده‌اند لكن از قريش‌اند ؛ عايشه از بنى يتم و حفصه از بنى عدى است ، پس ازدواج بين هاشمى و غير هاشمى شده است و همينطور است ازدواج عوام پدر زبير با صفيه عمهء پيامبر اكرم كه عوام از غير هاشمى با صفيه كه هاشميه است ازدواج نموده است ، چرا كه عوام اگر چه از قريش است\r\n\r\n\r\n","description":"","footnote":"\r\n( 1 ) وسائل الشيعة : ابواب مقدمات نكاح ؛ الباب 25 ، الحديث 1 ، ج 14 ، ص 44 - 43 .\r\n","page_name":" 5822 ","page_number":131},
  {"content":"\r\n\r\nلكن نسبش مىرسد به عبد العزى بن قصى نه به عبد مناف بن قصى . و همينطور ازدواج مقداد كه كندى است كه ظاهراً حتى قريشى هم نيست مع ذلك با ضباعة دختر عموى پيامبر ( ص ) ازدواج نمود و همينطور پيامبر دو دختر خود را به عثمان و ابى العاص بن ربيع داد كه هيچ كدام هاشمى نيستند چرا كه عثمان و أبو العاص از بنى اميه و نوادگان عبد شمس برادر هاشم هستند و همينطور عمر با دختر امير المؤمنين ازدواج كرده درحالىكه هاشمى نيست و عبد الله بن عمرو بن عثمان كه در اينجا اشتباهاً عمر بن عثمان نوشته است كما اينكه در تذكرة هم به اشتباه عمر بن عثمان است ، او هم با فاطمه بنت الحسين ازدواج كرده كه روايتش را سابقاً خوانديم و او هم از بنى اميه است و مثل او معصب بن زبير است كه با فاطمه بنت الحسين ازدواج نموده است و پيغمبر ( ص ) وقتى دختر زبير را كه عموى ابوينى پيامبر بود به مقداد تزويج نمود فرمود كه مىخواستم نكاح را از تخيلات جاهلى خارج كنم « انما اردت ان تتضع المناكح » « 1 » .\r\nاين روايات خاصه بود . صاحب جواهر دو روايت عام را هم مىآورد كه يكى اين است كه پيامبر ( ص ) فرمود : « المسلم كفو المسلمة و المؤمن كفو المؤمن « 2 » و المؤمنون بعضهم اكفاء بعض » « 3 » و باز فرمود : « اذا جاءكم من ترضون خلقه و دينه فزوّجوه ، ان لا تفعلوه تكن فتنة فى الارض و فساد كبير » « 4 » . كه اينها دلالت مىكنند كه چيز ديگرى در كفائت معتبر نيست .\r\n\r\nمخالفت ابن جنيد با ازدواج هاشميّه با غير هاشمى\r\nدر حكم مذكور در بين اماميه اختلافى نيست ، جز ابن جنيد كه در مورد ازدواج\r\n\r\n\r\n","description":"","footnote":"\r\n( 1 ) - الوسائل ، الباب 26 من ابواب مقدماتى النكاح الحديث 5 .\r\n( 2 ) الوسائل ، الباب 25 - من ابواب مقدماتى النكاح الحديث 1 .\r\n( 3 ) الوسائل ، الباب 23 - من ابواب مقدماتى النكاح الحديث 2 .\r\n( 4 ) الوسائل ، الباب 28 - من ابواب مقدماتى النكاح الحديث 1 .\r\n","page_name":" 5823 ","page_number":132},
  {"content":"\r\n\r\nزن هاشميه با مرد غير هاشمى اشكال كرده است كه اگر چنين ازدواجى جايز باشد لازم مىآيد كه زن هاشميه كه نان خوار مرد غير هاشمى شده است ، در معرض استفاده از زكات قرار بگيرد درحالىكه ، خوردن زكات بر هاشميه حرام است .\r\nبررسى اشكال ابن جنيد را در جلسه بعدى بحث مىكنيم .\r\n« * و السلام * »\r\n\r\n","description":"","footnote":"","page_name":" 5824 ","page_number":133},
  {"content":"\r\n\r\n\r\n22 / 2 / 1383 سه‌شنبه درس شمارهء ( 648 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nازدواج بين بنى هاشم و غير بنى هاشم طبق ادله و اجماع مانعى ندارد و مخالف در اين مسأله ابن جنيد است كه در اين جلسه ادله اين نظر نقد و بررسى مىشود .\r\nسپس اين فرع مطرح مىشود كه غير از اسلام و تمكن از نفقه در كفائت شرعى ، چيز ديگرى معتبر نيست و لو عرفاً معتبر باشد و اگر زن با فقدان كفويت عرفى اقدام به ازدواج كند ازدواج او صحيح است اما اگر ولىّ مراعات نكند زن خيار فسخ دارد .\r\nفرع ديگر اين است كه اگر ايمان و قدرت بر نفقه ( كفائت شرعى ) فراهم بود در روايات ، امر به تزويج شده است و اينكه در صورت ردّ ، فتنه و فساد كبير است . در اين جلسه سه احتمال براى اين روايت ذكر شده كه اگر ولىّ رد كند در چه صورتى عصيان كرده است .\r\n* * * \r\n1 - جواز ازدواج بنى هاشم با غير بنى هاشم و مخالفت ابن جنيد در مسأله\r\nازدواج بين بنى هاشم و غير بنى هاشم از هر دو طرف طبق ادله و اجماع اشكالى ندارد و مخالفى هم در اماميه غير از ابن جنيد در مسأله نيست چنانچه گذشت .\r\nاكنون ادله‌اى كه براى نظر ابن جنيد ممكن است اقامه شود را ذكر مىكنيم .\r\n\r\nوجوه استدلال بر رأى ابن جنيد\r\n\r\nالف - دليل ابن جنيد بر منع [ حرمت صدقه بر بنى هاشم 
  ]\r\nاين است كه اگر هاشميه با غير هاشمى ازدواج كند ،\r\n\r\n","description":"","footnote":"","page_name":" 5825 ","page_number":134},
  {"content":"\r\n\r\nفرزندى كه متولد مىشود صدقه بر او حلال است و چون با مادر خود زندگى مىكند طبعاً مادر نيز از اين صدقه استفاده مىكند و اين استفاده جايز نيست . از اين رو اين ازدواج صحيح نيست .\r\nلكن به نظر مىرسد اين سخن ناتمام است ، چون استلزامى ندارد كه مادر نيز از صدقه استفاده كند .\r\n\r\nب - روايتى در كافى نقل شده كه ممكن است تخيل شود آن روايت دليل بر مطلوب ابن جنيد است .\r\nبه اين روايت ابن جنيد استدلال نكرده لكن ممكن است از طرف او به اين روايت استدلال شود . روايت چنين است :\r\nعلى بن هلال قال : لقى هشام بن الحكم بعض الخوارج فقال : يا هشام ما تقول فى العجم :\r\nيجوز أن يتزوجوا الى العرب ؟ قال : نعم قال : فالعرب تتزوج من قريش ؟ قال : نعم . [ در اطلاقات بعدى ، قريش ، صنفى از عرب است و بنى هاشم صنفى از قريش است و مراد اين است كه عرب بما هو عرب مجوز تزويج با قريش دارد . و معناى بما هو بودن اين است كه هيچ خصوصيتى حتى خصوصيت قرشيت معتبر نيست .\r\nدر فقره بعد هم كه مىگويد : قريش مىتواند با بنى هاشم ازدواج كند . معنايش اين است كه قرشى بما هو قرشى مجوز ازدواج با هاشمى دارد و لو قرشى خصوصيت هاشمى بودن را دارا نباشد 
  ] .\r\nقال : فقريش تتزوج فى بنى هاشم قال : نعم قال عمن أخذت هذا ؟ [ سؤال‌كننده كه از خوارج بوده سؤال مىكند كه اين جواب‌ها را از چه كسى أخذ كرده‌اى ؟ 
  ] قال : عن جعفر بن محمد عليهما السلام سمعته يقول : يتكافى دمائكم و لا تتكافو فروجكم ؟ [ يعنى دماء كه امرش از فروج نزد شارع مهم‌تر است كفويت بين افراد آنجا هست و قصاص ثابت است و لو يك طرف قرشى باشد و ديگرى عرب باشد يا يك طرف هاشمى باشد و ديگرى قرشى باشد چگونه در نكاح و فروج دو طرف كفويت نداشته باشند و مثلًا هاشمى نتواند با قرشى ازدواج كند ؟ 
  ]\r\n\r\n","description":"","footnote":"","page_name":" 5826 ","page_number":135},
  {"content":"\r\n\r\nقال : فخرج الخارجى حتى أتى أبا عبد الله عليه السلام فقال : انى لقيت هشاماً فسألته عن كذا فأخبرنى بكذا و ذكر أنه سمعه منك قال : نعم قد قلت ذلك فقال الخارجى ؛ فها أنا ذا قد جئتك خاطباً فقال أبو عبد الله عليه السلام انك لكفو فى دينك و حسبك فى قومك .\r\n[ حضرت نخواستند به وضوح بگويند كه تو خارجى و كافر هستى و نكاح با خوارج اصلًا صحيح نيست ، بلكه فرمودند : تو بر اساس فتاواى خودتان مىتوانى با قوم خودت ازدواج كنى اما آيا با دختران ما هم مىتوانى ازدواج كنى ؟ مىفرمايد 
  ] لكن الله تعالى صاننا عن الصدقة و هى أو ساخ أيدى الناس فنكره ان نشرك فى ما فضلنا به من لم يجعل الله له ، مثل ما جَعَلَ لنا [ ما كراهت داريم از اينكه به غير خود دختر بدهيم و قهراً تفضيلى كه خداوند براى ما قرار داده كه اجتناب از صدقات و اوساخ ناس است را از دست بدهيم . نَشرك از باب ثلاثى مجرد به فتح اول است نه از باب افعال كه به ضم اول است . ما شريك باشيم يعنى فرزندان ما شريك زندگى و ازدواج با ديگران باشند و اين فضيلت و اختصاص را از دست بدهند . اگر آنها مىخواستند دختر بدهند و حضرت مىفرمود : من حاضر نيستم ، نُشرك از باب افعال مناسب بود ولى در اين روايت ، خارجى از امام عليه السلام دختر خواستگارى مىكند ، بنابراين نشرك به فتح اول است به اين معنا كه دختران ما شريك زندگى با شما شوند . 
  ] فقام الخارجى و هو يقول : تالله ما رأيت رجلًا قط مثله ردّنى و الله أقبح ردٍّ و ما خرج عن قول صاحبه « 1 » . [ درخواست مرا ردّ كرد و حرف هشام را هم تصديق كرد 
  ] .\r\nوجه استدلال كلمه « نكره » در اين روايت است . بسيارى كراهت در روايات را به معناى كراهت اصطلاحى مىدانند ولى به نظر ما كراهت در روايات اعم است و گاهى به معناى حرمت به كار مىرود . و استدلال مبتنى بر اين است كه « نكره » در روايت به معناى حرمت باشد .\r\nلكن اولًا : اين روايت ضعيف السند است و ثانياً : به اعم براى أخصّ نمىتوان\r\n\r\n\r\n","description":"","footnote":"\r\n( 1 ) - محمد بن يعقوب الكليني قدس سرّه ، الكافى 5 / 345 .\r\n","page_name":" 5827 ","page_number":136},
  {"content":"\r\n\r\nاستدلال كرد . زيرا وقتى كراهت كاربرد حرام و غير حرام دارد بايد قرينه قائم شود كه مراد در اينجا حرمت است و به كار بردن جامع خود قرينه به اين است كه شق غير الزامى مراد است .\r\nثالثاً : نفس تعليل هم با كراهت اصطلاحى ( كراهت بالمعنى الاخص ) سازگار است . چون مىفرمايد : اگر ازدواج صورت بگيرد اين ازدواج در معرض اين است كه فرزندان ما هم به آن اوساخ آلوده شوند . و در تعليلات متعارف ، شيئى كه قطعى آن موجب تحريم است ، مشكوك و محتمل آن را دليل براى تنزيه و كراهت قرار مىدهند .\r\nنتيجه اينكه اولًا : روايت ضعيف السند است و ثانياً : استدلال به جامع قرينه بر غير الزامى بوده است و ثالثاً : تعليل با كراهت اصطلاحى تناسب دارد .\r\n\r\nج - مرسله فقيه :\r\nنظر النبى صلى الله عليه و آله الى اولاد على عليه السلام و جعفر فقال : « بناتنا لبنينا و بنونا لبناتنا « 1 » » .\r\nممكن است به اين روايت براى فتواى ابن جنيد استدلال شود .\r\nلكن اين روايت علاوه بر ضعف سند ، مضمونش را كه حتى هاشمى هم نتواند با غير هاشمى ازدواج كند هيچ فقيهى ملتزم نشده است و حتى ابن جنيد هم به مفاد اين روايت ملتزم نيست . بنابراين معلوم است كه اين روايت ناظر به بيان حكم تحريمى نيست .\r\n\r\n2 - عدم اعتبار غير از اسلام و تمكن از نفقه در كفائت شرعى\r\nدر برخى از كتب عامه غير از اسلام و تمكن از نفقه امور ديگرى مثل حريّت و نسب و حرفه در كفائت ذكر شده است . صاحب جواهر مىفرمايد : اين امور مسلماً در صحت نكاح دخالت ندارد . و عامّه هم كه اين امور را ذكر كرده‌اند اينها را در صحت نكاح دخيل نمىدانند و تصريح كرده‌اند كه اگر زوجين اين اختلافات را\r\n\r\n\r\n","description":"","footnote":"\r\n( 1 ) - شيح حر عاملى ، وسائل الشيعة ، باب 27 از ابواب مقدمات النكاح ، حديث 7 .\r\n","page_name":" 5828 ","page_number":137},
  {"content":"\r\n\r\nداشته باشند و به آن عالم و راضى باشند ازدواج آنها صحيح است . پس ذكر اين امور صرف رجحان و بيان كفائت عرفى است و ناظر به شرط صحت و كفائت شرعى نيست . تنها فرعى كه مورد بحث است اين است كه اگر زوجين اختلاف در كفائت عرفى داشتند و دختر عالم نبود و ولىّ او را تزويج كرد آيا اين ازدواج الزام‌آور است يا نه ؟ آيا دختر حق فسخ دارد يا نه ، و گرنه اگر عالماً به اختلاف و عامداً ازدواج كنند عامه و خاصه گفته‌اند كه ازدواج صحيح است . و ظاهراً عبارت خلاف را خوانديم كه فرموده : اشكالى ندارد . چون كلام در كفويت شرعى نيست . كفويت شرعى اگر نباشد ازدواج باطل است ، حتى اگر ولى اذن بدهد . كلام در كفويت عرفى است كه عامه و خاصه آن را مطرح كرده‌اند و مربوط به امورى است كه اختيار با خود شخص است ، حال اگر زن ثيبه است يا باكره است و ولىّ ندارد و يا آنكه در باكره به طور كلى قائل به استقلال باشيم و اذن ولى را شرط ندانيم در اين گونه موارد اگر كفويت شرعى حاصل باشد اما كفويت عرفى از جهات ديگر حاصل نباشد و دختر خودش اقدام كند ازدواج او صحيح است اما اگر ولى داشته باشد و من له الولاية او را به غير كفو عرفى تزويج كند در حالى كه دختر عالم به خصوصيات و راضى به آنها نيست زن حق خيار فسخ دارد . پس مراد فقهاء از جمله « لو زوجها الولى من غير الكفو كان لها الخيار » كفو عرفى است . حال ممكن است در كفويت عرفى از شرايط صحت ولايت اولياء ، رعايت كفويت عرفيه باشد و اگر اين كفائت عرفى رعايت نشد عقد فضولى باشد و موقوف بر اجازه باشد و معناى كان لها الخيار اين است كه مختار است اجازه بدهد و مختار است اجازه ندهد و عقد را ابطال كند و صحت تأهلى عقد را از بين ببرد و ممكن است كه عقد صحيح باشد ولى لازم نباشد بلكه خيار فسخ براى زن باشد .\r\nبه هر حال اين كفويت ، كفويت شرعيه نيست چون اگر كفويت شرعيه حاصل نباشد عقد نه به نحو فضولى [ صحت تأهليه 
  ] و نه به نحو غير فضولى [ صحت فعليه 
  ]\r\n\r\n","description":"","footnote":"","page_name":" 5829 ","page_number":138},
  {"content":"\r\n\r\nاصلًا صحيح نيست و باطل محض است .\r\nخلاصه صاحب جواهر مىخواهد بفرمايد : خاصه در اين مسأله با عامه هيچ اختلافى ندارند . سپس مىفرمايد : ممكن است در كفو عرفى بين اماميه و اهل سنّت اختلافاتى در مصاديق آن باشد كه در موارد خاصى آيا عرفاً كفويت هست يا نه كه آن بحث صغروى است « 1 » .\r\nتذكر : در عبارت جواهر چاپى عبارتى هست كه اشتباه است . مىفرمايد : لو زوجها الولى من غير الكفو كان لها الخيار ضرورة ارادة الكفو عرفاً لا شرعاً و الا كان النكاح باطلًا لان لها الخيار « 2 » » اين عبارت اخير اشتباه است و صحيح آن « لا أنّ لها الخيار » است .\r\n\r\n3 - « لو خطب المؤمن القادر على النفقة وجب اجابته »\r\nدر روايات چنانچه گذشت آمده است كه اگر مردى كه دين و اخلاق او پسنديده است خواستگارى كرد به او جواب رد ندهيد و گرنه فتنه و فساد كبير به دنبال دارد .\r\nبسيارى از فقهاء از جمله قطب الدين كيدرى در اصباح و محقق در شرايع و نافع و علامه در كتبش و شهيد اول در لمعه و غاية المراد و بعد از آنها عده كثيرى همين تعبير روايت را آورده‌اند و فتوا داده‌اند كه اگر ولى جواب رد بدهد عاصى است .\r\nابن ادريس ملاحظه كرده كه به حسب ظاهر نمىتوان ملتزم شد كه به مجرد اينكه شخص ديانت و اخلاق او خوب است حال هر عيب ديگرى دارد جواب ردّ دادن به او معصيت باشد و لو بدقيافه باشد يا مريض باشد يا عيب ديگرى داشته باشد . از اين رو براى حديث معناى ديگرى نموده و فرموده است : مراد اين است كه اگر شخصى مراجعه كرد كه متدين است پس دين را ايشان اعم از اسلام و ايمان و عدالت گرفته است يعنى آدم متدينى و اخلاق او هم خوب است ، لكن برخى عيوب را داراست مثلًا خوش قيافه نيست يا نسب خوبى ندارد يا فقير است حال رد كردن او دو صورت دارد اگر ردّ كردن او به مناط اين است كه شرع او را با من كفو\r\n\r\n\r\n","description":"","footnote":"\r\n( 1 ) - جواهر الكلام 30 / 109 - 108 .\r\n( 2 ) - جواهر الكلام 30 / 109 .\r\n","page_name":" 5830 ","page_number":139},
  {"content":"\r\n\r\nنمىداند و كفائت شرعى را از او مسلوب مىداند ردّ كردن او فتنه و فساد كبير به دنبال دارد . و جايز نيست . اما اگر ردّ كردن او به جهت مراعات مصالح دنيوى است و اغراض ديگر است مانعى ندارد « 1 » . بنابراين ابن ادريس روايت را به فرض اول حمل كرده است .\r\nبعضى از متأخرين اين سخن ابن ادريس را پذيرفته و برخى ردّ كرده‌اند . سيمرى در غاية المراد ردّ كرده و كاشف اللثام و صاحب جواهر قبول كرده‌اند . لكن صاحب جواهر تبعاً لكاشف اللثام عبارت ابن ادريس را حمل بر فرض تحقير خاطب مىكند .\r\nعبارت سرائر دو احتمال در آن وجود دارد .\r\nيك احتمال در اين عبارت اين است كه وجه عصيان اين است كه ولى چون به اعتقاد اينكه شارع اين خاطب را كفو شرعى قرار نداده است او را ردّ مىكند ، پس او ادخال ما ليس من الدين فى الدين مىكند و تشريع مىكند و تشريع حرام و عصيان است . احتمال ديگر احتمالى است كه كاشف اللثام و صاحب جواهر « 2 » عبارت ابن ادريس را به آن حمل كرده‌اند و آن اينكه اگر از روى تقصير او را به خاطر فقر يا غير آن ردّ كند عصيان كرده است . زيرا در عبارت ابن ادريس علاوه بر عبارت « و اعتقاده ان ذلك ليس بكفوٍ فى الشرع » چنين آمده : « لما هو عليه من الفقر و الانفة منه لذلك » كه معناى « انفة » همان تحقير است .\r\n\r\n4 - احتمالات در معناى روايت\r\nهمين دو احتمال در معناى روايت هم داده مىشود به علاوه كه احتمال سومى نيز در روايت داده مىشود . و آن اينكه متعارف زن‌ها در مقابل اولياء استقلال ندارند .\r\nاگر قطع نظر از حكم شرعى مسأله بكنيم و به اينكه شرعاً اينها استقلال دارند يا ندارند كارى نداشته باشيم . چون برخى از زنان مثل ثيبه و مثل باكره‌اى كه اب و جدّ\r\n\r\n\r\n","description":"","footnote":"\r\n( 1 ) - ابن ادريس الحلّى ، السرائر 2 / 558 ، طبع جامعه مدرسين .\r\n( 2 ) - جواهر الكلام 30 / 110 عند قوله : اذا ازدرى بالخاطب أو ضارّ المخطوبة .\r\n","page_name":" 5831 ","page_number":140},
  {"content":"\r\n\r\nندارد اجماعى است كه شرعاً استقلال دارند و برخى هم مانند باكره‌اى كه أب و جدّ دارند اختلافى است كه شرعاً استقلال در امر نكاح دارند يا نه ؟ زن از هر كدام از اينها باشد به حسب متعارف به خصوص متعارف آن دوره‌ها در برابر پدر و جد و برادر و عمو و دايى و بزرگ خانواده عملًا اختيارى ندارند و معمولًا حجب و حيا مانع مىشود كه اگر از خواستگار خوشش مىآيد بگويد : او را ردّ نكنيد ، حال اگر ولى عرفى يا شرعى روى جهاتى جواب رد بدهد خداوند متعال وعده نداده كه مورد ديگرى كه مورد قبول دختر باشد براى او فراهم شود ، پس ردّ كردن در معرض ضايع شدن دختر است . و ممكن است بعداً مورد مناسبى براى او پيدا نشود و اصلًا نتواند ازدواج كند در اين شرايط شارع ردّ كردن را حرام كرده باشد . پس ممكن است روايت منزّل بر اين موارد باشد كه مولى عليها راضى است و جرأت ابراز عقيده هم ندارد يا به نظر او اعتنا نمىشود . بقيه مباحث را در جلسه آينده دنبال مىكنيم . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 5832 ","page_number":141},
  {"content":"\r\n\r\n\r\n23 / 2 / 1383 چهارشنبه درس شمارهء ( 649 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه اين بحث مطرح مىشود كه اگر ولى ، خاطبى را كه مؤمن بوده و قدرت بر نفقه داشته ، ردّ بكند ، چه حكمى دارد و آيا مىتواند چنين خاطبى را ردّ كند يا اينكه ، واجب است كه اجازه ازدواج دهد .\r\n* * * \r\nالف ) جواز يا عدم جواز ردّ خاطب قادر بر نفقه\r\n\r\n1 - متن شرايع :\r\n« و لو خطب المؤمن القادر على النفقة وجب اجابته و ان كان أخفض نسباً ، و لو امتنع الولى كان عاصيا »\r\nكلام مرحوم محقق حلى در اين قسمت از عبارت شرايع اين است كه اگر خاطبى واجد دو شرط ايمان و قدرت بر نفقه بود ، اجابت او واجب است . اگر چه وى از جهت نَسب در سطح پايين ترى از خانواده عروس قرار داشته باشد و همچنين ولى دختر نيز حق ردّ چنين خاطبى را ندارد و در صورتى كه او را ردّ كند عاصى و گناهكار خواهد بود .\r\n\r\n2 - كلام صاحب جواهر پيرامون گفتار محقق رحمه الله\r\nمرحوم صاحب جواهر در رابطه با گفتار فوق در دو مقام وارد بحث شده است .\r\nمقام اول در توضيح و توجيه مقصود و مراد محقق از عبارت فوق ، و مقام دوم در اشكال بر بيان مذكور در شرايع .\r\n\r\n","description":"","footnote":"","page_name":" 5833 ","page_number":142},
  {"content":"\r\n\r\nاما در مقام اول ايشان بحث را اين گونه آغاز مىكند كه : مرحوم محقق و ساير فقهاء ، ازدواج با فاسق و شارب الخمر و امثالهم را مكروه مىدانند ( چنانچه در ادامه متن شرايع به آن اشاره شده است ) بنابراين نمىتوانند به طور مطلق بگويند اجابت هر خاطبى كه واجد دو شرط ايمان و كفائت مالى باشد واجب و لازم است ، بلكه قهراً مقصود محقق از عبارت فوق اجابت خاطبى است كه ازدواج با او مورد نهى نبوده و مكروه نباشد . آنگاه صاحب جواهر در ادامه مىفرمايد قيود و شرايط ديگرى نيز در كتب ديگر نظير كشف اللثام و مسالك ذكر شده است و از اينكه صاحب جواهر پس از نقل آن قيود و شرايط ، نقدى پيرامون آنها ندارد معلوم مىشود كه خود ايشان نيز شرطيت آن قيود را صحيح دانسته و عبارت شرايع را نيز آبى از حمل بر آن قيود نمىبيند . قيودى را كه در كشف اللثام به عنوان شرط وجوب اجابت ذكر كرده است عبارت است از اينكه :\r\n1 - عيوبى كه وجود آنها در زوج ، موجب حق فسخ براى زن است در خاطب نباشد ( چرا كه بسيار عرفى و مساعد با فهم عرف است كه در اين گونه موارد نمىتوان گفت از طرفى قبول ازدواج واجب است و از طرف ديگر زن حق فسخ يا طلاق دارد . خصوصاً با آن همه تحذيرات فراوانى كه درباره طلاق و مانند آن شده است « 1 » ) .\r\n2 - مولى عليها ( زن ) نسبت به ازدواج با اين زوج استنكار و اباء نداشته باشد .\r\nشرطى را كه در مسالك اضافه نموده هم اين است كه : ولى در صورتى با امتناع از قبول عاصى است كه خاطب منحصر به يك نفر باشد و فعلا يا بالقوه خاطب ديگرى كه از نظر خصوصيات افضل بر خاطب مذكور باشد ، وجود نداشته باشد ، چرا كه ردّ كردن خاطب مذكور در چنين شرايطى موجب لطمه به دختر و جوانى او و مانع از به سر و سامان رسيدن او مىباشد . ولى اگر خاطب منحصر به فرد مذكور نبود و بالفعل\r\n\r\n\r\n","description":"","footnote":"\r\n( 1 ) - قسمت داخل پرانتز توضيحى است كه توسط استاد مد ظله داده شده و در جواهر نيست .\r\n","page_name":" 5834 ","page_number":143},
  {"content":"\r\n\r\nيا بالقوه فرد ديگرى افضل از فرد اول موجود باشد ردّ كردن خاطب اول اشكالى ندارد و وجوب الاجابه به نحو وجوب تخييرى ثابت است .\r\nمقام دوم از بحث صاحب جواهر كه مقام اشكالات ايشان بر گفتار محقق و ساير فقهايى است كه و لو با اضافه كردن شرايط و قيود مورد اشاره ، قائل به وجوب اجابت شده‌اند .\r\nحاصل اشكال صاحب جواهر اين است كه مراد از ولى كه درباره او گفته مىشود كه حق ردّ خاطب را ندارد ، اگر ولى شرعى باشد اولًا : اين حكم مختص به صغيره و مانند آن كه شرعا ولايت پدر و جد بر آنها ثابت است مىشود و در اين موارد نيز در صورتى كه مصلحتى ضرورى كه موجب تزويج صغيره باشد ، وجود نداشته باشد نمىتوان قائل به وجوب اجابت شد ، چرا كه ازدواج فى حد نفسه از حوائج ضرورى صغير نيست تا اينكه حتماً مىبايست نسبت به آن اقدام شود ، و از طرفى موجب پديد آمدن حقوق و تكاليفى براى طرفين است مثلا از اموال صغير بايد كسوه و نفقه زوجه او را تأمين كرد و همچنين صغيره نيز نسبت به زوج خود تكاليفى دارد . ثانياً : مواردى كه ولايت شرعيه بر آنها ثابت نيست مانند ثيّبه و باكره ( بنا به نظر صاحب جواهر ) از تحت حكم مذكور خارج است و در اين موارد چون اصل ازدواج بر زن واجب نيست ، به طريق اولى وجوب اجابت خاطب نيز ندارد .\r\nان قلت : در همين موارد نيز ما قائل مىشويم به اينكه عدم وجوب اجابت در صورتى است كه زن اصلًا بناى بر ازدواج نداشته باشد اما اگر بناى بر ازدواج دارد ، اجابت خاطب [ با شرايط مذكوره 
  ] واجب است .\r\nقلت : دليلى بر تفصيل فوق وجود ندارد بلكه سيره مستمره مسلمين بر خلاف آن است و مضافاً به اينكه چه بسا ممكن است از معلق كردن امر نكاح به رضايت زن استفاده عدم وجوب اجابت شود .\r\nدر اينجا اشكال ديگرى مطرح مىشود كه صاحب جواهر با طرح آن اشكال و\r\n\r\n","description":"","footnote":"","page_name":" 5835 ","page_number":144},
  {"content":"\r\n\r\nجواب از آن ، وارد فرضى كه ولى ، ولى شرعى نبوده بلكه همانا مقصود از او ولى عرفى باشد ، مىشود .\r\nاشكال اين است كه اگر اجابت واجب نباشد پس معناى روايت نبوى صلى الله عليه و آله كه مىفرمايد : « اذا جاءكم من ترضون دينه و خلقه فزوّجوه ، الّا تفعلوه تكن فتنة فى الارض و فساد كبير » چيست ؟ در جواب ايشان مىفرمايد خطاب در اين حديث ، متوجه اولياء عرفى است ( در نظر صاحب جواهر پدر و جد نسبت به باكره ولى عرفى محسوب مىشوند نه ولى شرعى ) و معناى آن به گونه‌اى كه با سيره مستمره‌اى كه مبنى بر اختيار و حتى ردّ بعضى از خطاب وجود دارد هم منافاتى نداشته باشد ، اين است كه : روايت ناظر به يكى از دو صورت است . اول آنكه ردّ خاطب از باب تحقير او و اينكه وى از جهت نَسَبى و حسبى ، شرفى و موقعيت اجتماعى و مانند آنها صلاحيت ازدواج با خانواده زن را ندارد ، چنانچه همين معنا مستفاد از قضيه‌اى است كه در رابطه با تزويج صفيه توسط رسول اكرم صلى الله عليه و آله اتفاق افتاد كه عده‌اى از اعراب بر اساس همان تفكرهاى جاهلى صريحاً به پيامبر صلى الله عليه و آله اعتراض داشتند كه چطور غير بنى هاشم را با بنى هاشم تزويج نموده است و پيامبر صلى الله عليه و آله نيز در جواب آنها فرمودند كه اين كار را براى شكستن و از بين بردن افكار غرورآميزى كه در باب نكاح از جاهليت باقى مانده است انجام داده‌اند .\r\nو توجيه ديگرى كه براى روايت مىتوان ذكر كرد اين است كه روايت متعرض فرضى است كه زنى كه مورد خطبه قرار گرفته است به تحقق عقد با اين زوج رضايت دارد ولى به خاطر آداب محيطى و حجب و حياى زن‌ها و اينكه معمولًا آنها استقلال در امر ازدواج نداشته و تابع ولى عرفى خود بوده‌اند . مع ذلك ولى ( عرفى ) بدون جهت و دليل قانع كننده‌اى مانع از ازدواج آنها مىشود و شرايط نيز به گونه‌اى است كه ردّ كردن اين خاطب موجب اين مىشود كه ديگر مورد مناسبى براى زن پيدا نشود . در اينجا است كه حضرت مىفرمايند ردّ كردن موجب فتنه و فساد كبير\r\n\r\n","description":"","footnote":"","page_name":" 5836 ","page_number":145},
  {"content":"\r\n\r\nخواهد شد . اما در صورتى كه خود زن رضايت به چنين مردى ندارد و لو از اين جهت كه مرد داراى چهره منكر يا مريض و ضعيف الجثه و مانند آن است ، رد كردن خاطب اشكالى ندارد ، خصوصاً با ملاحظه سيره قطعيه .\r\n\r\nنظر استاد مد ظله\r\nبه نظر ما كلام صاحب جواهر در اين قسمت صحيح و تمام است و اشكالات ايشان نيز وارد مىباشد . البته صاحب جواهر پس از اين مطلب وارد بحث ديگرى با كشف اللثام مىشود كه چون تعرض به آن اهميت چندانى ندارد از ذكر آن خوددارى مىكنيم .\r\n\r\nب ) [ اگر زوج خود را به قبيله‌اى منتسب نمايد ولى بعداً معلوم مىشود كه از آنها نيست . 
  ]\r\n\r\nمتن شرايع :\r\nو لو انتسب الزوج الى قبيلة فبان من غيرها كان للزوجة الفسخ\r\nمورد بحث در اين فرع اين است كه اگر زوج خود را به قبيله‌اى منتسب نمايد ولى بعداً معلوم مىشود كه از آنها نيست . آيا در اين صورت زوجه حق فسخ عقد را دارد يا چنين حقى براى او ثابت نيست ؟ دليل قائلين به فسخ ، عمده دو چيز است . يكى اينكه مرد در اين صورت تدليس كرده و خيار تدليس براى زن ثابت است . و ديگر تمسك به مضمره حلبى است . در اين جلسه ابتداء دليل دوم را مورد بحث قرار مىدهيم .\r\n\r\n1 - دليل قائلين به فسخ : تمسك به مضمره حلبى\r\nروايت اين است : محمد بن الحسن باسناده عن الحسين بن سعيد عن ابن ابى عمير عن حماد عن الحلبى فى حديث قال : « و قال فى رجل تزوج امرأة فيقول : أنا من بنى فلان فلا يكون كذلك . قال : يفسخ النكاح ، او قال : يردّ « 1 » »\r\n\r\n2 - كلام صاحب كشف اللثام در رابطه با سند روايت\r\nبررسى سند روايت : صاحب كشف اللثام اين روايت را به خاطر مضمره بودن رد كرده است . آنگاه در ادامه فرموده « و لا يجدى أن الحلبى اعظم من أن يروى نحو ذلك عن\r\n\r\n\r\n","description":"","footnote":"\r\n( 1 ) - الوسائل ، باب 16 من ابواب العيوب و التدليس ، الحديث 1 .\r\n","page_name":" 5837 ","page_number":146},
  {"content":"\r\n\r\nغير الامام ، لاحتمال رجوع الضمير الى الحلبى و يكون الراوى عنه مسأله » حاصل اينكه چون احتمال اين هست كه ضمير در كلمه « قال » به حلبى برگشت نمايد كه در واقع معناى روايت اين مىشود كه راوى از حلبى فتواى حلبى را نقل كرده باشد . نه اينكه حلبى مطلب را از امام نقل نموده باشد و لذا بنابر اصطلاح روايت موقوف خواهد بود كه سلسله سند به يكى از اصحاب ائمه منتهى شده است نه خود امام معصوم .\r\nبنابراين قول به اينكه حلبى كه امام صادق عليه السلام در حق او فرموده است مثل كتابى را كه حلبى نوشته است ، مخالفين ما ندارند ، اجل شأنا است كه از غير امام معصوم عليه السلام نقل كند . كلامى صحيح نخواهد بود .\r\n\r\n3 - نقد گفتار كشف اللثام توسط استاد مد ظله\r\nبه نظر ما اشكال كشف اللثام به سند روايت وارد نيست و انصاف اين است كه روايت مضمره و فاعل « قال » نيز امام معصوم است زيرا اولًا : اين سند چون مكرر واقع شده است نشان دهنده اين است كه سند به كتاب حلبى است و « حماد » اين روايت را از كتاب حلبى كه در آن احاديث ائمه را جمع كرده است ، نقل نموده است .\r\nو ثانياً : مراد از « حماد » در سند روايت « حماد بن عثمان » است كه وى نيز از اجلاء اصحاب ائمه بوده است و بر فرض كه نپذيريم حديث فوق در كتاب « حلبى » بوده بلكه در كتاب « حماد بن عثمان » بوده است . چون كتاب « حماد » كتاب حديثى و جمع‌آورى روايات اهل البيت عليهم السلام است نه جمع‌آورى فتاوى فقهاء اصحاب بسيار مستبعد است كه « حماد » در كتاب حديثى خود كه براى جمع احاديث ائمه اختصاص داده است ناگهان مطلبى را از « حلبى » آن هم بدون اينكه تعبير « سألت الحلبى » را به كار ببرد ، نقل نمايد . بنابراين با در نظر گرفتن اين قرائن به نظر مىرسد كه روايت مضمره است و مضمرات حلبى نيز مورد اعتماد است و لذا اشكالى در سند حديث نيست . بررسى مفاد آن و همچنين ساير ادله را در جلسات آينده دنبال خواهيم كرد . « * و السلام * »\r\n\r\n","description":"","footnote":"","page_name":" 5838 ","page_number":147},
  {"content":"\r\n\r\n\r\n26 / 2 / 1383 شنبه درس شمارهء ( 650 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، روايت حلبى از حيث سند و دلالت به طور تفصيلى بحث شده و اقوال فقهاء را در اين زمينه يادآور گرديده و نظر نهايى استاد مد ظله را بيان خواهيم نمود .\r\n* * * \r\n[ ادامهء بحث مردى كه به هنگام ازدواج ، خود را از افراد قبيله‌اى خاص معرفى كرده ، ولى بعد از ازدواج خلاف گفته او ثابت شده است . 
  ]\r\nبحث در اين مسأله است كه مردى به هنگام ازدواج ، خود را از افراد قبيله‌اى خاص معرفى كرده ، ولى بعد از ازدواج خلاف گفته او ثابت شده است . اقوال علماء در اين مسأله مختلف است و حتى در نقل اقوال ايشان اشتباهات بسيارى رخ داده است . در اين ميان روايتى هم به چشم مىخورد كه هم در متن و هم در سند آن اختلافاتى در نسخ مختلف واقع شده است .\r\nمرحوم محقق دو نظر را نقل مىنمايد :\r\n1 - زن خيار فسخ دارد و مىتواند چنين عقدى را به هم بزند .\r\n2 - عقد لازم است و زن حق به هم زدن آن را ندارد كه اين قول را در شرايع اختيار كرده است ، ولى در نافع ترديد نموده و گفته است در روايت حلبى اين چنين است ولى از گفته او معلوم نمىشود كه آيا طبق روايت حلبى عمل مىكند يا خير ؟\r\nروايت حلبى را قبلا خوانديم ولى دوباره آن را مرور مىكنيم ، زيرا بايد توضيحاتى درباره آن بدهيم .\r\n\r\n","description":"","footnote":"","page_name":" 5839 ","page_number":148},
  {"content":"\r\n\r\n\r\nبررسى روايت حلبى\r\nصاحب وسائل اين روايت را در دو جاى وسائل نقل مىكند . البته در هر دو جا به صورت تقطيع ، با اين تفاوت كه در يكى « عن ابى عبد الله » دارد و در ديگرى بدون نام مبارك آن حضرت مىباشد .\r\nاگر « عن ابى عبد الله » داشته باشد ، سند كاملًا صحيح مىباشد ، ولى در نسخه تهذيب كه بنده با نسخ بسيار معتبر مقابله كرده‌ام « عن ابى عبد الله » ندارد . البته كتاب وافى و نيز كتاب ترتيب الاسانيد سيد هاشم بحرينى را نگاه كرده‌ام ولى بقيه فقهاء كه نسخه‌هاى معتبر در دستشان بوده همه بدون « عن ابى عبد الله » نقل كرده‌اند . ما اينك روايت را از دو جاى وسائل كه هر دو به صورت تقطيع است مىآوريم و سپس كامل آن را از خود تهذيب كه مصدر كلام صاحب وسائل است نقل مىكنيم :\r\n« محمد بن الحسن باسناده عن الحسين بن سعيد ، عن ابن ابى عمير ، عن حماد عن الحلبى ، عن ابى عبد الله عليه السلام قال : سألته عن رجلين نكحا امرأتين فأتى هذا بامرة ذا . و هذا بامرأة ذا ؟ قال :\r\nتعتدّ هذه من هذا و هذه من هذا ، ثم ترجع كل واحدة منهما الى زوجها الحديث » « 1 »\r\nدر اينجا فقط صدر روايت را آورده و ذيلش را تقطيع نموده است و همان گونه كه ملاحظه مىكنيد « عن ابى عبد الله » دارد . اگر سند به همين صورت باشد هيچ مشكلى ندارد و كاملًا صحيحه است ، ولى اينجا اشتباهى رخ داده است ، هم در چاپ آل البيت و هم در چاپ اسلاميه ، زيرا در تهذيب كه مصدر كلام صاحب وسائل است « عن ابى عبد الله » ندارد كه ما آن را نيز خواهيم آورد . از سوى ديگر خود صاحب وسائل همين روايت را در جاى ديگر بدون « عن ابى عبد الله » نقل كرده است كه آن را نيز خواهيم آورد . بنابراين ، احتمال مىرود كه حاشيه داخل متن شده است . زيرا گاهى اشخاص براى تفسير متن ، در زير سطرها چيزى مىنويسند ، ولى بعدها نسّاخ كه از اين موضوع اطلاعى ندارند گمان مىكنند كه اين زيرنويس‌ها\r\n\r\n\r\n","description":"","footnote":"\r\n( 1 ) - وسائل ، ج 9 ، ص 222 ، باب 9 از ابواب عيوب ، ح 2 .\r\n","page_name":" 5840 ","page_number":149},
  {"content":"\r\n\r\nسقطى از خود متن است لذا آن را داخل متن مىكنند .\r\nاينك همين روايت را از جاى ديگر وسائل از نظر مىگذرانيم :\r\n« محمد بن الحسن باسناده عن الحسين بن سعيد ، عن ابن ابى عمير ، عن حماد عن الحلبى فى حديث قال : و قال فى رجل يتزوج المرأة فيقول لها : أنا من بنى فلان ، فلا يكون كذلك ، فقال :\r\nتفسخ النكاح او قال : تردّ » « 1 » در اينجا ذيل روايت را نقل نموده كه شاهد مسأله مورد بحث همين است و همان گونه كه ملاحظه مىكنيد « عن ابى عبد الله » ندارد .\r\nو اينك روايت را از تهذيب ملاحظه كنيد :\r\n« عنه عن ابن ابى عمير عن حماد عن الحلبى قال : سألته عن رجلين نكحا امرأتين فأتى هذا بامرأة ذا و أتى هذا بامرأة ذا ؟ قال : تعتد هذه من هذا و هذه من هذا ثم يرجع كلّ واحدة منهنّ الى زوجها ، و قال فى رجل يتزوج المرأة فيقول لها : أنا من بنى فلان ، فلا يكون كذلك ؟ قال : تفسخ النكاح او قال : ترد النكاح » . « 2 »\r\nصاحب وسائل از تهذيب روايت را نقل كرده است و همان گونه كه مىبينيد نقل شيخ « عن ابى عبد الله » ندارد ، لذا خوب بود آقايانى كه وسائل را تحقيق كرده‌اند چه در چاپ آل البيت و چه در چاپ اسلاميه در پاورقى اشاره مىكردند كه در مصدر كلام مؤلف يعنى تهذيب « عن ابى عبد الله » ندارد . ولى هيچ گونه اشاره‌اى به اين مطلب نكرده‌اند ، در حالى كه دأب آقايان محققينى كه كتاب‌ها را تحقيق كرده و آدرس روايات را بيان مىكنند اين است كه اين گونه تغيير و تحريف‌ها را در پاورقى تذكر مىدهند . به هر حال اين يك تسامحى است كه از اين آقايان سر زده است .\r\nنتيجه‌اى كه از مباحث فعلى مىگيريم اينكه مطمئناً اين روايت بدون « عن ابى عبد الله » است و نسخه‌اى كه « عن ابى عبد الله » دارد اشتباه است . حال ببينيم آيا اين روايت موقوفه مىباشد يا صحيحه ؟\r\n\r\n\r\n","description":"","footnote":"\r\n( 1 ) - وسائل ، ج 21 ، ص 235 ، باب 16 از ابواب عيوب ، ح 1 .\r\n( 2 ) - تهذيب ، ج 7 ، ص 432 ، ح 1724 .\r\n","page_name":" 5841 ","page_number":150},
  {"content":"\r\n\r\n\r\nبررسى صحت روايت حلبى\r\nاكثر فقهاء روايت را صحيحه تعبير كرده‌اند . اولين كسى كه من برخورد كرده‌ام كه در مورد روايت اشكال سندى نموده ، شهيد ثانى رحمه الله در مسالك مىباشد . ولى عبارت نواده او صاحب مدارك مشعر به اين است كه اشكال سندى اين روايت اختصاص به جدّ او ندارد ، زيرا در موارد زيادى كه جدّ او تفرداتى دارد ، چنين مىنويسد : جد من چنين مىگويد ، ولى در ما نحن فيه به صورت جمع گفته است كه متأخرين اشكال سندى در مورد اين روايت كرده‌اند و به نام جد خود اشكال را مطرح نكرده است ، ولى بنده غير از مسالك ، كتاب ديگرى كه اشكال سندى كرده باشد نيافتم .\r\nدر مسالك مىگويد : اين روايت موقوفه است ، يعنى در نهايت به امام معصوم عليه السلام نمىرسد ، بلكه به يكى از روات ختم مىشود و چنين روايتى حجت نمىباشد .\r\nنواده او « صاحب مدارك » در كتاب نهاية المرام اين اشكال را دفع مىكند ، منتهى به جاى كلمه « موقوفه » اصطلاح « مضمره » را به كار برده ، مىگويد : « روايت مضمره است ولى اضمار ضررى به اين روايت نمىزند ، زيرا شخصى همچون حلبى هرگز مسأله‌اى را از غير امام سؤال نمىكند ، آنگاه بدون ذكر نام در كتاب حديثى خود وارد كند ، بلكه حتما از امام معصوم عليه السلام سؤال كرده است و اما اينكه اسم مبارك حضرت را نبرده ، ايشان چنين پاسخ داده است : در گذشته رسم نوشتن حديث چنين بوده كه هرگاه تعدادى حديث پشت سر هم از امامى سؤال مىشده ، ابتدا يك مرتبه نام مبارك آن امام را مىنوشتند و در بقيه روايات ديگر احتياجى به تكرار نام حضرت نبوده ، بلكه اكتفاء به ضمير مىكردند اما بعدها كه ديگران از اين كتاب يا امثال آن ، احاديث را گلچين مىكردند تا در كتاب‌هاى خود ذكر كنند به همان شكلى كه در مصدر با ضمير آورده شده ، نقل مىنمودند ، بدون اينكه حديث قبلى را كه نام مبارك حضرت در آن مىباشد ، ذكر كنند تا مرجع ضمير روشن شود . از همين\r\n\r\n","description":"","footnote":"","page_name":" 5842 ","page_number":151},
  {"content":"\r\n\r\nرهگذر مرجع ضمير در روايات زيادى مجهول گشته است مثل روايات سماعه و نيز روايات على بن جعفر عن اخيه موسى بن جعفر عليهم السلام كه « سألته » دارد ، لذا لازم است كه شخص مراجعه‌كننده به روش سابقين و كيفيت تأليف متأخرين آشنا باشند . از اين بيانات به خوبى روشن مىشود كه رواياتى كه به صورت مضمره نقل شده ، مضمره نبوده بلكه از امام معصوم عليه السلام است كه در نقل و انتقال از كتابى به كتاب ديگر به اين صورت آمده است ، لذا اشكال سندى در اين دسته از روايات ، من جمله روايت حلبى وجود ندارد .\r\n\r\nتوضيحى راجع به اصطلاح موقوفه و مضمره\r\nاينك در مسالك از روايت به موقوفه تعبير مىكند ، ولى نهاية المرام براى رفع اشكال اصطلاح « مضمره » را به كار مىگيرد . جهتش اين است كه در بعضى از كلمات سابقين كه شايد شهيد ثانى هم از آن جمله باشد ، اصطلاح « موقوفه » و « مضمره » را از هم جدا نكرده‌اند و هر دو را به يك معنى به كار برده‌اند . در كلمات فقهاء بعدى بين اين دو اصطلاح فرق گذاشته‌اند به اينكه موقوفه را بر روايتى اطلاق مىكنند كه در نهايت به امام معصوم عليه السلام نرسد و فقط به يكى از صحابه ختم گردد ولى مضمره را بر روايتى اطلاق مىكنند كه به جاى تصريح به نام مبارك امام عليه السلام از ضمير استفاده شده باشد مانند « سألته » و امثال آن كه در اين موارد بدون قرائن و شواهد نمىتوان پى برد كه راوى آخر ، سؤال را از چه كسى كرده است ؟\r\nدر مورد روايت حلبى ، شهيد ثانى تعبير به موقوفه كرده است . بنده خيال مىكنم مرادش از موقوفه همان مضمره باشد و كلام نواده او در رفع اشكال كه تعبير به مضمره نموده ، ناظر به كلام جد اوست . پس مقصود نهاية المرام اين است كه اين روايت صريحاً به امام عليه السلام منتهى نشده است . بلكه به طور صريح به اصحاب امام عليه السلام رسيده است .\r\n\r\n","description":"","footnote":"","page_name":" 5843 ","page_number":152},
  {"content":"\r\n\r\n\r\nتوضيحى راجع به كتاب حلبى\r\nجهت اينكه صاحب مدارك فرمود با اينكه روايت مضمره است ولى اضمار ضررى به آن نمىزند بايد توضيح داده شود اولًا : بايد دانست شخص با جلالت و عظمتى همچون حلبى اين طور نيست كه از شخصى غير از امام عليه السلام سؤال كند و بدون ذكر نام در كتاب حديثى خود وارد نمايد . ثانياً : كتاب حلبى امتياز خاصى دارد زيرا اولين كتاب كامل اماميه در فقه است كه حضرت امام جعفر صادق عليه السلام وقتى كتاب را مىبينند ، مىفرمايند : « ليس لهؤلاء مثله » يعنى عامه چنين كتاب مبوبى ندارند . بنابراين معلوم است كه چنين كتاب مهمى از چنان مؤلف مهم هرگز از يك شخص مجهول مطلبى را اخذ نمىكند . پس مطمئناً روايت از امام معصوم عليه السلام مىباشد .\r\n\r\nكلام صاحب معالم رحمه الله\r\nصاحب معالم نكته مهمى را در مقدمه كتاب منتقى ذكر مىكند كه گاهى حتى مورد غفلت بزرگانى همچون شيخ طوسى رحمه الله واقع شده است و آن اينكه گاهى در كافى مىفرمايد :\r\n« محمد بن يحيى عن احمد بن محمد عن ابن ابى عمير . . . » حديث بعدى ابتدايش از ابن ابى عمير شروع شده است ، لذا اشكال پيش مىآيد كه كلينى كه زمان « ابن ابى عمير » را درك نكرده تا مستقيم از او روايت كند پس روايت مرسل است . در حالى كه روايت مرسل نيست بلكه چون در حديث قبلى سند تا ابن ابى عمير نقل شده ، ديگر آن را تكرار نكرده و بقيه سند را كه از ابن ابى عمير به بعد است ذكر كرده است .\r\nولى محدثين بعدى كه حديث دوم را گلچين نموده و ديگر حديث قبلى و قرينه قبلى را نقل نكرده‌اند سند شبيه به مرسل شده است . در حالى كه اين نظير همان شيوه متداول در كتب حديثى است كه مىگويند « بهذا الاسناد » و هيچ كس در آنجا نمىگويد روايت مرسل است ، اين هم نظير همان است .\r\n\r\n","description":"","footnote":"","page_name":" 5844 ","page_number":153},
  {"content":"\r\n\r\n\r\nجواب كاشف اللثام به صاحب مدارك\r\nگفتيم صاحب مدارك با اينكه اذعان كرده كه روايت مضمره است ، در عين حال فرموده است كه اضمار مضر به آن نيست به جهتى كه گذشت ولى كاشف اللثام كلام صاحب مدارك را نپسنديده و فرموده است : اگر ما يقين داشتيم كه فاعل « سألته » حلبى است آنگاه مىتوانستيم بگوييم كه شخصى همچون حلبى هرگز از شخص مجهولى مطلبى را در كتاب حديثى وارد نمىكند ولى ما دليلى در دست نداريم كه حلبى سؤال‌كننده مىباشد ، زيرا احتمال دارد كه سائل حماد باشد كه از حلبى سؤال نموده و حلبى چنين پاسخى را داده است . در اين صورت ديگر نمىتوان به اين روايت « مضمره حلبى » اطلاق كرد بلكه بايد گفت روايت موقوفه است يعنى به امام معصوم عليه السلام منتهى نشده و تنها فتواى حلبى را نقل كرده است . مرحوم فيض نيز در مفاتيح روايت را مقطوع دانسته يعنى اتصال آن به امام معصوم ثابت نيست .\r\n\r\nنقد استاد مد ظله به كلام كاشف اللثام\r\nبه نظر ما حتى اگر سائل حماد هم باشد او نيز مانند حلبى ، هرگز مطلبى را كه از امام معصوم عليه السلام نيست ، بدون ذكر نام در كتب حديثى وارد نمىكند ، زيرا منظور از « حماد » كه ابن ابى عمير از او نقل مىكند همان « حماد بن عثمان » مىباشد كه از فقهاء اصحاب اجماع است كه اجمعوا على فقاهته و وثاقته .\r\n\r\nنظر نهايى استاد مد ظله نسبت به سند حديث\r\nهمانطور كه اكثر فقهاء گفته‌اند سند روايت صحيح مىباشد و هيچ اشكالى از اين ناحيه بر روايت وارد نيست .\r\n\r\nبررسى متن روايت\r\nتا جايى كه بنده به كتب مختلف مراجعه كرده‌ام عبارت « تفسخ النكاح او ترد » صحيح مىباشد و نسخه‌اى كه « يفسخ » دارد اشتباه است . در نهاية المرام كه شرح نافع است مىگويد : محقق در نافع « ينفسخ » نقل كرده است ولى خود ايشان\r\n\r\n","description":"","footnote":"","page_name":" 5845 ","page_number":154},
  {"content":"\r\n\r\nمىفرمايد : هر نسخه‌اى كه ديدم « تفسخ » دارد . احتمال قوى عبارت « ينفسح » كه محقق در نافع نقل كرده ، اشتباه مىباشد .\r\nدر تهذيب « تفسخ النكاح او ترد » دارد ، در مبسوط فرموده است از اصحاب ما قول به خيار نقل شده است . البته ما عين عبارت مبسوط را بعد نقل مىكنيم ، زيرا تفاوتى ما بين عبارت مبسوط با آنچه در كتب نقل شده به چشم مىخورد . مهذب ابن براج عبارتش چنين است : « عقده فاسد » در ادامه آن اضافه كرده است كه خيار در آن نيست .\r\nدر نهايه كه در دسترس ما قرار دارد تعبيرش : « ابطل النكاح » مىباشد ، ولى بعضى از كتب كه اين مطلب را از نهايه نقل كرده‌اند عبارت را « بطل النكاح » آورده‌اند ، ولى عمده همان تهذيب است كه « تفسخ النكاح او ترد » مىباشد ، زيرا تهذيب مقابله شده و فتاوى بر اساس آن تنظيم گشته است و حتى فتاواى مهذب و كامل ابن براج هم بر اساس آنچه كه در تهذيب آمده استنباط شده است . حال ببينيم بنابر نقل تهذيب مراد چه مىتواند باشد ؟ آيا مراد همين است كه خيار دارد همان گونه كه همه چنين برداشت كرده‌اند ، چون فسخ مىكند يعنى جايز است فسخ كند ولى اشكال پيش مىآيد و آن اينكه به دنبال « تفسخ النكاح » عبارت « او ترد » دارد ، يعنى ترديد كرده كه آيا فسخ است يا ردّ ؟ مىدانيد كه مسأله اجازه و رد كه در فضولى مطرح است با مسأله خيار تفاوت دارد . وقتى مىگويند اين معامله خيارى است بدان معناست كه عقد صحيحاً واقع شده ولى شخص مىتواند بقاءً آن را از بين ببرد . اما در مسأله فضولى و اجازه و ردّ مطرح در آن ، عقد از اول حدوث متوقف بر امضاء است و از آنجا كه در روايت به صورت مردد تعبير شده است معلوم نيست كه اين روايت در پى اثبات خيار باشد ، ولى ممكن است از اين اشكال چنين پاسخ گوييم :\r\nبا مراجعه به مشابهات اين مسأله مثل مسأله عيوبى كه ممكن است در هر يك از زوجين باشد ولى به طرف مقابل اطلاع داده نشود و بعد از عقد از آن مطلع گردد در روايات عبارت « ترد النكاح » وارد شده است . كه معناى آن فسخ مىباشد يعنى\r\n\r\n","description":"","footnote":"","page_name":" 5846 ","page_number":155},
  {"content":"\r\n\r\nمىتواند عقد را بقاءً از بين ببرد نه اينكه جنبه فضولى داشته باشد . اين مورد هم عيبى شبيه به آنها است ، بنابراين اگر كلمه « رد » به كار رود به قرينه كثرت استعمال در عيوبى كه مشابه ما نحن فيه است منظور از آن ، همان ردّ در باب عيوب است كه همان ردّ فسخى است نه ردّ در باب فضولى .\r\nبحث ديگرى كه در ارتباط با روايت حلبى مطرح است اين است كه بعضى خواسته‌اند بگويند از اطلاق روايت حلبى استفاده مىشود قبيله‌اى كه مرد خود را به آن نسبت داده است چه از قبيله واقعى مرد بالاتر ، پايين‌تر و يا مساوى باشد و نيز در مقايسه با قبيله زن چه از آن بالاتر ، پايين‌تر و يا مساوى باشد در تمام اين فروض زن خيار فسخ دارد و بعضى هم مطابق آن فتوى داده‌اند . ولى در مقابل اين روايت ، روايت صحيحه ديگرى از حلبى است كه عيوبى را كه موجب فسخ است منحصر در چهار عيب نموده است .\r\nاينك اين صحيحه را از نظر مىگذرانيم .\r\n- « محمد بن على بن الحسين باسناده عن حماد ، عن الحلبى ، عن ابى عبد الله عليه السلام أنه قال فى الرجل يتزوج الى قوم فاذا امرأته عوراء و لم يبينوا له ، قال : لا ترد و قال : انما يرد النكاح من البرص و الجذام و الجنون و العفل » « 1 »\r\nگفته‌اند اين روايت معارض است با آن روايت قبلى كه اثبات خيار فسخ در مورد كشف خلاف قبيله مرد مىنمود ، در حالى كه اين روايت با لفظ « انما يرد » مسأله رد را منحصر در عيوب چهارگانه مىنمايد ، پس بايد آن روايت را به نحوى توجيه كنيم .\r\nفردا ان شاء الله هم بحث روائى و هم اقوال فقهاء را بررسى مىكنيم .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل ، ج 21 ، ص 209 ، باب 1 از ابواب عيوب ، ح 2 .\r\n","page_name":" 5847 ","page_number":156},
  {"content":"\r\n\r\n\r\n27 / 2 / 1383 يكشنبه درس شمارهء ( 651 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nابتداءً به بررسى روايت مقنع و نوادر الحكمة و دلالت آنها بر بطلان عقد نكاح كسى كه ادعاى دروغين انتساب به قبيله‌اى را نموده باشد ، پرداخته ، سپس ادله صاحب رياض براى قول به انتفاء خيار فسخ را مطرح ، و در طى بررسى برخى از ادله مذكور توسط او به كلام شيخ در خلاف و بيان عدم شهرت قول به لزوم عقد در مسأله و اشكال استدلال به اولويت مىپردازيم .\r\n* * * \r\n[ ادامهء مسأله عقد نكاح كسى كه ادعاى دروغين انتساب به قبيله‌اى را نموده باشد 
  ]\r\n\r\nبررسى روايت مقنع و نوادر الحكمة و دلالتش بر فساد عقد در مسأله\r\nدر جلسه قبل گفتيم كه روايت حلبى كه شيخ آن را در تهذيب نقل كرده است ، دلالت دارد بر جواز فسخ عقد توسط زن ، در صورتى كه مرد خود را به قبيله‌اى نسبت داده باشد و بعد از عقد ، دروغ بودن انتساب معلوم بشود . روايت ديگرى كه مربوط به مسأله است ، حديثى است كه در كتاب حسين بن سعيد كه به نام نوادر الحكمة ، چاپ شده است ، به طور مسند آمده و شيخ صدوق در مقنع بر طبق قريب به مضمون آن فتوى داده است . لكن متأسفانه ، هم وسائل و هم جامع الاحاديث اين روايت را به طور ناقص نقل كرده‌اند ، با اين توضيح كه ، وسائل روايت را از نوادر الحكمة آورده است ، ولى صدر روايت را نياورده است . و جامع الاحاديث ، صدر\r\n\r\n","description":"","footnote":"","page_name":" 5848 ","page_number":157},
  {"content":"\r\n\r\nروايت را از نوادر نقل نموده ولى صدر روايت از مقنع را نقل نكرده است . « 1 »\r\nصدر روايت در مقنع كه جامع الاحاديث آن را نقل نكرده است ، اين است كه :\r\n« اذا اتى الرجل قوما فخطب اليهم و قال انا فلان بن فلان من بنى فلان ، فوجد على غير ذلك ، اما دعى و اما عبد لقوم » و صدر آن در نوادر الحكمة كه وسائل آن را نقل نكرده است اين است كه : « ابن ابى عمير عن حماد عن الحلبى عن ابى عبد الله عليه السلام فى رجل أتى قوما فخطب اليهم فقال : أنا فلان بن فلان من بنى فلان فوجد ذلك على غير ما أومأ » . و اما ادامه آنها كه قريب به هم هستند به نقل جامع الاحاديث اين است كه : « فان عليا عليه السلام قضى فى رجل له ابنتان احداهما لمهيرة « 2 » و الأخرى لام ولد ، فزوج ابنة المهيرة حتى اذا كان ليلة البناء ادخل عليه ابنة ام الولد فوقع عليها » در اينجا امير المؤمنين عليه السلام حكم مىفرمايد كه زن او بايد به او برگردانده شود و مهريه دختر ام ولد هم به عهده پدرش كه تدليس نموده ، مىباشد .\r\nمقتضاى استشهاد به حكم حضرت على عليه السلام در مسأله مذكور ، در رابطه با موضوع مورد سؤال در صدر روايت كه ادعاى دروغين انتساب به قبيله‌اى مىباشد ، توسط امام صادق عليه السلام اين است كه : در اينجا هم مثل مورد استشهاد ، به جهت تدليس ، عقد محكوم به بطلان است ، و در عين حال مهريه زن بايد پرداخته شود ، با اين فرق كه در آنجا مدلس پدر دختر بود ولى در اينجا مدلّس خود مرد و زوج است ، پس بالاخره مدلول روايت عبارت است از قول ثالثى كه عبارت از بطلان عقد است ، كما اينكه فتواى صدوق در مقنع و ظاهر كلام شيخ در نهايه كه مىگويد « ابطل النكاح » همين است ، و محتمل است كه - همان طورى كه بعضى گفته‌اند - مقصود ابن براج هم از\r\n\r\n\r\n","description":"","footnote":"\r\n( 1 ) - رجوع شود به وسائل الشيعة ، باب 8 از ابواب العيوب ، حديث 3 و به جامع الاحاديث ، باب 12 از ابواب العيوب . ( استاد مد ظله )\r\n( 2 ) - زن‌هايى را كه ام ولد و كنيز نباشند مهيرة تعبير مىكنند .\r\n","page_name":" 5849 ","page_number":158},
  {"content":"\r\n\r\nبعضى از روايات داله بر فساد عقد در مسأله انتساب دروغين به قبيله ، همين روايت باشد .\r\nالبته ابن ادريس در سرائر اين مطلب را كه فتواى شيخ در نهايه ، حكم به بطلان باشد ، نمىپذيرد و ادعا مىكند كه غرض شيخ از آوردن اين مطلب در نهايه ، خصوص روايت بوده است نه فتوى ، و شاهدش اين است كه خودش در مبسوط قائل به عدم خيار فسخ شده و قول به خيار فسخ را به بعضى از سنىها نسبت داده و گفته است كه « و قد ورد ذلك فى اخبارنا » ، يعنى اين مختار بعضى از اهل تسنن در اخبار ما هم وارد شده است ولى ما طبق آن فتوى نمىدهيم . پس معلوم مىشود كه قصد او از نقل اين مطلب آمده در اخبار در نهايه خصوص روايت بوده است نه فتواى به آن ، حالا جهت عدم فتوى بر طبق آن ، وجود ادله قوىتر باشد ، يا جهت آن حمل اين روايت بر موافقت با عامه باشد يا جهت ديگرى در بين است بايد تأمل بشود .\r\n\r\nبررسى ادله رياض براى قول به انتفاء خيار فسخ\r\nصاحب رياض پنج دليل براى عدم خيار ذكر مىكند كه عبارتند از :\r\n1 - اصل 2 - عمومات وفاى به عقود 3 - رواياتى كه مجوز فسخ نكاح را محصور در چهار چيز كرده و ادعاى انتساب دروغين به قبيله از آنها نيست . 4 - شهرت حكايت شده در مسأله 5 - اولويت ؛ به اين بيان كه : در روايات آمده است كه اگر دين و اخلاق كسى را پسنديديد بايد دختر را به او بدهيد . پس در اينجا كه دختر را داده‌اند به طريق اولى ملزم به دادن او و خيار فسخ نداشتن خواهند بود .\r\n\r\nجواب صاحب رياض از استدلال به روايت حلبى در تهذيب\r\nصاحب رياض در مقام ردّ ادله قول به بطلان عقد در مسأله مىگويد : تنها دليل قول به خيار فسخ يك روايت است كه همان روايت حلبى است - كه سابقا خوانديم نه روايتى كه امروز از حلبى خوانديم - و آن روايت اولا مقطوع است و معلوم نيست كه به امام برسد و حتى ممكن است كه طبق مطلبى كه كاشف اللثام دارد مقطوع به معناى موقوف باشد . و ثانيا روايت مذكور دلالت و متنش به خاطر اختلاف نسخه‌ها معلوم نيست ، چرا كه در بيشتر آنها « تفسخ المرأة او ترد » آمده است بله محقق در نافع\r\n\r\n","description":"","footnote":"","page_name":" 5850 ","page_number":159},
  {"content":"\r\n\r\nدر نقل روايت حلبى « يفسخ النكاح » دارد . « 1 » پس اين روايت نمىتواند با آن پنج دليلى كه ذكر كرديم معارضه نمايد ، چرا كه اين روايت اختلاف نسخه دارد و مشهورترين نسخه‌هاى آن « تفسح » و اين با كلام شيخ كه خواسته است كه حكم به بطلان عقد نمايد سازگار نيست ، و خود شيخ هم كه عمده مخالف در مسأله است در مبسوطش از اين روايت عدول نموده و به جهت موافقت با مشهور احتمال حمل بر تقيه را هم دارد .\r\n\r\nكلمات شيخ در خلاف و تعجب از غفلت فقهاء از آن\r\nاينكه ابن ادريس مىگويد كه نهايه كتاب فتوى نيست و شيخ فتواى به خيار فسخ در مسأله نداده است حرف درستى نيست ، زيرا نهايه كتاب فتوايى است و اساسا فتواى شيعه مدت‌ها بر محور آن كتاب بوده است و ظاهرا شيخ كتاب مذكور را براى مقلدين خود ترجمه نموده است .\r\nو مهم‌تر اينكه از كلام شيخ در خلاف در اينجا بزرگان ناقل فتاوى مثل علامه حلى در مختلف و غير او غفلت نموده‌اند ، و الا در فتوايى بودن كتاب خلاف شيخ ترديدى نيست و در آنجا مىبينيم كه در مسأله‌هاى 54 و 55 از كتاب ايشان فتواى به وجود خيار فسخ در مسأله نموده و بلكه دعواى اجماع و اخبار بر طبق آن كرده است ، مىفرمايد :\r\nمسأله 54 : اذا تزوج العبد بحرّة على انه حرّ فبان انه عبد او انتسب الى قبيله و كان بخلافها سواء كان أعلى مما ذكر او أدنى او ذكر أنه على صفة و كان على خلافها من طول او قصر او قبح او سواد او بياض كان النكاح صحيحا و الخيار الى الحرة » بعد مىگويد كه ابو حنيفه هم نظرش اين است و شافعى دو نظر دارد ؛ يكى قول به خيار فسخ و ديگرى قول به بطلان نكاح ، سپس دعواى اجماع فرقه و اخبارشان را بر فتواى خود مىكند و\r\n\r\n\r\n","description":"","footnote":"\r\n( 1 ) - كما اينكه فيض كاشانى در وافى و صاحب جواهر هم در جواهر الكلام مثل محقق روايت كرده‌اند . ( استاد مد ظله )\r\n","page_name":" 5851 ","page_number":160},
  {"content":"\r\n\r\nمىفرمايد « فانهم رووا ايضا ان من انتسب الى قبيلة فكان على خلافها فقال النبى صلى الله عليه و آله لها الخيار » كه احتمال مىرود كه « و انهم » صحيح باشد ، كه دليل مطلب را پس از نقل دليل خاصه ، از ناحيه سنىها مىخواهد بيان كند كه روايت مذكور است . اين مسأله در مورد تدليس توسط مرد بود و اما در مورد تدليس توسط زن مىفرمايد :\r\nمسأله 55 : اذا كان الغرور من جهة الزوجة اما بالنسب او الحرية أو الصفة فالنكاح موقوف على اختياره ، فان أمضاه مضى و الا كان له الفسخ و للشافعى فيه قولان احدهما مثل ما قلناه و هو المذهب و الثانى العقد باطل ، دليلنا اجماع الفرقة و اخبارهم .\r\nتوضيحى كه در اينجا در مورد مقصود از « كان له الفسخ » بايد ذكر كنيم اين است كه ؛ اگر چه عبارت « خيار فسخ داشتن » احيانا در موارد عقد فضولى هم كه عقد در آنها صحت تأهلى و صلاحيت اجازه يافتن و صحيح شدن را دارد ، اطلاق شده است ، لكن ظاهر از كلمه فسخ اين است كه عقد فعليت داشته است و صاحب خيار فسخ مىخواهد فعليت آن را از بين ببرد ، خصوصا كه شيخ در بحث نكاح فضولى تنها در يك مورد عقد فضولى را صحيح دانسته است و آن اين است كه عبدى بدون اجازه مولايش ازدواج نمايد ، كه در اينجا اگر مولى عقد را اجازه كند ، عقد صحيح مىشود ، پس با توجه به فتواى سابق شيخ و عبارت لاحق او ، مراد از « موقوف على اختياره » در اينجا اين است كه لزوم عقد توقف بر اختيار او دارد ، نه اينكه صحت عقد - مانند فضولى - موقوف بر اختيار او باشد و ايشان تدليس توسط زوج و توسط زوجه را در اينجا مثل مبسوط يكسان دانسته است ، بله در اينجا فتواى به خيار فسخ داده است ، اگر چه در مبسوط از اين فتوى برگشته است .\r\n\r\nبررسى قول مشهور در مسأله\r\nيكى از چيزهايى كه در بسيارى از مواقع منشأ فراهم شدن زمينه براى ادله ديگر مىشود مسأله شهرت است ، در اينجا هم خيال شده است كه قول مشهور ، حكم به لزوم عقد است . از جمله در مسالك قول به لزوم را نسبت به اكثر و در بعضى از جاها\r\n\r\n","description":"","footnote":"","page_name":" 5852 ","page_number":161},
  {"content":"\r\n\r\nنسبت به مشهور داده‌اند و بالاخره ملاحظه كرديد كه صاحب رياض شهرت را از ادله اين قول قرار داده است .\r\nلكن وقتى كه بررسى مىكنيم ، خلاف اين را مىيابيم ؛ چرا كه فقط هفت نفر از بزرگان قائل به لزوم عقد در مسأله شده‌اند در حالى كه هشت يا نه نفر قائل به خيار شده و عده ديگرى هم به شكل ديگر از قول به لزوم عقد خوددارى كرده‌اند . پس اكثريت با اين قولى كه به مشهور نسبت داده شده است مخالفند ، نه اينكه شهرت بر قول به لزوم عقد منعقد باشد . و اينكه صاحب رياض دعواى شهرت نموده است ، مورد شهرت ، خصوص صورت شرط نسب خاص است ، كما اينكه از عده‌اى از كتب استفاده مىشود كه صورت اشتراط را مسلم گرفته‌اند كه خيار هست و اختلاف را در غير صورت اشتراط نسب خاص دانسته‌اند .\r\n\r\nاشاره به صاحبان برخى از اقوال در مسأله\r\nاز قائلين به فرق بين اشتراط و عدم اشتراط عبارتند از : ابن ادريس در سرائر ، علامه در قواعد ، فخر المحققين در ايضاح ، شهيد اول در غاية المراد ، شهيد ثانى در مسالك ، فيض در مفاتيح ، صاحب رياض ، كه اين هفت نفر بين شرط و غير شرط تفصيل قائل شده‌اند .\r\nقائلين به خيار به طور مطلق عبارتند از : ابن جنيد ؛ كه البته اين نسبت به او خيلى روشن نيست چرا كه علامه از قول او تعبير به انفساخ كرده است ، كه ظاهرش قول به بطلان خود به خود است ، شيخ در خلاف كه عبارتش و ادعاى اجماعش بر آن گذشت ، ابن حمزه در وسيله ، كيدرى در اصباح ، محقق هم در نافع مسأله را عنوان نموده و روايت حلبى را نقل نموده و رد نمىكند ، كشف الرموز هم كلام شيخ و ابن ادريس را كه گفته‌اند كه خيار نيست ، نقل كرده و مىگويد : روايت حلبى صحيحه است و كلمات اينها محل نظر است .\r\nبالاخره اينها هم قائل به خيار شده‌اند و اقوال و تفصيلاتى هم در مسأله هست كه\r\n\r\n","description":"","footnote":"","page_name":" 5853 ","page_number":162},
  {"content":"\r\n\r\nبا اين حساب ديگر نمىتوانيم شهرت را در مقابل روايت قرار بدهيم ، چرا كه شهرتى در كار نيست .\r\n\r\nاشكال بر استدلال رياض به اولويت\r\nاشكال اين مطلب كه وقتى دادن دختر به كسى كه دين و خلق او مورد رضايت است ، لازم است ، پس به طريق اولى بايد حق به هم زدن عقد موجود را نداشته باشند ، اين است كه مورد آن روايات كسى است كه خلق و دين او مورد رضايت باشد در حالى كه كسى كه ادعاى دروغين انتساب به قبيله‌اى را نموده مدلس ، فاسق و دروغگو است و اجابت او كراهت دارد نه وجوب ، كه شما از آنجا استدلال كنيد كه ؛ در اينجا به طريق اولى به هم زدن عقد جايز نخواهد بود . تا به اينجا بعضى از ادله صاحب رياض را بررسى كرديم و بحث از بعضى ديگر باقى ماند ، كه آن را به جلسه بعد موكول مىكنيم .\r\n« * و السلام * »\r\n\r\n","description":"","footnote":"","page_name":" 5854 ","page_number":163},
  {"content":"\r\n\r\n\r\n28 / 2 / 1383 دوشنبه درس شمارهء ( 652 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتداء به بررسى ادله ديگر صاحب رياض بر قول به لزوم عقد در صورت عدم شرط نسب در عقد پرداخته و از آنها جواب مىدهيم ، سپس مفاد روايت حلبى و حسين بن سعيد را از حيث دلالت بر بطلان يا جواز فسخ مورد بحث قرار داده و بالاخره قول به جواز فسخ را تقويت مىنمائيم و در آخر اختلافى بودن مسأله در دو صورت شرط و عدم شرط را بيان مىكنيم .\r\n* * * \r\nادامه بررسى ادله صاحب رياض بر لزوم عقد با عدم شرط\r\nعرض كرديم كه صاحب رياض براى اختيار قول به لزوم عقد در جايى كه مرد ادعاى انتساب به قبيله‌اى را بدون شرط نمودن آن كرده ، ولى خلاف آن منكشف شده است ، به پنج دليل تمسك نموده است كه دليل‌هاى اول و دوم او را عبارت از شهرت و اولويت بود مورد بررسى قرار داديم و اكنون به بررسى سه دليل ديگر مىپردازيم .\r\nدليل سوم : استصحاب\r\nاشكال‌هاى دليل سوم :\r\nاشكال اول : در جايى مىتوان به استصحاب لزوم تمسك نمود كه صحت عقد احراز شده باشد و ترديد در لزوم عقد يا خيارى بودن آن باشد ، و اما در جايى كه\r\n\r\n","description":"","footnote":"","page_name":" 5855 ","page_number":164},
  {"content":"\r\n\r\nاصل صحت عقد محل ترديد و احتمال بطلان در كار باشد كما اينكه حكم به بطلان به ابن حمزه و ابن جنيد و شيخ نسبت داده شده ، اگر چه از عبارت‌هاى ابن جنيد و ابن حمزه چنين استفاده‌اى نمىشود ، بله عبارت شيخ محتمل بطلان مىباشد و كلام ابن براج هم كه فساد عقد را به روايت استناد كرده است ، اشعار در تمايل ايشان به اين حكم دارد ، پس بنابراين ، ديگر جايى براى استصحاب لزوم عقد باقى نمىماند .\r\nاشكال دوم : بر فرض امكان استصحاب لزوم عقد ، اجراء چنين استصحابى مبتنى بر قول به جريان استصحاب در شبهات حكميه است كه به نظر محل تأمّل است .\r\nاشكال سوم : اجراء اصل استصحاب در صورتى درست است كه دليل اجتهادى در مقابل آن نبوده باشد ، درحالىكه در اين مسأله در مقابل استصحاب ، دليل اجتهادى وجود دارد و آن عبارت از روايت حلبى است ، اگر چه صاحب رياض اشكال سندى به آن دارد ، لكن ما چنين اشكالى به آن نمىكنيم ، كما اينكه از صحيحهء ديگر حلبى كه در كتاب حسين بن سعيد كه به نام نوادر ابن عيسى معروف شده است ، و ما قبلًا آن را نقل كرديم و گفتيم كه صدوق هم در مقنع با آن موافق است ، از اين هم استفاده مىشود كه عقد لازم نيست و بلكه شايد ظاهر ابتدائى آن بطلان هم هست ، پس بالاخره در مقابل استصحاب مورد نظر ، دليل اجتهادى وجود دارد .\r\nدليل چهارم : عمومات امثال   « أَوْفُوا بِالْعُقُودِ »   و  « أُحِلَّ لَكُمْ ما وَراءَ ذلِكُمْ » \r\nاشكال دليل چهارم ؛ اين است كه ما سابقا گفتيم كه براى صحت و مشروعيت يك معامله نمىتوانيم به مثل   « أَوْفُوا بِالْعُقُودِ »   تمسك بكنيم چرا كه مفاد آن عبارت از « لزوم ما هو المشروع و الصحيح » است پس بايد صحت را مفروض گرفت و بعد براى لازم بودن عقد به مثل   « أَوْفُوا بِالْعُقُودِ »   تمسك نمود ، در حالى كه در اينجا اوّلا\r\n\r\n","description":"","footnote":"","page_name":" 5856 ","page_number":165},
  {"content":"\r\n\r\nصحيح بودن محل كلام است و ثانيا بر فرض حصول صحت ، تمسك به عام در جايى درست است كه دليل خاصى بر خلاف آن نبوده باشد ، در حالى كه در اينجا علاوهء بر روايت حلبى ، روايت غير مضمره‌اى هم از حسين بن سعيد نقل كرديم كه دلالت بر عدم لزوم در محل بحث مىكند ، پس ديگر نوبت به تمسك به دليل عام براى لزوم نمىرسد .\r\nدليل پنجم : روايات محصوركننده جواز فسخ در جنون ، برص ، جذام و عفل است . چرا كه مسألهء كشف خلاف انتساب از قبيل اين چهار تا نيست ، پس اين روايات با دو روايت دلالت كنندهء بر جواز فسخ معارضه مىكنند ، و لذا صاحب رياض مىگويد كه ما بايد روايت حلبى را حمل بر صورت اشتراط بنمائيم . چرا كه موضوع روايات حاصرة ، قطع نظر از اشتراط است ، به اين معنا كه در صورت اشتراط قطعا خيار هست و محل نزاع نيست و مورد بحث اختصاص به صورت اشتراط دارد ، و بر اساس جمع بين اين روايات فرموده است كه اگر شرط نموده باشد خيار هست و اما اگر شرط نكرده باشند خيارى در كار نيست .\r\nاشكال دليل پنجم اين است كه ؛ اولا حصر واردشدهء در روايات مجوّزهء فسخ مطلق نيست . و بايد تصرفاتى در آن بشود ، كه در جاى خودش مورد بحث است و ثانيا ظاهر حصر مذكور اختصاص به عيوب زن دارد ، درحالىكه مورد بحث عبارت از مرد است كه تدليس كرده است و بر فرض اينكه حصر را تمام بدانيم و بگوئيم كه چون در روايت « انما يرد النكاح » دارد و در آن نيست كه ردّكننده مرد باشد يا زن ، پس شامل هر دو مىشود ، لكن به نظر مىرسد كه نزديكترين طريق براى جمع بين اين دو طائفه از روايات اين است كه گفته شود كه موضوع حصر عبارت از عيوب مجوّزهء فسخ است و اينكه عيب‌هاى ديگر نمىتواند مجوّز فسخ باشد ، و اما جواز فسخ به خاطر عناوين ديگر ، مثل عنوان اشتراط كه صاحب رياض تعبير نموده است و مثل عنوان تدليس كه اعم از اشتراط است ، اين روايات حاصرة جواز فسخ به\r\n\r\n","description":"","footnote":"","page_name":" 5857 ","page_number":166},
  {"content":"\r\n\r\nعناوين ديگر ، غير از عيب را نفى نمىكند و بلااشكال روايات ديگرى در مسألهء تدليس هست كه دلالت بر جواز فسخ در صورت تدليس مىكند مثل اينكه اگر عبدى به عنوان يك مرد آزاد با زنى ازدواج نمايد ، به خاطر عروض عنوان طارى تدليس آن زن مىتواند عقد را به هم بزند ، در ما نحن فيه هم به خاطر تدليس مىخواهد به هم بزند نه به خاطر عيب كه با روايات حاصرة مخالفت و منافاتى داشته باشد .\r\nبعضى خواسته‌اند روايت مجوّز فسخ در ما نحن فيه را حمل بر صورت حصول تمسك و صورت ناسازگارى با حيثيت و شرف زن بكنند ، ولى با توجه به ظواهر ادله نبايد چنين ضيقى را براى آن قرار داد ، چرا كه در فرض تدليس عقد لزومى ندارد ، چه موجب هتك باشد يا نباشد .\r\nپس ادله خمسه‌اى كه صاحب رياض براى قول به لزوم عقد در صورت انكشاف عدم وجود نسبت مورد ادعاى مرد ، آورده بود ، تمام نبوده و بايد به روايات حلبى كه دلالت بر جواز فسخ يا بطلان در اين صورت ( عدم اشتراط در عقد ) و غير آن ( يعنى صورت اشتراط ) مىكند اخذ كنيم .\r\n\r\nبررسى دلالت روايت بر بطلان يا خيار\r\nبحثى كه مىماند اين است كه آيا مفاد دو روايت محل بحث عبارت از بطلان عقد است كه به شيخ طوسى هم نسبت داده شده است و چه بسا مراد ابن براج هم باشد ، همانطورى كه گذشت يا اينكه مفاد آنها عبارت از خيار فسخ است ؟\r\nظاهر روايتى كه از حسين بن سعيد نقل كرديم كه كسى ادعا كرده بود كه من از فلان قبيله هستم و خلافش ظاهر شده است ، حضرت در جواب به قضاوت امير المؤمنين سلام الله عليه استدلال مىفرمايد كه كسى با يكى از دو دختر مردى كه دو زن داشته است يكى كنيز و يكى حرّة با دخترى كه مادرش حرّة بوده است ازدواج نموده است ، ولى پدر دختر ، دختر ديگر را كه مادرش كنيز بوده است به نزد او\r\n\r\n","description":"","footnote":"","page_name":" 5858 ","page_number":167},
  {"content":"\r\n\r\nفرستاده است ؟ حضرت فرمود : اين زن مهر دارد چون مباشرت شده است ولى مهر را بايد مدلّس بدهد ، و ما عرض مىكرديم كه اينكه به عنوان استشهاد آورده است ، ظاهر ابتدائى اين است كه مدخولة است اما معقودة نيست يا اصلا عقد نشده و يا عقدش باطل بوده است ، پس مستفاد از اين روايت به نظر ابتدائى بطلان عقد است ، در حالى كه ظاهر روايت حلبى كه مىفرمايد « يفسخ او يرد » عبارت از خيار فسخ است نه بطلان ، و راه جمع بين اين دو روايت به يكى از دو صورت زير مىباشد ؛\r\nراه اول اين است كه ؛ روايت حلبى در تهذيب به نحو ترديد « تفسخ او تردّ نقل شده است يعنى عبارت امام مشخص نيست ، اگر « تردّ » گفته باشد ، چند احتمال در مراد از آن هست يكى اينكه فسخ كند و دوم اينكه مقصود مانند امضاء و ردّى كه در باب فضولى است باشد ، يعنى مىشود انسان آن را امضاء نكند و در نتيجه آن عقد فعليت پيدا نكند ، چرا كه در فسخ عقد فعلى است و بقاءً از بين مىرود و در مسأله فضولى اساسا حدوث عقد متوقف بر اين است كه ردى صورت نگيرد و به دنبالش امضاء بيايد . و احتمال سوم اين است كه اساسا باطل شده و قابل تصحيح نباشد ، به اينكه يا از اول فاسد بوده است و يا منفسخ شده باشد ، چون در بعضى تعابير فقهاء تعبير به انفساخ هم آمده است .\r\nپس راه اول در جمع بين اين روايت و روايت حسين بن سعيد اين است كه با توجه به اينكه اين احتمال‌ها در روايت حلبى هست و ما نمىدانيم كه مراد كدام يك از آنهاست ، پس دليلى بر خلاف مفاد روايت حسين بن سعيد كه بطلان است نداريم\r\nراه دوم اين است كه با توجه به اينكه شهرت بسيار قوى بر عدم بطلان قائم است به طورى كه شهيد اول كه از فقهاء درجه يك است مىگويد : در كلمات فقهاء بطلان هست ، اما مراد آنها از بطلان عدم لزوم است نه عدم صحت ، چرا كه صحت يعنى اثر مطلوب از نكاح كه عدم تزلزل است حاصل باشد و لذا از عقدى كه تزلزل داشته باشد تعبير به باطل نموده‌اند ، لكن بنابراين جمع چگونه بايد روايت حسين بن\r\n\r\n","description":"","footnote":"","page_name":" 5859 ","page_number":168},
  {"content":"\r\n\r\nسعيد را معنا بكنيم كه ظاهر ابتدائى آن بطلان عقد از اساس بوده ؟\r\nبه نظر مىرسد كه بايد اين گونه معنا كنيم كه ، با توجه به اينكه مورد بحث در قضاء امير المؤمنين ( ع ) اين است كه شخص چنين ادعايى كرده و ادعاى او هم خلاف واقع در آمده است ، طبعا موردى است كه طرف مقابل اين را قبول نكرده و آن را فسخ نموده است و سؤال در واقع از حكم مهريه است ، پس بگوئيم كه در موردى كه ادعاى نسب او تخلف نموده و طبعا طرف مقابل فسخ هم كرده است ، از جواب مورد سؤال كه از مهريه است ، استفاده مىشود كه فسخ هم كرده است ، چرا كه در جواب از لزوم پرداخت مهر مىفرمايد بله بايد مهر را بدهد ، منتها به عهدهء مدلس است و در اينجا چون خود شخص مدلس است پس خودش بايد بپردازد . بنابراين ظاهر روايت مذكور بطلان از اساس نمىشود بلكه با صحت قابل فسخى كه فسخ در آن شده است نيز سازگارى دارد .\r\nو نسبت به روايت حلبى كه مردد است بين « تفسخ او ترد » چون كلمهء رد در مسائل عيوب در موارد فسخ به كار برده مىشود ، اين يك نحوه ظهورى ايجاد مىكند كه اگر « ترد » هم گفته باشد ، مراد فسخ است نه بطلان ، لذا مشهور هم بطلان نفهميده‌اند ، پس ما بايد جمعاً بين الادلة قائل به وجود حق فسخ براى شخص بشويم .\r\n\r\nبيان وجود اختلاف در دو صورت اشتراط و عدم اشتراط\r\nدو ادعاى متقابل در كلمات بزرگان در مسأله مورد بحث واقع شده است : يكى اين است كه عده‌اى گفته‌اند كه ؛ مورد اختلاف در جايى است كه شرط نسب خاصى نشده باشد و اما در صورتى كه شرط نسب شده باشد بلااشكال خيار هست . اين را فخر المحققين در ايضاح ، شهيد اول در غاية المراد ، شهيد ثانى در مسالك فرموده‌اند و شايد ظاهر صاحب مدارك در نهاية المرام كه مىگويد اين بلا اشكال است و صاحب رياض كه آن را مورد بحث قرار نمىدهد ، هم همين باشد كه صورت\r\n\r\n","description":"","footnote":"","page_name":" 5860 ","page_number":169},
  {"content":"\r\n\r\nاشتراط حتما خيار هست و اشكالى در آن نيست . در مقابل اينها بعضى عكس اين مطلب را گفته‌اند : از كلام كاشف اللثام استفاده مىشود كه از كلام شيخ طوسى در مبسوط اين گونه فهميده است كه اينكه آيا فسخ هست يا لزوم ، در زمينه و مورد شرط نسب است و اما اگر شرط در كار نباشد همگى به قول واحد لزوم عقد را قائل هستند .\r\nولى حق در مسأله اين است كه هر دو ادعاء اشتباه است و هيچ كدام از دو طرف مورد اتفاق نيست ، چرا كه ادامهء كلام فخر المحققين با ادعاى صدر كلامش منافات دارد ، خود ايشان مىفرمايد : بدون شرط چهار قول در مسأله هست ؛ قول اول بطلان است ، و اينكه بدون شرط عقد باطل باشد ولى اگر شرط شد ، عقد صحيح و خيارى باشد ، معقول نيست چرا كه اگر بدون شرط باطل باشد ، با شرط بالاولوية بايد باطل باشد ، پس اولا خود عبارت ايشان قاصر است و شايد مراد ايشان از قولًا واحدا ، سه قول ديگر باشد ، يعنى به غير از قول اول بقيه قولا واحداً اينطور است . و ثانياً ؛ خود شيخ طوسى در صورت شرط تفصيل قائل شده و مىگويد : اگر تخلف شرط شد اگر به گونه‌اى باشد كه قبيلهء مرد پايين‌تر از قبيله زن بوده باشد در اين صورت زن داراى خيار مىباشد ، سپس در بيشتر موارد ديگر حكم به عدم خيار نموده است ، پس اتفاقى در صورت شرط وجود ندارد و ادعاى كاشف اللثام هم كه تصريح مىكنيد كه با وجود شرط مطلقا خيار نيست با اين عبارت شيخ سازگارى ندارد و اگر به مبسوط مراجعه شود ، عبارتى كه كاشف اللثام از آن چنين استفاده‌اى را كرده است به اين مسأله ناظر نيست ، ايشان مىگويد : كه سنىها در زمينه شرط بين صحت و بطلان اختلاف دارند و اما اگر شرط نشد ، همه آنها به قول واحد مىگويند عقد صحيح است و اما اينكه نظر اماميه چيست ؟ و آيا اختلاف دارند يا نه ؟ و بنابر قول به صحت آيا در مورد خيارى بودن تفصيلى را قائل‌اند يا نه ؟ اصلا مورد تعرض اين كلام ايشان نيست ، پس ممكن است كه همان تفصيلى را كه در صورت شرط قائل هستند در غير\r\n\r\n","description":"","footnote":"","page_name":" 5861 ","page_number":170},
  {"content":"\r\n\r\nشرط هم قائل باشند .\r\nبنابراين ، همه موارد مورد اختلاف است و در هيچ طرف اتفاقى در كار نيست ، و در بين اقوال متعددى كه وجود دارد ، اصح اقوال همين قول است كه مطلقا شخص خيار دارد ، و به نظر ما قائل اين قول بيشتر از قول ديگر است كه حدود ده نفر هستند و صاحب جواهر هم در آخر همين را از باب تدليس قبول كرده است و اما قائل به لزوم عقد هفت نفراند و اقوال ديگرى هم در مسأله هست كه بايد مورد توجه قرار بگيرد .\r\n« * و السلام * »\r\n\r\n","description":"","footnote":"","page_name":" 5862 ","page_number":171},
  {"content":"\r\n\r\n\r\n29 / 2 / 1383 سه‌شنبه درس شمارهء ( 653 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر جلسهء قبل حكم تدليس مرد در ادّعاى نسب بررسى شد . ابن جنيد حكم تدليس زن را نيز از روايت مشتمل بر حكم تدليس مرد استفاده كرده است . در اين جلسه نظريه او مورد نقد و بررسى قرار مىگيرد . همچنين حكم تدليس مرد در ادّعاى شغل بررسى مىشود و سپس حكم مسئلهء زناى زن قبل از عقد و كشف آن بعد از عقد بيان مىشود و اينكه مرد حق فسخ ندارد و مخالفى در مسأله جز اين جنيد نيست و اما نسبت قول به حق فسخ به ابن جنيد و شيخ صدوق نسبت به شيخ صدوق تمام نيست .\r\nسپس اقوال در مسأله زنى كه قبل از عقد حدّ خورده است و بعد از عقد كشف شده ، بيان خواهد گرديد . و اينكه عدم ثبوت حق فسخ براى مرد در قدماء اختلافى و در متأخرين تقريباً اتفاقى است آخرين مبحث ما در اين جلسه خواهد بود و بررسى ادلهء مسأله به جلسهء بعد موكول شده است .\r\n* * * \r\n1 - تدليس در ادّعاى نسب يا شغل\r\nبحث در تدليس مرد در ادّعاى نسب بود محقق در شرايع در باب تدليس و اينكه در چه مواردى تدليس موجب جواز فسخ نكاح مىشود ، مسائلى را عنوان كرده\r\n\r\n","description":"","footnote":"","page_name":" 5863 ","page_number":172},
  {"content":"\r\n\r\nاست . ما نيز تفصيل بحث را به باب تدليس « 1 » موكول مىكنيم . لكن مختصرى را اينجا متعرض مىشويم .\r\nبحث قبل در مورد تدليس مرد و ادّعاى خلاف واقع بود و حكم آن در روايت نيز آمده بود اكنون بحث در تدليس زن است مثل اينكه ادّعا كند حرّه است يا از فلان قبيله است سپس كشف خلاف شود اين فرض نوعاً در كلمات مطرح نشده است .\r\nحتى در خود مرد هم در غير از مسئلهء تخلّف ادّعاء نسب مانند تخلّف ادّعاء شغل ، نوعاً در كلمات مطرح نشده است . ولى ابن جنيد و عده‌اى از فقهاء برخى هر دو جهت و برخى يك جهت را بحث كرده‌اند .\r\nصاحب رياض مىفرمايد : « ابن جنيد كه تدليس از جهات ديگر را به تدليس در نسب ملحق كرده و تدليس زن را هم به تدليس مرد ملحق كرده ، اين الحاق او روى مبناى خود اوست كه قائل به قياس است لكن ابن حمزه كه اين مبنا را ندارد چه دليلى بر اين الحاق دارد و چرا با اين جنيد موافقت كرده است ؟ « 2 »\r\nالبته صاحب رياض گويا تنها ابن حمزه را موافق با ابن جنيد دانسته است درحالىكه عده‌اى از فقهاء با ابن جنيد موافقت كرده‌اند .\r\nاز مختلف علّامه و كتب بعد از او استفاده مىشود كه غير از قياس از برخى روايات نيز استفاده مىشود كه صنعت ( شغل ) و صفت نيز حكم نسب را دارد .\r\n\r\n2 - استدلال به روايت براى اثبات حق فسخ در تدليس در ادعاى شغل\r\nروايت تخلّف صنعت : در روايتى آمده كه شخصى از خانواده‌اى دختر خواستگارى مىكند و از او مىپرسند : شغل تو چيست ؟ مىگويد : من « بيّاع الدواب »\r\n\r\n\r\n","description":"","footnote":"\r\n( 1 ) جواهر الكلام 30 / 386 - 362 .\r\n( 2 ) - رياض المسائل .\r\n","page_name":" 5864 ","page_number":173},
  {"content":"\r\n\r\nهستم و آنها موافقت مىكنند و ازدواج اتفاق مىافتد بعد از عقد ، معلوم مىشود كه زوج ، فروشندهء گربه بوده و توريه كرده است . سپس خانوادهء دختر خدمت حضرت أمير المؤمنين عليه السلام شكايت مىكنند و حضرت مىفرمايد : گربه هم از قبيل دوابّ است و نكاح را اجازه مىفرمايد ( حكم به نفوذ نكاح مىفرمايد ) « 1 »\r\nابن جنيد گويد : حساب توريه با حساب دروغ يكى نيست ، در توريه حق فسخ نيست و مورد روايت توريه است . علّامه و ديگران هم از اين روايت استفاده كرده‌اند كه اگر سخن بر دروغ بود و گربه از قبيل دواب نبود ، زن اختيار فسخ داشت و نكاح ، لازم نبود ، اينكه حضرت حكم به لزوم فرمود و سپس تعليل آوردند به اينكه گربه هم مصداق دابة است كشف مىكند كه اگر مرد دروغ گفته بود عقد لازم نبود\r\n\r\n3 - مناقشه در استدلال به روايت\r\nاين استدلال دو مناقشه دارد . اولًا سند روايت معتبر نيست و ثانياً اينكه حضرت نكاح را لازم شمردند استفاده نمىشود كه اگر دروغ مىگفت : زن حق فسخ داشت .\r\nشايد در اين موارد حاكم حق فسخ داشته باشد و حضرت از باب ولايت حاكم عقد را فسخ كند زيرا ادلهء مجوّزه محصور و معيّن است و اين مورد از آن موارد نيست بنابراين مىتوانيم بگوييم كه از اين روايت ، مفهوم استفاده نمىشود و دلالت نمىكند كه اگر دروغ مىگفت ، حق فسخ براى زن ثابت بود ، چون شايد خود حضرت فسخ مىنمود بنابراين اگر از روايات ديگر استفاده كرديم كه در مطلق تدليس ، حق فسخ نيست ، مفاد اين روايت با آن روايات ديگر معارضه‌اى ندارد .\r\n\r\n4 - مناقشه در استدلال ابن جنيد .\r\nابن جنيد از روايت استفادهء مفهوم كرده و بر اساس قياس قائل شده كه تدليس زن و مرد حكم واحد دارد لكن ممكن است بگوئيم : حتى اگر قائل به قياس هم باشيم و از روايت مفهوم برداشت كنيم نمىتوانيم از حكم زن ، حكم مرد را استفاده كنيم و از مورد روايت تعدّى كنيم و ملاك را مطلق تدليس بدانيم . زيرا زن ، چون راهى به سوى طلاق ندارد ممكن است شارع مقدس بفرمايد : اگر مرد تدليس كرد زن حق فسخ دارد اما مرد كه اختيار طلاق دارد . آيا ادلهء قياس اقتضاء مىكند كه اگر تدليس از طرف\r\n\r\n\r\n","description":"","footnote":"\r\n( 1 ) - وسائل الشيعة كتاب النكاح باب 16 من أبواب العيوب و التدليس حديث 2 .\r\n","page_name":" 5865 ","page_number":174},
  {"content":"\r\n\r\nزن بود مرد بتواند طلاق ندهد و عقد را فسخ كند ؟ به نظر مىرسد كه اگر قياس را هم تمام بدانيم ، ظن به تساوى هم در اينطور موارد نيست و نمىتوان از روايت استفاده كرد كه ملاك مطلق تدليس است .\r\nبه هر حال مسلك اين جنيد بر اساس روايات نيست بلكه مبتنى بر قياس است و چنانچه گفته‌اند فتاوايش غالباً با ابو حنيفه موافق است و شيخ مفيد هم با آنكه شاگرد او بوده ، با او بحث‌هايى داشته و نظرات او را قبول نداشته است .\r\n\r\n5 - سير تاريخى و اقوال در مسئلهء « اذا تزوج بامرأه ثم بان أنها كانت زنت » و بررسى صحت نسبت اقوال .\r\nفرع ديگر اين است كه مردى با زنى ازدواج مىكند و بعد از آن ازدواج معلوم مىشود كه زن ، زنا كرده است آيا مرد حق فسخ دارد يا نه ؟\r\nاين فرع از قرن چهارم به بعد معنون بوده است . به شيخ صدوق و ابن جنيد از علماء قرن چهارم نسبت داده‌اند كه قائل به فسخ براى مرد شده‌اند . و عدهء ديگرى از قدماء كه اكثريت قدماء را تشكيل مىدهند گويند : اگر حدّ زنا اجراء شده باشد مرد حق فسخ دارد .\r\nاينكه حتى بدون اجراى حدّ ، حق فسخ براى مرد باشد فقط به ابن جنيد و صدوق نسبت داده شده است .\r\nكتاب ابن جنيد در دسترس نيست و علامه در مختلف از او نقل مىكند ولى كتاب صدوق كه در اختيار ماست و از آن كتاب اين فتوى نقل شده مقنع صدوق است . بزرگان زيادى اين فتوى را به صدوق نسبت داده‌اند . ولى من به مقنع مراجعه كردم . مطلب مقنع أصلًا ارتباطى به موضوع بحث « اذا تزوج بامرأة ثم بان أنها كانت زنت » ندارد . موردى كه ايشان فتوى داده - و بعيد نيست كه عده‌اى هم با ايشان موافق باشند و برخى روايات نيز اين مطلب را تأييد كند - اين است كه زن بعد از عقد و قبل از مباشرت شوهر ، زنا كند و در روايت آمده است كه جدا مىشوند و احتمال\r\n\r\n","description":"","footnote":"","page_name":" 5866 ","page_number":175},
  {"content":"\r\n\r\nقوى هم هست كه مفاد اين تفريق همان انفساخ عقد باشد نه اينكه خيار فسخ ثابت باشد يعنى مفاد آن اين است كه جدا مىشوند نه اينكه حق داشته باشند كه جدا شوند . مرحوم صدوق با ابن جنيد تفاوت مىكند ابن جنيد بر اساس پذيرش برخى مبانى مثل قياس ممكن است فتوايى بدهد اما شخصى مثل شيخ صدوق كه پايبند به مفاد روايات است و از طرفى هيچ روايتى دالّ بر فتوايى كه به ايشان نسبت داده شده نيست . بله مورد فتواى ايشان منصوص در برخى روايات است . اكنون عبارت مرحوم صدوق را نقل مىكنيم . عبارت مقنع : « اذا تزوّج الرجل المرأة فزنى قبل ان يدخل بها ، لم تحلّ له لأنه زان ( عفيفه براى زان حلال نيست ) و يفرّق بينهما و يعطيها نصف الصداق و فى حديث آخر يجلّد الحدّ و يعلق رأسه و يفرق بينه و بين أهله و ينفى سنة » و اذا زنت المرأة قبل دخول الرجل بها فرّق بينهما و لا صداق لها لأن الحدث من قبلها « 1 » »\r\nاين عبارت به بحث كنونى ارتباطى ندارد چون كلام ، در زناى قبل از عقد است و اين عبارت مربوط به زناى بعد از عقد است . بنابراين قائل به حق فسخ در زناى قبل از عقد فقط ابن جنيد است و صدوق مانند فقهاء در مسئلهء جارى فتوا داده است و دليل قابل اعتنايى به اينكه زناى قبل از عقد موجب فسخ است اقامه نشده است .\r\n\r\n6 - أقوال در مسئلهء « اذا ظهر أنها حدّت من الزنا »\r\nفرعى كه قابل بحث است اين است كه اگر مرد با زنى ازدواج كرد و بعد از ازدواج معلوم شد كه زنا كرده و بر او حدّ جارى شده است و قاعدتاً در ملأ عام حدّ بر او جارى شده است و در اجتماع آبرويى براى او نمانده است . چنين زنى اگر اين مسأله را مخفى كرده و ازدواج كند اكثر قدماى از اصحاب حكم كرده‌اند كه مرد خيار فسخ دارد ولى از قرن هفتم به بعد تقريباً اتفاق هست مگر نادراً ، كه حق فسخ ثابت نيست .\r\nعبارات فقهائى كه قائل به حق فسخ شده‌اند مختلف است ولى معمولًا عبارات آنها را يكسان به حساب آورده‌اند . مفيد در مقنعه و سلار در مراسم و از ابن جنيد هم\r\n\r\n\r\n","description":"","footnote":"\r\n( 1 ) - المقنع\r\n","page_name":" 5867 ","page_number":176},
  {"content":"\r\n\r\nنقل شده كه مرد حق فسخ دارد و اين گونه تعبير كرده‌اند : « تردّ المحدودة فى الفجور » فجور منحصر به زنا نيست و مساحقه را هم شامل مىشود . أبو الصلاح در كافى و ابن براج در مهذّب به محدوده تعبير كرده‌اند البته ابن براج در دو جا مسأله را عنوان كرده است . در يك جا گويد : در زنا فسخى نيست و در جاى ديگر گويد : در محدوده فسخ هست . مقتضاى جمع بين اين دو اين است كه در زنا أنه زنا فسخ نيست اما اگر حدّ جارى شده باشد و آبروى شخص رفته باشد ، حق فسخ هست . اطلاق اين عبارت علاوه بر اينكه مساحقه را نيز شامل مىشود ، دزدى و شرب خمر و مانند آن را كه حدّ شرعى براى آن ثابت است را نيز شامل مىشود چون اجراى حدّ باعث ريختن آبروى شخص در جامعه است اين فقهاء تعبير به محدوده كرده‌اند و قيد به زنا در كلام آنها نيست .\r\nبرخى هم مثل كيدرى در اصباح كه از علماء اواخر قرن هفتم است ، و آخرين فقيهى است كه قول به حق فسخ را اختيار كرده است ، تعبير به « المحدودة فى الزنا » نموده است .\r\nابن حمزه در وسيله كه مختصرى قبل از كيدرى صاحب اصباح است گويد :\r\n« المحدودة فى الزنا على احدى الروايتين » و خودش به صورت بتّى و جزمى تعبير نمىكند .\r\nدر مفاتيح به اكثر قدماء « المحدودة فى الزنا » را نسبت داده است . البته اين نسبت را مىتوان تصحيح كرد . چون به فقهائى كه مطلق گفته‌اند و فقهائى كه مقيد به زنا كرده‌اند ، نسبت به همه مىتوان گفت كه دربارهء زنا حق فسخ را قائلند . هر چند در مورد محدوده در غير زنا از سائر محرّمات اختلافى باشد . به هر حال اينها آراء اكثر قدماء است .\r\nاما از قدماى از اصحاب ، فقيهى كه قائل شده كه حتى در محدودهء به زنا هم حق فسخ ثابت نيست شيخ در نهاية و ظاهر خلاف و مبسوط و ابن زهره در غنيه و ابن\r\n\r\n","description":"","footnote":"","page_name":" 5868 ","page_number":177},
  {"content":"\r\n\r\nادريس در سرائر و مهذب الدين در نزهة مىباشند و بعد از اينها قريب به اتفاق از متأخرين قائل به عدم ثبوت حق فسخ هستند .\r\nعمده در مسأله ، بررسى ادلهء طرفين است . شيخ و ابن ادريس و عدهء ديگرى كه قائل شده‌اند كه مرد حق فسخ ندارد گفته‌اند كه مهريه را مىتواند از مدلّس بگيرد .\r\nادامهء بحث را به جلسهء بعدى موكول مىكنيم . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 5869 ","page_number":178},
  {"content":"\r\n\r\n\r\n30 / 2 / 1383 چهارشنبه درس شمارهء ( 654 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، روايات دالّ بر جواز رجوع زوج به مدلس براى اخذ مهر ، مورد بررسى قرار خواهد گرفت ، البته عمده بحث اين جلسه ، درباره اثبات وثاقت قاسم بن محمد الجوهرى خواهد بود .\r\n* * * \r\n[ بحث در روايات دالّ بر جواز رجوع زوج به مدلس براى اخذ مهر 
  ]\r\n\r\n[ بحث در بارهء روايت قاسم بن محمد الجوهرى 
  ]\r\nالف ) ( المسألة ) الثانية : اذا تزوّج بامرأة ثم علم أنها كانت زنت لم يكن له فسخ العقد و لا الرجوع على الولى بالمهر و روى أنّ له الرجوع و لها الصداق بما استحلّ من فرجها و هو شاذٌّ .\r\n\r\nالف ) بررسى سند روايت دالّه بر رجوع زوج به مدلّس براى اخذ مهر\r\nمرحوم صاحب جواهر راجع به اين مطلب كه آيا زوج مىتواند براى اخذ مهريه به ولىّ دختر - كه مفروض آن است كه او مدلّس مىباشد - رجوع نمايد يا نمىتواند ؟ روايتى را كه به نظر ما دلالت بر جواز مىكند و از جهت سندى نيز جزء صحاح مىباشد يا اين بيان كه چون كسى به مضمون اين روايات عمل ننموده به جز ابن جنيد و صدوق كه فتواى آنها نيز كاملًا مطابق با مفاد اخبار نبوده و از جهتى با آن منافات دارد كنار گذاشته است ( صاحب جواهر بر اساس برداشتى كه از فتواى صدوق و ابن جنيد دارد به آنها چنين نسبت مىدهد كه در مسأله ما نحن فيه ايشان قائل به رجوع به مهر بدون فسخ عقد شده‌اند درحالىكه طبق نظر صاحب جواهر\r\n\r\n","description":"","footnote":"","page_name":" 5870 ","page_number":179},
  {"content":"\r\n\r\nمفاد اخبار جواز فسخ در رجوع براى اخذ مهريه است ) « 1 »\r\nدر اين جلسه ما فعلًا كارى با ادعاى صاحب جواهر نداريم و چنانچه در جلسهء پيشين بطور اشاره و در جلسات آينده تفصيلًا مطرح خواهيم كرد ، به نظر ما فتواى صدوق و ابن جنيد مخالف با مضمون روايات نيست .\r\nآنچه قصد داريم در اين جلسه مطرح كنيم . بيان اين مطلب است كه روايات داله بر جواز فسخ و اخذ مهريه از جهت اعتبار سند و وجود طرق متعدد ، در حدّى هستند كه نمىتوان به راحتى از كنار آنها گذشت و آنها را طرح كرد ، بلكه انسان از تعدد اين روايات و صحت سندشان مطمئن به صدور آنها از معصوم مىشود و لذا بايد اگر كسى بخواهد آنها را طرح كند بايد محملى براى اين كار ذكر نمايد .\r\nروايات داله بر جواز سه روايت است كه در سند دوتاى از آنها يعنى روايت حلبى « 2 » و روايت معاوية بن وهب « 3 » هيچ اشكالى نيست و اين دو روايت صحيحه مىباشند بحث در مورد سند روايت سوم است كه در طريق آن « القاسم » واقع شده است : ( الكلينى ) باسناده عن الحسين بن سعيد عن القاسم عن أبان عن عبد الرحمن بن أبى عبد اللّه قال سألت أبا عبد اللّه عليه السلام . « 4 »\r\nحسين بن سعيد ، أبان كه مقصود از او « أبان بن عثمان » است و « عبد الرحمن ابى عبد الله » همه جزء ثقات هستند و بحثى در آنها نيست . بحث درباره « القاسم » است كه مراد از او « قاسم بن محمد الجوهرى » است . ما در مباحث سابقه به تفصيل راجع به اعتبار « قاسم بن محمد الجوهرى » بحث كرديم و وثاقت او را ثابت كرده‌ايم و اينك قصد تكرار آنها را نداريم . در اين جلسه مطالب ديگرى را كه شايد در آن مباحث بدانها اشاره نكرده باشيم متذكر مىشويم .\r\n\r\n\r\n","description":"","footnote":"\r\n( 1 ) - جواهر الكلام 30 / 119 .\r\n( 2 ) الوسائل ج 21 ص 217 . باب ( 6 ) من ابواب العيوب و التدليس ج 1 و 4 .\r\n( 3 ) - الوسائل ج 21 ص 217 . باب ( 6 ) من ابواب العيوب و التدليس ج 1 و 4 .\r\n( 4 ) - الوسائل ج 21 ص 217 . باب ( 6 ) من ابواب العيوب و التدليس ج 1 و 4 .\r\n","page_name":" 5871 ","page_number":180},
  {"content":"\r\n\r\n\r\nب ) بحث رجالى پيرامون « قاسم بن محمد »\r\n1 ) اتحاد قاسم بن محمد الاصفهانى با قاسم بن محمد القمى . و عدم اتحاد آن دو با « قاسم بن محمد الجوهرى »\r\nدر اسانيد حديثى دو نفر به نام « قاسم بن محمد » وجود دارد كه گاهى با يكديگر اشتباه مىشوند يكى از آنها « قاسم بن محمد الاصفهانى يا القمى » است و ديگرى « قاسم بن محمد الجوهرى » .\r\nصاحب جامع الرواة معتقد است كه « 1 » اصفهانى « قمى » جوهرى ، هر سه يك نفر هستند . و ليكن به نظر ما تحقيق اين است كه اصفهانى و قمى دو اسم براى يك نفر است و لقب هر دو نيز « كاسولا » است . منتها شيخ طبرسى در رجال او را به عنوان اصفهانى ترجمه كرده است . « 2 » ولى نجاشى به عنوان قمى از او ياد كرده است . « 3 » و نكتهء اين اختلاف نيز اين است كه همانطورى كه از كتب تاريخى مانند « تاريخ قم » و غير آن استفاده مىشود . قم از توابع اصفهان بوده است و بعدها از آن جدا شده است\r\n« قاسم بن محمد » با قيد « الجوهرى » نيز طبق تحقيق متعدد نيست البته ما با استدلالى كه مرحوم آقاى خوئى براى نفى تعدد در « قاسم بن محمد الجوهرى » ذكر كرده‌اند « 4 » موافق نيستيم ولى اصل ادعا كه همانا عدم تعدد در « الجوهرى » است را قبول داريم .\r\n\r\n\r\n","description":"","footnote":"\r\n( 1 ) جامع الرواة 2 / 21 « . . اقول الذي يظهر لنا ان يكون القاسم بن محمد الاصفهانى و القاسم بن محمد الجوهرى و القاسم بن محمد القمى ، متحداً لاشتراكهم فى الراوى و المروى عنه على ما يظهر بادنى تأمل فى ترجمتهم و الله اعلم .\r\n( 2 ) رجال الشيخ الطوسى الرقم 6246 : القاسم بن محمد الاصفهانى المعروف بكاسام ، روى عنه احمد بن ابى عبد الله .\r\n( 3 ) - رجال النجاشى الرقم 863 القاسم بن محمد القمى يعرف بكاسولا « لم يكن بالمرضى له كتاب نوادر ، اخبرنا ابن نوح قال حدثنا الحسن بن حمزة قال حدثنا ابن بُطّه قال : حدثنا البرقى عن القاسم .\r\n( 4 ) معجم رجال الحديث 14 / 48 الطبعة السابعة فى قم المقدسة .\r\n","page_name":" 5872 ","page_number":181},
  {"content":"\r\n\r\nدليل صاحب جامع الرواة بر اتحاد قمى ، اصفهانى و جوهرى اين است كه اين سه در راوى و مروى عنه مشترك مىباشند ولى همانطورى كه به نظر ما ، جوهرى ، غير از قمى و اصفهانى است و بزرگان درجهء اول نيز اين سه را متحد نمىدانستند علاوه بر اينكه در مورد جوهرى آمده است كه وى اصالتاً كوفى بوده و بعداً ساكن بغداد شده است . « 1 » در حالى كه چنين مطلبى دربارهء آن دو نفر ديگر نيامده است .\r\nاما دربارهء اين گفتهء جامع الرواة كه « اين افراد در راوى و مروى عنه متحد هستند » مرحوم آقاى خوئى مىفرمايند اين اتحاد به نحو فى الجمله صحيح است . از سليمان بن داود المنقرى نقل مىكند و راوى از هر دوى آنها ابراهيم بن هاشم و على بن محمد القاسانى است ولى در مواردى راوى و مروى عنه آنها مختلف است آنگاه ايشان 19 نفر را كه جوهرى از آن نقل حديث كرده ذكر مىكند ولى اصفهانى ، از هيچ‌كدام از آنها حديث و روايت نكرده است . « 2 »\r\nالبته در عبارت معجم الرجال كلمه « تسعة عشر 19 » آمده است كه شايد سهو در چاپ باشد زيرا با مراجعه به تعدادى كه خود آقاى خوئى ذكر نموده‌اند معلوم مىشود كه صحيح « ستة عشر 16 » است .\r\nبه نظر ما اولًا تعداد بيش از 16 نفرى است كه آقاى خوئى فرموده‌اند تعداد افرادى كه جوهرى از آنها نقل حديث كرده ولى اصفهانى روايت حديث ننموده 22 نفر است . و ثانياً : اتحاد در راوى و مروى عنه حتى بنحو فى الجملة نيز درست نيست و جوهرى با اصفهانى در هيچ‌يك از راوى و مروى عنه اتحاد ندارند و آن موردى كه آقاى خوئى ذكر كرده‌اند نيز تمام نيست . ثالثاً « كاسولا » ثقه نيست و نجاشى در حق او گفته است : « لم يكن بالمرضى » ولى آيا جوهرى ثقه است يا نه ؟\r\nبحثى است كه ذيلًا به آن اشاره مىكنيم .\r\n\r\n\r\n","description":"","footnote":"\r\n( 1 ) - جامع الرواة 2 / 20 .\r\n( 2 ) - معجم رجال الحديث 14 / 51 - 53 .\r\n","page_name":" 5873 ","page_number":182},
  {"content":"\r\n\r\n\r\nج ) اثبات وثاقت « قاسم بن محمد الجوهرى »\r\n\r\n1 ) روايت ابن ابى عمير و صفوان ، از او .\r\nبراى اثبات وثاقت « قاسم بن محمد الجوهرى » گاهى گفته شده است كه چون « ابن ابى عمير » و « صفوان » از او نقل حديث كرده‌اند لذا وى ثقه و رواياتش معتبر خواهد بود .\r\n\r\n2 ) نقد استدلال فوق توسط استاد مد ظله\r\nسند روايتى كه در آن ابن ابى عمير از جوهرى نقل نموده است اين است : أحمد بن محمد ، عن ابن أبى عمير عن القاسم بن محمد عن عبد الله بن سنان ( الكافى ج 1 / 456 كتاب الحجة باب مولد امير المؤمنين عليه السلام ج 6 ) به نظر ما اين استدلال صحيح نيست زيرا\r\nاولًا : در هيچ كجا غير از همين مورد ابن ابى عمير از قاسم بن محمد ، روايت نكرده است و هر دو ، هم طبقه هستند .\r\nثانياً : « عبد الله بن سنان » از عمده مشايخ « ابن ابى عمير » است و بسيار مستبعد و غير متعارف است كه ابن ابى عمير از شيخ خود با واسطه آن هم در اين يك مورد نقل حديث نمايد و سرّ اين اشتباه نيز به نظر ما تصحيف « واو » واقع بعد از « ابن ابى عمير » به « عن » مىباشد . توضيح اينكه : چنانچه مكرر اين مطلب را گفته‌ايم چون معمولًا اسناد به صورت معنعن مىباشند ذهن بر اساس انسى كه با اين نحوه از اسناد پيدا مىكند در مواردى كه فى الواقع كلمه « واو » قرار دارد و دو راوى هر كدام به طور جداگانه از يك مروى عنه نقل مىكنند نيز به جاى « واو » كلمه « عن » نوشته مىشود . صاحب معالم در مقدمهء كتاب خود ، « منتقى الجمان » مىگويد شيخ طوسى كثيرا بر اساس همان استيناسى كه گفته شد به جاى « واو » كلمه « عن » را در سند احاديث ذكر كرده است ولى بعداً كه احاديث را با مصادر آن مقابله نموده است كلمه « عن » را كه غالبا بدون نقطه و به صورت « و » نوشته مىشده است با هم\r\n\r\n","description":"","footnote":"","page_name":" 5874 ","page_number":183},
  {"content":"\r\n\r\nچسباندن دو سر عين به صورت صحيح تبديل كرده است .\r\nصاحب معالم مىگويد : در نسخهء اصلى از تهذيب شيخ كه پيش من وجود دارد .\r\nمواردى هست كه انسان شك مىكند آيا دو سر عين به هم وصل شده يا نه ؟ بنابراين در محل بحث نيز سند اين چنين است : احمد بن محمد عن ابن ابى عمير و القاسم بن محمد عن عبد الله سنان\r\nثالثاً : اساساً اينكه « القاسم بن محمد » واقع در سند فوق همان « قاسم بن محمد الجوهرى » باشد براى بنده مورد شك و ترديد است . زيرا « احمد بن محمد » بدون واسطه از « جوهرى » روايت ندارد بلكه روايت او از « جوهرى » به واسطه « حسين بن سعيد » و « محمد بن خالد » است اما « احمد بن محمد » منحصراً از « كاسولاى اصفهانى » روايت نقل كرده است .\r\nپس روايت « ابن ابى عمير » نمىتواند دليل بر اثبات « جوهرى » باشد .\r\nاما روايت صفوان التهذيب 7 / 263 الرقم 1136 باب تفصيل احكام النكاح محمد بن احمد بن يحيى عن العباس بن معروف عن صفوان عن القاسم بن محمد عن جبير ابى سعيد المكفوف عن الأحول .\r\nاين روايت نيز به نظر ما نمىتواند مورد استدلال به وثاقت « جوهرى » قرار گيرد زيرا « صفوان » و « قاسم بن محمد » هم طبقه هستند و براى نمونه حتى در يك روايت نيز « صفوان » از « قاسم بن محمد » نقل حديث نكرده است و در اينجا هم به احتمال بسيار قوى تصحيف « واو » به « عن » اتفاق افتاده است و با توضيحى كه اخيراً دربارهء منشأ اين تصحيف بيان كرديم ، در اين گونه موارد اصالة عدم الخطاء نيز جارى نمىشود ، بنابراين از اين ناحيه نيز نمىتوان وثاقت « جوهرى » را ثابت كرد .\r\nالبته به نظر ما خلافاً للمحقق الخوئى اصل كبراى قضيه و اينكه روايت صفوان و ابن ابى عمير از كسى ، دلالت بر وثاقت او مىكند صحيح و درست است لكن اشكال ما در اينجا اشكال صغروى است .\r\n\r\n","description":"","footnote":"","page_name":" 5875 ","page_number":184},
  {"content":"\r\n\r\n\r\n3 ) بيان استاد مد ظله بر اثبات وثاقت « جوهرى »\r\nبه نظر ما « قاسم بن محمد الجوهرى » ثقه مىباشد زيرا\r\nاولًا : عده‌اى از اجلاء اصحاب ائمه عليه السلام نظير حسين بن سعيد در كتاب معروف خود « الثلاثين » كه جزء كتب اصول و مرجع بوده از او نقل حديث كرده است از جمله مواردى كه حسين بن سعيد از او نقل حديث نموده ، روايت محل بحث در مورد تدليس است كه در كافى آمده است .\r\nعلاوه بر حسين بن سعيد ، ابراهيم بن هاشم كه از اجلاء است و احاديث كوفيّين را در قم منتشر ساخته است و عمده روايات على بن ابراهيم از پدرش مىباشد و همچنين « ابو طالب عبد الله بن صلت » و « احمد بن محمد بن عيسى » از او اخذ حديث نموده‌اند .\r\nو ثانياً : دربارهء « قاسم بن محمد الجوهرى » هيچ‌گونه قدحى نيز وارد نشده است .\r\nبا اين دو مقدمه مبناى ما اين است كه در اين گونه موارد وثاقت راوى اثبات مىشود .\r\nبحث دربارهء دلالت و كيفيت جمع ما بين روايات محل بحث را در جلسه آينده دنبال خواهيم نمود . انشاء الله .\r\n« * و السلام * »\r\n\r\n","description":"","footnote":"","page_name":" 5876 ","page_number":185},
  {"content":"\r\n\r\n\r\n2 / 3 / 1383 شنبه درس شمارهء ( 655 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه مسأله حكم مشهور به لزوم عقد زنى كه بعد از دخول معلوم شده است كه قبل از عقد زنا نموده است مطرح و كلمات كاشف اللثام ، مجلسى اول و صاحب جواهر پيرامون روايات مخالف با حكم مذكور مورد نقد و اشكال قرار گرفته و بالاخره فتواى شيخ طوسى و ابن ادريس و ديگران قابل تطبيق بر روايات مذكور دانسته شده است .\r\n* * * \r\nبررسى حكم انكشاف زناى زوجه قبل از عقد\r\n\r\nكلام محقق در شرايع :\r\n« اذا تزوج بامرأة ، ثم علم أنها كانت زنت ، لم يكن له فسخ العقد و لا الرجوع على الولى بالمهر ، و روى أن له الرجوع ، و لها الصداق بما استحلّ من زوجها ، و هو شاذّ » .\r\n\r\nطرح مسأله توسط استاد ( مد ظله )\r\nمشهور در مسأله و قريب به اتفاق بين متأخرين ، اين است كه : اگر زنى قبل از عقد مرتكب فحشاء شده باشد و شوهر پس از عقد ، علم به آن پيدا كند ، نه حق فسخ پيدا مىكند و نه حق مراجعه به زن يا ولى او ، براى گرفتن مهريه دارد . در مقابل اين فتوى دو روايت صحيحه و بلكه به نظر ما سه روايت صحيحه وجود دارد ، كه صاحب جواهر مىگويد كه : هيچ كسى بر طبق آنها فتوى نداده است ، چرا كه مخالف اين\r\n\r\n","description":"","footnote":"","page_name":" 5877 ","page_number":186},
  {"content":"\r\n\r\nفتوى را شيخ صدوق و ابن جنيد دانسته‌اند ، در حالى كه در فتواى ايشان هيچ گونه مهرى براى چنين زنى قائل نيستند ، با اينكه مضمون روايات مذكور اثبات مهر براى چنين زنى است ، منتها با حق رجوع به ولى او براى پرداخت مهريه .\r\nبالاخره ؛ اين خيلى مشكل است كه سه روايت صحيح السند ، با روات معتبر ، كه اطمينان به صدور آنها از معصوم وجود دارد ، را بدون اينكه محمل صحيحى براى آنها پيدا كنيم ، فقط به جهت عدم فتواى اصحاب بر طبق آنها ، كنار بگذاريم .\r\n\r\nذكر روايات مخالف با فتواى مشهور بين اصحاب\r\nروايت اول : شيخ باسناده عن الحسين بن سعيد عن القاسم عن أبان عن عبد الرحمن بن ابى عبد الله قال : سألت ابا عبد الله عليه السلام عن رجل تزوّج امرأة فعلم بعد ما تزوجها ، انها كانت قد زنت ؟ قال : ان شاء زوجها أخذ الصداق ممن زوجها ، و لها الصداق بما استحل من فرجها ، و ان شاء تركها ، الحديث . « 1 »\r\nمقصود از قاسم ، قاسم بن محمد جوهرى است كه او را معتبر مىدانيم و مراد از أبان ، ابان بن عثمان است كه او هم معتبر و همين طور از اصحاب اجماع است ، عبد الرحمن بن ابى عبد الله هم كه ابو عبد الله كنيه ميمون است ، توثيق شده است .\r\nهمين روايت را كه شيخ در تهذيب و استبصار نقل نموده ، حسين بن سعيد در كتاب نوادر الحكمة كه به نام نوادر احمد بن محمد بن يحيى چاپ شده است ، آورده است .\r\nروايت دوم : كلينى عن محمد بن يحيى عن احمد بن محمد عن على بن الحكم عن معاوية بن وهب عن ابى عبد الله عليه السلام . . . « 2 » ادامه روايت عين روايت عبد الرحمن بن ابى عبد الله است .\r\nروايت سوم : كلينى عن على بن ابراهيم عن أبيه عن ابن ابى عمير عن حماد بن عثمان عن\r\n\r\n\r\n","description":"","footnote":"\r\n( 1 ) - وسائل الشيعة ، باب 6 از ابواب عيوب و تدليس ، حديث 4 .\r\n( 2 ) - وسائل الشيعة ، باب 6 از ابواب عيوب و تدليس ، حديث 4 .\r\n","page_name":" 5878 ","page_number":187},
  {"content":"\r\n\r\nالحلبى عن ابى عبد الله عليه السلام قال : سألته عن المرأة تلد من الزنا و لا يعلم بذلك احد الا وليها ، أ يصلح له ان يزوّجها و يسكت على ذلك ، اذا كان قد رأى منها توبة او معروفا ؟ فقال : ان لم يذكر ذلك لزوجها ثم علم بعد ذلك ، فشاء ان يأخذ صداقها من وليها بما دلّس عليه كان ذلك على وليها ، و كان الصداق الذي أخذت لها ، لا سبيل عليها فيه بما استحل من فرجها ، و ان شاء زوجها ان يمسكها فلا بأس . « 1 » كه بنابر صحت ابراهيم بن هاشم اين روايت هم صحيحه مىشود .\r\n\r\nكلام مجلسى اول در روضة و اشكال آن\r\nمجلسى اول در روضة المتقين عبارت « تلد من الزنا » را به معناى تولد خود زن از زنا گرفته است ، در حالى كه اگر اين معنا بود ، بايد « تولد من الزنا » و يا « ولدت من الزنا » مىگفت ، علاوه بر اينكه ، اينكه در ذيل روايت مىفرمايد « اذا كان قد راى منها توبة او معروفا » شاهد بر اين است كه خودش زناكار و گناهكار بوده است . همانطور كه از عبارت « و لها الصداق بما استحل من فرجها » كه در هر سه روايت آمده است ، معلوم مىشود كه موضوع سؤال ، زن مدخوله بوده است .\r\n\r\nكلام كاشف اللثام در مقصود از « و ان شاء تركها »\r\nايشان مىگويد : دو احتمال در آن وجود دارد : يكى اينكه يعنى زن را رها كند و به اطلاعى كه پيدا كرده است ، ترتيب اثرى ندهد ، و اين معنا با « أن يمسكها » كه در روايت حلبى آمده است ، يكى مىشود . و دوم اينكه يعنى مىتواند كه با تفريق و يا فسخ ، از او جدا بشود ، و مقصود از جدا شدن در اين معنا ، جامع بين طلاق يا فسخ نيست ، بلكه خصوص فسخ مراد است ، چرا كه ، احتمال ممنوعيت طلاق دادن چنين زنى اصلا مطرح نبوده است ، تا اينكه براى دفع آن چنين عبارتى آورده بشود .\r\n\r\nبيان صاحب جواهر در مراد از « و ان شاء تركها »\r\nصاحب جواهر مىگويد كه مقصود همان ترك او به معناى « أن يمسكها » است كه\r\n\r\n\r\n","description":"","footnote":"\r\n( 1 ) - وسائل الشيعة ، باب 6 ، از ابواب عيوب و تدليس ، حديث 1 .\r\n","page_name":" 5879 ","page_number":188},
  {"content":"\r\n\r\nدر روايت حلبى آمده است ، يعنى او را نگه بدارد و ترتيب اثرى به علم خود ندهد ، و براى اين معنا يك تأييد و يك شاهد بيان مىكند ؛ به عنوان تأييد مىگويد : همانطور كه « ان يمسكها » در روايت حلبى در مقابل « فشاء ان يأخذ صداقها من وليها » بود ، « و ان شاء تركها » هم كه در مقابل « ان شاء زوجها أخذ الصداق ممن زوجها » در روايت عبد الرحمن بن ابى عبد الله است ، به همان معناى « ان يمسكها » خواهد بود . و به عنوان استشهاد و استدلال مىگويد : از آنجا كه در روايت عبد الرحمن دو بار « ان شاء » دارد پس لا بد بايد اينها در مقابل هم باشند نه به معناى يك گونه اقدام ، و وقتى كه مقصود از « ان شاء » اولى ، مسأله جدا شدن و فسخ است ، پس مراد از « ان شاء تركها » بايد معناى مقابل آن يعنى امساك و نگه داشتن زن باشد . بعد مىگويد كه :\r\nحتى اگر مسأله مقابله هم نبود ، مقصود از صدر روايت بازهم همان فسخ بود ، چرا كه اگر بگوييم كه صدر روايت به اين معناست كه زن را نگه دارد و در عين حال مهريه را از ولى زن بگيرد ، اين جمع بين عوض و معوض مىشود ، چرا كه وقتى كه زن را نگه داشته و راضى به زندگى با اوست و از او بهره‌مند مىشود ، ديگر جهتى ندارد كه خسارتى از غارّ طلب نمايد ، پس نفس همين كه دستور به گرفتن مهر از ولى زن به خاطر تدليس داده است ، قرينه است بر اينكه مراد از صدر روايت فسخ كردن است .\r\nبعد مىگويد كه : هيچ كس طبق اين روايات فتوى نداده است ، كه مهريه را از ولى بگيرد و عقد را فسخ كند ، و مطلبى كه ابن جنيد و مرحوم صدوق فتوى مىدهند ، مورد استدلالشان روايتى است كه مىگويند « لا صداق لها » در حالى كه مضمون اين روايات اثبات صداق براى زن است ، بله گفته است كه از ولى آن را بگيرد ، پس بايد اين روايات را كنار گذاشت . مؤيد و شايد شاهد ديگرى كه صاحب جواهر بر درست نبودن حكم به گرفتن مهريه از ولى و عدم فسخ و ادامه زندگى با زن اقامه مىكند اين است كه ، اگر در صورتى كه خود زن مدلس باشد و مرد راضى به ادامه زندگى با او باشد ، چنين حكمى بشود ، لازم مىآيد كه اين هم از مواردى باشد كه زن مهريه\r\n\r\n","description":"","footnote":"","page_name":" 5880 ","page_number":189},
  {"content":"\r\n\r\nندارد در حالى كه به اين مطلب هيچ كس ملتزم نشده است ، پس اين هم قرينه است بر اينكه مسأله رجوع به مدلس در صورتى است كه مرد عقد را فسخ نمايد .\r\n\r\nاشكال‌هاى كلام صاحب جواهر\r\nكلام مذكور از صاحب جواهر از جهاتى مورد اشكال و منع است كه از قرار زير مىباشد :\r\nاشكال اول : اين است كه ؛ اينكه ايشان مىگويد كه هم مرحوم صدوق و هم ابن جنيد در مسأله مورد بحث كه فرض انكشاف زناى زن مدخوله قبل از عقد است ، حكم به نفى صداق كرده‌اند اين حرف اشكالش اين است كه ؛ بله مرحوم صدوق روايت « لا صداق لها » را ذكر نموده است ، ولى نه در اين مسأله ، بلكه در مورد زناى زن بعد از عقد و قبل از دخول حكم به انفساخ عقد و عدم صداق براى زن كرده است ، و اما در مسأله جارى ايشان فتوايى نداده است ، پس موضوع اين روايات مورد كلام صدوق نيست ، تا گفته شود كه ايشان به روايات مذكور در اين مسأله عمل نكرده و بر خلاف آنها فتوى داده است .\r\nو اما ابن جنيد هم اگر چه كلامش در مسأله مورد بحث است و لكن حكم به نفى صداق نكرده است ، بلكه كلمه انفساخ در كلام ابن جنيد هست ، ولى بعيد است كه مراد او اين باشد كه ، نفس علم به زناى قبلى زوجه ، از علل انفساخ باشد ، بلكه مرادش انفساخ بالرد است و در مواردى كه به جهت تحقق عنوانى از موجبات جواز ردّ ، زوج اراده ردّ بكند ، خود ابن جنيد گفته است كه اگر در اثر تدليس باشد ، به مدلّس مراجعه مىكند ، عبارت ابن جنيد در مختلف اين چنين است : « اذا كانت هى المدلّسة بعد الدخول و تسليم المهر ، فالمشهور انه يرجع الزوج عليها بما دفعه و ان كان الولى المدلس ، رجع الزوج عليه و كان لها المهر كاملا و قال ابن الجنيد : و ان حكم بالفسخ لاجل العيب - به عقيده ابن جنيد زنا نيز از قبيل عيوب مجوز انفساخ است - و هو به رجع على الولى ، و الا قدر اقل مهر مثلها ، الا ان يكون مما لا يظهر و قد خفى على الولى فيكون لها اقل\r\n\r\n","description":"","footnote":"","page_name":" 5881 ","page_number":190},
  {"content":"\r\n\r\nصداق مثلها » به نظر مىآيد كه مراد از « و هو به » اين است كه ؛ اگر مهرى با عقد باشد ، مىگويد اگر مهر المسمى داشته باشد به آن مقدار به ولى مراجعه مىكند و الا مهر المثل را مىگيرد ، پس ابن جنيد در اينجا حكم به فسخ و رجوع براى مهريه به مدلّس كرده است و مىتواند مستند آن اين روايات باشد ، اگر چه نمىتوان ، مستند اين حكم او را به طور قطع روايات مذكور دانست ، چرا كه ممكن است كه مستند او در اينجا « لا ضرر » بوده باشد .\r\nاشكال دوم : لكن بعيد نيست كه مستند شيخ طوسى ، ابن ادريس و ديگران كه در اينجا حكم به لزوم عقد و در عين حال رجوع براى گرفتن مهر به مدلس كرده‌اند ، همين روايات باشد و اينكه صاحب جواهر مىگويد كه اين روايات با آن مبنا سازگارى ندارد ، حرف درستى نيست ، چرا كه اينها معناى ديگرى براى روايات مذكور كرده‌اند ، صاحب جواهر مراد از صدر روايات را كه حكم به اخذ مهر است ، به هم زدن عقد دانسته است ، اما اين‌ها معناى آن را اعم از به هم زدن عقد و به هم نزدن آن دانسته‌اند . و اشكال جمع بين عوض و معوض كه صاحب جواهر در صورت حكم به رجوع براى گرفتن مهريه با عدم فسخ عقد كرده است ، اگر اشكال درستى باشد مشترك الورود بر آنهاست ، چرا كه با دخول كردن استقرار مهر حاصل شده است و تمتعات و دخول‌هاى بعدى نه در اصل مهر و نه در استقرار آن هيچ دخالتى ندارد ، پس حتى در صورت فسخ هم اگر حكم به رجوع او براى گرفتن مهريه از ولى يا زن بشود بازهم جمع بين عوض و معوض شده است ، پس نبايد صاحب جواهر در اينجا هم فسخ را جايز مىدانست . پس از جهت نقضى اين اشكال مشترك الورود است و اما حل اين اشكال جمع بين عوض و معوض در اينجا اين است كه در مثل غرور و تدليس چنين جمعى محذورى ندارد ، مثلا اگر كسى عمرو را فريب داد و مال زيد را در اختيار او گذاشت تا به خيال اينكه مال اين شخص است مصرف كند در اين مثال پس از مصرف مال ، وى ضامن مال زيد مىشود و لكن به موجب\r\n\r\n","description":"","footnote":"","page_name":" 5882 ","page_number":191},
  {"content":"\r\n\r\n« المغرور يرجع الى من غرّه » پس مىتواند مهريه پرداختى به زن را از ولى او بگيرد .\r\nشيخ طوسى و ديگر فقهاء از همين مطلب مىفهمند كه مراد از اينكه در صدر روايات مذكور مىفرمايد كه « اگر بخواهد مهريه را اخذ بكند » اين نيست كه عقد منفسخ مىشود ، بلكه اعم است يعنى مىسازد با فسخ كردن عقد و فسخ نكردن آن و لزومى ندارد كه « ان يمسكها » در ذيل روايت حتما در مقابل فسخ كردن عقد باشد ، بلكه در جواب توهم نگه داشتن چنين زنى مىخواهد بفرمايد كه اشكالى ندارد كه به ازدواج خود با او ادامه بدهد ، و اگر هم بگوييم كه اين « ان يمسكها » بايد در مقابل جدا شدن از زن باشد ، بازهم مىگوييم لزومى ندارد حتما جدا شدن وارد شده در صدر اين روايات مسأله فسخ باشد ، بلكه با طلاق دادن هم مىسازد و بلكه ممكن است كه شيخ و ديگران از امثال روايات ديگر كه مىگويند « المحدود و المحدودة حق فسخ دارند » و مقصود از حق فسخ در آنها همان طلاق است - فهميده باشند كه مقصود از جدا شدن و فسخ در اين روايات محل بحث هم ، همان طلاق دادن است نه فسخ به ردّ ، پس خلاصه اينكه فرمايشات صاحب جواهر از جهات عديده محل منع و اشكال است و مىتوان فتواى شيخ طوسى و ديگران را بر گرفته از اين روايات دانست .\r\n« * و السلام * »\r\n\r\n","description":"","footnote":"","page_name":" 5883 ","page_number":192},
  {"content":"\r\n\r\n\r\n3 / 3 / 1383 يكشنبه درس شمارهء ( 656 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه روايات دال بر جواز فسخ در فرض تدليس ( عفيفه معرفى كردن زانيه ) بررسى مىشود و همانطور كه عده‌اى از بزرگان قائل شده‌اند ، اين نظر تقويت مىشود .\r\n* * * \r\nاستدلال به روايات بر جواز فسخ\r\nقبلًا سه روايت معتبر خوانده شد كه مفاد آنها اين بود كه زوج مىتواند براى گرفتن مهر به مدلّس رجوع كند ، گفتيم از اينها جواز فسخ استفاده نمىشود بلكه با فرض بقاء ازدواج هم مىتواند مهر را از مدلّس بگيرد و اين به نظر ما منافاتى با ارتكاز ندارد و بر فرض اينكه بگوييم خلاف ارتكاز است كه زوج تا آخر از زن بهره‌مند شود و هيچ مهرى بر ذمهء او نيايد ، عبارت صدر دلالتى ندارد بر اينكه به واسطهء فسخ مهر را بگيرد . تعبير تفريق در مقابل امساكى كه در ذيل است ممكن است اشاره به طلاق باشد و ممكن است ناظر به فسخ باشد . پس اينكه صاحب جواهر مسلّم گرفته كه صدر روايت ناظر به فسخ است و لذا چند روايت معتبر را طرح كرده قابل قبول نيست . « 1 »\r\n\r\n\r\n","description":"","footnote":"\r\n( 1 ) تفاوت قبل و بعد از دخول اين است كه بعد از دخول اگر مهر مسمّى تعيين شده بايد آن را به زن بدهد و اگر تعيين نشده بايد مهر المثل و اما قبل از دخول اگر مهر را به ولى داده ، بايد از ولى پس بگيرد . استاد مد ظله\r\n","page_name":" 5884 ","page_number":193},
  {"content":"\r\n\r\n\r\nروايات دالّ بر عدم جواز فسخ\r\nرواياتى كه حق فسخ را نفى مىكنند با قطع نظر از عموماتى كه فقط در چهار مورد حق فسخ را براى مرد ثابت دانسته‌اند و ما دلالت آنها را تمام نمىدانيم ، دو يا سه روايت وجود دارد كه دلالت آنها قابل اعتنا است . يكى از اين روايات كه دلالتش خوب است روايت رفاعة بن موسى است كه فضالة از او نقل مىكند و متن آن چنين است : قال : سألته أى أبا عبد الله عليه السلام عن المحدودة قال : لا يفرّق بينهما يترادّان النكاح قال : و لم يقض على عليه السلام فى هذه و لكن بلغنى فى امرأةٍ برصاء انّه يفرق بينهما و يجعل المهر على وليّها لانّه دلّسها . « 1 »\r\n« محدوده » ظهور دارد در مطلق زنى كه حدّى بر او جارى شده ولى در تعابير معمولًا به زنى كه حدّ زنا بر او جارى شده اطلاق مىگردد و در اينجا هم ممكن است كسى بگويد به تناسب نكاح ، حدّ زنا مراد است . على اىّ تقدير ، روايت مىگويد در باب محدوده ، تفرقه اى در كار نيست و از امير المؤمنين عليه السلام چنين حكمى نرسيده اما در مورد زن مبتلا به برص حضرت حكم به فسخ و تفريق كرده‌اند .\r\nروايت دوم كه در تهذيب و استبصار از كلينى رحمهم الله نقل شده و در كافى هم هست چنين است : عدة من اصحابنا عن سهل بن زياد عن احمد بن محمد عن رفاعة بن موسى قال : سألت أبا عبد اللّه عليه السلام عن المحدود و المحدودة هل تردّ من النكاح ؟ قال : لا . قال رفاعه : و سألته عن البرصاء ، فقال : قضى امير المؤمنين عليه السلام فى امرأة زوّجها وليّها و هى برصاء انّ لها المهر بما استحلّ من فرجها و انّ المهر على الذي زوّجها و انّما صار المهر عليه لانّه دلّسها و لو انّ رجلًا تزوّج امرأة و زوّجها رجلٌ لا يعرف دخيلة امرها لم يكن عليه شىءً و كان المهر يأخذه منها . « 2 » در سند روايت سهل بن زياد هست كه ما اشكال نمىكنيم و مقصود از احمد بن محمد ، بزنطى است . و اگر كسى در سهل اشكال داشته باشد مىتواند به نقل سرائر اخذ كند چون در ذيل روايت مىگويد : از سألته عن البرصاء تا آخر روايت\r\n\r\n\r\n","description":"","footnote":"\r\n( 1 ) - جامع الاحاديث ، باب 1 از ابواب العيوب و التدليس ، ج 15 .\r\n( 2 ) جامع الاحاديث ، باب 3 از ابواب العيوب و التدليس ، ج 1 .\r\n","page_name":" 5885 ","page_number":194},
  {"content":"\r\n\r\nدر مستطرفات سرائر از نوادر بزنطى نقل شده كه از كتب معروف بوده است و لذا اشكالى در سند نيست .\r\nاين روايت هم كه ظاهراً بايد با روايت قبل اتحاد داشته باشد و فقط به خاطر نقل به معنى مختصرى تفاوت دارد ، دلالت مىكند بر اينكه در مورد محدود يا محدوده فسخى در كار نيست . اطلاق روايت هم اقتضا مىكند كه چه عالم باشد به محدود بودن و چه جاهل باشد و بعد از عقد بفهمد در هر دو صورت حق فسخ ندارد .\r\nبنابراين اگر اين حكم در مورد جاهل ثابت باشد يعنى در مورد مردى كه بعد از عقد فهميده كه زن محدوده بوده به طريق اولى در جايى كه حدّى جارى نشده هم ثابت است .\r\nروايت سوم روايت عبد الرحمن ابن ابى عبد الله است كه قاسم بن محمد جوهرى در طريق آن است و ما او را معتبر مىدانيم .\r\nقال : سألت أبا عبد اللّه عليه السلام عن رجلٍ تزوّج امرأة فعلم بعد ما تزوّجها انّها قد كانت زنت قال :\r\nان شاء زوجها اخذ الصداق ممّن زوّجها و لها الصداق بما استحلّ من فرجها و ان شاء تركها قال :\r\nو ترّد المرأة من العَفل و البرص و الجذام و الجنون فامّا ما سوى ذلك فلا « 1 »\r\nدر اين روايت پس از بيان حكم رجوع به مهر - كه گفتيم دلالت بر جواز فسخ نمىكند - در ذيلش تصريح مىكند كه در اين موارد فسخ نيست . اين روايت ممكن است براى مسأله قبل هم مورد استناد قرار گيرد . در آنجا مختار ما در مورد كسى كه تدليس كرده و خود را از قبيلهء خاصى معرفى كرده بود ، اين شد كه حق فسخ ثابت است و در مقام جمع بين روايات گفتيم مقصود از رواياتى كه فسخ را به چهار مورد منحصر كرده اين است كه فسخ به عنوان عيب اختصاص به اين چهار مورد دارد اما اگر فسخ به جهت عناوين ديگرى مثل تدليس و تخلف شرط باشد اين روايات ناظر به آن نيست و لذامنافاتى با مختار ما ندارد . ولى خصوصيت اين روايت اخير اين\r\n\r\n\r\n","description":"","footnote":"\r\n( 1 ) - جامع الاحاديث ، باب 1 از ابواب العيوب و التدليس ، ج 2 .\r\n","page_name":" 5886 ","page_number":195},
  {"content":"\r\n\r\nاست كه در مورد خصوص تدليس كه با زن طبق معمول با عنوان عفيفه ازدواج كرده و بعد شوهر فهميده كه زن عفيفه نبوده است ، در اينجا روايت گفته كه فسخ نمىشود . لذا ممكن است ادعا شود كه با توجه به اين روايت مختار ما متزلزل مىشود .\r\nولى اين اشكال قابل دفع است ، چون اين روايت در تهذيب و استبصار و كتاب حسين بن سعيد نقل شده و در تهذيب هم در دو جا نقل شده ، لذا در مجموع در چهار جا نقل گرديده است . در كتاب حسين بن سعيد كه اصل روايت از آنجاست و همچنين در استبصار و يك جاى تهذيب ، ذيل روايت اصلًا نقل نشده است يعنى اين قسمت كه فرموده : « قال : و تردّ المرأة من العَفل و البرص و الجذام و الجنون فامّا ما سوى ذلك فلا » . لذا اين طور به نظر مىرسد كه شيخ طوسى رحمهم الله كه اصل روايت را از كتاب حسين بن سعيد اخذ كرده ، ذيل روايت را از جاى ديگرى به آن ضميمه كرده است چون همانطور كه تقطيع روايات متعارف بوده ، اين روش هم وجود داشته كه گاهى چند روايت را كه به هم مرتبط بوده‌اند ، پشت سر هم مىآورده‌اند ، لذا ثابت نمىشود كه اين ذيل واقعاً ذيل روايت بوده و بنابراين نمىتواند قرينه باشد بر اينكه در باب تدليس خيار فسخ ثابت نيست .\r\n\r\nبررسى اقوال در مسأله\r\nما به اقوال مراجعه كرديم تا ببينيم آيا اين قول كه رجوع به مهر مىشود شذوذ دارد يا نه و معلوم شد كه قائلين به آن اندك نيستند . شيخ طوسى ، ابن برّاج ، ابن ادريس ، شهيد ثانى ، صاحب مدارك ، سبزوارى صاحب كفايه و صاحب حدائق اين قول را اختيار كرده‌اند و صاحب انوار الفقاهه مىگويد : اگر شهرت و عمومات در كار نبود ، قاعده همين را اقتضا مىكرد كه رجوع به مهر شود . البته بعضى مانند ابن ادريس و صاحب حدائق و صاحب مدارك تصريح كرده‌اند كه اين حكم در صورتى است كه ولىّ جريان را بداند و مع ذلك اقدام به تدليس كند اما بقيه چنين تصريحى ندارند اما بعيد نيست نظر شيخ و بقيه نيز به همين صورت تدليس باشد .\r\n\r\n","description":"","footnote":"","page_name":" 5887 ","page_number":196},
  {"content":"\r\n\r\nعبارت شيخ در نهاية كه در يك جاى مهذب ابن براج هم آمده چنين است : « فان عقد على امرأة ثم علم بعد العقد انّها زنت كان له ان يرجع على وليها بالمهر ما لم يدخل بها فان دخل بها كان لها المهر بما استحلّ من فرجها و هو مخيّر فى امساكها و طلاقها » از اين عبارت اينطور فهميده مىشود كه در فرض عدم دخول ، مهر و حتى نصف را به زن نمىدهند ولى اگر دخول شده باشد زن مستحق مهر است ، لذا مهر را از مدلّس مىگيرد و به زن مىدهد . در جاى ديگرى هم فرموده‌اند : « و المحدودة فى الزنا لا ترّد و كذلك التى كانت قد زنت قبل العقد فليس للرجل ردّها الّا انّ له ان يرجع على وليها بالمهر و ليس له فراقها الّا بالطلاق » اين عبارت دوم كه تفصيل بين قبل و بعد از دخول نداده قرينه است بر اينكه در رجوع كردن به ولىّ براى مهر فرقى بين دخول و عدم دخول نمىگذارند ، اما اينكه آيا مهر را نزد خودش بگذارد يا به زن بدهد بين دخول و عدم دخول فرق است كه در عبارت قبلى بيان شده است . اين دو عبارت در نهايه و مهذّب آمده است ، اما در جاى ديگرى از مهذّب چنين آمده است : « و لا يردّ العوراء و لا الزانيه قبل العقد و المحدودة فى الزنا لا تردّ » يعنى هم زانيهء قبل از عقد را گفته و هم محدودة را و در هر دو حكم به عدم ردّ كرده است ولى در يك جايى كه مىخواهند اسباب فسخ را ذكر كند مىگويد : « كونها محدودة فى الزنا » و به نظر مىرسد كه سقطى صورت گرفته و مثلًا « على قول بعض اصحابنا » افتاده باشد چون ايشان در ساير عبارتها با شيخ موافق است و حق فسخ را نفى كرده است . خلاصه اينكه حدود هشت نفر از بزرگان حكم كرده‌اند كه براى گرفتن مهر مىتوان به مدلّس رجوع كرد و فسخ در كار نيست .\r\nهمچنين عمومات هم حكم مىكند كه در باب عيوب اگر تدليس صورت گرفته باشد ، مىتوان مهر را از مدلّس گرفت و واضح است كه زانيه بودن زن از اقبح عيوب است . در جلسهء بعد ، مسأله خطبهء مزوّجه و فروض مختلف آن بررسى مىشود . « * و السلام * »\r\n\r\n","description":"","footnote":"","page_name":" 5888 ","page_number":197},
  {"content":"\r\n\r\n\r\n4 / 3 / 1383 دوشنبه درس شمارهء ( 657 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتداء احكام و صورت‌هاى مختلف خطبه زوج نسبت به زن معتده‌اش ، سپس احكام صورت‌هاى مختلف خطبه غير ، نسبت به معتده را بيان مىكنيم . سپس نظر صاحب جواهر و اشكالش بر فرق بين تعريض و تصريح را ذكر نموده ، آنگاه دو روايتى را كه در حدائق آورده است و ظاهرشان فرق بين تعريض و تصريح است را بيان نموده و ادامه بحث را به جلسه آينده موكول مىنماييم .\r\n* * * \r\nبررسى حكم خطبه كردن معتده\r\nبحث در اين مسأله نسبت به دو فرع صورت مىگيرد كه فرع اول عبارت است از انجام خواستگارى توسط مردى كه زن عده‌اش از او مىباشد و فرع دوم خواستگارى توسط ساير مردها است .\r\n\r\nبحث از فرع اول\r\nدر مورد وظيفه زوج ، به طورى كه از كلمات فقهاء استفاده مىشود ، چند صورت يا احكام متفاوت در آن وجود دارد ؛ كه در صورت اول ، خطبه لغو است و در صورت دوم ، خطبه جايز و بلكه مستحب است ، و در صورت سوم مطلقا ؛ چه به نحو تعريض و چه به نحو تنصيص و تصريح خطبه حرام است و در صورت چهارم بين تعريض و تنصيص تفصيل وجود دارد .\r\n\r\n","description":"","footnote":"","page_name":" 5889 ","page_number":198},
  {"content":"\r\n\r\nصورت لغويت خطبه : در جايى است كه مرد بخواهد زنى را كه طلاق رجعى داده است خواستگارى نمايد ، لغو است ، چرا كه اگر مقصودش قصد انجام عقد عرفى بدون جنبه تشريعى در آن باشد اين عقد شرعاً منشأ اثر نبوده و لغو است .\r\nصورت جواز خطبه و استحباب آن : در موردى است كه شوهر مىتواند با عقد جديد در عده با همين زن ازدواج كند مانند اينكه صيغه بوده و مدت آن تمام شده يا بذل مدت شده است و يا عقد دائم بوده و موجبات فسخ پيش آمده ، خلاصه وقتى كه نكاح جايز باشد ، خطبه نيز اشكالى ندارد و بلكه مستحب است كه قبل از عقد خطبه صورت بگيرد .\r\nو اما صورت حرمت خطبه به نحو مطلق : در جايى است كه زن حرام ابدى شده است مثل محرَّم به رضاع ، لعان ، عقد در حال احرام و نه مرتبه طلاق داده شده ، كه با محلل هم ديگر نمىتواند با زن سابق خود ازدواج كند ، در اين فروض خطبه او چه به نحو تصريح و چه به نحو تعريض حرام مىشود .\r\nو اما صورت تفصيل بين تعريض و تصريح : گفته‌اند در جايى است كه زن معتده سه طلاقه باشد كه در اينجا شوهر قبلى او مىتواند به نحو تعريض و اشعار خطبه نمايد كه بعد از محلل قصد ازدواج با او را دارد ولى گفته‌اند كه تصريح به آن براى او جايز نيست .\r\n\r\nبحث از فرع دوم\r\nو اما در مورد وظيفه ديگران نسبت به خواستگارى زن معتده ؛ مىفرمايند كه ؛ اگر عده زن رجعى باشد ، آن زن ، موضوعاً و يا حكما ، زن آن زوج سابق است ، لذا در حال عده ، بر ديگران حرام است كه چه به نحو تعريض و چه به نحو تنصيص از آن زن خواستگارى نمايند و دعواى اجماع هم بر اين شده است .\r\nو اما اگر طلاق بائن مثل سه طلاقه باشد كه خود زوج بدون محلل نمىتواند با آن زن ازدواج كند ، ديگرى به نحو تعريض مىتواند او را خطبه نمايد ولى خطبه به نحو\r\n\r\n","description":"","footnote":"","page_name":" 5890 ","page_number":199},
  {"content":"\r\n\r\nتنصيص اشكال دارد ، و اما اگر طلاق بائنى باشد كه زوج هم مىتواند با عقد جديد با او ازدواج نمايد و نياز به محلل ندارد مانند طلاق خلعى و يا مباراتى يا فسخ يا هبه مدت و يا مضىّ آن ، معروف اين است كه در اينجا هم به نحو تعريض اشكال ندارد ولى به نحو تنصيص اشكال دارد ، و مخالفى در مسأله وجود ندارد ، فقط از شيخ طوسى ترديدى در مسأله ذكر شده است و آن اينكه ايشان فرموده است كه در اين صورت احتمال دارد تعريض اشكال نداشته باشد ، چون آيه قرآن تعريض به خطبه را در حال عده اشكال نكرده است و از طرفى احتمال دارد كه اشكال داشته باشد ، چون شوهر سابق هنوز صلاحيت دارد كه با عقد جديد با اين زن ازدواج نمايد و ارتباط زوجيت در بين آنها به كلى قطع نشده است .\r\nو اما اگر معتده به نحو ابد حرام بر ديگرى باشد مثل محرم به رضاع ، در اين صورت مثل صورت حرمت ابدى بر زوج ، ديگرى هم حرام است كه از او خطبه نمايد و فرقى در اين صورت بين تعريض و تصريح وجود ندارد . البته در جواهر الكلام در مورد وظيفه غير زوج مطلبى ندارد ، لكن پيداست كه ملاك اعم است .\r\n\r\nبيان ضعف ترديد شيخ طوسى\r\nاينكه مرحوم شيخ در مثل طلاق خلعى و مباراتى احتمال داده است كه با توجه به اينكه زوج او مىتواند با عقد جديد او را تزويج نمايد ، پس ديگران حق خطبه او را و لو به نحو تعريض ندارند ، اين توهم درستى نيست ، چرا كه چنين زنى مانند زن خليه است كه هر كسى مىتواند او را خطبه نمايد و اينكه يك كسى مىتواند از او خطبه نمايد ، مانع از جواز خطبه او توسط ديگرى نمىشود ، و به دليل آيه قرآن كه مىفرمايد : تعريض خطبه نسبت به معتده اشكالى ندارد ، بله يك بحث كلى در آيه هست كه مراد از معتده در آيه شريفه آيا مطلق معتده است يا مراد خصوص معتده در عده وفات است ، بعضى از سنىها اين را به عده وفات اختصاص داده‌اند و شايد از بعضى از شيعه‌ها همچنين استظهارى بشود . اينها مطالبى بود كه فقهاء در اينجا\r\n\r\n","description":"","footnote":"","page_name":" 5891 ","page_number":200},
  {"content":"\r\n\r\nگفته‌اند و نسبت اجماع هم به اين مسائل داده شده است لكن دو نفر از بزرگان يعنى صاحب جواهر و صاحب حدائق در اين مطالب مناقشه كرده‌اند و صاحب مدارك نيز در بعضى از قسمت‌ها يك مناقشه جزئى كرده است .\r\n\r\nمناقشه صاحب جواهر در مسأله\r\nحاصل فرمايش صاحب جواهر اين است كه ؛ در لغت و روايات ، شاهدى براى فرق گذاشتن بين تعريض و تنصيص وجود ندارد ، و اين يك مسأله مستحدثه‌اى است كه تعريض را در مقابل تنصيص قرار داده‌اند و الا هر دو به معناى اظهار كردن شىء است ، و بلكه ظاهر روايات عدم تفصيل بين تعريض و تنصيص است . صاحب جواهر با توجه به اشكالى كه كرده است ، مختارش اين است كه اگر خطبه حلال بكند ، يعنى از او وعده بگيرد كه بعد از تمام شدن عده ، با او ازدواج كند ، اشكالى ندارد و اگر خطبه‌اى بكند كه مشتمل بر قبائحى است مثلا با بعضى از الفاظى كه ذكر آنها مستهجن است ، خطبه نمايد ، جايز نيست . و آيه شريفه  « وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً »  را نيز به دو صورت معنا مىكند ؛ يكى اينكه مىفرمايد مقصود از سرّ همان الفاظ مستهجنه است و سرّ به معناى جماع اطلاق شده است و قول معروف يعنى قولى كه مشتمل بر اين محرمات نباشد ، كه با اين معنا استثناء منقطع خواهد بود و كلمه « الّا » در آن به معناى لكن مىشود .\r\nمعناى دوم اين است كه مراد از سرّ ، خلوت كردن باشد ، مىفرمايد ، وعده خلوت كردن با زن ممنوع است مگر اينكه اين وعده خلوت كردن به منظور صحبت‌هاى خوب ، بدون قصد التذاذ باشد و با قول معروف باشد ، كه در اين صورت جايز است و با اين معنا ، استثناء متصل مىشود .\r\n\r\nكلام صاحب حدائق در مسأله\r\nمرحوم صاحب حدائق علاوه بر رواياتى كه صاحب جواهر آورده است ، دو روايت ديگر هم نقل مىكند كه تا اندازه‌اى با مختار صاحب جواهر مخالف است ،\r\n\r\n","description":"","footnote":"","page_name":" 5892 ","page_number":201},
  {"content":"\r\n\r\nلكن صاحب حدائق به صورت ديگرى اشكال مىكند . در ابتداء آن دو روايت را نقل مىكنيم تا برسيم به اشكال صاحب حدائق :\r\nروايت اول : روايتى است كه مجمع البيان از امام صادق عليه السلام نقل كرده است و در آنجا حضرت مىفرمايد كه  « لا تُواعِدُوهُنَّ سِرًّا »  يعنى تصريح به نكاح و تزويج جايز نيست ، و خود اين كلام مىتواند فارق بين تعريض و تصريح باشد ، و بعد هم فرموده كه ؛ سرّ ممنوع همان وعده خلوت كردن است ، خلاصه ؛ محل استشهاد اين است كه تنصيص به نكاح و تزويج و لو بعد از عده باشد ممنوع است ، چرا كه در روايت به طور مطلق تصريح به نكاح را نهى كرده است ، و اين همان مطلبى است كه موجب فرق قوم بين تعريض و تصريح شده است .\r\nروايت دوم : حديثى است كه در چهار كتاب يعنى در جامع البيان طبرى ، كشاف ، تفسير ابو الفتوح و در دعائم الاسلام نقل شده است ، جامع الاحاديث هم آن را از دعائم آورده است و روايت اين است :\r\nابن المبارك عن عبد الرحمن بن سليمان و او هم از خاله خودش نقل مىكند ، كه دختر حنظله بن عبد الله بن حنظله است و اسم او سكينه است مىگويد بعد از وفات شوهرم ، حضرت باقر عليه السلام جوياى احوال من شد و فرمود : نسبت مرا با پيامبر و جدم امير المؤمنين عليه السلام و جايگاه مرا در اسلام مىدانى ؟ من گفتم كه شما شخصيتى هستيد كه مردم از شما فقه مىآموزند ، پس چطور نسبت به من كه در حال عده هستم از من خطبه مىكنيد ؟ !\r\nحضرت مىفرمايد : اين خطبه نيست ، من فقط موقف خودم را ذكر كردم ولى نگفتم كه زن من بشوى ، پيامبر اكرم صلى الله عليه و آله هم بعد از وفات شوهر ام سلمه كه معقوده پسر عمويش بود ، در حال عده با ام سلمه صحبت كردند و موقف خود را به او معرفى كرد و اين خطبه ام سلمه نبود ، و كانّه همان تعريض در حال عده است كه در آيه شريفه آمده است و قدر مسلم آن هم همان عده وفات است ، پس تعريض به\r\n\r\n","description":"","footnote":"","page_name":" 5893 ","page_number":202},
  {"content":"\r\n\r\nخطبه اشكالى ندارد ، خطبه اشكال دارد ، كار من هم همان كارى است كه پيامبر صلى الله عليه و آله انجام داده‌اند .\r\nاين روايت را حدائق با عبارتى نقل كرده است كه به نظر مىرسد كه در كافى اين روايت هست و حدائق اين را از كافى گرفته است ، با اينكه چنين روايتى در كافى نيست و با مراجعه ، معلوم مىشود كه صاحب حدائق روايت را از كشاف برداشته است چرا كه عبارتش عين كشاف است ، منتها در كشاف به جاى عبد الرحمن بن سليمان ، عبد الله بن سليمان نوشته است و ظاهرا عبد الله مصحف است و شايد مصحف چاپى باشد ، و اما بقيه عبارت حدائق با كشاف يكى است .\r\nبالاخره ؛ اين دو روايت را در حدائق نقل نموده است ، ولى در جواهر كه مختارش اين است كه بين تعريض و تنصيص فرقى وجود ندارد و خطبه اشكالى ندارد مگر اينكه عنوان محرمى در آن باشد ، اين دو روايت را كه بر خلاف مختارش است ، نقل نكرده است .\r\n« * و السلام * »\r\n\r\n","description":"","footnote":"","page_name":" 5894 ","page_number":203},
  {"content":"\r\n\r\n\r\n5 / 3 / 1383 سه‌شنبه درس شمارهء ( 658 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، اقوال مختلف در مسأله خواستگارى زن معتده رجعيه بررسى شده و اينكه مسأله تقريباً اجماعى است بيان شده است . سپس ساير ادله تحريم مورد بررسى قرار گرفته است . و از جمله روايات وارده در تفسير آيه  لكِنْ لا تُواعِدُوهُنَّ سِرًّا  و آيه  لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ  نقل شده و دو احتمال در معناى عزم منهى عنه بيان شده است . و ادامه بحث به جلسه بعدى موكول گرديده است .\r\n* * * \r\n1 - اقوال در مسأله خطبه و خواستگارى از زن معتده رجعيه\r\nحرمت خواستگارى از زن معتده رجعيه تقريباً اجماعى است ، لكن فى الجمله مخالفى در مسأله هست . يك قول منحصر به فرد ، نظرى است كه در فقه رضوى است . اين كتاب ظاهرا از مؤلفات علماى اماميه است . در كتاب الطلاق فقه رضوى مىگويد : خطبه و خواستگارى معتده مثل تزويج آن اگر عالماً انجام شود موجب حرمت ابد است . اين از مختصات اين كتاب است و در بين اماميه و غير اماميه چنين قولى مطرح نشده است .\r\nدر مقابل اين قول ، صاحب حدائق در مسأله‌اى كه شهرت يا فوق شهرت در آن است و مسأله ظاهراً اجماعى است تشكيك كرده و فرموده كه خطبه زن شوهر دار يا در حكم شوهر دار مانند معتده رجعيه ، معلوم نيست حرام باشد ، غاية الامر كار\r\n\r\n","description":"","footnote":"","page_name":" 5895 ","page_number":204},
  {"content":"\r\n\r\nلغوى است ، حرمت بايد با دليل اثبات شود . ايشان مىفرمايد : در مسأله ادعاى اتفاق شده ، ولى از نظر دليل ، اثبات آن مشكل است ، صريحاً اجماع را رد نمىكند ، يا ترديد دارد ، يا اينكه نمىخواهد با صراحت رد خود را اظهار كند ، بالاخره به تحريم خطبه زن شوهردار يا معتده رجعيه فتوا نمىدهد .\r\n\r\n2 - ادله تحريم خواستگارى از ذات بعل و معتده رجعيه\r\n\r\nدليل اول : ادعاى اجماع :\r\nولى ديگران مانند محقق كركى ، شهيد ثانى ، صاحب مدارك و علماى ديگر ادعاى اتفاق كرده‌اند كه نسبت به زن شوهردار و معتده رجعيه هيچ مخالفى در اماميه و عامه وجود ندارد كه خطبه آنها جايز نيست . يك مسأله مهم و محل ابتلاء اگر از زمان معصوم به بعد مورد تسلم باشد كافى است كه كشف از رضايت امام معصوم عليه السلام كند و اين اتفاق [ اتفاق در مسأله مورد ابتلاء 
  ] در حجيت آن حرفى نيست و از قبيل اتفاقات مستحدثه نيست تا دليلى بر حجيت آن نباشد .\r\nاين مسأله در كتب قدماء اهل سنت بالاتفاق معنون است و شيخ طوسى هم در مبسوط و خلاف به عنوان اختلافات خاصه و عامه آن را ذكر نكرده است .\r\nاين مسأله يك مسأله مورد ابتلاء است كه حتى اگر اماميه هم عنوان نكرده باشند و عامه عنوان كرده باشند و مورد تسلم آنها باشد و در روايات ما قدحى بر آن نباشد اين خود كاشف از رضاى امام معصوم عليه السلام است . بنابراين در كاشفيت اجماع از حرمت شرعى در بحث جارى اشكالى نيست .\r\n\r\nدليل دوم : استظهار مذاق شارع و مقدار دلالت آن\r\nيك مطلبى را به طور كلى در همه قوانين مىتوان گفت و آن اينكه امورى كه به حسب نوع فساد ايجاد مىكند اگر مصلحت‌سنجى اين امور را در اختيار اشخاص بگذارند مورد سوء استفاده قرار مىگيرد ، در اين موارد قانون را به طور كلى و عام جعل مىكنند تا احدى نتواند مخالفت كند و مخالفت خود را مستند به ادعاى\r\n\r\n","description":"","footnote":"","page_name":" 5896 ","page_number":205},
  {"content":"\r\n\r\nمصلحت كند . همين مطلب در بحث كنونى جارى است . اينكه زن شوهردار را تعريضاً يا تصريحاً خواستگارى كنند به طور معمول مفسده دارد و شارع مقدس اين گونه موارد را به دو جهت اجازه نمىدهد - چون تشريع عده تعبد محض نيست . اين عده‌ها مشابه عرفى دارد و اين در فهم عرفى كه تشريع عده به چه مناط است دخالت دارد - يكى از اين دو جهت مراعات احترام زوج است ، حتى در مورد متوفى عنها زوجها ، عده نوعى احترام و حفظ عرض نسبت به كسى است كه از او عده نگه مىدارند .\r\nو جهت ديگر اين است كه خواستگارى از زن شوهردار فساد نوعى دارد و به تعبير صاحب جواهر گاهى منشأ مىشود كه زن دست به قتل شوهرش بزند تا با ديگرى ازدواج كند ، مانند قضيه امام مجتبى عليه السلام و جعده دختر اشعث بن قيس كه معاويه از او براى پسرش يزيد در حال زوجيت خواستگارى كرد و اين باعث شد كه جعده امام مجتبى عليه السلام را زهر بخوراند و به شهادت برساند و گاهى منشأ مىشود كه مردان أجانب با زنان ديگران ارتباط نامشروع پيدا كنند . در اين گونه موارد كه به حسب نوع خطر و مفسده دارد اگر بگويند هر جا خطر داشت حرام است اين امر اولًا : منشأ سوء استفاده قرار مىگيرد . و ثانياً : موارد مشتبه مىشود كه در چه موردى خطر وجود دارد و در چه موردى خطر وجود ندارد . بنابراين به خاطر وجود مفاسد نوعى انسان مىفهمد كه مذاق شرع در اين موارد بر تحريم است . پس در تحريم خواستگارى در مورد زن شوهردار و مطلقه رجعيه بحثى نيست .\r\nلكن در تحريم در برخى موارد جاى بحث است . اگر نه شئون شخص اقتضاء مىكند كه خواستگارى يا عقد حرام باشد و نه جهات ديگر اقتضاى تحريم دارد ، مثل آنكه زن نُه طلاقه شده و براى مرد حرام مؤبّد شده است . ديگران [ غير از شوهر سابق 
  ] مادامىكه زن در عده است نمىتوانند با او ازدواج كنند و خود زوج هم كه اصلًا نمىتواند ازدواج كند . حال در اينجا اگر زوج با اين زن كه براى او حرام أبد\r\n\r\n","description":"","footnote":"","page_name":" 5897 ","page_number":206},
  {"content":"\r\n\r\nاست انكحت و زوجت بگويد و با گفتن اين الفاظ قصد تشريع نداشته باشد و فقط نكاح عرفى مراد باشد « 1 » و ترتيب اثر خارجى هم نداده باشد ، به چه دليل بگوييم كه گفتن اين الفاظ حرام است ؟ بله حرمت وضعى و بطلان بار مىشود و كار لغوى كرده است ، چون اين زن نمىتواند همسر او شود ، و بالاتر از تزويج اينكه خواستگارى كردن چرا حرام باشد ؟ اين زن ، زوجه ديگرى نيست تا گفته شود كه حفظ شئون و احترام او بايد بشود . بلكه زن خود اوست غاية الامر در عده است و شارع فرموده :\r\nنمىتواند با او ازدواج كند . در اين گونه موارد ، تعريض و تصريح به خطبه و حتى خود تزويج و اجراى صيغه عقد اگر قصد تشريع در آن نباشد دليل قابل اعتنايى بر تحريم آن نداريم . و اين گونه موارد را نمىتوانيم بگوييم كه تحريم آن از مسلمات است و حرمت آن را به زمان معصوم عليه السلام متصل بدانيم و يا فلسفه تحريم [ مذاق شارع 
  ] را در آن پياده كنيم .\r\nبه نظر مىرسد كه در اين موارد مشكل است تحريم را اثبات كنيم .\r\n\r\nدليل سوم : آيه شريفه\r\n « وَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ »  « 2 »\r\nآيه شريفه مىفرمايد : با معتده تا عده‌اش تمام نشده ازدواج نكنيد . مراد معتده عن الغير است . پس ديگران [ غير از شوهر 
  ] حق ندارند تزويج كنند ، اما اگر زن معتده از خود شخص باشد خواستگارى او اشكالى ندارد .\r\nبنابراين در مواردى كه لزوم مراعات عده براى ديگران است ما دليلى از آيه و روايت نداريم كه خطبه زن تعريضاً يا تصريحاً براى خود شخص [ كسى كه زن از او عده گرفته 
  ] حرام باشد و يا حتى عقد او باطل باشد .\r\n\r\n\r\n","description":"","footnote":"\r\n( 1 ) - چون نكاح عرفى را شارع امضاء نمىكند .\r\n( 2 ) - بقره / 235 .\r\n","page_name":" 5898 ","page_number":207},
  {"content":"\r\n\r\nاما تعريض كه در آيه شريفه آمده است ، معمولا مفسرين [ اكثريت قريب به اتفاق آنان 
  ] تعريض را مقابل تصريح قرار داده‌اند و آن را به كنايه گويى و در لفافه سخن گفتن تفسير كرده‌اند . ولى از مجاهد و ابن زيد مطلبى نقل شده كه با كلام صاحب جواهر كه مىفرمايد : تعريض در مقابل تصريح يك امر مستحدث و استعمال جديد است هماهنگ است « 1 » . ابن زيد و مجاهد مىگويند : تعريض اظهار عزم و تصميم است و در مقابل اكنان است كه در فقره  « أَوْ أَكْنَنْتُمْ فِي أَنْفُسِكُمْ »  آمده است . اين دو مىگويند : اظهار يا در دل نگه داشتن تصميم اشكالى ندارد . آن چيزى كه محظور دارد و ممنوع است اين است كه قبل از اتمام عده ، عقد صورت بگيرد زيرا آيه مىفرمايد :  « وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ »  پس اگر اظهار كنيد كه بعد از تمام شدن عده با او ازدواج مىكنيد و يا اين خواسته را در دل نگه داشته باشيد فرقى ندارد و هر دو جايز است . صاحب جواهر نيز همين معنا را پذيرفته است . ولى مشهور مفسرين تعريض را مقابل تصريح قرار داده‌اند .\r\n\r\n3 - بررسى روايات وارده در ذيل آيه شريفه\r\nروايات مسأله نوعى تنافى ظاهرى بين آنها هست . اكنون روايات مسأله را نقل مىكنيم تا ببينيم وجه جمع آنها چيست ؟\r\nاز دو روايتى كه نقل كرديم استفاده مىشود كه در حال عده ، تصريح به تزويج هر چند براى بعد از خروج از عده باشد ، جايز نيست ولى تعريض مانعى ندارد .\r\nروايت سوم : روايتى است كه در مجمع البيان و فقه القرآن قطب راوندى نقل شده است عن الصادق عليه السلام انه قال : لا تصرحوا لهن عقد النكاح و التزويج قال : و من السر ان يقول لها : موعدك بيت فلان « 2 » تصريح به خطبه حرام است و آيه شريفه از آن نهى كرده است .\r\nروايت چهارم : روايتى است كه از سكينه بنت حنظله بن عبد الله بن حنظله نقل\r\n\r\n\r\n","description":"","footnote":"\r\n( 1 ) - جواهر الكلام 30 / 122 .\r\n( 2 ) - مجمع البيان ، فقه القرآن للراوندى .\r\n","page_name":" 5899 ","page_number":208},
  {"content":"\r\n\r\nكرديم كه از طرق عامه روايت شده و از اماميه ، ابو الفتوح رازى آن را نقل كرده و قاعدةً از كتب عامه اخذ كرده است .\r\nهمين روايت را دعائم الاسلام از حضرت صادق عليه السلام نقل مىكند كه حضرت اين قضيه كه بين حضرت باقر عليه السلام و دختر حنظله بوده را نقل كرده‌اند .\r\nروايت پنجم : محمد بن يعقوب عن عدة من اصحابنا عن سهل بن زياد و عن محمد بن يحيى عن أحمد بن محمد بن عيسى عن احمد بن محمد بن ابى نصر عن عبد الله بن سنان [ روايت صحيحه است و اين طريق در كافى مكرر آمده است ، اين ، طريق كلينى به كتاب بزنطى است 
  ] قال : سألت أبا عبد الله عليه السلام عن قول الله عزّ و جلّ :  وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ  [ عبد الله بن سنان از معناى آيه سؤال مىكند 
  ] قال : السرّان يقول الرجل موعدك بيت آل فلان ثم يطلب اليها ان لا تسبقه بنفسها اذا انقضت عدتها [ حضرت مىفرمايد : اينكه مرد بگويد : قرار ما در فلان مكان باشد و بعد هم به او بگويد : وقتى عده تمام شد براى ازدواج با ديگرى تصميم نگير . بنابراين مواعده سرى منهى عنه اين است . 
  ]\r\nقلت : فقوله :  « إِلَّا أَنْ تَقُولُوا قَوْلًا مَعْرُوفاً »  قال : « هو طلب الحلال من غير ان يعزم عقدة النكاح حتى يبلغ الكتاب أجله « 1 » » [ راوى سؤال از عزم عقده نكاح مىكند و ظاهر جواب حضرت اين است كه شخص تصميم نگيرد كه عقد نكاح را قبل از تمام شدن عده جارى كند . و سخن او اين باشد كه ما كار حلال انجام مىدهيم و خارجاً همچنين عقد و تصميمى قبل از اتمام عده انجام نگيرد 
  ]\r\nصاحب جواهر از طلب الحلال در اين روايت اين طور برداشت كرده كه مراد از تعريضى كه در آيه تجويز شده ، تعريض مقابل تصريح نيست . مواعده منهى عنه اين است كه طلب الحرام شده باشد ، اما اگر طلب حلال [ نكاح 
  ] شده باشد و در آن وقت عقدى اجرا نشود و مباشرت محرمى نيز واقع نشود و صرف خطبه و خواستگارى\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 37 من ابواب ما يحرم بالمصاهرة ، حديث 1\r\n","page_name":" 5900 ","page_number":209},
  {"content":"\r\n\r\nو لو بالتصريح باشد ، براى آنكه بعد از خروج از عده ، عقد كنند ، از اين روايت استفاده مىشود كه اشكالى ندارد « 1 » .\r\nولى ممكن است مراد از اين روايت معناى ديگرى باشد ، مواعده سرى منهى عنه كه مىگويد : موعدك بيت آل فلان و جايى را به عنوان محل ملاقات معرفى مىكند و مىگويد : بر من در تصميم به ازدواج سبقت پيدا نكن ، ممكن است معنايش همان تصريح به خواستگارى و لو براى بعد از عده باشد و همين تصريح مورد نهى باشد و اگر مقابل آن ، طلب الحلال را به كار بردند به قرينه مقابله معنايش اين است كه سخنى گفته نشود كه عنوان محرم بر آن منطبق شود . پس اگر از جمله قبل استفاده كرديم كه تصريح به تزويج و لو بعد از عده ، حرام است . طلب الحلال معنايش مىتواند اين باشد كه تصريح به خطبه - منهى عنه است - نباشد پس تعريض به خطبه مىتواند مصداق طلب الحلال واقع بشود .\r\nروايت ششم : روايت عياشى است [ كه متن آن با روايت متقدم از عبد الله بن سنان كه در كافى نقل شده است « 2 » تقريباً يكى است تنها از نظر تقديم و تأخير عبارات فرق دارد ، از نظر سند هم روايت عياشى از عبد الله بن سنان عن أبيه است و در بسيارى از موارد عبد الله بن سنان روايات را به واسطه پدرش نقل مىكند ، لكن در نسخه‌هاى چاپى كافى « عن أبيه » نيامده است و با توجه به روايت عياشى و احتمال اتحاد اين دو روايت به نظر مىرسد كه « عن أبيه » سقط شده يا در اصل سئل ابى أبا عبد الله عليه السلام بوده است چون به احتمال زياد مورد سؤال دو واقعه نبوده است . 
  ]\r\nعن عبد الله بن سنان عن أبيه قال سألت ابا عبد الله عليه السلام عن قول الله عزّ و جلّ  « وَ [ لكِنْ 
  ] لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً »  قال : هو طلب الحلال و لا تعزموا عقدة النكاح حتى يبلغ الكتاب أجله أ ليس يقول الرجل للمرأة قبل ان تنقضى عدتها : موعدك بيت آل فلان ثم\r\n\r\n\r\n","description":"","footnote":"\r\n( 1 ) - جواهر الكلام 30 / 123 - 121 .\r\n( 2 ) - فروع الكافى 5 / 434 باب من قول الله عزّ و جلّ  وَ لكِنْ لا تُواعِدُوهُنَّ سِرًّا  ، حديث 2 .\r\n","page_name":" 5901 ","page_number":210},
  {"content":"\r\n\r\nطلب اليها أن لا تسبقه بنفسها اذا انقضت عدتها « 1 »\r\n\r\nدو احتمال در معناى آيه لا تَعْزِمُوا عُقْدَةَ النِّكاحِ\r\nاحتمال اول : فراز  « لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ »  را معمولا اين گونه معنا مىكنند كه قبل از انقضاء عده ، تصميم بر عقد نكاح نگيرد و مراد از عزم و تصميم ، عزم و تصميمى است كه اجراى عقد بر آن مترتب شود و گرنه مجرد تصميم مانعى ندارد چنانچه در صدر آيه فرمود :  « أَوْ أَكْنَنْتُمْ فِي أَنْفُسِكُمْ »  و تقدير آيه اين است كه لا جناح عليكم فى ما أكننتم فى أنفسكم غاية الامر اين تصميم مجاز تصميمى است كه متعلَّق تصميم ، بعد از خروج از عده است .\r\nپس معناى معروف اين است كه عزم منهى عنه عزم و تصميمى است كه متعلق تصميم هم در ظرف تصميم باشد يعنى در عده تصميم به ازدواج مىگيرد و در همان عده اجراء عقد مىكند نه اينكه متعلق تصميم بعد از عقد باشد و گرنه اگر متعلَّق بعد از عده باشد اشكالى ندارد .\r\nمسأله اتحاد و عدم اتحاد متعلِّق [ بالكسر 
  ] و متعلَّق [ بالفتح 
  ] را در جاهاى ديگر مثل باب استصحاب و لا تنقض اليقين بالشك نيز گفته‌اند : گاهى ظهور اقتضاء مىكند كه زمان متعلَّق [ بالفتح 
  ] با زمان متعلِّق [ بالكسر 
  ] واحد باشد اگر شخصى بگويد : الان يقين به عدالت زيد دارم و در كلام قيدى نباشد ظاهرش اين است كه الان به عدالت فعلى زيد دارم . قيد الان هر چند ظرف براى يقين است نه ظرف براى عدالت لكن به حسب اطلاقات ، عرف مىفهمد كه ظرف متيقن [ بالفتح 
  ] نيز الان است و يقين و متيقن [ بالفتح 
  ] هر دو الان است . از اين رو گفته‌اند كه « لا تنقض اليقين بالشك » با استصحاب تطبيق مىكند . « كنت على يقين من وضوئك » مىفرمايد : قبلا شما يقين به وضو داشتيد ، يعنى زمان يقين و متيقن بايد يكى باشد ، پس ظرف شك و مشكوك هم بايد يكى باشد . وقتى قيد در كلام نباشد مقتضاى اطلاق ، اتحاد زمان متعلِّق\r\n\r\n\r\n","description":"","footnote":"\r\n( 1 ) - تفسير العياشى 1 / 122 ، حديث 390 .\r\n","page_name":" 5902 ","page_number":211},
  {"content":"\r\n\r\n[ بالكسر 
  ] و زمان متعلَّق [ بالفتح 
  ] است .\r\nپس معناى اول اين است كه قبل از خروج از عده تصميم نگيريد . تصميمى كه متعلَّق [ بالفتح 
  ] تصميم هم قبل از خروج از عده باشد يعنى اجراى عقد قبل از انقضاى عده باشد .\r\nاحتمال دوم : در معناى آيه اين است كه مراد از عزم ، عزمى كه منجر به اجراى عقد شود نباشد بلكه مراد اظهار عزم باشد . يعنى قبل از اينكه عده منقضى شود عزم خود را اظهار نكنيد و اين معنا با ممنوع بودن تصريح به خواستگارى منطبق است ، پس تعريض و عدم تصريح مانعى ندارد اما تصريح و تنصيص عزم ممنوع است . پس اينكه مىفرمايد : « أ ليس يقول الرجل للمرأة قبل ان تنقضى عدتها موعدك بيت آل فلان ثم طلب اليها ان لا تسبق بنفسها اذا انقضت عدتها » اين جمله طبق اين احتمال تفسير عزم منهى عنه است و گويا حضرت مىخواهد بفرمايد : عزم ممنوع در آيه تصريح به اين سخنان است .\r\nادامه بحث را به جلسه آينده موكول مىكنيم . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 5903 ","page_number":212},
  {"content":"\r\n\r\n\r\n6 / 3 / 1383 چهارشنبه درس شمارهء ( 659 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتدا ما با ذكر شواهد متعددى از روايات وارده در محل بحث ، اثبات خواهيم كرد كه مقصود از « تعريض » همان معنايى است كه مشهور به آن قائلند و مرادف با تلويح است و بنابراين گفتار صاحب جواهر رحمه الله تمام نيست .\r\nآنگاه از دو قسم تعريضى كه علامه حلى ذكر كرده‌اند ، قسم اول را با توجه به روايات حرام دانسته و نهى وارد در آن را تحريمى مىدانيم .\r\n* * * \r\nالف ) تعريض به خطبه و تصريح به آن\r\n\r\n1 - اشاره به مختار صاحب جواهر رحمه الله و علامه حلى\r\nهمان طورى كه در جلسه گذشته اشاره كرديم صاحب جواهر بر خلاف نظريه مشهور بين فقهاء قائل است كه مراد از تعريضى كه در آيه شريفه ( بقره / 235 ) جايز دانسته شده است ، معنايى مرادف با تلويح و در مقابل تصريح نيست . بلكه مقصود از تصريح منهى ، وعده جماع يا ذكر الفاظ مستهجنه است . بنابراين ، تعريضى كه جايز است شامل مواردى كه حتى تصريح به نكاح ( نه جماع و مانند آن ) در آنها هست نيز مىشود . صاحب جواهر اين ادعا را نيز دارد كه معناى تعريض در مقابل تصريح ، اصطلاحى كه در كلمات فقهاء رايج شده ولى در لغت و قرآن ، چنين معنايى از او مراد نيست .\r\n\r\n","description":"","footnote":"","page_name":" 5904 ","page_number":213},
  {"content":"\r\n\r\nمرحوم علامه حلى بعد از آنكه مثل مشهور تعريض را در مقابل تصريح معنا مىكند ، تعريض را دو قسم مىداند . يك قسم تعريض به جماع و امور قبيحه و يك قسم تعريض به نكاح و عقد . قسم اول را مشمول نهى تنزيهى كراهتى مىداند ولى در قسم دوم قائل به جواز شده است .\r\n\r\n2 - ذكر روايات متعدد بر اثبات معناى « تعريض » و اينكه مرادف با تلويح است .\r\nروايات مورد استشهاد ما همگى در تفسير آيه شريفه  « وَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ  . . . بقره / 235 ، وارد شده‌اند .\r\nقبل از بررسى مضمون روايات ، توجه به دو نكته حائز اهميت است .\r\nاول اينكه : مفاد روايات ، تفسير ذيل آيه شريفه يعنى جملات  « وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً »  مىباشد و محل بحث ما كه ناظر به تفصيل بين تصريح و تعريض است قسمت صدر آيه يعنى جمله  « لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ »  است و ليكن از آنجا كه در روايات مذكوره تفصيل بين تعريض و تصريح و مرادف قرار دادن تعريض با تلويح مطرح شده است ، پس روايات فوق مىتواند به عنوان شاهدى براى معنا و مقصود از  « فِيما عَرَّضْتُمْ »  نيز مورد استفاده قرار گيرد و بدين وسيله ارتباط استدلال به روايات مزبوره با محل بحث ما روشن مىشود .\r\nدوم اينكه : چنانچه مكرراً توضيح داديم گاهى ممكن است جمله‌اى به حسب طبع اولى داراى مفهوم نباشد و ليكن به واسطه عوامل ثانوى از قبيل واقع شدن در مقام حصر يا ذكر شدن آن در مقام بيان تمام خصوصيات و مانند آن داراى مفهوم باشد [ به عنوان مثال يكى از چيزهايى كه فى حد نفسه فاقد مفهوم است « لقب » است . اما در جمله ما الذي لا ينجسه شيء ؟ قال : الكرّ . كلمه « الكر » چون در مقام تحديد ذكر شده است مفهوم داشته و معناى جمله اين است كه غير كرّ متنجس مىشود . 
  ]\r\n\r\n","description":"","footnote":"","page_name":" 5905 ","page_number":214},
  {"content":"\r\n\r\nبا اين مقدمه ، در محل بحث نيز چنين مىگوييم كه جمله  « لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ »  اگر چه به حسب طبع اولى تنها ناظر به جواز تعريض است و مفهوم و بيان حكم تصريح از آن استفاده نمىشود ولى با توجه به مقامى كه اين جمله در آن ذكر شده است كه عبارت از اين است كه « خداوند مىداند كه ( شما ) مردان بالاخره به زنان در عده چه به نحو علاقه قلبى و چه به طور ظاهرى تمايل نشان خواهيد داد علم الله انكم ستذكرونهن ، مقتضاى مقام فوق اين است كه اگر محدوديتى راجع به ارتباط زنان مذكور و مردان وجود دارد به طور دقيق و روشن بيان شود . بنابراين ، اگر در چنين مقامى گفته شود ، كه جناح و گناهى در « تعريض » نيست و تعريض به خطبه جايز است . جمله فوق مفهوم داشته و از آن چنين استفاده مىشود كه تنها « تعريض به خطبه » جايز است ولى « تصريح به آن » مجاز نمىباشد .\r\nپس از بيان دو نكته فوق ، اينك نوبت به بررسى شواهد رواياتى براى دريافت معناى « تعريض » مىرسد .\r\n1 -\r\n\r\nروايت اول :\r\nمحمد بن يعقوب عن محمد بن يحيى عن احمد بن محمد عن على بن الحكم عن على بن ابى حمزه قال : سألت أبا الحسن عليه السلام عن قول الله عزّ و جلّ  « وَ لكِنْ لا تُواعِدُوهُنَّ سِرًّا »  قال يقول الرجل اواعدك بيت آل فلان ، يعرض لها بالرفث و يرفث ( در نسخ صحيحه ما يوقت است ) يقول الله عز و جل  « إِلَّا أَنْ تَقُولُوا قَوْلًا مَعْرُوفاً »  و القول المعروف التعريض بالخطبة على وجهها و حلها  « وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ  « 1 »  » \r\nاز جهت سندى : به نظر ما على بن ابى حمزه اگر چه واقفى است و ليكن از آنجا كه اخذ حديث از وى قبل از زمان وقف بوده است ، لذا روايات او را معتبر مىدانيم .\r\nدر اين روايت جمله « يقول الرجل اواعدك بيت آل فلان » كه جمله‌اى است كه صراحت در وعده به جماع ندارد بلكه تنها تعريض به جماع و مباشرت است مورد نهى قرار گرفته است و در واقع كلام امام عليه السلام در توضيح اين است كه چون در صدر\r\n\r\n\r\n","description":"","footnote":"\r\n( 1 ) - جامع احاديث الشيعة ، باب حكم مواعدة النساء سرّاً من ابواب ما يحرم بالتزويج ، ح 5 .\r\n","page_name":" 5906 ","page_number":215},
  {"content":"\r\n\r\nآيه تعريض به خطبه جايز شمرده شده است . اين تعريض شامل تعريض به جماع و مباشرت نمىشود . ( كلمه  « سِرًّا »  كه در آيه واقع شده است احتمالات متعددى از جهت تركيب نحوى دارد .\r\n1 - مفعول به باشد و مراد از آن « جماع » يا « خلوت كردن كه كنايه از همان مباشرت است » مىباشد .\r\n2 - صفت مفعول مطلق نوعى : يعنى لا تواعدوهن وعدا سرا كه معناى وعده پنهانى و خفايى همان وعده به خلوت كردن و جماع است .\r\n3 - مفعول فيه و ظرف ، يعنى لا تواعدوهن فى السر ، به اين معنا كه وعده در تنهايى ندهيد . آنچه از روايت استفاده مىشود اين است كه طبق همه اين احتمالات تعريض به جماع و مباشرت ممنوع و منهى است ( يعرض لها بالرفث ) . آنگاه امام عليه السلام در ادامه مىفرمايند آنچه به عنوان قول معروف جايز شمرده شده است تعريض به خطبه است على وجهها كه الفاظ قبيحه و تعريض به جماع و مانند آن نباشد و حلها كه مقصود از حلال بودن اين است كه تعريض به خطبه براى عقد كردن در عده كه حرام است نباشد . علىاى حال ، روايت فوق به وضوح نشان مىدهد كه مقصود از « تعريض » همان معناى مقابل تصريح است به اين قرينه كه از جمله مصاديق تعريض منهى ، جمله « أواعدك بيت آل فلان » قرار داده شده و پر واضح است كه اين جمله تصريح به جماع نيست بلكه تعريض و تلويح به آن است .\r\n( تذكر : در نسخه كافى كلمه « يرفث » وجود دارد كه معناى آن اين است كه پس از تعريض به جماع ، جماع نيز واقع مىشود كه طبق اين نقل نهى از تعريض به جماع جنبه مقدمى و براى جلوگيرى از جماع است . اما بر اساس نسخ صحيحه‌اى كه از تهذيب در اختيار داريم به جاى « يرفث » « يوقت » آمده كه معناى آن اين است كه تعريض به جماع كرده و وقت نيز تعيين مىشود ( كه خود اين كار موضوعا منهى است ) .\r\n\r\n","description":"","footnote":"","page_name":" 5907 ","page_number":216},
  {"content":"\r\n\r\n2 -\r\n\r\nروايت دوم :\r\n( كافى ) على بن ابراهيم عن أبيه عن ابن ابى عمير عن حماد عن الحلبى عن ابى عبد الله عليه السلام قال سألته عن قول الله عزّ و جلّ  ( وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً )  قال هو الرجل يقول للمرأة قبل أن تنقضى عدتها أواعدك بيت آل فلان ليعرض لها بالخطبة و يعنى بقوله  ( إِلَّا أَنْ تَقُولُوا قَوْلًا مَعْرُوفاً )  التعريض بالخطبة  ( وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ  « 1 »  ) \r\nاين روايت از نظر سندى معتبر و قابل اعتماد است چرا كه متأخرين هيچ كدام در « ابراهيم بن هاشم » مناقشه ندارند . از جهت دلالت ابتداءً ابهامى در مفاد اين حديث به نظر مىآيد كه با توجه به ذيل آن و همچنين روايت « ابى حمزه » آن ابهام مرتفع مىشود . ابهام آن است كه جمله « ليعرض لها بالخطبة » در ادامه جمله قبل كه همانا تعريض به جماع و مباشرت است واقع شده است ولى با توجه به قرائنى كه گفته شد صحيح اين است كه جمله « ليعرض لها بالخطبة » از جملات قبلى جدا و مربوط به جملات بعدى است ، يعنى بعد از كلمه « آل فلان » مناسب اين است كه ويرگول گذاشته شده ، سپس امام عليه السلام بعد از آنكه  « سِرًّا »  در آيه را تفسير به تعريض به جماع نمودند مىفرمايند بايد تعريض به خطبه باشد و مراد خداوند نيز از  « إِلَّا أَنْ تَقُولُوا قَوْلًا مَعْرُوفاً »  همين تعريض به خطبه است .\r\n3 - در مجمع البيان نيز آمده « روى عن الصادق عليه السلام انه قال لا تصرحوا لهن بالنكاح و التزويج قال و من السرّ أن يقول لها موعدك بيت فلان  ( إِلَّا أَنْ تَقُولُوا قَوْلًا مَعْرُوفاً )  يعنى التعريض الذي أباحه الله و « الّا » بمعنى « لكن » . . . « 2 »\r\nالبته اين قسمت از كلام مجمع البيان كه در تفسير قول معروف ذكر شده است خيلى روشن نيست كه ادامه روايت امام صادق عليه السلام باشد بلكه محتمل است كه گفتار خود صاحب مجمع باشد .\r\n4 -\r\n\r\nروايت سوم :\r\n( الكافى ) حميد بن زياد عن الحسن بن محمد عن غير واحد عن أبان عن\r\n\r\n\r\n","description":"","footnote":"\r\n( 1 ) - نفس المصدر ، ح 6 .\r\n( 2 ) - نفس المصدر ، ح 7 .\r\n","page_name":" 5908 ","page_number":217},
  {"content":"\r\n\r\nعبد الرحمن بن ابى عبد الله عن ابى عبد الله عليه السلام فى قول الله عزّ و جلّ  ( إِلَّا أَنْ تَقُولُوا قَوْلًا مَعْرُوفاً )  قال : يلقاها فيقول انى فيك راغب و انى للنساء لمكرم فلا تسبقيني بنفسك ، و السر لا يخلو معها حيث وعدها « 1 » .\r\nسند اين روايت به نظر ما معتبر است . ( حميد بن زياد ) واقفى ثقه است ( حسن بن محمد همان حسن بن محمد بن محمد بن سماعة است ) وى نيز واقفى ثقه است ( غير واحد ) كه به معناى اين است كه خبر مستفيض و مسلم و كنايه از اين است كه آن قدر حديث مسلم است كه احتياج به ذكر تك تك روات ندارد ( أبان همان أبان بن عثمان است ) ثقه است و همچنين ( عبد الرحمن بن ابى عبد الله ) نيز ثقه مىباشد .\r\nمضمون روايت نيز بسيار روشن است كه امام عليه السلام قول معروف را به تعريض به خطبه تفسير نموده‌اند ( جملات « انى فيك راغب و انى للنساء لمكرم » تعريض به خطبه است . چنانچه فقها از جمله صاحب شرايع نيز براى تعريض امثال همين جملات را ذكر كرده است ) .\r\n5 -\r\n\r\nروايت چهارم :\r\nتفسير العياشى عن مسعدة بن صدقة عن أبى عبد الله عليه السلام فى قول الله  ( إِلَّا أَنْ تَقُولُوا قَوْلًا مَعْرُوفاً )  قال يقول الرجل للمرأة و هى فى عدتها يا هذه ما احب الا ما اسرك و لو قد مضى عدتك لا تفوقنى ان شاء الله فلا تسبقيني بنفسك و هذا كله من غير أن يعزموا عقد النكاح « 2 »\r\nدر اين روايت نيز جملات فوق كه در واقع تعريض به خطبه مىباشد به عنوان قول معروف معرفى شده‌اند .\r\n\r\nروايت پنجم :\r\n( كافى ) عده من اصحابنا عن سهل بن زياد و محمد بن يحيى عن احمد بن محمد بن عيسى عن احمد بن محمد بن أبى نصر عن عبد الله سنان قال سألت ابا عبد الله عليه السلام عن قول الله عزّ و جلّ  ( وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ )  فقال : السر ان يقول الرجل : موعدك بيت آل فلان ثم يطلب اليها ان\r\n\r\n\r\n","description":"","footnote":"\r\n( 1 ) - نفس المصدر ، ح 8 .\r\n( 2 ) - نفس المصدر ، ح 9 .\r\n","page_name":" 5909 ","page_number":218},
  {"content":"\r\n\r\nلا تسبقه بنفسها اذا انقضت عدتها ، قلت فقوله  ( إِلَّا أَنْ تَقُولُوا قَوْلًا مَعْرُوفاً )  قال هو طلب الحلال فى غير ان يعزم عقد النكاح حتى يبلغ الكتاب أجله « 1 » .\r\nامام عليه السلام در اين حديث تعريض به جماع كه مستفاد از جمله « موعدك بيت آل فلان ثم يطلب اليها . . . » ( وعده تو در بيت آل فلان و بعد هم بدون تصميم و نظر من تصميمى اتخاذ نكن ) است را مصداق « سرّ » منهى قرار داده و در مقابل در تفسير « قول معروف » فرموده‌اند كه مراد از آن طلب حلال است كه با مراجعه به روايات ديگر معلوم مىشود كه مقصود از او همان تعريض به خطبه بدون ذكر الفاظ مستهجن است .\r\n\r\nروايت ششم :\r\nتفسير العياشى : فى رواية اخرى عن ابى بصير عن ابى عبد الله عليه السلام  ( لا تُواعِدُوهُنَّ سِرًّا )  قال : هو الرجل يقول للمرأة قبل أن تنقضى عدتها اواعدك بيت آل فلان لترفث و يرفث معها « 2 »\r\nدر اين حديث تعريض به جماع مورد نهى واقع شده است ، ولى ظاهر جمله « لترفث و يرفث معها » اين است كه مراد از نهى از تعريض به جماع نهى مقدمى براى واقع نشدن جماع است .\r\nو ليكن چون سند اين روايت ضعيف است ما نمىتوانيم از ظهور روايات سابقه كه در آنها نفس تعريض جماع بدون ملاحظه جنبه مقدمى بودن آن حرام شده بود دست بكشيم .\r\n\r\nروايت هفتم :\r\nتفسير العياشى عن أبى بصير عن ابى عبد الله عليه السلام فى قول الله  ( وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً )  قال المرأة فى عدتها تقول لها قولًا جميلًا ترغبها فى نفسك و لا تقول انى أصنع كذا و أصنع كذا القبيح من الامر فى البضع و كل امر قبيح « 3 » .\r\nاز اين روايت مطلبى كه استفاده مىشود اين است كه تعريض به خطبه در\r\n\r\n\r\n","description":"","footnote":"\r\n( 1 ) - نفس المصدر ، ح 2 .\r\n( 2 ) - نفس المصدر ، ح 3 .\r\n( 3 ) - نفس المصدر ، ح 9 .\r\n","page_name":" 5910 ","page_number":219},
  {"content":"\r\n\r\nصورتى كه به واسطه الفاظ قبيحه و مستهجنه نباشد جايز است .\r\n\r\n3 - جمع‌بندى نهايى از مضمون روايات\r\nاز مجموع روايات فوق و با در نظر گرفتن نكات مخصوصى كه در هر يك از آنها وجود دارد مىتوان چنين نتيجه گرفت كه امور زير به عنوان امور منهى و حرام در روايات مطرح شده‌اند .\r\n1 - تصريح به خطبه\r\n2 - تعريض به جماع\r\n3 - تعريض به خطبه به وسيله الفاظ مستهجن و قبيح\r\nو از همين جا معلوم مىشود كلام مرحوم علامه حلى كه « تعريض به جماع » را مكروه و نهى وارد در آن را تنزيهى دانسته است تمام نيست بلكه ظاهر تعابيرى همچون روايات ابى حمزه ( روايت اول ) و روايت پنجم كه در آنها مصداق  « لا تُواعِدُوهُنَّ »  موارد تعريض به جماع قرار داده شده است اين است كه اين گونه تعريض حرام است نه اينكه تنها مكروه باشد .\r\nبنابراين در پايان بحث به نظر مىرسد همان فتوايى كه از زمان شيخ طوسى به بعد تقريباً مورد تسلم همه فقهاء بوده و مخالف صريحى غير از مرحوم صاحب حدائق و صاحب جواهر در آن وجود ندارد ، مبنى بر حرمت تصريح به خطبه و جواز تعريض به آن ، فتوايى صحيح و تمام است .\r\nدر آخر تذكر اين نكته نيز لازم است كه آنچه تا حال گذشت راجع به تصريح و تعريض در مورد عده غير بود . اما در رابطه با عده خود شخص مسأله چگونه است ؟\r\nهمان طورى كه در جلسه قبل بيان كرديم ظاهر كلمات فقهاء اين است كه آنها درخواست كردن امر حرام ( خطبه كردن و درخواست عقد نمودن ) را نيز مثل خود آن فعل حرام ( عقد در حال عده ) حرام دانسته و لذا براى خود زوج در عده خودش نيز فتوا به حرمت داده‌اند و ليكن چنانچه در همان جلسه گفتيم ما دليلى\r\n\r\n","description":"","footnote":"","page_name":" 5911 ","page_number":220},
  {"content":"\r\n\r\nنداريم كه خطبه كردن و حتى نكاح كسى كه نكاح او جايز نيست تا مادامىكه ترتيب اثر خارجى داده نشود ، آن هم مستقلًا جزء محرمات باشد و به بيان ديگر ، ما دليلى نداريم كه صرف اجراى صيغه عقد بدون قصد تشريع و بدون ترتيب اثر خارجى حرام باشد . لذا وقتى خود عقد كردن در حال عده با توضيحى كه داديم يعنى بدون ترتيب اثر خارجى حرام نيست لذا خطبه او نيز اشكالى ندارد .\r\nو عدم جواز خطبه در اين فرض كه عده خود زوج است از اصول مسائل نيست كه بگوييم حتما از جانب معصوم به ما رسيده است ، با اينكه مبتنى بر دلائلى نظير نزديك شدن به حرام و مانند آن است كه آن ادله تمام نيستند .\r\nبه نظر مىرسد اين كار اگر در عده غير صورت گيرد چون يك نحوه هتكى به زوج او است و شارع نمىخواهد اين هتك واقع شود و لذا آن را حرام كرده است .\r\nاما بايد دانست اگر كسى مرتكب اين حرام شد ، اين كار موجب حرمت ابد براى او نمىشود و چنين زنى در روايات ، جزء محرمات ابديه به شمار نيامده است .\r\n« * و السلام * »\r\n\r\n","description":"","footnote":"","page_name":" 5912 ","page_number":221},
  {"content":"\r\n\r\n\r\n9 / 3 / 1383 شنبه درس شمارهء ( 660 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه به بررسى مسأله خِطبه شخص بر خطبه شخص ديگر پرداخته و به ادله تحريم پاسخ داده مىشود .\r\n* * * \r\n[ اگر مردى از زنى خواستگارى كرد و زن يا ولى او جواب مثبت داد ، آيا مرد ديگرى مىتواند در اين زمان از آن زن خواستگارى كند ؟ 
  ]\r\n\r\n1 - متن شرايع :\r\n« اذا خطب فاجابت قيل حرم على غيره خطبتها و لو تزوج ذلك الغير كان العقد صحيحاً »\r\nاين بحث از زمان قدماء بين شيعه و سنى مطرح بوده كه اگر مردى از زنى خواستگارى كرد و زن يا ولى او جواب مثبت داد ، آيا مرد ديگرى مىتواند در اين زمان از آن زن خواستگارى كند ؟\r\n\r\n2 - آراء فقهاء در مسأله :\r\nصاحب شرايع فتواى صريحى در اينجا نداده است ، ولى كلام ايشان خالى از ظهور نيست كه خواستگارى دوم را حرام نمىداند ، چون قول به تحريم را با لفظ « قيل » نقل مىكند و رويه ايشان اين است كه در مقام تضعيف يك قول اين طور تعبير كند . از اين بالاتر در نافع كه بعد از شرايع تأليف شده ، صريحاً حكم به عدم تحريم نموده و قائل به كراهت شده است . عده‌اى از علماء مانند فخر المحققين هم يا صريحاً يا اشعاراً قائل به كراهت شده‌اند . صيمرى در غاية المرام هم مىگويد :\r\n« مشهور قائل به كراهت شده‌اند و قول معتمد همين است » .\r\nولى با مراجعه معلوم مىشود كه شهرتى به نفع يكى از اقوال در بين نيست بلكه دو قول مشهور در مسأله وجود دارد . هم قول به كراهت اشتهار فى الجمله دارد و هم\r\n\r\n","description":"","footnote":"","page_name":" 5913 ","page_number":222},
  {"content":"\r\n\r\nجماعت معتنابهى قائل به تحريم شده‌اند و بعضى هم تفصيل داده‌اند . قائلين به تحريم عبارتند از : شيخ طوسى در خلاف كه در مسأله 101 كتاب النكاح مطلبى را مطرح كرده كه از ضمن آن معلوم مىشود قائل به حرمت است و نيز در مبسوط و همين طور علامه حلى در تذكره و در تلخيص المرام . ايشان در تحرير هم كلام شيخ طوسى را نقل كرده و نقد نمىنمايد كه مشعر به موافقت است . علاوه بر اين دو ، شهيد اول در لمعه و محمد بن شجاع قطان كه كتاب فقه او در اين اواخر به نام معالم الدين چاپ شد قائل به تحريم شده‌اند ، صاحب مدارك متمايل به تحريم است ، جامع المقاصد هم بىميل به تحريم نيست زيرا هر چند وجه تحريم و وجه عدم تحريم را ذكر مىكند ، ولى به نظر مىرسد ادله تحريم را با قوت بيشترى مطرح نموده است .\r\n\r\n3 - ادله قول به تحريم\r\nاين ادله را كاشف اللثام كه متمايل به عدم تحريم است نقل كرده و از آنها جواب داده است . همين جواب‌ها در جواهر نيز آمده است .\r\nدليل 1 : روايت نبوى كه مىفرمايد : « لا يخطب احدكم على خطبة اخيه » و شيخ طوسى به ظهور اين نهى در حرمت استدلال كرده است .\r\nدليل 2 : اينكه دخول در سَوْم برادر مؤمن مورد نهى قرار گرفته است و از بعض روايات استفاده مىشود كه نكاح هم نوعى سَوْم و معامله است ، چون تعبير شده كه « انه مستام يأخذ بأغلى الثمن » .\r\nدليل 3 : حرمت اعانت بر اثم است به ضميمه رواياتى كه مىگويد اگر كسى خِطبه كرد واجب است مخطوب اليه اجابت كند و واضح است كه اگر وعده داده باشد به طريق اولى اجابت كردن واجب و ردّ كردن حرام است . بنابراين خاطب دوم به لحاظ اينكه مقدمات رد كردن را فراهم مىكند ، معين بر اثم است چون اين از مقدمات قريبه است ، نظير اينكه كسى چاقو در اختيار قاتل قرار دهد .\r\n\r\n","description":"","footnote":"","page_name":" 5914 ","page_number":223},
  {"content":"\r\n\r\nدليل 4 : خواستگارى دوم منشأ ايذاء مؤمن مىشود و يا موجب فتنه و ايجاد بغض و دشمنى بين افراد مىشود و اينها عناوين محرمه هستند .\r\nناگفته نماند قول به تفصيل كه البته قول نادرى است ، ناظر به همين دليل اخير است ، بر طبق اين قول اگر خطبه دوم منجر به ايذاء مؤمن و يا فتنه و اثاره بغضاء شود ، حرام است ، در غير اين صورت حرام نيست . البته بيان نشده است كه وقتى دو طرف قرار بسته‌اند و بعد شخص ديگرى اين قرار را به هم مىزند ، چطور ايذاء حاصل نمىشود . به نظر مىرسد كه طبعاً ايذاء حاصل مىشود و لذا اين سؤال مطرح مىشود كه چطور اين دو صورت يعنى ايذاء و اثاره بغضاء را استثناء از عدم تحريم بدانيم و بگوييم فقط در اينجا حرمت هست كه مرحوم سبزوارى در كفايه قائل شده و صاحب رياض هم پذيرفته و مىگويد بعض المتأخرين چنين مطلبى گفته‌اند و ظاهراً اشاره به سبزوارى صاحب كفايه دارد « 1 » .\r\n\r\n4 - پاسخ‌هاى كاشف اللثام به ادله فوق\r\nكاشف اللثام به جز دليل چهارم ( ايذاء و اثاره بغضاء ) به همه ادله جواب مىدهد و صاحب جواهر نيز همان جواب‌ها را عنوان كرده است « 2 » . در جواب به دليل اول مىگويد : حديث « لا يخطب احدكم على خطبة اخيه » سندش معتبر نيست لذا نمىتوان حرمت را با آن اثبات كرد ، بله اگر همانطور كه بسيارى در مستحبات قائل به تسامح در ادله سنن هستند در مكروهات هم قائل به تسامح شويم ، با اين روايت مىتوان كراهت را ثابت كرد . روايت منقول از پيامبر اكرم صلى الله عليه و آله هم گذشته از ضعف سند ، جزء نواهى پيامبر است كه اكثراً جنبه اخلاقى دارند و دليل بر حرمت نيستند ، چون ظهورى براى كلام منعقد نمىشود . دليل دوم يعنى منهى بودن دخول در سوْم مؤمن\r\n\r\n\r\n","description":"","footnote":"\r\n( 1 ) - در پاورقى اين چاپ جديد به دليل عدم اشراف بر مطلب نوشته‌اند كه مقصود از بعض المتأخرين شهيد ثانى است ، در حالى كه سخن شهيد ثانى ربطى به اين مطلب ندارد .\r\n( 2 ) - مرحوم حاج شيخ عباس نوشته است كه صاحب جواهر تا به كشف اللثام مراجعه نمىكرد حتى يك سطر نمىنوشت و اين مطلب كاملًا محسوس است كه ايشان خيلى تحت تأثير كشف اللثام است .\r\n","page_name":" 5915 ","page_number":224},
  {"content":"\r\n\r\nرا اين طور جواب مىدهند كه ؛\r\nاولًا : از نظر صغروى عرفاً به نكاح اطلاق سوْم نمىشود و تعبيرى كه وارد شده كه « انه مستام يأخذ بأغلى الثمن » جنبه استعارى دارد و نمىتوانيم احكام حقيقت را بر آن بار كنيم .\r\nثانياً : از نظر كبروى دليل بر حرمت مداخله در سوْم مؤمن نداريم و مشهور در آن مسأله قائل به كراهت هستند .\r\nدر جواب به دليل سوم يعنى روايت وجوب اجابت خاطب و حرمت ردّ او نيز مىگويند اين روايت دليل بر وجوب موافقت با خاطب به طور كلى نبود ، بلكه در موارد خاصى كه ردّ كردن باعث تباه شدن جوانى زن بشود اجابت واجب است . به علاوه اگر در فرضى كه اجابت به تأخير مىافتد ، قائل به تحريم شويم در فرضى كه تقارن عرفى بين دو خطبه هست كه در حقيقت دو نفر زن را خطبه كرده‌اند ، در اينجا همانطور كه قبلًا گذشت شخص در انتخاب مخيّر است . اما خلف وعده در جاى خودش ثابت شده كه حرمت اخلاقى دارد نه حرمت شرعى ، يك وقت شخص اصلًا نظر موافق ندارد و وعده مىدهد ، در اين حالت از باب دروغ و فريب حرام است و ادله حرمت كذب شامل آن مىشود . اما كسى كه وعده مىدهد و بعد پشيمان مىشود در اينجا خلف وعده ، حرمت شرعى ندارد كه فسق‌آور باشد ، بنابراين اگر دو نفر با فاصله كم خطبه كردند و شخص به اولى جواب مثبت داد و بعد دومى را انتخاب كرد ، اشكالى به جز خلف وعده در كار نيست كه آن هم حرام نيست .\r\n\r\n5 - بررسى دليل چهارم توسط استاد مد ظله :\r\nگفتيم در كفايه و رياض ، فرض ايذاء مؤمن و اثاره بغضاء را به عنوان استثناء از عدم حرمت مطرح كرده‌اند . صاحب مدارك كه شايد ادله ديگر را ناتمام مىدانسته به اين مطلب به عنوان دليل عام استناد كرده نه به عنوان استثناء و همچنين بعضى بزرگان ديگر مثل صاحب نهاية المرام كه اظهار تمايل كرده و فرموده : « يمكن ان يقال » كه در اينجا اثاره فتنه و ايذاء است و همين مطلب در جامع المقاصد نيز هست و\r\n\r\n","description":"","footnote":"","page_name":" 5916 ","page_number":225},
  {"content":"\r\n\r\nكاشف اللثام هم به آن بىميل نيست .\r\nبه نظر ما اثاره فتنه و بغضاء جنبه استثنايى دارد و نمىتواند به عنوان دليل عام مطرح شود . اين طور نيست كه خطبه دوم همواره باعث تيرگى روابط اشخاص بشود و اصلًا بحث بر سر عناوين ثانويه نيست كه گاهى موجب حرمت مىشوند ، عناوين ثانويه گاهى به عكس موجب وجوب خِطبه دوم هم مىشوند ، مثل زمانى كه ازدواج خاطب اول مفاسدى در پى داشته باشد ، لذا اين استدلال تمام نيست .\r\nاما ايذاء مىتوان گفت جنبه استثنايى ندارد و خطبه دوم عادتاً مستلزم ايذاء است ، لذا بايد ديد در برابر اين استدلال چه جوابى مىتوان داد . يك نكته‌اى كه البته كليت ندارد و فقط در بعض موارد جريان دارد اين است كه خاطب دوم برود با خاطب اول صحبت كند و بعضى نتايج منفى خطبه او را متذكر شود و به اين ترتيب ، او را در تصميم خود متزلزل كند . واضح است كه در اين فرض هيچ ايذايى هم پيش نمىآيد .\r\nولى يك جواب كلى در خصوص اين استدلال كه در كشف اللثام و جواهر عنوان نشده آن است كه گفته شود اصلًا به چه دليل ايذاء مؤمن على وجه الاطلاق حرام است ؟ در بحث اينكه اگر پدر پسرش را از عملى نهى كرد آيا نهى او واجب الاتباع است يا نه ؟ آقايان معمولًا مىگويند اگر پدر از مخالفت پسر مطلع نشود تا موجب اذيت او باشد مخالفت اشكالى ندارد ، چون به جز در بعضى موارد خاص ، دليلى نداريم كه اتباع امر و نهى پدر بما هو از واجبات باشد ، آن طور كه اتباع امر مولى بر عبد واجب است ، بله آن چه حرام است ايذاء پدر است . در اين بحث ، مرحوم آقاى حكيم يك مطلب اضافه‌اى دارند كه البته شايد ديگران هم به آن ملتزم شوند و آن اينكه حتى در فرض اطلاع يافتن و اذيت شدن پدر نيز دليل عامى بر وجوب اتباع امر و نهى او نداريم . بله ، اگر پدر به مناط شفقت بر فرزند خود دستورى بدهد مخالفت با آن حرام است ، اما اگر براى جهات ديگر باشد دليلى بر حرمت ايذاء پدر نداريم .\r\nما مىخواهيم يك ادعاى كلى مطرح كنيم و آن اينكه در غالب مواردى كه\r\n\r\n","description":"","footnote":"","page_name":" 5917 ","page_number":226},
  {"content":"\r\n\r\nاشخاص براى جلب منفعت خود اقداماتى مىكنند ، عادتاً هر كسى زودتر اقدام مىكند ، ديگرى كه از او عقب افتاده است ، اذيت مىشود ، آيا مىتوان گفت اين گونه اذيت‌ها خلاف شرع است ؟ آن چه ما از ادله حرمت ايذاء مىفهميم اين است كه شخص با قطع نظر از رسيدن به نفع خودش بخواهد طرف مقابل را اذيت كند و در امور او كارشكنى نمايد ، اما دليل كلى بر حرمت ايذاء كه در مثل بحث ما قابل تطبيق باشد ، نداريم . لذا با اين بيان ، دليل چهارم هم ردّ مىشود و قول به حرمت خطبه دوم وجهى نخواهد داشت مگر در بعضى موارد استثنايى كه دشمنى و بغضاء و اين قبيل عناوين ثانويه در كار باشد .\r\n\r\n6 - يادآورى دو نكته :\r\nفقط دو نكته در اين بحث باقى مىماند :\r\nنكته اول : اينكه بحث سابق در جايى بود كه به خطبه اول جواب مثبت داده باشند .\r\nفرض دوم اين است كه جواب رد داده باشند كه در اينجا يقيناً خطبه دومى اشكالى ندارد .\r\nفرض سوم هم اين است كه هنوز جواب ردّ يا قبول نداده باشند كه اين فرض ، حكم فرض اول را دارد چون دخول در سوْم مؤمن صدق مىكند هر چند از نظر صدق خلف وعده با هم فرق دارند .\r\nنكته دوم : اين است كه خطبه دوم چه حرام باشد و چه مكروه ، چنانچه خاطب اول را رد كردند و براى خاطب دوم عقد صورت گرفت اين عقد محكوم به بطلان يا حرمت تكليفى نخواهد بود ، چون نهى به عقد تعلق نگرفته بلكه نهى به مقدمه خورده است و نهى از مقدمه مستلزم نهى از ذى المقدمه نيست . همچنين اگر خاطب اول ذمى باشد كه از ذميه‌اى خطبه كرده باشد در اينجا مسلمان مىتواند از ذميه خطبه كند ، چون دخول در سوْم اخيه المسلم صدق نمىكند . البته ازدواج مسلمان با ذميه على المشهور به نحو انقطاعى و به نظر ما و صاحب جواهر چه به نحو انقطاعى و چه به نحو دائم جايز است . « * و السلام * »\r\n\r\n","description":"","footnote":"","page_name":" 5918 ","page_number":227},
  {"content":"\r\n\r\n\r\n10 / 3 / 1383 يكشنبه درس شمارهء ( 661 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاين جلسه اختصاص به بررسى حكم مواردى كه زن سه طلاقه به عنوان تحليل با مرد ديگر ازدواج مىكند و با او شرط صريح يا بنائى مىكند يا داعى او بر اين است كه بعد از تحليل نكاح باطل شود يا مرد طلاق دهد . مسأله چهار صورت دارد و طىّ بحث ، اقوال در هر صورت و حكم آن بررسى شده است و در پايان بيان شده كه هر جا قائل به صحت عقد باشيم ، تحليل نيز تحقق مىيابد و هر جا عقد را باطل بدانيم تحليل نيز تحقق نيافته است اما نسبت به مباشرت و مهريّه ، هرگاه طرفين جاهل به حكم باشند گناهكار نيستند و زن مستحق مهر است اما اگر زن عالم به بطلان عقد باشد گناهكار و زانيه است و مستحق مهر نيست .\r\n* * * \r\n1 - آيا زن سه طلاقه مىتواند با محلّل شرط طلاق يا ارتفاع نكاح بعد از تحليل كند ؟\r\nقال المحقق فى الشرائع :\r\nاذا تزوجت المطلّقة ثلاثاً فلو شرطت فى العقد أنه اذا حلّلها فلا نكاح بينهما بطل العقد و ربما قيل يلغو الشرط و لو شرطت الطلاق قيل يصح النكاح و يبطل الشرط و ان دخل فلها مهر المثل أما لو لم يصرح بالشرط فى العقد و كان ذلك فى نيّته أو نيّة الزوجة او المولى لم يفسد . « 1 »\r\n\r\n\r\n","description":"","footnote":"\r\n( 1 ) - محمد حسن نجفى ، جواهر الكلام 30 / 127 - 124 .\r\n","page_name":" 5919 ","page_number":228},
  {"content":"\r\n\r\nهرگاه زنى سه طلاقه شود و از طرفى راهى براى اينكه بدون محلّل و به مجرد ازدواج و عقد به زوجيت شوهر خود در آيد وجود ندارد بلكه بايد ديگرى با او ازدواج كند و محلّل قرار گيرد حال چه بسا تصريحاً يا مبنيّاً عليه قرار مىگذارند - يا آنكه فقط نيت مىكنند و لو چنين شرطى نمىگذارند - بر اينكه محلّل مدّت ازدواج خود را طولانى نكند و فقط به عنوان مصحّحى براى ازدواج دوبارهء زوج اول قرار گيرد ، چون در بسيارى از مواقع پشيمانى حاصل مىشود ، اين مطلب در موارد محلّل شايع است ، از اين رو گاهى زن سه طلاقه كه با مرد ديگرى ازدواج مىكند با او قرار مىگذارد و اين قرار به چند صورت مىتواند باشد .\r\nيك صورت اين است كه گويد : به شرط آنكه ازدواج ما بعد از مباشرت تمام شود و خود به خود از بين برود .\r\nصورت دوم اينكه گويد : به شرط آنكه فوراً طلاق دهى .\r\nصورت سوم اين است : كه مبنياً عليه است و تصريح به لفظ نمىكند بلكه بنابراين است كه طلاق بدهد مانند اينكه گفته مىشود : « حذف ما يعلم جايز » « 1 »\r\nصورت چهارم : اين است كه شرط لفظى يا بنائى در بين نيست ولى تصميم دارند كه طلاق داده شود يا طلاق گرفته شود يا زن گمان دارد كه مرد بعداً طلاق مىدهد . « 2 »\r\nدر صورت اول گفته‌اند كه عقد باطل است و شيخ طوسى نيز در مبسوط بر اين\r\n\r\n\r\n","description":"","footnote":"\r\n( 1 ) - توضيح : اين صورت در شرايع نيامده است و در جواهر به اين صورت با جملهء « و كذا لو كان من نيتهما الاشتراط على وجه اوقعا العقد عليه و ان لم يذكراه فى متنه فانه يأتى فيه البحث فى ان الشرط المضمر كالمذكور أولا و لعل الأوّل لا يخلو من قوّة » ( جواهر الكلام 30 / 127 ) اشاره مىكند .\r\n( 2 ) - توضيح : اين همان صورت سوم شرايع است . قابل ذكر است كه عبارت جواهر چاپى « الى الطلاق » است ولى صحيح آن « أى الطلاق » است كه أى تفسيريّه به حرف جرّ ( الى ) تصحيف شده است . جواهر الكلام 30 / 127 سطر پنجم رجوع شود .\r\n","page_name":" 5920 ","page_number":229},
  {"content":"\r\n\r\nمطلب ادّعاى اجماع كرده است ولى صاحب شرائع اين گونه تفسير مىكند كه : « و ربما قيل يلغو الشرط » شرط باطل است و قهراً عقد صحيح است .\r\nدر صورت دوم و سوم كه شرط لفظى يا بنائى طلاق مىكند ، مىفرمايد : « قيل يصح النكاح و يبطل الشرط » برخى گفته‌اند : عقد صحيح است و شرط تأثير نمىكند و اگر دخولى شده باشد مرد بايد مهر المثل را بپردازد .\r\nو در صورت چهارم كه هيچ‌يك از شرط لفظى و بنائى وجود ندارد بلكه صرفاً نيت و تصميم در بين باشد عقيدهء زوج يا زوجه اين باشد كه دخول شد خود به خود عقد به هم مىخورد يا اينكه طلاق شوهر در نيت زوج يا زوجه باشد در اين موارد نكاح صحيح است و مهر المسمّى هم ثابت است .\r\n\r\n2 - توضيح عبارت شرايع و بيان أقسام سه‌گانه براى شرط\r\nمرحوم محقق در صورت اول كه شرط مىكند كه بعد از مباشرت و تحليل ، نكاح منفسخ شود وقتى قول مخالف بطلان را نقل مىكند كه قائل به صحت نكاح و لغويت شرط است تعبير مىكند كه « ربما قيل : يلغو الشرط » و نمىفرمايد : « قيل يلغوا الشرط » اما در صورتى كه شرط طلاق مىكند ، به « قيل » تعبير مىكند .\r\nسرّ اين اختلاف در تعبير اين است كه رد صورت اخير ( شرط طلاق ) مسأله مسلّماً قائل دارد از اينرو تعبير به « قيل » مىكند ، اين قول ( صحت عقد و بطلان شرط ) در خلاف و مبسوط شيخ طوسى و كتب بسيار ديگر اختيار شده است .\r\nاما در صورت ديگر كه به « ربما قيل » تعبير مىكند . مرحوم محقق خود به قائلى برخورد نكرده است و چون جزم به قائل ندارد تعبير به « ربما » كرده است . لكن طبق قواعدى كه در باب شروط گفته‌اند ، ممكن است در بحث جارى حكم به صحت عقد و بطلان شرط شود زيرا در خيلى موارد گفته‌اند كه شرط فاسد ، مفسد عقد نيست ، اين مطلب را در باب بيع گفته‌اند . در خصوص نكاح نيز ابن حمزه اين مطلب را ذكر كرده لكن به گونه اى تعبير كرده كه مسئلهء جارى در آن داخل نيست ولى مىتوان به آن « ربما قيل » گفت .\r\nچون ايشان در آنجا مىگويد سه قسم شرط وجود دارد .\r\n\r\n","description":"","footnote":"","page_name":" 5921 ","page_number":230},
  {"content":"\r\n\r\nيك قسم شرطى است كه مقتضاى خودعقد است ، همان مقتضاى خودعقد را شرط مىكند مانند اينكه بگويد : به شرط اينكه كسوه و نفقه بدهى ، اين شرط مؤكّد مقتضاى خود عقد است .\r\nقسم دوم اين است كه شرط باطل است ولى عقد صحيح است . قسم سوم اينكه هم شرط و هم عقد صحيح است و شرط غير از مقتضاى عقد است و اما اينكه هم شرط و هم عقد باطل باشد گويا در باب نكاح قائلى ندارد . سپس ايشان 9 مورد را ذكر مىكند ، ولى اين مورد طلاق گويا به ذهن ايشان نيامده تا ذكر كند ولى ضابط كلّى را قبلًا ذكر كرده كه اقسام شرط ، بيش از سه قسم نيست از اينرو به ملاحظه عبارت وسيله و به ملاحظهء اينكه در باب بيع و موارد ديگر گفته شده كه شرط فاسد ، مفسد نيست ، هر چند در باب نكاح قائلى نيافته باشيم مىتوان گفت : اين احتمال ، قولى بر اساس قواعد است . بنابراين صاحب شرايع با توجه به اين نكته تعبير به « ربما قيل » نموده است . البته در ايضاح صريحاً تعبير مىكند كه قائل شيخ طوسى است لكن اين نسبت اشتباه است چون شيخ طوسى صريحاً در مبسوط عقد را باطل مىشمارد و ادّعاى اجماع بر بطلان نيز مىكند . گويا ايشان مستقيماً به مبسوط مراجعه نكرده است و اعتماد بر اين مطلب كرده كه شيخ طوسى در باب‌هاى ديگر مثل باب بيع شرط فاسد را مفسد نمىداند .\r\nاز اينرو آن مطلب كلى را در بحث كنونى تطبيق كرده و حكم كرده كه شيخ طوسى از قائلين به بطلان عقد است .\r\n\r\n3 - بررسى حكم صور مسأله\r\nصاحب حدائق مىگويد : ما قواعدى مثل « ما قصد لم يقع و ما وقع لم يقصد » را بايد كنار بگذاريم و سراغ روايات برويم . مفاد روايات در مسائل مختلف است و در هر جا ميزان خاصى ندارد از اينرو نمىتوانيم به نحو كلى بحث كنيم .\r\n\r\n","description":"","footnote":"","page_name":" 5922 ","page_number":231},
  {"content":"\r\n\r\n\r\nالف - حكم صورت اول و تفصيل بين وحدت مطلوب و تعدد مطلوب\r\nلكن به نظر مىرسد كه شرط بر دو قسم است قسم اول شرطى است كه به نحو وحدت مطلوب است كه شخصى بدون خصوصيت شرط ، به هيچ وجه راضى به عقد نيست در اينجا نمىتوانيم بگوئيم كه شارع مقدس تحميل كرده و فرموده : اگر چه مرد يا زن به اين ازدواج راضى نباشند ولى من مىگويم اين ازدواج صحيح و لازم است . و شرط فاسد مفسد نيست ، چنين تحميلى از طرف شارع بسيار بعيد است .\r\nمرحوم حاج آقا رضا همدانى فرموده : مطلبى كه بر خلاف ارتكاز است خصوصاً ارتكازاتى كه بسيار قوى باشد با اطلاقات نمىتوان جلو آن ارتكازات را گرفت چون ذهن متوجه غير مورد ارتكاز مىشود و اطلاق را بر غير مورد ارتكاز عرفاً حمل مىكند :\r\nدر بحث‌هايى اگر وحدت مطلوب باشد به گونه اى كه زن بدون اين شرط هرگز حاضر به ازدواج نيست و مرد شايستگى ندارد كه اين زن با او ازدواج كند فقط براى اينكه مشكل حل شود و بتواند با زوج اول ازدواج و زندگى كند تن به اين ازدواج مىدهد از اينرو شرط مىكند كه من حاضر به ازدواج هستم به شرط اينكه بعد از مباشرت ازدواج نيز از بين برود . اين شرط ، شرط لغوى است چون شارع آنچه مزيل زوجيّت است را تعيين كرده است و شرط اينكه عقد بعد از چند روز مثلًا خود به خود از بين برود ، از آن موارد نيست و خلاف اجماع و نصوص است . پس شرط باطل است و بدون شرط هم كه زن حاضر به ازدواج با اين مرد دوّم نيست و هدفش از ازدواج با مرد دوم بر طرف كردن مانع از ازدواج با مرد اولى است پس با وحدت مطلوب شرط باطل است و با بطلان شرط ، عقد هم باطل مىشود .\r\nقسم دوّم شرطى است كه به نحو تعدّد مطلوب است . يك مطلوب التزام به عقد به نحو مطلق است و هيچ قيد و شرطى در اصل ازدواج با اين مرد دوم نيست . و\r\n\r\n","description":"","footnote":"","page_name":" 5923 ","page_number":232},
  {"content":"\r\n\r\nمطلوب ديگر زن اين است كه اين مرد هرچه زودتر او را رها كند تا بتواند با مرد اول ازدواج كند كه اگر مرد چنين نكرد يك مطلوب زن حاصل شده و مطلوب ديگر او زمين مانده است و يكى از اين دو مطلوب به مطلوب ديگر ارتباطى ندارد چون مطلوب متعدد است . صاحب عروه از اين موارد به « التزام فى التزام » تعبير مىكند به اين معنا كه يكى از التزامها ظرف براى التزام ديگر است اما اين التزام كه ظرف است مقيّد به مظروف خود نيست بلكه مظروف به ظرف مقيد است . مطلوب اول به مطلوب دوم ارتباط ندارد لكن مطلوب دوم با اول ارتباط دارد ، چون ظرف آن است در اين فرض دليلى ندارد كه بطلان شرط باعث بطلان مشروط شود و در اين موارد شرط فاسد مفسد نيست . و اگر در برخى روايات حكم به بطلان عقد به واسطهء بطلان شرط شده و در برخى روايات حكم به صحت شده است بعيد نيست بگوئيم كه اين اختلاف به حسب اختلاف موارد باشد . در جايى كه وحدت مطلوب بوده حكم به بطلان عقد شده و در جايى كه تعدد مطلوب بوده ، بطلان شرط به عقد سرايت نكرده از اينرو حكم به صحت عقد شده است . لكن على اى حال در هر دو فرض بدون اشكال شرط باطل است .\r\n\r\nب - حكم صورت دوم ( شرط طلاق )\r\nدر صورت دوم كه زن با مرد دوم شرط مىكند كه طلاق بدهد ، به نحو شرط نتيجه نمىگويد كه مطلّقه باشد بلكه به نحو شرط فعل مىگويد : به شرط اينكه تو طلاق بدهى . در اين فرع سه قول مطرح شده است يا لااقل سه احتمال در مسأله وجود دارد . أوّل ، بطلان عقد و شرط و دوم بطلان شرط و صحت عقد و سوم صحت عقد و شرط .\r\nبه نظر مىرسد كه قول سوم أقرب است و هم عقد و هم شرط آن صحيح است و عقد هم دائم است و شرط طلاق با دوام عقد منافات ندارد چون عقد دائم عقدى است كه به خودى خود پايان نمىپذيرد بخلاف منقطع كه با پايان مدت ، خود به\r\n\r\n","description":"","footnote":"","page_name":" 5924 ","page_number":233},
  {"content":"\r\n\r\nخود ازدواج پايان مىپذيرد . و دوام به اين معنا نيست كه بايد تا آخر عمر برقرار باشد .\r\nچون كسى كه طلاق مىدهد قهراً ازدواج او دوام پيدا نمىكند پس اگر كسى شرط طلاق كرد شرط مزيل اين عقدى است كه بالطبع و لو لا المزيل باقى است بنابراين ، اشكالى در اين شرط نيست و شرط و عقد هر دو صحيح است . تنها استيحاشى كه صاحب جواهر دارد اين است كه صاحب مسالك بر بطلان شرط و صحت نكاح دعواى اتفاق كرده است . صاحب جواهر مىفرمايد : اگر دعواى اتفاق نبود طبق قاعده مثل اين است كه در معامله شرط مىكند كه بعداً اقاله كنيم و اين شرط را فقهاء جايز مىدانند .\r\n\r\nج - بررسى أقوال در صورت دوم ( صورت شرط طلاق )\r\nاز مراجعه كلمات فقهاء چنين به دست مىآيد كه از قدماء فقط شيخ طوسى و قطب الدين كيدرى اين مسأله را عنوان كرده‌اند و قبل از شيخ طوسى و بعد از شيخ طوسى تا زمان محقق كسى اين مسأله را عنوان نكرده است تا بگوئيم اتفاق بر بطلان شرط هست بله عده اى از متأخرين با بطلان شرط موافقت كرده‌اند ولى اجماعى كه به زمان معصوم متصل باشد و كاشف از رضاى معصوم باشد وجود ندارد ، از اينرو طبق قاعده شرط و عقد هر دو صحيح است .\r\nو به فرض آنكه بپذيريم كه شرط باطل است اگر وحدت مطلوب بود با بطلان شرط ، عقد هم باطل مىشود و اگر تعدد مطلوب بود بطلان شرط موجب بطلان عقد نمىشود چنانچه در صورت اول گذشت\r\n\r\nد - حكم مهر در صورت شرط طلاق و اختيار قول به بطلان شرط و صحت عقد\r\nاكنون اين بحث پيش مىآيد كه بنابراين كه قائل به بطلان شرط و صحت عقد شويم آيا مهر المسّمى به مهر المثل تبديل مىشود يا نه ؟\r\nشيخ طوسى كه به بطلان شرط و صحت عقد حكم كرده ، فرموده : مهر المسمى\r\n\r\n","description":"","footnote":"","page_name":" 5925 ","page_number":234},
  {"content":"\r\n\r\nبه مهر المثل تبديل مىشود به خاطر اينكه در اين مورد مهر مختصرى تعيين مىكنند چون منظور زن اين است كه مدت كمى نزد شوهر دوم بماند و بعد شوهر او را طلاق دهد تا با شوهر اول بتواند ازدواج كند . طبعاً مهر مختصرى تعيين مىكنند .\r\nحال اگر شرط باطل و عقد صحيح باشد اين مهر مختصر با اين ازدواج طولانى تناسب ندارد از اينرو مهر المسمّى به مهر المثل تبديل مىشود . و گويا مهر المسمى از دو جزء تشكيل شده است يكى مقدار مختصرى كه مهر المسّمى شده و ديگرى آزاد شدن زن بعد از مدت كوتاهى ، و چون آزاد شدن زن قابل تقويم نيست قهراً اگر يك جزئى از مهرى مجهول و غررى شد كل مهر غررى مىشود و مانند جايى مىشود كه بدون مهر عقد محقق شده باشد پس عقد ، بدون مهر صحيح است ولى مهر آن ، مهر المثل است از اينرو به مهر المثل تبديل مىشود اين فرمايش شيخ است .\r\nصاحب جواهر اين استدلال را ناتمام مىداند و مىفرمايد : هر چند داعى زن از رضايت به مهر قليل اين است كه مرد زودتر او را طلاق دهد ولى طلاق دادن جزء مهر نيست تا مهر مجهول و غررى باشد بلكه چون زن شرط طلاق كرده بود خيار فسخ دارد و مىتواند مهر المسمّى را فسخ كند و وقتى فسخ كرد مهر المسمّى به مهر المثل تبديل مىشود . پس با فسخ مهر به مهر المثل تبديل مىشود نه اينكه ابتداءً مهر باطل باشد . « 1 »\r\n\r\nه - حكم صورت سوم ( شرط بنائى مضمر و غير مصرّح )\r\nدر صورت سوم كه شرط مبنياً عليه است و عقد بر اساس او واقع مىشود و تصريح به شرط نمىشود ، شرط مضمر به منزلهء موجود است چون قرارداد لازم نيست هميشه بالفظ باشد ، فقهاء معاطاة با فعل را داخل در « المؤمنون عند شروطهم » و   « أَوْفُوا بِالْعُقُودِ »   مىدانند . گاهى سكوت علامت امضاء است و در بحث جارى نيز شرط مبنى عليه العقد حكم شرط لفظى مصرّح به را دارد . و در صورت قبل گفتيم كه\r\n\r\n\r\n","description":"","footnote":"\r\n( 1 ) - محمد حسن نجفى : جواهر الكلام 30 / 127 سطر اول و دوم .\r\n","page_name":" 5926 ","page_number":235},
  {"content":"\r\n\r\nشرط و عقد هر دو صحيح است ، پس در اين صورت نيز شرط و عقد هر دو صحيح خواهد شد .\r\n\r\nو - حكم صورت چهارم ( داعى بر طلاق )\r\nدر صورت چهارم كه زن گمان مىكرده كه مرد طلاق مىدهد يا داعى بر طلاق وجود داشته است در اين موارد عقد و مهر هر دو صحيح است و مفروض اين است كه شرطى نيز در بين نيست .\r\n\r\n4 - حكم تحليل در صور مختلفه :\r\nدر تمام صور گذشته هر جا عقد را صحيح دانستيم نكاح موجب تحليل مىشود و هر جا عقد را باطل دانستيم امّا زوجين گمان مىكردند كه عقد صحيح است اين فرض مورد بحث قرار گرفته كه آيا به وسيلهء اين عقدى كه تخيّل صحت او شده آيا تحليل حاصل مىشود يا نه ؟ آيا وقتى عدهء شبهه تمام شد تحليل حاصل مىشود يا نه ؟\r\nتحقيق اين است كه تحليل حاصل نمىشود . چون شارع ، صرف اينكه مباشرتى صورت گيرد به نحوى كه شخص گناهكار نباشد يا آن مباشرت عدّه داشته باشد را در ادلهء تحليل موضوع براى تحليل قرار نداده است بلكه ازدواج صحيح را محلّل قرار داده است و مفروض اين است كه ازدواج صحيح ، تحقق نيافته است هر چند كه اين مباشرت عدّه دارد و شخص گناهكار در اين مباشرت نيست . بله اگر زن متوجه بطلان عقد باشد زانيه و گناهكار است و مهر نيز به او تعلّق نمىگيرد .\r\nصور چهارگانهء مسأله با احكام آن و حصول تحليل و عدم آن بر اساس حكم صور بيان شد . بحث بعدى ازدواج شخص با قابلهء خود مىباشد كه معروف كراهت آن است لكن از مرحوم صدوق نقل شده كه حرام است . رواياتى در اين مسأله هست اين مسأله و برخى مكروهات ديگر كه شبههء تحريم دارد را بررسى نموده و سپس سراغ بررسى مسئلهء عقد انقطاعى مىرويم ان شاء الله تعالى . « * و السلام * »\r\n\r\n","description":"","footnote":"","page_name":" 5927 ","page_number":236},
  {"content":"\r\n\r\n\r\n11 / 3 / 1383 دوشنبه درس شمارهء ( 662 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه اقوال در مسأله ازدواج انسان با قابله خود و با دختر او نقل شده است . در مسأله ، چهار قول وجود دارد كه يك قول حرمت و سه قول ديگر همه كراهت دارد . قول اول نادر است و قول به كراهت شهرت قوى دارد . سپس در اين جلسه روايات مسأله را ذكر كرده و سرانجام جمع‌بندى بين روايات را به جلسه آينده موكول خواهيم نمود .\r\n* * * \r\n1 - بررسى اقوال در مسأله ازدواج انسان با قابله خود\r\nدرباره ازدواج انسان با قابله خود با مراجعه به كلمات فقهاء چهار قول به دست مىآيد . قول اول كه قول نادرى است ظاهر كلام صدوق در مقنع است كه فرموده :\r\nحرام است كسى با قابله خود يا با دختر او ازدواج كند . مشهور يا شهرت بسيار قوى عدم حرمت همراه با كراهت است . و در ميان قائلين به كراهت سه قول وجود دارد .\r\nيك قول اين است كه با قابله و دختر قابله مكروه است كه شخص ازدواج كند و اين ازدواج شبيه به اين است كه با مادر يا خواهر خود ازدواج كند .\r\nقول ديگر مانند قول قبلى است ، لكن قيدى دارد و آن اين كه حكم بالا در صورتى وجود دارد كه قابله غير از به دنيا آوردن ، عهده دار تربيت فرزند هم بشود .\r\nقول سوم در باب كراهت اين است كه فقط ازدواج با خود قابله مكروه است . اين\r\n\r\n","description":"","footnote":"","page_name":" 5928 ","page_number":237},
  {"content":"\r\n\r\nقول أخير ظاهر كلام شهيد اول در لمعه است ، چون هنگامى كه مكروهات را مىشمارد ازدواج مولود با قابله خود را نيز ذكر مىكند ولى دختر قابله را ضميمه نمىكند .\r\nالبته شهيد ثانى در شرح لمعه [ روضه 
  ] به اين مطلب توجه كرده كه چرا شهيد اول بنت القابله را ضميمه نكرده است . با آنكه در روايات بنت القابله به قابله ضميمه شده است .\r\nسپس شهيد ثانى مطلبى را به عنوان توجيه كلام شهيد اول ذكر مىكند و آن اينكه ايشان در صدد بيان مكروهاتى است كه شبهه تحريم در آن باشد و در اين مسأله نادرى از فقهاء [ شيخ صدوق 
  ] قائل به تحريم شده‌اند و براى دفع دخل توهم حرمت ، ايشان متعرض كراهت شده است زيرا لمعه كتاب مختصرى است ، از اين رو همه مكروهات را ذكر نمىكند ، بلكه مكروهاتى را متعرض مىشود كه محل ابتلاء است و شك در اينكه حرام است يا حرام نيست در مورد آن وجود دارد . و چون شبهه تحريم فقط راجع به خود قابله است و قائل به تحريم نسبت به دختر قابله وجود ندارد ، از اين رو ايشان به مادر اقتصار كرده و كراهت ازدواج را درباره مادر و خود قابله مطرح كرده است .\r\nلكن اين توجيه تمام نيست ، چون قائل به تحريم ، شيخ صدوق در مقنع است و او هم حرمت را به قابله اختصاص نداد و بنت القابله را نيز ضميمه كرده است . اگر عبارت صدوق ظاهر در تحريم باشد اين مطلب نسبت به قابله و دختر او هر دو است و اگر ظاهر در كراهت باشد كه بعضى اين احتمال را در كلام او داده‌اند ، باز اين مطلب نسبت به هر دو است . عبارت مقنع چنين است : « لا تحل القابلة للمولود و لا ابنتها و هى كبعض أمهاته » « 1 »\r\n\r\n\r\n","description":"","footnote":"\r\n( 1 ) - محمد بن على بن بابويه ، المقنع / 109 .\r\n","page_name":" 5929 ","page_number":238},
  {"content":"\r\n\r\n\r\n2 - بررسى روايات مسأله\r\nابتداء روايات مسأله را بررسى مىكنيم تا ببينيم مقتضاى جمع بين آنها چيست ؟\r\nاين روايات در جامع الاحاديث ، باب 31 از ابواب التزويج با عنوان باب كراهت نكاح القابله و بنتها اذا ربّت « 1 » آمده است ، لكن مناسب بود كه قيد « اذا ربّت » در عنوان باب ذكر نمىشد .\r\nروايت اول : فى الكافى : على بن ابراهيم عن أبيه عن ابن ابى عمير عن خلّاد السندى عن عمرو بن شمر ( عن جابر ) [ عن جابر در بعضى نسخه‌ها آمده است 
  ] عن ابى عبد الله عليه السلام قال : قلت له : الرجل يتزوج قابلته ؟ قال : لا و لا ابنتها .\r\nملاحظه سندى : « عن جابر » كه در داخل پرانتز گذاشته شده به احتمال قوى زائد است و نسخه‌اى كه اين اضافه را ندارد ، صحيح است . اين طور زيادات منشأش استيناس ذهنى است ، چون روايات « عمرو بن شمر عن جابر » فراوان است ، از اين رو در اثر استيناس ذهنى گاهى جزء دوم عبارت ناخودآگاه اضافه مىشود و اين اشتباه شايع و متعارف است . بنابراين به احتمال قوى ، « عن جابر » زائد است ، چون يكى از اصول سته عشرة كه در زمان مرحوم آقاى بروجردى چاپ شد همين اصل خلّاد سندى بود . عين اين روايت در آن كتاب آمده و كلمه « عن جابر » در آن نيست .\r\nدر روايت سوم جامع الاحاديث نيز چنين آمده است : كتاب خلّاد السدّى [ البته اينجا السدّى آمده نه السندى و بايد مراجعه كنيم كه درست آن چيست 
  ] البزّاز الكوفى عن عمرو بن شمر قال : قلت لأبى عبد الله عليه السلام يتزوج الرجل قابلته ؟ قال : لا و لا ابنتها .\r\nبه هر حال اين روايت ، روايت عمرو بن شمر است كه در جواب سؤال از نكاح قابله و بنت القابله نهى كرده يا آن را حلال ندانسته است .\r\nروايت دوم : اين روايت در كافى و تهذيبين و فقيه آمده است . محمد بن يحيى\r\n\r\n\r\n","description":"","footnote":"\r\n( 1 ) - معزّى ملايرى ، شيخ اسماعيل ، جامع الاحاديث 25 / 139 - 137 ، باب 31 من ابواب التزويج [ طبع جديد 
  ] ؛ الشيخ الحر العاملى ، محمد بن الحسن ، وسائل الشيعة 20 / 502 - 500 ، كتاب النكاح ، باب 39 من ابواب ما يحرم بالمصاهرة و نحوها .\r\n","page_name":" 5930 ","page_number":239},
  {"content":"\r\n\r\n[ مراد محمد بن يحيى العطار است 
  ] عن محمد بن أحمد [ بن يحيى عن عمران الاشعرى 
  ] عن محمد بن عيسى [ كه محمد بن عيسى بن عبيد اليقطينى است و اين طريق كلينى است و طريقى كه در تهذيب و استبصار است محمد بن الحسن الصفار يا الصفار كه هر دو يكى است در تهذيب « محمد بن الحسن الصفار » آمده اما در استبصار « الصفار » آمده است عن محمد بن عيسى بن عبيد 
  ] عن أبى محمد الانصارى [ طريق كافى و تهذيبين از محمد بن عيسى به بعد مشترك مىشود 
  ] عن عمرو بن شمر عن جابر بن يزيد [ در عمرو بن شمر فقيه هم مشترك مىشود لكن صدوق در فقيه با عمرو بن شمر شروع كرده و او از جابر يا جابر بن يزيد نقل مىكند 
  ] قال : سألت أبا جعفر عليه السلام عن القابلة أ يحل للمولود أن ينكحها قال : لا و لا ابنتها هى كبعض أمهاته [ فقيه 
  ] هى بعض أمهاته [ كافى 
  ] هى من بعض امهاته [ استبصار 
  ] لكن روايتى كه در كتاب خلّاد بود عن ابى عبد الله عليه السلام است . در اين روايت قابله را مادر تنزيلى قلمداد مىكند و حكم را تعليل مىكند به اينكه قابله مادر اوست . و گويا اين تنزيل فقط در مورد مادر نيست بلكه دختر او هم خواهر تنزيلى است .\r\nو فى الكافى فى رواية معاوية بن عمار عن ابى عبد الله عليه السلام قال قال : ان قبلت و مرّت فالقوابل أكثر ، من ذلك [ قابله‌ها اكثراً از همين قبيل هستند 
  ] و ان قبلت و ربّت حرمت عليه .\r\nو صدوق در فقيه مىگويد : و روى عن معاوية بن عمار قال قال أبو عبد الله عليه السلام و همين روايت را نقل كرده است . به احتمال قوى منظور صدوق از « روى » همين روايتى است كه كلينى نقل كرده و صدوق از كافى أخذ كرده است . ابتداءً از تعبير كلينى در كافى كه مىفرمايد : « و فى رواية معاوية بن عمار » به نظر مىرسد كه كلينى اين روايت را از كتاب معاوية بن عمار أخذ كرده و طريق به كتاب را ذكر نكرده است ، ولى از اينكه صدوق با واسطه نقل مىكند و خودش به معاوية بن عمار نسبت نمىدهد با اينكه كتاب معاوية بن عمار ، مشهور بوده ، آن استظهار سابق سست مىشود ، پس با توجه به اين نكته اين روايت در كتاب معاوية بن عمار نبوده و صدوق كه داراى حافظه\r\n\r\n","description":"","footnote":"","page_name":" 5931 ","page_number":240},
  {"content":"\r\n\r\nبسيار قوى بوده و طبعاً هنگامى كه من لا يحضر را مىنوشته در كتاب‌هايى مثل كتاب معاوية بن عمار سيرى داشته ولى ديده اين روايت را فقط كلينى نقل كرده ، از اين رو با تعبير « روى » نقل كرده است . از اين رو اين مطلب اين ترديد را ايجاد مىكند كه آيا كلينى روايت را در كتاب معاوية بن عمار ديده يا آنكه بعضى از اشخاص از معاوية بن عمار نقل كرده‌اند . به هر حال اين روايت تحريم را به قابله مربيه تقييد مىكند .\r\nصدوق در مقنع نيز مىفرمايد : « و لا تحل القابلة للمولود و لا ابنتها و هى كبعض امهاته »\r\n[ اين همان عبارت مقنع است كه گفتيم شهيد ثانى كلام شهيد اول را توجيه كرده و محل خلاف را فقط قابله دانسته است و گذشت كه اين توجيه درست نيست ، و عبارت مقنع بنت القابله را نيز ملحق به قابله كرده است . 
  ]\r\nاين تعبير مقنع نظير تعبير روايت كافى از جابر عن ابى جعفر عليه السلام است با آن ذيلى كه از معاوية بن عمار نقل شده بود و اين ذيل هم در مقنع آمده است .\r\nروايت سوم : أحمد بن محمد بن عيسى عن على بن الحكم عن على بن أبى حمزة عن أبى بصير عن ابى عبد الله عليه السلام [ اين سند به نظر ما معتبر است و على بن الحكم هنگامى از على بن أبى حمزة أخذ حديث كرده كه ايام استقامت على بن أبى حمزة بوده است 
  ] قال : لا يتزوج المرأة التى قبلته و لا ابنتها .\r\nروايت چهارم : روايت دعائم الاسلام عن رسول الله صلى الله عليه و آله انه نهى ان يتزوج الرجل قابلته و لا ابنتها .\r\nروايت پنجم : فى الكافى عن حميد بن زياد عن عبد الله بن أحمد [ يا عبيد الله بن أحمد 
  ] عن على بن الحسن عن محمد بن زياد بن عيسى بيّاع السابرى عن أبان بن عثمان عن ابراهيم عن ابى عبد الله عليه السلام [ حميد بن زياد واقفى است و عبد الله يا عبيد الله بن أحمد بن نهيك است تتمه بحث سند را فردا متعرض مىشويم 
  ] قال : اذا استقبل الصبى القابلة بوجهه حرمت عليه و حرم عليه ولدها . [ مراد از استقبل اين است كه بچه را مقابل خود قرار مىدهد و اين مرتبه‌اى از مراتب تربيت است . 
  ]\r\n\r\n","description":"","footnote":"","page_name":" 5932 ","page_number":241},
  {"content":"\r\n\r\nروايت ششم : أحمد بن محمد بن عيسى عن ابن أبى عمير [ در بعضى نقل‌ها عن ابراهيم بن أبى عمير آمده ، لكن به نظر مىرسد ابراهيم بايد زائد باشد 
  ] عن ابراهيم بن عبد الحميد قال سألت أبا الحسن عليه السلام عن القابلة تقبل الرجل أله أن يتزوجها فقال : ان كانت قبلته المرّة و المرّتين و الثلاثة فلا بأس و ان كانت قبلته و ربّته و كفلته فانى أنهى نفسى عنها و ولدى [ مراد از « قبلته » تقبيل به معناى بوسيدن نيست ، بلكه به قرينه مقابله با قبلته و ربّته و كفلته ، مرتبه‌اى ضعيف از مراتب تربيت است ، پس اين تعبير تعبيرى مجازى از مرتبه‌اى از تربيت است 
  ] و فى خبر آخر و صديقى [ علاوه بر اينكه خودم و فرزندانم را منع مىكنم دوست خودم را نيز منع مىكنم . اين روايت ، مختص به قابله است و مشتمل بر بنت القابله نيست . 
  ]\r\nروايت هفتم : قرب الاسناد : محمد بن الحسين بن أبى الخطاب قال : أخبرنا أحمد بن محمد بن أبى نصر قال : سألت أبا الحسن الرضا عليه السلام عن المرأة تقبلها القابلة فتلد الغلام يحل للغلام أن يتزوج قابلة أمّه ؟ [ كلمه قابله در روايات مانند اين تعبير است كه الان مىگوييم : اين زن ماماى فلانى است . چه قابله به خود بچه و چه به مادر بچه اضافه شود . منظور قابله‌اى است كه براى اين مادر و بچه آمده و بچه را به دنيا آورده است .\r\nدر اين نقل قابله به مادر اضافه شده و در نقل ديگر كه در تهذيبين آمده ، قابله به فرزند اضافه شده است . معمولًا قابله به فرزند اضافه مىشود 
  ] قال : سبحان الله ! و ما يحرم عليه من ذلك .\r\nنكته كتاب شناختى : « در مورد كتاب قرب الاسناد قبلًا نيز اين نكته را بيان كرده‌ايم كه نسخه‌هاى ما به اين كتاب به نسخه ابن ادريس منتهى مىشود و ايشان مىفرمايد :\r\nمن نسخه سقيمه‌اى به دستم رسيد ديدم اگر اين نسخه را حفظ نكنم خلاف قاعده ميسور است ، از اين رو آن را نگه داشتم . بدين جهت هر جا روايات قرب الاسناد يك نوع ناهماهنگى و تخالف با كتاب‌هاى ديگر داشت يا آنكه عبارت آن سليس نبود و نامأنوس بود ، حجيت ندارد اما هر جا كه عبارات آن روشن و سليس است و با\r\n\r\n","description":"","footnote":"","page_name":" 5933 ","page_number":242},
  {"content":"\r\n\r\nروايات ديگر مخالفت ندارد روايات آن با فرض صحت سند ، حجيت عقلايى دارد حتى اگر اصل كتاب سقيم باشد » .\r\nهمين روايت را در تهذيب و استبصار از بزنطى به طريق ديگر نقل كرده است .\r\nمحمد بن على بن محبوب عن أحمد بن محمد بن أبى نصر قال : قلت للرضا عليه السلام يتزوج الرجل المرأة التى قبلته [ كه قابله را به ضميرى كه به رجل و مولود بر مىگردد اضافه كرده است . 
  ] فقال : سبحان الله ! ما حرم الله عليه من ذلك . [ اين روايت با روايت قرب الاسناد يكى است لكن نقل تهذيبين نقل بهترى است و با روايات ديگر نيز تناسب دارد . چون ضمير را به مولود و كودك اضافه كرده است . 
  ]\r\nجمع بين روايات را در جلسه آينده مطرح مىكنيم . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 5934 ","page_number":243},
  {"content":"\r\n\r\n\r\n12 / 3 / 1383 سه‌شنبه درس شمارهء ( 663 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nابتداءً در اين جلسه تكمله‌اى مشتمل بر دو استدراك بر درس دو جلسه قبل بيان مىشود . استدراك مربوط به شرط طلاق با محلل است . قبلًا بيان شد كه اجماعى بر بطلان اين شرط نيست . در اين جلسه استدراك شده كه چون مسأله محل ابتلاء بوده و حتى عامه نيز شرط طلاق با محلل را باطل مىدانند و از ناحيه ائمه عليهم السلام ردعى به اين مطلب نشده و اين عدم ردع ، كاشف از امضا مىباشد ، لكن تفصيل بين شرط و عقدى كه به نحو تعدد مطلوب است و بين شرط و عقدى كه به نحو وحدت مطلوب است به حال خود باقى است .\r\nدر استدراك دوم ، استدلال شيخ طوسى به روايت لعن ، محلل بر بطلان شرط ارتفاع نكاح نقل كرده و مورد مناقشه قرار گرفته است .\r\nدر ادامه اين جلسه وجوه جمع بين روايات ازدواج با قابله ذكر شده و اختيار شده كه نهى بر كراهت به لحاظ مراتب حمل مىشود و اينكه ازدواج با قابله مطلقاً مكروه است اما با قابله مربيه كراهت شديده دارد . و سپس تسلم مشروعيت عقد انقطاعى در ميان خاصه و بلكه اثبات مشروعيت آن بر موازين عامه مطرح شده و در نهايت ادامه بحث به جلسات بعدى موكول شده است .\r\n* * *\r\n\r\n","description":"","footnote":"","page_name":" 5935 ","page_number":244},
  {"content":"\r\n\r\n\r\n1 - تكمله‌اى بر مسأله شرط طلاق با محلل و شرط ارتفاع نكاح بعد از تحليل\r\n\r\nالف - استدراك از مسأله شرط طلاق با محلل استدراك اول\r\nدر مسأله شرط طلاق با محلل مطلبى باقى مانده است . در بحث جلسات گذشته ، گفته شد كه دليلى بر بطلان شرط طلاق نداريم و اجماعى نيز در مسأله نيست . لكن بعداً اين مطلب به ذهنم آمد كه هر چند اجماعى كه بر بطلان شرط ذاتاً به آن استناد كنيم وجود ندارد ولى راهى براى بيان بطلان شرط هست كه سابقاً نيز گاهى به آن اشاره كرده‌ايم و آن راه اين است كه بين عامه بطلان شرط طلاق با محلل مورد تسلم است ، لكن در صحت و بطلان عقد اختلاف كرده‌اند و اين مسأله از مسائل محل ابتلاء بوده است . و اگر در مسأله محل ابتلاء و مورد توافق عامه ، از ناحيه معصومين عليهم السلام ردعى نرسد اين عدم ردع كاشف از امضاست . در بين اماميه هم مخالفى نديديم ، لكن گفتيم اثبات بطلان شرط از راه اجماع مشكل است ، چون بسيارى از فقهاء اين مسأله را عنوان نكرده‌اند ولى در اينكه هر كس عنوان كرده ، حكم به بطلان شرط كرده و قائل صريحى بر خلاف نيست ، ترديدى وجود ندارد .\r\nشارع مقدس نمىخواهد محلل را يك امر صورى قرار دهد ، حتى ازدواج موقت كه زن در آن ، زوجه رسمى نيست نيز در تحليل كفايت نمىكند و در تحليل ، عقد دائم معتبر است . خلاصه از مجموع اين امور به نظر مىرسد كه همانطور كه فقهاى ما قائل به بطلان شرط شده‌اند شرط طلاق ، باطل است ، لكن در صحت و بطلان عقد همان مطلبى كه گفتيم شرط و عقد به نحو تعدد مطلوب است يا به نحو مطلوب است در صحت و بطلان عقد تأثير دارد .\r\n\r\nب - استدلال شيخ طوسى قدس سرّه به روايت لعن محلل بر بطلان شرط ارتفاع نكاح و مناقشه آن استدراك دوم « 1 »\r\nشيخ طوسى در مبسوط در مورد اينكه اگر زن شرط كند كه بعد از مباشرت و\r\n\r\n\r\n","description":"","footnote":"\r\n( 1 ) - اين بحث نيز مربوط به درس دو جلسه قبل [ درس 661 
  ] مىباشد .\r\n","page_name":" 5936 ","page_number":245},
  {"content":"\r\n\r\nتحليل ، عقد خود به خود مرتفع و باطل شود فرموده اين شرط باطل است و موجب بطلان عقد نيز مىشود و براى استدلال بر اين مطلب به حديثى كه در كتب صحاح و غير صحاح عامه آمده تمسك كرده كه پيامبر اكرم صلى الله عليه و آله فرموده : « لعن المحلل و المحلل له « 1 » » از كلام شيخ طوسى استفاده مىشود كه به طور متعارف تحليل‌ها با اين گونه شروط همراه بوده است كه بعد از مباشرت و تحليل ، عقد خود به خود مرتفع شود و چنين شرطى چون هم فاسد و هم مُفسد است ترتيب اثر دادن به آن مورد لعن الهى است ، چون زن براى زوج دوم حلال نشده و براى زوج اول هم صلاحيت حلال شدن ندارد . شيخ طوسى حديث را بر اين موارد حمل كرده است .\r\n\r\nمناقشه در اين استدلال :\r\nلكن ممكن است اين حديث را به تحليل در موارد ازدواج باطل محصور نكنيم ، بلكه در ازدواج صحيح نيز استعمال لعن مانعى ندارد ، چون تعبير به لعن در مورد مكروهات زياد به كار رفته و مراد دور بودن از عنايت الهى است . بنابراين روايت مىخواهد بفرمايد كه اصل محلل بودن يك كار مكروه و ناشايستى است ، چون قصد محلل اين است كه بعد از عقد و مباشرت و تحقق تحليل زن را طلاق دهد تا زوج اول با او ازدواج كند ، در حالى كه در مورد طلاق ، « أبغض الاشياء عندي الطلاق » وارد شده و عرش الهى با طلاق مىلرزد . و محلل چنين امر منفورى را در نظر دارد انجام دهد و بلكه زمينه‌اى ايجاد كند كه زن بتواند با مردى كه چنين امر مبغوضى براى او يك امر عادى است و سه بار آن را مرتكب شده ، ازدواج كند . شارع مىخواهد ازدواج با محلل يك ازدواج متعارف و معمول باشد . بنابراين استدلال به اين حديث براى اثبات بطلان شرط مورد مناقشه است .\r\n\r\n\r\n","description":"","footnote":"\r\n( 1 ) - الشيخ الحر العاملى ، محمد بن الحسن ، وسائل الشيعة 20 ، باب 36 من ابواب مقدمات النكاح ، حديث 1 و 8 .\r\n","page_name":" 5937 ","page_number":246},
  {"content":"\r\n\r\n\r\n2 - ادامه بحث حكم ازدواج شخص با قابله يا دختر قابله خود\r\n\r\nالف - تلخيصى از مفاد روايات\r\nموضوع برخى از روايات خصوص قابله است ، ولى اكثر روايات مسأله موضوع آن قابله و دختر قابله هر دو است . در برخى از روايات تحليل آورده به اينكه قابله به منزله مادر مولود است . به حسب ظاهر برخى از روايات مسأله ، ازدواج شخص با قابله خود حرام است و مقتضاى تنزيل قابله منزلة الام نيز حرمت ازدواج است . لكن به حسب برخى روايات ديگر اين ازدواج حرام نيست . همچنين روايات از نظر اينكه مطلق ازدواج با قابله اعم از مربيه و غير آن ممنوع تحريمى يا تنزيهى است يا ازدواج با خصوص قابله مربيه ممنوع است مختلف است .\r\n\r\nب - وجوه جمع بين روايات\r\n\r\nجمع اول : نهى در اين روايات محمول بر كراهت است\r\nو كراهت اختصاص به قابله دارد و شامل دختر قابله نمىشود . اين جمع از لمعه شهيد اول استفاده مىشود . در توجيه اين جمع مىتوان گفت : شهيد اول در اسانيد بقيه روايات مناقشه كرده و تنها روايتى را پذيرفته است كه در مورد خود قابله حكم به منع كرده است . و جمعاً بين الادله چون دليل محكمى بر تحريم نبوده ، كراهت را اختيار كرده و در كراهت اقتصار بر خود قابله كرده است .\r\nتسامح در ادله مكروهات نظير تسامح در ادله سنن و مستحبات ، مورد بحث است . اگر سند روايات مورد مناقشه شد با آن نمىتوانيم اثبات حرمت كنيم اما آيا مىتوانيم اثبات كراهت كنيم يا نه ؟ اين مطلب مورد بحث است و قول صحيح اين است كه با روايت ضعيف السند اثبات كراهت هم نمىشود كرد .\r\nممكن است ايشان مىخواهد بفرمايد كه با اين روايات اثبات كراهت در مورد دختر قابله نمىشود كرد و اقتصار بر قابله بايد نمود .\r\n\r\nمناقشه وجه اول :\r\nلكن طبق تحقيق در اين روايات ، روايات معتبرى هست و\r\n\r\n","description":"","footnote":"","page_name":" 5938 ","page_number":247},
  {"content":"\r\n\r\nاشكال سندى در آنها نيست . لكن بايد ببينيم كه آيا كراهت مطلق ثابت است يا آنكه كراهت اختصاص به قابله مربيه دارد .\r\n\r\nجمع دوم :\r\nمقدمةً بايد بيان كنيم كه دو قول مشهور در اين مسأله هست . ظاهراً اكثر فقهاء قيد تربيت و مربيه بودن قابله را در حكم دخيل مىدانند اما قول ديگر مطلقا قائل به حكم است . روايات مسأله نيز برخى مطلق و برخى مقيّد و خاص است .\r\nوجه جمعى كه در تنقيح فاضل مقداد و در مرآة العقول و در حدائق آمده اين است كه در رواياتى كه فرموده : « اگر تربيت كرد حرمت عليه » چون حرمت ظهور در تحريم مصطلح و مقابل كراهت دارد اين ظهور را أخذ مىكنيم ، لكن اطلاق مربيه بودن را حمل بر مواردى مىكنيم كه تربيت همراه با شير دادن باشد و قهراً چون قابله ، مرضعه مىشود ، حرمت پيدا مىكند . خلاصه مطلق منصرف به اين موارد است .\r\n\r\nمناقشه اين وجه جمع :\r\nاولًا : انصراف بايد يا به ملاحظه تناسب موضوع و حكم و صدر و ذيل روايت باشد و يا به ملاحظه مشابهات قضيه باشد و به صرف ادعا نمىتوان حكم به انصراف كرد . زنى كه بچه را تربيت مىكند گاهى مرضعه بچه هم هست و گاهى نيست . از اين رو نمىتوان ادعاى انصراف كرد .\r\nثانياً : اشكال اين جمع اين است كه چرا اطلاق را به اين موارد حمل كنيم . حمل بر اين موارد به عنوان آخرين راه حل و در فرض ناچارى مانعى ندارد ، اما اگر وجه جمع بهترى باشد نوبت به اين وجه جمع نمىرسد .\r\n\r\nجمع سوم :\r\nاينكه مطلق را بر مقيد و عام را بر خاص حمل كنيم . يك دليل به نحو عام گويد : ازدواج با قابله ممنوع است و دليل خاص گويد : قابله اگر تربيت كرد ازدواج با او ممنوع است . پس اخذ به طائفه اخير بايد كرد . اكثريت ، اين گونه جمع\r\n\r\n","description":"","footnote":"","page_name":" 5939 ","page_number":248},
  {"content":"\r\n\r\nكرده‌اند .\r\n\r\nجمع چهارم و مناقشه وجه سوم :\r\nبحث كنونى از قبيل احكام الزامى نيست . در احكام الزامى مىتوان حمل مطلق بر مقيد كرد ولى در احكام غير الزامى مانند مستحبات و مكروهات اگر دو دليل مطلق و مقيد مثبتين وجود داشت نمىتوانيم مطلق را بر مقيد حمل كنيم . بلكه بر تعدد مراتب بايد حمل كنيم . بنابراين در اوامر حمل بر تعدد مراتب طلب مىشود . مرحوم آخوند در كفايه مطلب قانع كننده‌اى در اين باب نياورده است « 1 » . من سابقاً در اين باره مطلبى را بيان كردم و يكى از بزرگان فرمود : مطلب در همين تقريب متعين است و آن اينكه در احكام الزامى كه دو حكم ، داراى سبب واحد هستند . اين اتحاد در سبب موجب تنافى مىشود ، مانند ظهار كه در يك دليل آن را سبب اعتاق رقبه و در دليل ديگر آن را سبب اعتاق رقبه مؤمنه دانسته است . در اين موارد حمل مطلق بر مقيد مىشود و اين حمل به دو وجه ممكن است .\r\nوجه اول اينكه امر به اعتاق رقبه مؤمنه ، الزامى تعيينى نيست ، بلكه از باب امر به أحد افراد واجب يا از باب تعدد مطلوب است . يك مطلوب قائل به اصل اعتاق رقبه و مطلوب ديگر به رقبه مؤمنه قائم است . اگر اعتاق رقبه كافره شد يك مطلوب حاصل شده و اگر رقبه مؤمنه را آزاد كرد هر دو مطلوب محقق شده است .\r\nوجه دوم كه آن را أظهر مىدانند اين است كه شخصى كه ظهار كرده و از حكم آن سؤال مىكند مىخواهد تكليف خود را بداند . اگر تكليف او دو جهت داشته باشد مانند اينكه هم بايد رقبه مؤمنه آزاد كند و هم بايد روزه بگيرد . بسيار خلاف ظاهر است كه امام عليه السلام در مقام جواب فقط يكى از اين دو جهت را بيان كنند ، براى اينكه خلاف ظاهر كمترى مرتكب شويم مىتوانيم بگوييم كه آن دليلى كه مطلق رقبه را گفته ، گرچه ظاهر آن اين است كه در مقام بيان تمام مطلوب است ولى از اين ظهور\r\n\r\n\r\n","description":"","footnote":"\r\n( 1 ) - آخوند خراسانى ، شيخ محمد كاظم ، 251 - 250 ، طبع آل البيت عليه السلام ، مبحث مطلق و مقيد .\r\n","page_name":" 5940 ","page_number":249},
  {"content":"\r\n\r\nدر مقام بيان بودن به قرينه دليل ديگر رفع يد مىكنيم و مىگوييم : اين دليل خواسته فى الجمله بگويد : بالاخره بايد رقبه‌اى آزاد كنى مثل اينكه در يك دليل بگويند : برو از يك مجتهدى تقليد كن . اگر در دليل ديگر ديديم كه قيود ديگرى براى تقليد بيان كرده‌اند اين دليل ثانى را قرينه مىگيريم كه دليل اول در مقام بيان تمام مراد نبوده است . در اينجا حمل مطلق بر مقيد مىشود . و اينكه دليل مقيد را حمل بر افضل افراد و بر تعدد مطلوب كنيم خلاف ظاهر در جمع بين دو دليل است .\r\nدر احكام الزامى اين بيان جارى است زيرا در واجبات مثلا اينكه در مقام بيان تمام ما هو الواجب نباشد ذاتاً خلاف ظاهر است براى اينكه سؤال‌كننده مىخواهد تكليف خود را ياد بگيرد به نحوى كه با انجام آن برى الذمه شود و مرتكب گناه نشده باشد و اين غرض فقط با انجام تمام ما هو الواجب محقق مىشود . اگر در جواب ، قيدى ذكر نشود معلوم مىشود كه آنچه ذكر شده ، تمام ما هو الواجب است .\r\nولى در احكام غير الزامى مثل مستحبات مطلب اين گونه نيست كه دليل در مقام بيان همه مراتب طلب استحبابى باشد و به همين جهت بين دو دليلى كه در ميزان ذكر خصوصيات متفاوتند ، تنافى وجود ندارد . و هر كدام مرتبه‌اى از مراتب استحباب را ذكر مىكنند . و همين مطلب در مكروهات هم هست .\r\nبنابراين به نظر مىرسد كه در امور غير الزاميه حمل مطلق بر مقيد صحيح نيست بلكه در مقام جمع أقوى اين است كه آنها را حمل بر تعدد مطلوب و اختلاف به حسب مراتب كنيم . در مقام نيز گوييم : ازدواج با قابله مكروه است چه مربيه باشد و چه نباشد اما روايتى كه قيد مربيه دارد بر شدت كراهت حمل مىشود نه اينكه كراهت اختصاص به قابله مربيه داشته باشد [ از اين رو گفتيم كه در عنوان باب در كتب حديثى بهتر است كه قيد « اذا ربت » ذكر نشود . 
  ]\r\nدر شرايع بعد از اين بحث يكى دو مكروه ديگر ذكر شده كه بحث عملى ندارد .\r\nبحث نكاح شغار نيز محل ابتلاء نيست ، از اين رو از بيان آن صرف نظر مىكنيم .\r\n\r\n","description":"","footnote":"","page_name":" 5941 ","page_number":250},
  {"content":"\r\n\r\n\r\n3 - عقد انقطاعى و مشروعيت آن\r\nمشروعيت نكاح انقطاعى بين اماميه مسلم و قطعى است . بر اساس روايات عامه هم مشروعيت آن غير قابل انكار است . يكى از روايات ثابته در مسأله انقطاع همان سخنى است كه از دومى نقل شده كه « متعتان كانتا محللتين فى زمن رسول الله صلى الله عليه و آله و أنا أحرّمهما » اين تعبير بسيار روشن است كه تحريم در زمان پيامبر اكرم صلى الله عليه و آله واقع نشده است تا نسخ مربوط به زمان پيامبر اكرم صلى الله عليه و آله باشد ، بلكه تحريم در زمان أبو بكر هم واقع نشده بلكه اين تحريم فقط به عمر مستند است . در تحريم‌ها گاهى حاكم شرعى در اثر عناوين ثانويه در مقطعى از زمان يا در مكانى از أمكنه به خاطر برخى مصالح موقت يك تحليل و تحريم‌هايى را مقرر مىكند . اين احكام موقت با اصل حكم و قانون اولى تنافى ندارد . همانطور كه ميرزاى شيرازى قدس سرّه به دليل اينكه مسأله تنباكو براى ايران مشكله‌اى ايجاد كرده بود به طور موقت براى مردم ايران در زمانى خاص و به مدت چند ماه ، تنباكو را تحريم كرد . ولى عمر نمىگويد : من امروز حرام مىكنم . قيد مكانى و زمانى ذكر نمىكند ، بلكه خواسته تشريع كند و بدعت در دين ايجاد كند . اين طور كه از سيره او معلوم مىشود ، اجتهاد در قبال نصّ پيامبر داشته است . در همين روايت متعه حج ، پيامبر به جبرئيل اشاره مىكند و مىفرمايد :\r\nاين جبرئيل است كه الان از طرف حق تعالى دستور آورده كه امر كنم به اشخاصى كه هَدىْ سوق نكرده‌اند ، حج خود را به عمره تبديل كنند و حج آنها حج تمتع شود .\r\nديگران اين دستور را امتثال كردند و عمر امتناع كرد . و گفت : ما به عرفات و منا مىرويم و قطرات آب غسل از مباشرت با نساء از سرِ ما فرو بريزد ؟ و يك بزرگوارى مىفرمود كه اهل خلاف اين مطلب را با تعبير صريح مباشرت ذكر كرده‌اند و پيامبر اكرم به او فرمود : « انك لن تؤمن بهذا أبداً » همچنين وى جاى مقام ابراهيم را نيز تغيير داد و در حقيقت بر حفظ سنن جاهلى اصرار داشت .\r\nاز مرحوم آقاى سيد صدر الدين صدر نقل شده كه هنگامى كه ايشان ظاهراً در\r\n\r\n","description":"","footnote":"","page_name":" 5942 ","page_number":251},
  {"content":"\r\n\r\nكاظمين بوده يكى از اهل سنت در مجلسى بر ايشان وارد مىشود و به مجرد ورود مىگويد : « ما الدليل على حلية المتعة » و ايشان مىخندد . سائل مىگويد : جواب سؤال خنده نيست . ايشان مىفرمايد : خنده من از اين است كه ورود به مجلس آدابى دارد كه شايسته است مراعات شود و سپس اگر مطلبى باشد مطرح شود . سپس مرحوم آقاى صدر از سائل مىپرسد : آيا خليفه حق فسخ حكم پيامبر صلى الله عليه و آله را دارد ؟ آن شخص ، سر خود را پايين مىاندازد و جوابى نمىدهد . و خود مرحوم آقاى صدر توضيح مىدهد كه اگر حق ندارد ، پس خودش اعتراف مىكند كه در زمان رسول خدا صلى الله عليه و آله حلال بوده و تحريم او ناحق و باطل است و اگر حق فسخ داشته باشد ، به طريق اولى خليفه بعدى هم مىتواند حكم خليفه قبل را فسخ كند و امير المؤمنين على عليه السلام باب علم النبى حكم خليفه قبلى را فسخ فرموده‌اند . به هر حال حليت ثابت است يا به همان حليت ابتدايى كه از ناحيه خداوند متعال به وسيله جبرئيل امين آمده است و يا به حليت حاصله از نسخ در نسخ خليفه بر حق رسول امين صلى الله عليه و آله .\r\nبنابراين مشروعيت متعه حتى بنابر موازين عامه قابل ترديد نيست .\r\nاما بحث سندى در روايات مسأله لازم نيست ، چون مسأله متوقف بر آن نيست .\r\nاز اين رو از ذكر آن صرف نظر مىكنيم . در جلسه آينده بحث متعه را دنبال مىكنيم .\r\nان شاء الله تعالى .\r\n« * و السلام * »\r\n\r\n","description":"","footnote":"","page_name":" 5943 ","page_number":252},
  {"content":"\r\n\r\n\r\n13 / 3 / 1383 چهارشنبه درس شمارهء ( 664 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه در ابتداء در طى تتمّه‌اى معناى روشن‌تر يكى ، دو تا از روايات گذشته را ذكر مىكنيم ، سپس بيان نحوه جمع بين روايات باب را تكميل مىنماييم ، و به دنبال آن اسناد چند روايت از روايات گذشته را بررسى كرده و در انتهاء به اعتبار ايجاب و قبول در نكاح منقطع اشاره و روايت مشتمل بر قضيه مخالف با اعتبار مذكور را مورد نظر قرار مىدهيم .\r\n* * * \r\nتتمه بحث از كراهت ازدواج با قابله خود\r\nدو روايت بود كه ذكر معناى روشن آنها باقى ماند و مطلبى هم در جمع بين ادله هست كه اگر چه اصل مطلب ذكر شد ، لكن براى تكميل بحث ، آن را امروز متعرض مىشويم .\r\nروايت اول : خبر معاوية بن عمار است كه در جواب سؤال از حليت قابله براى مولود مىفرمايد : اگر علاوه بر قابلگى آن را تربيت هم بكند ، بر او حرام مىشود و اما اگر فقط قابلگى كرده باشد « فالقوابل اكثر من ذلك « 1 » » . اين عبارت را محقق در معتبر در بحث طهارت و در مرآة العقول ، وافى و حدائق معنا كرده‌اند و شايد روشن‌ترين معنا را محقق ذكر نموده است ، چرا كه تعبير به « اكثر من ذلك » در روايات در سه جا وارد\r\n\r\n\r\n","description":"","footnote":"\r\n( 1 ) - وسائل الشيعة ، الباب 29 من ابواب ما يحرم بالمصاهرة و نحوه ، الحديث 2 ، ج 14 ، ص 386 .\r\n","page_name":" 5944 ","page_number":253},
  {"content":"\r\n\r\nشده است ، يكى در همين روايت مربوط به قابله و دو مرتبه هم در دو روايت مربوط به حكم بول و روث حيوان مأكول اللحم در روايت‌هاى أبو مريم و عبد الاعلى بن اعين ، كه در اينها در مورد بول گفته‌اند كه شسته شود - كه البته براى جمع بين ادله حمل بر كراهت يا شدت كراهت شده است - و اما در مورد روث فرموده‌اند « و اما ارواثها فهى اكثر من ذلك » يا « فهو اكثر من ذلك » كه اولى در روايت أبو مريم است و دومى در روايت عبد الاعلى كه در اين صورت مرجع « هو » جنس روث خواهد بود .\r\nمحقق حلى در مورد اين گونه احاديث اين طور معنا مىكند كه : كانه امام مىخواهد بفرمايد كه عددى كه در روث هست بيش از مقدارى است كه شارع حكم به نجاست آن بكند ، يعنى تسهيل بر امت اقتضاء مىكند كه با اين عدد كثيرى كه در روث هست ، جعل يك حكم تضييقى نشده باشد ، و به عبارتى يعنى اگر عدد كم بود و روث چندان محل ابتلاء نبود ، مقتضى اجتناب از آن هم موجود بود ، لكن چون روث زياد است ، محل ابتلاء هم هست ، شارع وجوب اجتناب را در مورد آن جعل نمىكند ، پس در مسأله قابله هم از آنجا كه عدد قابله‌ها زياد است ، اين كثرت مانع از جعل حرمت براى ازدواج با او شده است .\r\nروايت دوم : كه به طور روشن آن را معنا نكرده بوديم خبر ابراهيم است كه عن ابى عبد الله عليه السلام قال : « اذا استقبل الصبى القابلة بوجهه حرمت عليه و ولدها « 1 » » ، اگر چه بعضى « استقبل » را كنايه از اين گرفته‌اند كه از همان ابتداى ولادت كه رو در روى قابله قرار مىگيرد تحريم ثابت مىشود ، لكن معناى ديگرى كه بهتر و اظهر از آن است معنايى است كه بعضى ديگر ذكر كرده‌اند و آن اينكه يعنى اگر مولود با قابله روى خوش نشان بدهد و اظهار علاقه بكند و با او مأنوس بشود ، كه اين كنايه از همان تربيت او توسط قابله است كه مدتى طول كشيده و بچه علاقه مادرى به او پيدا كرده است و اين معنا با روايات ديگر هم كه مسأله تربيت را آورده‌اند يكى مىشود .\r\n\r\n\r\n","description":"","footnote":"\r\n( 1 ) - وسائل الشيعة ، الباب 29 من ابواب ما يحرم بالمصاهره و نحوها ، الحديث 4 ، ج 14 ، ص 386 .\r\n","page_name":" 5945 ","page_number":254},
  {"content":"\r\n\r\n\r\nتكميل بحث در نحوه جمع بين روايات مسأله\r\nيكى از رواياتى كه مورد بحث است كه آيا از روايات ناهيه و به حسب ظاهر دالّ بر تحريم است يا اينكه دلالت بر حرمت ندارد ، بلكه فقط وجود حزازت در آن را مىرساند روايت ابراهيم بن عبد الحميد است كه از قرار زير است : احمد بن محمد بن عيسى عن ابن ابى عمير عن ابراهيم بن عبد الحميد قال سألت ابا الحسن عليه السلام عن القابله تَقْبَلُ الرجل ( يا تُقَبِّل الرجل ) أله ان يتزوجها ؟ فقال عليه السلام : ان كانت قبلته ( يا قبَّلته ) المرة و المرتين و الثلاثة فلا بأس ، و ان كانت قبلته و ربّته و كفلته فانى أنهى نفسى عنها و ولدى ، و فى خبر آخر ، و صديقى « 1 » .\r\nمعمولًا عبارت را تَقْبَلُ خوانده‌اند و به معناى عام قبول كردن و تحويل گرفتن دانسته‌اند نه معناى ظاهر آن كه تحويل گرفتن اوليه است . لذا روايت به اين معنا است كه امام مىفرمايد : اگر يكى ، دو ، سه بار آن را تحويل بگيرد و تربيت كند فايده‌اى ندارد ، بلكه بايد يك نحوه ملكه‌اى پيدا كند و احتمال ديگرى وجود دارد و آن اينكه « تقبل » بخوانيم با اينكه لازمه قابله بودن « تَقْبَلُ » هست ، لكن اگر « تُقَبِّلُ » بگوييم ، معنايش اين مىشود كه : اگر دو سه مرتبه ، بچه را ببوسد حرمت نمىآورد و اما اگر بوسيدن‌ها توأم با تربيت و تكفل باشد ، حكم مادر را پيدا مىكند و اجتناب از او مطلوب شرع مىگردد . بالاخره هر دو احتمال هست .\r\nو اما از عبارت « فانى أنهى نفسى عنها و ولدى » و در خبر ديگر « و صديقى » دو گونه استظهار شده است : بعضى گفته‌اند كه امام مىخواهد بفرمايد كه چون جنبه تحريمى ندارد تا اينكه همه جا نهى از منكر لازم باشد ، لذا من فقط در دايره محدودى از آن نهى مىكنم ، پس اين قرينه بر عدم حرمت مىشود . لكن بعضى گفته‌اند كه ممكن است كه تحديد دايره نهى توسط امام به جهت عدم حرمت نباشد ، بلكه به جهت مشكل بودن اثبات حرمت آن در نزد عامه باشد ، و در اين\r\n\r\n\r\n","description":"","footnote":"\r\n( 1 ) - وسائل الشيعة ، الباب 29 من ابواب ما يحرم بالمصاهره و نحوها ، الحديث 7 ، ج 14 ، ص 387 .\r\n","page_name":" 5946 ","page_number":255},
  {"content":"\r\n\r\nگونه موارد كه اثبات حكم فقط با اثبات امامت ممكن است كه آن هم مشكلات خودش را دارد ، محدود كردن دايره حرمت اشكالى ندارد ، مثلًا در امثال خفّ و متعه ، از آنجا كه راه اثبات بر عامه دارند تقيه نمىشود ، ولى مثل اينها را كه ظاهرا راه اثبات بر عامه ندارد ، براى كسانى كه امامت را قبول دارند مىتوان با دايره محدود ذكر نمود و منافاتى هم با تحريم نخواهد داشت و شاهدش روايتى است كه در ابواب ما يحرم بالتزويج ، باب 24 ، حديث 6 اين حديث از تهذيبين نقل شده است .\r\nشيخ مىفرمايد : البزوفرى عن حميد بن زياد عن الحسن بن محمد بن سماعة قال حدثنى الحسين بن هاشم عن ابن مسكان عن الحلبى عن ابى عبد الله عليه السلام قال قال محمد بن على عليهم السلام فى اختين مملوكتين تكونان عند الرجل جميعاً . قال قال على عليه السلام : أحلتهما آية و حرمتهما آيه اخرى و أنا أنهى عنهما نفسى و ولدى .\r\nگفته شده است كه نهى در اين حديث تحريمى است ، منتها چون راه اثبات ندارد ، اين تعبير محدود را در نهى به كار برده است .\r\nلكن مىتوان دلالت اين روايت بر مطلب مذكور را ناتمام دانست ، چرا كه اگر نهى مقصود از « أنهى عنهما نفسى و ولدى » تنزيهى هم باشد ، در صورتى كه راه اثبات نداشته باشد ، براى محدود كردن دايره نهى كفايت مىكند و لزومى ندارد كه حتما مقصود از نهى ، نهى تحريمى باشد ، يعنى مقصود امام اين باشد كه يك فعلى كراهت شديد دارد ، لكن چون راه براى اثبات آن براى عموم نداريم ، خود و اولادم را از آن نهى مىكنم .\r\nدر همان مسأله ، فتواى فقهاء جواز جمع بين اختين مملوكتين است كه بايد توجيه شود و توجيه آن يا به اين است كه به آيه تحليل اخذ شود ، يعنى گفته شود قول صحيح همان حليت است ، منتها مكروه است و يا طبق گفته بعضى ، مقصود در آيه تحليل بعضى از مصاديق جمع بين اختين يعنى جمع بين اختين در ملكيت باشد و مقصود در آيه تحريم جمع در وطى بوده باشد ، كه مطابق فتوا نيز هست و هر كدام\r\n\r\n","description":"","footnote":"","page_name":" 5947 ","page_number":256},
  {"content":"\r\n\r\nدر جاى خودش درست است . و چون حضرت تحريم را نمىتواند اثبات كند ، آن را محدود كرده است .\r\nپس ، بالاخره اين روايت شاهد بر اين نيست كه هركجا « أنهى نفسى و ولدى » فرمودند ، معناى آن حرمت شرعى باشد . بنابراين ، روايت ابراهيم بن عبد الحميد دلالت بر حرمت ازدواج با قابله مربيه ندارد ، كما اينكه دليل بر عدم حرمت هم نمىتواند باشد .\r\nالبته بر فرض تماميت دلالت آن بر حرمت ازدواج قابله توسط مولود ، روايات ديگرى كه به صراحت دلالت بر جواز و عدم حرمت ازدواج مولود با قابله‌اش مىكنند كه از آن جمله روايت احمد بن محمد بن ابى نصر از حضرت رضا عليه السلام است كه حضرت فرموده‌اند : سبحان الله ، مگر مىشود كه قابله براى مولود حرام باشد ، اين روايات قرينه مىشوند براى حمل رواياتى كه ظاهرشان حرمت قابله بر مولود است بر كراهت شديدة ، و با اين حمل ، جمع بين اخبار مذكور حاصل مىشود .\r\n\r\nبحث سندى پيرامون روايات گذشته\r\nروايت اول : سندش چنين بود كه : على بن ابراهيم عن أبيه عن ابن ابى عمير عن خلاد السندى عن عمرو بن شمر « 1 » خلاد سندى به جهت روايت ابن ابى عمير از او و نيز روايت كتاب او ، از نظر ما معتبر است و اما عمرو بن شمر هم به خاطر روايت شش نفر از فقهاء و معاريف از او ، كه پنج نفرشان زياد از او نقل مىكنند و يك نفرشان كه صفوان است در يك مورد از او روايت كرده است ، به نظر ما مورد اعتبار مىشود و اما اينكه نجاشى او را تضعيف نموده است ، با توجه به اينكه رواياتى كه از او از جابر نقل شده است طبق مذاق ابن غضائرى و امثال او ، كه نجاشى هم در موارد زيادى هم مذاق با اوست ، بوى غلوّ از آنها استشمام مىشده ، و لذا او را تضعيف نموده است ، ما اين گونه تضعيف‌ها را كه به مناط غلوّ است نمىپذيريم .\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب ما يحرم بالمصاهرة و نحوها ، باب 39 ، ح 3 ، ج 14 ، ص 386 .\r\n","page_name":" 5948 ","page_number":257},
  {"content":"\r\n\r\nو اما « عن جابر » كه در بعضى از نسخ هست ، زيادى است ، كافى را كه با نسخ معتبر مقابله كرديم ، در هيچ كدام اين زيادى نبود ، و عرض كرديم كه در كتاب خلاد هم كه در دسترس ما هست ، اين زيادى وجود ندارد .\r\nروايت دوم : مرحوم شيخ به سندش مىفرمايد : عن الصفار عن محمد بن عيسى عن ابى محمد الانصارى عن عمرو بن شمر عن جابر بن يزيد قال : سألت ابا جعفر عليه السلام . . . « 1 »\r\nدر اين سند ، هم صفار و هم محمد بن عيسى بن عبيد طبق تحقيق ثقه‌اند و اما ابو محمد انصارى هم محمد بن عبد الجبار و هم ابراهيم بن هاشم كه هر دو از اجلاء فقهاء هستند ، درباره او گفته‌اند كه « كان خيِّراً » و اين تعبير در مقام اظهار نظر در مورد روايت او دلالت بر معتبر بودن او مىكند .\r\nو اما جابر بن يزيد هم معمولا كسانى كه اعتبار او را انكار كرده‌اند ، از باب غلوّ است ، كه اين گونه تضعيف‌ها مورد اعتنا نيست ، بلكه بسيارى مضامين رواياتش را عين واقعيات تلقى نموده‌اند به علاوه اينكه كلينى از روايت معاوية بن عمار به صورت بتّى و قطعى تعبير به « و فى رواية معاوية بن عمار » مىكند ، كه از اين معلوم مىشود كه به طريق معتبر به او مىرسد .\r\nروايت سوم : كلينى نقل مىكند عن حميد بن زياد عن عبيد الله بن احمد عن على بن الحسن عن محمد بن زياد بن عيسى عن ابان بن عثمان عن ابراهيم عن ابى عبد الله عليه السلام . . . « 2 »\r\nحميد بن زياد از ثقات واقفه است ، كما اينكه عبيد الله يا عبد الله بن احمد ، نهيكى است و بازهم از ثقات واقفه ، مثل على بن الحسن كه طاهرى بوده و از ثقات واقفه است و اما محمد بن زياد بن عيسى بياع السابرى همان ابن ابى عمير است و ابان بن عثمان هم ثقه است و ناووسى كه در مورد او گفته شده است ، محرَّف قادسى است . پس اشكالى تا به اينجا در سند نيست ، فقط ابراهيم كه در انتها سند\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب ما يحرم بالمصاهرة و نحوها ، باب 39 ، ح 1 ، ج 14 ، ص 386 .\r\n( 2 ) - وسائل الشيعة ، كتاب النكاح ، ابواب ما يحرم بالمصاهرة و نحوها ، باب 39 ، ح 4 ، ج 14 ، ص 386 .\r\n","page_name":" 5949 ","page_number":258},
  {"content":"\r\n\r\nاست مردد بين ثقه و غير ثقه است و لذا روايت را از اعتبار مىاندازد ، چرا كه چهار نفر به نام ابراهيم وجود دارند كه ممكن است كه مقصود در اين سند باشند ، چرا كه ابان بن عثمان از هيچ‌كدامشان به صورت زياد روايت ندارد تا اينكه اين مورد هم حمل بر آن بشود . و اما چهار ابراهيم عبارتند از : 1 - ابراهيم كرخى 2 - ابراهيم بن عمر يمانى كه مىتوان آنها را توثيق كرد . 3 - ابراهيم بن صيقل 4 - ابراهيم بن احمرى ، پس بالاخره اين روايت از اين ناحيه از حيث معتبر بودن محل اشكال مىشود .\r\n\r\nاعتبار ايجاب و قبول در نكاح موقت\r\nدر بحث عقد انقطاعى يك بحث‌هاى مقدماتى مانند بحث از صيغه دارد كه در عقد دائم گذشت و لذا تكرار نمىكنيم . بحث خاصى كه فى الجمله در اينجا هست مطلبى است كه صاحب وافى و به تعبير صاحب جواهر « و بعض الظاهرية من اصحابنا » گفته‌اند . مقصود از ظاهريه اهل حديث ( اخباريين ) از اصحاب هستند كه مانند ظاهريه اهل سنت كه اتباع داود ظاهرىاند ، فقط به ظواهر اخذ مىكنند و به قرائن كارى ندارند و مراد ايشان در اينجا مرحوم فيض و صاحب وسائل است كه در بحث متعه به روايتى كه مىآيد اخذ نموده است .\r\nروايت « 1 » در مورد زنى است كه پس از غلبه عطش بر او در بيابان ، از مردى درخواست آب مىكند و مرد در مقابل ، از او طلب مباشرت مىكند ، بالاخره پس از ناچارى زن آب را گرفته و تن به وقاع مىدهد ، سپس زن به نزد عمر مىآيد ، تا اينكه حد زنا را بر او جارى نمايد ، عمر نيز اراده رجم او را مىنمايد ، لكن امير المؤمنين عليه السلام فرمود : اول بايد از احوال او جويا بشويم ، و پس از نقل جريان توسط زن ، حضرت به حسب يك نقل مىفرمايند « تزويج و رب الكعبة » . و طبق اين نقل فيض و صاحب وسائل حكم كرده‌اند كه در قضيه مذكور نكاح متعه بوده است ، چون رضايت و لفظ دال بر نكاح و مهر كه آب دادن است وجود دارد و مدت هم كه معلوم است كه كوتاه\r\n\r\n\r\n","description":"","footnote":"\r\n( 1 ) - وسائل الشيعة ، ابواب المتعة ، الباب 21 ، الحديث 8 .\r\n","page_name":" 5950 ","page_number":259},
  {"content":"\r\n\r\nو آنى است .\r\nصاحب جواهر ايرادش بر اين استظهار اين است كه : لفظ دال بر وقاع وجود دارد ولى لفظ دال بر انشاء علقه زوجيت وجود ندارد و خود اعتراف زن به زنا كاشف از اين است كه قصد زوجيت در كار نبوده و اين اشكال وارد است . در روايت ديگرى « 1 » همين قضيه به نحو ديگرى نقل شده است كه دلالت بر اين مطلب نمىكند ، چرا كه به حسب آن نقل حضرت آن مباشرت را تزويج ندانسته است ، بلكه آن را از باب اضطرار و مكره بودن شمرده و از آن نفى استحقاق حد نموده است ، صاحب جواهر مىفرمايد : اگر هم حضرت « تزويج و رب الكعبه » فرموده باشد ، مقصودش اين است كه همان حليتى كه در تزويج هست ، در اينجا هم هست . پس بالاخره اين دو روايت اگر چه هر دو سندشان ضعيف است ، لكن با توجه به يكديگر ، بايد بدين گونه معنا بشوند . پس دلالتى بر عدم لزوم ايجاب و قبول خاص در عقد انقطاعى نمىكنند .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، ابواب حد الزنا ، الباب 18 ، الحديث 7 .\r\n","page_name":" 5951 ","page_number":260},
  {"content":"\r\n\r\n\r\n16 / 3 / 1383 شنبه درس شمارهء ( 665 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتداء به روايات متعارض در مطلوبيت يا عدم مطلوبيت متعه اشاره نموده و راه حل تعارض آنها را متذكر مىشويم ، سپس مسأله اعتبار الفاظ مخصوص در عقد متعه را بررسى نموده و در انتهاء از جواز متعه نمودن زن سنى بحث مىكنيم .\r\n* * * \r\nتعارض روايات متعه در مطلوبيت و عدم آن\r\nدر بين روايات متعه نسبت به مطلوبيت يا عدم مطلوبيت ازدواج موقت يك نحوه تعارض بدوى وجود دارد ، رواياتى ترغيب به آن كرده و دلالت بر انجام آن توسط پيامبر اكرم صلى الله عليه و آله و امير المؤمنين عليه السلام مىكند ، در مقابل آنها رواياتى هست كه شبيه به نهى يا حرمت است ، حال بايد ببينيم كه چگونه بايد بين دو دسته از روايات جمع نماييم ؟\r\nاز روايات دلالت‌كننده بر مذمت و نهى از متعه يك روايتى است كه در كتاب حسين بن سعيد و به تعبير ديگر در نوادر احمد بن محمد بن يحيى اين گونه است كه : ابن ابى عمير عن هشام بن الحكم عن ابى عبد الله عليه السلام فى المتعة ؟ قال : ما تفعلها عندنا الا الفواجر « 1 » .\r\n\r\n\r\n","description":"","footnote":"\r\n( 1 ) - وسائل الشيعة ، الباب 9 ، من ابواب المتعة ، الحديث 5 ، ج 14 ، ص 456 .\r\n","page_name":" 5952 ","page_number":261},
  {"content":"\r\n\r\nروايت ديگرى را هم شيخ در تهذيب و استبصار نقل كرده ، كه سند آن تمام نيست . مىفرمايد : احمد بن محمد عن ابى الحسن على عن بعض اصحابنا يرفعه . . . قال :\r\nلا تتمتع بالمؤمنة فتضلها « 1 » .\r\nو اما از روايات دلالت‌كننده بر جواز متعه ، جوابى است كه شيخ طوسى در كتاب غيبت به طريق معتبر از حضرت ولى عصر عليه السلام در جواب يكى از سؤالات محمد بن عبد الله بن جعفر حميرى نقل نموده است و طبرسى هم در احتجاج به طور مرسل اين مكاتبه را آورده است و آن روايت چنين است :\r\nو مما خرج عن صاحب الزمان صلوات الله عليه من جواب المسائل الفقهية ، ما سأله عنها محمد بن عبد الله الحميرى فى ما كتب اليه - الى ان قال - و عن الرجل ممن يقول بالحق و يرى المتعة و يقول بالرجعة الا ان له اهلا موافقة له فى جميع اموره و قد عاهدها ان لا يتزوج عليها و لا يتمتع و لا يتسرى ( يعنى عهد كرده با زنش كه نه با زن ديگرى ازدواج نمايد و نه متعه كند و نه كنيزى بگيرد ) و قد فعل هذا منذ تسع عشرة سنة و وفى بقوله ، فربما غاب عن منزله الاشهر ، فلا يتمتع و لا تتحرك نفسه ايضا لذلك ( يعنى دو عامل باعث وفاى او به عهد خود شده است ، يكى علاقه‌اى كه به زن خود دارد و دوم حفظ آبرو و حيثيت خود ) و يرى أن وقوف من معه من اخ و ولد و غلام و وكيل و حاشية مما يقلله فى أعينهم و يحب المقام على ما هو عليه ، محبة لاهله و ميلا لها و صيانة لها و لنفسه ، لا لتحريم المتعة ، بل يدين الله بها ، فهل عليه فى ترك ذلك مأثم ام لا ؟ الجواب : يستحب له أن يطيع الله تعالى بالمتعة ، ليزول عنه الحلف فى المعصية و لو مرّة واحدة « 2 » . يعنى متعلَّق اين تعهد ( ترك متعه ) اشكالى ندارد و واجب نيست كسى متعه را انجام بدهد ، ولى چون اين تعهد كار درستى نبوده است ، بهتر است كه حد اقل براى يك مرتبه اين تعهد را بر هم بزند ، پس از روايت\r\n\r\n\r\n","description":"","footnote":"\r\n( 1 ) - وسائل الشيعة ، الباب 7 ، من ابواب المتعة ، الحديث 4 ، ج 14 ، ص 452 .\r\n( 2 ) - وسائل الشيعة ، الباب 3 ، من ابواب المتعه ، الحديث 3 ، ج 14 ، ص 445 .\r\n","page_name":" 5953 ","page_number":262},
  {"content":"\r\n\r\nاستفاده مىشود كه نه تنها تعهد مذكور لازم المراعات نيست ، بلكه استحباب ترك مراعات هم دارد و البته اين دليل بر استحباب متعه نمىشود چرا كه حتى ممكن است كه متعه مكروه باشد ، لكن ضرورت ، مانند جلوگيرى از گرفتار شدن مردم به زنا مشروعيت آن را ايجاب بكند ، كما اينكه طبق نصوص متعددى ، اگر متعه حرام نمىشد ، مردم به زنا گرفتار نمىشدند .\r\n\r\nوجه جمع بين روايات مذكور\r\nتعبير « عندنا » در روايت هشام بن حكم را به دو صورت مىتوان تفسير نمود .\r\nيكى اينكه يعنى در مدينه كه فتواى مالك كه فقيه حكومت است در آن رواج دارد ، حضرت راضى به انجام آن نمىباشد ، لذا در چنين فرضى افراد مقيد اقدام به متعه نمىكنند . به اين لحاظ حضرت مىفرمايد در اينجا به جز بدكاران كه مىخواهند به اسم متعه مرتكب فجور بشوند ، متعه را انجام نمىدهند .\r\nدوم اينكه از روايات استفاده مىشود كه ، در آن محيط و در بسيارى از ازمنه ، زن‌هاى شوهردار متعه مىشدند و لذا در بعضى از روايات هست كه در سابق متعه مشكلى نداشت ، ولى حالا چون متعه شدن زنان شوهردار شايع شده است ، تحقيق كنيد كه زن شوهر دار نباشد ، لذا در چنين شرايطى حضرت به طور موقت آن را اجازه نمىدهد ، و الا وقتى كه مجموع روايات ملاحظه بشود ، ترديدى در جواز متعه نمىشود و حتى در بعضى از موارد كه خطر وجود دارد ، مستحب و بلكه واجب مىشود و حتى در بعضى از روايات هست كه ازدواج با زن‌هاى مشهور به زنا هم جايز است ، كه روايات آن را بعداً مىخوانيم .\r\n\r\nبررسى اعتبار الفاظ مخصوص در صيغه عقد موقت\r\nصاحب شرايع صيغه عقد موقت را به صيغه‌هاى مخصوصى محصور نموده است ، ولى صاحب جواهر مىفرمايد كه اختصاصى به آن‌ها نداشته و دايره صيغه عقد موقت وسيع‌تر از آن است ، مرحوم محقق مىخواهد بگويد كه صيغه‌هايى كه صراحت در متعه داشته و مَجاز نبوده و با استعمال حقيقى در متعه استعمال\r\n\r\n","description":"","footnote":"","page_name":" 5954 ","page_number":263},
  {"content":"\r\n\r\nمىشوند ، اينها صيغه متعه هستند و اما صيغه‌هايى كه مَجازاً و با قرينه در متعه به كار مىروند ، اينها صيغه متعه نيستند . صاحب جواهر مىگويد : ما سابقا در بحث از صيغه عقد دائم اين را بررسى كرديم و گفتيم كه چنين تضييقى در كار نيست ، بلكه هر لفظى كه متعارف باشد كه با آن صيغه‌اى را چه به طور حقيقى و چه به طور مجازى و چه به طور كفائى اجرا كنند ، انجام متعه با آن‌ها صحيح است و اما الفاظ غير متعارف ، اگر چه مراد متكلم استثناءً از آن‌ها معلوم باشد ، انجام صيغه متعه با آنها درست نيست . سپس ايشان براى تأييد كلام خود مطلبى را از طبريات سيد مرتضى نقل مىكند ، قبل از ذكر مطلب مذكور ، ذكر اين نكته مناسب است كه طبريات همان ناصريات است ، چرا كه ناصر حاكم طبرستان بوده است و كتاب مذكور شرح كتاب ناصر است . صاحب جواهر از آنجا كه خودش مراجعه به اين عبارت از طبريات نداشته است ( و ظاهراً به كشف اللثام رجوع كرده ) يك استظهارى از آن نموده است كه سيد مرتضى صريحا آن را نفى مىكند ، همان طورى كه در شرح كلام جواهر مىآيد .\r\n\r\nتوضيح كلام جواهر در مقام\r\nمرحوم محقق مىگويد : « و الفاظ الايجاب ثلاثة : زوّجتك و متعتك و أنكحتك ، أيها حصل وقع الايجاب به و لا ينعقد بغيرها ، كلفظ التمليك و الهبة و الاجارة » صاحب جواهر مىگويد : ظاهر محقق و غير او كه شبيه چنين عبارتى را آورده‌اند اين است كه صيغه متعه ، لفظ مخصوص مىخواهد و بلكه غير واحدى از فقهاء مشهور بودن چنين اختصاصى را حكايت نموده‌اند ، همانطور كه حكايت كرده‌اند شهرت را بر اينكه عقد لازم كلًا با مجاز منعقد نمىگردد ، بدون اينكه فرقى بين مجاز قريب و مجاز بعيد باشد « اقتصاراً فيما خالف اصل عدم الانتقال و نحوه على المتيقن « 1 » » . يعنى اين حصر كردن عقد لازم مؤثر در الفاظ حقيقى به جهت اقتصار كردن در آنچه كه مخالف با\r\n\r\n\r\n","description":"","footnote":"\r\n( 1 ) - جواهر الكلام ، 30 ، 154 .\r\n","page_name":" 5955 ","page_number":264},
  {"content":"\r\n\r\nاصل عدم حصول انتقال و مانند آن بر مورد متيقن كه انجام عقد با الفاظ حقيقى است ، مىباشد . و مراد از اصل عدم انتقال همان استصحاب عدم است ، يعنى قبلا علقه نبود ، حالا نمىدانيم كه آيا به وسيله اين لفظ مجازى علقه حاصل شد يا نه ؟\r\nاستصحاب عدم مىشود و اما مقصود از « و نحوه » احتمالًا يك مطلبى است كه صاحب جواهر دارد ، مرحوم نائينى هم آن را پذيرفته است ، ولى شاگردان نائينى آن را قبول نكرده‌اند ، به نظر ما هم دليلى بر آن وجود ندارد . و آن اين است كه مىگويند اگر ترخيص در فعلى متوقف بر يك امر وجودى باشد ، تا مادامىكه آن امر وجودى احراز نشود ، ممنوع است كه شخص مرتكب آن فعل گردد ، اينها در مقابل اصل برائت يك چنين قانونى را ادعاء كرده‌اند ، و چون مسأله تمتعات و بسيارى از مسائل ديگر ، به وسيله امر وجودى اجازه داده مىشود لذا در فرض شك در امر وجودى ( صيغه صحيح ) حكم به عدم ترخيص مىشود و اين يك قاعده مستقلى است مغاير با استصحاب و قاعده مقتضى و مانع و استصحاب عدم ازلى و يك ثمره آن در توارد حالتين ظاهر مىشود ، مثلًا اگر شخص يك وقت اجازه داده كه در ملكش تصرف شود و يك وقت اجازه نداده و متأخر از آن‌ها معلوم نباشد ، در هيچ يك از دو طرف استصحاب نمىآيد و بايد به اصول ديگر مراجعه نماييم ، و اصل در اينجا همين است كه ما بگوييم مال مردم حلال نيست مگر با اذن آن‌ها كه امر وجودى است و چون اذن مشكوك است پس اصل عدم جواز تصرف مىشود . اين حرف كسانى بود كه دايره صيغه را متضيق قرار داده‌اند ، بعد مىفرمايد : « و لكن قد عرفت المناقشة فيه فى كتاب البيع و فى عقد النكاح ، فانه قد أشبعنا الكلام فى ذلك فى المقامين فلاحظ و تأمل . » ما هم سابقا اين را بحث كرديم « و لعله لذا قال السيد فى المحكى من طبرياته » يعنى خودش عبارت را نديده است « و أما نكاح المتعة فينعقد بما ينعقد به المؤبّد من الالفاظ و قوله امتعينى نفسك و آجرينى ايضا . » پس عبارات صيغه منحصر به آنچه كه در شرايع آمده ، نيست « بل عنه أن تحليل الامة عقد متعة ، فينعقد عقده بالاباحة ايضا »\r\n\r\n","description":"","footnote":"","page_name":" 5956 ","page_number":265},
  {"content":"\r\n\r\nمىفرمايد بلكه از سيد مرتضى حكايت شده است كه تحليل امة هم عقد متعه است ، يعنى با صيغه « أبحت » هم متعه محقق مىشود .\r\nالبته عبارت « بل عنه . . . » در طبريات نيست بلكه در انتصار هست . ايشان در مقام ردّ تشيع عامه بر شيعه مبنى بر اينكه شيعه معتقد به جواز اعاره فروج هستند ، ابتدا مىفرمايد : رواياتى كه در اين خصوص وارد شده سند صحيحى ندارد و بر فرض اينكه سند بعضى را بپذيريم ، مقصود اين نيست كه بتوان با لفظ اباحه ، انشاء عقد متعه كرد بلكه مقصود اين است كه تحليل اماء ، كار عاريه و كار اباحه را انجام مىدهد و الا انشاء بايد با همان صيغه‌هاى نكاح صورت مىگيرد .\r\n« فان قيل : أ فتجوزون استباحة الفروج بلفظ العارية ؟ قلنا : ليس فى الاخبار التى أشرنا اليها ان لفظ العارية من الالفاظ التى ينعقد بها النكاح ، و انما تضمنت أنه يجوز للرجل ان يبيح مملوكته لغيره ، على معنى انه يعقد عليها عقد النكاح الذي فيه معنى الاباحة ، و لا يقتضى ذلك أن الاباحة ينعقد بلفظ الاباحة » . ملاحظه مىكنيد كه كلام سيد مرتضى در اينجا درست نكته مقابل استظهارى است كه صاحب جواهر در اينجا به او نسبت داده است ، چرا كه سيد مرتضى انكار مىكند تحقق عقد متعه با لفظ اباحه را ، در حالى كه صاحب جواهر تحقق عقد متعه با لفظ اباحه را نسبت به او داده است .\r\nاگر چه ترتيب بحث اقتضاء مىكند كه روايات صيغه‌ها را براى بررسى مسأله بخوانيم ، لكن قرائت آن‌ها را به تأخير مىاندازيم و يك مسأله‌اى را كه به بحث سابق مرتبط است متعرض مىشويم .\r\n\r\nبررسى جواز متعه كردن زن سنى\r\nمستفاد از كلمات قدماء مثل مقنع صدوق و فقيه و شايد بعضى ديگر عدم جواز ازدواج موقت با زن سنى است ، و مؤيد آن بعضى از روايات است كه مىفرمايد :\r\nنبايد با غير عارفه متعه انجام بشود . و قبل از متعه بايد به او عرضه بشود ، اگر پذيرفت ، متعه انجام بشود و الا بايد از او فاصله گرفت . البته مورد اين روايت محل\r\n\r\n","description":"","footnote":"","page_name":" 5957 ","page_number":266},
  {"content":"\r\n\r\nخلاف است كه مقصود چيست ؟ آيا يعنى عارفه شدن بر او عرضه بشود ؟ يا اينكه يعنى با او صحبت بشود كه به جواز تمتع ايمان بياورد ؟\r\n\r\nتصوير محل نزاع در مسأله\r\nچيزى كه به نظر مىرسد اين است كه : صُورى در مسأله هست . يك وقت اين است كه زن سنى مسأله را نمىداند ، مرد به او مىگويد كه عقد متعه جايز است و او هم حاضر به متعه مىشود ، بدون اينكه علم به حرمت آن در نزد علماى اهل سنت داشته باشد ، در اين صورت اشكالى وجود ندارد ، كما اينكه اگر مرد ، زن سنى را به نحوى قانع به مشروع بودن متعه نمايد ، بازهم متعه درست شده و اشكالى در آن نمىآيد و اما اگر زن سنى بداند كه علماى اهل سنت متعه را زنا مىدانند ، آيا چنين عقدى صحيح مىشود ؟ اين صورت مورد بحث است .\r\n\r\nحكم مسأله به نظر استاد « مد ظله »\r\nبر اساس قاعده ، در ابتداء اين طور به نظر مىرسد كه چون چنين زنى در اين صورت قصد ازدواج نمىتواند داشته باشد ، و ازدواج طرفينى است و هر دو طرف بايد قصد زوجيت داشته باشند ، در حالى كه قصد او در اين صورت زنا است ، چرا كه عقد را باطل مىداند ، پس بايد عقد محكوم به بطلان باشد . لكن يك راهى براى تصحيح اين عقد وجود دارد و آن اين است كه بله اگر قصد زنا كرده باشد محكوم به بطلان است و اما اگر نظير بيع غاصب ، با اينكه مىداند كه معامله‌اش صحيح نيست ، ولى قصد معامله مىكند ، و شارع به حسب ادله با اجازه متأخر آن را تصحيح مىكند ، در اينجا هم ممكن است اين طور گفته شود كه : آنچه كه در صحت ازدواج معتبر است اين است كه زن هم قصد ازدواج كرده باشد ، و در اينجا و لو اينكه طبق مذهب خود آن را ناصحيح بداند ، و لكن چون شارع ازدواج موقت را صحيح دانسته است ، حكم به صحت آن مىشود ، البته اين حرف يك متمّمى دارد كه فردا ذكر مىكنيم . « * و السلام * »\r\n\r\n","description":"","footnote":"","page_name":" 5958 ","page_number":267},
  {"content":"\r\n\r\n\r\n17 / 3 / 1383 يكشنبه درس شمارهء ( 666 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس جلسه گذشته و اين جلسه :\r\nبحث در اين بود كه آيا در صحت عقد ، اعتقاد متعاقدين نيز دخالت دارد ؟ بدين معنى كه علاوه بر وجود شرايط شرعى صحت عقد لازم است از نقطه نظر اعتقاد طرفين نيز عقد شرعى و صحيح باشد ، بنابراين اگر يكى از متعاقدين عقد را شرعى ندانسته و قصد زنا كرده باشد ، عقد صحيح و شرعى نباشد هر چند شرايط صحت محقق باشد .\r\nدر اين جلسه ، براى تنقيح بحث ، در دو مقام بحث كنيم : 1 - مقام ثبوت 2 - مقام اثبات ، و در خلال اين بحث ، روايات مربوطه را مطرح و از حيث دلالت و سند مورد بررسى قرار خواهد گرفت .\r\n* * * \r\n[ آيا در صحت عقد ، اعتقاد متعاقدين نيز دخالت دارد ؟ 
  ]\r\n\r\nالف ) بحث پيرامون مقام ثبوت\r\nاز نظر مقام ثبوت ، تحقق ازدواج شرعى متوقف بر اين نيست كه طرفين نيز عقد را مشروع بدانند بر اين اساس چنانچه شرايط صحت واقعاً محقق باشد ، عقد اثر مطلوب خود را مىگذارد . به عنوان مثال اگر كسى كه عقد متعه را مشروع نمىداند مانند اهل تسنن ، با اعتقاد به عدم مشروعيت ، به آن تن دهد حال يا به خاطر اينكه عقد متعه عرفاً عقد مىباشد هر چند شرعاً به زعم او محكوم به بطلان است و يا به خاطر اينكه در اعتبار شخص او ، عقد است و لو در اعتبار شرع باز به زعم او محكوم\r\n\r\n","description":"","footnote":"","page_name":" 5959 ","page_number":268},
  {"content":"\r\n\r\nبه بطلان است . در هر صورت عقد صحيح و نافذ مىباشد ، البته مشروط بر آنكه شرايطى كه شرع معتبر دانسته مراعات شده باشد و اينكه متعاقدين يا يكى از آن دو ، عقد را شرعاً صحيح نمىداند به هيچ وجه مضر و مخل نمىباشد .\r\n\r\nب ) بحث پيرامون مقام اثبات\r\nحال كه ديديم ثبوتاً چنين عقدى صحيح مىباشد بايد ببينيم كه آيا دليلى هم بر اين مدعى از نظر مقام اثبات داريم يا نه ؟\r\n\r\nكلام مرحوم فيض در وافى\r\nاز كلام مرحوم فيض در وافى استفاده مىشود كه دليل شرعى بر اين مدعى وجود دارد و آن روايتى است كه در دو جاى وافى آن را ذكر نموده است .\r\nمورد روايت اين است كه زنى نزد عمر آمده ، اظهار مىدارد : من زنا كرده‌ام ! عمر نيز فوراً دستور رجم وى را صادر مىكند ، امير المؤمنين عليه السلام كه آنجا حضور داشتند اجراى حكم را مانع شده و از زن مىخواهند كه ماجرا را تعريف نمايد ، زن چنين مىگويد : « در بيابانى گرم و سوزان عطش بر من غلبه كرد ، از دور خيمه‌اى ديدم ، به آنجا رفتم ، مردى را آنجا يافتم و از او آب طلبيدم ، او عوض آب از من تمكين خواست » تا اينجا در هر دو نقل مشترك است . ادامه جريان در يك نقل چنين است :\r\n« من هم تمكين كردم . در اين هنگام امير المؤمنين عليه السلام مىفرمايند : هذا تزويج و الله » ولى در نقل ديگر زن مىگويد : « من فرار كردم تا اينكه بر اثر عطش ، ضعف بر من غلبه كرد به حدى كه مُشرف بر موت شدم ، در اين حال مجبور به تمكين گشتم ، حضرت مىفرمايند آيه اضطرار يعنى « غير باغ و لا عاد » به اين زن مصونيت مىبخشد ، در اين هنگام عمر مىگويد : « لو لا علىٌّ لهلك عمر »\r\nبا مقايسه اين دو نقل به خوبى روشن مىشود كه در نقل اول ، اين مباشرت ، تزويج قلمداد شده ولى در نقل دوم هر چند زنا به حساب آمده ولى به جهت اضطرار « حد » از آن ساقط گشته است .\r\n\r\n","description":"","footnote":"","page_name":" 5960 ","page_number":269},
  {"content":"\r\n\r\n\r\nج ) ديدگاه برخى از بزرگان نسبت به اين روايت\r\nمرحوم فيض اين روايت را حمل بر متعه نموده است ، يعنى يك عقد موقت كامل با انشاء كامل ، صاحب حدائق نيز با مرحوم فيض موافق است . صاحب وسائل هم چون اين روايت را در باب متعه وارد كرده است مىتوان استفاده نمود كه با اين بزرگان هم عقيده است .\r\nو ظاهراً عقيده كلينى هم با آنها يكى است چون در جواهر تعبير مىكند : « بعضى از ظاهريه از اصحاب ما چنين عقدى را صحيح مىدانند » كه مراد از ظاهريه كه در كلام ايشان به چشم مىخورد همان اخبارىها مىباشد كه تعدادشان يكى دو نفر نيست ، بلكه جمعى هستند كه از جمله آنها ممكن است مرحوم كلينى باشد . مضافاً بر اينكه مرحوم كلينى اين روايت را در باب نكاح وارد كرده است كه مىتوان استفاده كرد كه از نظر وى اين عمل زنا نبوده ، بلكه تزويج شرعى تلقى شده است .\r\nمرحوم فيض در كتاب الحدود آن را مفصل و در كتاب النكاح مختصر نقل نموده است . در كتاب الحدود مىفرمايد : « امير المؤمنين عليه السلام هم « تزويج و الله » را فرموده و هم استدلال به آيه اضطرار نموده است منتهى آيه اضطرار را به طور علنى و در مقابل عمر مطرح نموده ولى « تزويج و الله » را به اولاد و ائمه بعدى فرموده است نه به عمر خصوصاً كه بعضىها روايت را حمل بر متعه كرده‌اند كه عمر اعتقادى به حليت آن نداشته است و هر دو كلام حضرت درست است اما مسأله اضطرار براى اينكه عمر روى موازين خودش بپذيرد و قهراً حد آن ساقط شود و اما مسأله تزويج چون واقع مطلب عبارت از آن بوده است .\r\nمرحوم فيض در ادامه ، مىفرمايد :\r\nان قلت : اين مباشرت چگونه تزويج مىباشد ، در حالى كه خودش اعتراف به زنا مىكند ؟\r\nبعد خودش جواب مىدهد : قلت : ميزان براى اينكه عقدى شرعاً صحيح باشد يا\r\n\r\n","description":"","footnote":"","page_name":" 5961 ","page_number":270},
  {"content":"\r\n\r\nنباشد اعتقاد طرف نيست لذا با اين كه زن خيال مىكرده كه اين نوع مباشرت مصداق براى زناست زيرا او نيز تابع عمر بوده ولى در عين حال امام عليه السلام آن را عقد صحيح از نوع متعه دانسته است .\r\nمؤيّدى هم به عنوان شاهد بر مدعى اقامه شده است و آن اينكه امير المؤمنين عليه السلام از زن سؤال نفرمود كه آيا شوهر دارد يا خير ؟ پس معلوم مىشود كه اين مباشرت را زنا تلقى نفرموده است زيرا در فرض زنا بايد مشخص شود كه آيا زن شوهر دار است يا بىشوهر و در صورت شوهر دار بودن حكم آن رجم است نه در هر صورت ، از عدم سؤال حضرت معلوم مىشود كه اصلا از باب زنا نبوده تا نياز به سؤال باشد « 1 » . ما اين مؤيد و نيز اصل معنا را قبول نداريم و به زودى به آن اشاره خواهيم كرد .\r\nدر مقابل اين بزرگان ، مرحوم مجلسى در مرآة العقول و نيز صاحب جواهر در جواهر روايت را به معناى ديگرى غير از متعه حمل نموده‌اند و آن اينكه منظور حضرت از « تزويج و الله » اين است كه اين مباشرت تنزيلًا تزويج است نه حقيقةً و جهت اينكه تنزيلًا تزويج است مسأله اضطرارى است كه پيش آمده و مىدانيم كه اضطرار مسوّغ و مجوز مىباشد ، بدين معنا كه همان خدايى كه با عقد صحيح اجازه وقاع داده ، در ظرف اضطرار هم وقاع را جايز و در حكم تزويج قرار داده است . نه اينكه واقعاً تزويج باشد . به نظر ما اين معنى معناى صحيح روايت مىباشد بر اساس اين معنى روايت نه نفياً و نه اثباتاً دلالتى بر مسأله مورد بحث ندارد .\r\n\r\nنقد استاد مد ظله به مؤيد مزبور\r\nمطلبى كه به عنوان مؤيد مطرح شده بود قابل مناقشه است يعنى اينكه حضرت در مورد شوهردار بودن هيچ سؤالى از زن ننمود مؤيد مطلب نمىتواند باشد ، زيرا\r\n\r\n\r\n","description":"","footnote":"\r\n( 1 ) - اما اينكه عمر هيچ سؤالى راجع به شوهر دار بودن زن نكرد و فوراً حكم رجم او را صادر كرد هيچ عجب نيست زيرا عمر اشتباهات زيادى مرتكب شده و خود نيز به آن اعتراف مىكرد و مردم بارها و بارها از او به دنبال اشتباهاتش جمله معروف « لو لا على لهلك عمر » را شنيده بودند .\r\n","page_name":" 5962 ","page_number":271},
  {"content":"\r\n\r\nمحتمل است كه حضرت آن زن را خارجاً مىشناخته و از شوهردار بودن يا عدم آن اطلاع داشته و لذا سؤال نفرموده است و نيز محتمل است كه به علم امامت به اين مطلب آگاهى داشته و نيازى به سؤال نمودن از خود زن نبوده است ، پس عدم سؤال حضرت منحصراً به معناى عدم تلقى زنا نمىباشد .\r\n\r\nروايات ديگر\r\nدو روايت ديگر وجود دارد كه از آنها استفاده مىشود كه طرف بايد به حليت عقد اعتقاد داشته باشد و الا اگر عقد مورد نظر را حلال و شرعى ندانسته ولى در عين حال به آن تن دهد ، عقد مزبور شرعى و صحيح نخواهد بود هر چند شرايط صحت را واجد باشد . اينك به بررسى اين دو روايت مىپردازيم :\r\n\r\nالف ) روايت محمد بن الفيض\r\n« عدة من اصحابنا ، عن احمد بن محمد البرقى ، عن داود بن اسحاق الحذاء ، عن محمد ابن الفيض قال : سألت ابا عبد الله عليه السلام عن المتعة فقال : نعم اذا كانت عارفة ، قلنا : جعلنا فداك فان لم تكن عارفة ؟ قال فاعرض عليها و قل لها فان قبلت فتزوجها و ان أبت ان ترضى بقولك فدعها . . . « 1 » »\r\n\r\nبحث سندى\r\nداود بن اسحاق الحذّاء و نيز محمد بن الفيض توثيق نشده‌اند ، البته دو نفر به نام محمد بن الفيض هستند . يكى از آن دو تيمى است كه شخص واقع در سند اين روايت همان است كه هيچ گونه قرائن و شواهدى بر وثاقت او وجود ندارد و ديگرى محمد بن الفيض المختار است كه ابن ابى عمير از او نقل مىكند ، پس سند روايت\r\n\r\n\r\n","description":"","footnote":"\r\n( 1 ) - كافى ، ج 5 ، ص 454 ، كتاب النكاح ، ابواب المتعة ، باب انه لا يجوز التمتع الا بالعفيفة ، ح 5 . در تهذيب هم به همين سند وجود دارد ، ج 7 ، ص 252 ، ح 1088 . در فقيه هم وجود دارد منتهى اول سند همين داود بن اسحاق الحذاء ، مىباشد ، ج 3 ، ص 292 ، ح 1387 . در معانى الاخبار هم وجود دارد ، ولى سندش چنين است : ابى رحمه الله قال حدثنا سعد بن عبد الله عن داود بن اسحاق الحذّاء عن محمد بن الفيض قال سألت ابا عبد الله عليه السلام . . . ، ص 225 . پس در « داود بن اسحاق الحذاء عن محمد بن الفيض » همگى مشترك هستند .\r\n","page_name":" 5963 ","page_number":272},
  {"content":"\r\n\r\nمحل مناقشه مىباشد .\r\n\r\nبحث دلالى\r\nظاهر اين روايت دلالت مىكند كه اگر زن متعه را قبول نداشت ، متعه با او صحيح نيست . چرا كه راوى مىپرسد اگر آن زن عارفه نبود « 1 » چه كنيم ؟ جواب حضرت را دو نحو مىتوان معنى كرد :\r\n1 - مذهب تشيع را بر او عرضه بدار و از او بخواه كه شيعه شود . اگر چنانچه قبول نموده و شيعه شد ، متعه كن و اگر قبول نكرده و اباء ورزيد رهايش كن .\r\n2 - حليت متعه را بر او عرضه بدار و براى او اثبات كن كه متعه حلال است و همچون زنا نيست و حتى بزرگانى از صحابه كه مورد اعتماد اهل سنت هستند از قبيل ابن عباس ، ابن مسعود قائل به حليت آن بوده‌اند و پيامبر اكرم صلى الله عليه و آله طبق حديث ثقلين امتش را در اخذ احكام به اهل بيت عليهم السلام ارجاع داده است و اهل بيت عليهم السلام قائل به حليت آن مىباشند . اگر از اين سخنانت متقاعد شد و حليت آن را پذيرفت ، متعه كن و اگر قبول نكرد ، رهايش نما .\r\n\r\nب ) روايت مرسله صدوق\r\nاين روايت در « من لا يحضره الفقيه » به طور مرسل ذكر شده و روايت از اين قرار است :\r\n« و قال الرضا عليه السلام : المتعة لا تحل الا لمن عرفها و هى حرام على من جهلها « 2 » »\r\n\r\nبحث سندى\r\nاين روايت چون مرسله مىباشد اعتبارى ندارد و نقل صدوق رحمه الله مشكل را رفع نمىكند . البته اگر صدوق يا هر شخص ثقه‌اى شهادت به وثاقت شخص دهد مورد قبول است ، اما حكم اشخاص به اعتبار روايت از قرائن خارجيه كه نحوه آن را ما نمىدانيم از قبيل حدسيات بعيد عن الحس بوده و پذيرفته نيست .\r\n\r\n\r\n","description":"","footnote":"\r\n( 1 ) - عارفه به شيعه اطلاق مىشود . نگارنده\r\n( 2 ) - فقيه ، ج 3 / 292 ، ح 1385 .\r\n","page_name":" 5964 ","page_number":273},
  {"content":"\r\n\r\n\r\nبحث دلالى\r\nبر اساس اين روايت متعه براى كسى كه آن را حلال مىداند جايز مىباشد ولى براى كسى كه به حليت آن جهل دارد يعنى آن را حلال نمىداند حرام است .\r\n\r\nنتيجه بحث از اين دو روايت\r\nهمان گونه كه ملاحظه كرديد سند هر دو روايت محل مناقشه است و شهرت قريب به اتفاق هم بر خلاف آن است ، يعنى كسى در صحت متعه ، شيعه بودن زن را شرط ندانسته است و از اين جهت فرقى بين شيعه و سنى وجود ندارد . پس بايد اين دو روايت را كنار گذاشته و ببينيم مقتضاى قواعد چيست ؟\r\n\r\nد ) قواعد چه اقتضاء مىكند ؟\r\nبر اساس قواعد ، فرقى بين شيعه و سنى وجود ندارد . براى روشن بودن بحث ، ما حكم سه مورد را از نظر قواعد به طور جداگانه بررسى مىكنيم :\r\nمورد اول : اگر زن سنّى ، اعتقاد به حليت متعه دارد و به قصد حليت عقد را اجرا مىكند ، از نظر قواعد اين عقد هيچ اشكالى ندارد .\r\nمورد دوم : اگر زن سنّى جاهل به حرمت متعه نزد علماء خودشان مىباشد به طورى كه اگر علم به فتواى علماءشان پيدا كند تن به متعه نمىدهد ولى در ظرف جهل به اين مطلب ، عقد متعه را اجراء مىكند ، باز اين عقد هم از نظر قواعد اشكالى ندارد ، زيرا در واقع كه متعه جايز است و تقليد از علماء اهل سنت هم صحيح نيست .\r\nمورد سوم : اگر زن سنّى ، عالم به حرمت متعه نزد علماءشان مىباشد ولى عقد متعه را اجراء مىكند به اين جهت كه در اعتبار شخص او عقد است و لو آن را در اعتبار شرع محكوم به بطلان مىداند در اين مورد ما دليل اثباتى بر امضاء چنين عقدى نداريم و عموماتى هم كه بر چنين عقدى صحه گذارد در دست نيست . بر اين اساس اگر شخص نيت ازدواج انشايى مىكند ولى خودش هم مىداند كه زنا\r\n\r\n","description":"","footnote":"","page_name":" 5965 ","page_number":274},
  {"content":"\r\n\r\nمىكند ، به انشاء صيغه هيچ اثرى مترتب نيست .\r\nبه همين جهت است كه در صيغه‌هايى كه در رابطه با متعه ذكر شده عبارت : « على كتاب الله و سنة نبيّه » درج گرديده است ، يعنى بايد شخص توجه داشته باشد كه اين عقد ، طبق كتاب خدا و سنت رسول خدا است و به هيچ وجه زنا نيست .\r\n« * و السلام * »\r\n\r\n","description":"","footnote":"","page_name":" 5966 ","page_number":275},
  {"content":"\r\n\r\n\r\n18 / 3 / 1383 دوشنبه درس شمارهء ( 667 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه در خصوص صيغه‌هاى عقد متعه بحث مىشود . آنچه از روايات و قواعد استفاده مىشود عدم اعتبار صيغه خاص است و لفظ دال بر عقد خاص با ذكر مدت و ساير شرايط كافى است . در ادامه ، روايات مسأله مورد بحث قرار مىگيرد و ساير مباحث در جلسات آينده پيگيرى خواهد شد .\r\n* * * \r\n[ بحث در خصوص صيغه‌هاى عقد متعه 
  ]\r\n\r\n1 - روايت أبى بصير\r\nمحمد بن يعقوب عن محمد بن يحيى عن محمد بن الحسين و عدة من اصحابنا عن احمد بن محمد « 1 » عن عثمان بن عيسى عن سماعة عن أبى بصير قال لا بدّ أن تقول فيه هذه الشروط اتزوجك متعة . . . . الحديث .\r\nتوضيح متن روايت :\r\nدر مورد « قال » در روايت دو احتمال وجود دارد كه يك احتمال ظاهر است و احتمال ديگر احياناً استعمال مىشود . آن احتمال معمول اين است كه سماعه از أبى بصير نقل مىكند . سماعه مىگويد قال يعنى قال أبو بصير . ظاهر ابتدايى همين معناست و قهراً روى اين حساب ، روايت موقوف است و فتواى ابى بصير از آن\r\n\r\n\r\n","description":"","footnote":"\r\n( 1 ) - يعنى محمد بن الحسين و احمد بن محمد كه ظاهراً احمد بن محمد بن عيسى است هر دو از عثمان بن عيسى روايت مىكنند . استاد مد ظله .\r\n","page_name":" 5967 ","page_number":276},
  {"content":"\r\n\r\nاستفاده مىشود .\r\nاحتمال دوم از « قال » به بعد ، كلام أبو بصير باشد كه « قال لا بدّ أن تقول فيه هذا الشروط » و در اين صورت فاعل « قال » مضمر مىشود و چون معلوم است كه أبو بصير از غير از امام معصوم نقل نمىكند فاعل امام معصوم مىشود . كه يا حضرت باقر عليه السلام است يا حضرت صادق عليهم السلام است . ولى به اين نحو كه استعمال مىشود متعارفاً « قال » كلام كسى است كه قبل از شخص آخر هست و فاعل « قال » شخص آخر است .\r\nأتزوجك متعه كذا و كذا يوماً بكذا و كذا درهماً . اين موارد پيدا است كه از باب مثال است و لازم نيست كه حتماً يوم يا درهم باشد . نكاحاً غير سفاح على كتاب الله و سنة نبيّه صلى الله عليه و آله و على أن لا ترثينى و لا أرثك و على أن تعتدى خمساً و أربعين يوماً .\r\nسماعه از ابى بصير نقل كرده كه اگر خواستيد نكاح متعه بكنيد بايد به اين صورت بگوييد ، اما از رواياتى كه بعد نقل مىكنيم استفاده مىشود كه با اين خصوصيات لازم نيست گفته شود و عبارت « لا بد أن تقول » يا از باب استحباب مؤكد است يا براى اين جهت است كه زن متوجه باشد و اگر متوجه نباشد ممكن است بعداً مطالبه ارث كند و براى رسيدن به ارث ادعا كند نكاح دائم است ، مخصوصاً كه در آن زمان مسأله متعه در مراكز قضايى نمىشد مطرح شود و براى پيشگيرى از اين مشكلات « لا بد » گفته شده است . از روايات ديگر استفاده مىشود كه فقط مدت و مهر بايد تعيين شود و مابقى خصوصيات نيازى به ذكر ندارد .\r\n\r\n2 - روايت ابان بن تغلب\r\nقال قلت لأبي عبد الله عليه السلام كيف اقول لها اذا خلوت بها قال تقول أتزوجك متعه على كتاب الله و سنة نبيّه صلى الله عليه و آله لا وارثة و لا موروثة كذا و كذا يوماً و ان شئت كذا و كذا سنة بكذا او كذا درهماً و تسمى من الاجر ما تراضيتما عليه قليلًا كان أم كثيراً ، فاذا قالت نعم فقد رضيت فهى امرأتك و انت اولى الناس بها .\r\n\r\n","description":"","footnote":"","page_name":" 5968 ","page_number":277},
  {"content":"\r\n\r\n\r\nالف - توضيح متن روايت\r\nتوضيحى كه در مورد مدت و اجر در روايت مىدهد جنبه مثالى دارد . اينكه مىفرمايد : « فاذا قالت نعم » عقد حاصل مىشود . از اين عبارت استفاده مىشود كه صيغه ايجاب « اتزوجك » و قبول آن « نعم » است كه ايجاب توسط مرد و قبول توسط زن انجام مىگيرد .\r\nاز عبارت « فقد رضيت فهى امرأتك و أنت اولى الناس بها » معلوم مىشود كه در قبول به غير از لفظ دال بر رضا چيز ديگرى معتبر نيست . « قلت فانى استحيى ان اذكر شرط الايام قال هو أضرّ عليك قلت و كيف قال : انك ان لم تشترط كان تزويج مقام و لزمتك النفقة فى العدة » ازدواج دائم مىشود و نفقه هم واجب مىشود و كانت وارثة . بعد مىفرمايند اگر خواستى جدا شوى بايد حتماً طلاق بدهى و شرايط طلاق را فراهم كنى و ابان نمىخواست علنى شود « 1 » . اما امام مىفرمايند اگر مدت را ذكر نكنى بايد طلاق رسمى علنى داده شود .\r\n\r\nب - مطالب مستفاد از روايت\r\nاولا : بعد از بيان كيفيت صيغه متعه توسط حضرت كه يكى هم تعيين مدت بود ، ابان بن تغلب عرض مىكند من خجالت مىكشم كه اين را شرط كنم ، ظاهر اين است كه همه خصوصيات لازم را مىگويد و فقط نمىتواند بگويد كه موقت است . از اين استفاده مىشود كه اگر جملات ديگر را شخصى بگويد و شرط ايام نكند عقد دائم مىشود . پس با « أتزوجك » مىتوان عقد دائم را اجرا كرد .\r\nثانيا : شرط عدم ارث باطل است ، ولى مبطل عقد نيست . فاسد است ولى مفسد\r\n\r\n\r\n","description":"","footnote":"\r\n( 1 ) - و اتفاقاً ابان بن تغلب يك جريانى دارد كه در روايتى هست كه او در مكه متعه‌اى مىكند و او مرد ثروتمندى بوده ، زن متعه‌اى ، او را فريب مىدهد و او را در جعبه‌اى قرار مىدهد و درب آن را مىبندد و آن را به صفا مىآورد و از او مىخواهد تا پول فراوانى بدهد ، در غير اين صورت اعلام مىكنم كه او قصد فجور داشته و او مجبور مىشود ده هزار درهم بدهد . در آن روايت حضرت نهى مىكنند كه در مكه متعه كنند و در مدينه نيز از بعضى از روايات استفاده مىشود كه در آنجا متعه نكنيد ، چون آنجا از نظر حكومتى تحت كنترل بوده ، خصوصاً كه فقيه حكومتى مدينه مالك بود .\r\n","page_name":" 5969 ","page_number":278},
  {"content":"\r\n\r\nنيست . منتها سند روايت تا ابان بن تغلب سند صحيحى نيست و لذا اين روايت براى تأييد خوب است .\r\n\r\n3 - روايت ثعلبه\r\nعلى بن ابراهيم عن أبيه عن ابن أبى نصر عن ثعلبه قال تقول أتزوجك متعه على كتاب لله و سنة نبيه صلى الله عليه و آله نكاحاً غير سفاح و على أن لا ترثينى و لا ارثك كذا و كذا يوماً بكذا و كذا درهماً و على أن عليك العدة .\r\n\r\nتوضيح روايت :\r\nظاهر اين روايت هم اين است كه فاعل « قال » ثعلبه است و ابن ابى نصر مىگويد كه قال ثعلبه نه اينكه ثعلبه مىگويد كه قال المعصوم .\r\nبالاخره اينها اصحاب ائمه بودند و تعبيراتى كرده‌اند كه معلوم مىشود كه در زمان ائمه همين صيغه‌ها معمول بوده است كه با صيغه مضارع زوج « أتزوجك » مىگويد منتها اين روايت موقوف است .\r\n\r\n4 - روايت حسن بن على بن يقطين\r\nشيخ مفيد فى رسالة المتعة عن جعفر بن محمد بن قولويه عن على بن حاتم عن احمد بن ادريس عن احمد بن محمد بن عيسى عن الحسن بن على بن يقطين قال قال أبو الحسن موسى بن جعفر عليه السلام أدنى ما يجزى من القول أن يقول أتزوجك متعه على كتاب الله و سنة نبيه صلى الله عليه و آله بكذا و كذا الى كذا\r\n\r\nالف ) سند روايت :\r\nعلى بن حاتم چون از مشايخ ابن قولويه است و در كامل الزيارات از او روايات متعددى نقل كرده و بر اساس شهادتى كه از كلام ابن قولويه استفاده مىشود مشايخ ابن قولويه را ثقه مىدانيم . لذا على بن حاتم ثقه است ، احمد بن ادريس و احمد بن محمد بن عيسى هم كه مسلم ثقه هستند . در بعضى نسخ در پرانتز عن التبرى هست كه بايد اشتباه باشد و از جاى ديگرى وارد اين سند شده باشد . در رساله المتعه كه مقابله شده ، اين را ندارد .\r\n\r\n","description":"","footnote":"","page_name":" 5970 ","page_number":279},
  {"content":"\r\n\r\nو حسن بن على بن يقطين را شيخ توثيق كرده است . و لذا اين روايت معتبر است .\r\n\r\nب ) توضيح روايت\r\nظاهر روايت اين است كه على كتاب الله و سنة نبيه صلى الله عليه و آله بايد گفته شود ، به همين لفظ يا به تعبيرى كه اين مطلب را افهام كند . گفتيم وجه اين مطلب همانطور كه از اكثر روايات استفاده مىشود اين است كه زن متوجه شود كه عمل مورد نظر ، سفاح نيست و مقدمه زنا نيست ، بلكه عقد صحيحى است و مورد امضاى شارع مقدس است ولى از بعضى از روايات استفاده مىشود كه اين هم لازم نيست گفته شود . فقط ذكر مدت و مهر كافى است و صيغه معينى هم لازم نيست و با هر صيغه‌اى كه بر اين معنا دلالت كند كافى است .\r\n\r\n5 - روايت هشام بن سالم\r\nمحمد بن يحيى عن عبد الله بن محمد عن ابن ابى عمير عن هشام بن سالم قال قلت كيف يتزوج المتعه فان تقول يا امة الله أتزوجك كذا و كذا يوماً بكذا او كذا درهماً فاذا مضت تلك الايام كان طلاقها فى شرطها و لا عدة لها عليك .\r\n\r\nالف ) سند روايت :\r\nبه دليل وجود عبد الله بن محمد در سند كه به نظر ما برادر احمد بن محمد بن عيسى است ، ولى روايت مضمره است ، چون ظاهراً سؤال و جواب بين هشام بن سالم و امام عليه السلام ردّ و بدل شده ، اما اينكه ابن ابى عمير از هشام سؤال كرده باشد اين خيلى بعيد است .\r\n\r\nب ) توضيح روايت :\r\nممكن است مراد از طلاق در روايت معناى لغوى طلاق باشد يعنى آن شرط و مضى مدت معين شده ، رهايى اوست يا اينكه مراد طلاق اصطلاحى است و اين استعاره است . يعنى طلاق او اين است . طلاق او انقضاء مدت است ، يعنى از نظر\r\n\r\n","description":"","footnote":"","page_name":" 5971 ","page_number":280},
  {"content":"\r\n\r\nجدا شدن حكم طلاق را دارد و لو از جهات ديگر حكم طلاق را ندارد « و لا عدة لها عليك » مراد اين است كه اگر ديگران بخواهند با اين زن عقد كنند بايد عده بگيرند .\r\nاما خودت دوباره بخواهى با او عقد كنى عده لازم ندارد ، از اين استفاده مىشود كه همين « أتزوجك كذا و كذا » صيغه عقد متعه است و بيشتر لازم نيست .\r\n« * و السلام * »\r\n\r\n","description":"","footnote":"","page_name":" 5972 ","page_number":281},
  {"content":"\r\n\r\n\r\n19 / 3 / 1383 سه‌شنبه درس شمارهء ( 668 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه در ابتداء به بررسى ادله منع زوجه كتابيه از شرب خمر و اكل لحم خنزير و ساير محرمات پرداخته و دليل تامى بر لزوم منع از ساير محرمات نمىيابيم و در انتهاء مسأله سؤال از شوهردار بودن يا نبودن مورد تمتع و حكم آن را تحقيق نموده و دليلى بر لزوم آن پيدا نمىكنيم .\r\n* * * \r\nذكر شرايط زن مورد تمتع\r\nمحقق مىفرمايد : « و اما المحل فيشترط أن تكون الزوجة مسلمة أو كتابية كاليهودية و النصرانية و المجوسية على أشهر الروايتين ، و يمنعها من شرب الخمر و ارتكاب المحرمات . »\r\nصاحب جواهر در شرح عبارت دارد كه : « يمنعها من شرب الخمر و أكل لحم الخنزير و غير ذلك من ارتكاب المحرمات المنافية للاستمتاع ، للنفرة ، بخلاف ما لا ينافيه . « 1 » »\r\n\r\nبررسى ادله منع كتابية از محرمات\r\nسابقا درباره حكم ازدواج با كفار مسأله جواز ازدواج موقت و حتى دائمى با زن‌هاى كتابيه بحث شد ، فرعى كه در اينجا محل بحث است ، دليل لزوم منع كتابيه از شرب خمر و اكل لحم خنزير و ساير محرمات است كه در عبارت متن و شرح جواهر آمده است .\r\n\r\n\r\n","description":"","footnote":"\r\n( 1 ) - جواهر الكلام : 30 ، 155 .\r\n","page_name":" 5973 ","page_number":282},
  {"content":"\r\n\r\n1 -\r\n\r\nصحيحه معاوية بن وهب\r\nكه در كافى از « محمد بن يحيى عن احمد بن محمد عن الحسن بن محبوب » و در فقيه مستقيما از حسن بن محبوب روايت كرده و در هر دو كتاب حسن بن محبوب روايت مىكند « عن معاوية بن وهب و غيره من اصحابنا عن ابى عبد الله عليه السلام : فى الرجل المؤمن يتزوج اليهودية و النصرانية ؟ قال : اذا أصاب المسلمة فما يصنع باليهودية و النصرانية » از اين عبارت كراهت آن استفاده مىشود « فقلت : يكون له فيها الهوى . فقال : ان فعل فليمنعها من شرب الخمر و أكل لحم الخنزير ، و اعلم أن عليه فى دينه فى تزويجه اياها غضاضة « 1 » » . اين روايت را در فقه رضوى و نوادر حسين بن سعيد هم از حسن بن محبوب آورده‌اند .\r\nبررسى دلالت روايت : آنچه را كه اين روايت ممنوع دانسته است شرب خمر و خوردن گوشت خوك است و اما ساير محرمات را ذكر ننموده است ، حال آيا راهى براى ملحق كردن ساير محرمات به شرب خمر و اكل لحم خنزير وجود دارد ؟\r\nممكن است گفته شود كه ؛ آنچه كه در روايت ذكر شده است از باب مثال است و جهت ذكر خصوص آنها ، مورد ابتلاء بودن هميشگى آنها در بين اهل كتاب است ، پس خصوصيتى براى آنها وجود نداشته و مقصود منع او از همه محرمات است .\r\nلكن احراز چنين مطلبى و تعميمى مشكل است و احتمال خصوصيت در دو موردى كه ذكر شده است وجود دارد ، به اينكه شارع نخواهد كه شرب خمر و اكل خنزير كه در ميان اهل كتاب رواج دارند ، در ميان مسلمانان هم رواج پيدا كند ، پس ظهور عرفى مقتضى الغاء خصوصيت نخواهد بود .\r\n2 - ممكن است كه دليل منع از محرمات عبارت از لزوم نهى از منكر باشد ، لكن اين دليل هم تمام نيست ، چرا كه مسأله نهى از منكر يك مطلب كلى است و اختصاصى به محرمات ندارد و واجبات غير عبادى را هم اگر ترك كرد شامل مىشود و بلكه عرضه كردن دين بر او هم اگر توانايى داشته باشد ، واجب است ،\r\n\r\n\r\n","description":"","footnote":"\r\n( 1 ) - وسائل الشيعة\r\n","page_name":" 5974 ","page_number":283},
  {"content":"\r\n\r\nپس مدرك اين حكم وجوب نهى از منكر نمىتواند باشد ، و روايت هم بر بيش از لزوم منع او از شرب خمر و اكل خنزير دلالت نمىكند .\r\n\r\nبررسى دلالت روايت بر لزوم منع و يا بر ترخيص آن\r\nصاحب جواهر مىفرمايد كه مقصود جواز و رخصت در منع كردن او از شرب خمر و اكل خنزير است نه وجوب منع او از آنها ، و از آنجا كه ايشان منع كردن زن از دو مورد مذكور را به حسب قاعده لزوم دور كردن امور نفرت‌انگيز از خود در مقابل شوهر قرار داده است ، لذا محرمات نفرت آور را هم از اين باب قرار مىدهد و به زوج حق مىدهد كه از زن خود بخواهد كه اين گونه دافعه‌ها را از خود دور كند .\r\nلكن اشكال اين حرف اين است كه بر فرض هم كه بپذيريم كه شرب خمر موجب نفرت است ، با اينكه چه بسا شرب يك مقدار كمى از آن موجب افزونى لذت هم بشود ، لكن خوردن لحم خنزير چه تنفرى را نسبت به استمتاع ايجاد مىكند ؟ و بر فرض هم كه ايجاد بكند ، اين براى اتقياء خواهد بود نه براى هر مسلمانى ، در حالى كه موضوع روايت عموم مسلمانان است نه خصوص أتقياء آنها ، بنابراين حمل كردن حكم مذكور در روايت بر حسب قاعده مذكوره حرف صحيحى نخواهد بود ، كما اينكه از عبارت شرايع هم استفاده مىشود كه مناط حكم مذكور قاعده فوق نيست و اما اينكه صاحب جواهر مىگويد كه از آنجا كه اهل ذمه‌اى كه به شرايط ذمه عمل مىكنند مىتوانند در خفاء شراب و لحم خنزير بخورند ، پس توهم حظر از منع زن متمتعه از آنها از شرب خمر و اكل لحم خنزير وجود داشته است و امرى كه در مقام توهم حظر وارد بشود مثل « فليمنعها » دلالت بر وجوب نمىكند ، بلكه بر خصوص جواز و عدم حظر دلالت مىنمايد . اولًا اين مطلب در صورتى تمام است كه متعارف مردم حكم اين مسأله را بدانند ، چون اگر ندانند توهم خطر پيش نمىآيد . و بر فرض كه اين كلام صاحب جواهر را بپذيريم و بگوييم توهم حظر وجود داشته ، لكن بازهم از اين راه نمىتوان وجوب منع زوجه كتابيه از شرب خمر\r\n\r\n","description":"","footnote":"","page_name":" 5975 ","page_number":284},
  {"content":"\r\n\r\nو اكل لحم خنزير را نفى كرد . چرا كه يك قاعده كلى در اينجا هست كه اقتضاء مىكند كه منع زن از شرب خمر و اكل لحم خنزير حتى بنابراين كه مدلول روايت خصوص نفى توهم حظر باشد ، بازهم واجب باشد . و آن قاعده اين است كه : در باب توهم حظر ، اگر چيزى حكمى داشت و بعد به واسطه شيئى ممنوعيت پيدا كرد و به خاطر مانعى ، استثنايى از آن ممنوعيت صورت گرفت و آن حكم در آنجا منتفى شد ، و بعضى از موارد هم مشتبه بود كه آيا از قبيل موارد استثناء است يا نه ؟\r\nدر آنجا اگر گفتند كه اين حظرى كه توهم مىشود وجود ندارد ، معنايش اين مىشود كه همان حكم اولى ثابت است مثلا نماز واجب ، براى حائض حرام مىشود ، لكن در بعضى از موارد كه شبهه هست كه آيا مانع وجود دارد يا نه ؟ گفته شده است كه اگر فلان خصوصيت شد « فليصل » معنايش اين است كه منعى كه از ناحيه حيض بود ، برداشته شده و نماز به همان حكم اولش مىشود . در اينجا هم كه ممانعت مرد از شرب خمر توسط همسرش ذاتاً واجب است ، وقتى در مورد اهل ذمه گفته شود كه حق ممانعت وجود ندارد ، حالا اگر در موردى گفته شد كه آن منعى كه اقتضاء مىكند كه نبايد متعرض اهل ذمه شد ، در اينجا نيست ، معناى آن اين مىشود كه عدم جواز منع كنار مىرود و همان حكم اولى كه وجوب منع زوجه از شرب خمر و اكل لحم خنزير بود ثابت مىشود .\r\nپس به نظر مىرسد كه ظاهر روايت كه فرموده است كه « فليمنعها من شرب الخمر » وجوب منع است و محقق هم نفرموده كه « له ان يمنعها » بلكه گفته است « يمنعها من شرب الخمر » كه ظاهرش وجوب است چون در مقام بيان فتواى خود براى مقلدينش بوده است كما اينكه ظاهر كلام بعضى ديگر نيز وجوب ممانعت است نه جواز آن .\r\n\r\nبررسى حكم سؤال از شوهر دار بودن مورد تمتع\r\nمحقق مىفرمايد : « و يستحب ان تكون مؤمنة عفيفة و أن يسألها عن حالها مع التهمة و ليس شرطا فى الصحة » .\r\n\r\n","description":"","footnote":"","page_name":" 5976 ","page_number":285},
  {"content":"\r\n\r\nدر اين باره روايتى هست كه أبو مريم نقل نموده « عن ابى جعفر عليه السلام انه سئل عن المتعة فقال : ان المتعة اليوم ليست كما كانت قبل اليوم ، انهن كن يومئذ يؤمن و اليوم لا يؤمن فاسألوا عنهن « 1 » » .\r\n\r\nبررسى اشكال مسالك به عبارت محقق\r\nشهيد ثانى در مسالك اشكال متينى به عبارت مذكور دارد ، و آن اين كه مورد و مدلول روايت سؤال از حال او از ديگران است ، نه سؤال كردن از خود او ، كه ظاهر عبارت محقق است .\r\nبه نظر محتمل مىرسد كه مستند محقق در عبارت فوق ، اين روايت نيست ، بلكه رواياتى هست كه دلالت مىكنند بر اينكه از آنجا كه متعه شدن و شوهر دار بودن از امور سرّى است كه شاهدى بر آن نيست ، تنها راه اين است كه از خود زن سؤال شود ، چون زن‌ها « مصدقات على أرحامهن » هستند - كما اينكه در روايات ديگرى وجود دارد - لذا ايشان تعبير به سؤال از خودشان نموده است ، بعد هم مىفرمايد كه اين سؤال كردن مستحب بوده و شرط صحت متعه نيست .\r\n\r\nبررسى روايات مسأله\r\n\r\n1 - روايت ابان بن تغلب\r\nقال : قلت لأبي عبد الله عليه السلام انى أكون فى بعض الطرقات فأرى المرأة الحسناء و لا آمن أن تكون ذات بعل أو من العواهر ؟ قال : ليس هذا عليك ، انما عليك ان تصدقها فى نفسها « 2 » .\r\nاين روايت براى مسأله جارى دلالت خوبى دارد ، لكن سندش صحيح نيست ، و در مورد ذيل آن دو احتمال هست ؛ يكى اينكه ، وقتى زنى خودش را عرضه داشته است اين شهادت عملى است بر اينكه او بىمانع است . احتمال دوم اين است كه يعنى از او سؤال مىكنى وقتى خود را خليه معرفى كرد ، توهم مىپذيرى و به نظر\r\n\r\n\r\n","description":"","footnote":"\r\n( 1 ) - وسائل الشيعة ، الباب 6 من ابواب المتعة ، الحديث 1 ، ج 14 ، ص 451 .\r\n( 2 ) - اشار اليه فى الوسائل ، الباب 10 من ابواب المتعة ، الحديث 1 ، ج 14 ، ص 456 ، و رواها فى الكافى ، ج 5 ، ص 2 . 46\r\n","page_name":" 5977 ","page_number":286},
  {"content":"\r\n\r\nمىرسد كه احتمال دوم قوىتر است ، كه سؤال كرده و زن جواب داده كه من مانعى ندارم .\r\n\r\n2 - روايت عمر بن حنظله\r\nاست كه به نظر ما صحيح است « قال : قلت لأبي عبد الله عليه السلام : انى تزوجت امرأة فسئلت عنها » درباره او از ديگران سؤال كردم « فقيل فيها » گفتند كه وضع او ناجور است « فقال و أنت لم سألت أيضا ، ليس عليكم التفتيش » « 1 » .\r\nكه ظاهر اين روايت اين است كه حتى قبل از ازدواج هم حق تفتيش نداريد نه اينكه عدم تفتيش اختصاصى به بعد از ازدواج داشته باشد ، آن طورى كه صاحب جواهر استظهار كرده است اختصاص نهى به بعد از ازدواج را . و لااقل اين است كه اگر مجموع روايات مورد نظر قرار بگيرد ، معلوم مىشود كه قبل از ازدواج هم تفتيش لازم نيست .\r\n\r\n3 - صحيحه ميسّر\r\nقال : قلت لأبي عبد الله عليه السلام : ألقى المرأة بالفلاة التى ليس فيها أحد فأقول لها ، لك زوج ؟ فتقول : لا ، فأتزوجها ؟ قال : نعم هى المصدقة على نفسها . البته اين روايت ربطى به عدم لزوم سؤال ندارد .\r\n\r\n4 - روايت فضل مولى محمد بن راشد\r\nعن أبى عبد الله عليه السلام قال : قلت : انى تزوجت امرأة متعة ، فوقع فى نفسى أن لها زوجا ، ففتّشت عن ذلك فوجدت لها زوجاً ، قال : و لم فتّشت ؟ « 2 »\r\nاين روايت بيش از تأييد از آن استفاده نمىشود كرد ، به اين بيان كه تفتيش اگر واجب شد وجوبش غيرى است نه نفسى به اين معنى كه اگر بدون تفتيش عقد كرد و مباشرت كرد و در واقع شوهر داشت ، عقاب الهى ثابت است . بدين لحاظ بعيد است كه قبل از ازدواج تفتيش واجب باشد و عقاب محتمل منجز شده باشد اما اگر خلاف كرد بعدا تفتيش واجب نباشد ، لذا از اينكه حضرت فرموده « لم فتشت » مىفهميم كه تفتيش از اول واجب نبوده است .\r\n\r\n\r\n","description":"","footnote":"\r\n( 1 ) - وسائل الشيعة ، الباب 10 من ابواب المتعة ، الحديث 1 ، ج 14 ، ص 456 .\r\n( 2 ) - وسائل الشيعة ، الباب 10 من ابواب المتعة ، الحديث 3 ، ج 14 ، ص 457 .\r\n","page_name":" 5978 ","page_number":287},
  {"content":"\r\n\r\n\r\n5 - روايت محمد بن عبد الله الاشعرى\r\nقال : قلت للرضا عليه السلام : الرجل يتزوج المرأة فيقع فى قلبه ان لها زوجا قال : ما عليه أ رأيت لو سألها البينة كان يجد من يشهد ان ليس لها زوج ؟ « 1 »\r\nاز بيان استدلال در ذيل روايت معلوم مىشود كه اگر قبل از ازدواج هم سؤال مىكرد شاهدى نبود .\r\n\r\n6 - روايت محمد بن عبيد الله الاشعرى\r\nقال : سألت أبا الحسن عليه السلام عن تزويج المتعه و قلت :\r\nأتهمها بان لها زوجاً يحل لى الدخول بها ؟ قال عليه السلام : أ رأيتك ان سألتها البينة على ان ليس لها زوج هل تقدر على ذلك ؟\r\n\r\n7 - روايت مهران بن محمد\r\nعن بعض اصحابنا عن ابى عبد الله عليه السلام قال : قيل له أن فلانا تزوج امرأة متعة فقيل له ان لها زوجاً ، فسئلها ، فقال أبو عبد الله عليه السلام و لم سألها « 2 » .\r\n\r\n8 - رواية يونس بن عبد الرحمن\r\nقلت للرضا عليه السلام : المرأة تتزوج متعة فينقضى شرطها فتتزوج رجلا آخر قبل أن تنقضى عدتها قال : و ما عليك ، انما اثم ذلك عليها .\r\nاز اين روايت‌هايى كه ذكر شد ، همان طورى كه بعضى هم استظهار كرده‌اند ، استفاده مىشود كه تحقيق قبل از ازدواج هم لازم نيست .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، الباب 10 من ابواب المتعة ، الحديث 5 ، ج 14 ، ص 457 .\r\n( 2 ) - وسائل الشيعة ، الباب 10 من ابواب المتعة ، الحديث 4 ، ج 14 ، ص 457 .\r\n","page_name":" 5979 ","page_number":288},
  {"content":"\r\n\r\n\r\n20 / 3 / 1383 چهارشنبه درس شمارهء ( 669 ) كتاب النكاح / سال ششم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتداء به بررسى اشكالات كلام صاحب جواهر پرداخته ، سپس روايات داله بر عدم لزوم تحقيق و به دنبال آن روايات داله بر لزوم تحقيق و نحوه جمع بين آنها را مورد بررسى قرار مىدهيم و در آخر ازدواج با زانيه خصوصا مشهورات به زنا و فجور را مورد بحث قرار داده و موارد جواز و عدم جواز را بر مىشماريم .\r\n* * * \r\n[ بحث در لزوم و عدم لزوم تحقيق در بارهء زنى كه مىخواهند متعه شود و حكم ازدواج با زن زانية 
  ]\r\n\r\nذكر اشكالى بر جواهر و جواب آن\r\nيك ايرادى كه ابتداءً بر كلام سابق جواهر به نظر مىرسد و در جلسه قبل مطرح شد ولى آن ايراد بر او وارد نيست اين است كه ؛ اينكه ايشان تفكيك قائل شده است بين قبل از ازدواج و بعد از ازدواج به اينكه مىتواند تحقيق قبل از ازدواج لازم باشد و اما بعد از ازدواج لازم نباشد ، مورد اشكال است به اينكه : اگر قبل از ازدواج تحقيق واجب باشد ، و تحقيق نشود ، معنايش اين مىشود كه اگر مصادف با واقع بود تنجز پيدا مىكرد ، بنابراين در اين صورت ديگر وجهى براى عدم لزوم تحقيق بعد از ازدواج نخواهد بود و بعد از ازدواج هم تحقيق لازم خواهد بود ، پس اگر ديديم كه بعد از ازدواج تحقيق لازم نيست - كما اينكه مفاد روايات است - بايد قبل از ازدواج هم تحقيق لازم نباشد . پس شارع نمىتواند بگويد كه قبل از ازدواج تحقيق لازم بود\r\n\r\n","description":"","footnote":"","page_name":" 5980 ","page_number":289},
  {"content":"\r\n\r\nولى بعد از ازدواج لازم نيست ، اين ايرادى است كه بر جواهر به نظر مىرسد .\r\nلكن اين ايراد بر ايشان وارد نيست ، چرا كه كلام صاحب جواهر اين است كه اگر چنانچه شبهه در مورد زن كه شوهر دار است يا نه ، قبل از ازدواج براى او پيش آمده باشد ، از آنجا كه آن شبهه منجّز است هم قبل از ازدواج و هم بعد از آن تحقيق براى او لازم است ، و اما اگر شبهه‌اى براى او قبل از ازدواج نبود ، و بعد از ازدواج توجه به شبهه پيدا كرد ، ايشان مىفرمايد در اين صورت ديگر جا براى تحقيق نيست پس ايشان تفكيك بين قبل از ازدواج و بعد از ازدواج با وجود شبهه از قبل را قائل نشده ، تا ايراد فوق متوجه او بشود ، بلكه تفكيك بين حصول شبهه در قبل از ازدواج و حصول آن در بعد از ازدواج قائل شده است .\r\n\r\nذكر اشكالى كه بر جواهر وارد است\r\nبله اشكالى كه بر جواهر وارد مىشود ، اين است كه ايشان ، روايات دلالت‌كننده بر عدم لزوم تحقيق را اختصاص به بعد از ازدواج داده است ، در حالى كه مىتوان از آنها ، استظهار نمود كه اختصاصى به بعد از ازدواج ندارند ، و در قبل از ازدواج هم اگر شبهه‌اى حاصل شد ، بازهم تحقيق لازم نيست .\r\n\r\nبررسى روايات داله بر عدم لزوم تحقيق\r\n1 - محمد بن احمد بن يحيى عن الميثم بن ابى مسروق النهدى عن احمد بن محمد بن ابى نصر و محمد بن الحسن الاشعرى عن محمد بن عبد الله الاشعرى قال : قلت للرضا عليه السلام : الرجل يتزوج بالمرأة فيقع فى قلبه أن لها زوجا ، فقال : و ما عليه ؟ أ رأيت لو سألها البيّنة كان يجد من يشهد أن ليس لها زوج . « 1 »\r\nسند اين روايت به نظر ما صحيح است و از عموم تعليل آن كه با توجه به اينكه ازدواج يا دائمى است و يا موقت ، و آوردن دو شاهد براى عدم ازدواج موقت براى زن ممكن نيست ، از اين تعليل استفاده مىشود كه همان طورى كه بعد از ازدواج با\r\n\r\n\r\n","description":"","footnote":"\r\n( 1 ) - وسائل الشيعة ، الباب 10 من ابواب المتعة ، الحديث 5 ، ج 14 ، ص 457 .\r\n","page_name":" 5981 ","page_number":290},
  {"content":"\r\n\r\nاو و تحقق شك نسبت به ازدواج قبلى او ، بايد حرف او را پذيرفت و نمىتوان درخواست بينه بر عدم ازدواجش كرد ، در قبل از ازدواج با او هم همين طور است و بايد حرف او را تصديق نمود و بينه‌اى را طلب نكرد ، پس اين روايت دلالت مىكند بر عدم لزوم تحقيق در موارد متعة ، چه ترديد بعد از ازدواج با او باشد و چه قبل از ازدواج با او باشد .\r\n2 - الشيخ المفيد فى رسالة المتعة عن جعفر بن محمد بن عبيد الله الاشعرى - ظاهرا در اينجا سقطى شده است و « عن أبيه » افتاده است ، در بحار « عن أبيه » را دارد و اين محمد بن عبد الله يا عبيد الله كه اختلاف نسخه است يك شخص است - قال : سألت ابا الحسن عليه السلام عن تزويج المتعه . . . تقريباً مثل روايت گذشته است « 1 » و البته ابو الحسن معاصر با اين شخص همان امام رضا عليه السلام است و اين دو روايت يك روايت‌اند با مختصر تفاوتى در عبارات ، كه از نقل به معنى حاصل شده است .\r\n3 - محمد بن على بن الحسين باسناده عن يونس بن عبد الرحمن عن الرضا عليه السلام فى حديث قال : قلت له : المرأة تتزوج متعة فينقضى شرطها ، فتتزوج رجلا آخر قبل أن تنقضى عدتها ، قال :\r\nو ما عليك انما اثم ذلك عليها . « 2 » از اين روايت هم استفاده مىشود كه ملاك در اين گونه امور حرف خود زن است .\r\n4 - روايت عمر بن حنظلة قال قلت لأبي عبد الله عليه السلام : انى تزوّجت امرأة فسألت عنها فقيل فيها ، فقال : و انت لِمَ سألت ايضا ، ليس عليكم التفتيش . « 3 »\r\nاين روايت هم كه آن را صحيح مىدانيم به طور كلى دلالت بر عدم لزوم تفتيش و اينكه شما چنين وظيفه‌اى نداريد ، مىكند . و به واسطه كليتش شامل قبل از ازدواج و بعد از ازدواج هر دو مىشود .\r\nخلاصه از روايات متعدد استفاده مىشود كه اگر زنى خود را عرضه كرد و عملا و\r\n\r\n\r\n","description":"","footnote":"\r\n( 1 ) - جامع الاحاديث ، باب 65 از ابواب التزويج و حكمه و فضله ، ح 6 .\r\n( 2 ) - وسائل الشيعة ، الباب 10 من ابواب المتعة ، الحديث 2 ، ج 14 ، ص 456 .\r\n( 3 ) - جامع الاحاديث ، باب 65 از ابواب التزويج و حكمه و فضله ، ح 2 .\r\n","page_name":" 5982 ","page_number":291},
  {"content":"\r\n\r\nيا قدر مسلم اين است كه اگر قولًا گفت كه من مانعى از ازدواج ندارم ، قول او متبع است و تحقيق درباره او هيچ رجحانى ندارد ، بله اگر براى مرد شبهه‌اى حاصل شود ، مىتواند با او ازدواج نكند و شايد اين ازدواج نكردن راجح باشد . و باز دلالت مىكند بر عدم لزوم تحقيق از ديگران . روايت ابان بن تغلب كه مىگويد احتمال مىدهم شوهر داشته باشد ، حضرت مىفرمايد « مصدقات على انفسهنّ » و روايت ميسره « 1 » كه مىگويد از زن مىپرسم شوهر دارى ، مىگويد ندارم . مىفرمايند : از او بپذير و لازم نيست كه تحقيق نمايى .\r\nو روايتى كه شيخ مفيد در رساله متعه از حسن بن جرير و يا حريز - كه اختلاف بين نسخه‌ها هست و ظاهرا حريز اشتباه است و در نسخه چاپى هم جرير دارد - قال :\r\nسألت ابا عبد الله عليه السلام عن المرأة تُزنى عليها أ يتمتع بها ؟ قال : أ رأيت ذلك ؟ قلت : لا ، و لكنها ترمى به . قال : نعم تمتع بها ، على انك تغادر و تغلق بابك . « 2 »\r\n« تُزنى » از باب افعال است ، أزناهُ اى حمله على الزنا « تُزنى عليها » يعنى ديگران را وادار مىكند كه با او زنا كند يا او را به اين عمل دعوت مىكند ، بالاخره حضرت در اين روايت هم مىفرمايد : صرف تهمت مانع نيست ، منتها درب را محكم ببند و قفل كن ، تا به او تجاوزى نشود . در مقابل اين رواياتى كه گذشت ، رواياتى هست كه دلالت بر لزوم تحقيق مىكند ، كما اينكه روايات ثالثى هم هست كه لزوم امساك از آنها استفاده مىشود .\r\n\r\nذكر روايات داله بر لزوم تحقيق\r\n1 - على بن ابراهيم عن أبيه عن ابن ابى عمير رفعه عن عبد الله بن ابى يعفور عن ابى عبد الله عليه السلام قال : سألته عن المرأة و لا يدرى ما حالها أ يتزوجها الرجل متعه ؟ قال : يتعرض لها ،\r\n\r\n\r\n","description":"","footnote":"\r\n( 1 ) - اين دو روايت در درس قبلى ذكر شد .\r\n( 2 ) - جامع الاحاديث ، باب 5 از ابواب المتعه ، ح 11 به نقل از مستدرك الوسائل ، الباب 8 من ابواب المتعه ، الحديث 1 .\r\n","page_name":" 5983 ","page_number":292},
  {"content":"\r\n\r\nفان أجابته الى الفجور فلا يفعل « 1 » .\r\nسند اين روايت با توجه به اينكه بعيد است كه بيش از يك واسطه بين ابن ابى عمير و ابن ابى يعفور باشد و مشايخ و كسانى كه ابن ابى عمير از او روايت كند به حسب قاعده ثقات هستند ، لذا سند اين روايت معتبر است و دلالت مىكند بر لزوم تحقيق از حال او در صورت ترديد در مورد او ، به اينكه تحقيق كند - مثلا او را به زنا دعوت كند - پس اگر فهميد كه اهل فحشاء است ، با او ازدواج نكند .\r\n2 - در روايت مفضل بن عمر كه بسيار مفصل است مثل مطلب روايت قبلى هست كه « أن نَدعو المتمتع بها الى الفاحشة ، فان أجابت فقد حرم الاستمتاع بها » « 2 » پس از اين روايت هم مثل روايت قبلى لزوم تحقيق استفاده مىشود .\r\n\r\nنحوه جمع بين روايات مذكور\r\nبه نظر مىرسد كه در جمع بين ادله همان حكمى كه صاحب شرايع گفته است حرف صحيحى باشد ، و اينكه ايشان گفته است كه از خودش سؤال شود و مستحب است كه وضع را روشن كند ، اشاره به اين دو روايت اخير يعنى روايت‌هاى ابن ابى يعفور و مفضل بن عمر باشد ، مىخواهد بفرمايد كه از ادله ديگر استفاده مىشود كه تحقيق از ديگران در مورد حيثيت اشخاص حتى المقدور منهى است ، و لذا ايشان از جمع روايات استفاده كرده كه از خودش سؤال بشود ، و اين همان است كه ابن ابى يعفور و مفضل روايت مىكنند ، پس جمعاً بين الادله سؤال كردن از خود زن مستحب است و ادله ديگر هم كه مىگويند قول خودش متبع است ، حمل بر جواز اكتفا مىشود ، و روايت أبو مريم هم منافاتى با اين روايات ندارد ، چرا كه مقصود از\r\n\r\n\r\n","description":"","footnote":"\r\n( 1 ) - وسائل الشيعة ، الباب 8 من ابواب المتعة ، الحديث 2 ، ج 14 ، ص 453 . و جامع الاحاديث ، باب 5 از ابواب المتعه ، ح 13 .\r\n( 2 ) - جامع احاديث الشيعة ، ابواب المتعة ، باب 1 ، ح 41 .\r\n","page_name":" 5984 ","page_number":293},
  {"content":"\r\n\r\n« فاسألوا عنهن » با توجه به اين دو روايت ابن ابى يعفور و مفضل همان سؤال به طريقه مذكور در آن روايات از خود او مىباشد و با توجه به رواياتى كه دلالت مىكردند بر عدم لزوم سؤال مثل دو روايت ديگر ، حمل بر استحباب مىشود .\r\n\r\nبررسى حكم ازدواج با زانية\r\nاز مجموع رواياتى كه در باب عقد دائم و عقد انقطاعى وارد شده است ، استفاده مىشود كه ازدواج با مشهورات به زنا يا افرادى كه حدّ بر آنها جارى شده است ، تا وقتى كه توبه كردن آنها ثابت نشود ، حرام است و بلكه عقد آنها هم باطل مىشود ، چون بعضى از روايات دلالت مىكنند بر اينكه اين تحريم ازدواج ، بنفسه نيست بلكه مقدمه تمتعات است ، پس اثر وضعى هم نمىگذارد ، و اين فرق مىكند با « بيع وقت النداء » كه به خاطر اينكه فعلى است از افعالى كه مانع از نماز جمعه است مورد نهى است و اما اثر وضعىاش مىتواند بيايد و حكم به صحت بيع بشود . و اما اينكه « انكحتُ » و « زوجت » گفتن براى شخصى كه عقدش صحيح نمىشود ، بما هو هو خودش از محرمات باشد خيلى بعيد است ، و در اين گونه موارد اگر نهى از چنين عقدى بكنند ، معناى آن اين است كه به چنين عقدى ترتيب اثر ندهيد ، به خلاف انجام بيع در هنگام نداء كه مىشود كه اجراء عقد در آن موقع اشكال داشته باشد و در عين حال محكوم به صحت بشود .\r\nبالاخره از جمع بين روايات اين طور به نظر مىرسد كه ازدواج با زن‌هاى مشهور به فحشاء حرام است ، مگر اينكه شخص بتواند او را كنترل نمايد كه مورد تجاوز ديگران قرار نگيرد ، در اين صورت اشكالى ندارد و اما در غير اين صورت ازدواج با آنها چه دائمى و چه انقطاعى جايز نيست . و اما اگر زناكار رسمى و مشهور به آن نباشد ، مانعى از ازدواج با او نيست ، و اگر چه اطمينان به او نباشد ، با توجه به اينكه اين عمل شغل او نبوده است ، دستورى در مورد شديد كردن مراقبت نسبت به او بعد از ازدواج با او نيست .\r\nسؤال : مسأله عده و اختلاط مياه در مورد زانى چه مىشود ؟\r\nجواب : زانيه عده ندارد ، يا بايد توبه كند و يا اگر توبه نكرده است ، بتواند كه\r\n\r\n","description":"","footnote":"","page_name":" 5985 ","page_number":294},
  {"content":"\r\n\r\nشديدا او را كنترل نمايد كه با او زنا نكنند تا ازدواج با او اشكالى نداشته باشد . و اختلاط مياه هم درباره او اشكالى ندارد و گفته‌اند كه الولد للفراش ، پس شبهه‌اى باقى نمىماند .\r\n\r\nذكر روايات داله بر حكم ازدواج با زانيه\r\n1 - عن زرارة قال : سألت ابا عبد الله عليه السلام عن قول الله عزّ و جلّ « الزانى لا ينكح إلّا زانية او مشركة » عن نساء مشهورات بالزنا و رجال مشهورون بالزنا شهروا به و عرفوا به ، و الناس اليوم بذلك المنزل ، فمن اقيم عليه حد الزنا او بالزنا ، لم ينبغ لاحد ان يناكحه حتى يعرف منه التوبة . « 1 »\r\nاز اين گونه روايات زيادى هست كه دلالت مىكنند بر اينكه مقصود آيه شريفه زناكاران شناخته شده و علنى هستند .\r\n2 - ابن ابى عمير عن حماد عن الحلبى عن ابى عبد الله عليه السلام انه سئل عن الرجل يشترى الجارية قد فجرت ، أ يطأها ؟ قال : نعم انما كان يكره النبى صلى الله عليه و آله نسوة من اهل المدينة كنّ فى الجاهلية يعلن بالزنا ، فأنزل الله « الزانى لا ينكح إلّا زانية او مشركة » و هنّ المؤاجرات المعلنات بالزنا . . . فنهى الله ان ينكح امرأة مستعلنة بالزنا أو ينكح رجل مستعلن بالزنا قد عرف ذلك منه ، حتى يعرف منه التوبة . « 2 »\r\nاين روايت همان روايتى است كه گفتيم كه دلالت مىكند بر اينكه مقصود خصوص حرمت عقد كردن نيست بلكه اثر وضعى كه جواز وطى است هم منقضى مىشود ، چرا كه در اين روايت بحث از كراهت وطى زانيه - در روايات كراهت در اعم از كراهت و تحريم استفاده مىشود - است و استدلال به آيه شده است كه نهى از نكاح و عقد زانيه كرده است و از اين معلوم مىشود كه نهى از نكاح به عنوان مقدمه وطى مطرح است .\r\n\r\nنحوه جمع بين روايات مسأله\r\n\r\n\r\n","description":"","footnote":"\r\n( 1 ) - وسائل الشيعة ، الباب 13 من ابواب ما يحرم بالمصاهرة و نحوها ، الحديث 2 ، ج 14 ، ص 335 .\r\n( 2 ) - جامع الاحاديث ، باب 17 از ابواب ما يحرم بالتزويج و الملك و الطلاق ، ح 5 .\r\n","page_name":" 5986 ","page_number":295},
  {"content":"\r\n\r\nرواياتى كه مىگويد متعه كردن فاجره و شايد عقد دائم او هم اشكالى ندارد ، و اين روايات خاصى كه مىگويد اين مسأله عدم جواز ازدواج مگر بعد از توبه ، مال مشهورات به زنا است ، مخصص مطلقاتى مىشوند كه به طور مطلق از ازدواج با زانى و زانيه نهى كرده‌اند . و گفتيم كه از بعضى از روايات استفاده مىشود كه حتى ازدواج با مشهورات هم اگر بتوان آنها را مراقبت نمود كه زنا نكنند ، جائز است و آن روايت اين است كه :\r\n3 - عن ابى الحسن عليه السلام فى المرأة الحسناء الفاجرة ، هل يجوز للرجل ان يتمتع منها يوما أو اكثر ؟ فقال : اذا كانت مشهورة بالزنا فلا يتمتع منها و لا ينكحها . « 1 »\r\nكه مراد يك روز يا بيشتر است كه مدت كوتاهى است و بعد از آن نمىتوان او را كنترل كرد ، پس در اين صورت اجازه نداده است و در مقابلش روايت بعدى است كه در صورتى كه يك استمرارى باشد كه بتوان او را كنترل كرد مثل عقد دائم يا منقطعى كه استمرار داشته باشد ، ازدواج با مشهور به زنا را اجازه داده است و آن اين است كه :\r\n4 - عن اسحاق بن جرير قال قلت لأبي عبد الله عليه السلام ان عندنا بالكوفة امرأة معروفة بالفجور ، أ يحل أن أتزوجها متعة ؟ قال : فقال : رفعت راية ؟ قلت : لا ، لو رفعت راية أخذها السلطان ، قال :\r\nفقال : نعم تزوجها متعة . قال ثم انه أصغى الى بعض مواليه فأسرّ اليه شيئا قال : فدخل قلبى من ذلك شىء قال فلقيت مولا فقلت له : اى شيء قال لك أبو عبد الله عليه السلام قال فقال لى : ليس هو شىء تكرهه ، فقلت فأخبرنى به قال فقال : انما قال لى : و لو رفعت راية ما كان عليه فى تزويجها شىء ، انما يخرجها من حرام الى حلال . « 2 »\r\nكه از ظاهر روايت به نظر مىرسد كه مراد از دومى متعه مستمر است نه متعه كوتاه مدت ، يعنى مدتى است كه مىتواند او را تحت كنترل شديد قرار دهد و اجازه\r\n\r\n\r\n","description":"","footnote":"\r\n( 1 ) - مستدرك الوسائل ، الباب 7 من ابواب المتعة ، الحديث 1 .\r\n( 2 ) - جامع الاحاديث ، باب 5 از ابواب المتعه ، ح 9 .\r\n","page_name":" 5987 ","page_number":296},
  {"content":"\r\n\r\nتعدى و زناى با او را به كسى ندهد ، در اين صورت حتى اگر از اصحاب الراية هم باشد ، ازدواج با او اشكالى ندارد .\r\nو اما اگر چنين مراقبتى ممكن نباشد به مقتضاى « حرم ذلك على المؤمنين » ازدواج با او جايز نيست و اما اگر توانست او را به حلال كشانده و از حرام بازدارد . ازدواج با او مانعى ندارد . تا اينجا بحث ما تمام شد و جلسه آينده ان شاء الله در 28 رجب برگزار مىشود .\r\n« * و السلام * »\r\n\r\n","description":"","footnote":"","page_name":" 5988 ","page_number":297},
  {"content":"\r\n . \r\n\r\n","description":"","footnote":"","page_name":" 5989 ","page_number":298}
  ]