[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nهو العليم\r\nاسرار ملكوت\r\nشرح حديث عنوان بصرى\r\nاز امام صادق عليه السلام\r\nجلد دوم\r\nتأليف\r\nسيدمحمدمحسن حسينى طهرانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحسينى طهرانى . سيد محمد محسن 1375 ه‍ . ق -\r\nاسرار ملكوت : مقدمه شرح حديث عنوان بصرى از امام صادق\r\nعليه السلام . جلد اول - سيد محمد محسن حسينى طهرانى . - قم : شهريار 1425 ه‍ . ق .\r\n336 ص .\r\nكتابنامه : ص 541 - 551 ؛ همچنين به صورت زيرنويس .\r\n1 . احاديث خاص ( عنوان بصرى ) . 2 . احاديث شيعه - قرن 14 . 3 . عرفان . الف . عنوان .\r\n1384 5 ح 9 ع / 145 bp\r\n218 / 297\r\nاسرار ملكوت ( 2 )\r\nشرح حديث عنوان بصرى از امام صادق عليه السلام\r\nتأليف : سيد محمد محسن حسينى طهرانى\r\nناشر : انتشارات عرش انديشه\r\nنوبت چاپ : اول / 1426\r\nقيمت : 3500 تومان\r\nتعداد : 3000\r\nچاپ : آثار\r\nشابك : 6 - 1 - 96252 - 964\r\nحق چاپ محفوظ است\r\nتلفن : 2918013 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nاسرار ملكوت ( 2 )\r\n\r\nمجلس نهم : عدم كفايت اشتغال به علوم ظاهرى و متعارف در تحصيل مراتب يقين و كمال\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nبِسم اللَه الرَّحمن الرَّحيم\r\nالحَمد للّه ربِّ العالَمينَ ، وصلَّى اللَهُ علَى محمّدٍ وآلِه الطّاهرين\r\nولَعنة اللَه علَى أعدآئهم أجمعين\r\nعنوان بصرى مىگويد :\r\nكُنتُ أختَلفُ إلى مالكِ بنِ أنسٍ سِنينَ . فَلمّا قَدِم جعفرٌ الصّادقُ عليه‌السّلام المدينةَ ، اخْتلَفتُ إليه و أحببتُ أن آخُذ عنه كما أخَذتُ عن مالكٍ .\r\n« سالها بود كه من با مالك بن انس معاشرت داشتم . تا هنگامى كه جعفر صادق عليه‌السّلام به مدينه آمدند . خواستم با آن حضرت رفت و آمد كنم همانند مالك بن انس ، و از او نيز علومى را فرا بگيرم همچنانكه از مالك فرامىگرفتم . »\r\nفقالَ لى يَومًا : إنّى رَجلٌ مَطلوبٌ و مَع ذلك لى أورادٌ فى كُلِّ ساعة مِن آنآءِ اللَيلِ و النّهار ، فلا تَشغَلنى عن وِرْدى و خُذ عن مالكٍ ، وَ اختلِفْ إليهِ كما كُنتَ تَختلفُ إليه .\r\n« روزى حضرت به من فرمود : من شخصى مورد تعقيب هستم و حكومت جواسيس و عيونى را بر من گماشته است ، و لذا نمىتوانم با هر فرد آزادانه مرتبط باشم . از اين گذشته خود نيز به اذكار و اورادى در منزل اشتغال دارم و ساعاتى از نيمه‌هاى شب و روز مرا به خود اختصاص داده است . بنابراين مرا از\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nذكر و ورد خود مشغول مگردان و همانطور كه سابقاً با مالك بن انس حشر و نشر داشتى ، اكنون نيز پيش او برو و از او مسائلت را پرسش نما . »\r\nدر اين عبارت ، چه در كلام عنوان و چه در فرمايش حضرت صادق عليه‌السّلام نكاتى قابل بحث و دقّت است كه اهمّ آنها اينست كه :\r\n\r\nعلّت رجوع عنوان از مالك به امام صادق عليه السّلام پيوستن به كانون علم و حيات است\r\nعنوان سالها از مالك بن انس اخذ علم مىنمود امّا هيچگاه اين مسأله او را اشباع نكرد ، و كثرت رواياتى كه مالك براى او از رسول خدا صلّى الله عليه وآله و سلّم نقل كرد او را سيراب ننمود ؛ و همچنان خلأ وجودى احساس و نقصان در ضمير او را در دغدغهء رجوع به اعلم و ابصر و اعرف به مسائل و قضايا قرار مىداده است . و اين نكته بسيار حائز اهميّت است ؛ زيرا رواياتى كه مالك در طول اين مدّت نقل مىكرد تمامى از رسول خدا صلّى الله عليه و آله و سلّم بود ، يا حدّ اقلّ بخش مهمّى از آن منتسب به آن حضرت بود ، پس چرا عنوان با وجود اين قضيّه باز احساس نياز نسبت به امام عليه‌السّلام مىنمايد و علومى كه از مالك اخذ كرده است او را كفايت نمىنمايد ؟\r\nدليل اين مسأله واضح است ؛ زيرا علومى كه عنوان به دنبال آن بود با علوم متعارف روز متفاوت است . در علوم متعارف ، مقصد و غايت از علم و دانش ، اكتناس و اقتباس و حفظ يكسرى مطالب و اندوختن آنها در جايگاه خاصّ به خود است . مثلًا كسى كه به دنبال تحصيل بلاغت و حفظ نكات ادبى و فراگيرىآن است ، با مطالعه و خواندن قوانين ادبى و اشعار بليغ و مقالات معروف و تحصيل ساليانى چند به نقطهء مطلوب و دلخواه خود خواهد رسيد . و يا كسى كه در رشته‌اى از رشته‌هاى طب وارد مىشود ، پس از گذراندن ساليانى تعلّم و تجربه ، خود را در آن قسمت مستغنى و اهل نظر و متخصّص خواهد يافت . و همينطور پرداختن به علوم متعارف و متداول از فقه و اصول و تفسير و غيره در طىّ ساليان متمادى مىتواند فردى را در اين رشته‌ها متخصّص و صاحب\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nرأى و نظر كند ، به نحوى كه خود را از اقتناص آراء و مبانى و نظرات ديگران بىنياز مىپندارد ؛ گرچه ممكن است در اين پندار خود دچار اشتباه و خطا گشته باشد و بر اساس جهل مركّب چنين زمينه‌اى براى او حاصل شده باشد .\r\nامّا آنچه را كه عنوان به دنبال او بود چيز ديگرى بود ؛ علمى بود كه بتواند جان تشنهء او را سيراب كند و فكر سرگشتهء او را به نظام آورد و ضمير آشفتهء او را به مرهم معرفت و بصيرت شفا بخشد و روح درماندهء او را به كانون علم و حيات بپيوندد و از آبشخوار ماء مَعين و چشمهء حيات ، زندگى بخشد . و اين مسأله با اين گونه ارتباطات و معاشرتها و مجالس محقّق نخواهد شد . اين مسأله ابزارى وراى تدريس و تدرّس ظاهرى و اكتساب علوم متعارف مدوّنه را مىطلبد . ممكن است يك شخص بسيارى از اين علوم را حفظ كرده باشد و همچون نوار عيناً بتواند بازگو نمايد ، و بر رعايت مطالب و شرح و بيان و تفسير و تبيين آن مهارت لازم را داشته باشد ، امّا نتواند هيچ دردى از انسان را التيام بخشد و روح و ضمير و سرّ او را به حيات و نشاط آورد ، و آلام درونى او را به صحّت و كمال بدل نمايد . تأثير كلام و گفتار آنگه محقّق خواهد شد كه نفس متكلّم به حقيقت و محتواى كلام رسيده باشد و كلام را نه از روى قرائت و حفظ ، بلكه از روى شهود و ادراك حقيقت نفس الأمرى آن بيان نمايد . و به بيانى ديگر : خود متكلّم متعيّن به تعيّن آن كلام و مصداق عينى و خارجى آن شده باشد .\r\nدر اينجاست كه عبارت ، ديگر با ساير عبارات مشابه تفاوت مىكند . كيفيّت عبارات و بيان آنها در موارد مختلفه با سايرين فرق مىكند . در هر جا و هر مورد آنچه لايق و مناسب با آن مورد است را مطرح مىكند . زيرا به حقيقت شرائط و موضوع خاصّ إشراف كامل دارد ؛ و يك مطلب و عبارت را براى همه و در همه‌جا به كار نمىبرد ، بلكه متناسب با همان شخص و در شرائط خاصّ او مطرح\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمىكند . و چه بسا از طرح آن براى ساير افراد احتراز مىنمايد ، زيرا ظروف چه بسا تحمّل تلقّى آن را نداشته باشند .\r\nأميرالمؤمنين عليه‌السّلام در تبيين خصائص رسول الله صلّى الله عليه و آله و سلّم در « نهج‌البلاغه » خطبهء 104 چنين مىفرمايد :\r\nاختَارَه مِن شَجرةِ الأنبيآءِ وَ مِشكَوةِ الضّيآءِ و ذُؤَابَةِ العَلْيآءِ و سُرَّةِ البطحآءِ و مَصابيحِ الظُّلْمةِ و يَنابيعِ الحِكمَةِ .\r\n« خداى متعال او را از درخت بارور و پربركت سلسله انبياء برگزيد . او همچون مشعلى فروزان ، از جايگاهى بلندمرتبه بود كه از ميان صحراء سر برآورد و چراغهاى تاريكى و چشمه‌هاى جوشان حكمت را از آن خود ساخت . »\r\n\r\nأميرالمؤمنين در خصائص رسول خدا مىفرمايد : طَبيبٌ دَوّارٌ بِطبّه . . .\r\nطَبيبٌ دَوّارٌ بِطِبّه ؛ قَد أحْكَمَ مَراهِمَه و أحمَى مَواسِمَه ، يَضَعُ ذلكَ حَيثُ الحاجةُ إليهِ مِن قلوبٍ عُمْىٍ و آذانٍ صُمٍّ و ألْسِنَةٍ بُكْمٍ ؛ مُتَّبِعٌ بِدَوآئِه مَواضعَ الغَفلةِ و مَواطِنَ الحَيْرَة . [ 1 
  ]\r\n« رسول خدا طبيبى بود بسيار حاذق و متبحّر در مداواى مرضا . بتحقيق كه مرهم‌ها را بسيار سنجيده و متقن در جاى خود قرار مىداد و مواضعى را كه بايد گداخته گردد دقيق مىگداخت ؛ در هر موضع حاجت و نياز آنچه را كه بهترين روش و طريق بود برمىگزيد . دلهاى كور و گوشهاى كر و زبانهاى لال را به صحّت و اعتدال در مىآورد . با داروى شفابخش و حيات‌بخش خود جايگاه غفلت و جهالت را ويران مىنمود ، و مواضع شكّ و ترديد و حيرت را بر طرف مىنمود . »\r\nآرى ، رسول خدا صلّى الله عليه و آله چنين بود . تشخيص بيمارى را به بهترين نحو ممكن تحصيل مىكرد و داروى خاصّ و منحصر بفرد او را تجويز\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد عبده ، ج 1 ، ص 206\r\n","page_name":" 26 ","page_number":26},
  {"content":"\r\n\r\nمىنمود . و همينطور ساير معصومين عليهم السّلام و اولياى عظام الهى كه با نور ولايت و اشراف بر ضمائر نفوس و اسرار قلوب و خفاياى صدور ، به خوبى و به روشنى نسبت به امراض و نقائص و زلّات و خلل و غفلت آنها اطّلاع دارند ، آنها مىتوانند داروى شفا دهندهء امراض روحى را تجويز نمايند و هر موردى را بخصوص در طريقى و مسيرى قرار دهند ، و غير از آنان ابداً اطّلاعى از اين امور نخواهند داشت ، گرچه علّامهء دهر باشند و نسبت به مسائل ظاهرى و علوم عادى اشراف و تسلّط كافى را داشته باشند .\r\n\r\nإشراف اولياى الهى بر ضمائر افراد\r\nبه ياد دارم در اواخر سلطنت پهلوى و دوران شور و هيجان مبارزات و مجاهدتهاى ملّت ايران شبى به اتّفاق مرحوم والد أعلى اللهُ تعالى مَنزِلتَه از مسجد قائم به سمت منزل پياده حركت مىكرديم . در بين راه چشم ايشان به دكّهء روزنامه فروشى افتاد كه عكس يكى از افرادى را كه در خارج با مرحوم آية الله خمينى رحمة الله عليه بسيار نزديك و از زمرهء تعداد قليل مرتبطين مورد اعتماد و وثوق ايشان بشمار مىرفت ، در روزنامه چاپ كرده بودند . ايشان ايستادند و از بنده سؤال كردند : اين شخص كيست كه عكس او را در اينجا انداخته‌اند ؟ عرض كردم : فلان شخص است [ 1 
  ] ، و از نزديكان آية الله خمينى بشمار مىرود . ايشان پس از نگاهى بسيار عميق رو كردند به من و فرمودند : عنقريب است كه از اين مرد بلائى بر سر ايران بيايد كه ديگر جبران نخواهد شد !\r\nحالا اين مطالب و امثال آن را از كجاى اين علوم ظاهرى و معارف متعارف مىتوان فراگرفت ؟ و لذا بسيار مشاهده شده است كه علماء و بزرگان از اهل علم و معرفت پس از اتمام دوران درس و تدريس و نيل به مراتب عاليه از فقه و اجتهاد و اكتناس ساير علوم و فنون ، تازه نفس خود را تشنهء ماء معرفت ، و روح خود را سرگشته و حيران در بوادى تحقيق و طلب مىيافتند ؛ و آنچه در اين مدّت\r\n\r\n\r\n","description":"","footnote":"\r\n[ 1 
  ] - سيّد ابوالحسن بنى صدر\r\n","page_name":" 27 ","page_number":27},
  {"content":"\r\n\r\n( ساليان متمادى بحث و تحقيق ) به دست آورده بودند ، آنانرا بىنياز از تربيت و تعليم و تزكيه نزد استاد راه و خبير به مصالح و مفاسد و اسرار و رموز نمىكرد ، و همچنان تشنه و واله به دنبال سرچشمهء آب حيات از اين سو به آن سو و از اين شهر و ديار به اطراف و اكناف در سفر و طلب بودند .\r\n\r\nكلام مرحوم علّامه در « رسالة لبّ اللباب » ناظر بر لزوم فراگيرى علوم باطنى است\r\nمرحوم آية الله والد قدّس الله رَمسَه در مقدّمهء كتاب وزين و گرانسنگ « رساله لُبّ اللباب » در اين باره چنين مىفرمايند :\r\nو از همين جا روشن مىشود كه براى تكميل نفس و طىّ مدارج و معارج كمال انسانيّت ، اكتفا به علوم الهيّهء ذهنيّهء تفكيريّه مانند تعليم و تعلّم فلسفه بهيچوجه من الوجوه كافى نخواهد بود . چون ترتيب قياس و برهان بر اساس منطق صحيح و مقدّمات صحيحه نتيجه اقناعيّه براى ذهن مىدهد ، ولى قلب و روح را اشباع نمىكند و روان را از تشنگى و عطش وصول به حقائق و شهود دقائق سيراب نمىسازد .\r\nگرچه علم حكمت و فلسفه داراى اصالت و متانت است و اشرف علوم ذهنيّه و تفكيريّه است كه توحيد را بر پايه برهان استوار نموده و راه هر گونه شكّ و شبهه را مسدود مىكند ؛ و بر اين اصل قرآن مجيد دستور داده و روايات وارده از راسخين دانش و دين : ائمّه طاهرين كه پاسداران وحى و نبوّتند نيز امر به تعقّل و تفكّر و ترتيب قياس و برهان و مقدّمات استدلاليّه نموده‌اند ، ليكن اكتفا نمودن به توحيد فلسفى و برهانى در مكتب استدلال بدون انقياد دل و وجدانِ ضمير و شهودِ باطن ، امرى است نارسا .\r\nگرسنه گذاردن دل و باطن را از غذاهاى روحانيّه معنويّهء عالم غيب و انوار الهيّه ملكوتيّه جماليّه و جلاليّه و قناعت كردن به سير در كتابها و كتابخانه‌ها و مكتب‌ها و درس خواندن‌ها و درس دادن‌ها گرچه به أعلى درجه از اوج خود برسد ، سير كردن عضوى است از اعضاء و گرسنه گذاردن عضوى بالاتر و والاتر .\r\nدين قويم كه بر صراط مستقيم است ، هر دو جنبه را رعايت مىكند و قوا و\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاستعدادهاى نهفته انسان را از هر دو جهت تكميل مىنمايد .\r\nاز سوئى ترغيب به تعقّل و تفكّر مىكند و از سوى ديگر امر به اخلاص و تطهير دل از زنگار كدورتهاى شهوانى ، و آرامش دل و اطمينان و سكينه خاطر ؛ و پس از يازده سوگند عظيم و جليل ، ( قَدْ أَفْلَحَ مَنْ زَكَّاها * وَ قَدْ خابَ مَنْ دَسَّاها ) [ 1 
  ] مىسرايد . [ 2 
  ]\r\nدر دعاى منسوب به أميرالمؤمنين عليه‌السّلام آمده است :\r\nاللَهُمَّ نَوِّر ظاهِرى بِطاعَتكَ ، و باطِنى بِمحبَّتكَ ، و قَلبى بِمَعرفتِكَ ، و روحى بِمُشاهَدَتكَ ، و سِرّى باستِقلالِ اتِّصالِ حَضرتِكَ ، يا ذا الجَلالِ وَ الإكرامِ . [ 3 
  ]\r\n« خداوندا ظاهرم را به طاعتت ، و باطنم را به محبّتت ، و قلبم را به شناخت حقيقى و وجدانى ، و روحم را به مشاهده و زيارتت ، و سويداى دلم را به اتّصال كامل و اندكاك در مقام حضرتت نورانى بگردان ؛ اى شخصى كه داراى صفت جلال و مَكرُمت هستى . »\r\nدر اين عبارت و دعا حضرت از خدا تقاضاى نور حقيقى را به شناخت واقعى قلب و مشاهده روح ، و بالاتر از همه و راقىتر از بقيّه ، اتّصال و اندكاك سرّ در ذات احديّت مىنمايند . حال ببينيم اين مراتب كجا و صِرف اطّلاع بر علوم ظاهرى اعمّ از عقليّه و نقليّه كجا ؟ !\r\nاز نمونه هاى بارز طالبين معرفت حقيقى مرحوم مطهرى است\r\nايشان در مقدّمه « رساله لبّ اللباب » از نمونه‌هاى بارز اين نياز و ادراك و شناخت حقيقى مسأله را مرحوم آية الله شيخ مرتضى مطهّرى رضوان الله عليه ذكر مىكنند ؛ در صفحه 17 چنين مىفرمايند :\r\n\r\n\r\n","description":"","footnote":"\r\n[ 1 
  ] - سوره الشّمس ( 91 ) آيه 9 و 10\r\n[ 2 
  ] - رساله لبّ اللباب ، چاپ چهارم ، ص 12 و 13\r\n[ 3 
  ] - همان مصدر ، ص 12 ؛ رسائل مجذوبيّه ، رساله 5 ، شرح الدّعاء القنوتيّه ، ص 204 ؛ و نيز بحرالمعارف ، طبع سنگى ، ص 309\r\n","page_name":" 29 ","page_number":29},
  {"content":"\r\n\r\nدوست مكرّم و سرور ارجمند مهربانتر از برادر ما مرحوم آية الله شيخ مرتضى مطهّرى رضوان الله عليه كه سابقه آشنائى ما با ايشان متجاوز از سى و پنج سال است ، پس از يك عمر درس و بحث و تدريس و خطابه و كتابت و موعظه و تحقيق و تدقيق در امور فلسفيّه ، با ذهن رشيق و نفس نقّاد خود بالأخره در اين چند ساله آخر عمر خود بالعيان دريافت كه بدون اتّصال به باطن و ربط با خداى منّان و اشراب دل از سرچشمه فيوضات ربّانيّه ، اطمينان خاطر و آرامش سرّ نصيب انسان نمىگردد ، و هيچگاه نمىتواند در حرم مطهّر خدا وارد شود يا گرداگرد آن طوف كند و به كعبه مقصود برسد . و چون شمعى كه دائماً بسوزد و آب شود ، يا پروانه‌اى كه خود را به آتش زند ، و همانند مؤمن متعهّدى كه شوريده‌وار دلباخته گردد و در درياى بيكرانه ذات و صفات و اسماء حضرت معبود فانى گردد و وجودش به سعهء وجود خدا متّسع شود ، قدم راستين در مضمار اين ميدان نهاد .\r\nبيدارى شبهاى تار و گريه و مناجات در خلوت سحرگاه و توغّل در ذكر و فكر و ممارست درس قرآن و دورى گزيدن از اهل دنيا و هواپرستان ، و پيوستن به اهل‌الله و اولياى خدا مشهود سير و سلوك او بود ؛ رحمة الله عليه رحمة واسعة ( لِمِثْلِ هذا فَلْيَعْمَلِ الْعامِلُون ) [ 1 
  ] ، ( إِنَّ اللَّهَ مَعَ الَّذينَ اتَّقَوْا وَ الَّذينَ هُمْ مُحْسِنُون ) [ 2 
  ] .\r\nتوجّه به اين نكته بسى سزاوار دقّت است كه مرحوم والد رضوان الله عليه اين عبارت را درباره شخصيّتى ذكر مىكنند كه مراتب اخلاص و صفاى باطن و اشتغال به امور علمى و معرفتى و وعظ و خطابه و تحقيق و تدريس و مداومت بر نماز شب از هنگام طلبگى ايشان براى همه مشهود بود . امّا آنچه كه شهيد مطهّرى رضوان الله عليه را در اين اواخر عمر از سايرين متمايز ساخت و او را\r\n\r\n\r\n","description":"","footnote":"\r\n[ 1 
  ] - سوره الصّافات ( 37 ) آيه 61\r\n[ 2 
  ] - سوره النّحل ( 16 ) آيه 128\r\n","page_name":" 30 ","page_number":30},
  {"content":"\r\n\r\nشخصيّتى تازه بخشيد ( بطورى كه اين قضيّه براى اطرافيان ايشان كاملًا ملموس بود و حتّى كيفيّت سخنرانيهاى ايشان در ازمنه مختلفه خود گوياى اين حقيقت است ) ارتباط ايشان با مرحوم آية الله والد : سيّد محمّد حسين حسينى طهرانى أعلى الله درجته ، و اخذ دستورات سلوكى و پيروى از ممشا و مرام و متابعتِ برنامه‌هاى اشتغال به ذكر و ورد و ساير امور شخصيّه و اجتماعيّه بود ؛ چنانچه در برخى از كتابهائى كه درباره ايشان به طبع رسيده است ، اين نكته به چشم مىخورد .\r\n\r\nنياز دستيابى به مراتب عينى و شهودى ، مرحوم مطهّرى را به خدمت علّامه كشانيد\r\nمرحوم مطهّرى رضوان الله عليه مردى بود عالم ، خطيب ، فقيه ، و در تحقيق و تدقيق مسائل اسلامى در ابعاد مختلفهء آن و تبيين مواضع ضعف و قوّت آراء و موشكافى در عقائد و انظار ديگران مشارٌ بالبنان بود ؛ و اين جانب خود قسمتى از كتاب « اسفار » صدرالمتألّهين را خدمت ايشان تتلمذ نموده‌ام ، و از تحقيقات علمى و فلسفى او بخصوص در درسهاى فلسفى بسيار استفاده كرده‌ام ، و جدّاً بايد عرض كنم در اين زمينه ايشان حقّ بزرگى بر گردن حقير دارند ، فجَزاهُ اللهُ عن الإسلامِ و عَنّا خيرَ جَزآء المعلِّمين . امّا با اين همه توصيف ، چه عاملى موجب اين مىشود كه ايشان بالأخره زمام امور شخصى و اشتغالات علمى و اجتماعى خود را به دست عارف ربّانى و فقيه صمدانى و مربّى نفوس مرحوم آية الله والد قدَّس اللهُ نفسَه الزَّكيّه بسپارد و اين چنين تحوّل عظيمى در اخلاق و روحيّات و تفكّرات او پديد آيد ! آيا اين جز احساس عطش و خلأ وجودى نسبت به مراتب عينى و شهودى مدركات و معلومات ذهنى ايشان است ؟ اگر ايشان با اين وسعت معلومات و مدركات احساس غِنى و استقلال و استقامت در شؤون خود را مىنمود ، هرگز خدمت استاد راه و مربّى اخلاقى چون مرحوم والد بعنوان تربيت و دستگيرى و شاگردى مىرسيد ؟ و از آن چشمهء حيات ، روح و نفس خود را سيراب مىنمود ؟ و حال با عبارتى ديگر ، چرا مطلب عكس نشد و مرحوم والد\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nرضوان الله عليه به خدمت ايشان نرسيدند ؟ و به عنوان شاگرد و استاد سلوكى اخذ دستورات و برنامه طريق از ايشان ننمودند ؟\r\nاينجاست كه تحقيقاً به همان مطلب مهمّ و حياتى مىرسيم كه صِرف اطّلاع بر علوم متعارف حوزوى و اكتساب معلومات و محفوظات ، بدون وصول به سرچشمه يقين و تجلّى انوار باهره الهيّه و تبدّل آراء نفسانيّه و تبدّل نفس امّاره به نفس مطمئنّه و اشراب مستقيم از نفس ملكوتى مقام ولايت كبرى عليه‌السّلام ، تماماً لا يُسمِنُ و لا يُغنى مِن جوع خواهد بود . البتّه بايد توجّه داشت كه رجوع عالم به مربّى نفوس و مهذّب اخلاق نه از جهت نقص و عيب و جهالت اوست ، بلكه اين مسأله عين كمال و رشد و زيركى و لطف پروردگار است كه نصيب او خواهد نمود ؛ چنانچه رجوع خود مرحوم آية الله والد قدّس الله نفسه به اساتيد اخلاق خود همه از اين باب بوده است . و خوشا به حال كسى كه به دور از توجّه انام و نقض و ابرام خلق حيران و صلاحديد افراد نادان و وسوسه خنّاسان إنسى و هياهوى بىخبران از عالم قدس ، با قدمى راستين و ايمانى استوار ، پاى مردى در اين راه بگذارد و يكسره زمام امور خود را به دست ولىّ كامل و مرشد و اصل بسپارد و خود را از هر قيد و بند دست و پا گير و و بال انگيز برهاند و فلاح و سعادت اخروى را بر حطام دنيوى ، و إشراب از سرچشمهء حيات را بر اميد واهى و سراب اعتبارات و اوهام و تخيّلات ترجيح دهد ، و به حرفهاى پوچ و نق‌زدنهاى افراد بيكار توجّهى نكند و به كار خود و رفع عيوب و نقائص خود بپردازد و از هيچ ملامتى باك و انديشه نداشته باشد و نهراسد .\r\n\r\nبعضى از عوامل گرايش مرحوم مطهّرى به علّامه طهرانى\r\nدر اينجا بىمناسبت نمىدانم به ذكر بعضى از علل كه موجب توجّه و انتباه مرحوم مطهّرى رحمة الله عليه به مسائل سلوكى و گرايش به مرحوم والد رضوان‌الله عليه شده بود اشاره‌اى داشته باشم .\r\nقضيّه اوّل به سال هزار و سيصد و چهل و سه خورشيدى ، يعنى يكسال\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nپس از شروع و حركت انقلاب اسلامى ايران برمىگردد . در آن تابستان بنده كه طفلى خردسال ( در حدود هشت سالگى ) بودم به اتّفاق مرحوم والد رحمة الله عليه به مشهد مقدّس به قصد زيارت مشرّف شديم .\r\nشبى در منزل يكى از آقايان علماى مشهد جهت بحث و مذاكره درباره حوادث و قضاياى پس از سنهء چهل و دو ، و كيفيّت اتّخاذ روندى مناسب و خطّمشيى مطابق با جريانات آن زمان دعوت داشتيم . از جمله مدعوّين آن جلسه مرحوم شهيد مطهّرى و شخصى بنام محمّد تقى شريعتى بود . در آن جلسه كه حدود سه ساعت به طول انجاميد ، بين مرحوم والد رضوان الله عليه و آن شخص مزبور بحثى پيرامون كيفيّت نزول وحى و حقيقت استقرار آن در قلب رسول الله صلّى الله عليه و آله و سلّم و ارتباط آيات قرآن كريم با حقائق عالم وجود درگرفت ، و آنطور به نظر مىرسيد كه فرد مزبور با بسيارى از مطالب متقن و قويم و حقيقى مرحوم والد مخالف است و بهيچوجه آماده پذيرش و تلقّى آنان نمىباشد . و خلاصه مجلس با حالتى خسته و جوّى سنگين و فضائى نه چندان خوشايند پايان پذيرفت . پس از مراجعت به منزل ، مرحوم آقا رضوان الله عليه به يكى از دوستان فرموده بودند كه : من اصلًا از اين شخص خوشم نيامد !\r\nاز اين قضيّه چند ماهى گذشت . روزى مرحوم والد رضوان الله عليه جهت شركت در مجلس ترحيم يكى از علماء به مسجد ارك طهران رفته بودند ، اتّفاقاً مرحوم مطهّرى رحمة الله عليه نيز در آن مجلس حضور داشت . پس از اتمام جلسه مرحوم مطهّرى مىآيند به طرف مرحوم آقا و پس از سلام و احوالپرسى اظهار مىدارند : چند روزى است كه آقاى محمّد تقى شريعتى به طهران آمده‌اند ، اگر موافق باشيد به اتّفاق ملاقاتى با ايشان داشته باشيم . مرحوم والد قبول نمىكنند . مرحوم مطهّرى اظهار مىدارند : پس اجازه دهيد كه بنده به اتّفاق ايشان به منزل شما بيائيم ؛ باز مرحوم والد اين درخواست را نيز ردّ مىكنند و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمىفرمايند : بنده مجال ملاقات با اين فرد را ندارم . مرحوم مطهّرى از اين قضيّه تا حدودى رنجيده و مكدّر مىشود ، و هرچه مىكوشد به نحوى از انحاء مرحوم والد را متقاعد كند موفّق نمىشود . خلاصه با نااميدى از هم جدا مىشوند و هر يك به سوى مقصد خويش به راه مىافتد . تا اينكه حدود دوازده سال از اين داستان مىگذرد . روزى يكى از آشنايان مرحوم والد رضوان الله عليه كه با مرحوم مطهّرى ديدارى داشته است نقل مىكند كه ايشان مىگويند : من مدّت دوازده سال است كه در اين كار و عمل آقاى آقا سيّد محمّد حسين حسينى طهرانى در فكر و حيرت و ترديد بسر مىبردم ، و چه بسا نظر و رأى خود را در اين مسأله بر نظر ايشان صائب و راجح مىدانستم ، و ايشان را بر اين عمل تخطئه مىنمودم . تا اينكه اخيراً بواسطه بعضى از قضايائى كه بر من گذشت و حقائقى كه بر من معلوم شد دريافتم كه حقّ با آقاى آقا سيّد محمّد حسين بوده است و ايشان اين شخص را به مدّت دوازده سال قبل از من مىشناخته‌اند و به خوبى از اسرار نفس او مطّلع ، و بر ضمير او واقف بوده‌اند ، و به مسائلى رسيده بودند كه ما اكنون پس از گذشت اين مدّت طولانى رسيده‌ايم . و اين نيست جز اينكه ايشان در آن وقت از افق ديگرى به مسأله مىنگريستند ، سواى افقى كه ما و امثال ما به آن توجّه داريم ؛ و از دريچه‌اى غير عادى و غير ظاهرى مسائل را درمىيافتند ، دريچه‌اى كه ما از آن خبر نداريم .\r\nآرى ، اين است فرق بين اختلاف انظار و اختلاف ديدگاهها در قضايا و مسائلى كه چه بسا با ديد ظاهر و سنجش عادى و متداول نتوان به مغزى و محتواى آن پى برد ، و ديدى ماوراء ديد ظاهرى مىطلبد كه آن فقط در نفوس منير و ضمائر نورانى اولياء حقّ و آن كسانى كه پرده‌هاى غيب و جهل از ديدگان آنان كنار رفته است وجود دارد .\r\nقضيّه دوّم باز مىگردد به اوان فعّاليّت ايشان در حسينيّه ارشاد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدعوت مرحوم مطهّرى از شريعتى جهت سخنرانى در حسينيّه ارشاد و پيامدهاى آن\r\nدر آن زمان ، ايشان از فردى بنام دكتر على شريعتى جهت ايراد سخنرانى در حسينيّه ارشاد دعوت به عمل مىآورند . اين فرد كه در فنّ خطابه و تبيين مراد و مرام و تسخير اذهان مخاطبين يد بيضاء نشان مىداد ، آنچنان مستمعين را مسحور سخنان به ظاهر دلنشين و جذّاب خود مىنمود كه گوئى در اين زمينه عمل او به سحر و تسخير أشبه است تا به حدّ يك خطابه و سخنرانى متعارف و پسنديده . و گويا مرحوم مطهّرى را نيز مرعوب همان شيوه و مرام نموده بود ، و اين عالم تيزبين و نقّاد نيز از خدنگ وسائط و اسباب تسخير او در امان نمانده بود . در ابتداى مسأله نظر ايشان نسبت به او نظرى مساعد و توأم با تحسين و تمجيد و حتّى شايد فراتر از آن مىنمود .\r\nدر يكى از نامه‌هائى كه آن مرحوم به آن شخص نوشته‌اند ( اين نامه در سال 1346 خورشيدى نوشته شده است ) چنين آمده است :\r\nبرادر عزيز دانشمندم جناب آقاى على شريعتى ! قلب خود شما گواه است كه چه اندازه به شما ارادت مىورزم و به آينده شما از نظر روشن كردن نسل جوان به حقائق اسلامى اميدوارم . خداوند مثل شما را فراوان فرمايد . . . [ 1 
  ]\r\nبعضى ممكن است گمان كنند كه شايد تمجيد و تعريف و دعوت ايشان از آن شخص بر اساس لحاظ پاره‌اى از مصالح و مقتضيات آن زمان و شرائط موجود در آن وقت تحقّق پذيرفته است ، ولى اين گمانى بيش نيست ؛ زيرا اوّلًا لحن نامه خود گوياى حقيقتى است غير قابل انكار ، و ثانياً اينجانب خود حاضر و ناظر بودم كه در ملاقات ايشان با مرحوم والد رضوان الله عليه چگونه ايشان از نظرات و عقائد و مشى آن شخص دفاع مىنمود ؛ و اگر بر هر فردى اين قضيّه مختفى باشد بر اين بنده كاملًا واضح و آشكار است .\r\n\r\n\r\n","description":"","footnote":"\r\n[ 1 
  ] - سيرى در زندگانى استاد مطهّرى ، چاپ هفتم ، ص 211\r\n","page_name":" 35 ","page_number":35},
  {"content":"\r\n\r\nبارى ، پس از انتشار كتاب « محمّد خاتم پيامبران » توسط مؤسّسهء حسينيّه ارشاد ، روزى مرحوم والد رضوان الله عليه به يكى از علماء و ائمّه جماعات طهران فرموده بودند : « اين حسينيّه ارشاد بايد به عمريّه إضلال تغيير نام دهد ! » .\r\nآن عالم محترم اين مطلب را به گوش مرحوم مطهّرى رسانده بود . ايشان بلافاصله به مرحوم والد تلفن ميزنند و از ايشان وقتى براى ملاقات مىگيرند . اين جلسه كه در يكى از شبهاى سرد زمستان در منزل مرحوم والد رضوان الله عليه انجام پذيرفت ، از ساعت 9 شب تا ساعت دوازده به طول انجاميد .\r\nابتدا مرحوم مطهّرى رحمة الله عليه فرمودند : هنگاميكه من اين مطلب را از جانب شما شنيدم دلم به درد آمد و فوق‌العاده متأثّر شدم ؛ گرچه از ابتداى افتتاح و فعّاليّتهاى حسينيّه ارشاد اعتراض‌ها و انتقادها و چه‌بسا طعن‌هاى بسيارى را شنيده بودم ، و حتّى همين اواخر روزى براى شركت در مجلس ختم به مسجد ارك طهران رفته بودم ، و همين كه وارد مجلس شدم آن شخص خطيب فوراً كلام خود را تغيير داد و با لحنى بسيار زشت و زننده مرا متّهم به تسنّن نمود و حتّى مرحوم پدرم را نيز صراحتاً سنّى و از مخالفين و معاندين اهل بيت عليهم السّلام خطاب كرد ، بطوريكه همهء اهل مجلس متوجّه اين خطاب به شخص بنده شدند و با نگاه‌هاى خود به سمت من عكس‌العمل گفتار او را در من جستجو مىنمودند ؛ ولى اين برخورد نيز مرا به درد نياورد و از آن عبور نمودم . امّا اين كلام شما مرا سخت به وحشت انداخت ، بطوريكه خواب و خوراك را از من سلب نموده است . آخر مگر شما چه امر خلاف مكتب و عقيده‌اى در اين مؤسّسه ديده‌ايد كه اين چنين تعبيرى از آن مىنمائيد ؟ !\r\n\r\nذكر بعضى از اشكالهاى مرحوم علّامه به شريعتى و تأليفات او\r\nايشان به ذكر پاره‌اى از جريانات و مسائلى كه در حسينيّه ارشاد مىگذشت اشاره كردند ، و در ضمن از مقاله‌اى كه از آقاى على شريعتى در كتاب « محمّد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخاتم پيامبران » [ 1 
  ] درج شده بود و در آن تصريح شده بود كه رسول خدا صلّى الله عليه و آله و سلّم ، امامت جماعت ابوبكر را تأييد و امضاء كرده بودند و از اجتماع مسلمين در اقتداء به ابوبكر اظهار خرسندى و رضايت كرده بودند ، نام بردند .\r\nمرحوم آقاى مطهّرى به دفاع از محتواى مقاله مزبور پرداخته و اظهار داشت : اين مطلب از « تاريخ طبرى » نقل شده است و چه اشكالى دارد كه از يك مرجع غير شيعى نيز مطلبى آورده شود ! !\r\nمرحوم والد رضوان الله عليه فرمودند : چطور شما اين حرف را مىزنيد ؟ شما اين كتاب را به نام تشيّع و به نام حسينيّه ارشاد و به نام ترويج مبانى مكتب تشيّع به تمام شهرها و قراء و مجامع مىفرستيد و همهء افراد در ارتباط با اين كتاب ، ديدگاهى منطبق با مكتب تشيّع خواهند داشت و مطالب آن را نشأت گرفته از مبانى اصيل تشيّع خواهند پنداشت ؛ آنوقت شما مىگوييد : چه اشكالى دارد كه از يك مدرك و مرجع غير شيعى نيز استفاده گردد ! مگر اينجا يك مملكت سنّى نشين است ! و مگر تبيين و تفسير و توضيح مبانى اصيل تشيّع برعهده شما و امثال شما نيست ؟ و مگر انسان مىتواند پا روى حقّ بگذارد و از اصول يقينيّه و مواضع متقنهء خود به هر علل و توجيهاتى تنازل نمايد ؟ ! شما كه الآن اين مطالب خلاف واقع و خلاف حقّ را در كتابى كه از محصولات مؤسّسه‌اى بنام حسينيّه ارشاد است ، از بطن جامعه تشيّع متولّد و منتشر مىكنيد و به همه‌جا آن را صادر مىنمائيد ، چه جوابى براى إغواء اذهان افرادى كه آن را مطالعه مىكنند و به غلط به مطالب خلاف واقع ايمان و اعتقاد پيدا مىكنند ، مىتوانيد بدهيد ؟ !\r\nايشان در اين موقع سر به زير انداختند و پس از لحظاتى سر برآوردند و فرمودند : بله حقّ با شماست ، و انتشار اين مطالب اشتباه بوده است .\r\n\r\n\r\n","description":"","footnote":"\r\n[ 1 
  ] - محمّد خاتم پيامبران ، ج 1 ، ص 369\r\n","page_name":" 37 ","page_number":37},
  {"content":"\r\n\r\nاز اينجا به بعد صحبت در اطراف افكار و عقائد و مرام آن شخص به ميان آمد و مرحوم والد رضوان الله عليه صراحتاً به ايشان مىفرمايند : اين شخص اصلًا اعتقادى به وحى و ارسال رسل و انزال كتب ندارد ، و ظهور پيامبران الهى را صرفاً يك اقتضاى زمان و محيط و تولّد حركتى انقلابى در قبال جريانات زر و زور و تزوير ، و بالأخره يك نوع جهش اجتماعى مىداند كه از بطن جامعه مظلوم و افراد تحت سلطه در جهت طرد و اضمحلال جريان حاكم برمىخيزد ، و تمام افكار او بر مبناى مادّيگرى و اصول جامعه‌شناسى بنا نهاده شده است . و اينكه بعضى او را سنّى مذهب قلمداد كرده‌اند بطور كلّى خلاف است ، او اصلًا ابوبكر و يا عمر را قبول ندارد تا معتقد به آراء و مرام آنان گردد ، بلكه او اساساً وحى را قبول ندارد و اتّصال به غيب را انكار مىكند و نزول ملائكه و جبرائيل را پوچ مىپندارد . و بطور كلّى فردى است همچون مؤسّسين و پديدآورندگان مكتب پروتستان در قبال كاتوليك . او در صدد ايجاد يك پروتستانتيسم اسلامى است كه دين را از محتواى وحيانى آن خارج سازد و حقائق عوالم غيب را از پيكره او بزدايد ، و تنها به ظواهرى فريبنده و عقائدى من‌درآوردى و مطابق با افكار پوچ و توخالى و عوام‌پسند اكتفاء نمايد و دين را بر اساس قوانين دنياپسند و امروزى جلوه نمايد ؛ و خطر اين فرد هزاربار از خطر و ضلالت اهل سنّت بيشتر و بالاتر است .\r\n\r\nمعارضه مرحوم مطهّرى با افكار و عقائد شريعتى پس از ملاقات با مرحوم علّامه\r\nمرحوم مطهّرى رحمة الله عليه به تمام مطالب مطرح شده اعتراف و همه را تصديق نمودند ، و از آن شب پايه و بناى معارضه با خطّ و مشى و عقائد على شريعتى را بنا نهادند ، و به مرحوم والد رضوان الله عليه قول دادند كه از فردا با تمام توان به مقابله با اين جريان برمىخيزم ؛ و انصافاً نيز به وعده خود وفا نمودند و از هيچ كوششى جهت افشاء مبانى فاسده و تبيين مواضع انحراف و اعوجاج وى فروگذار ننمودند . و اين تفاوت فاحش و اختلاف يكصد و هشتاد\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدرجه‌اى ايشان را با عقائد منحرفهء او از نامه‌اى كه به مرحوم آية الله خمينى رحمة الله عليه مىنويسد مىتوان به وضوح دريافت . اين نامه در سال يكهزار و سيصد و پنجاه و شش خورشيدى نوشته شده است .\r\n. . . چهارم مسأله شريعتىها است . . . ولى اخيراً مىبينم گروهى كه عقيده و علاقه درستى به اسلام ندارند و گرايشهاى انحرافى دارند ، با دسته‌بنديهاى وسيعى درصدد اين هستند كه از او بتى بسازند كه هيچ مقام روحانى جرأت اظهار نظر در گفته‌هاى او را نداشته باشد . . . عجبا ! مىخواهند با انديشه‌هائى كه چكيده افكار ماسينيون ، مستشار وزارت مستعمرات فرانسه در شمال آفريقا و سرپرست مبلّغان مسيحى در مصر ، و افكار گورويچ يهودى ماترياليست ، و انديشه‌هاى ژان پل سارتر اگزيستانسياليست ضدّ خدا ، و عقائد دوركهايم جامعه شناس ضدّ مذهب است اسلام نوين بسازند ؛ پس و على الإسلام السّلام . به خدا قسم اگر روزى مصلحت اقتضاء كند كه انديشه‌هاى اين شخص حلّاجى شود و ريشه‌هايش به دست آيد و با انديشه‌هاى اصيل اسلامى مقايسه شود ، صدها مطلب به دست مىآيد كه بر ضدّ اصول اسلام است ؛ و بعلاوه بىپايگى آنها روشن مىشود . . . [ 1 
  ]\r\nبارى ، از آن شب ارتباط ايشان با مرحوم والد رضوان الله عليه صورت ديگرى به خود گرفت . مرحوم مطهّرى دريافت كه ماوراى آنچه كه تا كنون از مرحوم والد ديده و يا شنيده است ، مسائلى ديگر نهفته است ، و بايد در وجود اين شخصيّت قضاياى ديگرى را جستجو نمود .\r\nتوجّه به اين نكته بسيار حائز اهميّت است كه مرحوم والد رضوان الله عليه در كتاب « روح مجرّد » [ 2 
  ] داستان تشرّف مرحوم شهيد آية الله مطهّرى را به حضور حضرت آقاى حاج سيّد هاشم حدّاد أعلَى اللهُ درَجاتِه به تفصيل بيان مىكنند ، و\r\n\r\n\r\n","description":"","footnote":"\r\n[ 1 
  ] - سيرى در زندگانى استاد مطهّرى ، چاپ اوّل ، ص 82\r\n[ 2 
  ] - روح مجرّد ، طبع چهارم ، از ص 159 الى 164\r\n","page_name":" 39 ","page_number":39},
  {"content":"\r\n\r\nحتّى اين جمله را نيز از مرحوم مطهّرى پس از ملاقاتشان با حضرت حدّاد نقل مىكنند كه فرمودند : اين مرد ( حضرت حدّاد ) مُحيى است ، ولى تا آن زمان هيچگونه ارتباطى اين چنين بين مرحوم مطهّرى و حضرت والد صورت نپذيرفته بود ؛ و گرچه گاهگاهى ملاقاتى بين آن دو ، چه در منزلشان و يا در مسجد و يا در جاى ديگر دست مىداد ، از حدود متعارف تجاوز نمىنمود ، و ظاهراً هنوز آن زمينه مستعدّ و اجل معيّن و آمادگى لازم جهت تبدّل افكار و ايجاد جرقّه و بارقهء الهى بر قلب ايشان و انكشاف افقى جديد در فراسوى مُدركات و جهان‌بينى او حاصل نگرديده بود .\r\n\r\nتبدّل حالات روحى مطهّرى ، و جلسات هفتگى با مرحوم علّامه\r\nاز آن شب هفته‌اى يك جلسه با مرحوم والد در منزل ايشان ملاقات داشته ، و فقط راننده ايشان و بعضى از خواصّ منتسبين به ايشان از اين مسأله اطّلاع داشتند . كم‌كم آثار اين مراوده و ارتباط در چهره و كلام و سخنرانيهاى ايشان آشكار شد ، و افرادى كه از نزديك با ايشان حشر و نشر داشتند از اين تغيير و تبدّل ياد مىكنند . همنشينى با اولياى الهى بكلّى مسير زندگى ايشان را عوض كرد و در ارتباط ايشان با دوستان سابق و معاشرينشان تحوّلى بوجود آورد كه منجرّ به معارضه و مقابله و بالمآل ترك و رفض آنان گرديد .\r\nو اين مسأله يك تبدّل قهرى و تكوينى بود كه بسيارى از افراد از آن ياد مىكردند و ارتباط با مرحوم والد رضوان الله عليه را موجب آن مىدانستند ؛ و اين معنى كاملًا در شخصيّت مرحوم مطهّرى هويدا بود . تبدّل حالات روحى و تعابير متفاوت از قضايا در دو برهه متفاوت ، و كيفيّت سخنرانيها و بطور كلّى اخلاق و روحيّات ايشان به نحوى بود كه براى افراد مرتبط و معاشر با ايشان كاملًا مشهود بود و خود ايشان نيز در نامه‌اى از اين تبدّل حال و اختلاف مَجال بدينگونه ياد مىكنند :\r\nاضافه ميكنم كه الآن در شرائط روحى متفاوتى با آن وقت هستم و تجربه‌هاى خاصّى هم دارم كه در آنوقت نداشتم . امّا شرائط روحىام كه ميل\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nندارم با احدى در ميان بگذارم اين است كه در حال حاضر تمايل شديدى در من پيدا شده به اينكه به روح خود بپردازم و خودم را اصلاح كنم ، و خودم را در تحت تربيت روحى بعضى از افرادى كه به آنها اعتقاد دارم قرار داده‌ام ؛ و بدين جهت و براى اجراى چنين برنامه‌اى نياز شديدى به آرامش دارم و مايل نيستم در كارى كه برايم جنجال بيهوده - نه مبارزه منطقى كه آن داستان ديگرى است - داشته باشد ، شركت كنم . [ 1 
  ]\r\nاشتياق ايشان به ارتباط با مرحوم والد رضوان الله عليه و كسب دستورات بسيار زياد بود ، و حتّى براى مسائل اجتماعى و امور تبليغى خود از ايشان اجازه مىگرفتند . روزى اين بنده ناظر بودم و مىشنيدم كه ايشان جهت شركت در مسجد الجواد و تصدّى امور آن از مرحوم والد طالب كسب مجوّز بودند ؛ و در ساير برنامه‌هاى خود همواره نظر مرحوم والد را نصب‌العين خود قرار مىدادند . و اين در حالى بود كه در آن زمان ايشان با بسيارى از بزرگان و اساتيد و مراجع تقليد كه گهگاهى به عظمت و علوّ مقام از آنها ياد مىكردند حشر و نشر داشتند .\r\nدرست بخاطر دارم زمانى كه ايشان در اواخر سلطنت پهلوى سفرى به عتبات عاليات داشتند ، پس از مراجعت به اتّفاق مرحوم والد رضوان الله عليه به زيارت ايشان رفتيم . ايشان شرح مفصّلى از كيفيّت اين سفر و ملاقات با بزرگان بخصوص با حضرت آية الله خمينى رحمة الله عليه بيان داشتند ؛ سپس فرمودند : ولى تنها خاطره به ياد ماندنى و توشه همراه من در اين سفر زيارت و ملاقات با حضرت حاج سيّد هاشم حدّاد أعلى الله تعالى درجاته بوده است . و آنچنان با شعف و شوق زائد الوصفى از آن ملاقات ياد مىكردند كه گوئى هم اينك اين زيارت دست داده است ، و هم اكنون سرمست و سرشار از لذائذ فيض حضور به آن نعمات و فيوضات متنعّم‌اند .\r\n\r\n\r\n","description":"","footnote":"\r\n[ 1 
  ] - سيرى در زندگانى استاد مطهّرى ، چاپ هفتم ، ص 86 و 87\r\n","page_name":" 41 ","page_number":41},
  {"content":"\r\n\r\nحقير در اينجا هيچ خود را ملامت نمىكنم كه به برخى از حقائق و مسائل ضرورى كه يك سالك در ارتباط با مسأله تهذيب و تربيت و سير إلى الله بايد مورد توجّه قرار دهد اشاره‌اى بكنم ، و از روح پر فتوح آن مرحوم ، كه قطعاً مىدانم خود مؤيّد و ممدّ اين جانب است و از آن عالم قدسى مرا تشويق و ترغيب به توضيح و تبيين آن مسائل مىكند مدد مىگيرم . زيرا بالوضوح والعيان مىدانم و مىبينم كه خود آن مرحوم همواره در طول زندگى تمام همّ و غمّ خود را صرف هدايت و ارشاد و اصلاح نفوس و رفع مهالك جهالت و غوايت نموده است ، و قطعاً قلمى را كه در راستاى همين منظور به نگارش درآيد مىستايد و با انفاس قدسى خود آن را مدد مىنمايد .\r\n\r\nشرط اساسى در مسألة تربيت و تهذيب انقياد كامل در برابر استاد است\r\nشكّى نيست كه سرّ و رمز موفقيّت در هدايت و ارشاد حكيم الهى و مربّى نفوس همانا تسليم و انقياد كامل و تفويض اراده و اختيار خود به استاد كامل ، و جايگزينى اراده و خواست و منويّات او بجاى خواست و ميل و اراده شاگرد و راهرو مىباشد . و اين مسأله از مسلّمات و اصول غير قابل ترديد مسأله تربيت و ارشاد مىباشد . و بدون توجّه به اين نكته حياتى كميت سالك لنگ خواهد بود و از ارتباط و معاشرت با استاد كامل طرفى نخواهد بست ، و عمر خود را تضييع و زحمت استاد را ايجاب خواهد كرد . بنابراين به هر مقدار كه انسان خود را در تحت تربيت ولىّ كامل و استاد و اصل درآورد ، به همان مقدار از مواهب الهى و عنايات ربّانى برخوردار خواهد شد و نفس خود را به همان مقدار به رشد و فعليّت رسانده است ؛ و به هر مقدارى كه در اين مسأله كوتاهى و تساهل ورزد از اين نعمت و فوز محروم خواهد شد ، و در اين مسأله هيچگونه شكّى و ترديدى راه ندارد . البتّه راجع به اين موضوع در آتيه نزديك سخنانى مبسوط و توضيحى مبيِّن مراد بيان خواهد شد ، إن شاء الله .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمرحوم والد رضوان الله عليه پس از انقضاى هفت سال تعليم و تربيت مستقيم حضرت علّامه طباطبائى قدّس الله رمسه ، و هفت سال غير مستقيم ؛ و استفاده از محضر بزرگان اخلاق ، وقتى به حضور حضرت حدّاد رضوان الله عليه مىرسد تمام وجود خود را تسليم اراده و مشيّت او مىنمايد و هيچ اختيارى براى خود در جميع امور شخصى و اجتماعى و تربيتى باقى نمىگذارد . تمامى افرادى كه از نزديك با ايشان در ارتباط بودند و معاشرت و مراوده ايشان را با مرحوم حدّاد تحت نظر داشتند ، همگى به اين حقيقت و الا و ارزش سرنوشت‌ساز اعتراف داشتند و ايشان را از اين نقطه نظر در بالاترين مرتبه تسليم و انتهاى نقطه تفويض برمىشمردند .\r\nدر سفرى كه خدمت ايشان از حجّ بيت الله الحرام به عتبات عاليات تشرّف پيدا نموديم ، روزى در منزل حضرت حدّاد در حضور ما رو به ايشان كردند و اظهار داشتند : اگر در اين ليوان پر از خون باشد و شما به من امر كنيد كه آن را تناول كنم بلا تأمّل انجام خواهم داد .\r\nپس از اينكه مرحوم والد از اطاق بيرون آمدند ، مرحوم حدّاد رو كردند به ما و فرمودند : ببينيد اين مرد چقدر تواضع و فروتنى دارد و در برابر حقّ چقدر از خود گذشتگى دارد كه ميگويد هرچه را شما بفرماييد بلااستثناء انجام مىدهم ، حتّى اگر اين اطاعت در حدّ اين مسأله باشد !\r\nتوجّه به اين نكته ضرورى است كه مرحوم والد رضوان الله عليه در وقتى اين مسأله را مطرح مىكردند كه حدود پنجاه سال از سنّ ايشان گذشته بود و از نقطه نظر اطّلاع بر مبانى علمى و فقهى ، در ديدگاه اين جانب اعلم علماى عصر خود بشمار مىرفتند ، و به تعبير حضرت حدّاد ملقّب به سيّد الطّائفتين ( علوم ظاهرى و علوم باطنى و كشفى ) گشته بودند ، و خود مرحوم حدّاد از ايشان تقليد مىنمودند . اينها مسائلى است كه خيلى بايد به آنها توجّه نمود و مسأله را با اين\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nخصوصيّات و شرائط ارزيابى نمود . ايشان در تمامى مسائل شخصى و اجتماعى از استاد خود كسب تكليف مىنمود ، و إن شاء الله به پاره‌اى از آنها اشاره خواهد شد . آرى ، اينچنين بود كه اينچنين گرديد !\r\nروزى مرحوم حدّاد رضوان الله عليه به حقير فرمود : فلانى ! اين نكته را بدان كه مانند پدر تو در تمام كره زمين يافت نخواهد شد ، و من هرچه داشتم به پدر تو تسليم كردم .\r\nبارى ، مرحوم مطهّرى رحمة الله عليه مرحوم والد رضوان الله عليه را بعنوان مرآت و آينهء جلوهء حضرت حدّاد قدّس سرّه مىنگريست ؛ چه اينكه خود مرحوم والد بارها و بارها مىفرمود : من در مقابل حضرت حدّاد صفرم و هيچ وجودى از خود ندارم . و به يكى از بستگانشان فرموده بودند : هرچه من مىگويم و آنچه بر زبان مىآورم گفتار و كلام حضرت حاج سيّد هاشم است و از خود چيزى را مطرح نمىنمايم .\r\n\r\nمرحوم علّامه در تبيين مسائل جهت رشد معنوى پرده پوشى نمىكرد\r\nو از آنجا كه مرحوم مطهّرى حضرت حدّاد را شخصيّتى ماوراء شخصيّتهاى ديگر و حقيقتى سواى مظاهر ديگر - ولو بلغ ما بلغ - مىدانست ، لذا تا آنجا كه توفيق پروردگار اجازه استفاده و استفاضه از اين مَجلى و آينه تمام‌نماى وجودى حضرت حدّاد را مىداد ، از محضر مرحوم والد رضوان الله عليه بهرمند گرديد . و ايشان نيز بدون هيچ مضايقه و ضيق صدر و اخفاء و پرده‌پوشى ، آنچه را كه جهت تربيت نفس و تنوير ذهن و تصحيح فكر و رشد معنوى و عبور از كريوه‌هاى نفس و كثرات دنيوى لازم مىنمود در اختيار ايشان قرار مىدادند ، و در شناخت و معرّفى حقائق و شخصيّتهاى افراد از هيچ فرصتى فروگذار نمىكردند . و بالأخره در يك جمله مرحوم والد رضوان الله عليه از آنجا كه احساس مىنمودند شايد عدم شناخت صحيح و واقعى مرحوم شهيد مطهّرى رحمة الله عليه نسبت به برخى از جريانات و شخصيّتها موجب بروز حوادث و مشكلاتى در سير و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nحركت ايشان گردد و آنطور كه شايد و بايد نتوانند از اين فرصت خدادادى و توفيقى كه نصيب هر كسى نخواهد شد استفاده ببرند ، در مقاطع مختلف و شرائط مقتضى با بيانى لطيف و رندانه و بسيار ظريف به تبيين منازل راه و لوازم عبور و حركت سالك و بيان كريوه‌هاى صعب العبور و خطرات موبقهء طريق و دسائس و وساوس قاطعان طريق و دزدان در كمين نشستهء راهيان بسوى مطلوب و شباك ابليس و غلبه هواها و احساسات بر قواى عقل و جنود رحمن ، مسائل را توضيح و تفسير مىنمودند .\r\n\r\nبا ورود مرحوم مطهّرى در مسائل انقلاب ارتباط با علّامه كاهش مىيابد\r\nارتباط مرحوم مطهّرى در اين اواخر و بخصوص با ظهور حوادث انقلاب ، با مرحوم والد رضوان الله عليه به شكل ديگرى درآمد . گويا ورود ايشان در قضاياى انقلاب و ارتباط با افراد متعدّد ، و صرف وقت جهت رتق و فتق امور و اشتغال غير متعارف به مسائل انقلاب ، ديگر آن حال و هواى سابق را كمرنگ و بالنّتيجه توجّه تامّ به استاد را بگونه‌اى منصرف به جهات ديگر نموده بود . و آن تعلّقى را كه همواره موجب ربط وثيق در ضمير سالك با استاد خويش مىگردد به مسائل ديگرى معطوف داشته بود . افكار و اميال و خواستها طبعاً در مسير ديگرى صرف مىشد ، و حضرت استاد كمتر مورد مشورت و كسب اجازه قرار مىگرفتند . در مهمترين مسائل سرنوشت‌ساز مرگ و حيات ، سعادت و فلاح و صلاح ابدى و اخروى ديگر استاد الهى بكنارى گذاشته شده بود ؛ و جريانات و حوادث انقلاب ايشان را در شعاع نفوذ و كشش مغناطيسى خود قرار داده بود . در اينجا بود كه ديگر استاد آن تعلّق سابق را نيز نداشتند و ارتباط خود را با ايشان از هفته‌اى يك بار به دو هفته يك بار كاهش دادند ، و كيفيّت سخنان و مطالب نيز با سابق فرق كرده بود . اگر در ابتداء براى حضور در مسجد الجواد از حضرت استاد كسب اجازه مىنمودند ، در اين اواخر بطور كلّى از مسائل بسيار بسيار مهمتر و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nحسّاستر عبور مىنمودند و فقط مرحوم والد را در بعضى از آنها ، آن هم تنها به صورت يك خبر در جريان قرار مىدادند .\r\nروزى به مرحوم والد رضوان الله عليه عرض كردم : ديشب در خواب ديدم در اطاقى نشسته بوديم و آقاى مطهّرى نيز در مقابل شما نشسته بودند ، و شما مطالبى مىفرموديد كه الآن به ياد ندارم . آقاى مطهّرى سر به زير انداخته بودند و در عين اينكه حرفهاى شما را قبول نداشتند ولى از باب ادب سخنى بر زبان نمىآوردند . تا اينكه مطالب شما تمام شد و ايشان همچنان ساكت تا به آخر فقط به مطالب گوش مىدادند .\r\nمرحوم آقا رضوان الله عليه فرمودند : بله بله ، مطلب همين است . ايشان فقط يك دهم وجود خود را تسليم ما كرده بود و الآن كارهايشان مانند سابق نيست ؛ و حتّى سفرى را كه به خارج كرده بودند و براى مذاكره با رهبر انقلاب به فرانسه رفته بودند نيز بدون مشورت با من انجام شده است . و فقط موقع حركت پيش من آمدند و گفتند : مىخواهم به فرانسه بروم ، آيا شما مطلبى داريد كه آن را به آقاى خمينى بگويم ؟ من چند مسأله را به ايشان تذكّر دادم :\r\n\r\nبرخى از پيشنهادات مرحوم علّامه به رهبر فقيد انقلاب توسّط مرحوم مطهّرى\r\nيكى اينكه : ايشان زياد صحبت ميكنند ؛ صحبت زياد اثر سخن را كم مىكند ، بهتر است ايشان هفته‌اى يك يا دو سخنرانى داشته باشند نه بيشتر .\r\nدوّم اينكه : به ايشان بگوئيد ميزان حركت و سكون شما و اقدام در قضايا و مسائل جارى فقط و فقط بايد تحصيل رضاى الهى باشد ، نه خوشايندى و استقبال مردم . شما فقط بايد ببينيد رضاى الهى در چيست ؛ گرچه از ديدگاه مردم شايد ناپسند و يا متحجّرانه و قديمى و يا دور از جريانات جارى متداول دنيا باشد . به عبارت ديگر : مردم بايد به دنبال شما بيايند نه اينكه شما ببينيد خواست و ميل و شوق مردم چيست ، آن را اعمال كنيد ؛ چه بسا خواست مردم و ميل آنها\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nخلاف رضاى الهى و مصالح اخروى باشد . [ 1 
  ] و اين مطلب را بگوئيد : اين مردم كه روزى به شما اقبال نمودند ، ممكن است روزى ادبار نمايند .\r\nسوّم اينكه : چرا تاريخ هجرى قمرى را با هجرى شمسى توأماً مىنويسند ( زيرا ايشان سابقاً فقط تاريخ هجرى قمرى را ذكر مىكردند ) ؟\r\nمرحوم مطهّرى اظهار داشتند : بنده باعث اين قضيّه شدم ، و من به ايشان پيشنهاد كردم كه تاريخ شمسى را همراه با قمرى بياورند !\r\nمرحوم والد رضوان الله عليه فرمودند : من به ايشان گفتم : به چه دليل شرعى شما اين پيشنهاد را كرديد ؟ مرحوم مطهّرى سر به زير انداختند و پس از سكوتى نسبتاً طولانى اظهار داشتند : بله ، حقّ با شماست ، من اشتباه كردم .\r\nبه هر حال همانطور كه ذكر شد ايشان از آن تعلّق خاطر و گرايش سابق به ساير افراد و شخصيّتها تبدّل حال پيدا نمودند ، و اين مسأله كاملًا در تعابير و سخنرانيها و لحن صوت ايشان مشهود بود ؛ و بالنّتيجه التفات و توجّه استاد به ايشان نيز دستخوش همين تغييرات و اضطرابات گرديد . و در اينجا معانى و اسرارى است كه اگر خداى متعال توفيق دهد بدان اشاره خواهد شد ؛ مجملًا اينكه : اوّلين نتيجه اين تحوّلات و تغيّرات ، عدم توجّه باطنى و ولائى و اشراف بر اعمال و كردار مرحوم علّامه طهرانى رضوان الله عليه بود كه دست ايادى شيطان را جهت إعمال عمل خائنانه و اهريمنى بر محو و نابودى مرحوم شهيد مطهّرى رحمة الله عليه باز گذارد ، و سهام ابليس از ايادى جنايت پيشگان و گروههاى منحرف خارج گرديد و او را از نعمت حيات محروم نمود ، رَحمة اللهِ عَليه رحمة واسعة ؛ اللَهمَّ أدخِلْهُ فى أعلَى عِلّيّينَ ، و اخلُف عَلى عَقِبِه فى الغابِرين‌َو احشُره مع أوليائِك الصّالِحينَ ، بِمُحمّد و آلهِ الطّاهرين .\r\n\r\n\r\n","description":"","footnote":"\r\n[ 1 
  ] - حقير در اينجا عرض ميكنم : بر اهل دانش و بينش پوشيده نيست كه چقدر اين مطلب ، عالى و راقى ، و عمل بدان سرنوشت‌ساز مىباشد .\r\n","page_name":" 47 ","page_number":47},
  {"content":"\r\n\r\nاز خداى متعال خواستاريم اگر چنانچه آن مرحوم بواسطه كثرت اشتغالات و هجوم كثرات و قضايائى نتوانست آنطور كه بايسته و شايسته يك همچنين فردى با ايمان و با اخلاص و با انصاف و با عِرق و حميّت دينى است ، استعدادات خود را به مرحله فعليّت و تفصيل درآورد ، إن شاء الله در آن دنيا به بركت نفوس اولياء و استمداد أئمّه هدى صلوات الله و سلامه عليهم أجمعين تتمّه راه را با موفقيّت به پايان برد ، و خداى منّان جايگاه او را قرين با اولياى خود ( فى مَقْعَدِ صِدْقٍ عِنْدَ مَليكٍ مُقْتَدِر ) [ 1 
  ] مقدّر فرمايد ؛ آمين .\r\n\r\nشرح ارتباط مرحوم مطهّرى با علّامه جهت تبيين ظرافت مسير است\r\nتذكّرى را كه نگارنده در اينجا متوجّه خوانندگان محترم مىنمايد اينست‌كه : همانطور كه قبلًا اشارت رفت شرح ارتباط مرحوم شهيد مطهّرى رضوان الله عليه با حضرت والد قَدّس اللهُ رمْسَه فقط و فقط به جهت تنوير افكار و تبيين طريق و ظرافت مسير و اهميّت فوق العاده و ضرورت التزام به آن است ، و بهيچوجه نبايد نسبت به علوّ درجات و حسن سلوك آن مرحوم ترديد و شكّى را باقى گذارد ؛ و اين مقدار كه از ايشان نسبت به مرحوم والد رضوان الله عليه ارادت و محبّت و مودّت و التزام وجود داشته است ، خدا مىداند كه چه عوائد و بركاتى را نصيب ايشان كرده است كه ديگر از هم مسلكان و همطرازان ايشان از آنها بكلّى محروم و بىخبر مانده‌اند . و چه بسا افرادى سرشناس كه در زمان مرحوم والد به ايشان گرايش و ارادت پيدا نمودند ولى به مرور زمان و بروز حوادث و غلبهء نفس امّاره نه تنها از مرام و مسلك ايشان كناره‌گيرى نمودند ، بلكه در صفّ مقابل به مقابله و طعن و افتراء و ستيز برآمدند و توفيق مصاحبت و مرافقت با اين رجل الهى را به نقمت و خسران و هلاكت و بوار بدل نمودند ؛\r\n\r\n\r\n","description":"","footnote":"\r\n[ 1 
  ] - سوره القمر ( 54 ) آيه 55\r\n","page_name":" 48 ","page_number":48},
  {"content":"\r\n\r\nاللَهمَّ اجْعَل عاقبَة أمرِنا خيرًا ، و لا تَجعلنا من زُمْرَة ( قُلْ هَلْ نُنَبِّئُكُمْ بِالْأَخْسَرينَ أَعْمالًا * الَّذينَ ضَلَّ سَعْيُهُمْ فِى الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً ) . [ 1 
  ]\r\nو البتّه در اينجا خود نگارنده نيز اعتراف مىنمايد كه نعمت وجود يك همچو مربّى الهى و پدرى نادرالوجود را قدر نشناخت ، و حسرت اوقات از دست رفته و فرصت مغتنم را تا آخر زمان حيات با خود خواهد داشت .\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيه 103 و 104\r\n","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nمجلس دهم : وجوب رجوع به امام عليه‌السّلام و يا فرد كامل وعارف و اصل عقلًا و شرعآً\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\nبِسم اللَه الرَّحمن الرَّحيم\r\nالحَمد للّه ربِّ العالَمينَ ، و صلَّى اللَهُ علَى محمّدٍ وآلِه الطّاهرين\r\nو لَعنة اللَه علَى أعدآئهم أجمعين\r\nحال بازمىگرديم به اصل مطلب و ضرورت انقياد و اطاعت محض و تسليم تامّ و تمام در برابر استاد عارف و اصل كامل . سخن را در اين بخش به دو قسمت ثبوت و اثبات ، يا وجود و شناخت او تقسيم مىنمائيم .\r\nقسمت اوّل در اينست كه : استاد كامل و عارف و اصل به چه كسى اطلاق مىشود ؟ و چه شرائطى بايد تحقّق نمايد تا يك فردْ متحقّق به حقيقت عرفان و توحيد گردد و اطلاق عنوان عارف بالله بر او صادق آيد ؟ و امتياز او از ساير افراد ، از هر گروه و نحله‌اى و در هر مرتبه از مراتب رشد و كمال به چه صورت خواهد بود ؟ و فرق او با مدّعيان مراتب توحيد و ولايت و حتّى افراد مبرّز و صالح و متخلّق به اخلاق حميده و ملكات فاضله چگونه است ؟ و نقاط ضعف سايرين در قبال نقاط قوّت آنان كدام است ؟ و حيثيّات استعداديّه آنان در قبال حيثيّات فعليّهء اهل توحيد به چه صورتى خواهد بود ؟ و طبيعتاً نقاط كمال و قوّت تربيت و تهذيب و تزكيه نفوس ايشان در قبال خطرات و مهالك و اتلاف فرصت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو تضييع عمر و اوقات و از بين رفتن استعدادات و جهات كماليّه و رشد نسبت به تربيت سايرين و دستگيرى ايشان به چه نحوى است ؟\r\nدر آيه شريفه مىفرمايد :\r\n( ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لى مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ * وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ) [ 1 
  ]\r\n« اين اجازه به هيچ فردى داده نشده است كه از ناحيه خداوند به او كتاب و حكم ( ادراك حقّ و باطل و تمييز بين آن دو ) و نبوّت اعطاء شده ، و او مردم را بسوى خويش دعوت كند و افراد را بنده و مطيع خود در قبال پروردگار گرداند ، و بر اطاعت و انقياد در برابر اوامر الهى و خواست حضرت حقّ ترجيح دهد . و ليكن راه حقّ و صحيح آنست كه اين افراد بايد ربّانى باشند ؛ يعنى منتسب به ربّ باشند و حقيقت وجود آنانرا ربّ اشباع كرده باشد و جز ربّ هيچ تعلّقى و ميلى و خواستى و خطورى در نفس آنان وجود نداشته باشد . زيرا اينان‌اند كه كتاب الهى و قوانين او را به مردم مىآموزند و درس مىدهند .\r\nو نيز هيچگاه خود پروردگار امر نمىكند كه در مقابل او و در كنار او ملائكه و انبياء به عنوان ربّ و جايگاه امر و نهى قرار گيرند . آيا ممكن است كه او شما را امر به كفر كند پس از اينكه اسلام آورده‌ايد ؟ »\r\n\r\nدر مسأله هدايت و ارشاد ، خداوند هيچ دعوتى را جز به سمت خود نمى پذيرد\r\nدر اين آيه شريفه خداوند هيچ تكليفى را از هيچ فردى جز تكليف خود و هيچ دعوتى را به سمت و سوئى جز دعوت به سمت خود نپذيرفته است ؛ و با تازيانه غيرت و قهر خود هر غيرى را كه در مقابل خود قرار گيرد از سر راه\r\n\r\n\r\n","description":"","footnote":"\r\n[ 1 
  ] - سوره آل عمران ( 3 ) آيه 79 و 80\r\n","page_name":" 54 ","page_number":54},
  {"content":"\r\n\r\nبرمىدارد ، و حكم مخالف با ميل و خواست خود را باطل و محكوم مىشمارد . و فقط و فقط به حكمى صحّه مىگذارد كه هيچ شائبه كثرت و دخالت نفس و تعلّقات شخصيّه در آن وارد نشده باشد . بدين معنى كه دعوت از نفس بر نخيزد و در موارد مختلفه و رويدادهاى گوناگون كه مصالح و منافع شخصى نقش تعيين كننده و حياتى را در صدور احكام و وضع قوانين و يا رفع آن بوجود مىآورد سر سوزنى از جادّه صواب و خطّ مستقيم منحرف نشود .\r\nدر اين صورت است كه اين فرد مىتواند به عنوان فردى امين و مورد اعتماد و وثوق مصدر احكام و داعى به سبيل إلى الله قرار گيرد و تربيت نفوس و تسليم زمام امور به او تفويض گردد . و در غير اين صورت ، از آنجا كه مسأله هدايت و ارشاد و اجراء حكم و الزام به تكاليف ممكن است آميخته‌اى از احكام واقعيّه و تكاليف الهى و دخل و تصرّفات نفس امّاره و إعمال نفوذ و سليقه بر طبق اهواء باطله و عالم كثرات و اعتبارات و رعايت مصالح و مفاسد دنيويّه باشد ، هيچ استبعادى ندارد كه موجب غوايت و ضلالت و هلاكت و بوار گردد و شخص را عوض سوق به سوى عالم نور و رفع حُجب ظلمانى عالم شهوات و آراء باطله و تقرّب به سمت حريم قدس الهى و تجرّد و غفران ، بسوى انغمار در تخيّلات و عالم صورت و مجاز و وقوف در مراتب دنيّه عالم نفس و سكون و ركود در كثرات و توهّمات فرو برد . بلكه اين امكان بسيار قوىّ و خطر بىنهايت جدّى است . زيرا هيچگاه تبعات مفسده و پيامدهاى مهلكه مترتّب بر انقياد از تكاليف الهى نيست ( بلكه آنها موجب قرب به حقّ و بعد از باطل خواهد بود ) بلكه دقيقاً متوجّه آراء باطله و اهواء شخصيّه و طغيان نفس امّاره مىباشد ، چنانچه به كرّات صحّت اين مسأله در طول تاريخ به اثبات رسيده است و ما اشاراتى به اين مطلب خواهيم داشت ، إن شاء الله .\r\nهمچنين در آيه شريفه سوره يونس مىفرمايد :\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( قُلْ هَلْ مِنْ شُرَكائِكُمْ مَنْ يَهْدى إِلَى الْحَقِّ قُلِ اللَّهُ يَهْدى لِلْحَقِّ أَ فَمَنْ يَهْدى إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّى إِلَّا أَنْ يُهْدى فَما لَكُمْ كَيْفَ تَحْكُمُونَ ) [ 1 
  ] .\r\n« اى پيامبر بگو : اى گروه كافران و منحرفان ! آيا از پيروان و همكيشان ، شما كسى را مىشناسيد كه فقط به حقّ هدايت كند ؟ بگو : فقط خداى متعال است كه هدايت به حقّ مىكند . پس حال كه چنين است اگر شخصى هدايت به حقّ كند سزاوارتر است بر اطاعت و انقياد و متابعت ، يا كسى كه هنوز در مرتبه دستگيرى و تربيت و رشد قرار دارد و به مرحلهء يقين و شهود و فعليّت و بصيرت نائل نشده است ؟ پس چرا اين چنين قضاوت مىكنيد ؟ ! »\r\n\r\nهدايت انحصاراً از آنِ خداست و اطاعت از افرادى مجاز است كه به كمال مطلق رسيده باشند\r\nاين آيه شريفه بسيار آيه عجيبى است ؛ زيرا اوّلًا : هدايت را منحصراً از آنِ خدا مىداند و بس ( قُلِ اللَّهُ يَهْدى لِلْحَقِّ ) ، و ساير افراد را از امثال بنىآدم فاقد اين مرتبه از كمال و رقاء مىشمرد ، و آنها را از درجه اعتبار ساقط مىنمايد و قول و عمل آنها را موجب رشد و ترقّى به حساب نمىآورد و متابعت از آنان را باطل و بىارزش تلقّى مىنمايد . ثانياً : اطاعت را در افرادى مُجاز و ممضى مىشمارد كه از نقطه نظر جهات استعداديّه و حيثيّات كماليّه به مرتبه فعليّت تامّه و كمال مطلق رسيده باشند ، و از دائره تربيت و تزكيه و مجاهده و مراقبه و ستيز با نفس امّاره و عالم كثرات پا به حريم قرب و حرم امن و امان الهى گذارده‌اند و خود به وجود حقّ متحقّق و به حيثيّات و آثار وجودى او متحوّل و متأثّر گشته‌اند ، و با قدمى راستين و عزمى متين و همّتى و الا و يقينى راسخ از همهء حجابهاى ظلمانى و نورانى عبور نموده‌اند و ذات آنها با ذات حضرت احديّت معيّت و بلكه وحدت پيدا كرده است ، و به عبارتى ديگر : از خويش برون و به او پيوسته‌اند .\r\nزيرا انحصار هدايت در اين آيه شريفه به ذات اقدس احديّت از يكطرف ،\r\n\r\n\r\n","description":"","footnote":"\r\n[ 1 
  ] - سوره يونس ( 10 ) آيه 35\r\n","page_name":" 56 ","page_number":56},
  {"content":"\r\n\r\nو لزوم متابعت از افرادى كه از مرتبه اهتداء ( كه همان مرتبه متابعت و مجاهده و مراقبه است ) گذشته و به مرحله هدايت رسيده‌اند از طرف ديگر ، موجب ظهور و بروز اين واقعيّت است كه بايد اين افراد مرتبه‌اى فراتر از مراتب ساير افراد و درجه‌اى والاتر از درجات اشخاص ديگر - در هر مرتبه‌اى از مراتب كمال كه هستند - را دارا باشند ، بطورى كه نسخه وجودى آنها و خصوصيّات نفسانى آنان كاملًا با سايرين متفاوت باشد ؛ به نحوى كه كلام آنها كلام حضرت حقّ و كردار آنها فعل و عمل پروردگار ، و آثار وجودى آنان متراوش از آثار اسماء و صفات ذات اقدس حقّ باشد . در اين صورت است كه ميتوان گفت : هدايت آنان عين هدايت پروردگار و امر و نهيشان عين امر و نهى حضرت حقّ بدون هيچگونه اختلاف و تفاوت بينونيّتى خواهد بود . و تو گوئى كه اينك خداى متعال است كه به صورت بشر درآمده و با تو به گفتگو مىنشيند و به تو دستور مىدهد و تو را ارشاد مىنمايد و به خصوصيّات راه و ظرائف طريق آشنا مىسازد ، و علل موجبه قرب را با بيانى فصيح و عباراتى روشن و آشكار بيان مىكند و از خطرات و مهالك انذار مىنمايد ، و امور مبعّدهء از وصول را برمىشمرد و تو را از ورود در مهالك و عوالم كثرت برحذر ميدارد .\r\nدر اين آيه بطور وضوح كلام كسى كه ضميرش منشرح به نور و بصيرت حقيقت ايمان نگشته است را جداى از كلام پروردگار ميداند ، گرچه به كلام الهى تكيه و استناد كند ؛ زيرا بين اين فرد و كسى كه گفتارش منبعث از صدق ضمير و صفاى باطن و بصيرت الهى است و از مشرب و سرچشمه وحى نزول پيدا نموده و در نفس صافى و بصير او متمكّن گشته ، تفاوت از زمين تا آسمان است . او مىبيند و اين تخيّل مىنمايد ؛ او در شهود و لمس و مسّ واقع بسر مىبرد و اين در عالم الفاظ و عبارات غوطه مىخورد ؛ او به عين‌اليقين و حق‌ّاليقين مىنگرد و اين با سمعيّات و مطالعات مبهماتى را باورانه در تفكّر خود جاى ميدهد ؛ او از\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nحقائق عالم وجود به تمام معنىالكلمه با خبر و اطّلاع است ، و اين بر مدار توهّمات و ظنّيات و مجهولات اسّ و اساس حيات و زندگى دنيوى و اخروى خود را پىريزى مىكند ؛ او بر اساس وصول به عالم تدبير و امر مستقيماً از رشحات فيض ذات اقدس حقّ به رتق و فتق و تمشيت امور و تربيت نفوس مىپردازد ، و اين با مراجعه به كتب و مقالات با فكر بسيط و ذهن ساخته و پرداخته از مجموعه احساسات و توهّمات و تعقّلات ناقص و غير كافى و اشاعات مىخواهد راهى بسوى مقصود باز نمايد و خلق را در اين راه و مسير قرار دهد . و خدا مىداند كه چه خطرات و عواقب و تبعاتى متوجّه او و خلق حيران و سرگشتهء اوامر و نواهى او خواهد شد ؛ و همينطور مسؤوليّت إضلال آنها و هدر رفتن استعدادات و قواى معدّهء كماليّه و رشد آنها نيز تماماً متوجّه او خواهد شد و بايد در روز قيامت پاسخگوى تمام اين اعمال و كردار ناصوابش باشد .\r\n\r\nاز اغواء شيطان فقط مخلَصين در امانند\r\nو نيز از جمله آياتى كه دلالت بر ثبوت و رسوخ ملكهء ايمان و يقين و صواب و عصمت از گناه دارد ، آيه شريفه هشتاد و دو و هشتاد و سه از سوره مباركه « ص » است :\r\n( قالَ فَبِعِزَّتِكَ لَأُغْوِيَنَّهُمْ أَجْمَعينَ * إِلَّا عِبادَكَ مِنْهُمُ الْمُخْلَصين ) . ( 1 )\r\nدر اين آيه شريفه شيطان قسم ياد مىكند كه : إغواء و إضلال او شامل همهء افراد بنىآدم از هر طبقه و صنفى خواهد شد و هيچكس از اين قاعده مستثنى نخواهد بود ، مگر بندگانى كه در مسير كمال و تقرّب بسوى پروردگار به مقام خلوص رسيده باشند ؛ يعنى خلوص ملكه آنها شده باشد .\r\n\r\n\r\n","description":"","footnote":"\r\n1 - « شيطان در مقام تمرّد و انانيّت به خداوند عرض كرد : قسم به عزّت و جلالت كه تمامى بندگانت را گمراه خواهم نمود مگر آنان كه از مخلَصين هستند . »\r\nتوضيح مسأله اينكه : نفس انسان بواسطه تعلّق به عالم كثرات و اهواء و آراء باطله و اعتباريّات ، زمينه مساعد و بسترى مهيّا جهت نفوذ و ورود شيطان و\r\n","page_name":" 58 ","page_number":58},
  {"content":"\r\n\r\nجنود او مىباشد . و از آنجا كه شيطان داراى علم و شعور و ادراك و احاطه به جميع خصوصيّات و آثار و شوائب وجودى انسان است ، و علم او بر مدركات و صفات و ملكات انسان نه علم اكتسابى و تحصيلى و مقيّد و محدود بوده ، بلكه علمى احاطى و اشرافى و با بصيرت و نفوذ مىباشد ، فلذا انسان در هيچ مرحله از مراحل كمال و رشد و علم و اكتساب معارف و تحصيل حقائق نمىتواند از شرّ او و مكائد او و راههاى نفوذ او و اغفال و إضلال او ، و بالأخره خسران و هلاكت و بطلان بواسطه او در امان باشد . و بطور كلّى در هر مرحله از مراحل همراه و همگام با حركات و سكنات و نشست و برخاست و تكلّم و تفكّر و تخيّل و نيّت ، شيطان قرين و مونس و مصاحب همچو دو دلداده و دو يار مهربان در كنار انسان به مراقبت و إرصاد از كارها و اعمال و گفتار و پندار انسان مشغول مىباشد ، و آنى از آنات از اين وظيفهء خود و اشتغال خود غفلت نمىورزد ، و همچون حيوانى مىباشد كه خود را در كمين شكار قرار داده و با تمام حواسّ كاملًا مراقب و مواظب صيد خود است كه در اوّلين لحظه مناسب كه همان لحظه غفلت و عدم انتباه او به جوانب و شرائط محيط خود است او را بربايد و بر او غالب گردد و او را از پاى درآورد . و عجيب اينجاست كه علم او و ادراك و شعور او نه تنها به علوم و مدركات بشرى ، بلكه به خود انسان و ذات او و صفات او و ضمائر او آنچنان رسوخ دارد كه در هيچ مرحله‌اى خود را از انسان جدا نمىكند ، و در هر محفل و مجلسى حضور خود را رسماً اعلام مىنمايد ، و حتّى قبل از شركت انسان ، خود زودتر در آن محفل قرار مىگيرد و آثار خود را و اسباب و وسائل إغواء را در آنجا متمكّن مىگرداند . حتّى هنگام اتيان به عمل صواب و اقدام به فعل حقّ و كلام حقّ نيز حضور خود را بطور مرموز و مخفيانه به نحوى كه ابداً امكان تشخيص آن براى افراد ميسّر نخواهد بود تثبيت مىنمايد ؛ مگر بعضى از افراد خاصّ كه لطف و عنايت الهى شامل آنان گردد و آنان را\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمتوجّه حضور اين موجود مرموز و اغواء كننده نمايد ، كه إن شاء الله ذكر آن خواهد آمد .\r\nدر اين آيه شريفه شيطان قسم ياد مىكند كه تمامى بندگان خدا را به بيراهه و ضلالت بكشاند ؛ چرا ؟ زيرا نفس انسان بواسطه تعلّق به كثرات راه نفوذ او را هموار ساخته و زمينه ورود او را به حريم دل و قلب خود فراهم نموده است . پس اگر اين دو مقدّمه در كنار هم قرار گيرند :\r\n\r\nزمينه مناسب ، و احاطه وجودى شيطان بشر را به هلاكت مىكشاند\r\nاوّل : وجود بستر و زمينه مناسب جهت نفوذ شيطان كه همانا تعلّق نفس به دنيا و زخارف دنيا اعمّ از رياسات و منافع شخصيّه ، حبّ به ذات ، جلب منافع بدون حدّ و حصر ، تعدّى به حريم ديگران جهت وصول به آمال و منويّات دنيويّه ، سلب حقوق ديگران جهت نيل به آراء و اهواء باطله ، تمتّع از لذّات و شهوات بدون هيچ مرز و حدّ ، حسّ حكومت و سلطه بر افراد ديگر ، به بند كشيدن و استعباد سايرين در خدمت منافع و اميال شخصيّه ، و خلاصه در يك جمله : تحميل خواستها و نظرات و آراء و هواها و هوس‌ها و كامجوئىهاى خود بر حقوق ساير افراد و خواستهاى آنان ، در اين صورت زمينه و ظرف مناسب براى رسوخ و نفوذ شيطان به نحو اكمل و اوفى فراهم و مهيّا مىشود .\r\nدوّم : اشراف كلّى و احاطه وجودى و علم و اطّلاع وسيع شيطان نسبت به انسان و صفات و ملكات و تمام شراشر وجودى او كه موجب تدبير احسن و يافتن راه و حيله كارسازتر در ورود به حريم او و اغواء و اضلال او در هر مرتبه و مرحله از مراتب وجودى و مراحل استكمالى بشر مىباشد . و از اين قاعده هيچ فردى چه جاهل ، چه عالم ، چه مقلّد و چه فقيه و چه مجتهد ، چه عامى و چه سالك ، چه مرد و يا زن ، پير و يا جوان ، هيچكس و هيچكس مستثنى نخواهد بود ؛ و هيچ فردى نمىتواند خود را تافته جدا بافته از ديگران بداند و خود را محفوظ و مصون از دستبرد شيطان و جنود او به حساب بياورد و دست او را از خود منقطع\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nتصوّر نمايد كه اين حالت ، خود عين جهالت و ضلالت است ، و در اين بستر اتّفاقاً نفوذ شيطان بسيار كارآمدتر و ورود او به حريم آن شخص بسيار راحت‌تر و بىمؤونه‌تر خواهد بود .\r\nنتيجهء اين دو مقدّمه ، مهر هلاكت و خسران و بوار بر كلّيهء ابناء بشر در تمام طبقات و اختلاف درجات است .\r\nبديهى است اگر يكى از اين دو مقدّمه وجود خود را از دست بدهد ديگر اغواء و ضلالتى براى شيطان و بشر وجود نخواهد داشت .\r\nامّا بالنّسبه به جهت دوّم كه به خود شيطان برمىگردد و آن مسألهء علم كلّى او و احاطه وجودى او به جميع خصوصيّات و ضمائر و صفات و ملكات انسان است ، بايد اذعان نمود : اين مسأله ناشى از قدرت وجودى او بوده و از او سلب نخواهد شد . و اين قدرت قدرتى است كه خداى متعال به او داده است ، چنانچه هر قدرتى در عالم وجود چه از ناحيه صلحاء و چه از ناحيه غير صلحاء و چه ساير موجودات از ناحيه پروردگار است . و به عبارت ديگر قدرت اختصاص به ذات اقدس او دارد ، و همينطور علم و شعور و ادراك كه تمامى اينها افاضه از جانب حضرت حقّ است به جميع موجودات ، و از جمله آنها شيطان و جنود او مىباشد .\r\nبنابراين ، اين خيال و توهّم را بايد از ذهن خود براى هميشه بيرون ببريم كه روزى شيطان وسايل و معدّات وجودى خود را جهت إضلال و اغواء ما از دست بدهد و همچون پرنده پر و بال شكسته در كنجى بنشيند و نظاره‌گر اعمال و كردار صحيح خلائق باشد ، هيهات !\r\nتنها راه خلاصى از كيد شيطان انقياد محض از اوامر الهى است\r\nو امّا بالنّسبه به جهت اوّل كه وجود زمينه مناسب و ظرف مستعدّ جهت ورود شيطان در نفس انسان است ، بايد گفت : خوشبختانه در اين بعد از مسأله مىتوان با از بين بردن زمينه‌هاى نفوذ شيطان دست او را براى هميشه از سيطره و سلطه بر نفس كوتاه نمود . و آن راه و وسيله ، البتّه اطاعت و انقياد محض از اوامر\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nالهى و مراقبه بر كردار و افكار به اتمّ مراتب مراقبه و انقياد است . در اين صورت است كه كم‌كم زمينه‌هاى تعلّق نفس به دنيا و كثرات سست خواهد شد ، و آن رنگ و لعاب و جذّابيّت چشمگير زمينه‌ها كمرنگ گرديده ، و آن عطش و وله براى نيل به هواهاى باطله و جاذبه‌هاى دلفريب نفوس بشرى جاى خود را به بىميلى و انصراف و اشمئزاز و تنفرّ خواهد داد . و كم‌كم نفس بشر بواسطه حركت بسوى عالم قرب به مرتبه‌اى مىرسد كه وجود تعلّقى خود را نيز از دست خواهد داد ، و وجود او با وجود حضرت حقّ اندكاك پيدا مىنمايد ؛ و ديگر نفسى و ذاتى مستقلّ از ذات حضرت حقّ باقى نمىماند تا اينكه ميل به كثرات و عوالم موبقه و مهلكه در او پيدا بشود يا نشود .\r\nدر اينجاست كه ديگر شيطان با از دست دادن زمينه و بستر غوايت و ضلالت ، صلاى مصيبت و ماتم سر مىدهد و به سوگ اين شكست و عدم توفيق براى اضلال و گمراهى اين عبد صالح پروردگار مىنشيند و براى هميشه دست از او مىشويد و امر او را به خدا واگذار مىنمايد ، زيرا ديگر اميدى براى ورود خود در حريم او پيدا نمىنمايد ؛ چون در اينجا ديگر حريم او حريم الله و قلب او قلب الله و سرّ او سرّ الله گرديده است ، و او كه نمىتواند به حريم خداوند و سرّ او و ذات او دست اندازى كند و خدا را به ضلالت و غوايت بكشاند .\r\nدر اينجا متوجّه اين نكته مهمّ خواهيم شد كه چگونه هدايت و دستگيرى جايگاه خاصّ و مناسب و صحيح خود را مىيابد و خداى متعال انسان را به سوى اين رهبرى و تربيت و ارشاد سوق مىدهد ، و اين قانون را بر مبناى منطق و حكم عقل استوار مىسازد كه بايد هدايت توسّط فردى صورت گيرد كه از دستبرد شيطان بدور باشد و در تمام اعمال و كردار و گفتار و نيّاتش به مقدار سرسوزنى وسوسه و اغواء شيطان وجود نداشته باشد . و اين يك مطلب بسيار طبيعى و بديهى است ، زيرا اين فرد ديگر نفسى ندارد تا بگوئيم مطالب او از روى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهوى و هوس هست يا خير . بنابراين كلّيهء مسائلى را كه به عنوان دستور و تكليف القاء مىكند منبعث از مشرب وحى و عالم امر است و هيچگونه شائبه كثرت و تنزّل در او راه ندارد . ديگر اوامر و نواهى او مخلوط و ممزوج از جهت و حيثيّت ربّى و نفسى نخواهد بود ؛ و مسلّم است كه در اين صورت فعل او حقّ و كلام او عين صدق و واقع ، و پندار او پندار و انديشه الهى و بدور از تلوّن به الوان عالم كثرات است . و اين فرد شايسته هدايت و دستگيرى و ارشاد و رهبرى بسوى عالم قدس مىباشد و بس .\r\nنظير اين آيه و مشابه آن آيه‌اى است در سوره صافّات :\r\n( وَ ما تُجْزَوْنَ إِلَّا ما كُنْتُمْ تَعْمَلُونَ * إِلَّا عِبادَ اللَّهِ الْمُخْلَصين ) [ 1 
  ] .\r\nدر اين آيه نيز خداوند متعال با بيانى بسيار ظريف و دقيق حقيقت حال و كيفيّت افعال و اوضاع آنان ( مخلَصين ) را بيان مىكند .\r\n\r\nجزاء و پاداش فقط بر عملى است كه از روى اخلاص سر زده باشد\r\nشكّى نيست كه مسأله جزا و پاداش مترتّب بر عمل انسان در عالم دنيا مىباشد ، و عمل انسان بايد از روى اخلاص همراه با مراقبه و مجاهده و پا گذاردن بر روى احساسات و هواهاى نفسانى و تقرّب بسوى پروردگار باشد ، والّا مورد قبول حضرت حقّ واقع نگرديده و آن عمل به خود انسان برگشت خواهد نمود . و اين يك مسألهء طبيعى و فطرى است كه انسان در مقابل هر عمل خيرى از هر شخصى يك پاداش و اجر و مزدى قرار مىدهد تا عمل او مورد تحسين و تمجيد قرار گيرد و تصوّر نشود كه هيچ مزد و پاداشى بر آن مترتّب نخواهد شد . همينطور اعمال انسان در روز قيامت كه مورد ارزيابى و سنجش قرار گيرد ، آن دسته از افعال و كردار كه از روى اخلاص و حسن نيّت و جهت تقرّب بسوى پروردگار واقع شده مشخّص مىشود و خداى متعال به آن پاداش و\r\n\r\n\r\n","description":"","footnote":"\r\n[ 1 
  ] - سوره الصّآفّات ( 37 ) آيه 39 و 40 : « جزاى شما فقط بر اعمال شما در اين دنيا مترتّب‌است مگر بندگان مخلَص پروردگار كه از دائره حساب و مؤاخذه خارج‌اند . »\r\n","page_name":" 63 ","page_number":63},
  {"content":"\r\n\r\nجزاء خير عطا خواهد كرد ؛ و آن دسته از اعمال افراد كه از روى هوى و هوس و استكبار و انانيّت و خودسرى و جهالت و خودكامگى واقع شده مورد جزا و بازخواست و سؤال قرار مىگيرند . پس هر دو دسته بواسطه اعمالشان جزا و پاداش خواهند ديد ( وَ ما تُجْزَوْنَ إِلَّا ما كُنْتُمْ تَعْمَلُونَ ) جزا و پاداش فقط و فقط بر اساس نفس عملى است كه از شما در دار دنيا سر زده است و كيفيّت آن عمل تعيين كننده نحوه پاداش و دستمزد خواهد بود .\r\nبناءً عليهذا آن دسته از افرادى كه با مراقبه و مجاهده در راه خدا و انقياد كامل از اوامر الهى و پيمودن درجات قرب آنچنان بالا رفته‌اند كه تمام شوائب نفسانى و صفات و ملكات رذيله نفس در وجود آنان از بين رفته است ، و بالكليّه با رفض همهء حيثيّات و جهات عالم كثرت و تعلّقات از توجّه و نظر به عالم دنيا بيرون آمده‌اند و خيمه و خرگاه خود را يكسره بر حريم و حرم حضرت معبود فرود آورده‌اند و نفس آنان از جزئيّت بيرون آمده و به كليّت پيوسته باشد ، ديگر اينان داراى نفس نخواهند بود تا عمل آنان مورد ارزشيابى قرار گيرد ؛ و فعل آنان در اين دنيا فعل يك بشر عادى و انسان عادى نمىباشد . و از آنجا كه نفس آنان منمحى و مندكّ و فانى در ذات خدا شده است ، پس تمام صفات و ملكات آنان نيز طبعاً صفات و ملكات منبعث از عالم قدس و اسماء و صفات حضرت حقّ شده است . پس عمل آنان از دائره سنجش و معيار بيرون ، و منتسب به ذات پروردگار خواهد بود . زيرا خدا كه جزا و پاداش بر عمل خود نمىدهد . جزا و پاداش مربوط به اشخاصى است كه مستقلًّا و بعنوان ذات متشخّص و متفرّد در مقام اطاعت و انقياد قرار گرفته باشد ، نه آن كسى كه فعل او فعل الله و كردار او كردار خدا و حركات و سكناتش همه نزول مقام مشيّت و اراده و خواست حضرت حقّ بدون تلوّن به الوان كثرات و تشؤّن به شؤون عالم دنيا و اميال و تمنّيات بوده باشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nانسان با مجاهده مىتواند مصداق حديث : عَبدى أطِعنى حتّى أجعَلَك مِثلى گردد\r\nو اينان افرادى هستند كه از مقام مجاهده و مراقبه و رياضات شرعيّه و اعمال خالصه و نيّات صالحه در افعال و كردار خود گذشته ، به حقيقت اخلاص كه همان خلوص است متحقّق گشته‌اند ؛ و ذات آنها عين خلوص و صفا و طهارت شده است ، و سرّ آنان مطهّر و نفس آنها عين حقيقت و واقعيّت و بهاء و نور گشته و به مصداق حديث شريف قدسى :\r\nعَبدى أطِعْنى حتَّى أجعلَكَ مِثلى ؛ أقولُ للشَّىءِ كُنْ فَيكونُ ، و تَقول لِلشَّىءِ كُن فيَكون . ( 1 )\r\n« اى بنده من ! فقط مرا عبادت نما تا اينكه تو را مِثل خود ( و يا مَثَل خود ) قرار دهم . من به چيزى كه اراده‌ام بر خلق آن تعلّق گيرد ميگويم وجود پيدا كن ! و آن موجود مىشود ؛ تو نيز به هر چه اراده‌ات تعلّق بگيرد مىگويى بوده باش ! و او خواهد بود . »\r\n\r\nخداوند مىفرمايد : من گوش و چشم و زبان عبد مطيع مىباشم\r\nو يا مصداق حديث شريف قدسى ديگر گرديده‌اند كه مىفرمايد :\r\n\r\n\r\n","description":"","footnote":"\r\n1 - حافظ رجب برسى در « مشارقُ أنوار اليقين فى أسرار أميرالمؤمنين » ص 69 گفته است :\r\n« وَرد فى الحديث القدسىِّ عن الرّبّ العَلى أنّه يقول : عبدى أطِعْنى أجعلك مثلى ؛ أنا حىّ لا أموت ، أجعلك حيًّا لا تموت ؛ أنا غنىٌّ لا أفتقِر ، أجعلك غنيًّا لا تَفتقر ؛ أنا مهما أشآءُ يكن ، أجعلك مهما تشآء يكن . و منه : إنّ للّه عبادًا أطاعوه فيما أراد ، فأطاعهم فيما أرادوا ؛ يقولون للشّىء كن فيكون . » و در كتاب « كلمة الله » ص 140 بدين صورت نقل نموده است :\r\n« و رَوى كعبُ الأحبار هذا الحديث بالألفاظ التّالية : يا بنَ آدم ! أنا غنىٌّ لا أفتقر ، أطِعنى فيما أمرتك أجعلك غنيًّا لا تفتقر . يا بن آدم ! أنا حىٌّ لا أموت ، أطعنى فيما أمرتك أجعلك حيًّا لا تموت ؛ أنا أقول للشّىء كن فيكون ، أطعنى فيما أمرتك تقول للشّىء كن فيكون . » در « عدّةالدّاعى » ص 291 عين اين روايت آمده ، و ليكن بجاى « أنا غنىٌّ » ، « أنا فقيرٌ » ضبط گرديده است . و در كتاب « ارشاد القلوب » ص 75 نيز با اختلاف يسير نقل شده است كه :\r\n« و رُوى أنّ الله تعالى يقول فى بعض كتبه : يا بن آدم ! أنا حىّ لا أموت ، أطعنى فيما أمرتك أجعلك حيًّا لا تموت . يا بن آدم ! أنا أقول للشّىء كن فيكون ، أطعنى فيما أمرتك أجعلك تقول للشّىء كن فيكون . »\r\n","page_name":" 65 ","page_number":65},
  {"content":"\r\n\r\nلايَزالُ يَتقرَّبُ عَبدى إلىَّ بِالنَّوافل حتَّى أكونَ سَمْعَه الَّذى يَسمعُ بِه و بَصرَه الَّذى يَبصُر بِه و لِسانَه الَّذى يَنطِقُ بِه . . . ( 1 )\r\n« بطور استمرار بندهء من چنانچه در مقام انقياد برآيد و بواسطه امورى كه موجب خشنودى و رضايت من است خود را به من نزديك و مقرّب گرداند ، آنقدر به من نزديك خواهد شد تا اينكه مندكّ و فانى در من شود ؛ در اين هنگام من گوش او خواهم بود كه با او مىشنود و چشمان او مىباشم كه با آن مىبيند و زبان او مىگردم كه با آن صحبت مىكند ، الخ . »\r\n\r\nمسأله انقياد و اطاعت منحصر در تكاليف بسيطه شرعيّه نيست\r\nتوجّه به اين نكته بسيار حائز اهميّت است كه : مسأله انقياد و اطاعت صرفاً محدود به تكاليف بسيطه و سهله شرعيّه نيست ( همچون طهارات و نجاسات و يا اقسام شكيّات در نماز و غيره ) بلكه جميع شؤون انسان را در هر مرتبه و هر مرحله از مراتب كمال و رقاء شامل مىشود ؛ زيرا خطرات و مهالكى براى انسان\r\n\r\n\r\n","description":"","footnote":"\r\n1 - حضرت آية الله حاج ميرزا جواد آقا ملكى تبريزى در كتاب « اسرار الصّلوة » ص 175 مىنويسد :\r\n« أما سمعت ما فى الحديث القدسى : لايزال يتَقرّب العبد إلىَّ بالنّوافل حتّى أجعله مثلى ؛ الخ . و لا يزال يتقرّب العبد إلىّ بالنّوافل حتّى احبّه ، و كنت سمعَه الّذى يسمع به ؛ الخ . »\r\nو حضرت علّامه آية الله العظمى حاج سيّد محمّد حسين حسينى طهرانى در « معاد شناسى » ج ص 54 ، طبع پنجم ميفرمايد :\r\n« در حديث قدسى وارد است كه خدا ميفرمايد : و ما يتقرّب إلىَّ عبد من عبادى بشىءٍ أحبّ إلىّ ممّا افترضتُه عليه ؛ و إنّه ليتقرّبُ إلىّ بالنّوافل حتّى احبّه ، فإذا أحببتُهُ كنت سمعَه الّذى يسمع به ، و بصره الّذى يبصر به ، و لسانه الّذى ينطق به ، و يده الّذى يبطش بها ؛ إن دعانى أجبته ، و إن سألنى أعطيتُه . »\r\nو در « الله شناسى » ج 1 ، از صفحهء 277 تا 313 بطور مستوفى درباره اين حديث بحث نموده‌اند ، كه از آن جمله است آنچه در ص 306 از « شرح تائيّه » فرغانى نقل مىنمايند :\r\n« ما تَقرّب إلىّ عبدى بشىءٍ أحبّ إلىّ من أدآءِ ما افترضتُ عليه ؛ و لا يزال يتقرّب إلىّ بالنّوافل حتّى احبّه ، فإذا أحببتُه كنت سمعَه الّذى يسمع به ، و بصَره الّذى يبصر به ، و لسانه الّذى ينطق به ، و رِجله الّذى يمشى بها ؛ الحديث . »\r\n","page_name":" 66 ","page_number":66},
  {"content":"\r\n\r\nدر طول زندگى و حيات دينى و تربيتى او رخ مىدهد كه هزارها مرتبه مهم‌تر و پرخطرتر و مشكل‌تر و قابل انحراف و اعوجاج‌تر از اين تكاليف عاديه و مسائل ظاهريّه شرعيّه مىباشد . ترديدها و اضطرابات و سردرگمىها و حيرتهاى يك فرد در مواقع خطيره و حسّاس و وجود اختلاف نظر و سليقه در افراد مختلف از كافّهء طبقات ، بالأخصّ مدّعيان علم و نظر و درايت و متولّيان مصادر امور و ارائه راهها و طرق متفاوت ، چيزى نيست كه به اين آسانى بتوان از كنار آن گذشت ، و انسان مطلق العنان بخواهد يكطرف را همينطور بدون علم و يقين و شهود همچون پراندن تيرى در ظلمت و تاريكى برگزيند و بر طبق آن عمل نمايد .\r\nو از طرف ديگر حالات و كيفيّات مختلف نفس بشر و بروزات و ظهورات آن در مراحل و حالات مختلف زندگى و سير كمالى او قطعاً و محقّقاً حذاقت و خبرويّت خاصّى را وراى علل و اسباب ظاهريّه و اطّلاعات بسيطهء متعارفه در مسائل شرعيّه و احكام تكليفيّه مىطلبد ، و اينجاست كه كميت بسيارى از مدّعيان لنگ و فكر و نظر آنان كوتاه و بصيرت در اين گونه امور در حدّ صفر مىباشد . زيرا ديگر مسائل نفس و حالات آن همچون احكام و تكاليف شرعيّه جنبهء كلّى و فرمولى ندارد تا با يك نگاه و يك روش حكم كلّى را بتوان درون كتابى و يا رساله‌اى و يا مقاله‌اى درج نمود و آن را به همگان توصيه نمود . بلكه در اين وادى هر نفسى حكم خاصّ به خود را دارد ، و براى او پرونده‌اى مختصّ به خود او تشكيل مىشود ، و چه بسا يك موضوع براى چند نفر موجب چند حكم مختلف و دستور متفاوت است كه هيچ ارتباطى با يكديگر ندارند ؛ و عبارت مشهور كه مىفرمايد : الطُّرُقُ إلَى اللهِ بِعَدَدِ أنفاسِ الخَلآئِق [ 1 
  ] ، اشاره به همين مطلب است .\r\n\r\n\r\n","description":"","footnote":"\r\n[ 1 
  ] - « راههاى بسوى خدا به تعداد نفس‌ها و حقائق وجوديّه مخلوقات مىباشد . » مرحوم سيّد حيدر آملى اين عبارت را روايت نبوى تلقّى نموده ، و در كتاب جامع الأسرار و منبع الأنوار در سه موضع ( صفحات : 8 ، 95 ، 121 ) بدان استناد جسته است .\r\n","page_name":" 67 ","page_number":67},
  {"content":"\r\n\r\nاينجاست كه هرچه انسان به سمت رشد و قرب به حقّ و تجرّد نفس و ابتعاد از تعلّقات و عالم كثرات جلوتر برود ، خطر عوائق راه و موبقات طريق سخت‌تر و ظرافت حيله‌ها و مكرها و حِبال ابليس آشكارتر خواهد شد . و اين مسأله چيزى نيست كه فردى ولو عالم به علوم ظاهرى و خبير به مسائل و تكاليف متعارفه شرعيّه بتواند از عهدهء آن برآيد ؛ بلكه ورود در اين مطالب پهلوانى مىطلبد كه با بصيرت نافذ و إشراف كلّى و احاطه و سيطره و سلطه بر نفس انسان و آثار و حالات و ملكات آن بتواند صحيح را از سقيم و راه را از بيراهه و چاه را از طريق و مسير هموار تشخيص دهد و بجاى راه ، چاه را ننماياند و انسان را درون آن قرار ندهد . كجا يك فرد فقيه و متشّرع به احكام و مسائل شرعيّه مىتواند از حيرتها و تشويشات مترشّحهء از نفس يك فرد در ظهور خوابها و مكاشفات و حالات پيچيده برزخى و ملكوتى سردرآورد و او را از خطرات به كمين نشسته بر سر راه او آگاه گرداند و معدّات طريق را به او نشان دهد و مهالك را به او بنماياند ! آن فرد عالمى كه عمر خود را به تحقيق و مطالعه در بخشى از علوم الهى سپرى نموده است ، و احاطه علمى به ساير قسمتها و بخشهاى ديگر ندارد - تا چه برسد به حركت و سير و سلوك إلى الله و سپرى نمودن عوالم ظلمت و نور و وفود در حرم كبريائيّت حضرت حقّ و إشراف كلّى و عِلّى بر همهء قضايا و اوضاع و احوال به ما سَبق و ما يَقع - كجا ميتواند متعهّد مسؤوليّتى گردد كه ابتدائىترين مسألهء آن احاطه بر نفس مقلّد و فردى است كه زمام امور دين و دنياى خود را به دو سپرده است ، و از او مطالبه وصول به أعلى مراتب كمال و فعليّت را مىنمايد !\r\n\r\nبُعد زمان و مكان تأثيرى در اشراف اولياء الهى بر نفوس ندارد\r\nدر اينجا اين نكته به خوبى روشن مىشود كه مرحوم والد رضوان الله عليه از مرحوم حدّاد قدّس الله نفسه نقل ميكنند ، در وقتى كه به امر ايشان عازم بر مهاجرت از نجف اشرف بسوى ايران بودند ، به استاد خود اظهار ميدارند : آقا كجا\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nما را مىفرستيد ! ما تازه طعم گواراى مصاحبت با شما را چشيده ، و لذّت سُكر إشراب ماء مَعين و سرچشمهء حيات وصل شما را دريافته‌ايم ، كجا برويم ؟ ايشان مىفرمايند : سيّد محمّد حسين ! تو در هر نقطه عالم كه باشى باش ، من با تو هستم گرچه تو در مشرق باشى و من در مغرب عالم باشم . هيچ باك نداشته باش و هيچ خوف و ترس و دلهره و دغدغه به خود راه مده ، من با تو معيّت دارم ! و عملًا هم اين مدّعا را به نحو أحسن و أتمّ و أكمل و أوفى به اثبات رسانيدند ؛ رَحمة الله عليهما رَحمةً واسعة .\r\nروزى مرحوم والد قدّس الله سرّه به حقير ، نگارنده اين سطور فرمودند : « تو در هرجا مىخواهى باش ، و در هر مرتبه‌اى ؛ من به تمام زوايا و اسرار و خطورات نفس تو اطّلاع و اشراف دارم . » و اينجانب به كرّات و مرّات بالعيان اين موضوع را از ايشان مشاهده نمودم .\r\nدر وقتى يك عملى از من سر زده بود كه گرچه ايراد و اشكالى از نقطه نظر ظاهر نداشت ، ولى با مقتضاى مراقبه و دقّت و صحّت عمل به نحو احسن منافات داشت ؛ فرداى آن شب وقتى كه در اطاق كار ايشان من نيز نشسته و مشغول مطالعه بودم ناگهان اين مسأله به ذهنم خطور نمود ، در اين موقع مرحوم والد درحاليكه مشغول تأليف كتاب بودند و پشت ميز روى صندلى نشسته بودند ، سر برداشتند و خطاب به من فرمودند : ( فَإِنَّكَ بِأَعْيُنِنا وَ سَبِّحْ بِحَمْدِ رَبِّكَ حينَ تَقُوم ) [ 1 
  ] . و با اين عبارت فهماندند يك وقت تصوّر نكن كه از چشمان نافذ و تيزبين ما دور و مخفى مىباشى ! چه بخواهى و يا نخواهى تمام اعمال و كردارت مانند آينه براى ما روشن و هويدا است . و نه تنها اينجانب بلكه تمامى و يا اغلب افرادى كه با آن مرحوم ارتباط سلوكى و تربيتى داشته‌اند حكايات و مواردى از اين قبيل را\r\n\r\n\r\n","description":"","footnote":"\r\n[ 1 
  ] - سوره الطّور ( 52 ) قسمتى از آيه 48 : « تو در مقابل ديدگان ما قرار دارى ! و هنگامى كه از خواب برمىخيزى تسبيح خداى را بجاى آور ! »\r\n","page_name":" 69 ","page_number":69},
  {"content":"\r\n\r\nبه ياد دارند ، بطوريكه هيچكس جرأت بيان خلاف اين مطلب را نداشته و آنقدر اين مسأله واضح و روشن است كه جاى هيچگونه انكار و يا شكّ و ترديدى را بين تلامذهء ايشان باقى نمىگذارد ، و همه به اين نكته چه در زمان حياتشان و چه بعد از وفات كاملًا معترف‌اند . و اينجانب به عنوان فرزند ايشان در حدود سعه ظرفيّت و محدوديّت اطّلاع خود اقرار و اعتراف مىنمايم كه آنچه را دربارهء خصوصيّات و آثار و لوازم و كمالات و فعليّتهاى يك انسان كامل و عارف حقيقى بالله و بأمرالله شنيده ، و يا بواسطه تدرّس و تدريس در متون عرفان نظرى و فلسفه الهى ادراك كرده بودم ، بدون هيچ شكّ و شبهه‌اى در وجود ايشان يافته و تجربه كرده بودم ؛ من كسى نبودم كه به هر آستانى سر تسليم فرود آورم و به هر سرائى با هر بضاعت و متاعى وارد شوم . آرى :\r\n من آن نيم كه دهم نقد دل به هر شوخى * درِ خزانه به مُهر تو و نشانه تست [ 1 
  ] \r\n\r\nمخلَصين از مقام عرض و حساب معافند\r\nبارى ، مشابه اين آيه شريفه آياتى ديگر نيز وجود دارد ، مانند آيه شريفه در سوره صافّات : ( فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصين ) [ 2 
  ] .\r\n« بتحقيق كه تمامى افراد به مقام عرض و محاسبه احضار خواهند شد مگر بندگان پروردگار كه به مقام مخلَصين رسيده باشند . »\r\nو يا آيه شريفه : ( فَانْظُرْ كَيْفَ كانَ عاقِبَةُ الْمُنْذَرينَ * إِلَّا عِبادَ اللَّهِ الْمُخْلَصين ) [ 3 
  ] .\r\n« اى پيامبر بنگر كه عاقبت افرادى كه آنان را بيم دادى چگونه است ( آيا آنها اهل خير و نجات و صلاح‌اند ، و يا اينكه مستوجب عقاب و مؤاخذه و قهر پروردگار مىباشند ) ؟ مگر آنان كه به مقام مخلَصين رسيده باشند ( ايشان از\r\n\r\n\r\n","description":"","footnote":"\r\n[ 1 
  ] - ديوان حافظ ، طبع پژمان بختيارى ، غزل 77\r\n[ 2 
  ] - سوره الصّافّات ( 37 ) ذيل آيه 127 و آيه 128\r\n[ 3 
  ] - سوره الصّافّات ( 37 ) آيه 73 و 74\r\n","page_name":" 70 ","page_number":70},
  {"content":"\r\n\r\nاحضار به مقام عرض و حساب و كتاب اعمال فارغ مىباشند و از كردار و اعمال آنان سؤالى نخواهد شد و محاسبه‌اى مترتّب بر كارهاى دنيوى آنان نمىباشد ) . »\r\nيكى از آياتى كه موقعيّت كمّلين و افراد مبرّز و ممتاز از سايرين را بيان مىكند آيات سوره واقعه است :\r\n( فَأَمَّا إِنْ كانَ مِنَ الْمُقَرَّبينَ * فَرَوْحٌ وَ رَيْحانٌ وَ جَنَّةُ نَعيمٍ * وَ أَمَّا إِنْ كانَ مِنْ أَصْحابِ الْيَمينِ * فَسَلامٌ لَكَ مِنْ أَصْحابِ الْيَمينِ * وَ أَمَّا إِنْ كانَ مِنَ الْمُكَذِّبينَ الضَّالِّينَ * فَنُزُلٌ مِنْ حَميمٍ * وَ تَصْلِيَةُ جَحيم ) [ 1 
  ] .\r\n« و اگر اين فرد از زمرهء مقرّبين و نزديكان درگاه احديّت است ، پس جزاى او عالم انبساط و فرح و سرور بىپايان و ريحان و گل و بهشت خاصّ و مخصوص مىباشد . و اگر از جملهء اصحاب اليمين ( افرادى كه نامه عملشان از طرف راست به آنها داده خواهد شد ) پس سلام و درود بر تو از ناحيه آنان باد . و اگر از دستهء تكذيب كنندگان و مستكبران باشند ، پس جايگاهى گداخته و سوزان و نشيمنگاهى از آتش دوزخ را دارا هستند . »\r\n\r\nبنى آدم از جهت انقياد در برابر حقّ به سه دسته تقسيم مىشوند\r\nتوضيح مطلب اينكه : افراد بنىآدم بواسطه كردارشان و نحوه عملشان و ميزان تسليم و انقياد در برابر حقّ به سه دسته تقسيم مىشوند .\r\nدسته اوّل : افرادى هستند كه كلام اولياء الهى و انبياء عظام را وقعى ننهاده و به نداى فطرت و وجدانشان در متابعت از براهين عقلى و ادلّه نقلى استكبار و عناد ورزيدند ، و زخارف دنيا و جاذبه‌هاى عالم غرور چشم و گوش آنان را پر كرد و از توجّه به استكمال و عبور از وادى شهوات و رفض عالم تعلّقات و كثرات مانع گرديد ، و همچنان در پس پرده غفلت روزگار خويش را به انواع تعدّيات و ظلمها و انغمار در شهوات و فوز به مطامع دنيوى و لذّتهاى طبيعى و\r\n\r\n\r\n","description":"","footnote":"\r\n[ 1 
  ] - سوره الواقعة ( 56 ) آيات 88 الى 94\r\n","page_name":" 71 ","page_number":71},
  {"content":"\r\n\r\nگذرا سپرى نمودند ؛ اينان خوشى را خوشى عالم حسّ و طبع ، و لذّت را فقط استمتاع و كامجوئى حيوانى و بهيمى ، و كمال را در فزون طلبى و تكاثر زخارف دنيا پنداشتند ، و هرچه انبياء الهى و رسل پروردگار و اولياى او آنان را پند و اندرز دادند ، با ديدهء تمسخر و استهزاء در او نگريستند و از اين حقائق و مسائل واقعى به تخيّلات و اوهام ياد كردند و آن را زيبنده افراد عامى و بدور از فرهنگ و تمدّن دانستند ، و همچنانكه در آيه شريفه مىفرمايد :\r\n( إِنْ هِىَ إِلَّا حَياتُنَا الدُّنْيا وَ ما نَحْنُ بِمَبْعُوثين ) [ 1 
  ] ، « هيچ واقعيّتى جز همين زندگانى دنيا وجود ندارد و ما هيچگاه برانگيخته نخواهيم شد . »\r\nخود را بطور دربست وقف زندگى مادّى و حيوانى و شهوانى نمودند ؛ اينان به تحقيق از رحمت خدا بدور و از دائره آمرزيده شدگان خارج مىباشند . اينان بواسطه عناد و استكبار خود را محبوس عالم مادّه و دنيا نمودند ، و بنابراين هيچ جايگاهى نزد پروردگار در روز رستاخيز نخواهند داشت و جايگاهشان آتش دوزخ خواهد بود .\r\nو امّا دسته دوّم : افرادى هستند كه مقابل اين افراد گفتار پيامبران الهى را به ديده قبول و حقّ نگريستند و خود را مطيع و منقاد اوامر ايشان قرار دادند و در مقام عمل و حفظ حدود و ثغور پا از جادّه صدق و صراط مستقيم فراتر ننهادند و عمل خود را طبق فرمايشات و دستورات بزرگان منطبق بر موازين و مبانى شرع قرار دادند ، و با عزم خود جهت تحصيل رضاى الهى و فوز به نعمات اخروى و بهشت و حور و غلمان و رسيدن به وعده‌هاى پروردگار دنياى خود را به آخر رسانيدند ، و خلاصه عمل آنها بر طبق موازين شرع بوده از اجحاف و تعدّى و ظلم به نفس و به ديگران و تصرّف حقوق ديگران خوددارى ورزيدند ، و\r\n\r\n\r\n","description":"","footnote":"\r\n[ 1 
  ] - سوره الأنعام ( 6 ) ذيل آيه 29\r\n","page_name":" 72 ","page_number":72},
  {"content":"\r\n\r\nعبادات را به آن مقدارى كه موجب رضايت و خشنودى پروردگار خويش بود بجاى آوردند ، اين افراد به اصحاب اليمين معروف و شناخته مىشوند .\r\nو از آنجا كه ميزان خلوص و مراتب صفا و گذشت و انقياد متفاوت و مختلف مىباشد ، اصحاب اليمين داراى مراتب مختلفى از حيث تقرّب به پروردگار و درجات متفاوتى از جهت تعلّق و ميل به عالم دنيا و رفض انانيّت‌ها و حجب نورانى و ظلمانى عالم كثرات مىباشند . و در آن دنيا نيز بر اساس مرتبه و منزلتشان داراى مراتب مختلف بهشت و نعيم پروردگارند و هركدام جايگاه خاصّ خود را دارند و نمىتوانند به رتبه ما فوق خود ارتقاء پيدا نمايند ؛ بلكه مرتبه و منزلگاه آنها در بهشت به همان مقدار سعهء وجودى آنهاست كه در اين دنيا آن را كسب نموده‌اند ( وَ لا يَظْلِمُ رَبُّكَ أَحَداً ) [ 1 
  ] . و ميتوان گفت : اين دسته را قاطبهء افراد مؤمنين تشكيل مىدهند ( اعمّ از عامى و عالم ، مقلّد و مجتهد ، تحصيل كرده و بيسواد و غيره ) زيرا درجات افراد بشر در روز قيامت براساس تحصيلات و ميزان دانش آنان نخواهد بود ، بلكه بر اساس سعهء وجودى و مقدار بصيرت و نورى است كه بواسطه اكتساب ملكات و صفات حميده و روحانى برايشان در اين دنيا حاصل مىشود ، حال چه فرد عامى باشد يا عالم فرقى نمىكند .\r\n\r\nمقرّبين پا را از دائره اطاعت فراتر نهاده ، فانى در ذات شده اند\r\nو امّا دسته سوّم : افرادى هستند كه يكسره خود را و جميع شؤون خود و جميع تعلّقات خود را وقف حضرت محبوب نموده‌اند و در مقام انقياد و اطاعت آنچنان دلباخته و پاكباخته و شيفته و شيداى حضرت حقّ شده‌اند كه اصلًا وجودى براى خود نمىبينند تا بر اساس آن خداى را در مقابل خويش قرار داده ، به عبادت بپردازند . اينان از مرتبه و مرحله فعل و اخلاص و ثواب درگذشته‌اند و هيچ مؤثّرى را سواى پروردگار به رسميّت نمىشناسند ، و هيچ اثرى را بالطّبع به\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) ذيل آيه 49\r\n","page_name":" 73 ","page_number":73},
  {"content":"\r\n\r\nغير از پروردگار نسبت نمىدهند . اينان وجودى براى خود نمىبينند تا عمل و فعل خود را بر آن اساس پايه و بنياد نهند ؛ بلكه وجود خود را وجود و اثر فيض حضرت حقّ ميدانند و ذاتى در قبال ذات حضرت پروردگار به حساب نمىآورند تا آن را منطبق بر خواست و اراده او بنمايند . او ميگويد : انجام بده ! انجام ميدهند ، انجام نده ! انجام نمىدهند ، بمير ! مىميرند ، زنده شو ! زنده مىشوند ، ترا به بهشت مىبرم ! ميروند ، ترا نمىبرم ! نمىروند ؛ و خلاصه پا از دائره اطاعت فراتر نهاده ذات خود را مندكّ و فانى در ذات پروردگار نموده‌اند ، و طبق فرمايش و كلام مولى أميرالمؤمنين على عليه‌السّلام :\r\nإنّ قَومًا عَبَدوا اللهَ رَغبةً فتِلكَ عِبادةُ التُّجّارِ ؛ و إنَّ قومًا عَبَدوا اللهَ رَهبةً فتِلكَ عبادةُ العَبيدِ ؛ و إنّ قَومًا عَبدوا اللهَ شُكرًا فتِلكَ عِبادةُ الأحرار . [ 1 
  ]\r\n« گروهى خدا را به اميد پاداش و بهشت و نعمات او پرستش مىنمايند ، اين عبادت عبادت تجّار و اهل معامله است ؛ و قومى خدا را بواسطه ترس از آتش و وقوع در عذاب عبادت مىكنند ، اين عبادت بندگان و غلامان است كه از ترس تازيانه و قهر صاحب خود تن به اطاعت و انقياد مىدهند ؛ و دسته سوّم افرادى هستند كه عبادتشان فقط به جهت شكر از رحمت حقّ و عنايت حقّ و اهليّت براى عبادت است ، اين عبادت آزادگان است . »\r\nاين عبارت نظير عبارت ديگر آن حضرت است كه مىفرمايد :\r\nإلَهى ما عَبَدتُك خَوفًا من نارِكَ و لا طَمعًا إلى جَنَّتِكَ ، بَل وجَدتُكَ أهلًا للعِبادةِ فعَبَدْتُك . [ 2 
  ]\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد عبده ، حكمت 236 ، ج 4 ، ص 53\r\n[ 2 
  ] - « تفسير الصّافى » چاپ افست سنگى ، ص 357 ؛ و در چاپ حروفى ، ج 3 ، ص 353 با اختلاف كمى به جاى « إلى » ، « فى » و به جاى « بل » ، « لكن » آمده است ؛ و در « بحارالأنوار » ج 41 ، ص 14 بدين صورت وارد شده است :\r\n« و قال عليه‌السّلام فى موضع آخر : إلهى ما عبدتُك خوفًا من عِقابك و لا طمعًا فى ثوابك ، و لكن وجدتك أهلًا للعبادةِ فعبدتك . »\r\nو در « شرح ابن ميثم على المئة كلمة » ص 219 بدينگونه ذكر شده است :\r\n« الثّانى قوله عليه‌السّلام مُناجيًا لربّه : إلهى ما عبدتك خوفًا من عِقابك و لا رغبةً فى ثوابك و لكن وجدتك أهلًا للعبادة فعبدتك . »\r\nو در « تفسير الميزان » ج 11 ، ص 174 ، و « عوالى اللئالى » ج 1 ، ص 404 ، حديث 63 ، و ج 2 ، ص 11 ، حديث 18 نيز مذكور است .\r\n","page_name":" 74 ","page_number":74},
  {"content":"\r\n\r\n« خدايا ! عبادت من به جهت ترس از آتش و يا فوز به نعمات اخروى و بهشت و فوائد آن نيست ، بلكه ترا اهل پرستش يافتم و بدور از هر چشم‌داشتى به عبادتت پرداختم . »\r\nآرى ، اين گروه خارج از مقام حساب و ارزشيابى اعمال و رفتار وارد بر پروردگار مىشوند ، و چون عمل آنها به جهت مزد و پاداش نمىباشد بنابراين ملائكه نمىتوانند هيچ ارزشى و قيمتى در قبال آن به حساب آورند ، و هيچ نعمتى نمىتواند در مقابل اعمال آنان دستمزد و پاداش تلقّى گردد ؛ زيرا آنان فراتر از دستمزد و پاداش بوده‌اند و اصلًا روى اين گونه مسائل حسابى باز نكرده‌اند ، بلكه جز رضاى حضرت حقّ بدون هيچ مطلبى وراى آن اقدام به اين عمل نموده‌اند . پس نفس آنها از مقام خواست و اراده و تمنّى گذشته است و هدف آنان ديگر بهشت و نعمتهاى آن نيست تا خداى متعال آنها را در قبال عمل صالح به ايشان عطا نمايد . اينان مقرّبين هستند ؛ يعنى افرادى فراسوى بهشت و نعمتهاى بهشت و بالاتر از جنّات و خصوصيّات آنها و متعالىتر از مقام عرض و محاسبه و ارزشيابى كردار .\r\n\r\nمقرّبين خارج از مقام حساب و ارزشيابى اعمال وارد بر پروردگار مىگردند\r\nاز مفاد اين آيه كريمه استفاده مىشود : اولياء الهى افرادى هستند كه فعلشان از مرحله و مرتبه نفس گذشته و با حقيقت توحيد متّحد گشته است . زيرا آنها ديگر در مرتبه نفس و خواست‌ها و تمنّيات و آرزوها و شوائبى كه ديگر\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nافراد به آن مبتلا هستند نمىباشند ؛ گرچه اين افراد ، افراد صالح و مؤمن باشند . بنابراين عمل آنها عمل حقّ و كردارشان فعل حضرت حقّ است ؛ زيرا بواسطه اين نعمت عظماى الهى وجودشان مندكّ و فانى در وجود او گرديده است . پس عمل هم به دنبال نفس و اراده نفس منبعث از فعل و اراده حضرت حقّ مىباشد .\r\nو انصافاً بايد اين آيه شريفه را يكى از براهين مبيّنه و مثبته نفس و ذات ولىّ خدا و عارف بالله به حساب آورد . و ولىّ خدا بايد اين گونه باشد تا انسان بتواند به او و فعل او و گفتار او به عنوان اسوه و شاخص حقّ و مميّز بين حقّ و باطل تأسّى نمايد . زيرا گرچه انقياد و اطاعت بايد بر اساس ادراك و شعور و ميل و رغبت به مقصد و مقصود تحقّق يابد ، و اين مسأله در بين افراد برحسب ميزان شناخت و معرفت و ادراك آنها از مطلب متفاوت است ، ولى نفس تصوّر و فرض مراتب متفاوت ادراك و شعور مرتبه‌اى را مىطلبد كه در آن فرد به هر نقطه و مرحله از تكامل رسيده باشد باز محتاج و نيازمند دستگيرى و ارشاد و تأسّى و اطاعت است ؛ و آن مرتبه ، مرتبه صدق مطلق و حقّ مطلق و واقع مطلق است . زيرا پرونده حساب و كتاب هر فرد مختصّ به خود اوست ، و از او به ميزان فهم و شعور و ادراك و سعهء وجودى خود او سؤال مىشود ؛ حال ديگران در هر رتبه‌اى از شناخت كه هستند باشند ، هيچ ارتباطى به او ندارد و عمل ديگران را معيار براى عمل او به حساب نمىآورند . چطور كه عمل يك طفل بهيچوجه ميزان و معيار براى فعل بزرگتر و افراد پخته و سالخورده نمىباشد . و اين مسأله بىاندازه دقيق و قابل تأمّل و فهم است و هرچه انسان بيشتر در اين مطلب تأمّل كند كم كرده است .\r\n\r\nانسان كامل مصداق ( و مِنْهم سابقٌ بالخَيرات ) مىگردد\r\nاز جمله آياتى كه در قرآن كريم راجع به اوصاف افراد كامل و از هوى و نفس گذشته مىباشد ، آيه سى و دوّم تا سى و پنجم از سوره فاطر است :\r\n( ثُمَّ أَوْرَثْنَا الْكِتابَ الَّذينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبيرُ * جَنَّاتُ عَدْنٍ\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nيَدْخُلُونَها يُحَلَّوْنَ فيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فيها حَريرٌ * وَ قالُوا الْحَمْدُ لِلَّهِ الَّذى أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ * الَّذى أَحَلَّنا دارَ الْمُقامَةِ مِنْ فَضْلِهِ لا يَمَسُّنا فيها نَصَبٌ وَ لا يَمَسُّنا فيها لُغُوبٌ ) .\r\n« سپس ما كتاب الهى را ( كه همان قوانين و احكام صلاح و فساد فردى و اجتماعى بشر است ) به آن افراد برگزيده و انتخاب شده به رسم وراثت سپرديم . ( اينان داراى سه گروه و دسته مىباشند ) بعضى از اين عدّه افرادى هستند كه بواسطه توغّل در جهالت و انغمار در شهوات ظالم به خود و سعادت خود مىباشند ( و با گذران حيات دنيوى در كثرات و مال‌اندوزيها و جلب شهوات و غفلت از سرنوشت و مآل خويش موجبات خسران و بدبختى و هلاكت خويش را فراهم نموده‌اند ) .\r\nدسته دوّم : افرادى هستند كه داراى اخلاقى شايسته و كردارى متعادل و از روى حساب و كتاب و ميزان مىباشند ( و امور خود را بر اساس صراطى مستقيم و طريقى مستوى در يك ممشاى مقتصد و موزون طبق دستورات الهى و احكام شرع مبين تهيّه و تنظيم مىنمايند ) .\r\nو امّا دسته سوّم : افرادى هستند كه گوى سبقت را از همگان ربوده‌اند ، و به اذن خدا بر هر عملى كه در راستاى خير و صلاح باشد سبقت مىنمايند ( و هيچكس را در اين مضمار ياراى مقابله با ايشان نمىباشد و طاقت هماوردى با آنان را ندارد ، و به هر اندازه كه انسان بخواهد عمل خود را منطبق با موازين الهى و مبانى قرب و خلوص قرار دهد باز به اندازه و مرتبه آنان نمىرسد ، چرا ؟ زيرا آنان از مقام عمل گذشته‌اند و فعل و كردار خود را فعل و كردار الهى كرده‌اند و عمل آنها برانگيخته و منبعث از نفس و شوائب نفسانى نمىباشد ) . اين گروه از مؤمنان در بهشت‌هاى خلدبرين وارد مىشوند درحاليكه مزيّن به جواهرات و طلا و لؤلؤاند و لباسشان از حرير مىباشد ؛ و مىگويند : حمد و ستايش مخصوص پروردگارى است كه همّ و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nحزن را از وجود ما دور ساخت و بزدود ، بدرستيكه پروردگار ما آمرزنده و شاكر است . آن خدائى كه ما را از روى فضل و كرامتش در دار بقاء و خلود متمكّن ساخت ؛ در جائى كه نه خشكى و نه مرارت و نه إلَم در آن راه ندارد . »\r\nپس چگونه ممكن است فردى ولو هر قدر صالح باشد ولى متعلّق به نفس و ذات خود و شوائب وجودى خود و خواستها و آرزوها باشد بتواند با عمل آنها پهلو زند و به رقابت برخيزد ! نماز او با نماز آنان متفاوت است ؛ او خدا را در وقت نماز در مقابل خود فرض مىكند و با او به گفتگو و راز و نياز مىپردازد ، و آن ديگرى اصلًا خدا را نمىبيند ، بلكه وجودش فانى و مندكّ در وجود حقّ شده است . در اينجا ديگر عبد و بنده در قبال خدا و حضرت حقّ باقى نمىماند تا او را عبادت كند ، و تقابلى وجود ندارد تا قصد تقرّب به او را بنمايد . در اينجا دوئيّت بطور كلّى از ميان برداشته شده است و آثار وجود مقيّد و حدود و ثغور آن بكلّى رخت بربسته است و اثرى از موجوديّت اين وجود نمازگزار در قبال وجود حضرت حقّ باقى نمانده است تا با آن خدا را عبادت كند . در اينجا فقط يك موجود و يك حقيقت و يك واقع و يك ذات باقى مىماند و آن وجود و ذات پروردگار است . اوست كه عبادت مىكند ، و اوست كه به نماز ايستاده است ، و اوست كه به ركوع مىرود و اوست كه سر به سجده مىگذارد .\r\n\r\nمقام عبوديّت امام صادق عليه السّلام در حين نماز\r\nدر اينجا روايتى از صادق آل محمّد صلوات الله و سلامه عليهم أجمعين وارد است كه مىفرمايد :\r\nبه هنگام قرائت سوره حمد وقتى به آيه شريفه ( إِيَّاكَ نَعْبُدُ وَ إِيَّاكَ نَسْتَعينُ ) [ 1 
  ] رسيدم ، شروع كردم اين آيه را تكرار كردن تا به حدّى كه\r\n\r\n\r\n","description":"","footnote":"\r\n[ 1 
  ] - سوره الفاتحة ( 1 ) آيه 5\r\n","page_name":" 78 ","page_number":78},
  {"content":"\r\n\r\nيك مرتبه ديدم آن كسى كه خود اين آيه را نازل كرده است دارد از زبان من آن را تلاوت مىكند ، ديگر طاقت اين حال نياوردم و به زمين افتادم . [ 1 
  ]\r\nآرى ، مصلِّى در اين هنگام نفس او با ذات حضرت حقّ يكى مىشود و حركات و سكناتش همه يك حركت و يك سكون ، و آن هم مستند به ذات اقدس الهى مىگردد . به به ! چه نمازى ، چه ذكرى و چه وردى ، چه ركوعى و چه سجودى ! چه كسى مىخواند و چه كسى ذكر مىگويد و چه كسى سُبحانَ رَبّىَ الأعلَى و بحمدِه بر زبان مىآورد ؟ !\r\n\r\n\r\n","description":"","footnote":"\r\n[ 1 
  ] - در « فلاح السّائل » ص 210 اين گونه آمده است :\r\n« فقد رُوى أنّ مولانا جعفرَ بن محمّد الصّادق عليه‌السّلام كان يَتلوا القرآنَ فى صلاته فغشى عليه ؛ فلمّا أفاق سُئل : ما الّذى أوجب ما انتهتْ حالُك إليهِ ؟ فقال ما معناه : ما زِلتُ اكرّر آيات القرآن حتّى بلغتُ إلى حالٍ كأنّى سمعتها مُشافهةً ممّن أنزلَها على المكاشفة والعيان . فلم تقم القوّة البشريّةِ بمكاشفة الجلالة الإلهيّة . »\r\nدر همين مصدر ، ص 206 چنين آمده است :\r\n« فقد رَوى محمّد بن يعقوب ما معناه : إنّ مولانا زينَ العابدين عليه‌السّلام و هو صاحبُ المقام المكين ، كان إذا قال ( مالِكِ يَوْمِ الدِّينِ ) يُكرّرها فى قرآءتِه حتّى يَظنّ من يراه أنّه قد أشرف على مماته . »\r\nو در « كافى » كتاب فضل القرآن ، حديث 13 ، ج 2 ، ص 602 چنين نقل شده است :\r\n« علىّ بن ابراهيم ، عن أبيه و علىّ بن محمّد القاسانى ، جميعًا عن القاسم بن محمّد ، عن سليمان بن داود ، عن سفيان بن عيينه ، عن الزّهرى قال : قال علىّ بن الحسين عليهما السّلام : لو مات مَن بينَ المشرق و المغرب لما استوحشتُ بعد أن يكون القرآن معى . و كان عليه‌السّلام إذا قرأ ( مالِكِ يَوْمِ الدِّينِ ) يكرّرها حتّى كاد أن يموت . »\r\nو در « فلاح السّائل » ص 211 روايت نموده است :\r\n« و قد ذَكر محمّدُ بن يعقوب الكلينى أنّ الصّادق عليه‌السّلام سُئل : كيف كان النّبىّ صلّى الله عليه و آله و سلّم يصلِّى بهم و يَقرأ القرآن و لا تخشع له قلوبُ أهل الإيمان ؟ فقال عليه‌السّلام : إنّ النّبىّ صلوات الله عليه كان يَقرأ القرآن عليهم به قدر ما يحتمله حالُهم . »\r\n","page_name":" 79 ","page_number":79},
  {"content":"\r\n\r\nفقط بندگان مخلَص خدا مىتوانند تسبيح‌گوى حضرت حق باشند\r\nدر اينجا معناى آيه شريفه ( سُبْحانَ اللَّهِ عَمَّا يَصِفُونَ * إِلَّا عِبادَ اللَّهِ الْمُخْلَصينَ ) [ 1 
  ] روشن مىشود ؛ زيرا آنچه قابل تبيين و توضيح و توصيف ذات پروردگار نمىباشد ، حمدها و تسبيح‌هاى بشرى است كه از محدوده ادراكات بشر تجاوز نمىنمايد . و از آنجا كه هيچگاه معلول با هر سعه و ظرفيّت استعداد احاطه و اشراف بر علّت را ندارد ، لذا حمدها و تسبيح‌هاى مخلوقات به هر اندازه عالى و راقى باشد و در هر مرتبه از مراتب كمالى روح و علوّ نفس قرار گيرد نمىتواند لائق مقام منيع و عزيز حضرت حقّ باشد . بناءً عليهذا اگر در اين آيه تسبيح عباد الله المخلَصين را در خور مقام و شأن خود دانسته است ، معلوم مىگردد در اينجا ذات پروردگار است كه دارد خود را تسبيح و تمجيد مىكند ، و اين تسبيح از دريچه نفس و مدركات و ملكات نفس بشرى خارج است . و گرچه از زبان يك فرد بشر خارج مىشود ، امّا روح و جان و سرّ و حقيقت آن متّصل به ذات او و منبعث از دريچه ارادت و مشيّت خود اوست ، و هيچ مشيّت و تعلّقى اضافى در آن نقش نداشته است .\r\nدر اين آيات بطور واضح مقام و شأن انسان كامل مطرح شده است . و شاخصه اين فرد آنست كه ديگر عمل او بر طبق مصالح و مفاسد و از روى قصد و اراده تطبيق به خير و صلاح نمىباشد ، و براى تصحيح عمل و كردار خود نياز به إعمال رويّه و مصلحت انديشىهاى متعارف از اهل خير و صلاح را ندارد ، و محتاج به مراقبه و مجاهده جهت اخلاص عمل خود در پيشگاه حضرت پروردگار نمىباشد . و ديگر نگران از وسوسه شيطان و اغواء نفس أمّاره نيست ، و دست شيطان و جنود او بالكلّيّه از حيطه حرم و حريم او قطع گشته است و نفس او در كنترل قواى عاقله و ملكوتى او قرار گرفته است . و جهات فعليّت عقلانى و\r\n\r\n\r\n","description":"","footnote":"\r\n[ 1 
  ] - سوره الصّافّات ( 37 ) آيه 159 و 160\r\n","page_name":" 80 ","page_number":80},
  {"content":"\r\n\r\nكمال روحانى و ظهور و بروز حقائق عالم تشريع در او محقّق شده است . و ملاكات احكام و علل شرايع و قوانين بطور وضوح بر او نمودار گشته است . و حقيقت همهء احكام الهى و دستورات شرع مبين در وجود او عينيّت تكوينى يافته‌اند . آنوقت چگونه ممكن است تصوّر خطاء و غلط و هوى و هوس و بطلان و پشيمانى و ندامت در اعمال و كردار و گفتار و رهنمودهاى او راه يابد ؟\r\nدر اينجاست كه مشاهده مىكنيم بسيارى از بزرگان و فقهاى عاليمقام در موارد شكّ در حكم و ترديد در استنباط احكام به اساتيد عرفانى و علماى ربّانى و سلوكى خويش مراجعه مىنمودند و توضيح كيفيّت حال و رفع شبهه را از آنها استفسار مىنمودند ، و آنان حقيقت واقع و لبّ مسأله و جوهرهء آن حكم را براى ايشان تبيين مىكردند . [ 1 
  ]\r\nحقير گويد : بىمناسبت نمىبينم روايتى را كه صاحب « ثواب الأعمال » در كتاب خود از امام صادق عليه‌السّلام آورده است نقل كنم . ايشان با سند خود از پدرش ، از محمّد العطّار ، از اشعرى ، از محمّد بن حسان ، از ابىعمران ارمنى ، از عبدالله بن حكم ، از معاوية بن عمّار ، از عمرو بن مروان ، از أبىعبدالله عليه‌السّلام نقل مىكند كه فرمودند :\r\n\r\nعواقب سوء زعامت و ولايت كسى كه خود از مراحل نفس نگذشته است\r\nمَن وَلِىَ شَيئًا مِن امورِ المُسلمينَ فَضَيَّعَهُم ضَيَّعَهُ اللهُ عَزَّوجلَّ . [ 2 
  ]\r\n« كسى كه متولّى امرى از امور مسلمين گردد ، آنگاه بواسطه جهالت و نادانى و عدم عمق كافى به مصالح و مفاسد آن موجب خرابى و اضمحلال و فساد آن امر گردد ، خداوند متعال عمر او را تباه و سعادتش را به خسران و بوار و هلاكت تبديل خواهد نمود . »\r\n\r\n\r\n","description":"","footnote":"\r\n[ 1 
  ] - چنانچه درباره شاگردان مرحوم حاج ميرزا جعفر كبوتر آهنگى و مرحوم شيشه‌گر ، و كذلك عدّه‌اى ديگر از تلامذه مسلّم الاجتهاد بزرگان و عرفاى الهى نقل شده است .\r\n[ 2 
  ] - بحار الأنوار ، ج 75 ، ص 345 ، به نقل از ثواب الأعمال و عقاب الأعمال ، ص 309\r\n","page_name":" 81 ","page_number":81},
  {"content":"\r\n\r\nمسأله شوخى نيست ؛ انسان زمام امور خود را به دست فردى بسپارد كه خود او در راه و مسيرش محتاج دستگيرى و هدايت فرد ديگرى باشد ! چنانچه شواهد بر اين قضيّه صدها و هزارها بار در طول تاريخ ثبت گرديده و كاملًا واضح و روشن است . هدايت و ارشاد خلق بايد توسط فردى صورت پذيرد كه بهيچوجه من الوجوه خصوصيّات و آثار تعلّقات و ميل به كثرات در همه ابعاد آن ، و توجّه به دنيا نه فقط به مأكولات و مشروبات و لذائذ جنسى آن - چنانچه بسيارى از افراد به اشتباه اين امور را از خصوصيّات شخص متعلّق به دنيا دانسته‌اند - بلكه مسائل باطنى نفس امّاره و غرائز شيطانى منطوى و مخفى در نفس بشر كه بسيار بالاتر و ظريفتر و خطرناكتر از اين امور مذكور مىباشد در او نباشد .\r\nعمر غذاى خود را نان و سركه قرار داده بود و به آن جلوى عوام كالأنعام به تظاهر و فريب‌كارى مىپرداخت ، درحاليكه حتّى براى يك آن و لحظه حاضر نبود دست از خلافت بكشد و آن را به صاحب حقيقى و اصلى آن مَولى أميرالمؤمنين عليه‌السّلام بسپارد . لذّتى را كه اين مردِ از خدا بىخبر و منغمر در شهوات و هواهاى نفسانى و وساوس شيطانى از سلطه و حكومت بر مردم مىبرد از هزار طعام لذيذ و اشربه گوارا و همبسترى با زيبارويان و برخوردارى از نعمتهاى ظاهرى و دنيوى بيشتر و بالاتر بود .\r\nپس هيچگاه كسى تصوّر نكند به صرف اينكه فردى به ظاهر خود را از بعضى نعمتهاى الهى محروم گردانيده و به مختصرى اكتفا نموده است و برخى از امورى را كه در نزد مردم ساده لوح و بىخبر از خصوصيّات و حقائق نفس امّاره موجّه مىنمايد ، مرتكب مىشود و از امورى كه شايد براى بسيارى جاى سؤال و ابهام بگذارد دورى مىجويد ، اين شخص مىتواند متعهّد تدبير و حكومت و ارشاد ديگران گردد و زمام امور مردم را به دست گيرد . بلكه بايد فردى باشد كه\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nخود را از منجلاب نفس رها گردانيده و وجود خود را به وجود حضرت حقّ متّصل گردانيده باشد و تمام صفات و ملكات و غرائزش با يك تحوّل و تبدّل جوهرى به صفات حضرت حقّ متحوّل شده باشد ، و اثرى از آثار مخفيّه و پنهان در زواياى نفس امّاره و شائبه‌اى از ملكات رذيله كه در همهء افراد بشر موجود است و با خواندن و درس دادن و درس گرفتن و مطالعه در هر مرتبه از مراتب علم و فقه و ساير شؤون و علوم متداول عالم دنيا كه باشد بهيچوجه من الوجوه از بين نخواهد رفت ، در او موجود نباشد . آرى ، اين شخص است كه از جزئيّت به كليّت و از عالم دنىّ نفس به عالم تجرّد و از حضيض كثرت به اوج وحدت هجرت نموده است و او قابليّت ارشاد و وعظ و تربيت و مسؤوليّت تدبير و اداره امور اجتماع و شخص را واجد است .\r\nمؤلّف گويد : مناسب است در اينجا به بيانات مرحوم والد قدّس الله نفسه در نامه‌اى كه خطاب به رهبر انقلاب اسلامى ايران حضرت آية الله خمينى رحمةالله عليه درباره قانون اساسى نوشته بودند اشاره‌اى نمايم ؛ ايشان در مقدّمه اين نامه چنين مىنويسند :\r\n\r\nمقدّمهء نامه پيش نويس قانون اساسى از مرحوم علّامه\r\nفلسفه توحيدى اسلامى متَّخذ از آيات قرآن كريم و سنّت نبوى روح حكومت و ولايت بر مردم را منحصر به مبادى عاليه مىداند ، و عالمترين و جامعترين و منزّه‌ترين افراد را لائق اين مقام مىشناسد . در اين صورت افراد امّت به رهبرى چنين پيشوائى راستين كه هم داراى دلى روشن و آگاه و مغزى متفكّر و عزمى راسخ ، و هم از خود گذشته و به كلّيت پيوسته است ، از بهترين مواهب الهيّه استفاده نموده و تمام قوا و استعدادهاى ذاتى خود را به منصّه ظهور و بروز مىرسانند ، و از شكوفاترين آزادى و استقلال و بهره‌مندى از جميع غرائز طبيعى و ملكات روحى كامياب مىگردند .\r\nدر اين فلسفه ، حكم و قانون و قضاء از بالا ( يعنى از مقام توحيد و طهارت كه مقام وحدت و جامعيّت ولىّ امر است ) به پائين تدريجاً گسترش پيدا\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمىكند و تمام اقشار طبقات را فرا مىگيرد ( فَلا وَ رَبِّكَ لا يُؤْمِنُونَ حَتَّى يُحَكِّمُوكَ فيما شَجَرَ بَيْنَهُمْ ثُمَّ لا يَجِدُوا فى أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْليماً ) [ 1 
  ] ، ( وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ ) [ 2 
  ] .\r\nولى در فلسفه‌هاى مادّى يا در قوانين غربى كه از روح توحيد اسلامى بهره‌اى ندارند مراكز تصميم‌گيرى از كثرت شروع مىشود ، يعنى افكار و اوهام عامّهء مردم گرچه در نهايت ضعف باشند فقط به ملاك اكثريّت حقّ تعيين سرنوشت و تصميم‌گيرى در امور حاكميّت خود را دارند .\r\nدر اين فلسفه‌ها حكومت بر اساس انتخاب بوده و كيفيّت آن به مشروطه سلطنتى يا به جمهورى يا به بعضى از انحاء ديگر تقسيم مىشود . بنابراين جمهورى بدين طرز رأىگيرى و انتخاب اكثريّت قسيم و نظير مشروطه از قالبهاى غربى است و با روح اسلام سازگار نيست .\r\nحكومت و دولت اسلام بر پايه خود متّكى بوده و بر اصل اصيل حقّ اعتماد دارد و هيچ يك از اين قالبها نمىتوانند آن واقعيّت را در خود بگيرند و به شكل خود درآورند .\r\nو در اين وهله حسّاس و سرنوشت ساز كه دقيقترين لحظات را مىگذرانيم ، بايد بسيار متوجّه باشيم كه خداى ناكرده ناخودآگاه آن اصالتهاى ارزشمند اسلامى را به گرايشهاى غربى نفروشيم و بعلّت اشباع مغزها از ره‌آوردهاى غرب و عدم انس به طرز تشكيل حكومت اسلامى به شكل واقعى خود به سبب اعتماد به نظاره نظام‌هاى سلطه‌جويانه استبداد و طاغوتى آن حقيقت را به خاك نسيان نسپاريم .\r\nبزرگان ما در نهضت مشروطيّت و گيرودارها و كشمكشهاى طرفداران استبداد و مشروطه دچار اشتباه شدند ؛ دسته‌اى بعنوان آنكه مشروطه مردم\r\n\r\n\r\n","description":"","footnote":"\r\n[ 1 
  ] - سوره النّسآء ( 4 ) آيه 65\r\n[ 2 
  ] - سوره الأحزاب ( 33 ) صدر آيه 36\r\n","page_name":" 84 ","page_number":84},
  {"content":"\r\n\r\nستمديده را از زير يوغ استبداد و ظلم امراء و حكّام جائر مىرهاند بدان گرويدند و اين نظام را با اصول آن پذيرفتند ، دسته‌اى ديگر بعنوان آنكه استبداد مردم را در هالهء دين حفظ مىكند و از رخنه كردن آزاديهاى نامشروع و مغرب پسند جلوگيرى مىنمايد طرفدار آن شدند ، و چون راه را منحصر در آن دو مىديدند بر سر هم كوفتند . كسى نگفت هم مشروطه غلط است و هم استبداد ، اسلام صحيح است و بس ! حكومت اسلام حكومت اسلام است ، حكومت رسول الله است ، نه يك حرف كم و نه يك حرف زياد .\r\nلذا ديده شد در اين عمر مشروطيّت كه درخت آن با خونهاى پاك رزمندگان راستين و پاك دلان راه عدل و آزادى آبيارى شد ، چه ستم‌ها كه نشد و چه حكومتهاى استبدادى كه نظير آن در تاريخ بشريّت كم است بر اين ملّت مسلّط نگشت و چه ستمهاى جانكاه بعنوان نوش‌دارو در كام آنان فرونريخت ! و بنام توخالى عدالت اجتماعى و آزادى همگانى چه محروميّت‌ها از طبيعىترين حقوق اوليّه نصيب نگشت ! با آنكه در تدوين قانون اساسى آن نهايت دقّت را در پيشگيريهاى موارد انحراف نمودند و براى بر اريكه نشاندن قانون عدل و آزادى نهايت مراقبت را كردند . فقط علّت اين همه محروميّتها آن بود كه حكومت از محور اصلى خود خارج شد . بعنوان مجلس شورا قانون‌گذارى كردند . قواى مقنّنه و قضائيّه و مجريّه از محطّ خود منحرف شد . اين تجربه مشروطيّت براى ما بس است ؛ رسول الله فرمود : لا يُلْدَغُ المُؤْمِنُ مِن جُحرٍ مَرّتَين [ 1 
  ] ، الخ .\r\nلغزش علماء در واقعه مشروطيّت حاكى از عدم كفايت فقاهت ظاهرى است\r\nبارى گرچه مقصود ما از فرمايشات ايشان در اين فقرات فقط قسمتى از آن مىباشد كه مربوط مىشود به دخالت بزرگان دين در امر سياست و واقعه مشروطيّت ، و اينكه با وجود مراتب عاليه علم و فقاهت ولى عدم بصيرت و اشراف بر مسائل خفيّه و امور پنهانى عالم سياست و كيد كافرين و مكر ملحدين\r\n\r\n\r\n","description":"","footnote":"\r\n[ 1 
  ] - مشكاة الأنوار ، ص 319 ؛ بحار الأنوار ، ج 19 ، ص 346 ، و ج 20 ، ص 144\r\n","page_name":" 85 ","page_number":85},
  {"content":"\r\n\r\nچگونه اين مملكت به دست اجانب افتاد و چه خونها كه در اين راه بيهوده نريخت و چه سرمايه‌ها كه به هدر نرفت و چه هتك حرمتها به دين و متديّنين وارد نگرديد ، ولى از آنجا كه فهم درست از اين فقرات مستلزم بيان فقرات قبل بوده است فلهذا آن را نيز در اينجا ذكر كرديم .\r\nدر اين فقرات كه واقعاً بايد آن را منشور حكومت اسلام ناميد ، ايشان دقيقاً به همان مطلبى اشاره دارند كه ما در سطور گذشته از آن بحث نموديم ، و آن سپردن زمام امور است به فرد كامل و بصير و عارى از خطا و اشتباه و منوّر به نور ايمان و متحقّق به حقيقت ولايت . زيرا تنها اين فرد است كه احكام و قوانين و دستورات را مىتواند از مبدأ وحى و سرچشمه نزول احكام و شرايع اخذ نمايد و آن را در بستر و ظرف زمان و اجتماع بنحو احسن و اتقن به منصّه ظهور و بروز برساند ، نه فرد ديگر ولو در هر مرتبه‌اى از مراتب علم و كمال بوده باشد . و به تدبير و اداره اين چنين فردى است كه استعدادها در مسير كمال شكوفا مىشوند ، و هر فردى به هر مقدار از سعه و ظرفيّت وجودى خود راه بسوى كمال و رشد را به دست خواهد آورد ؛ و انسان مىتواند به اين فرد اعتماد پيدا كند نه به فردى ديگر . زيرا افرادى كه در اين جريان و واقعه دچار اين خبط عظيم و خطاء خطير و اشتباهى جبران ناپذير شدند تمامى آنان از رؤوس علماء بلاد و فحول فقهاء عظام بودند ؛ افرادى مانند مرحوم آخوند ملّا محمّد كاظم خراسانى و شيخ عبدالله مازندرانى و سيّد محمّد كاظم يزدى و ميرزا محمّد حسين نائينى و شيخ فضل الله نورى و بسيارى ديگر كه هر كدام مرجعى براى جمعى غفير و ملجأى براى افراد مختلف از طبقات اجتماع به حساب مىآمدند . امّا در نتيجه ديده شد چگونه دست مرموز و مخفى سياست اجانب روگرديد و خدعه و مكر آنان دامن فقاهت را بيالود و بر سر همهء آنان كلاه گذارد ، و وقتى از اين خدعه و نيرنگ اطّلاع حاصل كردند كه ديگر كار از كار گذشته بود و حريف\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nسرمست از باده پيروزى با خنده‌هاى مستانهء خود بر همهء ارباب فضل و درايت و فقه و فقاهت خنده فتح و پيروزى زد و آنان را به باد تمسخر و استهزاء گرفت . و هنگامى كه ديد آنان در مقام مقابله و اقدام برآمده‌اند از سر راه خود برداشت و صداها را در گلو خفه نمود و بر اورنگ فتح و سلطنت تكيه زد .\r\nآرى ، اينست نتيجه عدم بصيرت به امور ، و مسائل را با ديده ظاهر نگريستن و از مواهب الهيّه خفيّه و الطاف خاصّه حضرت حقّ بىبهره بودن و باور داشتن بر اينكه مىتوان با تكيه بر علوم ظاهريّه شرعيّه و غير شرعيّه بر مكائد و وساوس و حيله‌هاى ابليس و جنود ابليس فائق آمد و مسير حركت بسوى كمال را در جامعه هموار نمود و موانع را بر طرف ساخت . غافل از اينكه شيطان همه راه‌ها را پيشاپيش آزموده و به همه طرق اطّلاع كافى و وافى داشته و از تمام توان خود عليه حريف استفاده خواهد برد ، و هيچكس را ياراى آن نيست كه بتواند در مقابل او قد علم كند مگر آنكه مشمول تأييدات ربّانى شده و قلب و سرّ و ضمير او متّصل به حقيقت ربوبيّت گشته است ، چنانچه قبلًا گذشت .\r\n\r\nاز شاخصه هاى انسان كامل وصول به مرتبه يقين و علم حقيقى است\r\nاز جمله آياتى كه دلالت بر شرائط تحقّق فرد كامل و حقيقت او دارد اين آيه شريفه است كه ميفرمايد :\r\n( وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا ) [ 1 
  ] .\r\nدر اين آيه شريفه هر حكم و عملى را كه مخالف يقين و قطع است و بر اساس ظنّ و شكّ استوار است مورد نكوهش و سرزنش قرار داده است . زيرا عملى كه از روى ظنّ و گمان نشأت گرفته باشد در مضمار سنجش و ارزيابى اعمال و رفتار حتّى نزد عقلاء نيز فاقد اعتبار و ارزش است .\r\n\r\n\r\n","description":"","footnote":"\r\n[ 1 
  ] - سوره الإسرآء ( 17 ) آيه 36 : « به دنبال چيزى كه نسبت به او و جوانب او علم ندارى نرو ! بدرستيكه خداى متعال از قواى شنيدن و ديدن و درك كردن در روز رستاخيز سؤال مىنمايد . »\r\n","page_name":" 87 ","page_number":87},
  {"content":"\r\n\r\nبنابراين يا خود انسان بايد در هر فعل و گفتارى به حقيقت آن عمل و صلاح واقعى آن علم و يقين داشته باشد ، و يا توسّط فردى كه او اين مرحله را احراز كرده است راهبرى و رهنمود شود ؛ و در غير اين صورت مشمول سرزنش و نهى الهى قرار خواهد گرفت .\r\nتَقفُ از قَفا ، يَقفو بمعنى متابعت و انقياد است . يعنى از امرى كه جهات صلاح و فساد او كاملًا براى تو روشن و آشكار ( مانند خورشيد در وسط آسمان ) نشده است پيروى نكن ، و تا مطلبى را با گوش خود نشنيده‌اى و با چشم خود مشاهده ننموده‌اى و با قلب خود به جوانب و اطراف آن كاملًا احاطه پيدا نكرده‌اى ترتيب اثر مده و راه احتياط و حزم را پيشه خود ساز و از اقدام در امورى كه علم به جوانب آن ندارى سخت بپرهيز .\r\nو لهذا در اين آيه شريفه خصوصيّت بارز و آشكار انسان كامل به خوبى روشن مىگردد ، و آن وصول به مرتبه يقين و علم حقيقى و وجدانِ حقيقت و واقعيّت حوادث و امور خارجى و قضاياى اجتماعى است . در اين مرتبه اگر تمام دنيا حرفى بزنند و رأيى اتّخاذ كنند او همچنان محكم و استوار همچو كوه در برابر آنان مىايستد و پشيزى براى آراء و افكار مردم ارزش قائل نمىشود ؛ زيرا تمامى آن افكار را زائيده قواى واهمه و متخيّله و منبعث از علل و معلولات ظاهريّه و دستخوش تغيير و تبديل مىداند . مانند كسى كه دارد با چشم باز و صحيح به خورشيد مىنگرد و او را با تمام انوار و حرارتش لمس مىكند ، آنوقت فردى يا افرادى بيايند و به او بگويند : الآن شب است و آنچه تو مىبينى زائيده تخيّلات و اوهام تو است ! او ابداً اعتنائى به كلام افراد نمىكند و هيچگونه وقعى بر آنان نمىگذارد ، زيرا همه را سراب و خود را متّصل به چشمه خروشان فيضان انوار حضرت حقّ مىبيند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمسائل شرع در يك سطح نبوده تا موجب تنجّز حجيّت ظاهريّه بر مجتهد و مقلّد گردد\r\nممكن است فردى در اينجا ايرادى وارد كند بر اين اساس كه : همانطور كه شارع مقدّس مقتضاى علم حقيقى و واقعى را بر اساس حكم عقل و قضاوت وجدان و فطرت تنفيذ و امضاء فرموده است ، همينطور مقتضاى علم تنزيلى و حكم تنجيزى را به عنوان حجّت ظاهر و تعبّداً مورد قبول و پذيرش قرار داده و بر موافقت آن ثواب و بر مخالفتش عقاب و مجازات مقرّر كرده است . و بناءً عليهذا همچنان كه وصول به مرتبهء علم و حجّت ظاهريّه ( كه همان اجتهاد مصطلح و متعارف است ) موجب تنجّز حكم بالنّسبه به خود مجتهد مىگردد و تقليد از غير بر او حرام مىشود ، همينطور موجب وجوب رجوع عامى به آن فرد و متابعت از احكام و فتاواى صادره از او مىباشد ، و شارع مقدّس تقليد از اين چنين فردى را بر او لازم و بر تركش عقاب و سخط خود را مترتّب گردانيده است ، گرچه خود آن مجتهد در رأيش خاطى و در اعتقادش راه صواب نپيموده باشد .\r\nجواب اين مطلب بر ارباب بصيرت مخفى نيست ، زيرا :\r\nاوّلًا : احكام شرع منحصر در مسائل و احكام طهارات و نجاسات و شكّيات نماز نيست . شرع مقدّس اسلام براى هر فرد از افراد مكلّفين ، چه در امور شخصيّه و چه در مسائل اجتماعى ، از جزئىترين مسأله تا خطيرترين و حياتىترين و سرنوشت‌سازترين آنها احكام و تكاليف را مقرّر و تدوين نموده است ؛ از امور ابتدائى همچون مسائل صلوة و صوم تا احكام و قوانين عبادى و اجتماعى چون حجّ و زكات و خمس و جهاد فى سبيل الله و امر به معروف و نهى از منكر و معاملات و ارتباطات و معاشرتها و قصاص و ديات و ساير حقوق و امور مربوط به حيات اجتماعى و زندگانى اخروى ، همه و همه را جعل و وضع نموده و انسان را در تك تك آنها مورد سؤال و مؤاخذه قرار خواهد داد . مسائل روزمرّه ما فقط محدود به امور عبادى صِرف و دعا و قرائت قرآن نمىشود تا انسان بتواند براحتى از كنار آن بگذرد و امرش را با فراغ بال و آسودگى خاطر به انجام برساند !\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nرعايت مسائل خطير و حياتى امّت اسلام و قوام كيان شريعت و حفظ حدود و مصالح اجتماعى مسلمين مسأله‌اى نيست كه بتوان با مزاح و شوخى و بىاعتنايى از كنار آن گذشت . حفظ دماء و أعراض و نفوس و اموال مسلمين مطلبى نيست كه براحتى بتوان آن را در محدوده اختيارات و وظائف و سعه وجودى و شخصى خود قرار داد و از عهده سؤال و پرسش آن در روز قيامت برآمد ؛ اين مسأله با مسأله شكّيّات در نماز و مفطرات صوم و دماء ثلاثه اختلافى به درازاى زمين تا آسمان دارد . حال چه كسى مىتواند مسؤوليّت اين امر خطير و حياتى را به عهده بگيرد و از عهده حوادث و جرياناتى كه منجرّ به از بين رفتن نفوس و ريختن خونها و اتلاف اموال و امكانات و سرمايه‌هاى جامعه مسلمين و هتك اعراض و نواميس آنها مىشود برآيد ؟ !\r\n\r\nداستان مشروطيّت به دو فتواى مقابل هم برمىگردد\r\nداستان مشروطيّت و حوادث پيرامون آن مثالى مناسب و تأييدى خلل‌ناپذير بر مدّعا و مطلب ما مىباشد ؛ و همچنين نقطهء عطفى در تاريخ اسلام و عبرتى براى معتبرين و اولىالالباب است . آنچه كه بيش از هر چيز در اين داستان جلب توجّه مىكند دخالت و نفوذ و اقدام طبقه روحانيّت ، بالخصوص مراجع درجه اوّل وقت چون مرحوم آخوند خراسانى و سيّد محمّد كاظم يزدى و شيخ فضل الله نورى و غيرهم است . كسانى كه در كتب تاريخ مشروطيّت و اخبار آن تفحصّ كرده باشند به خوبى درمىيابند كه نقطه ثقل و محور تمام اين جريانات ( چه به نفع مشروطيّت و چه به مخالفت با آن ) تماماً روحانيّت و در رأس آنان مراجع درجه يك وقت بوده‌اند . و تمام مردم ايران و ساير نقاط در امور خود و اقدامات اجتماعى خود چشم به دستورات و احكام صادره از مراجع وقت داشته‌اند ، و فتاواى ايشان را همچون وحى منزل از ناحيه پروردگار و حضرات معصومين صلوات الله عليهم أجمعين و احكام لا تُردّ و لا تُبَدّل مىپذيرفته‌اند . و چه‌بسا در اين راستا خونهاى خود را براى حفظ حريم اسلام و اطاعت از دستورات مرجع\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nوقت بر زمين مىريختند . و خدا مىداند كه از طرفين چه جنگها درنگرفت و چه خونها ريخته نشد و چه هتكها كه انجام نپذيرفت و چه آبروها كه نرفت و چه افرادى چون شيخ فضل الله ها به شهادت نرسيدند و مسموم نشدند !\r\nنهضتى كه دسته‌اى حكم بر وجوب قيام عليه نظام سلطنتى به رهبرى مرجع تقليد خود و دسته‌اى حكم بر حرمت قيام و مخالفت با آن بأىّ نحوٍ كان مىدادند ، و با اين احكام و دستورات و فتاوى آتش جنگ و ويرانى را مشتعل و خلق مطيع را به جان هم مىانداختند ! تا اينكه در آخرالأمر مشخّص شد كه چه دستهايى در پس پرده زمام اين امور را در دست داشته و كسى از آن خبر نداشته است . استعمار مكّار و حيله‌گر انگليس با تبانى و هماهنگى روسيه حقّه‌باز و شيطان صفت و مزدور ، با استفاده از نفوذ و سلطه معنوى روحانيّت توانست بر گرده مردم نادان و جاهل ايران سوار گردد و به تمامى اميال و آرزوهايش جامه عمل بپوشاند . اين گروه خود را مدافع اسلام و محيى شريعت غرّاء و سنّت رسول خدا قلمداد مىكردند ؛ و گروه مقابل ، خود را محافظ حريم دين و متابع مكتب سيّدالمرسلين و مقوّم اركان شرع و ميراننده بدعت‌ها و ضلالت‌ها برمىشمردند ؛ و هر دو طرف اين خلق حيران و سرگشته را به دنبال خود از اين سو به آن سو و از اين شهر به آن شهر مىكشاندند . تا آن زمان كه سر مرجع تقليد بر بالاى دار رفت و علماء طراز اوّل بلاد به دست پليد استعمار به ديار ابدى رهسپار گرديدند ، تازه متوجّه شدند چه كلاهى بر سر آنها رفته است و در چه خواب غفلتى فرو رفته بودند .\r\nراه دور نرويم ، در همين زمان ما پس از بروز و ظهور انقلاب اسلامى ايران و وقوع جنگ خانمان برانداز و ويرانگر بين دو ملّت شيعه و مسلمان ايران و عراق ، بعضى از علماء فتواى به وجوب دفاع و حفظ حريم كشور به أىّ نحو كان صادر نموده ، و بعضى ديگر حكم به عدم آن و مصالحه و توقّف حرب و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nحرمت استمرار جنگ داده بودند . دو حكم مقابل و دو فتواى مختلف و متناقض ! ! و صد البتّه روشن و مسلّم است كه مسأله جنگ و قتل و خونريزى با مسأله احكام ابتدائيّه - چنانچه ذكر شد - چه تفاوت و اختلافى دارد و چه تبعات و پيامدهائى بر اين دو مسأله متوجّه خواهد گرديد !\r\nبنابراين مسائل شرع از نقطه نظر اهتمام و اهميّت همه در يك سطح و يك مرتبه قرار ندارند تا بگوئيم : حجيّت ظاهريّه در اخذ به احكام ظاهرى موجب تنجّز آن هم بر مجتهد و هم بر مقلّدين آن خواهد شد ، و صرف تقليد از يك مجتهد در مسائل سطحى و عادى حجيّت فتواى او را در همه مسائل ولو در اين مسائلى كه ذكر شد ايجاب مىنمايد . توجّه به اين نكته فوق العاده حائز اهميّت است و كمتر از آن در كتب مدوّنه ذكرى به ميان آمده است .\r\n\r\nهر حكمى را نمىتوان به تمام افراد مكلّف تسرّى داد و در رساله‌هاى علميّه آورد\r\nثانياً : مگر تكاليف و امور مبتلابهاى انسان اختصاص به همين مسائل شرعيّه ظاهريّه دارد ؟ گرفتاريها و مشكلات روحى و نفسى كه بواسطه بروز حوادث و فراز و نشيب‌هاى زندگى و تحقّق امور غير عادى و خارج از حيطه تفكّر و سعه علمى افراد بوجود مىآيد بسيار فراتر از تكاليف ظاهرى و احكام شرعى مدوّن در رساله‌هاى عمليّه است . تشخيص واردات نفسيّه و كيفيّت تمييز بين حقّ و باطل آنها و ترتيب اثر دادن يا بىتوجّهى به بعضى از آنها از عهده فقيه و مجتهد به احكام و مسائل ظاهريّه شرعيّه كجا برمىآيد ؟ از كجا يك مجتهد مىتواند بفهمد كه اين خوابى كه ديده شده و يا اين مكاشفه‌اى كه براى فرد حاصل شده داراى پيام تكليفى و حكم الزامى مىباشد يا خير ؟ و از كجا مىتواند تشخيص دهد كه اين مكاشفه آيا روحانى است و يا خداى نكرده شيطانى ؟ و از كجا مىتواند به خصوصيّات نفسى فرد پىببرد تا بر اساس آن حكمى را كه لائق اوست براى او بيان كند ! و لعلّ اينكه آن شخص در وضعيّت روحى مناسب جهت تلقّى و پذيرش آن حكم نباشد ، آنوقت القاء چنين حكمى به او موجب\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nتشويش خاطر و آشفتگى روحى و پريشانى او و خداى نكرده انحراف و اعوجاج او از طريق گردد . و مگر مىتوان هر حكمى را كه به نحو كلّى به دست مىآيد به همهء افراد مكلّفين به يك نحو و بالسّويه تسرّى داد ؟\r\nبه ياد دارم در اواخر حيات مرحوم والد رضوان الله عليه يكى از مراجع بزرگوار فعلى كه در آن وقت هنوز مسأله مرجعيّت ايشان نضج نيافته بود و تثبيت نشده بود ، در فصل تابستان كه معمولًا به قصد تشرّف آستان مقدّس حضرت علىّ بن موسى الرّضا عليهما السّلام به مشهد مشرّف مىشدند ، روزى جهت ملاقات با مرحوم والد به منزل ايشان تشريف آوردند ؛ در اثناء صحبت مرحوم والد قدّس الله نفسه مسأله‌اى شرعى از ايشان سؤال كردند و نظر ايشان را در اين مورد جويا شدند :\r\n\r\nطرح سؤالى از مرحوم علّامه از عالمى دينى و جواب و ايرادات آن\r\nاگر فردى از روى جهالت و عدم فهم مسأله ، غسل جنابت خود را به مدّت سى سال اشتباه بجاى آورد ، مثلًا بجاى تقديم سر و گردن بر طرف راست تصوّر كند كه بايد تمام بدن خود را بدون لحاظ ترتيب متعارف بشويد ، در اين صورت تمام نمازهائى كه در اين مدّت خوانده است چه حكمى پيدا مىكند ؟ و به اين فرد عامى چطور مىتوان مسأله را تفهيم كرد ؟\r\nآن فرد عالم در جواب اظهار داشت : اين اشكالى ندارد ، زيرا در غسل موالات شرط نمىباشد . يعنى شستشوئى را كه ابتداءً انجام داده است بجاى سر او به حساب مىآيد ، و در مرتبه غسل بعدى كه ممكن است پس از چند روز انجام دهد طرف راست غسل داده مىشود ، و در مرتبه غسل سوّم پس از چند روز طرف چپ ، و در اين وقت مجموعاً يك غسل كامل انجام داده است و اشكالى متوجّه نمازهاى او نخواهد بود ! !\r\nاين جانب پس از شنيدن اين فتوى نتوانستم تعجّب و استغراب خود را كتمان نمايم و تصوّر نمودم اين جواب بيشتر به يك تفنّن اشبه است تا يك پاسخ\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو حكم شرعى ؛ زيرا :\r\nاوّلًا : گرچه موالات از شرائط وضوء مىباشد نه از شرائط غسل ، ولى عدم اشتراط موالات به اين معنى نيست كه صدق اجتماع و وحدت تحصيل طهارت با غسل از حدّ عرفى خارج گردد ، و عرف به نظرهء جامعيّت اين عمل شرعى در او ننگرد ؛ و به عبارت ديگر تحقّق اجزاء غسل با اين شرائط و خصوصيّات موجب صحّت سلب اطلاق لفظ غسل بر او گردد . به عبارت ديگر عدم اشتراط موالات در حدود عدم خروج فعل از حقيقت عرفيّه خود مىباشد ؛ يعنى در حدود يك ساعت يا كمتر مىتوان بين اجزاء غسل فاصله انداخت نه بيشتر .\r\nثانياً : نيّت تقدّم و تأخّر در أجزاء غسل از شرائط صحّت فعل است . در غسل ترتيبى مغتسل بايد به ترتيب نيّت شستن سر و گردن ، بعد طرف راست و سپس طرف چپ را بنمايد و الّا غسل او باطل است . يعنى اگر من باب مثال فرد به نحوى در زير دوش قرار گرفت كه بنحو خودكار آب اوّل سر و گردن او را سپس طرف راست و آنگاه طرف چپ را بشويد بدون نيّت اين فرد ، اين غسل باطل است . پس شخصى كه اصلًا اين نيّت از او متمشّى نمىباشد چطور اين ترتيب مىتواند از او محقّق گردد ؟\r\nثالثاً : و از همه عجيب‌تر اينكه بر فرض صحّت غسل با ضمّ ساير اجزاء در اوقات مستقبله ، تكليف نمازهائى كه در فواصل اين اجزاء مىخواند چه خواهد شد ؟ بايد حكم به بطلان همهء اين نمازها بدهيم ، و مسأله باز به حال اوّليّه خود برخواهد گشت !\r\nخلاصه مرحوم والد رضوان الله عليه با اين بيان مىخواستند به او بفهمانند عنقريب است كه مسألهء مرجعيّت شما مطرح خواهد شد و شما در قبال فتاوى و احكام صادره به مقلّدين و عوام مسؤول خواهيد بود . حال اگر در چنين وضعى فردى از مقلّدين شما به اين كيفيّت عمل نموده باشد آيا مىتوانيد حكم به بطلان\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nجميع صلوات و نمازهاى او بكنيد ، يا در اين صورت راه ديگرى را بايد در جلوى پاى او قرار دهيد و مطابق با ظرفيّت و سعهء مدركاتش با او برخورد نمائيد ؟ طبيعى است طرح فتاوى به نحو كلّى و به يك منوال در رساله‌هاى عمليّه با وجود يك همچنين موارد ( كه اين يكى از موارد بسيط و ابتدائى از احكام است تا چه رسد به احكام خطير و مهمّ و حسّاس ) موجب چه عواقب و تبعاتى خواهد شد . امّا ايشان هرچه سعى كردند اين مطلب را به آن عالم محترم تفهيم كنند ميسّر نگرديد .\r\nلحاظ شرائط روحى مقلّدين و نحوه برخورد فقيه با آنان و كيفيّت القاء احكام از مهمترين و سخت‌ترين مراحل استنباط احكام و القاء آن به مخاطبين مىباشد . جائى كه براى بيان يك حكم ساده تكليفى اين فروع و شعوب مختلف وجود دارد و هر كدام حكم خاصّ خود را مىطلبد ، حال ببينيم براى احكام نفسى و روحى و معضلات و مشكلات روحى و مسائل غامضه‌اى كه بسيارى حتّى از درك آن عاجزند تا چه رسد به حلّ آنها و رفع شكّ و ترديد از آنها ، به هر كس و هر جا مىتوان مراجعه كرد و حلّ مسأله را از آنان استفسار نمود ؟ !\r\n\r\nفرمايش امام باقر عليه السّلام به أبى حمزه : فَاطلُب لِنَفْسِكَ دليلًا\r\nامام باقر عليه‌السّلام خطاب به أبى حمزه ثمالى مىفرمايند :\r\nيا أبا حَمزةَ ! يَخرجُ أحدُكم فَراسخَ فيَطلبُ لنفسِه دليلًا و أنتَ بِطُرُق السّمآء أجهلُ مِنك بطُرقِ الأرضِ ؛ فَاطلُب لِنفْسِكَ دَليلًا . [ 1 
  ]\r\n« اى أبا حمزه ! اگر فردى از شما بخواهد مسافتى چند فرسخ را بپيمايد براى اين منظور دليل و راهنمائى مىطلبد ، و تو راه‌هاى آسمانى و حجابهاى عوالم غيب را كجا تشخيص مىدهى درحاليكه نادانى و جهالت تو به اين عوالم بسيار بيشتر از جهالت تو به راه‌ها و طرق زمين مىباشد ؛ حال كه چنين است بر\r\n\r\n\r\n","description":"","footnote":"\r\n[ 1 
  ] - كافى ، ج 1 ، ص 184\r\n","page_name":" 95 ","page_number":95},
  {"content":"\r\n\r\nتو باد كه براى سير و سفر به سوى حضرت حقّ دليل و راهنمائى درخور اعتماد و وثاقت جستجو نمايى و زمام امور خود را به دو بسپارى . »\r\nآيا مقصود حضرت باقر عليه‌السّلام مسائل تكليفيّه از قبيل نماز و روزه است ، يا اينكه مطلبى وراى اين احكام در كلام ايشان نهفته است ؟ آنچه بوضوح در فرمايش آنحضرت به چشم مىخورد ، سپردن امور اعتقادى و تفويض اختيار و اراده خودسرانه به فرد آگاه و خبير به مسائل حياتى و سرنوشت‌ساز و انقياد كامل از او در امور خطير و محورى زندگانى است .\r\n\r\nلوازم وجودى انسان كامل در كلام أميرالمؤمنين عليه السّلام\r\nأميرالمؤمنين عليه‌السّلام درباره خصوصيّات اين افراد در « نهج البلاغه » مىفرمايد :\r\nإنّ اللَه سُبحانَه و تعالَى جَعَل الذِّكرَ جَلآءً لِلقلوبِ تَسمَعُ بِه بَعدَ الوَقْرَةِ ، و تُبصِرُ بِه بَعد العَشوَةِ ، و تَنقادُ بِه بعدَ المُعانَدةِ . و ما بَرِحَ للَّهِ عَزَّتْ آلآؤُه فى البُرهةِ بعدَ البُرهةِ ، و فى أزمانِ الفَتَرات عِبادٌ ناجاهُم فى فِكْرِهم ، و كلَّمَهُم فى ذاتِ عُقولهِم ، فَاستصبَحوا بِنورِ يَقظَةٍ فى الأبصارِ و الأسماعِ و الأفئِدةِ . يُذكِّرونَ بأيّامِ اللهِ ، و يُخوِّفون مَقامَه ، بِمنزلةِ الأدلّةِ فى الفَلَوات . مَن أخَذ القصدَ حَمِدوا إليه طَريقَه و بَشَّروه بالنَّجاةِ ، و مَن أخذَ يمينًا و شِمالًا ذَمُّوا إليه الطَّريقَ و حَذَّروه مِن الهَلَكةِ . و كانوا كذلكَ مَصابيحَ تِلك الظُّلماتِ و أدلّةَ تِلكَ الشُّبُهاتِ . . . [ 1 
  ]\r\nأميرالمؤمنين عليه‌السّلام در اين فقرات عجيب خصوصيّات و لوازم وجودى يك انسان كامل و عارف بالله را بيان مىفرمايند ، وحقيقتاً جا دارد انسان ماهها بنشيند و در اين فقرات تدبّر و تأمّل تامّ بنمايد و به اين سادگى از آنها ردّ نشود ؛ مىفرمايد :\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد عبده ، ج 2 ، ص 211\r\n","page_name":" 96 ","page_number":96},
  {"content":"\r\n\r\n« خداى متعال ياد خودش را موجب جلاء و شفّافيّت قلبها قرار داده است ( و كسى كه ياد خدا را در وجود خود قرار نداده است قلب او را زنگار كدورت‌ها و حقدها و انانيّت‌ها و كبر و ريا فرا خواهد گرفت . ديگر آن قلب نور ندارد و حقائق را كج و معوج درك خواهد كرد و به شفّافيّت و روشنى خود آن حقائق را ادراك نخواهد كرد ) تا گوش جانت پس از ناشنوائى شنوا گردد ، و چشم بصيرت قلوب پس از نابينائى بينا گردد و پس از عناد و استكبار و خودخواهى و بلندطلبى رام و منقاد گردد .\r\n( در اين عبارات حضرت گوش و چشم و قلوب همهء افراد را فاقد ارزش و اعتبار قلمداد مىكند ، و آن دلهائى را كه توجّه به حقّ در ضمير و سرّ آنها تثبيت نگرديده است ، مرده و بدون شعور و ادراك مىداند و تمام حقيقت و اعتبار قلب را جنبه توجّه و جهت او به سمت توحيد دانسته است ؛ و مسلّم است كه ذكر ظاهرى و گردش تسبيح و تسلسل در اوراد و اذكار موجب حصول اين مرحله و موقف نخواهد شد . و چه‌بسا افرادى چون خوارج نهروان كه قرآن را آويزه سينه خود كرده بودند و دائماً اصوات آنان به كلام الهى بلند بود و با آيات قرآن براى امور روزمرّه خود شاهد و مثال مىآوردند ، ولى قلوب آنان همچو ليل مظلم و شب ظلمانى تاريك و سياه بود .\r\nمقصود از كلام مولى عليه‌السّلام انغمار قلوب و ضمائر اين افراد در حقيقت توحيد و ذات احديّت است كه در اين صورت حقيقت ياد و ذكر پروردگار با روح و جان آنها عجين شده است و چون شير و شكر درهم آميخته است و يك وحدت و عينيّت را بوجود آورده‌اند ؛ نه اينكه مقصود اين باشد همين افراد عادى با همين افكار و تخيّلات مادّى و همين روشهاى لهو و لعب متناسب با عالم غرور و عالم دنيا چنانچه به ياد و ذكر الهى بپردازند قلوب آنان جلاء و صفا پيدا مىنمايد و حجب غيب از ديدگان ايشان كنار ميرود و به حقائق اسرار\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nعالم هستى اطّلاع و اشراف پيدا مىكنند ، هيهات ! سپس حضرت به توضيح بيشتر اين صفات و ملكات در انسان عارف مىپردازد و مىفرمايد : )\r\n\r\nخداوند در ايّام فترت ، بندگان خلّص خود را جهت ارشاد مردم هدايت مىكند\r\nسنّت الهى كه پيوسته نعماتش غزير و بىپايان است اينچنين تعلّق گرفته است كه در هر دوران و زمانى و در زمانهاى فترت ( زمانى كه بين پيامبر گذشته و پيامبر آينده و يا در دورانى كه امام معصوم عليه‌السّلام بطور علنى و ظاهر در ميان مردم مشهور نباشد ) بندگان خُلَّص و برگزيده خود را مفتخر به قرب و كرامت و عنايت خاصّه بگرداند و با اين افراد در عالم فكر و قواى عقلانى آنها به مناجات بپردازد ! و در صقع عقول و مقام تمييز و تشخيص با آنان به مكالمه و گفتگو بنشيند ! در اين هنگام ديدگان و گوش‌ها و قلوب آنان بواسطه نور الهى و برهانِ من ربّه و انكشاف حقائق امور عالم وجود بينا و شنوا و مستنير خواهد گشت . اينان بواسطه اين هدايت خاصّه و ضمير روشن كه جلوه‌گاه انوار جمال و جلال و علم و قدرت و حيات حضرت حقّ گشته است به هدايت و ارشاد مردم مىپردازند ، و آنانرا به موقعيّت‌ها و ايّام نزول جذبات و جلوات الهى آگاه مىكنند ، و اوقات استجلاب فيوض الهى و كسب انوار عالم قدسى را گوشزد مىنمايند . ( در آيه شريفه راجع به حضرت موسى عليه‌السّلام وارد است :\r\n( وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ اللَّهِ إِنَّ فى ذلِكَ لَآياتٍ لِكُلِّ صَبَّارٍ شَكُورٍ ) [ 1 
  ] .\r\n« و ما موسى را به سوى قوم و پيروانش مبعوث گردانيديم تا آنها را از ظلمات جهالت و كدورات عالم نفس برهاند و به ايّام الهى تذكّر دهد . و در اين مسأله نشانه‌هائى است از قدرت و ارادهء ما بر مردم و آنان كه بايد در راه وصول به اين مراتب بسيار صبور و بردبار و شاكر نعمتهاى ما باشند . » )\r\n\r\n\r\n","description":"","footnote":"\r\n[ 1 
  ] - سوره إبراهيم ( 14 ) آيه 5\r\n","page_name":" 98 ","page_number":98},
  {"content":"\r\n\r\nاينان افرادى هستند كه مردم را از مقام عزّت و كبريائيّت حضرت حقّ بيم مىدهند ( كه خداى متعال داراى مقام عزّت و غنا و عدم احتياج به غير است و همهء اشخاص از هر گروه و دسته‌اى در هر مرتبه از مراتب وجود و استكمالات روحى و حتّى در نفس بقاء و استمرار آن محتاج به او و متدلّى به عنايات او مىباشند و او با كسى شوخى ندارد و تعارف و مجامله برنمىدارد ، و اگر تمام عالم به او كفر بورزند بر دامن كبريائيّتش ننشيند گرد ) . اين افراد همچون راهبران كاروان در بيابان‌هاى بىنشان‌اند . كسى كه بخواهد در راه صحيح و متقن گام بردارد مىستايند و تشويق مىكنند و راه او را امضاء و تثبيت مىنمايند و او را بر آن راه ترغيب ، و به ادامه در آن مسير با او همكارى و همگامى و مساعدت مىكنند و به نجات و رستگارى بشارتش مىدهند ، و كسى كه بخواهد به بيراهه رود و طرف راست و يا چپ را انتخاب نمايد ، خطرات مسير را به او گوشزد مىكنند و آفات راه او را بر او مىشمرند و از نتائج و عواقب انحراف او را برحذر ميدارند و از هلاكت و بوار و خسران بيم مىدهند . آرى ، اينان‌اند كه پيوسته چراغهاى هدايت‌اند در اين ظلمات نفس و كشاكش حوادث تاريك و گيج كننده و مشوّش ، و دليلان و راهبران در اين شبهات و امور عويصه‌اى كه فكر ناقص بشر توان حلّ آنها را ندارد و از عهده تمييز بين حقّ و باطل در آنها برنمىآيد . »\r\nاين حقير بايد در اينجا اعتراف كنم كه نمىتوانم از عهدهء شرح و توضيح اين عبارات برآيم ، زيرا با توجّه به قصور مدركات و محدوديّت تشخيص و توقّف و ركود در عالم كثرات احساس مىكنم كه قدرت بر فهم صحيح و حاقّ مطلب و واقعيّت اين مضامين و مفاهيم عاليه و راقيه را ندارم ؛ و تنها كسى مىتواند اين عبارات را توضيح دهد كه همچون خود مولى اميرالمؤمنين عليه‌السّلام قلب او متّصل به حقيقت و جوهرهء عالم أمر شده باشد ، و ضمير او بدون واسطه از غير از سرچشمه و منبع علم ازلى به دريافت حقائق بپردازد ، و قلب او با اتّصال به قلب\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو سرّ امام مبين تجلّىگاه ( وَ إِنَّهُ فى أُمِّ الْكِتابِ لَدَيْنا لَعَلِىٌّ حَكيم ) [ 1 
  ] شده باشد . و خلاصه با اتّصال به منبع وحى و سرّ عالم تشريع كلام او فصل و منطق او حكم و رأيش مُصاب و فكرش صلاح مطلق و عملش حقيقت محض باشد .\r\nآرى اين مهم فقط از عهده افرادى چون حضرت والد رضوان الله عليه برآيد و بس ، و ما را نشايد كه قدم در جاى پاى آن بزرگواران بگذاريم و با طرح مسائلى چند و عباراتى كه نه از سر صدق و صفاى ضمير و خلوص نفس ، كه از تدبّر و تحقيق و برشمردن اوراقى چند و نقل مطالبى آميخته با صحيح و سقيم و مَجازات و اعتبارات ، موجب از بين بردن آبروى خويش و سرگردان نمودن سايرين گرديم . امّا چه بايد كرد ! چنانچه قبلًا نيز متذكّر شدم اكنون جاى آن بزرگ خالى و به ناچار امثال حقير قلم بدست شده‌ايم ؛ ولى از يك جهت تا حدودى بايد گفت : با پرداختن به منقولات از بزرگان طريق در شرح مبانى و افكار و عقائد آنها و اعتماد بر آنچه از آنها ديده و يا شنيده شده است ، مقدار اندكى از اين نقيصه جبران و اين خلأ پر خواهد شد ، إن شاء الله تعالى .\r\nبناءً عليهذا مطالبى را كه اينجانب در شرح اين فقرات و يا بطور كلّى در اين اوراق جمع آورى نموده‌ام ، يا شخصاً از بزرگان شنيده و ديده‌ام و يا با تجربه علمى و تربيتى كه در خدمت آنان حاصل شده است برشته تحرير درخواهم آورد ، و حتّىالمقدور از اظهار سليقه فردى و رأى متفرّد خويش خوددارى خواهم كرد .\r\n\r\nخداوند با اولياء خود در مقام فكر و انديشه به نجوى مىپردازد\r\nأميرالمؤمنين عليه‌السّلام در مقام ثبوت صفات اولياء خدا و عرفاء بالله مىفرمايند :\r\nاينان افرادى هستند كه خداى متعال در فكر و انديشه آنان با آنها به\r\n\r\n\r\n","description":"","footnote":"\r\n[ 1 
  ] - سوره الزّخرف ( 43 ) آيه 4\r\n","page_name":" 100 ","page_number":100},
  {"content":"\r\n\r\nمناجات مىپردازد . اين مناجات چه مناجاتى است ؟ و چگونه است كه يك نفر آنچنان درخور مقام انس و قرب به حقّ گردد كه خداى متعال با او به نجوى بپردازد آن هم در مقام فكر و انديشه ، و تكلّم نمايد در مقام عقل و خرد ؛ و اسرار از لوازم ذات و اسماء و صفات خود را با او در ميان بگذارد . و اتّصال ضمير او را به خودش تا آنجا پيش ببرد كه فكر و انديشه و قواى عقلانى او را در تسخير و سلطه خويش درآورد ، و تبادلات معارف و اسرار عالم توحيد را بدون لفظ و صورت در سويداى ضمير و قلوب و عقل آنان انجام دهد ؟ ! سبحان الله ! اين كلام حقيقت اتّصال واقعى يك انسان به حريم قدس الهى و رفع جميع حجابهاى ظلمانى و نورانى و اندكاك تمام شوائب وجود در ذات حضرت حقّ را مىنماياند .\r\nبايد توجّه داشت كه إعمال قوّه عاقله انسان بواسطه اتّصال آن با عقل فعّال و استفاضه از فيوضات آن مىباشد ، و كيفيّت افاضه عقل فعّال بر قوّه عاقلهء آدمى و كمّيّت آن بستگى به ميزان تعلّق قوّه عاقله انسان به عالم كثرات و موهومات و تخيّلات دارد . به هر ميزان كه تعلّق عقل بشر به عالم دنيا و اعتبارات و كثرات موهوم و عالم مجاز بيشتر باشد ، حقيقت ادراك از مرحله تجرّد و نورانيّت به تخيّلات و موهومات و افكار پوچ و بيهوده تنزّل خواهد نمود ؛ و به هر مقدار كه انسان نفس را بواسطه مراقبه و رياضات شرعيّه و دورى از دنيا و زخارف آن و كثرات برهاند به همان ميزان بر استفاضه او از مرحله عقل فعّال افزوده خواهد شد . و چون تعلّق عقل به ذات و آثار و لوازم ذات است ، و اين تعلّق ناشى از حبّ نفس به ذات خود و آثار وجودى خود است ، بدين لحاظ تا زمانى كه نفس از مرتبه حبّ به ذات خويش پا فراتر ننهاده است و رفض جميع آثار و زوايا و تعلّقات خود را بالمرّه ننموده باشد ، امكان استفاده و استفاضه تامّ و پاك و صاف و طاهر از عقل فعّال براى او حاصل نخواهد شد ؛ و دائماً شوائب وجودى او و\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nتعلّقات عالم طبع بر كيفيّت اعمال عقل او تأثير گذارده ، از وصول به مرتبه حقّ و صدق و طهارت در قضاوتها و احكام و قضاياى شخصيّه و كلّيّه باز مىدارد . و تا ذرّه‌اى از آثار نفس و بقاياى تعلّقات نفس در وجود انسان باقى باشد ، آن حقيقت صاف و پاك و بىآلايش و آن آب مصفّى و مطهّر در آينه نفس و ضمير او تجلّى نخواهد كرد و قلب او را سيراب و اشراب نخواهد نمود .\r\nبناءً عليهذا بنده در مقام عبوديّت و انقياد و مجاهده و مراقبه بايد تا آنجا به پيش برود كه نه تنها در مقام فعل و كردار ، و نه تنها در مقام تصوّر و تخيّل ، و به عبارت ديگر در مقام بروز و ظهور صور مثالى و برزخى هيچ خلاف و انحراف و اعوجاجى در او مشاهده نگردد ، بلكه بايد پا را از اين مرتبه فراتر نهد و حقيقت وجود خود را فراتر از عالم مثال و ملكوت به صقع جبروت و لاهوت كشاند و نفس خود را در قربانگاه حريم يار قربانى نمايد تا اينكه حتّى كمترين شائبه‌اى در نفس و ضمير او نسبت به آثار و تعلّقات ذات خود وجود نداشته باشد تا اينكه مجبور باشد در مقام امتثال و حكم و تكليف آن را از خود بزدايد و نفى نمايد . بلكه از آنجا كه ديگر نفسى براى او باقى نمانده است و ذاتى سواى ذات حضرت حقّ وجود عينى و خارجى پيدا ننموده ، پس هرچه مىآيد از ذات حقّ مىآيد و هرچه ادراك مىكند حقيقت علميّه حقّ را ادراك مىكند ، و هر كارى كه انجام مىدهد فعل حقّ است كه بدين صورت و شكل ظهور نموده است . او ديگر فكر نمىكند تا ببيند صلاح و فساد در كجاست و آنگاه صلاح را برگزيند . او ديگر به سلسله علل و اسباب ظاهريّه توجّه نمىكند تا با آميختن آنها و تركيب آنها و حاصل و نتيجه قياس از قضاياى علمى و ظاهرى و اعتبارى بخواهد حقّ را از ميان اوهام و اباطيل متمايز و مشخص نمايد . در اينجا ديگر فكر او ظهور بلاواسطه اراده علمى حقّ است ، و فعل او ظهور بدون واسطه اراده قدرت حقّ است ، و كلام او ظهور بلاواسطه كلام و گفتار حقّ است . او ديگر از\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمرتبه بشرى بيرون آمده و ربّانى شده است ، و از حيطه مدركات آدمى خارج گشته و الهى شده است . و به عبارتى رسا و واضح اگر بخواهيم او را در مقام ثبوت توصيف نمائيم بايد بگوئيم : او خداى مجسّم و مقيّد و محدود در عالم طبع و كثرت است . در اينجا كلام رسول خدا صلّى الله عليه و آله و سلّم را درباره أميرالمؤمنين عليه‌السّلام به ياد مىآوريم كه فرمود :\r\n\r\nكلام رسول خدا : لا تَسبُّوا عَليًّا ! فإنَّه مَمسوسٌ فى ذاتِ اللهِ\r\nلا تَسبُّوا عَليًّا ! فإنَّه مَمسوسٌ فى ذاتِ اللَهِ . [ 1 
  ]\r\n« درباره على سخن به زشتى نرانيد ( و از او عيب‌جوئى نكنيد و او را مانند خود ، و آراء و اعمال او را همچو اعمال و آراء خود نپنداريد ) زيرا على در ذات خدا فانى گشته است . » و بعبارتى ديگر على خدا زده شده است ؛ او ديگر بشر نيست تا در معيارهاى حسن و قبح شما درآيد و با آراء ناقص و باطل خود بتوانيد كارهاى او را محك بزنيد و بر او به صحّت و بطلان حكم برانيد . زيرا فعل او فعل خدا است ، و فعل خدا را چگونه مىتوان با عقول ناقص خود تشخيص دهيد و بسنجيد ! فعل خدا بر اساس مصلحت و مفسده نيست تا بر اساس انطباق با آن صحيح يا سقيم شمرده شود ؛ بلكه مصلحت از فعل او نشأت مىگيرد و زائيده مىشود و تحقّق خارجى پيدا مىكند .\r\nبه ياد دارم روزى يكى از رفقاى أقدم سلوكى مرحوم والد رضوان الله عليه بنام مرحوم حاج غلامحسين سبزوارى رحمة الله عليه كه از أقدم تلامذه استاد و مربّى اخلاق ، عارف بزرگ مرحوم آية الله العظمى حاج شيخ محمّد جواد انصارى همدانى قدّس الله نفسه بود ، در حضور والد معظّم از شخصيّت بارز و صفات برجسته مرحوم انصارى مطالبى نقل مىكرد . از جمله مىفرمودند : يكى از\r\n\r\n\r\n","description":"","footnote":"\r\n[ 1 
  ] « بحار الأنوار » ج 39 ، ص 313 ؛ « مناقب » ج 3 ، ص 221 ؛ « فرائد السّمطَين » ج 1 ، ص 165 ، حديث 127 ؛ « مجمع الزّوائد و منبع الفوائد » ج 9 ، ص 130 ؛ « كنز العمّال فى سنن الأقوال و الأفعال » ج 11 ، ص 621 ، « المعجم الأوسط » ج 9 ، ص 143\r\n","page_name":" 103 ","page_number":103},
  {"content":"\r\n\r\nخصوصيّاتى كه در مرحوم انصارى بطور وضوح به چشم مىخورد و من در غير ايشان در طول مدّت عمرم نديدم اين بود كه : نظر ايشان به هر موضوعى تعلّق مىگرفت گرچه مصلحت آن رأى ابتداءً براى افراد نامشخص و مبهم مىنمود ولى بالأخره پس از گذشت زمان معلوم مىشد كه مصلحت و رجحان با همان نظر و رأى ايشان بوده است .\r\nمرحوم والد رضوان الله عليه پس از مدّتى سكوت ضمن تأييد كلام مرحوم سبزوارى فرمودند : ولى مسأله و مطلب درباره حضرت آقاى حاج سيّد هاشم جور ديگر است و با ايشان خيلى تفاوت دارد . مسأله در مورد حضرت حدّاد به اين نحو است كه كلام ايشان خود مُنشئ مصلحت و موجب و موجِد آن است ، نه اينكه منطبق بر مصلحت و معيارهاى صحّت و سقم باشد . و اصلًا صلاح از فعل و كلام ايشان متولّد مىشود و عينيّت مىيابد ، و اين با آنچه شما درباره مرحوم انصارى مىفرمائيد خيلى تفاوت دارد .\r\n\r\nتفاوت مراتب اولياء الهى در سعهء وجودى آنان است\r\nنكتهء بسيار دقيق و بسيار حائز اهميّت در مقايسه بين اين دو شخصيّت بزرگوار و رجل الهى در اين است كه : انكشاف حقائق و حقيقت وقايع و حوادث عالم وجود در وجود مرحوم انصارى بر اساس احضار صور مثاليّه و انطباق آنها با نفس الأمر و واقع و سپس اخراج اصلح و ارجح از بين اينها مىباشد ، و به تعبيرى ديگر : إعمال قوّه عاقله و جولان آن در مظاهر اسماء و صفات و تعيين فرد احسن نسبت به ساير موارد است ؛ امّا در مورد حضرت حدّاد اصلًا مقايسه و تحقيق و تفحّص و انطباقى وجود ندارد ، بلكه يك حقيقت در نفس متجلّى مىشود و همان حقيقت و تجلّى بر زبان جارى مىشود و يا به مقام فعل و عمل درمىآيد . در اينجا ديگر تفكّر و تعقّل نيست ، و ضمّ قياسات و قضايا و مقارنات و شرائط نيست ، و رعايت فرد احسن و اصلح معنى ندارد ؛ مگر خداى تبارك و تعالى اين چنين مىكند ، و مگر او در فعلش موارد متصوره را در كنار هم قرار\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمىدهد و سپس فرد بهتر را انتخاب و اختيار مىنمايد ؟ اختيار حضرت حقّ نفس ارادهء كُنْ و نزول آن بمرتبهء تعيّن و خارج است . مصلحت كجا ، و تفكّر چه معنى دارد ، و رعايت مورد اصلح در ذات او چه وجهى دارد ؟\r\n( إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ * فَسُبْحانَ الَّذى بِيَدِهِ مَلَكُوتُ كُلِّ شَىْءٍ وَ إِلَيْهِ تُرْجَعُونَ ) [ 1 
  ] .\r\n« اراده و مشيّت پروردگار بر اين است كه هرگاه اختيار فعلى را در خارج بنمايد به نفس همان اراده ، آن شىء در خارج محقّق خواهد شد . پس منزّه است آن ذاتى كه حقيقت و باطن و علّت همهء اشياء در عالم وجود به يد قدرت لايزال او بستگى و تعلّق دارد و همه شما به او بازگشت خواهيد نمود . »\r\nو لازمهء اين مرتبه اندكاك كامل ذات سالك در ذات حضرت احديّت است كه در لسان اهل معرفت به فناء ذاتى و تجرّد تامّ تعبير آورده مىشود . در اينجا فعل عبد فعل الله و كلام او كلام الله و اراده او ارادة الله خواهد شد . در اينجا ديگر بنده‌اى وجود ندارد تا كار صحيح انجام دهد ؛ يك حقيقت است و آن الله است . الله در مرتبه فعل ، الله در مرتبه قول و كلام ، و الله در مرتبه عالم طبع ، و الله در همهء شؤون و تصّرفاتى كه عارف در اين مرتبه انجام مىدهد .\r\nابن فارض عارف عظيم الشّأن و والاى مصرى چه خوب موقعيّت و منزلت عباد مخلَص پروردگار را در اين رتبه و مقام توضيح و تشريح مىكند . و اينكه نفس انسان چگونه با مخالفت هوى و هوسها و سركشىها و خودكامگىها آنچنان رام مىشود كه همچو آئينه كه زنگار از چهره او برداشته شده است صاف و پاك عكس مقابل در او نقش مىبندد ؛ نفس هم چون از خودى و خودمحورى بگذرد آينه ظهور اسماء و صفات حضرت حقّ مىشود .\r\n\r\n\r\n","description":"","footnote":"\r\n[ 1 
  ] سوره يس ( 36 ) آيه 82 و 83\r\n","page_name":" 105 ","page_number":105},
  {"content":"\r\n\r\n گناهى جز خودى نبود چو خود را * رها كردى شود ذنب تو مغفور \r\n\r\nمقام و منزلت عباد مخلَص خدا در كلام ابن فارض\r\nابن فارض مىفرمايد :\r\n و كُلُّ مَقامٍ عَن سُلوكٍ قَطعته * عُبوديّةً حَقّقتُها بعُبودةِ ( 1 )\r\nو صرتُ بها صَبًّا فلمّا تركتُ ما * اريد أرادَتنى لها و أحبَّتِ ( 2 )\r\nفَصرتُ حبيبًا بَل مُحبًّا لنفْسه * و ليسَ كقَولٍ مَرَّ نفسى حبيبَتى ( 3 )\r\nخَرجتُ بها عَنّى إليها فلم أعُد * إلىّ و مِثلى لا يَقول برَجعةِ ( 4 )\r\nو أفردْتُ نَفْسى عَن خروجى تكرُّمًا * فلَمْ أرضَها مِن بعد ذاكَ لِصُحبَتى ( 5 )\r\nو غَيَّبتُ عَن إفرادِ نفْسى بحيثُ لا * يُزاحِمُنى إبداءُ وَصفٍ بحضْرتى ( 6 )\r\nو ها أنا ابدى فى اتّحادى مَبدَئى * و انهى انتِهآئى فى تواضُع رِفعَتى ( 7 )\r\nجَلَتْ فى تَجلّيها الوجودَ لِناظِرى * ففى كُلِّ مَرئىٍّ أراها برؤيَةِ ( 8 )\r\nو أشهدتُ غَيبى إذ بَدَت فوجدتُنى * هُنالك إيّاها بِجَلْوةِ خَلوتى ( 9 )\r\nوطاحَ وُجودى فى شهودى و بِنتُ عَن * وجودِشُهودىماحيًا غيرَمُثبتِ ( 10 )\r\nو عانَقتُ ما شاهَدتُ فى مَحْو شاهدى * بِمَشهدِه للصَّحوِ مِن بعد سَكرَتى ( 11 )\r\nفَفى الصَّحوِ بَعد المَحوِ لَم أكُ غيرَها * و ذاتى بذاتى إذْ تَحلَّتْ تَجلَّتِ ( 12 )\r\nفَوصْفى إذْ لم تدْعَ باثنَينِ وَصفُها * و هيئَتُها إذْ واحدٌ نَحن هيئَتى ( 13 )\r\nفإن دُعِيَتْ كنتُ المُجيبَ و إن أكُن * مُنادًى أجابَتْ مَن دَعانى و لَبَّتِ ( 14 )\r\nو إنْ نَطقَتْ كُنتُ المُناجى كذاك إن * قَصصْتُ حَديثًا إنّما هى قَصَّتِ ( 15 )\r\nفقَد رُفِعَتْ تآءُ المخاطَب بينَنا و فى * رَفعِها عَن‌فُرقَة الفرقِ رِفْعَتى ( 16 ) [ 1 
  ] \r\n\r\n\r\n","description":"","footnote":"\r\n[ 1 
  ] ديوان ابن الفارض ، ( تائيّه كبرى ) ص 82\r\n","page_name":" 106 ","page_number":106},
  {"content":"\r\n\r\n« 1 و هر مقامى از مقامات سير و سلوك را كه پيمودم به جهت عبوديّت و بندگى حضرت حقّ ، آن مقام را بواسطه عبوديّت و اطاعت به مرحله تثبيت و ملكه درآوردم و آن را در وجود خود محقّق و متعيّن نمودم .\r\n2 پيش از اين در مراحل سير و سلوك من عاشق و شيفته معشوق و مشتاق وصل او بودم ، پس آنگاه كه از اين حالت درگذشتم و خواست خود را بكنارى نهادم و وجودى ديگر براى خود تصوّر ننمودم تا از آن خواست و اراده برخيزد ، معشوق مرا بسوى خود طلبيد و در اينجا او بود كه مرا اراده كرد و نرد عشق با من باخت و مرا براى خود انتخاب و اختيار نمود .\r\n3 پس من محبوب او گشتم ، بلكه محبوب نفس و ذات خود گشتم ( زيرا نفس من در ذات من ، ذات و نفس محبوب گشته است و ديگر دوئيّت و بينونيّتى در ميان نيست تا يكى بر ديگرى عشق بورزد ، بلكه در اينجا يك ذات باقى مىماند و آن ذات محبوب است ، پس او عاشق بر خود است و خود را مىطلبد و خود را اراده مىكند ؛ بنابراين عشق من بر ذات خودم عشق محبوب بر ذات خودش است بدون هيچ گونه اختلاف و تفاوت ) و اين مرتبه با آنچه قبلًا گفته شد كه بواسطه تجلّى حقّ بر بنده كه بواسطهء آن وجود خود و هرچه در عالم كون تحقّق دارد را عاشق و طالب وصل او ديدم فرق دارد ( زيرا در آن تجلّى چون هنوز از نفس و ذات آثارى باقى است در حيطهء وجود ذات بدنبال مطلوب و معشوق مىگشتم ، امّا در اين تجلّى از آنجا كه ديگر ذاتى و نفسى براى خود نمىبينم طالب و مطلوب و عاشق و معشوق را يك ذات و يك عينيّت و يك تحقّق مىيابم و بس ) .\r\n4 بواسطه تجلّى و عنايت حضرت محبوب از وجود خود خارج گشتم و لباس خوديّت و استقلال را به يكباره دور انداختم و آنچنان بسوى او كشيده شدم كه تمام ذرّات تعيّنم و وجودم را تعيّن و وجود او گرفت و ديگر هيچ اثرى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاز آن هويّت سابق و وجود قبل باقى نماند و همه در ذات و نفس محبوب محو و فانى گرديد . و ديگر به آن تعيّن و تشخّص بازگشت ننمودم . و چگونه بازگشت بنمايم درحاليكه مثل منى امكان بازگشت به آن مرتبه دنىّ و پست كه زائيده خوديّت و استقلال در مقابل معشوق است را در خود نمىبيند و هرگز پا به آن ورطه و موقعيّت نخواهد گذاشت ، هيهات !\r\n5 نفس خود را از مرتبه شوق و طلب خارج ساختم و او را تنها بدون هيچ تعلّق و ميل و اراده و خواست ( حتّى خواست و اراده وصل و شوق ديدار محبوب ) رها كردم . و اين به جهت كرامت و عزّتى است كه خواستم بر نفس خود قرار دهم و او را از مرتبه تعيّن به مرحله لا تعيّن و لا تشخّص ، و از اراده و اشتياق بمرحله عدم اراده و عدم طلب ارتقاء بخشم . و حتّى از اين مرحله نيز بگذشتم و خود اين حالت عدم اراده و عدم طلب را نيز در خود مانع ديدم ، و اصلًا صحبت و همنشينى با او را نيز مخالف اندكاك و محو در ذات حضرت محبوب يافتم ، پس نه تنها خواست و اراده را از نفس سلب نمودم ، خود نفس را نيز از حيّز وجود و ظهور و بروز انداختم . ديگر نفسى برايم نماند تا خواست و طلب را از او بردارم .\r\n6 و آنچنان در اين موقعيّت محو و غايب شدم و ديگر اثرى از وجود خود در عالم كون مشاهده ننمودم و هرچه تفحّص كردم كه ذرّه‌اى از استقلال و تعيّن درخود بيابم ممكن نگرديد ، كه اگر هر وصف و يا نعتى بر ذات من افزوده گردد به اندازه سر سوزنى بر وجود من اضافه نخواهد شد ؛ و باز من در همان مرتبه غيبت و خفاء بطور اتمّ و اكمل قرار گرفته‌ام و خارج نخواهم شد . ( 1 )\r\n\r\n\r\n","description":"","footnote":"\r\n1 - اين عبارت بسيار عجيب است و حاوى نكاتى غريب و از اسرار حقيقت توحيد و تجرّد تامّ است ، و به مسأله صرافت وجود و بسيط الحقيقه اشاراتى دارد .\r\n","page_name":" 108 ","page_number":108},
  {"content":"\r\n\r\n7 و اكنون آغاز اتّحاد خود را با خالق و مُنشِئ خويش شروع مىنمايم و مآل و انتهاء سرنوشت خود را كه در عين تواضع و فروتنى در پيشگاه معشوق و محبوبم بسيار عالى رتبه و بلند مرتبه است پيش‌بينى مىكنم .\r\n8 روشن و آشكار ساخت محبوب من وجود را در ديدگان من هنگامى كه تجلّى كرد به عالم تنزّلات و صور ماهوى ممكنات . و چون ديدگان من غير محبوب چيزى را مشاهده نمىنمايد ، پس به هر چيز نظر مىافكنم جمال محبوب را در او مشاهده مىنمايم .\r\n9 و زمانى كه معشوق خود را بر من ظاهر ساخت و حقيقت ذات او بر من نمايان گشت ، من نيز آن حقيقت غيبى و مختفى خود را كه عين ذات معشوق است به مرتبه عيان و شهود درآوردم و ظاهر ساختم . در اين هنگام خود را يافتم كه همان معشوق است كه اينچنين خود را مىنماياند و به جلوه‌گرى مىپردازد . و اين حالت را بواسطه خلوت و اعتزال از خلق به منصّه ظهور و بروز درآوردم .\r\n10 و وجود ظاهرى من در تجلّى شهود باطن از بين رفت و حتّى از وجود علمى اين شهود نيز جدا و منفصل گشتم ( زيرا تجلّى باطن به نحوى بود كه ادراك اين حضور و وجود را نيز از من گرفت ) و در اين حال جميع تقيّدات و انّيّات خود را محو و نابود ساختم و در اين محوْ اثبات تعيّن ديگر ننمودم ( در تجلّى ظاهر و باطن محو هر دو تعيّن و تقيّد را نمودم و اثبات يك تجلّى موجب محو و فناء تجلّى ديگر نگرديد و مقام جمعيّت براى من در اين دو تجلّى با هم حاصل گرديد ) .\r\n11 و آنچه را كه در حال محو ظاهر خود و تجلّى باطن خود بواسطه ظهور و تجلّى محبوب مشاهده نمودم سخت در آغوش گرفتم . پس از مستى و حالت فناء كه به مرتبه بقاء نائل آمدم ديدم معشوق با حقيقت ذات و شهود من\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nيكى شده است ؛ پس من خود را كه همان معشوق است و معشوق را كه در من ظهور و شهود پيدا نموده است در آغوش گرفته‌ام .\r\n12 پس در حال بقاء بعد از فناء من وجودى جز وجود او نيستم و قبلًا هم نبودم ، وليك شهود اين معنى پس از محو كه بواسطه تجلّى باطنى محبوب صورت پذيرفت محقّق گشت . و زمانى كه معشوق تجلّى نمود ، ذات من كه قبلًا در محدوديّت تقييد و جزئيّت اسير و در حبس و حصر بود اينك از جزئيّت رسته و به كلّيّت و جمعيّت پيوسته است و از محدودهء حدود و مقيّدات خلاصى يافته ، پا به عرصه لا مكان و لا انتهاء نهاده است .\r\n13 از آنجا كه بين من و بين معشوق دوئيّت و بينونيّت برداشته شده است و ذات من عين ذات او گشته است ، پس در اين عالم به هر وصفى كه من متّصف گردم در واقع معشوق متّصف به آن وصف مىگردد ؛ و متقابلًا هر حسن و كمال و جمال و جلال و اوصافى كه منطبق بر هيئت و شاكله حضرت محبوب است ، همان وصف بر هيئت من نيز زيبنده خواهد بود . پس من در اين مرحله ( بقاء پس از فناء ) آينه تمام نماى صفات و شؤونات محبوب و معشوق مىگردم .\r\n14 پس اگر كسى او را بخواند من پاسخ خواهم داد ، و هر كسى كه مرا صدا بزند او اجابت خواهد كرد و لبّيك خواهد گفت !\r\n15 و اگر محبوب سخن بگويد من با او به مناجات و مسامره پرداخته‌ام ، و اگر خبر و داستانى را نقل كنم درست همانند آن است كه او آن خبر و حكايت را نقل كرده است .\r\n16 ديگر در اين مرتبه مسأله خطاب و مشافهه از ميان برخاسته ، و تاءِ مخاطب بكلّى زائل و محو گشته است و از محدودهء حدود مردم و افرادى كه او را در غيب و خفاء مىنگرند نه در جلوت و عيان خارج گشتم و از عالم پست اعتبارات به افق اعلاى محو و خلود در حريم ذات محبوب ارتقاء يافتم . »\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nابن فارض نيل به مرتبه وحدت حقيقى و عينى را برهانى مىكند\r\nسپس كسى كه اين مرتبه و وصول به اين درجه را غريب مىشمارد و از دائره امكان خارج مىسازد را مخاطب قرار داده ، و مطالبى را به عنوان دليل و شاهد بر مدّعاى خويش بيان مىكند :\r\n فإنْ لَم يُجوِّز رؤيةَ اثنَينِ واحدًا * حِجاكَ و لم يُثبِتْ لبُعدِ تَثبُّتِ ( 1 )\r\nسَأجْلو إشاراتٍ عليكَ خَفيّةً * بها كعِباراتٍ لَدَيْكَ جَليَّةِ ( 2 )\r\nو اعرِبُ عنها مُغرِبًا حيثُ لاتَ حي * نَ لبسٍ بِتبْيانَىْ سَما عٍ و رُؤيةِ ( 3 )\r\nو اثبِتُ بالبُرهانِ قَولىَ ضاربًا * مِثالَ مُحِقٍّ و الحقيقةُ عُمدَتى ( 4 )\r\nبمَتبوعَةٍ يُنبيكَ فى الصَّرعِ غيرُها * على فَمِها فى مَسِّها حيثُ جُنَّتِ ( 5 )\r\nو مِن لُغةٍ تَبدو بغَيرِ لِسانِها * عليهِ بَراهينُ الأدلّةِ صَحَّتِ ( 6 )\r\nفلَو واحِدًا أمسيتَ أصبحتَ واجِدًا * منازَلةً ما قُلتُه عَن حَقيقةِ ( 7 )\r\nولَكن علَى الشِّركِ الخَفىّ عَكفْتَ لَو * عَرفتَ بنَفسٍ عَن هدَى الحقِّ ضَلّتِ ( 8 )\r\nكَذا كُنتُ حينًا قبلَ أن يُكشَف الغِطا * مِن اللَبس لا أنفكُّ عن ثَنويَّةِ ( 9 )\r\nفلمّا جَلوتُ الغَينَ عنّى اجْتَلَيْتُنى * مُفيقًا و مِنّى العَينُ بالعينِ قَرَّتِ ( 10 )\r\nفَلا تَكُ مَفتونًا بِحُسنكَ مُعْجبًا * بِنفسِك مَوقوفًا عَلى لَبسِ غِرّةِ ( 11 )\r\nو فارقْ ضَلالَ الفَرقِ فَالجمعُ مُنتجٌ * هُدَى فِرقةٍ بالاتِّحادِ تَحدَّتِ ( 12 )\r\nو صَرِّحْ بِاطلاقِ الجَمالِ و لا تَقُل * بتَقييدِهِ مَيلًا لِزُخرُفِ زينةِ ( 13 )\r\nفكُلُّ مَليحٍ حُسنُه مِن جمالِها * مُعارٌ لَه بل حُسنُ كلِّ مَليحةِ ( 14 )\r\nبها قَيسُ لُبنى هامَ بل كلّ عاشقٍ * كمَجنونِ لَيلى أو كُثَيِّرِ عَزَّةِ ( 15 )\r\nفكلُّ صَبا مِنهم إلى وَصفِ لَبْسِها * بِصورةِ حُسنٍ لاحَ فى حُسنِ صورةِ ( 16 )\r\nو ما ذاكَ إلّا أنْ بَدَتْ بمَظاهرٍ * فظَنّوا سِواها و هى فيها تَجلَّتِ ( 17 ) [ 1 
  ] \r\n\r\n\r\n","description":"","footnote":"\r\n[ 1 
  ] ديوان ابن الفارض ، ( تائيّه كبرى ) برگزيده از صفحات 84 إلى 86\r\n","page_name":" 111 ","page_number":111},
  {"content":"\r\n\r\n« 1 پس اگر عقل تو نتوانست به حقيقت اين معنى برسد كه چگونه دو ذات به ظاهر مختلف كه يكى در اعلى مرتبه از عظمت و عزّت و قدرت و تجرّد و بساطت ( كه همان مرحله لا حدّ و لا رسم است ) و يكى در مقام امكان و حدّ و قيد و مخلوقيّت ممكن است كه با هم وحدت حقيقى و عينى نه صرفاً تخيّلى و اعتبارى پيدا كنند و بطور كلّى دوئيّت و بينونيّت از ميان برخيزد ، و بواسطه عدم تأمّل در اطراف موضوع از وصول به اين معنى عاجز گشتى ،\r\n2 هم اينك اشاراتى را بر تو آشكار مىسازم كه از تو پنهان مانده بود و همانند عبارات روشن و واضح در نزدت درخواهد آمد ،\r\n3 و پرده از روى اين مشكل به نحوى برمىدارم و با استفاده از منقولات و مشاهدات آنچنان توضيح خواهم داد كه جاى هيچگونه شكّ و شبهه را در تو باقى نگذارد ؛\r\n4 و ثابت مىكنم با دليل كلام خود را و مثال و شاهدى بر مدّعاى خود اقامه خواهم كرد از روى حقيقت نه اعتبار و مجاز ، درحاليكه پيروى از حقيقت كيش و دَيدن من است .\r\n5 در نظر بياور دخترى را كه بيمارى صرع و جنّ زدگى بر او عارض گشته و در همان حال عباراتى از دهان او خارج مىشود و اخبارى از وى صادر ميگردد درحاليكه خود هيچ اطّلاعى و سابقه‌اى از اين عبارات و اطّلاعات نداشته است ( در واقع همان نفس مسخِّر او كه جنّ يا هر چيز ديگرى باشد در نفس او حلول نموده و او را به نطق و تكلّم درآورده است ؛ پس در اينجا اين دو ذات به صورت يك واحد و يك عينيّت ظهور پيدا نموده است و اتّحاد بين اين فرد جن‌ّزده با نفس اجانين و شياطين حاصل گرديده است ) .\r\n6 و همينطور لغاتى كه اين شخص به كار ميبرد شايد با لغت خود او مختلف باشد ، و ادلّه بر صحّت مدّعاى من قائم مىباشد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n7 - پس اگر تو نيز از ذات خود و صفات و آثار نفس دست بردارى و بينونيّت را بين خود و محبوب كنارى بگذارى و با ذات محبوب به وحدت و اتّحاد برسى خواهى يافت كه آنچه من مىگويم از روى حقيقت و واقعيّت بوده است ( و اين ادراك ، ادراك باطنى و قلبى است كه از ناحيه نفس و قلب من بر تو نازل شده است نه با ادراك لفظى و مفهومى و كلامى كه در فهم و فكر تو جاى دارد ) .\r\n8 - و ليكن تو كه معتكف وادى شرك گشته‌اى و بر توسن مجاز و اعتبارات و دوئيّت‌ها سوار شده‌اى كجا ميتوانى به سرّ مطلب من پى ببرى ؟ و تو بر نفس و ذاتى تكيه و اعتماد كرده‌اى كه از طريق حقّ و حقيقت فاصله گرفته است .\r\n9 - البتّه خود من نيز قبل از اينكه پرده از رخسار و حقيقت و جمال معشوق برافتد به همين علّت و بيمارى مبتلا بودم و خود را از او جدا مىديدم و ثنويّت و دوئيّت را حقّ مىپنداشتم و به او معتقد بودم .\r\n10 - پس آنگاه كه غبار و زنگار حجاب دوئيّت بين خود و معشوق را بزدودم و پرده را به كنارى نهادم ، ناگهان نفس خود را يافتم كه از مرض به در آمده و به صحّت و سلامت متلبّس شده است ، و دوئيّت را كنار گذاشته و به وحدت با محبوب متّحد گشته است . و چشم من روشنى و بصيرت خود را بواسطه چشم محبوب و بصيرت او بازيافت ، پس ديدهء محبوب بجاى ديدهء سابق من مستقرّ شد و اكنون با چشم و ديد و بصيرت او مىنگرم .\r\n11 - پس تو نيز گول احساس خود را مخور و مفتون به ظواهر فريبنده و دور كننده از او نشو و به نفس خود و جلوه‌هاى آن فريفته نشو كه در اين صورت در وادى جهل و اغترار و مجاز محبوس و محصور خواهى گرديد .\r\n12 - و از گمراهى و تفرقه و جدائى كناره بگير كه جمعيّت و معيّت تو\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبا معشوق هرگونه تفرقه و جدائى را از بين مىبرد ، و گروهى را كه در صدد دست يافتن به اين نقطه در تلاش و مجاهدت مىباشند به سرمنزل مقصود رهنمون خواهد شد ، و آنها را از تفرقه و جدائى با محبوب بيرون خواهد آورد .\r\n13 - و آشكارا اعلان كن كه جمال محبوب و معشوق حدّ و حصرى ندارد و به هيچ قيد و محدوديّتى مقيّد و محدود نخواهد شد ، و همهء جمالها و كمالها در عالم كون از آنِ معشوق و محبوب ما است و هيچ فردى به اندازه سرسوزنى بهره استقلالى از جمال و كمال ندارد ، و آنچه دارد افاضه از جانب محبوب است ؛ كه اگر به چنين حقيقتى معترف و مقرّ نشدى پا از جادّه صدق و حق بكنارى گذاشتى و به زينت‌هاى مجازى و ناپايدار و اعتبارى دل خوش نمودى و جمال حقيقى و كمال مطلق را از دست داده‌اى .\r\n14 - پس حال كه چنين است و ما اين گونه حقيقت و لبّ مسأله را براى تو توضيح داديم ، بدان كه هر صاحب ملاحت و جمالى در عالم وجود يافت شود حسن و ملاحتش را از محبوب حقيقى و جمال مطلق دريافت كرده باشد ، چه مرد و چه زن .\r\n15 - بواسطه تجلّى ذات محبوب و جمال او قيس مفتون و ديوانه جمال لُبْنى گرديد ، بلكه هر عاشقى همچون مجنون كه شيفتهء زيبايى و ملاحت ليلى شد و كُثيِّر كه واله و شيداى عَزَّة گرديد .\r\n16 - پس هر كشش و عشقى كه از ناحيه عشّاق ظهور مىنمايد و آنانرا به جانب معشوق‌هاى خود مىكشاند در حقيقت آن عشق و كشش به سمت صفات و تجلّيات محبوب حقيقى و معشوق حقيقى است كه به صورت حسن و جمال و زيبايى در صورتى از صورتهاى ظاهرى و عالم طبع منطبع و مصوّر مىگردد ( و آن عاشق تصوّر مىكند كه جمال معشوق به خود آن معشوق وابسته و متدلّى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاست ، درحاليكه خبر ندارد جمال معشوق او ظهور معشوق حقيقى در اين مرآت و آينه است و در واقع او دارد به معشوق حقيقى عشق مىورزد نه به اين صورت و آينه ظاهرى كه معشوق ظاهرى او مىباشد ) .\r\n17 - و تمام آنچه تا به حال براى تو توضيح و شرح دادم در اين حقيقت منحصر است كه محبوب در مظاهر و صور عالم كون خود را ظاهر و نمودار مىسازد ، و اين مردم جاهل و بىخبرند كه تصوّر مىكنند اين صور و مظاهر غير از اوست و با او اختلافى فاحش دارد ، درحاليكه حقيقت آنها همان تجلّى حضرت حقّ است . »\r\n\r\nسعادتمند آنكه دامن خود را از هر دو جهان برچيد و دنيا را به اهل دنيا سپرد\r\nراقم اين سطور گويد : و للَّهِ دَرُّه قائلًا و مُفصحاً و شارحاً ! خدايش غريق بحار رحمت خود بگرداند كه چه خوب و روشن از عهده شرح و توضيح و ترسيم حقيقت وحدت و انجذاب سالك و محو و فناء و هو هويّت برآمده است ، بطوريكه بهتر از اين نمىشود حقّ اين مسأله را ادا نمود . خوشا به سعادت و بهره او كه گوى سبقت را در مضمار سبق بربود و به اكسير حيات و سرّ عالم خلقت و حقيقت تشريع و تربيت و تزكيه نائل آمد ، و دامن خويش را با رفض هوى و هوس و محو تمايلات و تمنّيات و افناء نفس با جميع شؤون و آثارش از هر دو جهان برچيد ، و جز فناء و انمحاء در ذات حقّ نصيبى برنگزيد و غير او را به اغيار تفويض كرد و محبوب را براى خود برداشت .\r\nبقول مرحوم والد رضوان الله عليه بارها مىفرمودند : « دنيا را به اهل دنيا بسپاريد » ؛ دنيا يعنى همه تعلّقات در هر قالب و هر لباس و هر شأن و هر موقعيّت . تا تعلّق به خود و تمايلات و خواستهاى شخصى دارد دنيا است و از حقّ جدا ؛ و وقتى صبغهء الهى پيدا مىكند كه خواستى براى شخص در جلوه‌هاى متفاوت آن و فراز و نشيب‌ها و اختلافات وجود نداشته باشد . و هر كسى مىتواند خود را در اين معركه بيازمايد و بيش از هر كس ديگر دريابد كه اعمال\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاو برخاسته از خواست و ميل و اشتياق اوست ( گرچه صبغه و رنگ و بوى الهى دهد ) يا اينكه صرفاً براساس تكليف است و هيچ ميلى و خواستى در او نقش نداشته است .\r\nروزى يكى از دوستان مىگفت : در مجلسى صحبت از دخالت نفس در امور معنوى و روحانى و انگيزه دنيوى جهت تصدّى امور شرعى و الهى و انجام تكاليف در قالب اداء تعهّد و مسؤوليّت اجتماعى به ميان آمد ؛ فردى از اقرباء آن شخص كه از روحانيّون و علماء طهران است اثبات اين مطلب را مىنمود كه اساس اعمال و كارهاى ما بر خلوص نيّت و صرفاً اداء تكليف است . آن فرد به او گفت : آيا نمازى را كه بر پيكر پدرت در ميان انبوه تشييع كنندگان در فلان مسجد خواندى با قصد قربت بود ؟ آن شخص پس از لحظه‌اى تأمّل پاسخ داد : خير ، من در آن نماز قصد قربت نداشتم و دلم مىخواست در قبال اين انبوه از مشيّعين ، خواندن نماز ميّت به من كه فرزند بزرگ پدرم هستم واگذار گردد ، و وقتى اين پيشنهاد شد زود از آن استقبال كردم . حال اين فقط يك نماز ميّت است ، تو خود حديث مفصّل بخوان از اين مجمل ، كه اين دنيا چه بر سر ما مىآورد و چگونه همهء استعدادها و قابليّت‌هاى ما را صرف امور اعتبارى و پوچ و مجازات نموده ، عمر خود را هدر و سرمايه خدادادى را هَباءً منثوراً مىنمائيم ؛ ( قُلْ هَلْ نُنَبِّئُكُمْ بِالْأَخْسَرينَ أَعْمالًا * الَّذينَ ضَلَّ سَعْيُهُمْ فِى الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعا ) [ 1 
  ] .\r\n« اى پيامبر ! بگو به اين افراد : به شما خبر بدهم كدام فرد از شما بدبخت‌تر و بيچاره‌تر و دست‌خالىتر است ؟ آن دسته و گروهى كه تلاش و عمل آنها در دار دنيا پوچ و بىارزش و مقدار گشته و هيچ نتيجه‌اى بر آن مترتّب نشده است ،\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيه 103 و 104\r\n","page_name":" 116 ","page_number":116},
  {"content":"\r\n\r\nدرحاليكه گمان مىبرند راه راست را پيموده و عمل نيك و خداپسندانه بجاى آورده‌اند . »\r\nكلام اين عارف بزرگ در شرح اوصاف سالك و اصل دقيقاً شرح فرمايش مولى أميرالمؤمنين عليه‌السّلام است كه مىفرمايد : عِبادٌ ناجاهُم فى فِكرهِمْ و كَلَّمهمْ فى ذاتِ عُقولِهم . [ 1 
  ]\r\nحقيقت مناجات آنگاه حاصل مىشود كه از عبد هيچ شائبهء مغايرت و بينونيّتى در وجود او باقى نمانده باشد ، و مفهوم ولايت بكنهه و لبّه و عينيّته در وجود عبد متحقّق گشته باشد ؛ و اين همان چيزى است كه اين عارف جليل از چهرهء او نقاب برمىدارد .\r\n\r\nرسول خدا : لِى مَعَ الله حالاتٌ لا يسعُها ملك مقرّب و لا نبىٌّ مُرسَل\r\nاز رسول خدا صلّى الله عليه و آله و سلّم مرويست كه فرمود : لى مَعَ اللَهِ حالاتٌ لا يَسَعُها مَلكٌ مُقرَّبٌ و لا نَبىٌّ مُرسَل . ( 2 )\r\n« براى من در وقت حضور در مقام عزّ و جلال حضرت حقّ يك موقعيّتى است كه هيچ ملكى از ملائكه مقرّب و نه پيامبرى از مرسلين تحمّل آن مقام را نمىتواند بكند . »\r\n\r\n\r\n","description":"","footnote":"\r\n2 - « رساله لبّ اللباب » ص 37 و 38 ؛ و در « بحار الأنوار » ج 79 ، ص 243 ، باب 2 ( علل الصّلوة و نوافلها ) با مختصر تفاوتى بدين شكل آمده است : « قال صلّى الله عليه و آله و سلّم : لى مع اللهِ وقتٌ لا يَسعنى ملكٌ مقرّب و لا نبىّ مرسل ، الخبر . » ؛ و همچنين مرحوم ملّا محسن فيض كاشانى در « كلمات مكنونة » ص 114 روايتى را در اين زمينه در بيان حالات ائمّه عليهم السّلام نقل ميفرمايد :\r\n« و روى عنه عليه‌السّلام أنّه قال : لنا حالاتٌ مع اللهِ هو فيها نحنُ ، و نحن فيها هو ، و معذلك هو هو و نحن نحن . » ؛ و قسمتى از اين روايت را ملّا على نورى در تعليقه « اسفار » ج 2 ، ص 88 از « كافى » نقل مىنمايد :\r\n« و فى الكافى : لنا حالات مع الله نحن هو و هو نحن . »\r\n[ 1 
  ] - « نهج البلاغة » شرح محمّد عبده ، ج 2 ، ص 211 : « بندگانى كه خداى متعال در صقع فكر و انديشه‌شان به مناجات پرداخت و در كنه و سويداى عقل تكلّم نمود . »\r\n","page_name":" 117 ","page_number":117},
  {"content":"\r\n\r\nپر واضح است كه تمام انبياء و مرسلين در مسأله وحى و ارتباط با حضرت حقّ به يك منوال و يك درجه بوده‌اند ، و اگر ما معنى و حقيقت وحى را عبارت از القاء يك معنى از معانى عالم غيب ( چه به صورت حكم تشريعى و يا به صورت انكشاف يك واقعهء خارجى ) بدانيم ديگر اختلاف معنى نخواهد داشت ، زيرا همهء آنها در اين موضوع مشترك بوده و كلام وحيانى آنان صدق و قرين با عصمت است . و همچنانكه شريعت مقدّسه اسلام بر قلب شريف رسول الله نازل شد و آن حضرت آن را براى مردم بيان و توضيح داد ، همينطور در شرايع گذشته هيچكدام از انبياء كلامى را از جانب خود و با دخالت نفس و خواست خود به مردم القاء نمىكردند و همهء آنان آنچه را بعنوان دستور و مبناى موضوعات شرعيّه بيان مىنمودند عين كلام حضرت حقّ و عين اراده و خواست او بوده است ، بدون يك كلمه كم و يا زياد . پس بايد در اينجا نكته ديگرى غير از مسأله وحى و نزول كتاب و شريعت و حكم از جانب پروردگار و ملائكه وحى باشد كه چنين تعبيرى از رسول خدا مشاهده مىشود .\r\nو اگر ما مسأله وحى را قدرى توسعه دهيم و صرفاً موقوف بر احكام ظاهرى شرعى و انكشاف حوادث و پديده‌هاى خارجى نكنيم ، بلكه القاء معانى و حقائق مستورهء عالم وجود و كيفيّت كشف اسرار ظهور و بروز عالم اسماء و صفات جماليّه و جلاليّه حضرت حقّ و تطوّرات عالم هستى در همهء ابعاد ظاهرى و باطنى آن و كشف شهودى ذات اقدس پروردگار در مرتبه سرّ و قلب مؤمن را قائل شويم ، آنوقت درمىيابيم كه مسأله وحى بمعنى اوّل چقدر از اين مرتبه فاصله دارد ! و بلكه بين زمين و آسمان اختلاف و بُعد در آن مشاهده مىشود . در اينجا مرتبه‌اى است كه از حدود وجودى جبرائيل امين برتر و خارج است ، زيرا جبرائيل سعه ظرفيّت و ادراك او در مرحله اسماء الهيّه به اسم عليم است ، درحاليكه رسول خدا از اين مرتبه فراتر رفته و با اندكاك در كنه ذات و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nحقيقت هوهويّه حقّ وحدت ذاتى پيدا نموده است ، چنانچه در بيان اين اشعار عاليةالمضامين بدان اشارت رفت .\r\n\r\nمقام لى مع اللهى رسول خدا در اشعار سعدى\r\nسعدى در اين باره چنين گويد :\r\n كليمى كه چرخ فلك طور اوست * همه نورها پرتو نور اوست\r\nشفيعٌ مُطاعٌ نبىٌّ كريم * قسيمٌ جسيمٌ نسيمٌ وسيم\r\nيتيمى كه ناكرده قرآن درست * كتبخانه چند ملّت بشست\r\nچو عزمش برآهيخت شمشير بيم * بمعجز ميان قمر زد دو نيم\r\nچو صيتش در افواه دنيا فتاد * تزلزل در ايوان كسرى فتاد\r\nبه لا قامت لات بشكست خرد * به إعزاز دين آب عُزّى ببرد\r\nنه از لات و عزّى برآورد گرد * كه تورات و انجيل منسوخ كرد\r\nشبى برنشست از فلك برگذشت * بتمكين و جاه از ملك درگذشت\r\nچنان گرم در تيه قربت براند * كه بر سدره جبريل ازو باز ماند\r\nبه دو گفت سالار بيت الحرام * كه اى حامل وحى برتر خرام\r\nچو در دوستى مخلصم يافتى * عنانم ز صحبت چرا تافتى\r\nبگفتا فراتر مجالم نماند * بماندم كه نيروى بالم نماند\r\nاگر يك سر موى برتر پرم * فروغ تجلّى بسوزد پرم\r\nنماند به عصيان كسى در گرو * كه دارد چنين سيّدى پيشرو\r\nچه نَعْت پسنديده گويم ترا * عليك السّلام اى نبىّ الورى [ 1 
  ] \r\nتمام اين حالات و كمالات با خروج سالك از مرتبه نفس در جميع اطوار و مراتب آن ميّسر مىگردد ، چنانچه مولى أميرالمؤمنين عليه‌السّلام به اين نكته اشاره فرمودند .\r\n\r\n\r\n","description":"","footnote":"\r\n[ 1 
  ] بوستان سعدى ، ديباچه\r\n","page_name":" 119 ","page_number":119},
  {"content":"\r\n\r\nپس از ناشنوائى سمع و نابينائى چشم دل و عناد و استكبار نفس امّاره ، اين رتبه كه مقام مناجات پروردگار با سرّ عبد خود است حاصل مىشود ؛ و الّا در مراحل قبل از اين ممكن است اين تكلّم و ارتباط حتّى با وجود نفس سركش و از خود نگذشته در عوالم برزخ و مثال و حتّى ملكوت رخ دهد و سالك به عنوان حال نه ملكه مشاهدهء حقائق و صور برزخيّه و مثاليّه را بنمايد ، درحاليكه هنوز در كشاكش و فراز و نشيب‌هاى نفس امّاره دستخوش تغيّرات و تحوّلات است ، و خطر از همينجا شروع مىشود . او مىپندارد كه آنچه مىبيند و مىشنود و احساس مىكند آخر كار و مرحله فعليّت است و مطلوب و مقصود در اين مرتبه و برهه حاصل شده است و ديگر كمالى بر اين مرتبه مترتّب نمىشود ، درحاليكه نمىداند چه‌بسا در اين مشاهدات و كرامات دخالت و وسوسه نفس امّاره به نحوى پيچيده و مرموز بوده است كه اصلًا و ابداً نتوانسته است تشخيص اين موضوع را بدهد . و به صرف انكشافى و يا رخ نمودن يك مسأله غير عادى و يا شفاى مريضى و يا اخبارى از ضمير فردى و يا حادثه‌اى خارجى تصوّر مىكند مسأله تمام است و كمال به نهايت مطلوب رسيده است ، درحاليكه تمام اين بروزات و ظهورات و خوارق عادات و انكشافات در مرتبه نفس تحقّق پيدا كرده است و با انگيزه‌هاى پنهانى و غيرقابل تشخيص و مشوّه و مموّه و مبهم نفس آميخته گشته است ، و تا زدودن زنگار از آينه دل و پاك نمودن گرد و غبار كثرت و تعلّقات از حرم يار كه فرمود : القَلبُ حَرَمُ اللهِ فَلا تُدخِلْ فى حَرمِ اللهِ غَيرَ اللهِ [ 1 
  ] فاصله بسيار است .\r\nراقم سطور گويد : چقدر مناسب است در اينجا به برخى از تعابيرى كه مرحوم والد رضوان الله عليه از استاد سلوكى و عرفانى خود حضرت حدّاد قدّس\r\n\r\n\r\n","description":"","footnote":"\r\n[ 1 
  ] بحارالأنوار ، ج 70 ، ص 25 به نقل از جامع الأخبار ، ص 216 : « قلب انسان حرم و مكان خاصّ پروردگار است ؛ بنابراين در حرم و جايگاه خاصّ حضرت حقّ غير او را وارد مساز ! »\r\n","page_name":" 120 ","page_number":120},
  {"content":"\r\n\r\nالله نفسه آورده‌اند اشاره‌اى كنم و حقيقت كلام أميرالمؤمنين عليه‌السّلام و مضامين اشعار عارف عظيم ابن فارض مصرى رضوان الله عليه را نسبت به ايشان در تعابير و كلماتى كه چه‌بسا در نامه‌هاى ايشان به بعضى از خواصّ دوستان و رفقاى سلوكى نگاشته‌اند متذكّر گردم ، تا مقام ثبوت و مرتبه يك ولىّ كامل و سالك و اصل كه از دائره كثرت پا به عرصه وحدت گذارده است روشن گردد ، و طلوع نور توحيد در تمام زواياى وجود او مجسّم شود و خصوصيّاتى كه بواسطه ظهور اين تجلّى اعظم كه تجلّى باطنى حضرت حقّ بر قلب و سرّ سالك است تا حدودى بيان شود .\r\n\r\nتعابير مرحوم علّامه از استاد خود يادآور كلمات أميرالمؤمنين و اشعار ابن فارض است\r\nدر نامه‌اى به رفيق سالك و شفيق طريق مرحوم آقاى حاج محمّد حسن بياتى رحمة الله عليه از كربلا چنين مىنويسند :\r\nبسم الله الرّحمن الرّحيم\r\nو لَهُ الحَمدُ فى الاولى و الآخِرةِ و لَهُ الحُكمُ و إليهِ تُرجَعون\r\nسلام‌هاى پياپى و درود پىدرپى و تحيّات وافره و ادعيه خالصه بر آستان حضرت محبوب باد كه افق مقدّس عالم دل را مكان خود فرمود ، و با ولايت تامّهء خود متصرّف در كون و مكان گرديد .\r\nامروز شاه انجمن دلبران يكى است ، دلبر ( گرچه جز او هيچ نيست ) هميشه دل بر آن يكى است .\r\nنيكو رقيمهء مباركه زيارت و حقّاً مطالب حقّه‌اى است كه خداوند بر زبان و دل شما جارى ساخته است ، نه مبالغه و اغراق . گرچه بايد گفت تازه اين تمجيد و تحسين در حدود فكر ماست نه رسا به قامت او ، و اين انديشه در ظرف تعقّل ما نه محيط بر بحر فضل او . آب دريا را به پيمانه پيمودن غلط است و امواج بادهاى تند را با غربال محدود نمودن و با دستار مقيّد كردن نه صحيح .\r\n و إنَّ قَميصًا خيطَ مِن نَسجِ تِسعةٍ * و عِشرينَ حَرفًا عَن مَعاليهِ قاصرٌ \r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبارى هزار بار شكر كه گرچه نه در خور خريداران اوئيم ، چون نه ثمنى در دست و نه مثمنى محدود ، ليكن در زمرهء بعرصه درآمدگان بازار او و زمرهء مشتاقان جمال و والهان حريم درگه او .\r\n به هر طرف كه نگه مىكنم تو در نظرى * چرا كه بهر تو جز ديده جايگاهى نيست \r\nبارى در نامه‌اى ديگر مطالب را اوج داده و تعابير عجيبى از استاد خود نقل مىكنند :\r\nبسم الله الرّحمن الرّحيم\r\nاللَهمَّ أنتَ السّلامُ و مِنكَ السَّلامُ و إليكَ يَنتَهى السّلامُ\r\nو لَه الحمدُ فى الاولى و الآخِرةِ ، وهو الأوّلُ و الآخرُ و الظّاهرُ و الباطنُ\r\nو هو عَلى كُلّ شَىءٍ قديرٌ\r\nالسّلام عليكم و رحمةُ اللهِ و بركاتُه ؛ پس از اهداء تحيّات وافره و ادعيه خالصه بصحّت و موفّقيّت در شب سه‌شنبه وارد كاظمين عليهما السّلام ، و در صبح سه‌شنبه وارد كربلاى معلّى و مشّرف بحضور حضرت عزيز انسان العين و عين الانسان حضرت آقاى حاج سيّد هاشم حدّاد روحى فداه شدم .\r\nاللَهُمَّ أفِضْ صِلَةَ صَلواتكَ و أوَّلَ تَسليماتِكَ على أوّلِ التّعيُّناتِ المُفاضَةِ مِن العِمآءِ الرَّبّانى ، و آخِرَ التَّنزّلاتِ المُضافةِ إلى النَّوعِ الإنسانىِّ ، المُهاجِر مِن مكّة كانَ اللهُ و لَم يَكُن مَعهُ شَىءٌ ثانى .\r\nجاى دستبوسى و پابوسى اصالتاً يا نيابتاً نبود ، لأنّه كلُّ شىءٍ و مَع كلِّ شَىءٍ و قآئمٌ بكلِّ شىءٍ ، وسِع كُرسيُّه السّمواتِ و الأرضَ ، زَيتونةٍ لا شَرقيّةٍ و لا غَربيّةٍ ، فَللَّه المَثَلُ الأعلى . بوى گلم چنان مست كرد دامنم از دست برفت\r\nپس از استقرار ، از حالات حضرتعالى بخصوص و ساير رفقا خدمتشان معروض افتاد بسيار خرسند شدند و دعاى خير فرمودند ؛ و فرمودند : آقا !\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nخيلى از رفقا در معنى توحيد گير دارند ولى آقاى بيات خيلى روشن است و در مسافرت من به ايران با موافقت معنى بود ، و خداوند به ايشان عنايت بسيارى فرمود و ايشان در رديف رفقاى درجه اوّلى هستند كه ما با هم شب و روز هستيم ، او هميشه با من است . عرض كردم : كلمه‌اى بفرمائيد كه براى ايشان بنويسم . فرمودند : بنويس ( فَاسْتَقِمْ كَما أُمِرْت ) [ 1 
  ] ، الخ .\r\nدر اين نامه كه براى يكى از خواصّ رفقاى سلوكى و صاحب سرّ خود مىنويسند ، حقيقت و شخصيّت مقام عارف و اصل و فانى در ذات حضرت احديّت بيان شده است ؛ و كيفيّت عروج به مرتبه لا حدّى و لا رسمى و اطلاقى حضرت حقّ ، و بالنّتيجه طلوع سرّ ولايت مطلقهء تكوينيّه و ظهور مقام ارادت و مشيّت لا انتهائيّه در نفس عارف توضيح داده شده است ؛ و كيفيّت اتّحاد و نفوذ ولايت و ارادهء تكوينيّه حضرت حقّ در جميع عوالم وجود ( چنانچه براى حضرات معصومين صلوات الله و سلامه عليهم أجمعين ثابت و محقّق است ) در زير سايه و ولايت مقام ولايت كبراى الهيّه حضرت حجّة بن الحسن العسكرى أرواحنا لتُراب مَقدمه الفِداء بر آنان نيز ثابت و محقّق مىگردد . و اين معنى همان حقيقت وحدت ولايت است كه در مظاهر مختلفه بواسطهء تجليّات باطنى و اعظم پروردگار ظاهر مىشود . يعنى يك ولايت مختصّ ذات پروردگار است و احدى را چه از مردم عادى و چه از اولياء و انبياء و معصومين عليهم السّلام به اندازه سر سوزنى در آن سهم و شريك و انباز نيست ، همان ولايت در نفس معصوم عليه‌السّلام تجلّى و ظهور مىنمايد و باز همان ولايت از نفس معصوم بر نفس ولىّ خدا كه مراتب عبوديّت را بنحو احسن و اكمل طىّ نموده و به حقيقت توحيد ذاتى بالحقيقه متحقّق شده است ظاهر مىگردد . ولهذا اوصافى را كه خداى متعال در قرآن كريم در ضمن آيه شريفه « نور » بر حضرات معصومين\r\n\r\n\r\n","description":"","footnote":"\r\n[ 1 
  ] - سوره هود ( 11 ) صدر آيه 112\r\n","page_name":" 123 ","page_number":123},
  {"content":"\r\n\r\nعليهم السّلام اطلاق نموده است ، بر اين دسته از اولياء خدا نيز اطلاق مىگردد ؛ در آنجا كه مىفرمايد :\r\n( اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فيها مِصْباحٌ الْمِصْباحُ فى زُجاجَةٍ الزُّجاجَةُ كَأَنَّها كَوْكَبٌ دُرِّىٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضىءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِى اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَىْءٍ عَليمٌ * فى بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فيهَا اسْمُهُ يُسَبِّحُ لَهُ فيها بِالْغُدُوِّ وَ الْآصالِ * رِجالٌ لا تُلْهيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إيتاءِ الزَّكاةِ يَخافُونَ يَوْماً تَتَقَلَّبُ فيهِ الْقُلُوبُ وَ الْأَبْصارُ * لِيَجْزِيَهُمُ اللَّهُ أَحْسَنَ ما عَمِلُوا وَ يَزيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِساب ) [ 1 
  ] .\r\n« خداوند نور آسمانها و زمين است . مَثَل نور او مانند چراغدان درونى ديوار بدون منفذ مىباشد كه در آن چراغ بوده باشد . آن چراغ در داخل شيشه و حبابى است ( كه بر روى آن گذارده شده است ) و آن حبابِ آبگينه‌اى گويا همچون ستاره‌اى درخشان است .\r\nآن چراغ برافروخته مىشود از مادّه زيتونىِ درخت بركت داده شدهء زيتون ، كه نه نسبت با مشرق دارد و نه با مغرب ( بلكه در ميان بيابان در زير آسمان در حال اعتدال از خورشيد و هوا و زمين بهره مىگيرد ) .\r\nبه قدرى آن روغن زيتون كه مادّه برافروختگى اين چراغ مىباشد درخشنده و پرلمعان و نورافزاست كه اگر آتش‌گيرانه‌اى با آن تماس حاصل نكند باز هم شعله‌ور است .\r\n\r\n\r\n","description":"","footnote":"\r\n[ 1 
  ] - سوره النّور ( 24 ) آيات 35 الى 38\r\n","page_name":" 124 ","page_number":124},
  {"content":"\r\n\r\nآن حباب نور ديگرى است افزون بر روى نور چراغ . خداوند با نور خودش هدايت مىكند مؤمنانى را كه بخواهد ( به منزلگاه قرب خود برساند ) و مَثل‌هائى براى مردم مىزند ، و خداوند به تمام چيزها بسيار داناست .\r\nآن چراغ ، يا آن مؤمنان هدايت شدهء به نور خدا ، در خانه‌هائى هستند كه خداوند به آنها اجازه داده است كه داراى رفعت معنوى گرديده و در آنها اسم خدا بر دلها برده شود .\r\nبطور مستمرّ و مداوم در آن خانه‌ها صبحگاهان و شامگاهان تسبيح خداوند را مىنمايند مردانى كه ايشان را باز نمىدارد از ياد خدا نه تجارتى و نه خريد و فروشى ، و بازنمىدارد از برپا داشتن نماز و دادن زكات ، چرا كه در حالى هستند كه مىترسند از روزى كه در آن ، دلها و چشمهاى بصيرت واژگون گردد .\r\nاين بدان سبب است كه خداوند به بهترين اعمال نيكوئى كه بجا آورده‌اند ايشان را جزا دهد ، و از فضل خود نيز بر آنان زيادتى بخشد ؛ و خداوند به هر كس كه بخواهد بدون حساب روزى مىدهد . » [ 1 
  ]\r\n\r\nامام صادق عليه السّلام ائمّه را مصداق آيه « نور » مىداند\r\nمرحوم والد رضوان الله عليه در « الله شناسى » ذيل تفسير اين آيه به نقل از « الميزان » آورده‌اند :\r\nدر « توحيد » صدوق وارد است كه از حضرت امام جعفر صادق عليه‌السّلام روايت شده است كه چون از قول خداوند عزّوجلّ : ( اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فيها مِصْباحٌ ) سؤال نمودند ، فرمود : آن مثلى مىباشد كه خدا براى ما زده است ؛ فالنَّبىُّ و الأئمَّةُ صَلواتُ اللهِ عَليهِم مِن دِلالاتِ اللَهِ و آياتِه الَّتى يُهتَدَى بِها إلى التَّوحيدِ و مصالِح الدّينِ و شَرايع الإسلامِ و السُّنَنِ و الفَرآئِضِ ؛ و لا قُوّةَ إلّا باللَهِ العَلىِّ العَظيم .\r\n\r\n\r\n","description":"","footnote":"\r\n[ 1 
  ] - عين ترجمه حضرت والد رضوان الله عليه در جلد اوّل الله شناسى ، ص 26 .\r\n","page_name":" 125 ","page_number":125},
  {"content":"\r\n\r\n« بنابراين پيغمبر و ائمّه صلوات الله عليهم از دلالتهاى خداوندى و آيات وى هستند ، آن دلالات و آياتى كه بدان مىتوان به سوى توحيد و مصالح دين و شرايع اسلام و سنن و فرائض راه جست ؛ و هيچ قوّه‌اى موجود نمىباشد مگر به خداوند علىّ عظيم . » [ 1 
  ]\r\nمسعودى در كتاب « اثبات الوصيّة » روايتى را از حضرت ابوالحسن امام على النّقى عليه‌السّلام روايت مىكند :\r\nرَوَى الحِمْيَرى قالَ : حَدَّثنى أحمدُ بنُ أبى عبدِ اللهِ البَرقى عَنِ الفَتح بنِ يَزيد الجُرجانى قالَ : ضَمَّنى و أبا الحَسن الطَّريقُ لمّا قَدِمَ به مِن المَدينة ، فَسَمعتُه فى بعض الطّريقِ يَقولُ : مَن اتَّقَى اللهَ يُتَّقَى و مَن أطاع اللهَ يُطاعُ . فلَم أزَلْ أئتلِفُ حَتّى قَرَبتُ مِنه و دَنَوتُ فسلَّمتُ علَيه فَردَّ علَىَّ السّلامَ . فأوَّلُ ما ابتَدئَنى أن قالَ لى : يا فَتح ! مَن أطاعَ الخالقَ فلَم يُبالِ بسَخَطِ المَخلوقينَ . يا فَتح ! إنّ اللهَ جلَّ جلالهُ لايوصَفُ إلّا بما وَصَف بِه نَفْسَه . فأنّى يوصَفُ الَّذى تَعجُز الحَوآسُّ أن تُدرِكَه و الأوهامُ أن تَنالَه و الخَطَراتُ أن تَحُدَّه و الأبصارُ عَن تُحيطَ به . جلَّ عمّا يَصِفُه الواصِفونَ و تَعالَى عمّا يَنعتُه النّاعِتونَ . نَأى فى قُربِه و قَرُبَ فى نآئِه ، بَعيدٌ فى قُربِه و قَريبٌ فى بُعده . كَيَّفَ الكَيْفَ و لا يُقالَ كَيفٌ ، و أيَّنَ الأينَ فلا يُقال أينٌ ، إذْ هو مُنقطِع الكَيفيّةِ والأينيّةِ ، الواحدُ الأحدُ جَلّ جلالُه .\r\nكَيفَ يوصَفُ محمّدٌ صلّى الله عليه و آله و قد قَرنَ الجَليلُ اسمَه باسمِه و أشرَكَه فى طاعَتِه و أوجَبَ لمَن أطاعَهُ جزآءَ طاعَتِه فقال : ( وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِه ) [ 2 
  ] . فقالَ تبارَكَ اسمُه يَحكِى قولَ من تَركَ طاعَتَه : ( يا لَيْتَنا أَطَعْنَا اللَّهَ وَ أَطَعْنَا الرَّسُولَا ) 3 . أم كيفَ يوصفُ مَن قرنَ الجليلُ طاعَتَه بطاعةِ رسولِ\r\n\r\n\r\n","description":"","footnote":"\r\n[ 1 
  ] - الله شناسى ، ج اوّل ، ص 40 و 3 41 - سوره الأحزاب ( 33 ) ذيل آيه 66\r\n[ 2 
  ] - سوره التّوبة ( 9 ) قسمتى از آيه 74\r\n","page_name":" 126 ","page_number":126},
  {"content":"\r\n\r\nاللهِ صلّى الله عليه و آله حيثُ قالَ : ( أَطيعُوا اللَّهَ وَ أَطيعُوا الرَّسُولَ وَ أُولِى الْأَمْرِ مِنْكُم ) [ 1 
  ] . قالَ : ( وَ لَوْ رَدُّوهُ إِلَى الرَّسُولِ وَ إِلى أُولِى الْأَمْرِ مِنْهُم ) 2 .\r\nيا فتحُ ! كَما لا يوصَفُ الجَليلُ جَلَّ جلالُه و لا يوصَفُ الحُجَّةُ فكذلكَ لا يوصَفُ المُؤمنُ المسلمُ لأمرِنا . فَنَبيُّنا صلّى اللَه عليه و آله أفضَلُ الأنبيآءِ و وصيُّنا صلّى اللَه عليه و آله أفضَلُ الأوصيآءِ . ثُمّ قالَ بعد كَلامٍ : فاردُدِ الأمرَ إليهمْ و سلِّمْ لَهُم . . . الخ .\r\n\r\nهمانگونه كه خداوند به وصف درنيايد ، رسول او و مؤمنى كه تسليم خدا باشد به وصف درنيايد\r\n« حميرى گويد : احمد بن ابى عبدالله برقى از فتح بن يزيد جرجانى نقل كرد كه : در مسير بين مدينه و عراق زمانيكه متوكّل عبّاسى آن‌حضرت را به سامرّاء تبعيد نمود ، من با آن حضرت همسفر بودم . روزى از آن حضرت شنيدم كه مىفرمود : كسى كه تقواى خداى تعالى را پيشه خود سازد از گزند شرار خلق مصون خواهد ماند ؛ و كسى كه اطاعت بارى تعالى را بجاى آورد از او اطاعت خواهد شد . پيوسته من به نحوى با آن حضرت روابط انس و موجبات قرب برقرار نمودم تا اينكه توانستم خود را از زمره نزديكان به ايشان قرار دهم . پس روزى خود را به امام عليه‌السّلام نزديك نمودم و بر او سلام كردم ، حضرت جواب سلام فرمود . سپس با اوّلين جمله‌اى كه پس از سلام گفتگوى خود را شروع كرد فرمود :\r\nاى فتح ! كسى كه اطاعت خالق را بنمايد از خشم و غضب مخلوق بيمى به خود راه نمىدهد . اى فتح ! بدرستيكه خداى متعال جلّ جلاله به توصيف و تعريف در نيايد مگر به وصف و نعتى كه خود ، خود را بنمايد . زيرا كجا مىتوان توصيف نمود ذاتى را كه حواسّ بشر عاجزتر از آنست كه بتواند او را ادراك كند ، و وهم و تخيّل انسان به او برسد ، و خطورات او را تعريف و توضيح نمايد ،\r\n\r\n\r\n","description":"","footnote":"\r\n[ 1 
  ] - سوره النّسآء ( 4 ) قسمتى از آيه 2 59 - سوره النّسآء ( 4 ) قسمتى از آيه 83\r\n","page_name":" 127 ","page_number":127},
  {"content":"\r\n\r\nو چشمان به او احاطه پيدا كند . از آنچه توصيف كنندگان بپردازند بلند مرتبه‌تر است ، و وصف و بيان شارحانِ حقيقت و كنه ذات او بسيار پائين‌تر از حقيقت اوست . در عين قرب و نزديكى با خلق بعيد و در عين بعد از خلق قريب و با آنان معيّت دارد ، با حضور خود با خلق فاصله دارد و با فاصلهء با آنها حضور و شهود دارد . او ذاتى است كه كيفيّت و چگونه بودن اشياء را ابداع و خلق فرمود ، ولى خود هيچگونه چگونگى و كيفيّتى برنمىدارد . و اوست كه از براى اشياء مكان بيافريد امّا خود در لامكان قرار يافته است ، زيرا ذات او از كيفيّت و قبول مكان برىّ و منزّه است ؛ او ذات واحد و أحد ( يكتا و بى مانند ) است ، بلند مرتبه است مقام عظمت و جلال او .\r\nو همينطور چگونه محمّد صلّى الله عليه و آله و سلّم به وصف و شرح درمىآيد درحاليكه خداوند جليل اسم او را قرين و در كنار اسم خود ذكر كرده است و او را شريك در اطاعت و انقياد از خود قرار داده ، و براى كسى كه از رسول او اطاعت كند ثواب و جزاء اطاعت و انقياد از خودش را مقرّر كرده است ، زيرا فرموده است : ( و اين افراد - يعنى منافقين - مستوجب نقمت و بدبختى نگشته‌اند مگر اينكه خداى متعال و رسول او آنها را از نعمتهاى الهى بهره‌مند ساخته ، بواسطه كفران نعمت خود را به بيچارگى و عقوبت گرفتار نمودند ) . پس خداوند - كه پر خير و بركت است اسم او - حال كسانى را كه با او و رسول او از در مخالفت و عناد برمىخيزند و مخالفت اوامر خودش و رسول خودش را مىكنند اين چنين بيان مىكند : ( اى كاش ما اطاعت خدا و اطاعت رسول خدا را در دنيا انجام مىداديم ! ) . و يا اينكه چگونه به وصف و تعريف آيد آن كسى كه خداى متعال اطاعت از او را كنار اطاعت رسول خودش قرار داده است ، آنجا كه مىفرمايد : ( از خدا اطاعت كنيد و از رسول خدا اطاعت كنيد و از متولّيان امر از\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nميان خود ) . و در جاى ديگر فرموده است : ( و اگر ايشان امر خود را به پيامبر و يا به صاحبان امر و متولّيان حكم از ميانشان مىسپردند برايشان بهتر بود ) .\r\nاى فتح ! همچنانكه خداى جليل جلّ جلاله به وصف و شرح نيايد ، و همانطور كه حجّت او نيز به وصف و بيان نيايد ، همينطور مؤمنى كه تسليم امر ما شده باشد و خود را با تمام وجود در اختيار ما قرار داده باشد و حقيقت ولايت ما را به نحو اتمّ و واقع قبول داشته باشد نيز به وصف و شرح نخواهد آمد . پس پيامبر ما صلّى الله عليه و آله و سلّم برتر از تمامى انبياء ، و وصىّ ما صلّى الله عليه و آله بالاتر و با فضيلت‌تر از تمامى اوصياء مىباشند . سپس حضرت پس از جمله‌اى فرمودند : اى فتح ! امر خود را به آنها بسپار و تسليم رأى و نظر آنان گرد . . . »\r\n\r\nعلّت عدم توصيف حضرت حقّ و رسول او و مؤمنين\r\nبا تأمّل در اين فقرات حديث شريف روشن مىشود چگونه امام هادى عليه‌السّلام علّت عدم توصيف ذات حضرت حقّ را عدم شعور و ادراك بشر نسبت به كنه ذات و حقيقت وجود پروردگار دانسته‌اند . و همينطور عجز از وصف و بيان رسول خدا و ائمّه طاهرين صلوات الله عليهم اجمعين به همين امر برمىگردد ؛ زيرا صرف نظر از خصوصيّات ظاهرى و قالب بشرى كه حدود و مشخّصات آن براى همهء افراد روشن است ، حقيقت انسان به كيفيّت مراتب فعليّت و سعهء ظرفيّت وجودى او بواسطه ثبوت تجرّد و حصول قرب به ذات حقّ مرتبط مىشود ، و چون نفس معصوم عليه‌السّلام از اين نقطه نظر جميع مراتب استعداد او را به فعليّت درآورده است و در مرتبه تجرّد و تجريد به اعلى مراتب آن كه رفض بالكلّيّه تمام زوايا و بقاياى تعيّنات نفس است نائل آمده است ، لذا وجود او مندكّ و فانى و محو در ذات حق گشته ، و با از دست دادن همهء شوائب هستى مجازى و ورود به حريم اطلاقى پروردگار به هستى مطلق و وجود بحت و بسيط و لاحدّ و لارسم قدم گذارده است . و عليهذا هر آنچه بر آن\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nوجود مطلق از خصوصيّات و كمالات مترتّب است بر وجود حضرات معصومين عليهم السّلام نيز مترتّب گردد . و همينطور مؤمنى كه با تأسّى به مرام و مكتب معصومين عليهم‌السّلام و انقياد تامّ از صاحب مقام ولايت كبراى الهيّه و تسليم بالكلّيّه امور خود به آن حضرات خود را فانى در ولايت امام نموده باشد و تمام ذرّات هستى خود را محو در هستى پروردگار كند ، او نيز مشمول همان عنايت و لطف حضرت حقّ نسبت به معصومين عليهم السّلام مىگردد و طبق فرمايش حضرت امام هادى عليه‌السّلام او نيز به نعت و بيان و شرح و توصيف درنمىآيد .\r\nچقدر مناسب است با بحث ما در اينجا كلام مرحوم والد اعلى الله مقامه ، آنجا كه در مقام توصيف از استاد خود ( مرحوم حدّاد ) مىفرمايد :\r\nايشان قابل توصيف نيست . من چه گويم درباره كسى كه به وصف درنمىآيد ؛ نه تنها لا يوصَف بود ، بلكه لايُدرك و لايوصَف بود ؛ نه آنكه يدرك و لايوصف بود . [ 1 
  ]\r\nحقير گويد : در اينجا نكته‌اى بيادم آمد از مرحوم آية الله والد قدّس الله نفسه در وقتى كه صحبت از نفوذ و سيطره ولايت و مقدار فعل و إعمال او در تربيت و إرقاء نفوس بشر بسوى منزلگاه و مقصد خود بميان مىآمد ، و از ايشان سؤال مىشد : كيفيّت امامت و حدود آن نسبت به ساير افراد به چه نحو مىباشد ؟ و آيا أميرالمؤمنين عليه‌السّلام مىتواند با دستگيرى و تربيت نفوس افراد آنانرا به همان مرتبه و منزلتى كه خود در آن مرتبه قرار دارد برساند يا خير ؟ ايشان مىفرمودند :\r\n\r\nاميرالمؤمنين عليه السّلام امام است تا بىنهايت\r\nأميرالمؤمنين عليه‌السّلام امام است به نحو اطلاق نه امام به نحو تقيّد و تحدّد و محدوديّت خاصّ . او امام است تا بىنهايت ، نه امام تا يك درجه و رتبه\r\n\r\n\r\n","description":"","footnote":"\r\n[ 1 
  ] - روح مجرّد ، طبع چهارم ، ص 14 ( مقدّمه )\r\n","page_name":" 130 ","page_number":130},
  {"content":"\r\n\r\nمخصوص . و اگر او نتواند انسان را به همان مرتبه و منزله‌اى كه خود در آن متمتّع از همه مواهب الهيّه بطور غير محدود در همه مراتب و شؤون اسماء و صفات بىانتهاء حضرت حقّ است برساند او ديگر امام ما در اين مرتبه نخواهد بود ، بلكه امام در مراتب پائين‌تر خواهد بود ، و اين با امامت غيرمحدوده و غيرمحصوره او منافات دارد . على امام است تا ذات پروردگار ، و پيشواست تا مرتبه تجرّد تامّ و حريم حضرت حقّ . و على امام است تا همان نقطه‌اى كه خود در آن است ، زيرا امامت او مطلقه است نه مقيّده . و چنانچه نتواند به آن مرتبه كه ظهور كلّيه اسماء و صفات الهى بر آينه مَظهر است برساند و ذات انسان را از هستى تعيّنى و استقلالى به نيستى فناء و محو كه عين هستى اطلاقى است انتقال ندهد ولايت او ديگر مطلقه نخواهد بود .\r\nكسى اشكال نكند كه عدم وصول به رتبهء حضرات معصومين عليهم السّلام نه به جهت نقصان و ضعف در فاعليّت و إعمال صاحبان ولايت مطلقه است ، كه ناشى از قصور استعداد و عدم قابليّت قوابل بشرى است كه ياراى وصول به آن ذروهء عالى و راقى را ندارند ، و اين نقطه منحصراً متعلّق به همان ذوات مقدّسه معصومين صلوات الله و سلامه عليهم مىباشد و بس . زيرا هيچ دليلى نه عقلى و نه نقلى كه دلالت بر صحّت اين ادّعا را بنمايد وجود ندارد ، و خداى متعال وجود معصوم را جدا و ممتاز از حدود وجود بشرى و انسانى نيافريده است . و همان حقيقتى كه نشأت گرفته از كنه و حقيقت ذات پروردگار به اسم روح بر جسم مادّى و طبيعى بشر تعلّق مىگيرد و مصداق ( وَ نَفَخْتُ فيهِ مِنْ رُوحى ) [ 1 
  ] مىگردد و به خلعت كرامت ( فَتَبارَكَ اللَّهُ أَحْسَنُ الْخالِقين ) [ 2 
  ] مخلّع مىشود ، همان حقيقت به\r\n\r\n\r\n","description":"","footnote":"\r\n[ 1 
  ] - سوره الحجر ( 15 ) قسمتى از آيه 29 ؛ و سوره ص ( 38 ) قسمتى از آيه 72\r\n[ 2 
  ] - سوره المؤمنون ( 23 ) ذيل آيه 14\r\n","page_name":" 131 ","page_number":131},
  {"content":"\r\n\r\nصورت روح و نفس امام عليه‌السّلام در قوالب و اجسام آنها نزول پيدا مىكند . منتهى امام عليه‌السّلام با مراقبه و مجاهده و اطاعت تامّ و تمام و عبور از بوادى كثرت و رفض همهء تعيّنات غير الهى كمال متوقَّع و مترتّب بر وجود خويش را فراهم مىنمايد و مصداق اتمّ انسان كامل مىگردد ، و ما آن استعداد و قابليّت را صرف إعمار و اصلاح امور دنيوى و انغمار در شهوات و نفس امّاره و تصدّى رياسات و كثرات و امور باطله و شخصيّه مىنمائيم ، و آن سرمايه و اكسير حيات را هَباءً مَنثوراً به دست طوفان بلايا و حوادث نيست و نابود مىسازيم . فلذا او به مقصد مىرسد و ما درمىمانيم ، و او مظهر كليّه اسماء و صفات جماليّه و جلاليّه الهى مىگردد و ما در عالم بهيميّت و حيوانيّت و انانيّت و طغيان نفس امّاره دست و پا مىزنيم .\r\n\r\nخلقت حضرات معصومين عليهم السّلام با ساير افراد از جهت ظاهر تفاوتى ندارد\r\nبعضىها را تصوّر برآنست كه بطور كلّى اصل خلقت و ايجاد حضرات معصومين عليهم السّلام با ساير افراد تفاوت فيزيكى دارد . مثلًا كيفيّت خلقت اجسام آنها و جهاز هاضمه و معده و قلب و ريه و مغز و استخوان آنها بايد با ديگران متفاوت باشد و از همهء افراد بايد زيباتر و قوىتر و قواى ظاهرى آنها بيشتر باشد . مثلًا قدرت ديدِ امام بايد بسيار بيشتر از افراد عادى باشد ، و يا گوش آنها بايد از هزاران فرسخ صداها را بشنود و . . . امّا همهء اين مطالب حاكى از جهالت و نادانى نسبت به مقام امام است . اينها چون خود در عالم حسّ و ظاهر و جزئيّت گرفتار و محبوس‌اند ، تصوّر مىكنند كه امام عليه‌السّلام هم بايد در همان مرتبه ديد و بينش آنها ظهور يابد ؛ و خيال مىكنند رواياتى كه از آنها وارد است ايشان را خلقتاً از ساير افراد بشر جدا مىسازد ، همچون كلام امام صادق عليه‌السّلام كه مىفرمايد :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nنَزِّلونا عَنِ الرُّبوبيَّةِ و قُولوا فِينا ما شِئتُم . [ 1 
  ]\r\n« ما را از مرتبه ربوبيّت و خدائى پائين آوريد و حكم مخلوق بر ما بنهيد ، آنگاه هرچه درخور فهم و ادراك شما است ( از صفات و ملكات و امور غير عاديه و مسائل عجيبه و غريبه ) ما را بدان متّصف كنيد . »\r\nغافل از اينكه اين روايات هيچ ربطى به مدّعاى آنان ندارد ، و صرفاً در مقام اثبات عبوديّت و مخلوقيّت و مملوكيّت خود در قبال مقام عزّ و منيع حضرت ربِّ العِزّة و مالكِ الرَّقاب و ملِك المُلوك مىباشد ؛ در مقامى كه غيرت حقّ اجازه حضور و ورود هيچ ذاتى را به جز ذات خود نمىدهد ، و رسول گرامى او نيز اگر بخواهد ذرّه‌اى از وجود استقلالى خود را در آن مقام به منصّه ظهور و بروز درآورد چنان برق غيرت بدرخشد كه تار و پود وجودش را به وادى دمار و هلاك اندازد . افتخار اين بزرگواران در اين بود كه به ذكر :\r\n\r\n\r\n","description":"","footnote":"\r\n1 - به مفاد اين حديث روايات كثيرى با عبارتهاى مختلف در كتب روائى مضبوط است . در « ارشاد القلوب » ص 427 چنين آمده :\r\n« انفُوا عنّا الرّبوبيّةَ و قولوا ما شِئتم . » ؛ و در « بحر المعارف » ص 339 از أميرالمؤمنين عليه‌السّلام نقل مىكند كه حضرت مىفرمايد :\r\n« لا تَجعلونا أربابًا و قولوا فى فضلنا ما شئتم ، فإنّكم لا تَبلغون كُنهَ ما فينا . » ؛ و در « مختصر البصائر » ص 188 ، حديث 167 گويد :\r\n« عن كامل التمّار قال : كنتُ عند أبى عبدالله عليه‌السّلام ذاتَ يوم ، فقال لى : يا كامل ! اجعلوا لنا ربًّا نَؤوب إليه و قولوا فينا ما شئتم . » ؛ و مثل آن در « الغدير » ج 7 ، ص 34 ، و در « بحر المعارف » ص 351 آمده است . در « بحار الأنوار » ج 25 ، ص 279 ، و در « الغدير » و « بحر المعارف » همان صفحات وارد است كه :\r\n« اجعَلونا مخلوقينَ و قولوا فينا ما شئتم ، فلن تبلُغوا . » و باز در « الغدير » و « بحر المعارف » همان صفحات از « خصال » صدوق مذكور است كه :\r\n« قولوا إنّا عبيدٌ مَربوبون ، و قولوا فى فضلنا ما شئتم . »\r\n[ 1 
  ]\r\n","page_name":" 133 ","page_number":133},
  {"content":"\r\n\r\nإلَهى كَفَى لى عِزًّا أن أكونَ لك عبدًا ، و كَفى بى فَخرًا أن تكونَ لى ربًّا ؛ أنتَ كما احبُّ فَاجعَلْنى كما تُحبُّ ( 1 ) مترنّم بوده‌اند ، و از خداى متعال انغمار در حقيقت عبوديّت را هميشه خواستار مىشده‌اند .\r\n\r\nامام عليه السّلام مانند ساير افراد مبتلا به حدث مىگردد\r\nروزى يكى از شاگردان سلوكى مرحوم والد رضوان الله عليه فردى را كه معروف و مشهور به توسّلات و برقرارى مجالس روضه و توسّل به ائمّه معصومين عليهم السّلام بود به خدمت ايشان آورد . پيرمردى بود نادان و عامى كه تمام كمال و سعادت را در برقرارى مجالس توسّل و روضه‌خوانى و احياء شبهاى جمعه به دعا و گريه و سينه‌زنى و اطعام و قرائت اشعار مىدانست ، و افرادى را به دور خود جمع مىنمود و ساده‌لوحانى را به اين مسائل مشغول مىساخت ؛ مانند ديگر افراد كه براى رفع هر گرفتارى فوراً مجلس روضه‌اى ترتيب داده و از آن امام طلب رفع آن مشكله و ابتلاء را مىنمايند ، و خلاصه تمام شخصيّت و قدرت امام عليه السّلام را منحصر در رفع اين مسائل مىپندارند .\r\nدر بين صحبت ، اين فرد جاهل به مرحوم آقا گفت : امام معصوم عليه السّلام اصلًا حَدَث برنمىدارد و بطور كلّى بول او طاهر است ؛ و همچنين ساير امورى كه در افراد عادى بشر موجب وضوء و يا غسل مىشود در او وجود ندارد ، و اينكه وضوء يا غسل انجام مىدهد صرفاً بخاطر ما است والّا او احتياج به اين امور ندارد .\r\n\r\n\r\n","description":"","footnote":"\r\n1 - قسمتى از مناجات أميرالمومنين عليه‌السّلام است كه به عبارات مختلف نقل شده است ؛ در شرح نهج البلاغة ، ابن ابى الحديد ، ج 20 ، ص 255 ، در قسمت ( الحِكَم المنسوبة إلى أميرالمؤمنين علىّ بن أبى طالب عليه‌السّلام ) ميفرمايد :\r\n« إلهى كفانى فخرًا أن تكونَ لى ربًّا ، و كفانى عِزًّا أن أكونَ لك عبدًا ؛ أنت كما اريد ، فاجعلْنى كما تُريد . » . و عبارت متن مطابق با روايت خصال ، صدوق ، ج 2 ، ص 420 ، حديث 14 است كه ترجمه آن چنين است :\r\n« خدايا ! اين عزّت مرا بس است كه بنده تو باشم ، و اين افتخار مرا كفايت است كه تو پروردگار من باشى ؛ تو همچنانى كه من خواهانم ، پس مرا چنان قرار ده كه تو مىخواهى ! »\r\n","page_name":" 134 ","page_number":134},
  {"content":"\r\n\r\nمرحوم والد فرمودند : شما از كجا يك همچو مطلب چرند و باطلى را مىگوئيد ؟ كى به شما گفته است كه امام عليه‌السّلام جُنب نمىشود و احتياج به غسل ندارد ، و يا محدِث نمىگردد و احتياج به وضوء پيدا نمىكند ؟ آيا غسل و يا وضوئى كه در خانه خود در دل شب انجام مىداد هم براى خاطر و رؤيت ما بود ؟ پناه بر خدا از جهالت و نفهمى عوام !\r\n\r\nنفس ائمّه عليهم السّلام مجراى مشيّت حقّ در عالم وجود است\r\nحقيقت امام عليه‌السّلام ماوراى مدركات و عقول ناقص ما است . زيرا نفس او از مرتبه حسّ و ادراك جزئيّات به مرتبه تجرّد تامّ صعود نموده و به فيض وصول به مدركات كلّيّه و عقلانيّه محضه ارتقاء يافته است . بلى حقيقتى كه در وجود مبارك ائمّه هدى عليهم السّلام متحقّق است اينستكه وجود آنان و سعه و ظرف قبول تجلّيات حقّ در آنان بيش از ساير افراد است ، و آنها حكم علّت و سبب نزول فيض را بر عالم كون دارند و نفس مبارك آنها مجراى مشيّت و اراده فيض حضرت حقّ به ساير مخلوقات در عالم وجود مىباشد ، [ 1 
  ] و در اين مسأله هيچ شكّى وجود ندارد و روايات وارده از حضرات معصومين تماماً گواه صدق بر اين مدّعا مىباشد . سلمان اگر به مقام سرّ و خلوت رسيد و جزو منّا أهلَ البَيت [ 2 
  ] شد بواسطه دستگيرى رسول خدا بوده است ، و اگر شيعيان و مواليان ائمّه به مقام و منزلتى برسند فقط و فقط بخاطر دستگيرى و ولاى آنها صورت پذيرفته است . چنانچه درباره عارف جليل‌القدر ابن فارض مصرى ، مرحوم قاضى رضوان الله عليه فرمودند : محال است كسى به سرمنزل مقصود و حرم الهى برسد بدون\r\n\r\n\r\n","description":"","footnote":"\r\n[ 1 
  ] - بحار الأنوار ، ج 5 ، ص 114 ( باب القضاء و القدر ) حديث 44 :\r\n« فس [ تفسير القمّى 
  ] : محمّد بن جعفر ، عن محمّد بن احمد ، عن احمد بن محمّد السيّارى ، عن فلان ، عن أبى الحسن عليه‌السّلام قال : إنّ الله جعل قلوب الأئمّة مَوردًا لإرادته ، فإذا شآء الله شيئًا شآؤوه ؛ و هو قوله ( وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمين ) [ سوره التّكوير ( 81 ) آيه 29 
  ] . »\r\n[ 2 
  ] - بحار الأنوار ، ج 10 ، ص 123 ؛ الاختصاص ، ص 341\r\n","page_name":" 135 ","page_number":135},
  {"content":"\r\n\r\nانكشاف حقيقت ولايت ائمّه عليهم السّلام و دستگيرى آنها . و خود اين عارف بزرگ در اشعارش به اين مطلب اشاره دارد ؛ در آنجا كه مىفرمايد :\r\n ذهبَ العمر ضياعًا و انْقضَى * باطلًا إذ لَم أفزْ منكم بِشَى\r\nغيرَ ما اوليتُ مِن عِقدى وِلا * عِترةِ المَبعوثِ حقًّا مِن قُصَىّ [ 1 
  ] \r\n« عمرم را به بطالت و تهيدستى سپرى نمودم ، و فقط آنچه برايم مانده تعلّقى است كه با خاندان به حقّ پيامبر پيدا نموده‌ام و ولايت آنها را بر روح و جانم گره زده‌ام ؛ فقط همين برايم مانده است و ما را بس است . »\r\nبارى صحبت در مقام و منزلت انسان كامل و عارف بالله است ، و عرض شد كه مرحوم والد رضوان الله عليه چگونه استاد خود را بدين تعابير تعريف و توصيف نموده‌اند .\r\n\r\nمشاهده حالات اولياء خدا براى هر كسى قابل درك و تحمّل نيست\r\nبه ياد دارم در سنين طفوليّت پس از مراجعت مرحوم والد از سفر به عتبات و زيارت و ملاقات با حضرت آقاى حدّاد ، يكى از دوستان قديمى ايشان براى زيارت به منزل آمده بود . مرحوم والد در ضمن صحبت از حوادث و قضاياى سفر خود بطور شگفت‌انگيزى درحاليكه چهرهء ايشان متغيّر گشته بود به آن فرد فرمودند : در اين سفر كه خدمت حضرت آقاى حدّاد بوديم روزى من مطلبى از ايشان مشاهده نمودم بسيار عجيب و غريب ، مطلبى كه كمى از بسيار آن را براى آقاى حاج غلامحسين سبزوارى ( كه از اقدم تلامذه و شاگردان سلوكى عارف كامل و عالم عامل مرحوم آية الله انصارى همدانى قدّس الله سرّه بودند و اكنون برحمت خدا رفته‌اند ) نقل كردم تا يك هفته ايشان مبهوت و گيج و گنگ بود ( چون در همان ايّام كه ايشان در عتبات بودند مرحوم سبزوارى نيز مشّرف بودند ) ، و هى با خود مىگفت : آخر ما اين همه خدمت مرحوم انصارى بوديم\r\n\r\n\r\n","description":"","footnote":"\r\n[ 1 
  ] - ديوان ابن الفارض ، ص 36\r\n","page_name":" 136 ","page_number":136},
  {"content":"\r\n\r\nپس چه شديم ؟ و چطور به اين مطالب نرسيديم ، و از اين مطالب چيزى نشنيديم و برخورد نكرديم ! من به ايشان گفتم : نه اينطور نيست ، شايد آن زحمات و مشقّتها و تربيتها و دستگيريهاى مرحوم انصارى مقدّمه‌اى بوده است براى رسيدن به خدمت اين مرد و تهيّؤ و استعداد و قابليّت ادراك محضر اين ولىّ خدا ؛ و اكنون كه خداوند اين نعمت را فراهم نموده است و اين مائده را بر سر سفره انعام و كرمش قرار داده است بايد بجاى تحسّر و تأسّف بر گذشته و عدم نيل به مراتب متوقّعه ، قدر اين لطف و فيض حقّ شناخته شود و بر اين كرامت بايد شكرگزار بود و حدّاكثر استفاده را با انقياد و اطاعت محض از او و دستورات او به انجام رسانيد .\r\nحال مىدانيد كه مرحوم والد اين مطلب را كى بيان كردند ؟ ايشان به مدّت هفت سال كه در قم مشرّف به تحصيل علوم الهى بودند ، از محضر استاد عارف و عالم دهر حضرت علّامه طباطبائى رضوان الله عليه علاوه بر اخذ علوم و معارف شريعت از فلسفه و تفسير و فقه الحديث ، به تربيت نفس و مراقبه و عمل به برنامه سلوكى و اشتغال به اوراد و اذكار مشغول بودند ؛ و پس از هجرت به نجف باز به مدّت هفت سال از محضر بزرگانى چون مرحوم آقا شيخ عبّاس هاتف قوچانى و آية الله آقا سيّد جمال الدّين موسوى گلپايگانى و مرحوم آية الله حاج شيخ محمّد جواد انصارى همدانى به تهذيب نفس و تزكيه آن پرداخته بودند ، و سپس به حوزهء تربيت و تهذيب عارف كامل حضرت آقاى حاج سيّد هاشم موسوى حدّاد رضوان الله عليه وارد و به مدّت دوازده سال از ايشان بهره‌ها مىبردند ، كه اگر مجموع اين مدّت را به حساب آوريم به بيش از بيست و شش سال تمام خواهد رسيد ؛ آن هم يك همچو شاگرد و عالمى كه از نقطه نظر فهم و حدّت و ذكاء و احاطه به علوم عقليّه و نقليّه زبانزد عام و خاص بوده است . يعنى پس از بيست و شش سال هنوز ايشان به شأن و منزلت و مرتبت استاد خود\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمرحوم حدّاد پىنبرده بود ، و خدا مىداند كه بعدها در چه زمانى حقيقت اين استاد عظيم بر او منكشف گرديده بود . در اينجا به خوبى كلام صدق و دعوى حقّ حضرت هادى عليه‌السّلام درباره شأن منزلت مؤمن واقعى روشن مىشود ، و انسان درمىيابد كه اين مطالب هم چندان مستغرب و دور از واقع و اغراق‌آميز نمىباشد ؛ بلكه امام عليه‌السّلام حاقّ واقع و حقيقت نفس‌الأمر را راجع به منزلت مؤمن واقعى بيان فرموده است . تازه ايشان فرمودند : من تمام آنچه را از ايشان مشاهده كرده بودم را براى مرحوم آقاى سبزوارى نقل نكردم ، بلكه آن كمى از بسيار بسيار بود و ايشان تحمّل ادراك اين مقدار اندك را نيز نداشته است .\r\n\r\nكلام مرحوم علّامه در « الله شناسى » راجع به كيفيّت فناء سالك در اسم « هو »\r\nمرحوم والد در جلد اوّل « الله شناسى » راجع به كيفيّت فناء سالك در اسم « هو » و اندكاك ذات او در ذات حضرت احديّت و رفض تمام ذرّات و شؤونات هستى خود چنين مىفرمايند :\r\nو محصّل مطلب آنست كه : تا از انسان يك ذرّه از انانيّت باقى است ، وى را به خلوتگاه محو و فناء و نيستى مطلق كه مساوق است با هستى مطلق راه نمىدهند . آنجا مقامى است كه اختصاص به ذات و هستى خدا دارد . و خداوند غيور است ، و لازمه غيرت دورباش زدن است بر هركس كه در وى از بقاياى شخصيّت و انانيّتش ذرّه‌اى هنوز مانده است .\r\n تا بود يك ذرّه باقى از وجود * كى شود صاف از كدر جام شهود \r\nمسأله ، مسأله‌اى است خيلى شگفت‌انگيز . بايد از غير خدا گذشت تا به خدا رسيد . هرچه غير خدا مىباشد حجاب است . و تا آن حجاب باقى باشد معرفت كامل حاصل نخواهد شد . معرفت‌هاى حاصله ، معرفتهاى جزئيّه و ناقصه است . تماشاى مخلوقات الهى از كوه و سنگ ، خاك و دشت ، مرغ و چارپا و امثال ذلك معرفت جزئى مىباشد و معرفت كلّى نيست ؛ آن مهمّ است و عمدهء در مسأله و طىّ راه خطير و عظيم . [ 1 
  ]\r\n\r\n\r\n","description":"","footnote":"\r\n[ 1 
  ] - الله شناسى ، ج 1 ، ص 118\r\n","page_name":" 138 ","page_number":138},
  {"content":"\r\n\r\nآرى مهمترين شاخصه و مميّزه يك عارف كامل و سالك و اصل در اين است كه نفس او بالمرّة محكوم به فناء و اضمحلال و راهى ديار بوار و نابودى گشته باشد تا بتواند به هستى مطلق راه يابد و هستى او عين هستى مطلق گردد ؛ فلذا امام عليه‌السّلام مىفرمايند : اين مؤمن مانند خداى متعال قابل وصف و تعريف نمىباشد ، زيرا عقل ناقص و فهم كوته بشر كى تواند به كنه و حقيقت هستى مطلق راه يابد و او را با سعهء محدود و ظرفيّت خود ادراك نمايد ! مرحوم حاجى سبزوارى در بحث تعريف وجود و شناخت آن مىگويد :\r\n مَفهومُه مِن أعرفِ الأشيآءِ * و كُنهُه فى غايَةِ الخِفآءِ [ 1 
  ] \r\n« مفهوم ظاهرى هستى مطلق را همه كس مىتواند ادراك كند ، امّا وصول به حقيقت و كنه آن كار هر كسى نيست . »\r\n\r\nوجود همه اشياء متدلّى به وجود پروردگار و قائم به ذات اوست\r\nتذكّر اين مهمّ بىمناسبت نيست كه گرچه تمام موجودات از آنجهت كه وجودشان وجود ظلّى و تنزّلى وجود ذات حقّ در مراتب تعيّنات است ، و لازمهء وجود ظلّى و تبعى و تنزّلى فناء و انمحاء ذاتى در ذات و وجود ذوالظلّ و اصيل و حقيقى است بنحو تكوينى نه بنحو اعتبارى و تنزيلى و مجازى ، ولى انكشاف اين مسأله و حقيقت براى هر فردى ممكن نيست . زيرا از آنجا كه وجودْ مساوق با تشخّص و عينيّت خارجى و استقلال هوهوى مىباشد ( چه مجرّد آن و چه طبيعى ) و در تمام مراتب تشكيك اين تمايز عينى و خارجى متحقّق است ، بنابراين هر موجودى ذات خود را در قبال ذات و حقيقت ساير موجودات مستقلّ و با اراده فرديّه و شخصيّه مىبيند ، و احساس مىكند كه ذات او جداى از ذوات ساير موجودات و سواى تعيّنات ديگر قائم بذات خود است ، و بر محور ذات او آثار و شؤون او دور مىزند و خود را متفرّد در وجود و موجوديّت مىيابد ؛ غافل\r\n\r\n\r\n","description":"","footnote":"\r\n[ 1 
  ] - شرح منظومه ، سبزوارى ( قسمت حكمت ) ص 4\r\n","page_name":" 139 ","page_number":139},
  {"content":"\r\n\r\nاز اينكه اين وجود وجود ظلّى و تبعى دارد و هر موجودى به وجود ظلّى محكوم به امكان ذاتى در حاقّ ذات خودش و تكوّن خارجىاش مىباشد ، و آن وجودى از اين قاعده مستثنى است كه محكوم به غناء ذاتى و ضرورت ذاتى باشد ، و آن وجود حضرت حقّ است و بس !\r\nروى اين اصل همهء اشياء در وجود خود متدلّى به وجود پروردگار و قائم به ذات او مىباشند ، و بدون اين تدلّى و قيام آنچه از آنها مىماند عدم و اضمحلال و نيستى و نابودى است ؛ و اين همان معناى فناء ذاتى ممكنات در ذات حضرت حقّ است تكويناً و حقيقتاً و واقعاً . و اين معنى را بزرگان از عرفاء الهى و شامخين از اولياى حقّ در كتب خود و كلمات و تعابير مختلفه بيان داشته‌اند ؛ همچون تعابير و عبارات عارف عظيم محيىالدّين عربى در كتب خود و مولانا شمس مغربى در كتاب اشعار ، و سايرين بالاخصّ مباحث بسيار عالى و راقى عارف كبير و عالم بالله و بامر الله آية الله العظمى مرحوم آقا سيّد احمد كربلائى با حكيم بزرگوار شيخ الفقهاء و سند الفلاسفه مرحوم حاج شيخ محمّد حسين غروى اصفهانى .\r\n\r\nمرحوم كمپانى فناء ذاتى ممكنات در ذات حق را در اواخر عمر مى پذيرد\r\nدر اين مباحث بنا بر مسلك و شهود عرفاى الهى مرحوم آقا سيّد احمد در صدد اثبات اندكاك حقيقى و فناء ذاتى اسماء جزئيّه در اسم كلّى و بالتّبع در ذات حضرت حقّ است ، و مرحوم آقا شيخ محمّد حسين با اينكه از اعاظم حكماء و فلاسفه اسلامى بشمار مىرفت از ادراك كلام و منويّات و اشارات مرحوم آقا سيّد احمد ناتوان مينمود و در آخر نتوانست به حاقّ مطلب و مغزاى كلام آقا سيّد احمد پىببرد و مباحثات بدون نتيجه پايان پذيرفت . امّا در اواخر عمر چنانچه از بعضى اشعار ايشان در كتاب « تحفة الحكيم » هويدا است به حقّانيّت اين مكتب اعتراف ، و به قبول مسأله وحدت حقيقيّه بين دو ذات در صورت رفع\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدوئيّت و انّيّت ملتزم گشته است . ايشان در صفحهء 40 از اين كتاب در كيفيّت معنى اتّحاد و هوهويّه و حقيقت تحقّق اين معنى مىفرمايند :\r\n صيرورَةُ الذّاتَين ذاتًا واحِدة * خُلْفٌ مُحالٌ و العُقولُ شاهدة\r\nو لَيس الاتّصالُ بالمفارِق * مِن المُحالِ بَل بِمعنًى لآئقِ\r\nكذلكَ الفنآءُ فى المَبدأ لا * يُعنَى به المُحالُ عِندَ العُقلآء\r\nإذِ المحالُ وحدةُ الاثنينِ * لا رَفْعُ إنّيَّتهِ فى البَينِ [ 1 
  ] \r\n« 1 تبدّل دو ذات و شخصيّت مستقلّ به ذات و شخصيّت واحد خلاف و محال است و ادلّه عقليّه بر اين نكته قائم مىباشند .\r\n2 اتصال و اندكاك يك ذات و هويّت عينيّه خارجيّه به مجرّدات و مفارقات عقليّه و نوريّه محال نمىباشد در صورتى كه كيفيّت اتصال با يك معناى مناسب توضيح داده شود ( يعنى اتصال به معناى محو شخصيّت يكى از آن دو و فناء در شخصيّت ديگر ، همچو اتصال نمك در آب و اتحاد نمك و شكر با مايع آن ، نه اتصال به معناى تقرّب و وصول مكانى و كمّى كه در آن دو شخصيّت هويّت و ماهيّت خود را ولو مختصراً حفظ كرده باشند كه در اين صورت وحدت حاصل نخواهد شد ) .\r\n3 همچنين فناء ذوات اشياء ممكنات و مخلوقات در ذات حضرت حقّ به همين كيفيّت تفسير و تعريف مىشود و به آن معناى صحيح مذكور ايرادى نزد عقلاء پيدا نمىكند .\r\n4 زيرا آنچه كه محال و ممتنع است اينست كه دو چيز با حفظ دوئيّت و دارا بودن دو شخصيّت بخواهند وحدت عينيّه حقيقيّه و خارجيّه پيدا نمايند . امّا اگر مسأله شيئيّت و حدود مشخّصه ماهوى آنها از بين برود در اين صورت فقط\r\n\r\n\r\n","description":"","footnote":"\r\n[ 1 
  ] تحفة الحكيم ، ص 40\r\n","page_name":" 141 ","page_number":141},
  {"content":"\r\n\r\nوجود موجوديّت آنها باقى مىماند ، و وجود كه منافاتى با صرف الوجود و بسيط الحقيقه و بالصّرافه نخواهد داشت ( و مسأله فناء ذاتى موجودات در ذات حضرت حقّ بدين كيفيّت حلّ خواهد شد ) . »\r\nو انصافاً حقّ مطلب همين است كه ايشان در اين اشعار بيان داشته‌اند .\r\n\r\nمثالى ساده از مرحوم حداد در سريان حقيقت و نور وجود در عالم اسماء و صفات\r\nروزى مرحوم حدّاد به اتّفاق مرحوم والد قدّس الله سّرهما براى زيارت حرم مطهّر عسكريّين عليهما السّلام به سامرّاء مشرّف شده بودند . پس از انجام زيارت و نماز و دعاء مرحوم آقاى حدّاد رو مىكنند به مرحوم آقا و مىفرمايند : آقا اين چه مسألهء غير قابل فهمى است كه دامن همه را گرفته و مردم مىخواهند او را از خلق خود جدا كنند و هر كدام را محدود به حدود و قيود نمايند ، و او را منحصر در حريم خود نگه دارند و اجازه ندهند كه حضور خود را و وجود خود را بر همه خلائق و موجودات گسترش دهد و همه را به وجود عِلّى و اشرافى خود در ذات خويش غرق و مستهلك گرداند ؟ ! شما اين مهر را كه ما بر روى آن سجده مىكنيم نگاه كنيد ! اگر به اين حدّ و رسمش بنگريم او را از خدا جدا كرديم و به او عنوان مهر بودن داده‌ايم و اين خصوصيّات را به عنوان جنبه‌هاى مميّزه و مشخّصهء او قرار داده‌ايم ؛ و اگر اين عنوان را از او سلب كنيم و حدود را از او برداريم و به اصل الوجود او نظر اندازيم ، و اينكه از كجا نشأت گرفته و به چه وسيله پا به عرصهء وجود گذارده و اصلش چيست و خلاصه نظر و وجههء از جنبه خلقى آن به جنبه امرى و اضافى او به مبداً منعطف شود معلوم مىشود كه جز او نيست ، زيرا او قيد ندارد و ما هم اين قيد را از اين مهر برداشتيم . پس اين مهر بدون قيد و بدون حدّ گرديد ، و اين همان معناى سريان حقيقت و نور وجود است در همهء عوالم اسماء و صفات جزئيّه .\r\n\r\nفناء ذوات ممكنات در ذات حقّ قهرى است ، و ليكن ادراك آن نياز به كشف و شهود دارد\r\nاز مطالب گذشته بدست آمد كه مسأله فناء ذوات ممكنات در ذات حضرت حقّ و محو انيّت و ماهويّت آنها در وجود قاهر و غالب پروردگار يك\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمسأله طبيعى و تكوينى است و هيچ ارتباطى به ادراك و يا عدم ادراك ما ندارد ؛\r\nكانَ اللهُ و لَمْ يَكُن مَعه شَىءٌ وَ الآنَ كَما كانَ . ( 1 )\r\n« خداى بود و با او هيچ موجودى نبود ، و الآن نيز همانند قضيّه گذشته اوست . »\r\nو امّا مسألهء مهمّ كيفيّت شناخت و ادراك اين مسأله كما هىهى و بطور واقع و حقيقت الامر مىباشد ، و اين مطلب حاصل نخواهد شد مگر بنحو شهود و كشف حجاب از جمال حضرت حقّ با تجلّى خود او و به عنايت خود پروردگار ، كه بواسطه اين تجلّى يكسره نقاب كثرت از چهرهء جان برافكنده مىشود و هستى مجازى سالك با برق غيرت و آتش جذبات قاهره و جلاليّهء او بطور كامل مضمحل و نابود مىشود .\r\n\r\n\r\n","description":"","footnote":"\r\n1 - در « فتوحات مكّيّه » طبع دار صادر ، ج 2 ، ص 56 روايت را بدين صورت نقل نموده است : « قوله عليه‌السّلام : كان الله و لا شىءٌ معه . » و در « بحار الأنوار » ج 4 ، ص 86 از « توحيد » صدوق ، ص 145 ، حديث 12 نقل مىنمايد : « عن محمّد بن مسلم ، عن أبى جعفر عليه‌السّلام قال : سمعته يقول : كان الله و لا شىءَ غيره . » و صدوق در « توحيد » ص 67 از حضرت أبو جعفر عليه‌السّلام نقل مىكند كه : « كان الله و لا شىءَ معه . »\r\nلذا سيّد حيدر آملى در كتاب « جامع الأسرار و منبع الأنوار » ص 56 و ص 696 ، و نيز در كتاب « تفسير المحيط الأعظم » ج 1 ، ص 352 مىفرمايد : « لقول النّبىّ صلّى الله عليه و آله و سلّم : و كان الله و لم يكن معه شىء ؛ و لقول عارف امّته : و الآن كما كان . »\r\nو ليكن در « توحيد » صدوق ، ص 178 ، حديث 12 از أبى ابراهيم موسى بن جعفر عليه‌السّلام نقل نموده است كه : « أنّه قال : إنّ الله تبارك و تعالى كان لم يزلْ بلا زمانٍ و لا مكان و هو الآنَ كما كان لا يَخلو منه مكانٌ و لا يَشغل به مكان و لا يحُلُّ فى مكان ؛ الحديث . »\r\nو حضرت علّامه آية الله حاج سيّد محمّد حسين حسينى طهرانى رضوان الله تعالى عليه در « روح مجرّد » پاورقى ص 192 و 193 ، و در كتاب « توحيد علمى و عينى » پاورقى ص 50 مطالبى ايراد نموده‌اند ؛ و در « روح مجرّد » از كتاب « توحيد » حضرت علّامه طباطبائى نقل نموده‌اند كه : « كما فى حديث موسى بن جعفر عليهما السّلام : كان الله و لا شىءَ معه و الآنَ كما كان . »\r\n","page_name":" 143 ","page_number":143},
  {"content":"\r\n\r\n روى بنما و وجود خودم از ياد ببر * خرمن سوختگانرا همه گو باد ببر\r\nما چو داديم دل و ديده بطوفان بلا * گو بيا سيل غم و خانه ز بنياد ببر\r\nسينه گو شعلهء آتشكدهء فارس بكُش * ديده گو آب رخ دجلهء بغداد ببر\r\nدولت پير مغان باد كه باقى سهلست * ديگرى گو برو و نام من از ياد ببر\r\nزلف چون عنبر خامش كه ببويد هيهات * اى دل خام طمع اين سخن از ياد ببر\r\nسعى نابرده در اين راه به جائى نرسى * مزد اگر ميطلبى طاعت استاد ببر\r\nروز مرگم نفسى وعدهء ديدار بده * وانگهم تا به لحد فارغ و آزاد ببر\r\nدوش ميگفت بمژگان درازت بكشم * يا رب از خاطرش انديشهء بيداد ببر\r\nحافظ انديشه كن از نازكى خاطر يار * برو از درگهش اين ناله و فرياد ببر [ 1 
  ] \r\n\r\nفرق بين عارف و غير عارف در مسأله فناء اشياء در ذات پروردگار در مقام اثبات است\r\nبنابراين هيچ فرقى بين عارف و غير عارف از نقطه نظر جنبه ثبوت فناء اشياء در ذات پروردگار وجود ندارد . و به لحاظ حيثيّت تكوينيّه كلّ عالم وجود ماسوى الله ، هستىاى در مقابل هستى حضرت حقّ ندارند ، و ابداً ذرّه‌اى از\r\n\r\n\r\n","description":"","footnote":"\r\n[ 1 
  ] ديوان حافظ ، طبع پژمان بختيارى ، ص 113 ، غزل 256\r\n","page_name":" 144 ","page_number":144},
  {"content":"\r\n\r\nاستقلال و انّيّت بر وجود آنان نمىنشيند و همگى فقر محض و نياز محض و اتّكاء محض مىباشند ؛ و تنها حقيقت و ذاتى كه وجود را دربست و بطور اطلاق از آنِ خود نموده است ذات حضرت حقّ است و بس ! ولى كلام در مقام اثبات و انكشاف اين مطلب است براى انسان . مردم عادى اعم از جاهل و عالم ، فقيه و يا فيلسوف از آنجا كه در وجود خود مسأله استقلال و انّيّت و هويّت مستقلّه را احساس مىكنند ، گرچه به لفظ و عبارت مفصح و مبيّن جهت اولى و حيثيّت ثبوتيّه نيز باشند ، ولى اينها همه تخيّلات و تصوّرات است و هيچ راهى بسوى انكشاف حقيقى و باطنى كه حقيقت و لبّ مطلب را با تمام وجود همچون احساس وجود خود و آثار و ملكات خود احساس كنند ندارند . اينان صرفاً به بعضى تصوّرات بدون تحقّق ملكه يقين و شهود مستمرّ بسنده مىكنند و خود را با اين الفاظ سرگرم و مجلس را رونق مىبخشند و عوام كالانعام نيز به تصوّر اينكه اين فرد به مرتبه شهود و عين‌اليقين رسيده است واله و شيداى او مىشوند ، غافل از اينكه بين او و اين مرتبه فاصله از زمين تا كهكشان است ! و امّا عارف واقعى اين مسأله را اثباتاً و انكشافاً و شهوداً و احساساً و لمساً و مسّاً با تمام ذرّات وجود خود تجربه مىكند و درمىيابد .\r\nپس مسأله فرق بين عارف و غير عارف در مقام اثبات است نه ثبوت ، زيرا عارف پس از وصول به مرتبه فناء و بقاء حكايت از ماوقع و نفس الأمر و حقائق توحيديّه دارد ، و حقيقت توحيد كه با وصول عارف به مرتبه ذات و عدم وصول آن تغيير و تبديل پيدا نمىكند . آنچه كه تغيير مىيابد كيفيّت حصول علم و ادراك اوست كه بواسطه تحوّل بنيادين و تغيّر ساختارى در وجود و نفس او حقائق روى خود را به او نشان ميدهد و ديگران در حجاب و ظلمت باقى مىمانند .\r\nو لذا تمام گفتار و اعمال و نيّات او مبدّل به اعمال و گفتار و ارادهء الهى مىشود . انفاق او با انفاق سايرين متفاوت است ، حجّ او با حجّ بقيّه فرق مىكند ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nنماز او با نماز محجوبين اختلاف ماهوى دارد ؛ و همينطور حقيقت نور توحيد و نورانيّت فيض الهى جميع شراشر وجود او را فراگرفته است . ولذا او ديگر كار انجام نمىدهد ، خدا انجام مىدهد ؛ زيرا دوئيّت برداشته شده است . او نماز نمىخواند ، خداست كه نماز مىخواند و حجّ مىرود و انفاق مىكند و جهاد مىكند و تبليغ مىكند و حكم مىكند و قضاوت مىكند و حكومت مىكند .\r\n\r\nفرق بين حكومت اميرالمؤمنين عليه السّلام و غير او به نحوهء شناخت حق بر مىگردد\r\nاينجاست كه فرق بين حكومت علىّ عليه‌السّلام و غير او روشن مىشود . يعنى مسأله بطور كلّى از تصوّر و مدركات جزئيّه ما خارج مىشود . نه اينكه بخواهيم مقايسه كنيم سپس علىّ را بر غير او ترجيح دهيم ؛ اينكه مهم نيست . خوب معلوم است كه علىّ حتّى ظاهراً بر غير خودش ترجيح دارد و در همهء امور مقدّم است . هر كس بيايد و از نزديك شاهد اعمال و گفتار او باشد ، در همان لحظهء نخست او را بر غير او ، بلكه بر جملهء خلائق ترجيح مىدهد ؛ حال از هر گروه و ملّت و از هر دين و دَيدنى كه مىخواهد باشد .\r\nمسأله اينست كه : علىّ انيّت خود را از دست داده است و وجودش وجود حقّ شده است . او همچو بشر عادى صحبت مىكند ، ولى صحبت او ديگر صحبت يك بشر نيست ؛ كار مىكند ، ولى كار او كار يك فرد عادى نيست ؛ جنگ مىكند ، ولى نه مانند جنگ و جهاد ما . او در جنگ به چيزى غير از آنچه ما فكر مىكنيم مىانديشد و مقصدى سواى مقاصد ما در سر دارد . او در عين جنگ با كفّار به همان ديد به كفّار نگاه مىكند كه به دوستان خاصّ و اخصّ از مواليان خود مىنگرد . در علىّ ديگر حبّ و بغض شخصى وجود ندارد تا بر اساس آن حادثه‌اى را بيافريند و ملّتها را فداى هوى و هوس نفسانى و شيطانى خود كند ، گرچه رنگ و ظهور آن رنگ و ظهور الهى داشته باشد .\r\nعلىّ از دائره مقياسها و انديشه‌هاى بشر خارج شده است تا ما بخواهيم او را با ديگران مقايسه كنيم . اصلًا اين مقايسه بطلان محض است و پوچى محض و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nخيال محض . علىّ دو ندارد و هميشه فرد است ؛ تا روز قيامت فرد است . و اين فرديّت از عوارض خارجى او نيست ، بلكه لازمهء ذاتى او است .\r\nمانند فرديّت حضرت حقّ . خداى متعال فرد است به فردانيّت احدى ، نه به فردانيّت واحدى ؛ زيرا شريك و مانند در جنسيّت ندارد ، بلكه حقيقت او نوع ندارد و تشخّص او عين ماهيّت اوست و وجود او عين انيّت اوست . و لهذا نمىتوان گفت : كار خدا بهتر از كار بشر است ، و ارادهء خدا متقن‌تر از اراده و خواست بشر است ؛ زيرا مقايسه بين دو شىء حتماً بايد در جهات مشترك بين آن دو شىء صورت پذيرد ، نه در جهات امتياز و افتراق .\r\nاگر گفتيم شربت بهتر از آب است ، اين بدين لحاظ است كه در شربت همان جهت اشتراك و اتّفاق كه ميعان و آب بودن است وجود دارد به اضافه يك امر ديگر كه شيرينى باشد ، و يا اينكه فلان عالم اعلم و ارجح از فلان عالم ديگر است بدين جهت است كه آن جهت مقايسه و حيثيّت تشابه كه علم است در هر دو موجود مىباشد ولى در يكى بيشتر از ديگرى است ؛ امّا اينكه بگوئيم آب بهتر از سنگ و چوب است اين مقايسه اصلًا باطل است ، زيرا هيچ وجه اشتراكى بين اينها وجود ندارد مگر در بعضى موارد اعتبارى استعمال . و يا اينكه اگر بگوئيم فلان فقيه مجتهد بر طفل شيرخوار و كودك سه‌ساله ترجيح دارد اين مقايسه از اساس باطل است ؛ چه ارتباطى بين مدركات و مشاعر يك طفل دو سه ساله و يك حكيم و فيلسوف الهى و فقيه صمدانى و ربّانى !\r\nبنابراين همچنان كه مقايسه بين ذات پروردگار در جهات رجحان با ذوات ديگر از اساس باطل و پوچ و عبث است ، مقايسه بين علىّ با ساير افراد از هر طبقه و هر صنف و هر مرتبه از اساس باطل و عبث است . زيرا ذات علىّ متحوّل به ذات الله شده است ؛ نه اينكه على خدا شده است العياذ بالله بلكه خدا در اين ذات ظهور و تجلّى نموده و او را از بقيّه ممتاز و متمايز ساخته است . او\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nديگر حيثيّت و جنبه نفسيّت بشرى ندارد تا با ديگران مقايسه شود . پس نماز علىّ ديگر نماز يك بشر نيست ، و نكاح او نكاح يك بشر عادى نيست ، و معاملات او بر اساس معاملات و داد و ستدهاى متعارف و معيارهاى عادى نيست ؛ انفاق او با انفاق ما متفاوت است ، و همينطور تمام كردار و گفتار و پندار او از حيطه اعمال بشرى خارج شده است .\r\n\r\nسؤال از مرحوم علّامه دربارهء كلام رسول خدا : ضربة علىٍّ يومَ الخنَدق . . .\r\nبه ياد دارم در زمانهاى گذشته هنگام طفوليّت در آن اوقاتيكه مرحوم والد قدّس الله نفسه در منزل طهران بمناسبت اعياد و وفيات صبحها مجلس ذكر آل محمّد صلوات الله و سلامه عليهم دائر كرده بودند ، در روز سيزده رجب پس از انقضاى مجلس يكى از آقايان از ايشان راجع به اين فرمايش رسول اكرم در روز جنگ خندق كه فرمود : ضَربةُ عَلىٍّ يَومَ الخَندق أفضلُ مِن عِبادة الثَّقلَين [ 1 
  ] سؤال نمود و گفت : آيا علّت اين كلام همان است كه همه مىگويند كه : چون در آن وقت تمام كفر در مقابل تمام اسلام قرار گرفته بود و هيچ كسى از اصحاب رسول خدا در آن روز حاضر به مقابله با عمرو بن عبدود ، آن سردار عجيب و غريب و قهرمان بلا معارض لشكر كفر نشده بود ، و اگر علىّ اميرالمؤمنين عليه‌السّلام او را در آن روز از پا درنمىآوردند ديگر اثرى از اسلام باقى نمىگذارد و بطور كلّى مسأله اسلام از صحنه زمين محو و نابود مىشد ، يا اينكه معناى ديگرى دارد ؟\r\nايشان ضمن تأييد و تصديق اين مطلب فرمودند : البتّه مسأله بالاتر و عميق‌تر و دقيق‌تر از اين برداشت و اين نظريّه است . گرچه اين مسأله نيز درست است و حقيقت اينست كه در آن روز هيچ كس جرأت نكرد با اين مرد وارد معركه شود ؛\r\n\r\n\r\n","description":"","footnote":"\r\n[ 1 
  ] اين روايت با همين الفاظ در « مشارق أنوار اليقين » ص 196 ؛ و « تشريح و محاكمهء در تاريخ آل محمّد » صلّى الله عليه و آله و سلّم ، ص 73 ؛ و « المواقف » ص 617 ؛ و « السّيرة الحلبيّة » ج 2 ، ص 320 ، و با عبارتهاى مختلف در كتب متعددى نقل گرديده است .\r\n","page_name":" 148 ","page_number":148},
  {"content":"\r\n\r\nمردى كه به تنهائى با هزار نفر يك تنه مقابله ميكرد و همه را تار و مار مىنمود ، و مشركين مكّه او را براى جنگ سرنوشت با اسلام در نظر گرفته بودند .\r\nولى صحبت در اين است كه اميرالمؤمنين عليه‌السّلام در آن لحظه در حالى بود كه ديگر او علىّ نبود و بشر نبود و يك انسان نبود . او در هاله‌اى از جذبات الهى قرار گرفته بود كه فكرش و اراده‌اش و عملش و اختيارش فانى در عمل و اختيار و اراده حقّ بود . پس گرچه به ظاهر شمشير مىزد ولى او بود كه شمشير مىزد ، و گرچه رجز مىخواند ولى او بود كه به نطق و سخن درآمده بود و از زبان بشرى خود را به ديگران مىنماياند . پس نه تنها ضربت علىّ در روز خندق از عبادت جنّ و انس برتر است ، بلكه خواب او نيز از عبادت جنّ و انس برتر است ، حركت او از عبادت جنّ و انس بالاتر است ، نفس كشيدن او از عبادت جنّ و انس بالاتر است ، خندهء او از عبادت آنها و . . .\r\nمنتهى چون رسول خدا نمىتواند اينها را براى مردم بيان كند ، مىآيد و اين حقيقت را به صورتى كه مورد قبول همه باشد نقل مىكند و همه اعتراف مىكنند كه : بله مطلب همينطور است ! اگر على اين كار را نمىكرد اثرى از اسلام باقى نمىماند .\r\nخدايش رحمت كناد مولانا جلال الدّين محمّد بلخى رومى را كه چه خوب و عالى در شرح و بيان اين واقعه داد سخن داده است . گرچه او نيز به اندازهء سعه و ظرفيّت خود توانسته است پرده از اسرار اين اعجوبهء خلقت و آئينه تمام نماى جمال و جلال الهى بردارد ؛ آرى :\r\n آب دريا را اگر نتوان كشيد * هم به قدر تشنگى بايد چشيد \r\nمولانا مىفرمايد :\r\n از على آموز اخلاص عمل * شير حق را دان منزّه از دغل\r\nدر غزا بر پهلوانى دست يافت * زود شمشيرى برآورد و شتافت\r\nاو خدو انداخت بر روى على * افتخار هر نبىّ و هر ولى \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n او خدو انداخت بر روئى كه ماه * سجده آرد پيش او در سجده‌گاه \r\n\r\nجذبات الهى أميرالمؤمنين عليه السّلام در حين جنگ ، در كلام مولانا\r\n در زمان انداخت شمشير آن على * كرد او اندر غزايش كاهلى\r\nگشت حيران آن مبارز زين عمل * وز نمودن عفو و رحمت بىمحل\r\nگفت بر من تيغ تيز افراشتى * از چه افكندى مرا بگذاشتى\r\nآن چه ديدى بهتر از پيكار من * تا شدستى سست در اشكار من\r\nآن چه ديدى كه چنين خشمت نشست * تا چنان برقى نمود و باز جست\r\nآن چه ديدى كه مرا زآن عكس ديد * در دل و جان شعلهء آمد پديد\r\nآن چه ديدى برتر از كون و مكان * كه به از جان بود و بخشيديم جان\r\nدر شجاعت شير ربّانيستى * در مروّت خود كه داند كيستى\r\nاى على كه جمله عقل و ديده‌اى * شمّه‌اى واگو از آنچه ديده‌اى\r\nتيغ حلمت جان ما را چاك كرد * آب علمت خاك ما را پاك كرد\r\nبازگو دانم كه اين اسرار هوست * زآنك بى شمشير كشتن كار اوست\r\nصانع بى آلت و بى جارحه * واهب اين هديهاى رابحه\r\nصد هزاران روح بخشد هوش را * كه خبر نبود دو چشم و گوش را\r\nبازگو اى باز عرش خوش شكار * تا چه ديدى اينزمان از كردگار\r\nچشم تو ادراك غيب آموخته * چشمهاى حاضران بردوخته\r\nراز بگشا اى علىّ مرتضى * ى پس از سوء القضا حسن القضا\r\nچون تو بابى آن مدينهء علم را * چون شعاعى آفتاب حلم را\r\nباز باش اى باب بر جوياى باب * تا رسند از تو قشور اندر لباب\r\nباز باش اى باب رحمت تا ابد * بارگاه ما لَهُ كُفْواً أحد\r\nگفت من تيغ از پى حق مىزنم * بندهء حقّم نه مأمور تنم\r\nشير حقّم نيستم شير هوى * فعل من بر دين من باشد گوا\r\nما رَميتَ إذ رميتم در حِراب * من چو تيغم و آن زننده آفتاب \r\n\r\n","description":"","footnote":"","page_name":" 150 ","page_number":150},
  {"content":"\r\n\r\n رخت خود را من ز ره برداشتم * غير حق را من عدم انگاشتم\r\nسايه‌ام من كدخدايم آفتاب * حاجبم من نيستم او را حجاب\r\nمن چو تيغم پرگهرهاى وصال * زنده گردانم نه كشته در قتال\r\nخون نپوشد گوهر تيغ مرا * باد از جا كى برد ميغ مرا\r\nباد خشم و باد شهوت باد آز * برد او را كه نبود اهل نماز\r\nكوهم و هستىّ من بنياد اوست * ور شوم چون كاه بادم باد اوست\r\nجز به باد او نجنبد ميل من * نيست جز عشق أحد سرخيل من\r\nغرق نورم گرچه سقفم شد خراب * روضه گشتم گرچه هستم بوتراب\r\nتا أحَبّ للّه آيد نام من * تا كه أبغض للّه آيد كام من\r\nتا كه أعطا للّه آيد جود من * تا كه أمسِك للّه آيد بود من\r\nبُخل من للّه عطا للّه و بس * جمله للّه‌ام نيم من آنِ كس\r\nو آنچه للّه مىكنم تقليد نيست * نيست تخييل و گمان جز ديد نيست\r\nز اجتهاد و از تحرّى رسته‌ام * آستين بر دامن حق بسته‌ام\r\nگر همى پرّم همى بينم مطار * ور همى گردم همى بينم مدار\r\nور كشم بارى بدانم تا كجا * ماهم و خورشيد پيشم پيشوا\r\nبيش ازين با خلق گفتن روى نيست * بحر را گنجاى اندر جوى نيست\r\nپست ميگويم به اندازهء عقول * عيب نبود اين بود كار رسول [ 1 
  ] \r\nتعبير از « على زمان » و « حسين زمان » و نسبت دادن آنها به غير غلط مىباشد\r\nبنابراين اينكه ما مىشنويم در بعضى از زمانها اسم علىّ را به عنوان عام به ساير افراد نسبت مىدهند و با عبارت : علىّ زمان و يا حسين زمان و امثال ذلك به كار مىبرند همهء اينها خطا و اشتباه است . علىّ يك فرد بود و ديگر كسى مانند او نخواهد آمد ، و حسين يك فرد بود و كسى مانند او نيست . اگر كسى مانند\r\n\r\n\r\n","description":"","footnote":"\r\n[ 1 
  ] مثنوى ، مولوى ، منتخب از اواخر دفتر اوّل\r\n","page_name":" 151 ","page_number":151},
  {"content":"\r\n\r\nعلىّ و حسين باشد فقط و فقط فرزند معصوم او و حجّت خدا بر عالم وجود حضرت حجّة بن الحسن العسكرى ارواحنا لتراب مقدمه الفداء مىباشد و بس . زيرا او با پدرانش در اين نقطهء مميّزه و شاخصهء توحيدى اشتراك ، و بلكه اتّحاد و معيّت دارد و بس !\r\nو اينكه مىشنويم بعضى از خطباء و يا نويسندگان در سخنرانيها و كتابهاى خود تعابيرى اين چنين دارند ، مثلًا : انسان بايد يزيدهاى زمان خود را بشناسد و حسين‌هاى زمان را نيز بشناسد ؛ تمام اينها غلط در غلط است . البتّه ممكن است در يك زمان يزيدهاى بسيارى وجود داشته باشد ، امّا اين دليل نمىشود كه حسين هم متعدّد باشد . حسين زمان فقط يكى است و آن امام معصوم همان زمان است ، نه فرد ديگر .\r\nو يا اينكه مىگويند : عاشوراهاى متعدّدى به تعداد حوادث مشابه عاشوراى حقيقى و اصلى موجود است غلط است . عاشورا فقط يكى بود و تكرار نشد و نخواهد شد . زيرا در قضيّه عاشورا مسأله آن روز فقط مسأله كشته شدن و مقابله حقّ با ظلم نبود . در قضيّه عاشورا آنچه از همه مهمتر و حسّاس‌تر و نقش آفرين‌تر بود مسأله مديريّت سيّد الشّهداء عليه‌السّلام بود . مديريّتى كه توسّط يك امام معصوم عليه‌السّلام تحقّق مىپذيرد ، نه توسّط يك فرد عادى . و سيّد الشّهداء عليه‌السّلام قبل از اينكه واقعهء عاشورا را پديد آورد يك امام بود ، يك امام معصوم . و همين امام ده سال با حكومت معاوية بن أبى سفيان لعنة الله عليه به مدارا رفتار نمود ؛ و به جهت احترام به عهدنامه منعقد بين برادرش حضرت امام حسن مجتبى عليه‌السّلام و معاويه مبنى بر جواز حكومت معاويه مخالفتى با حكومت معاويه ننمود .\r\nو اينكه بعضى ميگويند : خصوصيّت روحى و نفسى سيّد الشّهداء عليه‌السّلام اقتضاى جنگ با حكومت ظلم و جور را مىنمود ، و اقتضاى روح و نفس و\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nشاكلهء حضرت مجتبى عليه‌السّلام صلح و همزيستى مسالمت آميز را با حكّام جور داشت ، سخنى عارى از حقيقت و مرتبه تحقيق است .\r\nاگر سيّد الشّهداء عليه‌السّلام بجاى برادر بزرگترش امام مجتبى بود با همان شرائط و مقتضيات عصر ، قطعاً با معاويه صلح مىنمود ؛ و اگر امام مجتبى عليه‌السّلام بجاى برادرش سيّد الشّهداء بود قطعاً با يزيد به نبرد برمىخاست . زيرا هر دو امام بودند و هر دو معصوم و هر دو نازل كننده و مجرى مشيّت الهى ، منتهى او در زمان خود به نحوى و ديگرى در زمان خود به نحوى ديگر .\r\n\r\nنهضت عاشورا قضيّه اى متفرّد بوده و تكرار شدنى نيست\r\nبنابراين قضيّه عاشورا قضيّه‌اى بود كه پردازنده و رقم زنندهء آن يك امام معصوم بود ، نه يك فرد ولو هر كه مىخواهد باشد . دقيقتر اينكه : حوادثى كه در روز عاشورا بوقوع پيوست و جرياناتى كه در آن روز و روزهاى پس از آن يكى پس از ديگرى رخ داد ، تماماً توسّط امام معصوم هدايت و رهبرى مىشد . و اگر مديريّت آن روز را هر فرد ديگرى سواى حضرت سيّد الشّهدا عليه‌السّلام برعهده مىگرفت ( ولو آن شخص حضرت أبوالفضل العبّاس عليه‌السّلام و يا حضرت علىّ اكبر عليه‌السّلام مىبود ) ديگر عاشورا عاشورا نمىشد ، و مسأله به صورت ديگرى درمىآمد .\r\nتأمّل و تدقيق در ظرائف و اشارات واقعهء آن روز اين مسأله را نزد ارباب خرد و بصيرت كاملًا روشن و مبرهن مىسازد كه ادارهء وقايع آن روز بايد توسّط فردى صورت گرفته باشد كه حقيقت و ذات او عين تجلّى اعظم حضرت حقّ بوده باشد ، و وجودش از همه شوائب و آثار عالم كثرت خارج گرديده باشد ، و هيچ خواست و اراده‌اى جز ارادهء حقّ از او متمشّى نشود ؛ و اين فرد حتماً بايد يك امام معصوم باشد . لذا مىبينيم كه در لسان ائمّه عليهم السّلام از اين قضيّه به عنوان يك قضيّه متفرّده و تك ياد نموده‌اند .\r\nدر خبرى از حضرت أميرالمؤمنين عليه‌السّلام وارد است كه هنگام عبور ا\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nز سرزمين كربلا فرموده بودند :\r\nهُنا مُناخُ رِكابٍ و مُصارعُ عُشّاقِ شُهدآءَ لا يَسبِقهُم مَن كانَ قبلَهم و لا يَلحقُهم مَن بعدَهم . [ 1 
  ]\r\n« اينجا محلّ فرود سواران و قتلگاه عاشقانى است وارسته كه نه قبلًا مانند اينان آمده‌اند و نه بعداً خواهند آمد . »\r\n\r\nتجلّى ذات حق بر امام معصوم و عارف كامل موجب تحوّل و تبدّل جوهرى آنان مىگردد\r\nسخن به درازا انجاميد . مقصود اينكه : همانطور كه امام عليه‌السّلام شخصيّتى فرد و غيرقابل معيار و سنجش با ساير افراد است ، ولىّ خدا و عارف كامل هم كه ذات او مندكّ در ذات و نفس امام عليه‌السّلام شده است ( كه اين محو و انمحاء در حقيقتِ ولايت معصوم كه عين ولاية الله و حقيقة الله و ذات الله است تجلّى پيدا نموده است ) به صفات و ملكات و آثار و شوائب امام معصوم عليه‌السّلام متّصف و متشئّن و متحيّث خواهد شد .\r\nبناءً عليهذا نفس تجلّى ذات حقّ بر ذات امام معصوم عليه‌السّلام كه مساوى با تبدّل و تحوّل وجود او به وجود حضرت حقّ است ، به عين همان تجلّى در نفس سالك و اصل و عارف كامل موجب تحوّل و تبدّل جوهرى و ماهوى آن به حقيقت و حقيّت ذات پروردگار مىگردد ؛ كه از اين رتبه تعبير به فناء ذاتى و تجرّد تامّ و تمكّن ملكه توحيد در تمام مراتب آن مىكنند . و در اين صورت است كه متابعت انسان از يك چنين فردى توجيه مىيابد و منطق در او\r\n\r\n\r\n","description":"","footnote":"\r\n[ 1 
  ] « بحار الأنوار » از « خرائج و جرائح » ج 41 ، ص 295 ؛ و در « وسائل الشّيعة » ج 14 از « تهذيب » و نيز « كامل الزّيارات » ص 270 آمده است :\r\n« عن أبى عبد الله [ عليه‌السّلام 
  ] قال : خرج أميرالمؤمنين عليه‌السّلام يسير بالنّاس حتّى إذا كان مِن كربلآء على مسيرةِ ميل أو ميلين تَقدّم بين أيديهم حتّى إذا صار بمُصارع الشّهدآء ، قال : قبض فيها مئتا نبىّ ، و مئتا وصىّ ، و مئتا سبط شهدآءَ بأتباعهم . فطاف‌بها على بغلته خارجًا رِجليه من الرّكاب و أنشأ يقول : مناخ ركابٍ و مصارع شهدآءَ لا يَسبقهم مَن كان قبلَهم و لا يلحقهم من كان بعدَهم . »\r\n","page_name":" 154 ","page_number":154},
  {"content":"\r\n\r\nراه پيدا مىكند . زيرا اطاعت بايد از خداى متعال باشد نه از غير او ، و مقتضاى جهت عبوديّت اطاعت از مولى است ؛ و مولى اطاعت از غير خود را برنمىتابد ، ( إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ ) [ 1 
  ] .\r\nو از آنجا كه اطاعت از امام عليه‌السّلام به لحاظ تبدّل ذات و در نتيجه تبدّل صفات و مدركات بر اساس مبانى توحيد صورت مىپذيرد ، پس اطاعت از امام عليه‌السّلام همان اطاعت از الله است بعينه بدون يك ذرّه نقصان و خلل . و بر همين منهج و مبنى اطاعت از عارف كامل و سالك و اصل با خصوصيّتى كه ذكر شد اطاعت از خداى متعال خواهد بود بدون يك ذرّه كم و يا زياد .\r\n\r\nلزوم انسان كامل در دستگيرى نفوس مستعدّه در كلام ملّاى رومى\r\nو بر اين نكته استوار است كلام ملّاى رومى در آنجا كه لزوم وجود انسان كامل را در دستگيرى و تربيت نفوس مستعدّه مورد تأكيد قرار مىدهد ، خواه آن نفس كامل و روح مجرّد از سنخ امام معصوم عليه‌السّلام باشد و يا از سنخ ساير افراد و ملل .\r\n پس بهر دورى وليّى قائم است * تا قيامت آزمايش دائم است\r\nهر كرا خوى نكو باشد برست * هر كسى كو شيشه دل باشد شكست\r\nپس امام حىّ قائم آن وليست * خواه از نسل عمر خواه از عليست\r\nمهدى و هادى وليست اى راه جو * هم نهان و هم نشسته پيش رو\r\nاو چو نور است و خرد جبريل اوست * آن ولىِّ كم ازو قنديل اوست\r\nآنك زين قنديل كم مشكات ماست * نور را در مرتبه ترتيبهاست\r\nزانكه هفتصد پرده دارد نور حق * پرده‌هاى نور دان چندين طبق\r\nاز پس هر پرده قومى را مقام * صف صف‌اند اين پردهاشان تا امام [ 2 
  ] \r\n\r\n\r\n","description":"","footnote":"\r\n[ 1 
  ] سوره النّسآء ( 4 ) صدر آيه 48 و صدر آيه 116 : « تحقيقاً خداى متعال از شرك درنخواهد گذشت و نخواهد آمرزيد ، امّا غير آن را مورد عفو و بخشش قرار خواهد داد ! »\r\n[ 2 
  ] مثنوى ، مولوى ، دفتر دوّم\r\n","page_name":" 155 ","page_number":155},
  {"content":"\r\n\r\nمقصود از كلام مولانا در اين اشعار اثبات وجود عارف كامل و مظهر تجلّى اتمّ حضرت حقّ جهت تربيت نفوس و اجراء مشيّت و ارادهء حقّ در عالم كثرت است ، خواه آن ولىّ كامل و عارف و اصل نفس مقدّس حضرات معصومين عليهم السّلام باشد ، و خواه غير آنها از طبقات ديگر كه در تحت ولايت آن حضرات به ارشاد و تربيت و دستگيرى مىپردازند .\r\nو اينكه بعضى تصّور كرده‌اند : منظور و مقصود ايشان اينست كه ملاك و مناط در امامت و ولايت وجود نوعى آنها است كه در هر زمانى به صورتى خاصّ و مصداقى مشخّص ظهور مىنمايد ، و امام زمان عليه‌السّلام را در صورت نوعى و شكل كلّى آن كه قابل تسرّى به صور مختلف است مىخواهد ترسيم نمايد ، غلط است .\r\nايشان در مقام اثبات ولايت خاصّه و امامت مصطلح بر مبناى مكتب اماميّه براى هر فرد و هر مصداق نيست ؛ امام زمان ارواحنا فداه در عالم وجود جايگاه خاصّ خود را دارد . او سر سلسله و منشأ فيض حقّ است از عالم اراده و مشيّت بر كلّ عالم امكان ، چه عالم مادّه و چه مجرّدات بأنحاءِ مَراتبِها و أشكالِ استعداداتِها و فِعليّاتِها ، و اوست كه واسطهء فيض حقّ و عروهء وثقاى الهى و حبل ممدود بين الله تعالى و بين خلق است ؛ و لهذا صاحب ولايت مطلقه و كلّيه الهيّه مىباشد ، و در اين مسأله جاى هيچگونه شكّ و ترديدى وجود ندارد .\r\nبلكه ايشان در مقام اثبات نفس ولىّ كامل است به صورت عام و كلّى ، خواه او نفس امام باشد و خواه در زمان او و خواه در غير از زمان امام عليه‌السّلام ، فرقى نمىكند . و او بايد مرجع براى رسيدگى به امور انسان قرار گيرد و انسان در امور خود بايد به اين فرد رجوع كند ، زيرا قول او حقّ و كلام او صدق و امضايش حجّت است .\r\n گفت نوح اى سركشان من من نيم * من ز جان مردم بجانان ميزيم \r\n\r\n","description":"","footnote":"","page_name":" 156 ","page_number":156},
  {"content":"\r\n\r\n چون بمردم از حواس بوالبشر * حق مرا شد سمع و ادراك و بصر\r\nچونكه من من نيستم اين دم ز هوست * پيش اين دم هر كه دم زد كافر اوست\r\nهست اندر نقش اين روباه شير * سوى اين روبه نشايد شد دلير\r\nگر نبودى نوح شير سرمدى * پس جهانى را چرا برهم زدى\r\nصد هزاران شير بود او در تنى * او چو آتش بود و عالم خرمنى\r\nجمله ما و من به پيش او نهيد * ملك ملك اوست ملك او را دهيد\r\nچون فقير آئيد اندر راه راست * شير و صيد شير خود آن شماست\r\nزانكه او پاك است و سبحان وصف اوست * بىنيازست او ز نغز و مغز و پوست\r\nهر شكار و هر كراماتى كه هست * از براى بندگان آن شهست\r\nآنكه او بىنقش ساده سينه شد * نقشهاى غيب را آئينه شد [ 1 
  ] \r\n\r\nحقيقت علم و عرفان عارف به انقلاب شخصيّت و هويّت وجودى او برمىگردد\r\nاز مطالب گذشته به خوبى روشن شد كه فرق بين عارف كامل و عالم بالله با غير آن فقط در مقام اثبات و شهودِ مسأله است . يعنى عارف تمامى وجود و هستى عالم امكان را محو و فانى در وجود و هستى ذات حضرت حق مىداند ، و هيچ هستىاى چه در مرتبه ذات و چه در ساير مراتب از صفات و ملكات و عوارض ذات را به غير حقّ نسبت نمىدهد ؛ و اين علم و ادراك ناشى از مرتبه شهود است نه صرف تفكّر و تعقّل . ولى غير عارف براى غير حقّ حقيقت و وجودى مستقلّ و ذاتى ممتاز و جداى از ذات و حقيقت حضرت ربّ العزّة معتقد است ؛ و گرچه با عبارات و الفاظ و كلمات زيبا بخواهد همان ادراك و علم عارف را بازگو نمايد ولى اين فقط در مقام حكايت و نقل است و در محدودهء تفكّر و تعقّل كه بواسطه ضعف وجودى دائماً دستخوش اضطرابات و تشويشات و تشكيكات خواهد شد و بطور ملكه براى او قوام و قرار نخواهد داشت .\r\n\r\n\r\n","description":"","footnote":"\r\n[ 1 
  ] مثنوى ، مولوى ، دفتر اوّل\r\n","page_name":" 157 ","page_number":157},
  {"content":"\r\n\r\nو دليل مطلب هم كاملًا واضح است ؛ زيرا حقيقت علم و عرفان عارف به انقلاب ذات و نفس و شخصيّت و هويّت وجودى او برمىگردد ، و انكشاف حقيقت توحيد براى او صرفاً براساس تصوّرات و تصديقات نيست تا اينكه با مختصر تغيير و تحوّلى در اوضاع روحى و نفسى و امور خارجى و اختلاف در توقّعات و خواستها ، آن تصوّرات و تصديقات بواسطه غلبهء جنبه احساس و عواطف و حبّ ذات دچار نوسان و اضطراب گردد ، بلكه وجود او بالكليّه وجود توحيدى گشته و حقّ را با چشم قلب و سرّ خود مشاهده مىكند و حقيقت حقّ را همچو حقيقت ذات خود به علم حضورى كه قابل خطاء و لغزش و خلاف نيست ادراك مىكند ؛ آنوقت چگونه ممكن است اضطراب و تشويش و فراز و نشيب و اعوجاج در عبارات و تضادّ در تعابير او وجود داشته باشد . درست مانند فردى كه خورشيد را در روز با چشم خود مىبيند و گرماى پنجاه درجهء او را با تمام وجود احساس مىكند و عرق ريزان از اين سو به آن سو براى پيدا كردن سايه و مسقّفى به تكاپو مىافتد ، آنوقت فردى بگويد : آقا الآن شب است و هيچ نورى وجود ندارد و دماى هوا مثلًا ده درجه است ! او ميخندد و حرف او را به سخريّه مىگيرد و همچون كلمات مجانين و عابثين تلقّى مىكند ؛ مىگويد : من دارم از گرماى پنجاه درجه او عرق ميريزم و تو مىگويى دما ده درجه است ! من قادر نيستم چند لحظه به خورشيد نگاه كنم و تو مىگويى شب است !\r\nو عارفى كه به اين رتبه نائل شود براى ابد از هر خطا و اعوجاجى مصون خواهد ماند ، و ديگر امكان كشف خلاف براى او متصوّر نخواهد شد . و البتّه اين مقام را با رياضت و مجاهده و مراقبه و عمل طبق دستورات شرع و ارشاد فرد خبير بدست مىآورد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nمجلس يازدهم : خصوصيات عارف و اصل\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\nبِسم اللَه الرَّحمن الرَّحيم\r\nالحَمد للّه ربِّ العالَمينَ ، وصلَّى اللَهُ علَى محمّدٍ و آلِه الطّاهرين\r\nو لَعنة اللَه علَى أعدآئهم أجمعين\r\nحال كه سخن بدينجا رسيد مناسب است مشخِصات و خصوصيّات و متميّزات روحى يك عارف كامل و سالك و اصل بيان شود و امتياز او از ديگران در هر رتبه و سعهء وجودى كه هستند روشن گردد .\r\n\r\nشاخصه اول : اشراف كامل عارف و اصل بر مشاهدات خود\r\nاوّلين خصوصيّت استاد كامل و عارف و اصل اينست كه : بر آنچه ديده و با عين شهود آن را لمس و مشاهده نموده است اشراف كامل دارد ، و هر آنچه را كه در اين مورد از او سؤال شود مانند آفتاب پاسخ خواهد داد . و از آنجا كه نفس او با در گذشتن از همهء عوالم غيب و أسفار اربعه جميع آثار و خصوصيات آنها را در وجود خود حيازت و تمكين نموده است ، إخبار و حكايت او از كيفيّات و خصوصيات ، إخبار و حكايت و نقل كتابى و مطالعه‌اى و قرائتى نمىباشد ، بلكه\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاخبار از ما فى الضمير و آنچه در وجود او تحقق يافته است مىباشد ؛ همچنان كه يك فرد گرسنه از كيفيّت حال خود و يك فرد مريض از خصوصيات مرض خود و يك شخص از صفات و ملكات خود خبر مىدهد و حكايت مىكند . شخص مريض براى بيان كيفيّت ناراحتى خود لازم نيست به كتاب و يا مجله‌اى مراجعه كند و يا از كسى استفسار نمايد ؛ او از درون خود شرح ما وقع را بازگو مىنمايد . و همچون مثل معروف كه گويد : « مادر فرزند مرده را گريه آموختن خطا است » زيرا گريه او ظهور و بروز همان حالت و كيفيّت آتش درون است كه از فقدان طفل خود حاصل آمده است ، و حرقت فراق و التهاب قلب چيزى نيست كه به او آموخته شود . آرى نوحه خوان كه بيان اين حالت را مىنمايد خود را مجازاً و تشبّهاً مانند آن مادر فرزند مرده جا مىزند و اطوار او را بيان مىكند و چنانچه گريه‌اى نيز بكند اين گريه مجازى و اعتبارى و تشبيهى است نه گريه واقعى .\r\n\r\nفردى كه خود به حقائق توحيدى دست نيافته ، نمىتواند بيانگر آن باشد\r\nو بر همين اساس اگر فردى بخواهد حقائق توحيدى و كيفيّت نزول نور وجود در مراتب تعيّن و تقيّد و عوالم اسماء و صفات و كيفيّت تحقّق اراده و مشيّت حضرت حقّ را در تكوين عوالم وجود بيان كند ، بدون آنكه خود با وجود و ذات خود به كُنه و باطن و سرّ و حقيقت اين مسائل رسيده باشد ، همچو آن دايه‌اى را ماند كه بخواهد اداء و تقليد مادر فرزند مرده را درآورد ، و به خوبى سرّ و لبّ قضيّه در اطوار و حركات و كردار او مشاهده خواهد شد و مجاز او براى افراد واضح مىگردد و حكايت او از واقع جنبهء حكائى و مبرزيّت نخواهد داشت ، و اعوجاج در بيان و اضطراب در عبارات و خلط بين مراتب در كلام او مشهود خواهد شد ؛ و كسى كه مختصر اطلاعى از اين مبانى و معارف داشته باشد فوراً مىتواند جلوى او را سدّ كند و راه را بر او ببندد و او را در عبارات و الفاظ به گِل بنشاند . امّا افراد عامى و بىاطلاع كه خبرى از اين مطالب ندارند و اذهان آنان بر مسائل ظاهرى و جاذبه‌هاى مجازى و اعتبارى استقرار يافته است ، چه بسا\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nكلمات و عبارات او را بپسندند و سخنان او را بديدهء تحسين و تمجيد بنگرند و بر بيان او آفرينها نثار كنند ، و خود را تحت نفوذ و سيطرهء شخصيّتى او قرار دهند و زمام امور خود را به دو بسپرند و او را فرد كامل و انسان وارسته به حساب آورند ؛ غافل از اينكه خود او مانند آنان فقط الفاظى را تركيب و مونتاژ مىكند و مفاهيمى را در كنار هم قرار مىدهد و با جلوهاى مناسب چون ايراد حكايات و امثال و بيان حال بزرگان و نقل كلماتى از آنان به سخن و گفتار و مقالات و كتب خود رنگ و لعابى مىبخشد و آنان را آماده و مهيّا براى عرضه به بازار اين متاع مىنمايد .\r\nامّا عارف حقيقى و و اصل كامل در سخنانش چنان استحكام و اتقان و قوام وجود دارد كه اگر كوهها از جاى بلرزد او در كلامش نخواهد لرزيد ، و اگر تمام عالم در برابر مطالب و مبانى او بايستد او يك تنه خواهد ايستاد . هيچ كس در هيچ مرحله‌اى نمىتواند او را در مبانى و مطالبش محكوم نمايد و حجّت او را ابطال كند . امكان ندارد فردى پيدا شود و مطلبى متقن‌تر و محكم‌تر و پابرجاتر از مطلب او به بازار آورد . او در مقابل استدلال تمامى مستدلّين همچو كوه مقاوم و پابرجاست . بزرگترين و خبيرترين از علماء و فلاسفه و عالمين به عرفان نظرى نمىتواند او را محكوم وحجّت او را باطل گرداند .\r\n\r\nعرفاى بالله در كلامشان اضطراب و ترديد راه ندارد\r\nمرحوم والد رضوان الله عليه در كتاب « روح مجرّد » داستان تشرّف عالم عامل حضرت آية الله حاج سيّد ابراهيم خسروشاهى را به خدمت مرحوم حدّاد شرح مىدهند ؛ و وقتى با اشكال و اعتراض ايشان مواجه مىشوند كه : « اين عرفاء معلوم نيست مطالبشان از سر حقيقت و صدق باشد و چه بسا كه مسائل خلاف در افكار و عقائد آنان وجود داشته باشد . » مىفرمايند : آقاجان شما عالم هستيد و اهل اطّلاعيد و به مسائل اعتقادى و معارف الهى خبير و بصيريد ؛ اين حرف از شما بعيد است . خوب برويد و ايشان را در هر زمينه‌اى كه خود صلاح مىدانيد\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nامتحان و اختبار كنيد . از مشكلترين مسائل فلسفى تا غامض‌ترين مفاهيم و معارف عرفان نظرى از ايشان بپرسيد ، از هر راهى كه خود بهتر مىدانيد وارد شويد ، ببينيد كه : آيا در كلامش اضطراب و ترديدى وجود دارد يا خير ، و آيا در پاسخ به شما درمىماند يا خير ، و آيا پاسخهاى او شما را قانع و سيراب مىسازد يا خير ؟ اين كه كارى ندارد ؛ الآن ايشان حاضر و آماده براى حلّ مشكلات شماست ، و اين راه بهترين راه براى حصول اطمينان و آرامش و يقين نسبت به راه و سير خداست ، بسم الله !\r\nو جالب اينكه ايشان با فتح باب مذاكره و مباحثه در مشكلات مباحث حكمت متعاليه دريافت كه اين شخصيّت از افقى وراى درس و قيل و قال مدرسه اخذ مىنمايد ، و بيان اين مطالب با همين روش متداول بحث و تدريس و تعليم وفق نمىدهد ؛ و به همين جهت نتوانست در قبال درخواست مرحوم والد رضوان الله عليه دليلى بر خلاف اقامه نمايد . [ 1 
  ]\r\nو يا در جريان ملاقات مرحوم آيةالله حاج شيخ مرتضى مطهرى رحمةالله عليه با حضرت حدّاد قَدّس‌َاللهُ نفسَه الزّكيّة كه طىّ آن مباحثى از مشكلات علمى و حكمى مورد بررسى قرار گرفت ، ايشان فرمودند : اين سيّد محيى است ! [ 2 
  ]\r\nحال سخن اينجاست كه اگر در جريان اين ملاقات‌ها و بحث‌ها مرحوم حداد محكوم مباحثات اين بزرگان قرار مىگرفتند و از ارائه پاسخ مناسب به استدلالهاى آنان بازمىماندند ، و به عبارت صريحتر : عجز و ناتوانى علمى حضرت حدّاد در قبال مسائل و ادلّهء علمى آنان به اثبات مىرسيد ، آنوقت مرحوم علّامه والد رضوان الله عليه چه جوابى داشتند كه به آنها بدهند ؟ و ديگر با چه دليل و حجّتى مىتوانستند از مكتب و مرام استاد خود دفاع نمايند ، و چه دليل\r\n\r\n\r\n","description":"","footnote":"\r\n[ 1 
  ] - روح مجرّد ، ص 122 ( نقل به مضمون )\r\n[ 2 
  ] - همان مصدر ، ص 160 ( نقل به مضمون )\r\n","page_name":" 164 ","page_number":164},
  {"content":"\r\n\r\nموجّهى براى ادّعاى خود مبنى بر وصول حضرت حدّاد به مرتبهء كمال مطلق و معرفت شهودى و ذاتى حضرت حق و لياقت ارشاد و دستگيرى و تربيت نفوس ، مىتوانستند داشته باشند ! آنگاه كميت خود ايشان لنگ و كلامشان از درجهء اعتبار ساقط بود و بالنتيجه مسلك و مرام خود ايشان به زير سؤال ميرفت و ادّعاى افراد ديگر به اثبات مىرسيد . و آنها هم شرعاً و هم عقلًا و منطقاً خود را در موضع حقّ دانسته ، و ايشان و تمام ادّعاهاى در اين مسأله را مردود و باطل و خلاف واقع قلمداد مىنمودند ، و حقّ هم همين است .\r\n\r\nكلام و حجّت الهى بالاترين حجّت‌هاست\r\nمكتب و كلام حقّ هيچگاه محكوم و منكوب مكاتب و كلمات ديگر نخواهد شد ، زيرا ( كَلِمَةُ اللَّهِ هِىَ الْعُلْيا ) [ 1 
  ] . كلام و حجّت الهى هميشه و در هر جا برتر و بالاتر از ساير حجج و ادلّه و براهين است . زيرا او مىبيند ، و كسى كه حقيقت را همچو خورشيد بنگرد در مقابل ادلّه و كيفيّت احتجاجات و فراز و نشيب و اختلاف تعابير بحثى درنمىماند ، و از هر راهى كه حريف وارد گردد او از همان راه او را بر سر جايش مىنشاند ؛ و از هر درى كه وارد شود راه بر او هموار و مَعبر خواهد بود . و براى افراد خبير اين مسأله در عرض بيست الى سى دقيقه كاملًا روشن و واضح خواهد شد . و در مقابل ، نقصان و تهىدستى و خلأ و بطلان فردى كه در مقام ادّعاى اين مرتبه و مقام است براى افراد بصير و خبير در عرض ده دقيقه كاملًا مشهود مىشود و طبل رسوائى آنها به صدا درمىآيد . و هر چقدر آن فرد در حفظ عبارات و تدقيق معانى و تحقيق معارف ، استاد و كار كشته باشد خيلى سريع اضطراب و تغيّر و تحوّل در كلام او مشاهده مىشود ، و عبارات زيبا و سخنان محقّقانه و بيان لطيف و شيرين او نمىتواند از رسوائى و درماندگى او جلوگيرى نمايد . و خيلى سريع مفتضح خواهد شد و پوچى و وهم\r\n\r\n\r\n","description":"","footnote":"\r\n[ 1 
  ] - سوره التّوبة ( 9 ) قسمتى از آيه 40\r\n","page_name":" 165 ","page_number":165},
  {"content":"\r\n\r\nادعاى او بر ملا خواهد شد ، و دستش رو مىشود و زبانش به لكنت مىافتد ؛ و يا به هر طريقى كه ممكن است از زير بار بحث و نِقاش شانه خالى مىكند و خود را هرگز در معرض استدلال و گفتگو قرار نمىدهد ، و با لطائفُ الحِيَلى عذرهاى واهى و خرافه به هم مىبافد تا خود را از شرّ بحث و تحقيق برهاند ؛ همچو اينكه : صلاح بر سكوت و صبر و بردبارى است ؛ و يا اينكه : حال و مجال اقتضاى صحبت با اغيار را نمىدهد ؛ و يا اينكه : اين وادى ، وادى تسليم و تعبّد و انقياد است نه بحث و مشاجره و گفتگو ؛ و يا اينكه بقول كلام شاعر :\r\n پاى استدلاليان چوبين بود * پاى چوبين سخت بىتمكين بود [ 1 
  ] \r\nو يا اينكه :\r\n هر چه ديدى دم مزن * عيش ما بر هم مزن \r\nو ساير تُرّهات و مزخرفاتى كه حربه و وسايل درماندگى عجزه را فراهم مىآورد ، و مشتى عوام كالانعام را با اين وسايل و ابزار در دام شيطانى و اهريمنى خود گرفتار نموده ، بر گردهء آنان سوار و از آنها به منافع دنيوى و شهوى و التذاذات نفس نائل مىشوند . و اگر در بحث بمانند گويند : ايشان به جهت رعايت مصالح از پاسخگوئى احتراز مىكنند ؛ و يا اينكه : به جهت تواضع و فروتنى و رعايت جهات اخلاقى است كه نخواستند حريف خود را محكوم و او را رسوا سازند ، و از اين قبيل عباراتى كه فقط زيبندهء يك مشت افراد احمق و خشك مغز و بىفكر است كه پايه و اساس حيات و سرنوشت خود را بر وهميّات و خرافات نهاده ، گردهء خود را همچو مركبى راهوار جهت مطامع نفوس آلوده و عَفِن و منغمر در شهوات و رياسات و كثرات آماده مىكنند .\r\n\r\n\r\n","description":"","footnote":"\r\n[ 1 
  ] - مثنوى مولوى ، به خط ميرخانى ، دفتر اول ، ص 56 ، سطر 22\r\n","page_name":" 166 ","page_number":166},
  {"content":"\r\n\r\n\r\nتقليد كوركورانه در مكتب تشيّع راه ندارد\r\nدر مكتب تشيّع هميشه حقّ بر دليل و حجّت و برهان منطقى استوار بوده است ، و اعلان كلمهء توحيد با شعار ( فَبَشِّرْ عِبادِ * الَّذينَ يَسْتَمِعُونَ الْقَوْلَ فَيَتَّبِعُونَ أَحْسَنَه ) [ 1 
  ] همواره همراه مىباشد . در مكتب ولايت محور و اساس هر حركتى بر پايه حرّيّت و اختيار و اراده و انتخاب احسن و اصلح استوار بوده است ، و تقليد كوركورانه به عنوان اصلىترين دشمن معرفت و فهم و تفكّر و رشد و تزكيه مطرح مىباشد . در قرآن كريم خداى متعال با تمام توان به ستيز و مقابلهء با اين عامل ركود و رخوت و جمود و جهل و ضلالت برخاسته است .\r\n خلق را تقليدشان بر باد داد * اى دو صد لعنت بر اين تقليد باد \r\nدر هر موقفى كه تقليد پا بگذارد عقل و درايت و صلاح و سِداد رخت برمىبندد و جاى آنها را سرگشتگى و حيرت و دلهره و ترديد و گيجى و منگى و حركتِ عن عمياء ، و بالمآل خسران و نابودى و از دست دادن استعدادات و قابليّت‌ها مىگيرد . كلمات اولياء الهى و عارفان و اصل و علماء بالله چون ستاره‌اى درخشان خود حكايت از واقعيّت و وضوح باطنى خود مىكند ، و عبارات آنها خود گوياى حقيقت واضح و روشن آنهاست ؛ و همچون قضايائى كه قياساتُها معَها است ، خود پرده از سرّ درون و انكشاف ضمير خود برمىدارد ؛ و براى افرادى كه تا حدودى به معارف الهيه و مدارج كمال و مراتب توحيد واقفند جاى هيچ‌گونه شكّى را در صدق و انطباق اين عبارات با واقع خود باقى نمىگذارد .\r\nمن باب مثال آنجا كه عارف بالله ابن فارض مصرى در بيان شرح احوال و خصوصيّات عالم توحيد و مقام هوهويّت و حضرت احديّت و مرتبه ذات مىپردازد چنين مىگويد :\r\n\r\n\r\n","description":"","footnote":"\r\n[ 1 
  ] - سوره الزّمر ( 39 ) ذيل آيهء 17 و صدر آيهء 18\r\n","page_name":" 167 ","page_number":167},
  {"content":"\r\n\r\n يَقولونَ لى صِفْها فأنت بِوَصْفِها * خبيرٌ ، أجَلْ ! عِندى بأوصافِها علمُ ( 1 )\r\nصَفآءٌ و لا مآءٌ و لُطفٌ و لا هَوًى * و نورٌ و لا نارٌ و روحٌ و لا جسمُ ( 2 )\r\nتَقدَّم كلَّ الكآئناتِ حديثُها * قديمًا و لا شِكلٌ هُناك و لا رَسمُ ( 3 )\r\nو قامتْ بها الأشيآءُ ثَمَّ لحكمةٍ * بها احتَجَبَت عن كلِّ مَن لا لَه فهمُ ( 4 )\r\nو هامَت بِها روحى بحيثُ تَمازَجا * تحازَجا / اتّحادًا و لا جِرمٌ تخلَّله جِرمُ ( 5 )\r\nفخَمرٌ و لا كَرْمٌ ، و آدمُ لى أبٌ * و كَرمٌ و لا خمرٌ ، وَ لى امُّها امُّ ( 6 )\r\nو لُطفُ الأوانى فى الحقيقةِ تابعٌ * لِلطفِ المَعانى و المَعانى بها تَنْمو ( 7 )\r\nو قَد وَقع التَّفريقُ و الكُلّ واحدٌ * فأرواحُنا خَمر ، و أشباحُنا كَرْمُ ( 8 )\r\nو قالوا شَرِبتَ الإثمَ ، كَلّا و إنّما * شَربتُ الَّتى فى تَركِها عندىَ الإثمُ ( 9 )\r\nو عِندى منها نَشوَةٌ قبلَ نَشأتى * معى أبدًا تَبقى ، و إنْ بَلَى العَظْمُ ( 10 )\r\nعَليكَ بها صِرفاً و إن شِئتَ مَزْجَها * فَعَدْلُك عَن ظَلْمِ الحبيبِ هو الظُّلمُ ( 11 )\r\nو فى سَكرةٍ منها ، ولو عُمرَ ساعةٍ * تَرى الدّهرَ عبدًا طآئعًا ، و لك الحُكمُ ( 12 )\r\nفلا عيش فى الدُّنيا ، لِمَن عاش صاحيًا * و مَن لم يَمُت سُكرًا بها فاتَه الحزمُ ( 13 )\r\nعلَى نَفسِه ، فلْيَبْكِ مَن ضاعَ عُمرهُ * و لَيسَ له فيها نَصيبٌ و لا سَهمُ ( 14 ) [ 1 
  ] \r\n\r\nشرح خصوصيّات عالم توحيد و مقام هوهويّت در اشعار ابن فارض\r\n« 1 به من مىگويند : او را براى ما توصيف كن ، چرا كه تو به اوصاف وى عالم هستى ! آرى در نزد من علم به اوصاف او وجود دارد .\r\n2 او صفاست بدون آب ، و لطف است بدون هوا ، و نور است بدون آتش ، و روح است بدون جسم .\r\n\r\n\r\n","description":"","footnote":"\r\n[ 1 
  ] ديوان ابن فارض ، منتخب قصيدهء ميميّه ( معروف به خمريّه ) ص 166\r\n","page_name":" 168 ","page_number":168},
  {"content":"\r\n\r\n3 گفتگو و آوازهء او بر تمام كائنات پيشى گرفت در قديم ، كه آنجا نه شكلى موجود بود و نه رسمى .\r\n4 و اشياء در آنجا بواسطهء جهت حكمتى به او قيام داشتند ، و بواسطه حجاب اشياء وى خود را از هر غير ذى فهمى پنهان كرد .\r\n5 و روح من چنان سرگشته و ديوانه و وابستهء به او شد ، بطوريكه با تركيب امتزاجى يكى گشتند درحاليكه مادّه و جسمى نبود كه در آن جسم دگر حلول كند .\r\n6 پس مستى شراب بود و درخت انگور نبود در وقتى كه آدم بوالبشر پدر من بود . و درخت انگور بود بدون مستى عشق در وقتى كه اصل و ذات او اصل و ذات من بود .\r\n7 و لطافت ظرفها در حقيقت تابع لطافت معناهاست و معانى بواسطهءظروف رشد مىكنند .\r\n8 و بتحقيق كه تفريق در بين موجودات عالم خلق روى داده است درحاليكه همه به يك اصل برمىگردند و حكم واحد را پيدا مىكنند . پس ارواح ما همان جذبات عشق و مستى است و كالبدهاى ما حكم درخت انگور را دارد .\r\n9 اين مردم به من طعنه مىزنند كه تو مرتكب گناه شدى و خمر نوشيدى ! ابداً اينطور نيست ، و بدرستيكه من نوشيدم چيزى را كه تركش براى من گناه محسوب مىشود .\r\n10 و از اين شراب كه خدا نصيبم فرمود حالت مستى و نشئه‌اى يافتم قبل از اين كه پا بعرصه وجود در عالم طبع بگذارم ، و آن مستى و نشئه با من براى ابديّت خواهد بود گرچه استخوانهايم در قبر بپوسد و از بين برود .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n11 بر تو باد كه فقط و فقط به معشوق و آن محبوب بپردازى ! و اگر خواستى كه او را با ديگرى در يك دل و يك قلب قرار دهى ، پس بدان كه اگر از آب دهان حبيب تجاوز و تعدّى نمودى همانا ظلم عظيمى به خود نمودى [ 1 
  ] .\r\n12 اگر يك ساعت از عمر خود را به مستى و عشق با حبيب و معشوق بسر كنى ، حالتى به تو دست خواهد داد كه روزگار را همچنان بندهء مطيع تحت فرمانت خواهى يافت ، و تو حاكم و امير بر ما سوى الله خواهى گرديد .\r\n13 پس كسى كه روزگارش را در دنيا به مستى و عشق به محبوب و معشوق نگذراند انگار حظّى و نصيبى از زندگى دنيا نبرده است . و كسى كه از شدّت عشق و مستى به محبوب جان ندهد طريق احتياط و راه سداد در پيش نگرفته است . و مفهوم عيش و زندگى وجود ندارد براى آنكسى كه زندگى مىكند و از درد او بىخبر است ؛ و كسى كه در مستى عشق او نميرد و جان ندهد مرد صاحب حزم و درايتى نبوده است .\r\n14 بنابراين حتماً بايد بر خودش گريه كند كسى كه عمرش را ضايع نموده و از وى براى خودش نصيب و سهميّه‌اى بر نداشته است . »\r\n\r\nاشعار و مقالات عرفاى عظيم الشّأن كه بجان مىنشيند حاكى از وصل آنان بعالم توحيد است\r\nاگر فردى كمترين اطّلاع و خبرويّتى به مسائل عرفانى و حقائق توحيدى داشته باشد با خواندن اين ابيات فوراً درمىيابد كه سرايندهء اين اشعار قطعاً بايد به مقام وصل رسيده باشد ، و ممكن نيست كسى لذّت حقائق و باطن اين مفاهيم و معارف را نچشيده باشد و بتواند اينطور رسا و واضح و گويا پرده از اسرار عالم توحيد و نشآت آن و آثار و صفات آن اين گونه بردارد .\r\nروزى در خدمت مرحوم آية الله والد رضوان الله عليه صحبت از اشعار فردى شد كه اغلب غزلهاى او را مطالب و استعارات و كنايات اهل ذوق تشكيل\r\n\r\n\r\n","description":"","footnote":"\r\n[ 1 
  ] مرحوم قاضى رضوان الله عليه مىفرمودند : مقصود از آب دهان حبيب در اينجا ارواح مقدّسه چهارده معصومند .\r\n","page_name":" 170 ","page_number":170},
  {"content":"\r\n\r\nداده است . ايشان يكى از غزلهاى معروف او را كه روى كاغذى نوشته شده بود خواندند و سپس به من فرمودند : نظر تو راجع به اين غزل چيست ؟\r\nعرض كردم : آقاجان ! از لحن بيان و كيفيّت انتخاب كلمات اينطور برمىآيد كه اين شخص اصلًا بوئى از عرفان و حقائق عالم توحيد نبرده است ، و صرفاً با حفظ كردن استعارات و ظرائف و تشبيهات كلمات عرفاء در عالم تمثيل و تشبيه آمده است و اين كلمات را با هم مونتاژ كرده و خواسته است تا اداى اهل ذوق و عرفان را درآورد ، و اين نكته به خوبى از كيفيّت تركيب و لحاظ استعارات و ناشىگرى در انتخاب الفاظ مناسب و تبيين حقائق كاملًا مشهود است . اين كجا و غزل آبدار و جانبخش و روح بخش حافظ شيرازى كجا ! خلاصه هر كه آمد و خواست با عرضهء متاع خود پا از گليم خود دراز كند و قدم بر جاى پاى بزرگان گذارد ، عِرض خود برده است و زحمت ديگران داشته است !\r\nلذا انسان مشاهده مىكند كه كلام آنان داراى روح و حيات و نورانيّت و بهجت است ، و شنيدن يا قرائت مطالب آنها اثرى عميق در نفس انسان باقى مىگذارد و با حقيقت و سرّ انسان نجوى مىكند و بر كالبد بىجان و مرده نفس روح حيات و زندگى مىدمد و به انسان اميد مىبخشد . و اگر انسان حتّى چند بار آنها را مطالعه كند گوئى تا به حال آنها را نخوانده است ، و هر بار مطلب جديد و افق تازه‌اى منكشف مىشود . اين حقير خود اين مطلب را در كتابهاى مرحوم والد قَدّس اللهُ سِرّه و كذلك ساير عرفاى عظيم الشّأن همچون كتب نادرهء دهر محيىالدين عربى و مولانا جلال الدين محمد رومى و حافظ شيراز و باباطاهر عريان و ابن فارض مصرى ، و مقالات و رسائل علماء بالله : مرحوم آخوند ملاحسينقلى همدانى و آقا سيد احمد كربلائى و غيرهم مشاهده مىنمايم ، درحاليكه عين همين مطالب ممكن است از غير ايشان صادر شده باشد و پس از يك بار مطالعه ديگر رونقى جهت تجديد نداشته باشد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمرحوم والد از استاد خود حضرت حدّاد رضوان الله عليهما نقل مىكردند كه مرحوم قاضى رضوان الله عليه مىفرمودند : من هشت بار كتاب « مثنوى » ملّاى رومى را از اوّل تا به آخر مطالعه نمودم و هر بار مطلب و معناى جديدى به نظر آمد كه در مطالعه قبل به نظر نرسيده بود ! و اينجانب از افراد بسيارى شنيده‌ام كه همين نكته را در مورد كتابهاى مرحوم والد قدّس سرّه بيان مىكردند ، و خودم نيز تحقيقاً به همين مطلب رسيده‌ام . و سرّ مطلب كاملًا روشن است ، زيرا اين بزرگان مطالب و مبانى را كه ذكر مىكنند از حقيقت عالم ملكوت و نفس الامر بيان مىكنند ؛ و انكشاف صور و حقائق علمى ملكوت است كه بر نفس آنان به صورت صور و معانى واقعى و حقيقى آنها تجلّى مىنمايد و بالطبع بر زبان يا قلم آنان جارى مىگردد ، و آن حقائق بدون دخالت نفس و جرح و تعديل و كم و زياد و افكار آلوده و نفوس تزكيه نشده بر قلب آنان تنازل مىيابد ؛ و لذا انسان با آنها احساس قرب و وحدت و انس مىكند و براى او تازگى دارد و هيچگاه از قرائت آنان ملالى بهم نمىرساند و خسته نمىشود .\r\n\r\nعلّت عدم تمايل انسان به بسيارى از نوشتجات صورى بودن مدركات مؤلّف است\r\nبه عكس در مورد ساير افراد گرچه به مراتب عاليه علمى نيز ارتقاء يافته باشند ، تمام علوم و مدركات آنان صورى است ، از اين كتاب و آن كتاب جمع‌آورى نموده‌اند و در قواى ذخيره و ذاكرهء خود حفظ و ضبط نموده‌اند ، و منظور آنان صرفاً تجمّع مطالب و استفاده در مجامع و سخنرانيها و سمينارها و مجالس بحث و وعظ و درس و خطابه بوده است ؛ هيچگاه آن علوم را به جهت انتفاع شخص خود و بهره‌گيرى براى اصلاح راه و مسير قرب بسوى حق نياموخته‌اند . و اگر روزى مىدانستند كه زمانى خواهد آمد و ديگر اين متاع در بازار خريدارى ندارد ، دست از مطالعه و تحقيق و تجميع مطالب برمىداشتند و به دنبال متاعى ديگر حركت مىكردند . حال با اين وصف چگونه ممكن است اين علوم نفوس آنان را تغيير داده باشد و تزكيه كرده باشد و تأثير عميق بر روح\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو روان آنان باقى بگذارد . مانند پزشكى كه از ابتداى ورود به دانشكده به فكر اينست كه چه علومى را بخواند تا بتواند از مريض‌ها بيشتر و بهتر منتفع شود و كدام مرض بهتر مىتواند به رشد اقتصادى او كمك كند و مراجعه بيشترى را بدنبال خواهد داشت ، و كدام مرض كمتر مورد ابتلاء و رجوع خواهد بود و آن را كنار بگذارد و به تحصيل آن نپردازد . اين علوم هيچگاه موجب ترقّى و تزكيه نفس و رشد و نورانيّت او نخواهد شد بلكه بيشتر او را به عالم كثرات و شهوات نزديك مىكند و از انسانيّت و شرافت و كرامت دور نگه مىدارد .\r\nدر قبالِ اين موقف ، موقعيّت فردى است كه از ابتداء براى تحصيل رضاى الهى و خدمت به خلق و رفع مشكلات آنها پايه و اساس دانش و تجربه خويش را قرار مىدهد .\r\nإن شاء الله شرح اين مسأله در فقرات آتيه حديث شريف عنوان خواهد آمد . در اينجا ديگر بيش از اين به ذكر خصوصيّت اوّلى و شاخصهءعارف كامل و عالم بالله و بأمر الله نمىپردازيم و به همين مقدار جهت تبيين مرام و شرح مطلب اكتفاء مىنمائيم و به نظر مىرسد براى درك اهل مطلب و ادراك همين مقدار كفايت كند . حال به خصوصيّت ثانيه و نقطهء ممتاز ولىّ كامل و مُرشد و اصل مىپردازيم .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nشاخصهء دوّم : گفتار انسان كامل فقط بر محور توحيد بوده و از آن تنازل نمىكند\r\nدوّمين خصوصيّت در كيفيّت روش و گفتار اهل توحيد اين است كه : دعوت آنها و تبليغ و گفتگو و معاشرت و صحبت با افراد بر اساس و محور توحيد است و از آن به ساير جهات و مراتب اسماء و صفات تنازل نمىكنند ، و اين مسأله كاملًا طبيعى و مطابق با اصول مىباشد .\r\nطبيعى است هر فرد در هر مرتبه‌اى از مراتب رشد و كمال بوده باشد طبعاً گفتار و كردار او حاكى از همان مرتبه و عكس العمل بروزات و ظهورات همان مرحله است . و از آنجا كه عارف كامل حقيقت را فقط در توحيد و معرفت شهودى حضرت حق يافته است و باقى مراتب را در اسماء و صفات مادون آن مرحله مىداند ، طبيعتاً گفتار و عمل او تماماً سوق و ميل به آن سو و آن وجهه را دارد . و ابداً نمىخواهد از آن رتبه به ساير مراتب بروزات و ظهورات تنازل نمايد ، و اين تنازل را هم براى خود و هم براى ديگران خسران و اتلاف‌وقت مىپندارد . او وجودش همانطور كه مندكّ در ذات احديّت گشته است ، آثار وجودى او نيز تماماً در همان راستا و بر همان محور چرخ مىزند و در تمام اطوار وجودى او توحيد تلألؤ و نورافشانى مىكند و او را به هيچ مرتبه مادونى معاوضه نمىكند و رضايت نمىدهد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nمرحوم حدّاد : سالك نبايد خود را به مادون ذات تنزّل دهد\r\nروزى مرحوم والد قدّس الله سرّه مىفرمودند : به اتّفاق مرحوم حدّادرضوان الله عليه و ساير رفقا و احبّه در منزل يكى از دوستان در كاظمين بوديم ؛ صحبت از عروج مقام حضرت جبرائيل به عالم وحى و كيفيّت نزول آن به قلوب انبياء و رسل الهى و انتقال حقائق علمى از حقيقت كليّه آن به نفوس جزئيّه بشريّه و قدرت و قوّت و اشراف او بر همهء علوم و صور كليّه و جزئيّهء حقيقت علميّه حضرت حقّ جلّ و علا بود ، و در اين زمينه هر كس مطابق با فهم و ادراك خود مطلب را بسط و گسترش داده و اعجاب خود را از اين مسأله ابراز مىداشت . مرحوم حدّاد كه مدّتى ساكت نشسته و اين كلمات را گوش مىكردند ، پس از مدّتى سر برداشتند و با لحنى جدّى كه حكايت از حقيقتى بس شگفت و عميق و عالى و راقى مىكرد فرمودند : اين چه بحثى است كه شما داريد از علوّ درجات و مقامات و سعهء وجودى حضرت جبرائيل مىكنيد ! ما در مقام و مرتبه‌اى هستيم كه ابداً جبرائيل را قدرت و قوّت بر تصّور آن مقام و حقائق وجودى آنجا نيست . و چرا خود را متوقّف بر صعود و نزول ملائكه نموده‌ايد ؟ بيائيد ببينيد كه بالاتر از آن چه خبر است ! جائى كه هزارها مانند جبرائيل قدرت بر وصول به آن را ندارند و در مادون آن مقام متوقّف مىمانند . سالك كه نبايد خود را به مادون ذات تنزّل دهد و از اشراب ماء مَعين آن حقيقت خود را محروم نمايد ، و به حقائقى مادون حقيقت خود كه همان ذات حضرت حقّ است خود را سرگرم نمايد و عمر خود را به بيهوده بگذارند .\r\nآنچه كه از يك عارف كامل و ولىّ خدا در اطوار حيات و ارتباط با افراد ظهور مىنمايد تماماً سوق و حركت و تشويق به نقطه عُليا و بالاترين مرحله از عبوديّت است كه از آن به توحيد ذاتى و تجرّد محض و فناء ذاتى تعبير مىشود ، و از اين نقطه هيچگاه در مجالس و سخنان و آثار خود تنازل نمىكند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاختلاف بين اين دسته از عرفاء الهى و بين ساير بزرگان از اهل كشف و شهود ( بحسب مراتب كمال و ارتقاء آنان ) در اين است كه اين گروه از اولياء الهى و عرفاء بالله بواسطهء انغمار در حقيقت ذات و اندكاك در مرتبهء هوهويّت حقّ ، خود متبدّل به همان حقيقت و متشأن به شؤون ذات گشته‌اند ؛ و لذا آثار مترشّحهء از وجود آنان و ظهورات و بروزات از نفس ايشان همان آثار و ظهورات و بروزات حضرت حقّ است كه در كتاب مبين ( قرآن كريم ) بمنصّهء وجود رسيده است .\r\n\r\nآيات قرآن غناء ذاتى و استقلال در وجود را از آنِ خدا مىداند و بس\r\nبا اندك تأمّل و تدبّرى در آيات كريمهء الهى اين نكته به خوبى روشن مىشود كه ذات اقدس الهى در قرآن مجيد حقيقت وجود و استقلال در تحقّق و تعيّن را منحصراً به ذات خود نسبت داده است ، و هيچ اثرى را از آثار عالم خلق جدا و منحاز از اثر و فعل خود نمىداند ، و براى هيچ موجودى در عالم وجود به اندازهء سر سوزنى سهم و نصيب در وجود ، سواى وجود و اثر و شأنيّت خود قائل نمىباشد ، و همهء اشياء را چه عالى و چه دانى در مقابل ذات خود فقير بلكه فقر محض مىپندارد و تنها غناء ذاتى و استقلال وجودى را از آن خود مىداند و بس .\r\n( يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِىُّ الْحَميد ) [ 1 
  ] .\r\n« اى گروه مردمان ! بدانيد و آگاه باشيد كه فقر جامه‌اى است كه بر قامت شما استوار است ، و غناء ردائى است كه فقط بر قامت من پايدار و مستقيم است ؛ بنابراين فقط ذات من است كه از ميان همهء ذوات و همهء موجودات مستوجب حمد و ستايش خواهد بود . »\r\nو در آيهء شريفه سورهء حديد مىفرمايد :\r\n( هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَىْءٍ عَليمٌ ) [ 2 
  ] .\r\n\r\n\r\n","description":"","footnote":"\r\n[ 1 
  ] - سوره فاطر ( 35 ) آيه 15\r\n[ 2 
  ] - سوره الحديد ( 57 ) آيه 3 : « اوست اوّل و انتهاء همه چيز ، و ظاهر و باطن اشياء ؛ و او به همه چيز عالم است . »\r\n","page_name":" 176 ","page_number":176},
  {"content":"\r\n\r\nدر اين آيه خداى متعال اثبات توحيد ذاتى را در عالم وجود براى خود مىنمايد ؛ زيرا اوست اوّل بر همه چيز ، يعنى وجودى قبل از وجود او محقّق نبوده‌است . پس هر وجودى ناشى از وجود او و نازل از مرتبهء هويّت اوست ، و كذلك او در مرتبه متأخّر از هر وجود است . يعنى تشؤّن وجود به شؤونات مختلفه و تقيّد او به قيود ، و تعيّن وجود به تعيّنات و ماهيّات متفاوته ، آن وجود را از حيطهء ذات و وجود حق تعالى خارج نمىسازد و وجود حق تعالى با صرافت و بساطت خود و به مقتضاى حقيقت اطلاقى خود تمام وجودات را در هر مرتبه از تقيّد و تعيّن كه بوده باشند ( چه مجرّدات و چه ماديّات ) همه و همه را شامل مىگردد . بنابراين هيچ ذاتى نيست الّا اينكه فانى در ذات اوست و از خود بهيچوجه من الوجوه استقلالى ندارد ، و اين همان حقيقت توحيد ذاتى است ؛ و در آيات شريفه به اين حقيقت بارها و بارها اشاره و تصريح شده است .\r\n\r\nاشاره به توحيد ذاتى حقّ در كلمات أميرالمؤمنين عليه السّلام\r\nو نيز در كلمات و روايات مرويّهء از ائمّه معصومين سلام الله عليهم أجمعين ، بالاخصّ در خطبات « نهج‌البلاغة » اين نكته زياد به چشم مىخورد .\r\nأميرالمؤمنين عليه‌السّلام در خطبهء اوّل « نهج البلاغة » مىفرمايد :\r\nكآئنٌ لا عَن حَدَثٍ ، مَوجودٌ لا عَن عدمٍ ؛ مع كلِّ شَئٍ لا بمقُارَنةٍ ، و غيرُ كلِّ شَئٍ لابمُزايَلةٍ [ 1 
  ] .\r\n« تكوّن و تحقّق او پديده و مترتّب بر حدوث نيست ، و موجوديّتش مسبوق به عدم نمىباشد ؛ با تمامى اشياء معيّت دارد امّا نه به معناى قِران و همنشين ، و با هرچيز مفارقت دارد امّا نه به معناى جدائى و بينونيّت و فاصلهء وجودى و حدود وجودى . »\r\nدر اين خطبه بطور وضوح حضرت اشاره به مسأله توحيد ذاتى حضرت\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد بن عبده ، ج 1 ، ص 16\r\n","page_name":" 177 ","page_number":177},
  {"content":"\r\n\r\nحقّ دارند ، و وجود را منحصر در ذات حضرت احديّت مىشمارند .\r\nو يا در جواب سؤال ذعلب يمانى كه گفت : اى اميرالمؤمنين ! آيا تا به حال خدايت را ديده‌اى ؟ فرمود : لا تُدْرِكُهُ العُيونُ بمُشاهَدة العِيان ، و لكن تُدركهُ القلوبُ بحقائقِ الإيمان . قريبٌ مِن الأشيآءِ غيرُ مُلابِسٍ ، بعيدٌ منها غيرُ مُباينٍ ، مُتكَلِّم لا بِرَويّةٍ ، مُريدٌ لابِهمّةٍ ، صانعٌ لا بِجارحةٍ ، لَطيفٌ لا يوصفُ بالخَفآء ، كبيرٌ لا يوصَف بالجَفآءِ ، بَصيرٌ لا يوصَفُ بالحآسّةِ ، رحيمٌ لا يوصَف بالرِّقّةِ ؛ تَعنو الوُجوهُ لِعَظَمته و تَجلُ القلوبُ مِن مَخافتِه [ 1 
  ] .\r\n« حضرت حقّ متعال ذاتى است كه ديدگان با ديد ظاهرى خود آن را نمىنگرند ، و ليكن چشم باطن و رؤيت قلوب قادر است بواسطه حقيقت ايمان او را بنگرد . او ذاتى است كه با همهء اشياء قريب است امّا نه قرب مكانى ، و از همهء اشياء دور است امّا نه بعد و دورى جدائى ، سخن مىگويد امّا نه به طريق متعارف بشرى ، اراده مىكند نه از روى شوق و ميل و اهتمام به وصول به مقصد ، مىآفريند نه با اعضاء و جوارح مادّى ، لطيف است امّا نه آن لطفى كه از ديدگان مخفى باشد ، بزرگ است ولى در عظمت به حدود غير تجاوز و تعدّى نمىكند ، بيناست امّا نه با حواسّ ظاهرى ، رحمت و عطوفت دارد ولى نه از روى رقّت قلب و غلبه احساس و دلسوزى ؛ تمامى چهره‌ها در قبال عظمت او به خاك مىافتد ، و همهء دلها از ترس و خوف او به وحشت و اضطراب در مىآيد . »\r\nدر اين خطبه نيز حضرت اشاره به حقيقت توحيد ذاتى حضرت حقّ دارد ، و همينطور ساير خطب كه ذكر آنها موجب تطويل و خروج از مطلب خواهد شد .\r\n\r\nعارف كامل همانند ربّ خود به غير از توحيد سخنى نمىگويد\r\nبر اين اساس همچنان كه خداى متعال همهء سخن و گفتار خود را در قرآن كريم و يا در احاديث قدسى متوجّه توحيد مىنمايد ، و به اندازهء سر سوزنى از\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد بن عبده ، ج 2 ، ص 99\r\n","page_name":" 178 ","page_number":178},
  {"content":"\r\n\r\nمرتبهء توحيد و شؤونات آن به آثار و شؤونات غير خود در مراتب تعيّن تنازل نمىنمايد ، و براى هيچ مخلوقى ولو رسول خاتم صلّى الله عليه و آله و سلّم به مقدار ذرّه مثقالى حيثيّت استقلالى و وجود مستقلّ قائل نمىباشد ، و با صفت قهّاريّت و جنبهء غيرت خود چنان مىتازد كه احدى را تاب عرض اندام ولو به مقدار بال پشه‌اى در قبال كبريائيّت و جبروتيّت و عظمت و غناء او باقى نمىماند ، همينطور عارف كامل و ولىّ خدا در همهء سخنان و مواعظ و مجالس و نوشتجات ، سخن از توحيد و شؤونات توحيد و آثار توحيد و اتّجاه به سمت توحيد دارد ، و ابداً از اين مرتبه به ساير مراتب مادون تنازل نمىكند . زيرا حيثيّت او متحيّث به حيثيّت حضرت حقّ شده است ، و وجود او متحوّل به وجود حضرت حقّ شده است ، و ذات او متذوّت به ذات حضرت حقّ شده است . پس آنگاه چگونه متصوّر است كه حضرت حقّ از سواى خود بگويد و از سواى خود دم زند و از سواى خود سخن بميان آورد و مردم را به سواى خود سوق دهد و ترغيب كند ، اين محال است ؛ زيرا گويند :\r\nالذَّاتى لا يَختَلِفُ و لا يَتخَلَّف و لا يَتَغيَّرُ و لا يَتبدَّل .\r\n« ذاتى يك شىء هيچگاه از ذات خود فاصله نمىگيرد و دگرگون نخواهد شد ، و تغيير و تبديل در او راه نخواهد داشت . »\r\nروى اين حساب عارف چه بخواهد و چه نخواهد نمىتواند غير از توحيد سخنى بگويد ، و به غير از توحيد به هر شأنى از شؤونات عالم خلق و به هر ظهورى از ظهورات و مظهرى از مظاهر توجّه كند و مردم را به آن سمت سوق دهد . نه اينكه اين مطلب از روى تواضع و اعمال رويّه در قبال حضرت حقّ باشد - اينكه كار همه مردم است - بلكه از ذات او غير از اين تراوش نمىكند و رشحات وجودى او را جز اين تشكيل نمىدهد . و اين تواضع نيست بلكه يك حكم جبلّى است و فطرى است و ذاتى است . او همهء موجودات عالم كون را\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمظاهر مختلفه شؤون حقّ مىداند و با آن ديد به آنها نگاه مىكند . ولايت امام معصوم عليه‌السّلام را ولايت حضرت حقّ مىبيند و او را جدا نمىبيند ، بلكه يك وحدت و يك عينيّت براى آن قائل است . ديد او نسبت به امام عليه‌السّلام ديد مرآتيّت است نه استقلاليّت و موضوعيّت ، چون ساير افراد .\r\nاو به امام زمان عليه‌السّلام به عنوان موجودى مستقلّ از وجود حقّ نظر نمىكند ، و حقيقت آن حضرت را ظهور تجلّى اعظم حضرت حقّ مىداند ، و تجلّى كه جدا و منحاز و مستقل‌ّاز متجلّى نمىتواند باشد .\r\nبر اين اساس دعوت عارف به سمت امام عليه‌السّلام دعوت به سمت الله است نه شخص امام عليه‌السّلام ؛ به اين عنوان كه امام محور دعوت و تبليغ قرار گيرد و خدا كنار گذاشته شود ، اين عين شرك است . خود امام عليه‌السّلام يك تار مويش به اين دعوت و تبليغ راضى نيست ، او خود همه را بسوى او دعوت مىكند ، حال چطور رضا مىدهد كه مردم بسوى او دعوت شوند !\r\n\r\nتشكيل مجالسى كه به امام عليه السّلام به ديد استقلالى نظر شود ممضاى آنان نيست\r\nبناءً عليهذا افرادى كه به عنوان اهل ولاء مجالسى ترتيب مىدهند كه در آنها محور توسّلات و التجاء و ابتهال بر اساس ديد و نظرهء استقلالى است نه به عنوان آلى و مرآتى ، بايد بدانند كه مسير و طريقشان مخالف با مبانى و اصول موضوعهء اولياء حقّ و ائمّه هُدى صلوات الله و سلامه عليهم اجمعين مىباشد . توسّل به سيّدالشّهداء عليه‌السّلام از ديدگاه آن حضرت وقتى ممضا و مرضىّ است كه توجّه به آن حضرت توجّه استقلالى نباشد ، و او را در كنار خدا و اوامر و دستورات او را در كنار اوامر و دستورات الهى قرار ندهيم .\r\nافرادى كه امام عليه‌السّلام را وسيله براى رفع حوائج و گرفتاريها و اداء ديون قرار مىدهند و جلسات توسّل بدين منظور به پا مىدارند ، امام را از اوج شكوه و مرتبهء اعلاى وجود به مرتبهء پست و حضيض نشآت عالم طبع و مادّه تنزّل مىدهند ، و او را براى امور مادّى و اميال بىارزش دنيوى برگزيده‌اند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمجالس توسّل جهت شفاى مريض و اداء قرض و رفع حصر از محصور و آزادى از زندان و اخذ جواز و گذرنامه و بر طرف شدن موانع جهت سفر زيارتى و غيره و رفع كدورت فيما بين و ايجاد الفت و محبّت ذات‌البين ، همه و همه خلاف طريق و مسير عرفاى الهى است .\r\nعرفاى الهى امام عليه‌السّلام را براى خود امام مىخواهند و مقصود از توجّه و لفت نظر به امام را اندكاك در ولايت مطلقهء او مىدانند و او را مقصد اقصى و غايت هر ميل و شوق و توجّه به حساب مىآورند ، خواه قرض آنها اداء شود يا نشود ، خواه مريض آنان خوب شود يا بميرد ، خواه در انواع شدائد و گرفتاريها روزگار بگذرانند يا آسوده شوند ؛ دعوت آنان به سمت معرفت حقيقى امام عليه‌السّلام است و اصلًا بوئى از امثال اين مطالب در سخنان اينها به چشم نمىخورد . اگر هزار سال در كنار آنان بنشينى و براى تو صحبت كنند ، يك بار نخواهى شنيد كه بگويند : براى اداء قرضت توسّل به سيّد الشهداء عليه‌السّلام بنما و چه و چه . . . تمام گرفتاريها را در طول حيات بر خود جائز مىشمردند ولى از امام عليه‌السّلام براى رفع آنها استمداد نمىكردند . آنها امام را براى دستگيرى در عوالم نفس مىخواهند ، نه براى قضاء حوائج مادّى و دنيوى . آنها امام عليه‌السّلام را واسطهء فيض حضرت حقّ مىدانند و مُجرى مشيّت متقنه و ارادهء حتميّه پروردگار بشمار مىآورند ، نه صندوق قرض‌الحسنه و محكمهء حلّ و فصل تخاصمات .\r\nامام عليه‌السّلام در اين دنيا نيامده تا قرض اداء كند و بيمارى سرطانى شفاء بخشد و گذرنامه و بليط براى ما تهيّه كند . امام عليه‌السّلام مُجرى قضاء و مشيّت پروردگار است ، نه اينكه خود از آن مشيّت و قضاء تخلّف نمايد .\r\nدر زيارت جامعه مىخوانيم :\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nجايگاه واقعى امام عليه السّلام در فقراتى از زيارت جامعه\r\nالسَّلامُ عَلى مَحآلِّ مَعرفةِ اللهِ و مَساكِن بَرَكةِ اللهِ و مَعادنِ حِكمَة اللهِ و حَفَظَةِ سِرّ اللهِ و حَمَلة كتابِ اللهِ و أوصيَآءِ نبىّ اللهِ و ذُريّةِ رَسول اللهِ صلَّى اللهُ عليهِ و آلهِ و رحمةُ اللهِ و بَرَكاتُه . السَّلامُ علَى الدُّعاةِ إلَى اللهِ و الأدّلآء علَى مَرضاتِ اللهِ و المُستقرّينَ فى أمرِ اللهِ و التّآمّينَ فى مَحبّةِ اللهِ و المُخلَصينَ فى تَوحيدِ اللهِ و المُظهِرينَ لأمرِ اللهِ و نَهيِه و عبادِه المُكرَمين الذَّين لا يَسبِقونَه بالقَولِ و هُم بأمرِه يَعملونَ و رَحمةُ اللهِ و بَركاتُه . [ 1 
  ]\r\n« سلام و درود پروردگار بر جايگاههاى معرفت و شناخت حقيقى حضرت حقّ ، و زمينه‌هاى بركت و رحمت او ، و معدن‌هاى حكمت بالغهء حضرت پروردگار ، و نگهدارندگان و پاسداران سرّ خداوند ، و حاملين كتاب الهى ، و اوصياء نبىّ مُرسَل حضرت حقّ و ذريّهء رسول خدا صلّى الله عليه و آله ، رحمت خدا و بركات او بر ايشان باد . سلام و درود خداى متعال بر دعوت كنندگان بسوى خدا و راهنمايان بر آنچه مورد رضاى الهى است ، و ثابتين در امر پروردگار و به آخرين مرتبه محبّت رسيدگان نسبت به خداوند ، و كسانى كه در توحيد الهى به نهايت درجه خلوص راه يافته‌اند ، و ظاهركنندگان اوامر و نواهى الهى ، و بندگان كرامت بخشيده ، آن كسانى كه بر امر پروردگار سبقت نمىگيرند و فقط به امر او عمل مىنمايند ، و رحمت خدا و بركات او بر ايشان باد . »\r\nدر اين فقرات شريفه حقيقت وجودى حضرات معصومين عليهم السّلام به خوبى روشن و تفسير شده است . ائمّه عليهم السّلام واسطهء فيض وجودند و مربّى هر نفس به سمت كمال خويش ، و اجراء كنندهء ارادهء حتميّه پروردگار در عالم امكان ، و بر حكم الهى و قضاء او سبقت و پيشى نمىگيرند و از خود مطلبى\r\n\r\n\r\n","description":"","footnote":"\r\n[ 1 
  ] - من لا يحضره الفقيه ، كتاب الحجّ ، زيارة جامعة لجميع الأئمة عليهم السّلام ، ج 2 ، ص 610 ؛ و با مختصر اختلاف در عيون أخبار الرّضا عليه‌السّلام ، ج 2 ، ص 273\r\n","page_name":" 182 ","page_number":182},
  {"content":"\r\n\r\nاضافه و يا كم نمىكنند .\r\nتا اينكه مىفرمايد :\r\nوَ أنَّ أرواحَكُم و نورَكُم و طينَتكُم واحِدةٌ ، طابَتْ و طَهرُت بَعضُها مِن بَعضٍ . خَلَقكُم اللهُ أنوارًا فَجَعَلَكم بِعَرشِه مُحدِقينَ ، حتَّى مَنَّ عَلينا بكُم فَجَعَلكُم فى بُيوتٍ أذِنَ اللهُ أنْ تُرفَع و يُذكرَ فيها اسْمُه وجَعَل صَلواتَنا عليكُم و ما خَصّنا به مِن ولايَتِكم طيبًا لخَلقِنا و طَهارةً لأنفُسنا و تَزكيةً لنا و كفَّارةً لذُنوبِنا فكُنّا عندَه مُسلِّمين بفضلِكم و مَعروفين بتَصدِيقنا إيّاكُم [ 1 
  ] .\r\n« و به تحقيق كه ارواح شما و نور شما و طينت و سرشت شما يك واحد است ؛ اين طينت پاك و طاهر يكى پس از ديگرى پا بعرصهء وجود گذاشته‌است . خداى متعال وجود شما را به صورت انوار ربوبى آفريد و شما را بر دورادور عرش خود به طواف آورد ، تا اينكه بواسطهء وجود عنصرى آنها و تعلّق به عالم نفس و جهان مادّه بر ما منّت نهاد ، پس شما را در منازلى مستقرّ فرمود كه اراده حتميّه و خلل ناپذيرش بر رفعت و علوّ درجات و مرتبهء اعلاى از كرامت آن منازل تعلّق گرفت . منازلى كه ياد و ذكر و اسم حضرت حقّ را به بالاترين مرتبه از مراتب وجودى برساند ، مرتبه‌اى كه ديگر ما فوق آن متصوّر نشود و شأن و حيثيّت حضرت حقّ به والاترين موقعيّت خود احراز شود . - اين عبارت بسيار عجيب و غريب و حاوى اسرار و رموزى شگرف است - و خداى متعال درودهاى ما را بر شما و ولايت شما را موجب طهارت و پاكيزگى خلقت ما قرار داد ، و نفوس ما را بدان تزكيه و مصفّى فرمود ، و گناهان ما را بدان وسيله مورد آمرزش قرار داد . بر اين اساس ما نزد خداوند به فضل و برترى شما اذعان نموديم و تسليم عظمت و علوّدرجات شما گرديديم و از جهت پذيرش امر و ولايت شما\r\n\r\n\r\n","description":"","footnote":"\r\n[ 1 
  ] - من لا يحضره الفقيه ، ج 2 ، ص 613 ؛ عيون أخبار الرّضا عليه‌السّلام ، ج 2 ، ص 275\r\n","page_name":" 183 ","page_number":183},
  {"content":"\r\n\r\nمعروف و از ديگران متمايز شديم . »\r\nدر تمامى اين فقرات شاخصه‌هاى حقيقت ولايت مطلقه كه از نفوس قدسى حضرات معصومين عليهم السّلام تجلىّ و ظهور مىنمايد بيان شده است . و بطور وضوح وحدت عينى و مصداقى ولايت مطلقه حضرت حقّ با ولايت اين ذوات مقدّسه تبيين گرديده است . و از آنجا كه ولايت حقّ مثل و مشابه برنمىدارد و در حيطهء تصرّف خود غيرى را نمىپذيرد ، بنابراين ولايت معصومين عليهم السّلام عين ولايت پروردگار به عينيّت حقيقيّه و واقعيّه خواهد بود .\r\n\r\nهر فعل و تصرّفى در عالم وجود ظهور نمايد عين ولايت مطلقه حضرت حق است\r\nبدين لحاظ ديدگاه يك عارف نسبت به امام عليه‌السّلام ديدگاه آلى و مرآتى است نه استقلالى ؛ و آنچه در آينه نمايان مىشود از آنِ حضرت حقّ است نه مربوط به امام عليه‌السّلام . زيرا امام عليه‌السّلام از خود چيزى ندارد و به اندازه سر سوزنى نمىتواند سهمى از اين ولايت را براى خود بردارد ؛ حال اين ولايت در هر آينه و مظهرى كه جلوه نمايد ( چه امام عليه‌السّلام و يا غير امام ) از آنِ خداى متعال است ، نه مربوط به آن مظهر .\r\n فيض روح‌القدس ار باز مدد فرمايد * فرمايد دگران هم بكنند آنچه مسيحا مىكرد [ 1 
  ] \r\nو از آنجا كه حقيقت ولايت يعنى احاطه وجودى به مظاهر عالم وجود حقيقتى است كلّيّه كه جنبهء سعهء وجودى دارد ، و بمقتضاى حقيقت اطلاقىِ حضرت حقّ او نيز به اين صفت متّصف و به اين خصوصيّت متخصّص مىگردد ، تنزّل آن در عالم وجود و سريان او در عوالم امكان مقول به تشكيك و داراى مراتب متفاوت خواهد شد . بدين بيان كه آنچه از فعل و تصرّفات در هر مرتبه‌اى از مراتب وجود چه مجرّد و چه مادّى و در هر تعيّنى از تعيّنات ظهور نمايد ، ولو به مقدار حركت بال پشه و كمتر از آن ، همه و همه عين ولايت مطلقه حضرت حقّ\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان بختيارى ، غزل 111 ، ص 52\r\n","page_name":" 184 ","page_number":184},
  {"content":"\r\n\r\nاست كه بواسطهء نزول آن در اين مرايا و وسائط بدين شكلِ محدود و قالب معيّن بروز و ظهور مىنمايد . طبيعى است كه بمقتضاى قاعدهء امكان اشرف اين حقيقت و الا و اين معمّاى عالم وجود بايد در ذاتى از ذوات متمكّنه در عالم امكان به نحو اوسع و اشرف و اعلى و اجمع وجود داشته باشد ، و اين ذات نفس مقدّس معصوم عليه‌السّلام مىباشد كه سر حلقه و نقطهء وصل آن به وجود مبارك حضرت ختمى مرتبت محمّد بن عبدالله صلّى الله عليه و آله و سلّم برمىگردد كه فرمودهء جناب حضرت حقّ در حق اوست : لَولاكَ لَما خَلقْتُ الأفلاك [ 1 
  ] .\r\n تاج سرت افسر لعمرك * ديباى برت قباى لولاك\r\nفرموده به شأنت ايزد پاك * لولاك لما خلقت الافلاك \r\nو چه بسيار عالى و راقى فرمود عارف والامقام حضرت شيخ محمود شبسترى قدّس الله سرّه در اين باب :\r\n يكى خطّ است ز اوّل تا به آخر * برو خلق جهان گشته مسافر\r\nدر اين ره انبياء چون ساربانند * دليل و رهنماى كاروانند\r\nوز ايشان سيّد ما گشته سالار * هم او اوّل هم او آخر در اين كار\r\nاحد در ميم احمد گشته ظاهر * در اين دور اوّل آمد عين آخر\r\nز احمد تا احد يك ميم‌فرق است * جهانى اندرآن يك‌ميم غرق است\r\nبر او ختم آمده پايان اين راه * در او منزل شده ادعوا إلى الله\r\nمقام دلگشايش جمع جمعست * جمال جانفزايش شمع جمع است\r\nشده او پيش و دلها جمله در پى * گرفته دست جانها دامن وى\r\nدر اين ره اولياء باز از پس و پيش * نشانى داده‌اند از منزل خويش [ 2 
  ] \r\n\r\n\r\n","description":"","footnote":"\r\n[ 1 
  ] - المناقب ، لابن شهر آشوب ، ج 1 ، ص 217 ؛ بحار الأنوار ، ج 16 ، ص 406\r\n[ 2 
  ] - گلشن راز\r\n","page_name":" 185 ","page_number":185},
  {"content":"\r\n\r\nسرّ و ضمير عارف با امام عليه السّلام معيّت داشته و افتراق از آن محال است\r\nدر ديدگاه عارف توسّل به امام عليه‌السّلام عين توسّل به خود حضرت حقّ است ، و در اين توسّل خدا را مىبيند و اثر خدا را مشاهده مىكند و ولايت خدا را ادراك مىكند و اثر را از او مىبيند و امام را واسطه مىداند ، واسطه‌اى كه از خود هيچ ندارد و در قبال ولايت حقّ صفر است و همه حقّ است و بس .\r\nامّا ساير افراد اينچنين نيستند . براى امام عليه‌السّلام در وجود خود حسابى جدا باز كرده‌اند و راه خود را بسوى خدا بسته و به امام عليه‌السّلام گشوده‌اند و خدا را در مرتبه‌اى بدور از ادراك و دسترسى بشر انداخته و خود را به ريسمان و حبل عنايت امام عليه‌السّلام آويزان نموده‌اند و تصوّر نموده‌اند كه از اين طريق راهى به درون ولايت باز مىكنند و خود را مشمول لطف و كرامت صاحب ولايت قرار مىدهند . غافل از اينكه آن امامى كه با اين ديدگاه به او توسّل شود امام نيست ، بلكه مخلوق تخيّلات خود آنهاست . و آن ولايتى كه به نظر استقلالى و موضوعى بر آن نظر شود ولايت نيست ، بلكه توهمّات و اوهام است و ساخته و پرداخته ذهن است ، نه منطبق بر حقّ و واقع . و بقول عارف بزرگ :\r\n رمد دارد دو چشم اهل ظاهر * كه از ظاهر نبيند جز مظاهر [ 1 
  ] \r\nعارف حقيقت امام عليه‌السّلام را در همهء مظاهر و صور و حركات و سكنات و همهء عالم وجود مشاهده مىكند ، و ديگران فقط در صورت خاصّ و وجهه خاص و مكان خاصّ و هويّت خاصّ مىبينند .\r\nمرحوم حضرت حدّاد رضوان الله عليه مىفرمود : كور باد آن چشمى كه صبح از خواب باز شود و به هر كه نظر مىكند آن حضرت را نبيند . امام زمان عليه‌السّلام در همه جاست و توأم با هر شيئى از اشياء عالم است و وجود همه اشياء بوجود قيّومى قائم به اوست . آنوقت چگونه ممكن است لحظه‌اى از\r\n\r\n\r\n","description":"","footnote":"\r\n[ 1 
  ] - گلشن راز\r\n","page_name":" 186 ","page_number":186},
  {"content":"\r\n\r\nلحظات قلب عارف و سرّ و ضمير او از آن امام غفلت ورزد و با او معيّت نداشته باشد ! سرّ عارف و ضمير او و نفس و روح و جانش با سرّ امام و ضمير و قلب و نفس او معيّت دارد و همچو شير و شكر بهم درآميخته است و ابداً امكان افتراق و انفصال آن محال خواهد بود ، و در لحظه‌اى كه اين افتراق و جدائى رخ دهد در آن لحظه مرگ و نيستى و هلاكت عارف بىچون و چرا محقّق است .\r\nدر بعضى از كتبى كه در شرح احوال بزرگان نوشته شده آمده است : ايرادى كه بر عرفاء و اهل توحيد وارد است اينست كه آنها كمتر به توسّلات به ائمّه عليهم السّلام توجّه دارند ، و در جلسات خود بيشتر به قرائت قرآن و مطالب توحيدى مىپردازند و ذكر مصيبت و روضه و التجاء و ابتهال به درگاه حضرات معصومين عليهم السّلام كمتر به چشم مىخورد .\r\nعجبا ! اينان تصوّر مىكنند كه توسّل به ائمّه و إحياء مجالس ذكر آنان فقط به سينه زدن و بر سر كوفتن حاصل مىشود ؛ و صدا به نوحه و عويل بلند كردن و فريادهاى متعارف در جلسات عوام است كه ميزان تعلّق و ولاء و ارادت فرد را به آن آستان مىنماياند . اينان تمسّك به ولاء اهل بيت را فقط در اشك ماتم ريختن بر مصائب آنها مىدانند ، و مجلسى را مجلس ذكر و احياء سنّت و امر اهل بيت به حساب مىآورند كه حتماًدر آن مجلس روضه خوانده شود و اشكى ريخته شود و سينه‌زنى به أشدّ مراتب آن إعمال گردد ، و همه لخت و عريان ساعتها در مصيبت وارده بر ائمّه هدى بر سر و سينه بكوبند و آنگاه بىاراده و منگ در حالت غشوه بر روى زمين بيفتند و از حال بروند ، و يا به انواع وسايل و آلات بر سر و صورت خود بكوبند و خود را مجروح نمايند و خون از سر و گردن آنان روان گردد ! در اين حال است كه خود را در حرم و حريم امام عليه‌السّلام مشاهده مىنمايند و خود را مستوجب عنايت و كرامت و لطف او مىپندارند ، و ولاء خود را به آن حضرات بمنصّه ظهور و اثبات مىرسانند ، و از اخصّ خواصّ و اقرب مقرّبين به\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nآن حضرات به حساب مىآورند ، و به ديگران ريشخند زده با تمسخر آنان را جدا از حريم ولايت قرار مىدهند و فاقد لطف و عنايت امام عليه‌السّلام !\r\n\r\nشدّت مصيبت و محنت تغيير دهندهء مرتبهء امامت نيست\r\nاينان امام را فقط در جنبه و چهرهء مصائب او مىنگرند ، و امامى براى آنها بيشتر قابل احترام و ارزش است كه بر او بيشتر مصيبت و محنت و اذيّت از جانب معاندين و ستمگران وارد شده باشد . سيّد الشّهداء از اين جهت بيش از همه مورد اكرام و اعزاز و توجّه است كه قضاياى عاشوراء بر او وارد شده است ، و يا موسىبن جعفر عليهما السّلام از اين جهت مجالسش رونق و رواج دارد كه سالها در زندان محبوس و مبتلا به انواع ابتلاء و اذيّت‌ها و مِحَن بوده است . امّا از ساير ائمّه عليهم السّلام كمتر سخن بميان مىآيد و مصائب آنها كمتر مورد توجّه قرار مىگيرد . و حتّى اگر خود سيّدالشّهداء عليه‌السّلام به نحو ديگرى ارتحال پيدا مىنمود و به اين مصائب مبتلا نمىگشت ديگر بازارش آن رونق و رواج را نداشت و متاعى براى عرضه در آن يافت نمىشد .\r\nاينان غافل‌اند از اينكه سيّد الشّهداء قبل از جريان عاشوراءو واقعه كربلاء خود يك امام معصوم بود ، و امام در هر حال و هر جا امام است ، خواه قيام كند و خواه سكوت ، خواه در مرئى و منظر تجلّى كند و خواه در خانه بنشيند و عزلت اختيار نمايد ؛ او در همه حال امام است و مقتدى و اسوه .\r\nرسول خدا صلّى الله عليه و آله و سلّم فرمود : الحسَنُ و الحُسين إمامانِ قَاما أَوْ قَعَدا [ 1 
  ] . و اين حديث به همهء ائمّه عليهم السّلام سريان دارد و از اين جهت حتّى به اندازهء سر سوزنى بين سيّدالشّهداء و امام هادى و يا امام عسكرى و يا امام باقر عليهم‌السّلام فرقى نيست .\r\n\r\n\r\n","description":"","footnote":"\r\n[ 1 
  ] - علل الشّرايع ، ج 1 ، ص 211 ؛ روضة الواعظين ، ج 1 ، ص 156 ؛ عوالى اللئالى ، ج 4 ، ص 93\r\n","page_name":" 188 ","page_number":188},
  {"content":"\r\n\r\nبلى آنچه فرق است مسأله‌اى است كه بواسطهء مصائب روز عاشوراء و تحمّل آن و تبعات آن براى خود آنحضرت رخ داده‌است و درجات و مقامات خاصّه‌اى جداى از مسأله امامت براى آن حضرت بوجود آمده است ، چنانچه خود آنحضرت به نقل از كلام جدّش رسول خدا مىفرمايد :\r\nوَ إنَّ لَك فى الجَنانِ لَدَرجاتٍ لَن تَنالَها إلّا بِالشَّهادَة [ 1 
  ] . « براى تو در بهشت جايگاهى است كه فقط با تحمّل شهادت و اين مصائب به آن خواهى رسيد . »\r\nو اين مرتبه ربطى به امامت و ولايت ندارد ؛ اين مرتبه با سعه وجودى و سير در عوالم اسماء و صفات لا يتناهى پروردگار مرتبط است كه از آن به حيثيّت عالم بقاء تعبير مىشود .\r\nدر قضيّه عاشوراء مسأله صرفاً زدن و كشتن و اسير كردن و جنايت و خباثت نبود ، اين مسأله ممكن است در خيلى از وقايع و حوادث عالم اتّفاق بيفتد ؛ مسأله مسألهء اداره و تدبير يك امام معصوم بود . ما بيش از آنكه به نفس ابتلائات و مصائب آن روز و پس از آن بينديشيم ، بايد به نحوه و كيفيّت بروز و ظهور اين مسائل فكر كنيم ؛ و بايد ببينيم چه عاملى موجب شده است كه اين حادثه در طول تاريخ بشريّت از ساير حوادث ممتاز و مجزّى گردد ، و چه حقيقتى در بطن و سرّ اين قضيّه نهفته است كه تمام اولياى الهى و ائمّه معصومين عليهم‌السّلام هميشه ما را دعوت به ذكر و اقامه و شرح و بيان اين واقعه عظمى و حادثه منحصر بفرد در تاريخ نموده‌اند ، و چرا بايد امام رضا عليه‌السّلام بفرمايد :\r\nيابنَ شَبيب ! إن كُنتَ باكيًا لِشىءٍ فَابكِ للحُسين بنِ علىّبن أبىطالبٍ عليهماالسّلام ! [ 2 
  ] « اى ابن شبيب ! هرگاه خواستى اشكى بريزى بر مصائب جدّم\r\n\r\n\r\n","description":"","footnote":"\r\n[ 1 
  ] - بحار الأنوار ، ج 44 ، ص 328\r\n[ 2 
  ] - بحار الأنوار ، ج 4 ، ص 286 ؛ أمالى صدوق ، ص 112 ، حديث 5 ؛ عيون أخبار الرّضا عليه‌السّلام ، ج 1 ، ص 299\r\n","page_name":" 189 ","page_number":189},
  {"content":"\r\n\r\nحسين گريه كن . »\r\n\r\nگريهء بر سيّد الشّهداء عليه السّلام بايد گريه عشق باشد نه ماتم\r\nو اينقدر كه در روايات بر گريه بر حضرت سيّدالشّهداء عليه‌السّلام ثواب مترتّب شده است براى چيست ؟ مگر گريه ثواب دارد ؟ هر كس بر هر قضيّه‌اى كه احساس رأفت و ترحّم كند بىاختيار اشكش جارى مىشود . حال اين چه حسنى دارد ؟ كسى كه پدر و يا مادرش را از دست داده باشد نيز گريه مىكند ، گرچه آنان از افسق فسّاق و اشدّ معاندين باشند . آيا اين اشك مستحسن است ؟ و بر او ثواب مترتّب است ؟ افراد عادى از خواندن يك داستان عاطفى و يك رمان احساسى نيز دلشكسته شده و اشك مىريزند و با تمام شدن كتاب و رمان آن احساس نيز تمام و آن حالت بفراموشى مىرود و حالت ديگر جاى او را مىگيرد ، و غير از يك اتلاف وقت و از دست دادن فرصت چيزى براى انسان باقى نمىماند .\r\nبايد جدّاً به اين مسأله بينديشيم و راه خود را همانطور كه اولياى الهى رهنمون شدند قرار دهيم ، و از غلبهء احساسات و عواطف بپرهيزيم و به حقايق اصيل و مبانى رصين اسلام عاقلانه‌تر و واقع بينانه‌تر بپردازيم .\r\nامام حسين عليه‌السّلام چه نيازى به گريه و شيون و ناله و فرياد ما دارد ؟ او در مقامى منيع و درجه‌اى رفيع ، ما فوق تصوّر ما ( عِنْدَ مَليكٍ مُقْتَدِرٍ ) [ 1 
  ] در كمال عزّ و ناز و غناء و بهاء و عظمت متمكّن است و احتياجى به اين مجالس ندارد . از اوّل خلقت آدم تا آخر قيامت كسى يادى از او نكند او را چه باك ، كه او در حقّ مستغرق است و به وجود حقّ وجود يافته است ؛ او ديگر به ما چه احتياجى دارد ، او خدا را براى خود برگزيده است ؛ پس او همه چيز را دارد و ما مساكين دست خالى بايد چشم به خوان كرم او بدوزيم ، آيا نظرى كند و گوشهء چشمى بنمايد يا خير .\r\n\r\n\r\n","description":"","footnote":"\r\n[ 1 
  ] - سوره القمر ( 54 ) ذيل آيه 55\r\n","page_name":" 190 ","page_number":190},
  {"content":"\r\n\r\nعلّت اينكه عاشوراء عاشوراء شد و از ساير حوادث ممتاز شد اينست كه وقايع در اين روز به نحوى اتّفاق افتاد كه تمام صفات و اسماء الهيّه در اين روز از وجود آن حضرت بمنصّهء ظهور درآمد . مسأله فقط مسأله شهادت نبود . كيفيّت قضايا و حوادث و بيان مطالب و نحوهء عمل آن حضرت و رعايت ظرائف و لطائف عالم تربيت و تزكيه و تذكيه تماماً از وجود آن حضرت متجلّى شده‌بود . و به عبارت ديگر : اگر اين قضيّه بدون حضور آن حضرت انجام مىگرفت و سررشته تدبير و اداره آن را فرد ديگرى همچون حضرت أبىالفضل العبّاس و يا حضرت علىّ اكبر عليهما السّلام به دست مىگرفت ، ديگر عاشوراء نبود بلكه هويّت ديگرى مىيافت و خصوصيّات متفاوتى با اين مسأله پيدا مىكرد ، گرچه نفس حوادث و ابتلائات فرقى نمىكرد . يعنى اگر همان زدن و كشتن و تشنگى و كوبيدن و قطعه‌قطعه كردن و انواع بلايا وارد كردن را ما در آن مشاهده نمائيم ، باز مسأله فرق داشت . در اينجاست كه ما متوجّه مىشويم سرّ مسأله در اين است كه زمام حوادث در روز عاشوراء بايد فقط به دست امام معصوم عليه‌السّلام باشد تا عاشوراء عاشوراء شود و بر صفحهء تاريخ تا ابد چون خورشيد بتابد و ديگران را بدنبال خود بكشاند و از اقيانوس بىكران فيض خود همه را سر مست و سيراب نمايد .\r\nو به همين جهت است كه هيچ واقعه‌اى نظير عاشوراء نخواهد شد و اين اسم را بر غير آن واقعه گذاردن خطاى محض است . چنانچه به فردى غير از امام حسين عليه‌السّلام حسين گفتن باطل و خرافه است . امام معصوم را نبايد به غير او تسرّى داد ، و گفتن علىّ زمان و يا حسين زمان صددرصد غلط و موجب عقبات و تبعات است . عارف روح و سرّش با امام حسين عليه‌السّلام وحدت دارد ، گريه او بر امام حسين عليه‌السّلام گريه عشق است نه گريهء ماتم . او معشوق خود را در بالاترين و عاليترين مرتبه جمال و بهاء و نور و عشق مىبيند و خواهى نخواهى سرشك از\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nديدگانش سرازير مىشود و با اين اشك و آه خود را به حريم محبوب وارد مىنمايد و روح خود را به روح و نفس معشوق پيوند مىزند . ياد محبوب او را منقلب مىكند . او نيازى به روضه و ذكر مصيبت ندارد . ذكر سيّدالشّهداء يك مرتبه او را پرواز مىدهد و به طيران مىآورد و تا ابديّت به پيش مىبرد و تا بيكران همراه با خود آن حضرت در رياض عالم قدس به سير و تفرّج و التذاذ از جذبات و جلوات احديّت كه بر آن حضرت مىتابد درخواهد آورد .\r\n\r\nحالات مرحوم حدّاد و علّامه در مجالس سيّد الشّهداء عليه السّلام وصف ناشدنى است\r\nوقتى ياد و ذكر سيّدالشّهداء عليه‌السّلام مىآمد چنان حالت انقلاب و وجد و شعفى بر سيماى حضرت حدّاد و مرحوم والد رضوان الله عليهما نقش مىبست كه وصف ناشدنى است . در ايّام محرّم چنانچه ذكر اين واقعه را خود حضرت والد قدّس سرّه در كتاب « روح مجرّد » [ 1 
  ] ذكر كرده‌اند ، آثار وجد و عشق و شور و حال كاملًا از وجنات حضرت حدّاد مشهود بود . گوئى حلول اين ماه دور جديدى را در حيات و زندگى او بوجود مىآورد و حال و هواى او را بكلّى عوض مىنمود ، گرچه او تماماً و مستمرّاً با محبوبش حضرت سيّدالشّهداء عليه‌السّلام اتّحاد و معيّت داشت ، امّا ورود در اين ماه براى او جاذبيّت و تلألؤ ديگرى را بهمراه مىآورد . صبحها در منزل ايشان قرائت زيارت عاشوراء و شبها سخن از حالات و عوالم و حقائق توحيدى متجليّهء از نفس آن حضرت بود . در روزهاى تاسوعا و عاشوراء به شاگردانشان دستور مىدادند به خيابان بروند و در دستجات عزادارى شركت كنند ، و خود نيز در انقلاب عجيبى بسر مىبردند . اشك بدون اختيار مانند ناودان بر چهرهء ايشان جارى بود و قدرت بر تكلّم و معاشرت را از ايشان سلب مىكرد . ولى آرام و بىسر و صدا و بدور از هاى و هو در درون خود با معشوق به راز و نياز و نجوى مىپرداختند .\r\n\r\n\r\n","description":"","footnote":"\r\n[ 1 
  ] - روح مجرّد ، ص 78\r\n","page_name":" 192 ","page_number":192},
  {"content":"\r\n\r\nو امّا نسبت به مرحوم والد رضوان الله عليه اينجانب در تمام مدّت عمر خود احدى را نديدم كه اينقدر به حضرت سيّدالشّهدا عليه‌السّلام مانند ايشان عشق بورزد و از هر فرصتى براى اقامهء مجالس عزاء و ذكر استفاده كند . ايشان نه تنها ما را ملزم به اقامهء مجالس عزاء و ذكر اهل بيت ( چه در مشهد و يا در ساير امكنه ) مىنمودند ، بلكه مجبور مىكردند كه ذكر مصيبت را با صداى بلند بخوانيم ، و اگر كسى تخطّى مىكرد مؤاخذه مىنمودند . در تمام مدّت دو ماه محرّم و صفر در منازل دوستان و رفقاى خود صبحها مجالس روضه و مصائب اهل بيت دائر بود و خود در آن شركت مىنمودند . در روزهاى عاشوراء ما را ملزم مىكردند كه در منبر به نوحه‌خوانى و سينه‌زنى بپردازيم و خود درحاليكه عمامه از سر برداشته بودند بلند مىشدند و همراه با مردم به سينه‌زنى مىپرداختند . در شبهاى جمعه در مشهد مجلس روضهء مختصرى با حضور حدود بيست نفر در منزلشان منعقد بود ، و فقط ذاكر به ذكر مصيبت مىپرداخت و صحبت ديگرى در ميان نبود و سپس اطعام مىدادند . حال آيا بىانصافى نيست كه ما بيائيم و بگوئيم : ايرادى كه بر عرفاء وارد است اينست كه كمتر توسّلى به ذوات مقدّسه ائمّه معصومين عليهم السّلام مىكنند و بيشتر به ذكر سخنان توحيدى مىپردازند ؟ ! اگر اينها توسّل نيست پس توسّل در چيست ؟\r\nبلى اينان توسّل را براى قضاء حوائج دنيوى نمىكنند و همچون عوام بواسطهء غلبه احساسات اشك از ديده نمىافشانند ، و امام عليه‌السّلام را براى مسائل دنيوى نمىخواهند ، و توسّل را فقط در برقرارى مجالس تكرارى و تبدّل آن به يك عادت روزمرّه نمىدانند ، و صرف گريه بر سيّدالشّهداء را موجب قرب به حقّ و تجرّد نفس و اكتساب فضايل معنوى نمىشمارند .\r\nاساس مجالس عزادارى اهل توحيد رسيدن به غايت سير معصومين است\r\nبلكه اين طائفه با اقامه مجالس عزاء و سوگوارى زمينه ابراز و اظهار و تبيين مكتب و ممشا و سير و هدف آن بزرگواران را فراهم مىآورند . در اين\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمجالس مكتب و روش توحيدى ائمّه معصومين عليهم السّلام مورد بحث و تحقيق قرار مىگيرد ، و از قضايا و حوادث واردهء بر آن حضرات درس و مشق و اسوه و الگو براى عبور از كريوه‌هاى نفس امّاره و ارتقاء قواى عقلانى و روحى و تزكيه و تهذيب نفس بهره‌گيرى مىشود ، و راه صحيح و منهاج قويم آن بزرگان براى افراد توضيح و تشريح مىگردد ، و كيفيّت مَشى اولياء خدا در ارتباط با حوادث و پديده‌هائى كه با آنها مواجه مىشدند روشن مىگردد . در اين مجالس از اسّ و اساس يك حيات معنوى كه تبلور آن در زندگانى اولياء حقّ متحقّق است سخن به ميان مىآيد ، و غايت و مقصد حركات و سكنات و ممشاى ائمّهء معصومين توضيح داده‌مىشود .\r\n\r\nاساس مجالس عزادارى اهل توحيد رسيدن به غايت سير معصومين است\r\nمقصد و غايت قيام مقدّس سيّدالشهداء عليه‌السّلام چه‌بود ؟ و چرا آن حضرت خود و ذرّيّه و اصحاب خود را فدا نمود ؟ مگر مردم در آن زمان در چه سير و ممشائى قرار داشتند كه حضرت خواست آنان را متنبّه سازد و از خواب غفلت بيدار نمايد ؟ مگر آنان نماز نمىخواندند و روزه نمىگرفتند و حج بجا نمىآوردند ؟ و مگر جهاد نداشتند و نماز جمعه نداشتند ؟ اينها همه بود ولى اصل و اساس دين نبود . اساس دين ولايت است . اساس دين متابعت از امام معصوم است و اطاعت محض و انقياد كامل از فرامين اوست ؛ و بفرمودهء امام باقر عليه‌السّلام :\r\nو لَم يُنادَ بِشىْءٍ كما نودِىَ بِالولايةِ [ 1 
  ] . « هيچ اعلانى از جانب پروردگار همچون اعلان به ولايت ائمّه هدى نبوده است . »\r\nاين ولايت طريق و مسير به توحيد است . مسير به آزادى و حرّيّت در برابر غير حقّ است . مسير عبوديّت و عجز و فقر در مقابل حضرت حقّ است . مسير علوّ نفس و اعتلاء آن در قبال حطام پوچ و بىارزش دنيوى است . مگر حضرت\r\n\r\n\r\n","description":"","footnote":"\r\n[ 1 
  ] - بحار الأنوار ، ج 68 ، ص 329\r\n","page_name":" 194 ","page_number":194},
  {"content":"\r\n\r\nأميرالمؤمنين به فرزندش حسن بن على عليهماالسّلام نفرمود :\r\nيا بُنَى ! و أكرِمْ نَفْسَك عَن كُلِّ دَنيَّةٍ و إن ساقَتْكَ إلى الرَّغآئِب ، فإنّكَ لَن‌ْتَعتاضَ بما تَبذُل مِن نَفْسِكَ عِوضًا [ 1 
  ] . « اى فرزند ! نفس خود را بلند مرتبه و عزيز بدار از هر امر پست و شىء بىارزشى كه در اين دنيا نصيب خواهد شد ، اگر چه آن امر تو را به منافع كلان و بهره‌هاى فراوان و اشياء نفيس و بسيار ارزشمند برساند . زيرا تو هيچگاه نخواهى توانست در قبال آنچه كه از مناعت و عزّت و عظمت و حرّيّت و بلند منشى نفس خود از دست داده‌اى چيزى را بدست آورى كه بتواند همسو و همطراز باشد . »\r\n\r\nمكتب امام حسين عليه السّلام مكتب تعقّل و آزادى و انتخاب است\r\nمكتب امام حسين اين مكتب است . مكتب عرفان حقّ است و معرفت واقعى حقّ و عبوديّت صِرف در برابر حضرت حق‌ّو رها شدن از همه گير و بندهاى نفسانى و شهوانى و شيطانى و جمود در تعصّبات خشك و بىمغز و توخالى و اسير هواها و هوس‌ها و احساسات و شايعات و تقليد كوركورانه از مبادى فاسده و مفسده ، چنانچه در خطبات آن حضرت در روز عاشوراء بوضوح اين مطالب به چشم مىخورد . مكتب سيّدالشّهداء مكتب تعقّل است نه تقليد كوركورانه ، مكتب تدبّر است ، مكتب آزادى و رشد و انبساط فكر است ، مكتب تحقيق و اختيار و انتخاب است ، نه چوب و چماق و ضرب و شتم ؛ آن مكتب مكتب أبابكر و عمر و يزيد و معاويه است .\r\nمكتب آن حضرت رجوع به عقل و فطرت و وجدان است ، بيرون آمدن از وادى جهالت و ضلالت و جمود و خشك‌مغزى است . مكتبى است كه تمام جهات وجودى و حيثيّات ظاهرى و باطنى و روحى و نفسى دنيوى و اخروى انسان را در بر مىگيرد . در اين مكتب فقط آنچه مطرح است و از آن دفاع\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد عبده ، ج 3 ، ص 51\r\n","page_name":" 195 ","page_number":195},
  {"content":"\r\n\r\nمىشود توحيد است و بس ! در اين مكتب فقط خدا وجود دارد و غير او باطل است . احساسات در اين مكتب راهى ندارد و نفس در اينجا ارزشى ندارد .\r\nكسانى كه مىگويند : در واقعه عاشوراء آنچه كه حاكم بود مسألهء عشق بود ، اشتباه كرده‌اند . عشق منهاى تعقّل يعنى جنون . عشق جداى از مبانى شرع يعنى لاابالىگرى وخودكامگى . عشق بدور از موازين و مبانى يعنى هوس و سركشى . عشقى در مكتب امام حسين ارزش دارد كه بر اساس فهم و ادراك و تشخيص و تعقّل و درايت باشد ، نه بر اساس هوى و هوس و غلبه احساسات . در واقعه كربلا اصحاب سيّدالشّهداء همه عاشق آن حضرت بودند ، امّا نه عشق مجازى و صورى ، و نه عشق احساسى و عاطفى ؛ آن عشق ارزشى ندارد و پشيزى به حساب نمىآيد .\r\n\r\nعشق واقعى جداى از مبانى عقل نيست\r\nعشق اصحاب عشق از روى فهم و بينش بود ، عشق از روى موازين و مبانى عقلانى و شرعى بود ، عشق به حقيقت نورانى و عظمت مطلقه و نفس قدسى بود . عشق به مبدأ وجود و بهاء اتمّ و مجلاى اكمل و اوسع حضرت بارى بود . اين عشق كجا و عشقى كه در مجالس و محافل از او دم مىزنند كجا ؟ عشقى كه با اندك تغيّر و تبدّل در توقّعات و انتظارات مبدّل به يأس و نااميدى و سردى و نفور از معشوق شود كجا ، و عشقى كه به مولاى خود بگويد : اگر هزار بار مرا قطعه قطعه كنند و باز زنده كنند دست از تو بر نمىدارم كجا ؟ ! اين عشق بر اساس فهم و يقين و ادراك حقيقت است ، و آن عشق بر اساس جاذبه‌هاى توخالى و اعتبارى و تبليغات و اشاعات و امور بىپايه و اساس است ؛ ببين تفاوت ره از كجاست تا به كجا ! ولذا مىبينيم جريان حادثه كربلا از لسان اولياى حق‌ّبه نحو متمايزى از ساير جريانات بيان شده است .\r\nأميرالمؤمنين عليه‌السّلام در ارتباط با اين حادثه مىفرمايد :\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمُناخُ ركابٍ و مُصارِعُ عُشّاقٍ ، شُهدآءَ ، لا يَسبِقُهم مَن كانَ قَبلَهم و لا يَلحقُهم مَن بَعدَهم . [ 1 
  ] « اينجا منزلگاه و محل بارانداز و قتلگاه عاشقانى شيفته و شيداى حضرت حقّ است . عاشقانى كه نه مانند ايشان آمده است و نه خواهد آمد . »\r\nامكان ندارد عقلْ انسان را از حركت در وادى عشق منع نمايد ، و امكان ندارد عشق واقعى جداى از مبانى و موازين عقل به راه خود برود . عقل انسان را به قرب محبوب و فناء در او دعوت مىكند و به هر وسيله‌اى كه بتوان جهت وصول به اين نتيجه توسّل جست ممدوح و مجاز و بلكه ملزم مىشمارد ، و به هر چه كه ممكن است بعنوان عائق و سدّ راه و حاجز ورود به حريم حضرت حقّ شمرده شود تحذير و دورباش مىدهد .\r\nعقل موهبتى است الهى كه خداى متعال براى تصحيح مسير و انطباق فكر و عمل با واقع و نفس الأمر ، و بالنّتيجه حركت به سوى مقصد اقصى و غايت قُصوى و فعليّت كلّيّه استعدادهاى نهفته بشرى و كمال مطلوب به انسان عطاء نموده‌است ؛ و همين عقل انسان را به سمت سيّدالشّهداء و فناء در او و تسليم و تفويض تمام شراشر وجودى و آثار حيات به او دعوت مىكند . او ديگر نمىتواند به عنوان حاجز و مانع سدّ راه وصول به آن حضرت قرار گيرد ، تا انسان مجبور گردد براى وصول به اين هدف از نيرو و قدرت عشق بهره‌گيرد . و اگر چنانچه عقلى در اين ميان بخواهد مانعى بوجود بياورد و با طرح قضايا و قياساتى انسان را از اين نعمت عظمى و سعادت دارَين محروم نمايد ، آن عقل عقل نيست بلكه قوّهء واهمه و متخيّله است كه بجاى عقل خود را جا زده است و قياسات خود را موجّه نشان مىدهد ؛ و انسان بايد با رجوع به حقائق متقنه و مبانى رصين و اصول موضوعه به حقيقت و كُنه قضاياى عقلانى پى ببرد و از آنها مدد طلبد و راه خود\r\n\r\n\r\n","description":"","footnote":"\r\n[ 1 
  ] - بحار الأنوار ، از « خرائج و جرائح » ج 41 ، ص 295\r\n","page_name":" 197 ","page_number":197},
  {"content":"\r\n\r\nرا منطبق با حقّ و واقعيّت و بدور از وساوس و توجيهات نفسانى قراردهد . و در اينجا به اين نكته مىرسيم ، و علّت تشويق و ترغيب ائمّه عليهم‌السّلام نسبت به اقامه مجالس عزاى سيّدالشّهدا عليه‌السّلام روشن مىشود .\r\n\r\nروايت زيد شحّام در فضيلت اقامه مجلس عزا و گريه بر سيّد الشهداء عليه السّلام\r\nزيد شحّام گويد :\r\nكُنّا عندَ أبىعبدِاللهِ عليه‌السّلام و نَحن جماعةٌ مِن الكوفيّينَ ، فدَخل جعفرُ بنُ عفّان علَى أبىعبدِاللهِ عليه‌السّلام فقرَّبه و أدناهُ . ثُمَّ قالَ : يا جعفرُ ! قالَ : لَبّيكَ جَعلنىَ اللهُ فِداكَ ! قالَ : بَلَغَنى أَنّكَ تَقول الشِّعرَ فى الحُسينِ عليه‌السّلام و تَجيد . فقالَ لَه : نَعَم جَعلنىَ اللهُ فِداكَ ! قالَ : قُل ! فَأنشَدَهُ صلَّى اللهُ عليه فبكَى عليه‌السّلام و مَن حَولَه حَتّى صارَت الدُمُوع علَى وَجهِه و لِحيتِه . ثمّ قالَ : يا جَعفرُ ! واللهِ لَقَد شِهدتُ ملَئِكةَ اللهِ المقرَّبون‌َهَيهُنا يَسمعونَ قولَك فى الحسينِ عليه‌السّلام ، و لَقد بَكَوا كما بَكَينا و أكثَر . و لَقد أوجبَ اللهُ تعَالى لكَ يا جعفرُ فى ساعتِه الجنَّةَبأسرِها و غَفَر اللهُ لكَ . ثُمّ قالَ عليه‌السّلام : ألا أزيدُكَ ؟ قالَ : نَعَم يا سيِّدى ! قالَ : ما مِن أحدٍ قالَ فى الحُسينِ شِعرًا فبكى و أبكَى بِه إلّا أوجبَ اللهُ لَه الجنَّةَ و غَفر لَه [ 1 
  ] .\r\n« ما جماعتى از كوفه خدمت امام صادق عليه‌السّلام بوديم ، در اين هنگام جعفر بن عفّان وارد شد . حضرت او را بسوى خود خواندند و نزديك خود نشاندند ؛ سپس فرمودند : اى جعفر ! عرض كرد : لبّيك جانم فداى شما باد ! فرمودند : به من خبر رسيده كه تو دربارهء حسين عليه‌السّلام شعر مىسرائى و مرثيه سرائى مىكنى . عرض كرد : بلى ! حضرت فرمودند : از آن اشعارت قدرى بخوان . زيد شروع كرد به خواندن . حضرت گريه كردند و همينطور افرادى كه در محضر ايشان بودند همگى به گريه افتادند تا اينكه اشكهاى آن حضرت بر صورت و محاسنشان جارى گرديد . سپس فرمودند : اى جعفر ! قسم به خدا كه ديدم\r\n\r\n\r\n","description":"","footnote":"\r\n[ 1 
  ] - بحار الأنوار ، ج 44 ، ص 282 ، بنقل از رجال كشّى ، ص 289\r\n","page_name":" 198 ","page_number":198},
  {"content":"\r\n\r\nملائكهء مقرّب در اينجا اشعار ترا مىشنيدند و مانند ما بگريه درآمده بودند و بيش از ما بر حسين گريه كردند . و به تحقيق كه خداوند بهشت را در اين ساعت بر تو واجب گردانيد و به همهء مراتب بهشت ترا مستحقّ فرمود ، و در اين ساعت خداوند تمام گناهان تو را بيامرزيد .\r\nآنگاه حضرت فرمودند : اى زيد آيا بيشتر براى تو بگويم ؟ عرض كرد : بلى اى سيّد و آقاى من . فرمودند : هيچ فردى نيست كه براى حسين شعرى بگويد و خود و ديگران را بگريه درآورد مگر اينكه خداى متعال بهشت را بر او واجب مىگرداند و همهء گناهان او را مورد عفو و بخشش قرار مىدهد . »\r\n\r\nشركت كنندهء در مجلس عزاى أباعبدالله عليه السّلام بايد خود را تحت اشراف آن حضرت ببيند\r\nعلّت اين همه اصرار و ابرام بر اقامه مجالس عزا اينست كه بواسطه ذكر سيّدالشّهداء رحمت الهى بر مجلس و افراد نازل مىشود و ملائكه در آن محفل حضور بهم مىرسانند ، و حضور ملائكه موجب استجلاب فيض و نور و رحمت مىشود ، و انسان خود را در حريم ولايت و اشراف نفس امام عليه‌السّلام قرار مىدهد . بنابراين بايد قدر اين موقعيّت را بداند و اين فرصت را به رايگان از دست ندهد و بكوشد كه خود را واقعاًدر همان ممشى و منهاج واقع كند و هرچه بيشتر خود را به حرم و حريم و مسير و طريق آن حضرت نزديك كند ، و سعى كند كه مسير زندگى خود را بر اساس و پايه سير و منهاج آن حضرت استوار كند . و خلاصهء مطلب و لبّ كلام اينكه : وقتى از مجلسى بيرون مىآيد بناگذارد بر اينكه با قبل از ورودش فرق كرده باشد و انسان ديگرى شده باشد ، و وجود باقى آن حضرت را همراه خود بيرون آورد و با او عهد و پيمان ببندد كه هميشه او را همراه خود حفظ كند و از او نگهدارى و پرستارى نمايد ، و خود را در كنار او و زير خيمهء او و تحت اشراف و نظر او ببيند و با او معيّت داشته باشد . در اين وقت اين مجلس همان مجلسى مىشود كه مورد نظر امام صادق عليه‌السّلام خواهد بود و آنچه را از ثواب و اجر بشارت دادند خداوند نصيب\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاين فرد خواهد نمود . و الّا اگر منظور صرفاً حضورى باشد و استماعى و احساسى و گريه‌اى و بعد هم به همان كارهاى گذشته ادامه دهد ، و هيچ اثرى از اين مجلس در خود احساس نكند و فكر و عقل و روح و نفس خود را رشد و صيقل ندهد ، براى او چندان ثمربخش نخواهد بود ؛ اين روضه مىشود روضه تكرارى و عادت و مخلوط با لذائذ نفسانى ، نه روحانى .\r\n\r\nمرحوم حاج هادى ابهرى نمونه اى است از شيفتگان أباعبدالله الحسين عليه السّلام\r\nيكى از رفقا و دوستان بسيار صميمى مرحوم والد رضوان الله عليه كه با او صيغهء اخوّت نيز خوانده بودند مرحوم حاج هادى ابهرى خانصنمى رحمة الله عليه بود . مردى بود بسيار روشن و صاف و با ضميرى پاك و بىآلايش ، و از شيفتگان و دلباختگان خاندان رسالت على الخصوص حضرت أباعبدالله الحسين عليه‌السّلام . او سواد عادى نداشت و حتّى اسم خود را نمىتوانست امضاء كند . مهرى ساخته بود و بجاى امضاء مُهر مىزد . داراى حالات عجيبى بود . چشمان برزخى او تا حدودى باز شده بود و باطن افراد را تشخيص مىداد . منافق را از صادق به خوبى مىشناخت و از نيّات اشخاص با خبر بود . براى رفتن به منزلى از دوستان خود و يا شركت در جلسه با اينكه اصلًا سواد نداشت ولى آدرسى نمىپرسيد . مىگفت : از منزل بيرون مىآيم و همينطور مُلهَم مىشوم تا اينكه به مقصد برسم . گاهى مىگفت : كبوترى در مقابل خود مىبينم و هر جا او رفت بدنبالش مىروم تا به منزل مطلوب برسم .\r\nايشان با صفاى ضمير خاصّ خود دورانى طولانى از مدّت عمر خود را به ابتهال و گريه و توسّل و نوحه بر حضرت سيّد الشّهداء عليه‌السّلام سپرى نموده‌بود . گريه‌هاى طولانى شب و ناله‌هاى روز يك سيرهء مستمرّهء حيات او را تشكيل داده بود . به نحوى كه مىگفتند : حدود دوازده سال از عمر خود را به گريه و اشك و آه و ذكر مصيبت بر خاندان عصمت گذرانده است ؛ و بواسطه همين توسّلات و اخلاص‌ها دريچه‌هائى بر نفس او گشوده شده بود و حقائق عالم برزخ\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nتا حدودى برايش منكشف مىگشت . خدمت بسيارى از بزرگان از جمله مرحوم آية الله شيخ مرتضى طالقانى در نجف اشرف رسيده بود . با مرحوم آية الله حاج سيّد محمّد هادى ميلانى رحمة الله عليه تا آخر عمر مراوده و حشر و نشر داشت و بسيار مورد تعظيم و تكريم ايشان بوده است . مرحوم آية الله حاج شيخ محمّد جواد انصارى رضوان الله عليه را ادراك كرده و از فيض جلسات ايشان بهره‌مند شده بود .\r\nامّا آنچه در احوالات ايشان به عنوان يك نقطه ضعف و نقصانِ حال به چشم مىخورد اين بود كه ايشان همانند بسيارى از غير مطّلعين از اهل معنى و شهود ، تمام مسأله و نهايت مدارج كمالات انسان را در ابتهال و توسّل به ائمّه طاهرين صلوات الله عليهم اجمعين به همين شيوه و طريقى كه ذكر شد مىدانست ، و مرتبه‌اى ما فوق اين مسأله برايش معنى نداشت . مجلسى برايش ارزش داشت كه فقط روضه و ذكر مصيبت خوانده شود و از مصائب سيّد الشّهداء در آن ذكرى بميان آيد . توسّلات را فقط در شكل و قالب روضه و سينه‌زنى و هيئتى متعارف مىديد و عميقتر از اين نوع برايش متصوّر نبود ؛ و نسبت به افرادى كه همانند او اين چنين به اقامه مجالس و توسّلات نمىپرداختند معترض بود . و بدين لحاظ با اهل عرفان و توحيد چندان ميانه خوبى نداشت ، و چه بسا در تعابير و كلمات خود نسبت به آنان ايرادها و اشكالاتى مطرح مىنمود .\r\nبخاطر مىآورم در ايّام طفوليّت زمانى كه سنّم حدود چهارده سال بود روزى در حضور ايشان اين غزل مغربى را مىخواندم :\r\n ما جام جهان نماى ذاتيم * ما مظهر جملهء صفاتيم\r\nما نسخهء نامه الهيم * ما گنج طلسم كائناتيم\r\nهم صورت واجب الوجوديم * هم معنى و جان ممكناتيم\r\nبرتر ز مكان و در مكانيم * بيرون ز جهات و در جهاتيم\r\nهر چند كه مجمل دو كونيم * تفصيل جميع مجملاتيم \r\n\r\n","description":"","footnote":"","page_name":" 201 ","page_number":201},
  {"content":"\r\n\r\n ما حاوى جملهء علوميم * كشّاف جميع مشكلاتيم\r\nبيمار ضعيف را شفائيم * حبوس نحيف را نجاتيم\r\nگو مرده بيا كه روح بخشيم * گو تشنه بيا كه ما فراتيم\r\nاى درد كشيدهء دوا جوى * از ما مگذر كه ما دوائيم\r\nچون قطب ز جاىخود نجنبيم * چون چرخ اگر چه بى ثباتيم\r\nهم مغربىايم و مشرق شمس * هم ظلمت و چشمهء حياتيم [ 1 
  ] \r\nوقتى غزل به پايان رسيد ، درحاليكه داشت چپق مىكشيد يك خنده‌اى زد و گفت : اين چه حرفهائى است كه اين ميزنه ! پيغمبر هم اين حرفها را نزد ؟ !\r\n\r\nمرحوم حاج هادى حساب اهل توحيد را از مرام ائمّه جدا كرده بود\r\nايشان حساب اهل توحيد را از مرام و مكتب ائمّه عليهم السّلام جدا كرده بود ؛ و گرچه نسبت به حضرت حداّد قدّس الله سرّه به ديده احترام مىنگريست ، ولى در باطن خود همواره دچار نوعى كشمكش و نزاع در تطبيق مدركات خود با حالات و مشاهدات خود از مرحوم حدّاد بود ، و چه بسا با كنايات و اشارات اين دغدغه و تشويش را به زبان مىآورد . و از آنجا كه مرحوم والدرضوان الله عليه شاگرد سلوكى و تلميذ خاصّ استاد و مربّى نفوس : حضرت حدّاد بودند ، دائماً بين آن دو بر سر مسألهء عرفان و توحيد مباحثاتى در جريان بود . صفاى ضمير و پاكى سرشت و صراحت در لهجهء اين پير مرد نورانى و عاشق خاندان عصمت ، و عقد اخوّت و برادرى بين آن دو از يك طرف ، و از طرف ديگر وجود شياطين انسى و قاطعان طريق و معاندين مكتب توحيد و عرفان كه به هر وسيله و از هيچ كوششى جهت تشويش ذهن صاف و پاك او نسبت به اهل توحيد و بالأخصّ حضرت حدّاد فروگذار نمىكردند موجب معضله‌اى در روابط بين مرحوم والد و ايشان شده بود و دائماً ايشان را مىآزرد ، و ايشان نيز حقّاً و حقيقتاً\r\n\r\n\r\n","description":"","footnote":"\r\n[ 1 
  ] - ديوان شمس مغربى ، ص 78\r\n","page_name":" 202 ","page_number":202},
  {"content":"\r\n\r\nدر عالم رفاقت و اخوّت و مردانگى و مروّت از هيچ كمكى و مساعدتى در جهت تصحيح راه و تبيين حقائق توحيدى و معرفتى براى او دريغ نورزيدند ، و انصافاً حق‌ّاخوّت و رفاقت را دربارهء او بنحو اتمّ و اكمل ايفاء نمودند .\r\n\r\nمعاندين مكتب عرفان ذهن مرحوم حاج هادى را مشوب ساخته بودند\r\nمرحوم والد رضوان الله عليه مىفرمود : دشمنان عرفان و توحيد و گرگان در لباس ميش و منافقان در كسوت دوست و رفيق چنان مطلب را بر مرحوم حاج هادى مشتبه كرده بودند و از مرحوم حاج سيّد هاشم حدّاد قدّس الله سرّه شخصيّتى منحرف و منعزل از مكتب اهل بيت عليهم السّلام و مخالف طريق ولاء و محبّت ساخته بودند كه بطور كلّى ذهن و فكر و حال او را منقلب كرده بودند ، و او را نسبت به مرحوم حداّد به سوء ظنّى شديد و تخيّلات و اوهام غريبى گرفتار نموده بودند . بطوريكه براى او مسلّم شده بود طريق مرحوم حداّد جداى از طريق اهل بيت و راه و منهاج او مخالف شرع و اولياى الهى مىباشد . و چنانچه مرحوم والد قدّس سرّه در كتاب « روح مجرّد » [ 1 
  ] شمّه‌اى از مسايل و مطالب آن زمان را بيان كرده‌اند ، ايشان نيز در همين راستا فريب اغواى مُغويان و معاندين را خورده و در دام وساوس شيطانى آنان گرفتار آمد ، و خود نيز در جهت تنقيص و تعيير و كوبيدن شخصيّت حضرت حدّاد در خطّ مخالفين مكتب حقّ و توحيد قرار گرفت . و در مجالس و محافل آنان شركت مىكرد و آنها هم از همان نقطه ضعف مرحوم حاج هادى به نحو اتمّ سوء استفاده برده و لبهء تيز حملات خود را متوجّه عدم اقامهء مجالس عزاء و مصيبت و توسّلات مىنمودند . و اين ساده دل صافى ضمير كه حدود مدركات و شعور و فهم او از همين مسائل و مطالب تجاوز نمىنمود ، مطالب خرافى و چرند و مزخرف آنان را به ديدهء قبول نگريست و بالمرّة از مرحوم حدّاد دل‌بريد و به صف‌ّمعاندين و مخالفين ايشان پيوست . بطوريكه وقتى به سفر زيارتى عتبات مشرّف شده بود اصلًا به ديدن مرحوم‌حاج سيّد هاشم حدّاد نرفت\r\n\r\n\r\n","description":"","footnote":"\r\n[ 1 
  ] - روح مجرّد ، ص 544\r\n","page_name":" 203 ","page_number":203},
  {"content":"\r\n\r\nو بدون زيارت ايشان به ايران مراجعت كرد .\r\nمرحوم والد رضوان الله عليه بسيار از اين عمل ناراحت و مكدّر شدند و بطور جدّىترى ايشان را مورد بازخواست و مؤاخذه و حساب و كتاب قراردادند ، و سخنان خود را با ايشان در مورد حضرت حدّاد شديدتر و دائرهء بحث را تنگ‌تر نمودند ؛ و از آنجا كه آن مرحوم فرد صادق و صافى بود تا حدودى اين مطالب بر روى او تأثير گذارد و كمى از شدّت و حدّت نظراتش نسبت به مرحوم حدّاد كاسته گرديد .\r\n\r\nجريانى باعث تغيير عقيده مرحوم حاج هادى نسبت به حضرت حدّاد مىگردد\r\nاين فراز و نشيب همچنان ادامه داشت تا اينكه مرحوم حدّاد به حجّ مشرّف مىشوند و اتّفاقاً در موقع مراجعت ، مرحوم حاج هادى ابهرى نيز به عتبات مشرّف بودند . حضرت حدّاد هنگام ورود به كربلا قبل از آمدن به منزل اوّل به زيارت حضرت سيّد الشّهداء و بعد به زيارت حضرت أبىالفضل العبّاس عليهماالسّلام مشرّف مىشوند و سپس به منزل خود تشريف مىآورند . مرحوم حاج هادى كه خود ناظر اين جريان بوده است يك مرتبه منقلب مىشود و تمام وساوس شياطين و نقشه‌هاى اهريمنى آنان با اين عمل حضرت حدّاد در نفس او نقش بر آب مىشود و به كذب مطالب و شيطنت آنان پى مىبرد ، و آنچنان مست از اين عمل و زيارت مىشود كه خود جلوى مرحوم حدّاد حركت كرده و با صداى بلند اشعارى را به تركى در ترحيب و تبريك به مرحوم حدّاد مىخواند ؛ و خلاصه حال و هواى عجيبى دست داده بود و شور و شعف او را دوستان خاطره‌اى به ياد ماندنى و نادر توصيف مىكنند .\r\nمرحوم والد قدّس سرّه مىفرمود : ببينيد مصيبت تا كجاست و فاجعه به چه وسعتى است كه بايد جريانى رخ دهد و مسايلى پيش آيد تا فردى كه وجودش فانى در وجود صاحب ولايت است ، و روح و سرّش مندكّ در روح و سرّ سيّدالشّهداء است و همهء شراشر حيات او را فناء و إغماء در ذوات مقدّسه\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمعصومين عليهم‌السّلام تشكيل داده است ، و حقيقت مجسّم توحيد و مظهر أجلاى حضرت حقّ است ، بايد جهت تنزيه و تبرئهء او زيارت سيّد الشّهداء و أباالفضل العبّاس بعنوان واسطه و مستمسك قرار گيرد ! كسى كه سرّ توحيد در وجود او تبلور يافته و سرّ ولايت در نفس او ظهور و تجلّى پيدا كرده بايد كارش به آنجا برسد كه زيارت ائمّه عليهم‌السّلام موجب تبرئه و پاك شدن گناهان او گردد . واى بر ما ! و واى بر آن بىخبرانى كه دانسته و يا ندانسته اين جريانات را بوجود مىآورند و مردم را از نعمت حضور و فيض ادراك اين اولياى الهى و عرفاى بالله محروم و بىنصيب مىنمايند ! كسى كه ذكر دائمش يا صاحب الزّمان است ، و ورد شبانه‌روزى او مناجات خمسة عشر حضرت سجّاد عليه‌السّلام ، و گرد و غبار ضريح موسى بن جعفر عليهماالسّلام را در هر مرتبه زيارت به سر و صورت و ديدگان خود مىكشد ، و زيارت سيّد الشّهداء عليه‌السّلام را هر روز بر خود فرض مىشمرد و در ايّام محرّم اطعام‌هاى عمومى او مشهور و معروف اهل كربلاست ، و وصول به مقام توحيد و عرفان حضرت حقّ را توسّل به عنايات و فيض الطاف باب‌الحوائج حضرت أبىالفضل العبّاس عليه‌السّلام مىداند و خود را نيز مفتخر به اين لطف و كرامت مىشمارد ، بايد اينچنين دربارهء او قضاوت كرد ! و اينچنين بىانصافانه و ابلهانه تهمت عدم توسّل به حضرات معصومين را بر او بست !\r\nمرحوم قاضى رضوان الله عليه مىفرمود : من در وجب به وجب صحن حضرت سيّد الشّهداء عليه‌السّلام شبها را تا به صبح بيتوته كرده‌ام . و هم از ايشان منقولست كه : توسّل به سيّد الشّهداء عليه‌السّلام جهت فتح باب سالكين إلى الله و كشف حجب تأثيرى عجيب دارد و بدون توسّل به سيّد الشّهداء عليه‌السّلام فتح باب نمىشود .\r\nمرحوم عارف و اصل و عالم كامل سند العلماء الربّانييّن حاج ميرزا جواد ملكى تبريزى قدّس الله سرّه در توسّلات و ابتهالات به حضرت أباعبدالله الحسين\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nعليه‌السّلام مشارٌ بالبَنان بود ، و عبارات ايشان در مقام مناجات و مسامره با سرور و مولايش در كتب ، قلب هر خواننده‌اى را تكان مىدهد و دل هر صاحب دلى را بلرزه در مىآورد . آيا اينها از ائمّه فاصله داشتند ؟ و فقط آنها كه با اقامه مجالسى براى قضاء حوائج دنيوى و تكرار مكرّرات ائمّه را دستاويز وصول به اميال و اهداف و اوهام و تخيّلات خود قرار مىدادند اهل ولاء و محبّت‌اند ؟ زهى نادانى و گمراهى و كوردلى !\r\n\r\nنامهء مرحوم علّامه از مكّه به حاج هادى او را منقلب مىكند\r\nمرحوم والد رضوان الله عليه تا آخر زمان حيات مرحوم حاج هادى ابهرى دست از ارشاد و موعظه و نصيحت و ارائه طريق حقّ نسبت به او برنداشت .\r\nبه ياد مىآورم سال آخر حيات مرحوم حاج هادى ابهرى بود ؛ در آن سال به اتّفاق مرحوم والد به حجّ تمتّع مشرّف شده بوديم . ايشان در آن سفر نامه‌هائى براى رفقا و دوستان خود از مدينه و مكّه ارسال كرده بودند . منجمله نامه‌اى براى مرحوم حاج هادى ابهرى مىفرستند و در آن نامه پس از ذكر مطالبى بس‌عجيب و غريب و كلماتى حكيمانه و مشفقانه چنين مىنگارند :\r\nاى حاجى ! من در اينجا با شما اتمام حجّت مىكنم و اعلام مىكنم ، و نگران حال تو هستم كه روز قيامت برپا شود و تو در مقابل ميزان و محاسبهء اعمال قرار گيرى ، و براى تو روشن شود كه آن كسى را كه در تمام عمر براى او گريه و نوحه‌سرائى مىنمودى و بر مصائبش سرشك از ديدگان جارى مىساختى و ذكرت و فكرت همه او بود ، به ياد او بخواب مىرفتى و به ياد او از خواب برمىخواستى ، او به عنوان اوّل خصم تو گريبانت را بگيرد و در قبال آنچه كه براى تو از حقائق توحيد روشن شد و تو از قبول آن سر برتافتى و روى گردانيدى ، در پيشگاه عدل الهى با تو به مخاصمه برخيزد و از تو در قبال اين مطالب مؤاخذه نمايد و تو را در مقام عرض و حساب محكوم نمايد ؛ حال بنگر كه چه جوابى براى آن روز خواهى يافت و چگونه با اين مسأله برخورد خواهى كرد ؟\r\nمرحوم حاج هادى مىگويد : من در ابهر بودم كه اين نامه به دستم رسيد ؛ و\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nچون سواد نداشتم شخصى براى من خواند ، و من آنقدر گريه كردم و ناليدم و گفتم : خدايا شكر كه گرچه ما رسول و پيامبر تو را نديديم ، ولى در اين زمان فردى از اولاد او را بر من معرّفى نمودى كه اينطور دلسوزانه همانند پدرى مشفق و برادرى مهربان بيايد و رفيق و برادر گمراه خود را از ضلالت و گمراهى و بدبختى نجات دهد . مىگويد : من به ياد سفر رسول خدا به طائف افتادم كه حضرت چگونه رنج سفر بر خود هموار نمود و اين همه راه را رفت و با چه مصائبى در آنجا مواجه شد تا اينكه يك نفر را به راه راست هدايت نمايد . ديدم الآن سيّد محمّد حسين همان راه جدّش را مىرود و همان عرق و حميّت و مرارت كه در جدّش موجود بوده است در قالب فرزندش اينك تجلّى و تبلور يافته است .\r\nمرحوم والد رضوان الله عليه مىفرمود : در اواخر حيات مرحوم حاج هادى بود كه خداوند لطف و عنايتش شامل حال او گرديد و در واپسين روزهاى عمر خود ، هنگامى كه در بستر بيمارى افتاده بود پرده از جلوى چشمانش بكنارى رفت و مشاهده كرد كه تمام مطالبى كه در اين مدّت عمر دربارهء حضرت حدّاد مىگفتند همه دروغ و كذب محض و از روى غرض و حسد و لجاج و عناد بوده‌است ، و حقّ با حضرت حدّاد است و غير او همه بر باطل‌اند . و اين مطلب را با صراحت به افرادى كه به عيادت او مىآمدند ابراز مىكرد و مىگفت : اين سيّد محمّد حسين حقّ حيات بر من داشته است ، و او بود كه بالأخره موجب شد من به راه راست هدايت يابم و با محبّت و ولايت عارف كامل حضرت حدّاد از اين دنيا بروم ، رحمةُ الله عليه رحمةً واسعة .\r\nآرى آنچه را كه مردم معيار حبّ و بغض بشمار مىآورند در مكتب عرفان جائى ندارد ، و آنچه را كه از ديدگان آنها مخفى است كه همان تحقّق به حقيقت امام عليه‌السّلام و اتّحاد نفس و روح با آن حضرات است از نظر عوام ارزشى به حساب نمىآيد . مردم بدنبال جنجال و هياهو هستند ، و اهل حقّ در آرامش و\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nسكون در سرّ و سويداى خود با معشوق و محبوب به نجوى و راز و نياز پرداخته‌اند . بنابراين نه عوام از آنها خبرى دارند و نه آنان دل به خواسته و ميل عوام مىسپارند . اينها در اينطرف جوى و آنان در طرف ديگر .\r\n\r\nشمس مغربى : وراى مطلب هر طالبست مطلب ما\r\n وراى مطلب هر طالبست مطلب ما * برون ز مشرب هر شاربست‌مشرب ما\r\nبكام دل به كسى هيچ جرعه‌اى نرسيد * از آن شراب‌كه پيوسته مىكشد لب ما\r\nسپهر كوكب ما از سپهرهاست برون * كه هست‌ذات‌مقدّس‌سپهر كوكب‌ما\r\nبتاختند بسى اسب دل ولى نرسيد * سوار هيچ روانى بگرد مركب ما\r\nهنوز روزوشب كائنات هيچ نبود * كه روز ما رخ او بود و زلف او شب ما\r\nكسى كه جان و جهان داد وعشق او بخريد * وقوف يافت ز سود و زيان مكسب ما\r\nز آه و يا رب ما آنكسى خبر دارد * كه سوختست‌چو ما او ز آه و يا رب ما\r\nتو دين و مذهب ماگير در اصول و فروع * كه‌دين‌ومذهب حق‌ّاست‌دين‌ومذهب ما\r\nنخست‌لوح دل ازنقش‌كائنات بشوى * چو مغربيت اگر هست عزم مكتب ما [ 1 
  ] \r\n\r\n\r\n","description":"","footnote":"\r\n[ 1 
  ] - ديوان شمس مغربى ، ص 8 و 9\r\n","page_name":" 208 ","page_number":208},
  {"content":"\r\n\r\nتحقيقاً هم همينطور است ، چرا كه :\r\n مكتب عاشق ز مكتب‌ها جداست * عاشقان را مكتب و مذهب خداست \r\nموحّد واقعى تطوّر حالات و دگرگونى مقامات را به حقّ نسبت مىدهد\r\nدر مكتب عرفان و توحيد سخن از حقيقت ولايت و توحيد است و توجّه به كنه و باطن و ادراك عقلانى و شهودى اين مسأله . در سخن عارف بالله ديدن ظاهرى امام عليه‌السّلام جائى ندارد ؛ زيرا ظاهر ظاهر است و حركت نفس ، حركت در باطن و كشف حجب است . زيارت امام عليه‌السّلام بدون تحقّق معرفت و وصول به باطن ولايت چه فائده و خاصيّتى دارد ؟ امام عليه‌السّلام كه بالاتر از پيامبر و رسول خدا صلّى الله عليه و آله و سلم نيست . اين افرادى كه در زمان آن حضرت صبح و شام موفّق به زيارتش مىشدند و در صف اوّل نماز جماعت او شركت مىكردند ، و جهت تبرّك آب وضوى پيغمبر بر يكديگر سبقت مىجستند ، پس از ارتحال آن حضرت كجا رفتند ؟ و چه شدند و چه موقعيّتى در قبال صاحب ولايت علىّ بن أبىطالب أميرالمؤمنين عليه‌السّلام گرفتند ؟\r\nكجا رفت آن تمجيدها و تعريفها ، كجا رفت آن خطبه‌ها و نمازها ، كجا رفت آن نصائح و موعظه‌ها ، كجا رفت آن كرامات و معجزه‌ها ، كجا رفت وحى و نزول ملائكه بر رسول خدا ، كجا رفت آن مشاهده‌ها و رؤيت‌ها ، كجا رفت آن فدايت شوم‌ها ، چه شد آن همه تبليغ و بيست و سه سال در ميان مردم و با مردم بودن ، چه شد آن همه سفارش به اهل البيت و عترت آن حضرت ، چه شد واقعهء روز غدير ، و چه شد : إنّى تارِكٌ فيكُم الثّقلَيْن كتابَ اللهِ و عِترَتى أهلَ بَيتى ، و إنَّهُما لَن يَفتَرقا حتّى يَرِدا عَلىَّ الحَوضَ ! [ 1 
  ] اينها كجا رفت ؟\r\n\r\n\r\n","description":"","footnote":"\r\n[ 1 
  ] - امام شناسى ، ج 13 ، ص 222 به نقل از حاكم در « مستدرك » ، و در ص 234 از « فرائد السّمطَين » حمّوئى و صدوق در « إكمال الدّين » : « من در ميان شما دو چيز ارزشمند و گرانقدر باقى مىگذارم : كتاب خدا و اهل بيت خودم را . و آن دو هرگز از يكديگر جدا نخواهند شد تا اينكه در روز قيامت در كنار حوض كوثر بر من وارد شوند . »\r\n","page_name":" 209 ","page_number":209},
  {"content":"\r\n\r\nموحّد واقعى تطوّر حالات و دگرگونى مقامات را به حقّ نسبت مىدهد\r\nاينها جائى نرفت و چيزى پس از مرگ رسول خدا تغيير نكرد و هيچ اتّفاقى نيفتاد ، زيرا از اوّل نبود ! از اوّل معرفت نبود ، شناخت نبود . ايمان به كنه و سرّ و جان آنها رسوخ ننموده‌بود . ظاهرى از ايمان و نمائى از آن را بهره‌مند شده بودند . ايمان آنها در مرتبه مثال و صور برزخى فقط متجلّى شده بود نه بيشتر ؛ به ملكوت و سرّ آنان هنوز راه نيافته‌بود . آنان رسول خدا را در قالب معجزات و خوارق عادات و كرامات و فتح و ظفر ظاهرى و عادى يافته بودند نه بيشتر . در هر جا كه اين امور محقّق و متبلور بود حضور داشتند ، و همين كه مطلب خلاف از آب در مىآمد حالت آنها نسبت به حضرت تغيير مىكرد . تا وقتى جنگ به نفع مسلمين و فتح و ظفر با آنان بود شركت داشتند ، و همين كه موردى بر خلاف انتظار بوقوع مىپيوست در همه چيز ، در خدا و رسول و ملائكه و دين و غيره شكّ و ترديد مىنمودند .\r\nفتح و ظفر در جنگى آنها را شادمان و اميدوار مىكرد ، و شكست در جاى ديگر موجب شكّ در حقائق ربوبى و جريان مشيّت و تقدير در عالم خلق مىگشت . اگر معجزه و كرامتى از رسول خدا سرمىزد همه براى هم نقل مىكردند و به آن حضرت به چشم اعجاب و تحسين و رسالت مىنگريستند ، و اگر به بليّه و مصيبتى مبتلا مىشدند چون بر خلاف انتظار بود تبدّل حال و مقال پيدا مىنمودند .\r\nدر آيات قرآن دعوت ، دعوت به توحيد است نه به امور ظاهرى و گذرا . همه امور در تبدّل حالات و اختلاف مقامات به حضرت حقّ نسبت داده‌مىشود ، و طرفين در قضيّه براى يك موحّد تفاوتى ندارد ؛ زيرا هر دو طرف را مشيّت الهى و تقدير حق مىداند و به ظاهر توجّه نمىكند ، بلكه به تكليف و وظيفه عمل مىكند . براى او عمل به تكليف با علم به عدم وصول به نتيجه به همان اندازه مرغوبٌ إليه و جالب است كه علم به حصول نتيجه و غايت و هدف داشته باشد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبراى أميرالمؤمنين عليه‌السّلام حركت بسوى صفّين با علم به شكست و ختم غائله به نفع معاويه و مكر منافقان و رجوع به كوفه با دست خالى به همان اندازه از اهمّيّت و تكليف و الزام است ، كه حركت بسوى جنگ جمل و نهروان و وقوع فتح و پيروزى و شكست دشمن . زيرا على هر دو قضيّه را از خدا مىبيند و ابداً براى او به اندازه سر سوزنى تفاوت و اختلاف در نفس وجود ندارد . فتح از خداست ، شكست از خداست صورت و ظاهرش دوتاست و باطن و حقيقتش يك امر . و اين مسأله حقيقت توحيد است . و على ما را به اين نقطه دعوت مىكند نه به فتح و ظفر و شكست دشمن و غلبه بر آن ، و جمع غنائم و اخذ اسير و نيل به فتوحات و فتح بلاد و گسترش آب و خاك . همه اينها التذاذات نفس است نه توحيد ، و انغمار در شهوات است نه عمل به تكليف ، و قضاء تمايلات و صفات و ملكات نفس است ، نه مشى و سير در مسير رضاى الهى و انطباق با دستور و تكليف . او مىگويد : حركت كن ! بايد حركت كرد . سپس مىگويد : بايست ! بايد ايستاد . اگر بگويد : بايست ! ديگر انسان نمىتواند حركت كند ، زيرا اين حركت ديگر براساس تكليف نيست . اين حركت براساس ميل نفس است و خودسرانه است و از روى شهوت و اغراض نفسانى است ؛ و چنين حركتى ديگر نمىتواند مورد خواست و تكليف حضرت حقّ باشد . حركتى مورد رضاى اوست كه فقط جنبه و حيثيّت عبوديّت در او لحاظ شود ، و عبد از خود اراده و اختيارى نداشته باشد .\r\nكشتن زبير در جنگ جمل نمونه‌اى از تمرّد و تسليم نبودن در برابر حقّ است\r\nدر جنگ جمل پس از آنكه زبير دست از جنگ كشيد و به گوشه‌اى رفت و با اين عمل رسماً كراهت و ندامت خود را از ايجاد اين معركه و بلوى نشان داد ، يكى از اصحاب أميرالمؤمنين عليه‌السّلام فرصت را غنيمت شمرد و در يك حالتى كه زبير غافل از جوانب و شرائط بود بر او حمله كرد و او را به قتل رسانيد ، و شادان و مسرور خدمت أميرالمؤمنين عليه‌السّلام رسيد و اين بشارت\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nرا به آن حضرت داد . حضرت تا اين سخن را شنيدند بسيار خشمگين و ناراحت شدند و به شدت با او برخورد كردند و فرمودند : كى به تو اجازه داده بود كه دست به چنين كارى بزنى ؟ مگر تو نبايد از من براى اين كار اجازه مىگرفتى ؟ حال بشنو كه از رسول خدا شنيدم كه فرمود : قاتل زبير در آتش است ! [ 1 
  ] آن شخص تا اين سخن را شنيد گفت : اگر كارى نكنيم مسؤوليم و اگر بكنيم باز مسؤوليم ، سپس راه خود را در پيش گرفت و رفت .\r\nآرى اين است نتيجه تمرّد و سركشى و عنان‌گسيختگى . تو براى كه مىجنگى ؟ براى خودت يا براى على ! اگر براى خودت است كه مباركت باشد و عواقبش را نيز بپذير . و اگر براى على است ، بايد ببينى او چه دستور مىدهد . اگر دستور دهد بكش ! بايد بكشى ولو اينكه آن فرد فرزندت باشد يا خودت باشى ؛ و اگر مىگويد نكش ! بايد نكشى گرچه او اوّل دشمنش چون معاويه و عمروبن عاص باشد . دستور دستور اوست و امر امر اوست ؛ ما را چه رسد كه در اختيار و ارادهء او اظهار نظر كنيم و ميل خود را بر انتخاب و اختيار او ترجيح دهيم .\r\nدر آيهء شريفه مىفرمايد :\r\n( إِنْ تُصِبْكَ حَسَنَةٌ تَسُؤْهُمْ وَ إِنْ تُصِبْكَ مُصيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَ يَتَوَلَّوْا وَ هُمْ فَرِحُونَ * قُلْ لَنْ يُصيبَنا إِلَّا ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ * قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ وَ نَحْنُ نَتَرَبَّصُ بِكُمْ أَنْ يُصيبَكُمُ اللَّهُ بِعَذابٍ مِنْ عِنْدِهِ أَوْ بِأَيْدينا فَتَرَبَّصُوا إِنَّا مَعَكُمْ مُتَرَبِّصُون ) [ 2 
  ] .\r\n\r\n\r\n","description":"","footnote":"\r\n[ 1 
  ] - « تنزيه الأنبياء » ص 158 و 159 ؛ « الصّراط المستقيم » ج 3 ، ص 174 ؛ « بحار الأنوار » ج 10 ، ص 386 و ج 32 ، ص 178 ؛ « اختصاص » ص 93 ؛ « شرح نهج البلاغه » ابن أبى الحديد ، ج 1 ، ص 236\r\n[ 2 
  ] - سوره التّوبة ( 9 ) آيات 50 الى 52\r\n","page_name":" 212 ","page_number":212},
  {"content":"\r\n\r\n« اگر امر خيرى به تو رسد ناراحت شوند ، و اگر مصيبتى فرا رسد گويند : ما به خواست خود رسيديم ، و شادمانه و مسرورانه از تو روى مىگردانند . اى پيامبر ! به ايشان بگو : هيچ امرى چه خوب و چه ناپسند به ما نمىرسد مگر اينكه آن را خداى براى ما مقدّر كرده است . او مولى و صاحب اختيار امر ماست ، و فقط مؤمنون بر خدا توكّل مىكنند . بگو : آيا جز اين است كه شما يكى از دو خير و دو امر پسنديده را براى ما انتظار داريد ( يا فتح و پيروزى و يا شهادت و بهشت و رضوان الهى ) ؟ امّا ما انتظار داريم كه عذاب الهى يا به دست او و يا به دست ما بر شما فرود آيد ، پس حال كه چنين است در انتظار بمانيد كه ما هم با شما منتظر امر الهى هستيم . »\r\nدر اين آيات خداى متعال بطور وضوح حقيقت عالم تشريع را براساس واقعيّت تكوين و توحيد شرح داده است و هر دو طرف مسأله را داخل در حيطهء ولايت و اراده و مشيّت خود قرار داده است ؛ درحاليكه مردم طرف باخت و شكست را خارج از قدرت و مشيّت او مىبينند .\r\nعارف در سخنانش مردم را متوجّه اين حقيقت مىكند و از ظاهر به سمت باطن و از احساس به سمت واقعيّت و از جاذبه‌هاى مادّى به سمت جلوات ربوبى و انوار الهى هدايت مىكند .\r\n\r\nنزد عارف رؤيت ظاهرى امام عليه السّلام غايت مراد نيست\r\nديدن ظاهرى امام عليه‌السّلام در مكتب عارف و اهل توحيد راهى ندارد . او دعوت به باطن و ولايت امام مىكند ، و معرفت حقيقى امام عليه‌السّلام نه شناسنامه‌اى آن را تبليغ و ترويج مىدهد . اين همه رواياتى كه دلالت بر زيارت ائمّه عليهم‌السّلام با معرفت و شناخت حقيقى آنان است به چه مقام و موقعيّتى هدايت مىكنند و دلالت مىنمايند ؟ در اين رواياتى كه ميزان اجر و ثواب بر زيارت ائمّه عليهم‌السّلام بر ميزان قرب و شناخت آنان مترتّب شده است مگر غير از اين است كه ارزش زيارت امام براساس معرفت است ؟ آيا بين زيارت\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nامام رضا عليه‌السّلام كه در يك مرتبه با ثواب يك حج و يك عمره مقبوله برابرى مىكند ، و زيارت آن حضرت كه با ثواب هزار حج و عمره مقبوله برابرى مىكند تفاوتى نيست ؟ اگر هست در كجاست ؟\r\nاين ثواب‌ها و درجاتى كه بر زيارت سيّد الشّهدا عليه‌السّلام مترتّب است و جدّاً انسان را به تحيّر مىاندازد بر چه اساسى است ؟ و چرا اين همه تفاوت در مراتب آن به چشم مىخورد ؟ و آيا بين زيارت يك فرد عادى كه هيچ اسمى و رسمى و شناختى و معرفتى از امام عليه‌السّلام ندارد ، با آن كس كه نفسش مندكّ در نفس امام و روح و جانش و سرّش با آن حضرت معيّت بلكه اتّحاد پيدا نموده است تفاوتى ندارد ؟ و آيا از جهت تقرّب بين فردى كه خارج از حرم است با اهل حرم اختلافى نيست ؟ و آيا بين زيارتى كه حضرت بقيّة الله ارواحنا فداه از حرم اجداد خود به عمل مىآورند با زيارت افراد عادى فرقى وجود ندارد ؟ در اينجاست كه به مغزى و لِمّ طريق اهل توحيد در كيفيّت معرّفى و ارائه طريق بسوى امام عليه‌السّلام پى مىبريم . عارف پيوسته به اعلى مرتبهء شؤون و مراتب امام دعوت مىكند ، كه همان معرفت باطنى و شهود حقيقت ولايت و توحيد است ؛ و غير عارف در مراتب مختلف از رؤيت ظاهرى و قضا و حوائج مادّى و صورى گرفته تا ادراك امام و شؤونات او و اكتساب فضايل معنوى در محدودهء مثال و صورت و وصول به امور غريبه و كسب مراتب فعليّت از خرق عادات و اقتدار بر تصرّفات و اطّلاع بر مغيبات و انكشاف مجهولات و صدور امور غير عادى و غيره ، كه تماماً از مراتب مادون حقيقت امام عليه‌السّلام و باطن و كُنه و سرّ اوست . و البتّه امام به هر كس بمقتضاى خواست و اراده و سعه و ظرفيّت او خواهد داد و از هيچ فردى دريغ و امساك نخواهد داشت .\r\nدر مكتب عرفان رؤيت ظاهرى امام چندان تعريفى ندارد ، و لذا هيچگاه در دستورات و برنامه‌هاى آنان اين مسأله به چشم نمىخورد . رفتن به اين طرف و\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nآن طرف براى زيارت امام زمان عليه‌السّلام چندان فضيلتى محسوب نمىشود . حركت از بلاد بعيده براى تشرّف به مسجد جمكران ، از اين جهت كه تكرّر آن موجب زيارت امام زمان عليه‌السّلام شود توصيه نمىشود . بيتوته در مسجد سهله در شبهاى چهارشنبه براى ديدن امام زمان در ميان اين طائفه ديده نشده است . اگر آنها به زيارت مسجد سهله مىروند فقط به جهت تبرّك آن است ، كه آن مكان مقدّس را منزل و منظر معشوق مىبينند و هر كسى كه عاشق محبوبى باشد به متعلّقات محبوب و آثار محبوب عشق مىورزد . او در آن مكان بدنبال حقيقت معشوق است ، خواه او را ببيند و خواه نبيند !\r\nو لذا نظر اهل توحيد به آثارى همچو مسجد سهله و غيره نظر آلى است نه استقلالى . اهل توحيد امام زمان عليه‌السّلام را در همهء نقاط على السّويه مىبينند و به هر جا نظر مىكنند عكس رخ او را جلوه‌گر مىيابند ، و هر وجودى را در اين عالم ظهور حقيقت ولايت مىدانند . آنها هميشه با امام مؤانست و مؤالفت و قِران دارند ، و مكان خاصّى را براى آن حضرت قائل نمىباشند ، و به دنبال جلوهء خاصّى از آن حضرت در زمان خاصّ و يا فضاى خاصّى نيستند ؛ و اصلًا بدون معيّت و اتّحاد با آن حضرت يك لحظه از عمر خود را سپرى نمىكنند . آنها نياز به مكان مخصوصى ندارند تا آن حضرت را زيارت كنند . زيارت آنها در مسجد سهله از باب ظهور جلوهء خاصّ آن حضرت است نه براى ديدن او ، و از باب تيمّن و تبرّك آثار آن حضرت است . ولذا ديگر شب چهارشنبه با ساير شبها و روزها براى آنها تفاوتى ندارد . آنها نيز به زيارت مسجد سهله مىرفتند امّا نه براى زيارت امام عليه‌السّلام ، بلكه جهت تشرّف به مكانى كه عنايت و نظر آن بزرگوار به آنجا معطوف شده است . و اگر صد سال به آنجا بروند و حضرت را نبينند باز مىروند و باز كسب فيض مىكنند . آنها آنجا را\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمنزل و مأواى محبوب مىبينند و همچنان كه باطن آنها با آن حضرت معيّت دارد ، ظاهرشان را نيز متبرّك به بركات ظاهرى آن حضرت مىنمايند .\r\n\r\nنقل داستان تهجّد مرحوم حاج سيد احمد كربلائى در مسجد سهله از كتاب « توحيد علمى و عينى »\r\nمرحوم والد قدّس الله سرّه در مقدّمهء كتاب « توحيد علمى و عينى » در احوالات عارف كامل و فقيه نحرير آية الله العظمى نادرهء دهر حضرت حاج سيّد احمد كربلائى چنين مىنگارند :\r\nمرحوم آقا سيّد جمال الدّين براى حقير نقل كردند كه : در ايّام جوانى كه تحصيلات ايشان در اصفهان بوده است استاد و مربّى اخلاقى ايشان ، مرحوم آخوند كاشى و مرحوم جهانگيرخان قشقائى بوده‌اند .\r\nو چون به نجف اشرف مشرّف مىشوند استادشان مرحوم آقا سيّد جواد بوده‌است . و مىفرمودند : او مردى سريع و پرمايه و پر محتوى بود و مىگفت : اگر از عالم بالا به من اجازه دهند ، در سر چهارراه‌ها ، چهارپايه مىگذارم و بر روى آن مىايستم و مردم را به توحيد و عرفان خداوندى مىخوانم . و ديرى نپائيد كه به رحمت حق پيوست و من به مرحوم آية الله و مربّى اخلاقى : آقاى شيخ على محمّد نجف آبادى رجوع كردم و از او دستور مىگرفتم .\r\nمدّتها از اين موضوع گذشت و من در تحت تعليم و تربيت او بودم ؛ تا يك شب كه بر حسب معمول به مسجد سهله آمدم براى عبادت . و عادت من اين بود كه به دستور استاد هر وقت شبها به مسجد سهله مىرفتم ، اوّلًا نماز مغرب و عشاء را بجاى مىآوردم و سپس اعمال وارده در مقامات مسجد را انجام مىدادم ، و پس از آن دستمالى را كه در آن نان و چيزى بود به عنوان غذا باز مىكردم و مقدارى مىخوردم ، آنگاه قدرى استراحت نموده و مىخوابيدم ، و سپس چندين ساعت به اذان صبح مانده برمىخواستم و مشغول نماز و دعا و ذكر و فكر مىشدم ؛ و در موقع اذان صبح نماز صبح را مىگزاردم و تا اوّل طلوع آفتاب به بقيّه وظائف و اعمال خود ادامه مىدادم ، آنگاه به نجف مراجعت مىنمودم .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدر آن شب كه نماز مغرب و عشاء و اعمال مسجد را بجاى مىآوردم و تقريباً دو ساعت از شب مىگذشت ، همين كه نشستم و دستمال خود را باز كردم تا چيزى بخورم ، هنوز مشغول خوردن نشده بودم كه صداى مناجات و ناله‌اى به گوش من رسيد ، و غير از من هم در اين مسجد تاريك احدى نبود .\r\nاين صدا از ضلع شمالى ، وسط ديوار مسجد ، درست در مقابل و روبروى مقام مطهّر حضرت امام زمان عجّل الله تعالى فرجه شروع شد ، و بطورى جذّاب و گيرا و توأم با سوز و گداز و ناله و اشعار عربى و فارسى و مناجات‌ها و دعاهاى عالية المضامين بود كه بكلّى حال ما را و ذهن ما را متوجّه خود نمود . من نتوانستم يك لقمه از نان بخورم ، و دستمال همينطور باز مانده بود و نتوانستم بخوابم و استراحت كنم ، و نتوانستم به نماز شب و دعا و ذكر و فكر خود بپردازم ؛ و همينطور متوجّه و منصرف بسوى او بودم .\r\nصاحب صدا ساعتى گريه و مناجات داشت و سپس ساكت مىشد . قدرى مىگذشت ، دوباره مشغول خواندن و درد دل كردن مىشد . باز آرام مىگرفت و سپس ساعتى مشغول مىشد و آرام مىگرفت . و هر بار كه شروع مىكرد به خواندن ، چند قدمى جلوتر مىآمد ، بطورى كه قريب به اذان صبح كه رسيد در مقابل مقام مطهّر امام زمان ارواحنا فداه رسيده‌بود . در اين حال خطاب به حضرت نموده و پس از گريه طولانى و سوز و نالهء شديد و دلخراش اين اشعار را با تخاطب و گفتگوى با آن حضرت خواند :\r\n ما بدين در ، نه پى حشمت و جاه آمده‌ايم * از بد حادثه اينجا به پناه آمده‌ايم\r\nرهرو منزل عشقيم و ز سر حدّعدم * تا به اقليم وجود اين همه راه آمده‌ايم\r\nسبزهء خطّ تو ديديم و ز بستان بهشت * به طلبكارى اين مهرگياه آمده‌ايم\r\nبا چنين گنج كه شد خازن او روح امين * به گدائى به در خانهء شاه آمده‌ايم \r\n\r\n","description":"","footnote":"","page_name":" 217 ","page_number":217},
  {"content":"\r\n\r\n لنگر حلم تو اى كشتى توفيق كجاست * كه در اين بحر كرم غرق گناه آمده‌ايم\r\nآبرو مىرود اى ابر خطاشوى ببار * كه بديوان عمل نامه سياه آمده‌ايم\r\nحافظ اين خرقهء پشمينه بينداز كه ما * از پى قافله با آتش آه آمده‌ايم [ 1 
  ] \r\nو ديگر ساكت شد و هيچ نگفت و در تاريكى چندين ركعت نماز گزارد تا سپيده صبح دميد . آنگاه نماز را بجاى آورده و مشغول به خود در تعقيبات و ذكر و فكر بود تا آفتاب دميد . آنوقت برخاست و از مسجد خارج شد . و من تمام آن شب را بيدار بودم و از همه كار و بار خود واماندم و مات و مبهوت وى بودم .\r\nچون خواستم از مسجد بيرون شوم ، از سرخدمهء آنجا كه اطاقش خارج از مسجد و در ضلع شرقى بود پرسيدم : اين شخص كه بود ؟ ! آيا شما او را مىشناسيد ؟ !\r\nگفتند : آرى ! اين مردى است به نام سيّد احمد كربلائى ، بعضى از شبهاى خلوت كه در مسجد كسى نيست مىآيد ، و حال و وضعش همينطور است كه ديديد .\r\nمن كه به نجف آمدم و خدمت استاد آقا شيخ على محمّد رسيدم مطالب را مو بمو برايشان بيان كردم . ايشان برخاست و گفت : با من بيا ! من در خدمت استاد رفتم . استاد در منزل آقا سيّد احمد وارد شد و دست مرا در دست او گذارد و گفت : از اين به بعد مربّى اخلاقى و استاد عرفانى تو ايشانست ، بايد از او دستور بگيرى و از او متابعت بنمائى ! [ 2 
  ]\r\n\r\nتوجّه به ظاهر امام عليه السّلام نفس را از ادراك سرّ ولايت باز مىدارد\r\nاز اين حكايت معلوم است كه اوّلًا : اساتيد عرفان و توحيد نسبت به حضور در اين امكنه كه تعلّق به حضرت بقيّة الله ارواحنا فداه دارد تا چه حدّ\r\n\r\n\r\n","description":"","footnote":"\r\n[ 1 
  ] ديوان خواجه حافظ ؛ طبع پژمان بختيارى ، غزل 347 ، ص 155\r\n[ 2 
  ] توحيد علمى و عينى ، از ص 20 الى 23\r\n","page_name":" 218 ","page_number":218},
  {"content":"\r\n\r\nاهتمام و رغبت داشتند و خود و شاگردان را دعوت به اين امكنه مقدّسه مىنمودند . ثانياً : وقت خاصّى براى حضور در اين امكنه نمىشناختند و مانند ساير افراد كه شب چهارشنبه را جهت رؤيت آن حضرت قائل‌اند ، نفس حضور در اين فضاى مقدّس را مغتنم مىشمردند نه وقت خاصّ جهت رؤيت ظاهرى را . ثالثاً : مقصود و منظور ايشان از حضور صرفاً تقرّب باطنى و انس معنوى و مناجات و خلوت نفس و روح و سرّ با حقيقت آن حضرت بوده است نه صرف زيارت ظاهرى و صورى ؛ و لذا اوقاتى را انتخاب مىكردند كه مسجد خلوت باشد و كسى مزاحم حال و كار و ذكر و فكر آنان نشود .\r\nمرحوم والد رضوان الله عليه در مدّت اقامت در نجف اشرف اغلب شبهاى پنجشنبه را در مسجد سهله به بيتوته اختصاص مىدادند ، زيرا شبهاى چهارشنبه شب درسى و تحصيلى بود و رفتن به مسجد سهله موجب تعطيل دروس شب و روز چهارشنبه مىشد . علاوه در شب چهارشنبه ازدحام جمعيّت كه براى تشرّف ظاهرى خدمت حضرت گرد مىآيند مانع خلوت و جمعيّت خاطر و فكر و استفاده بيشتر خواهد شد .\r\nمرحوم حدّاد رضوان الله عليه كراراً به مسجد سهله در اوقات مختلف تشرّف حاصل مىنمود و كسب فيض مىكرد . استاد ايشان مرحوم قاضى قدّس الله سرّه مدّت‌ها در مسجد سهله رفت و آمد داشت تا اينكه در آنجا براى ايشان فتح باب حاصل شد و به ادراك حقيقت ولايت حضرت صاحب الأمر نايل آمد .\r\nبنابراين سرّ اينكه اولياى الهى وجههء كلمات و سخنان خود را بسوى ادراك كنه ولايت و حقيقت معرفت امام عليه‌السّلام قرار داده‌اند اينست كه : توجّه به ظاهر امام و سوق افراد به سمت رؤيت ظاهرى و تشرّف صورى و مادّى ، نفس را از ادراك فيض حقيقت و سرّ ولايت باز مىدارد ؛ و از آنجا كه نفس انسان از جهت آنكه به عالم صور و ظواهر و عالم تخيّل و توهّم بيش از\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nجنبه ملكوت و حيثيّت عقلانى خود انس و الفت دارد ، و بواسطهء انغمار در كثرات و توهّمات و تخيّلات فاصلهء او تا حقيقت عالم وجود و عوالم ما فوق صورت و مثال بسيار بعيد است ، لذا شوق و رغبت او به سمت و سوى امور صورى و مثالى و خوارق عادات و امور محسوسهء چشم پر كن و برخوردار از جاذبه‌هاى صورى ، بسيار بيش از امور ملكوتى و معنوى و عقلانى و نورانى و حقائق بدون صورت و تماماً معنى مىباشد . لذا تمام همّ و غمّ اهل توحيد در بيان ربط و اتّصال به مبدأ ولايت بر محور معرفت باطنى و شناخت عوالم قلب و نفس صاحب ولايت است نه بر محور ديدن و رؤيت ظاهر . لذا در مجالس مرحوم حدّاد و حضرت والد قدّس الله سرّهما هيچگاه سخن از ديدن ظاهرى امام زمان ارواحنا فداه نبوده است ، و بنده در تمام مدّت عمر خود ياد ندارم كه راجع به ديدن آن حضرت سخنى بميان آورند ، و شاگردان خود را جهت زيارت آن حضرت تشويق و ترغيب كرده باشند ، و يا دستورى و ذكرى و برنامه‌اى براى تشرّف خدمت آن حضرت داده باشند .\r\nحقير در ايّامى كه در معيّت والد معظّم پس از سفر از حجّ بيت الله الحرام به عتبات عاليات مشرّف شده بوديم ، روزى به حضرت آقاى حدّاد روحى فداه عرض كردم : براى تشرّف خدمت حضرت صاحب الأمر چه دستورى مىفرمائيد ؟\r\nايشان فرمودند : مقصد و مقصود اصلى ادراك ولايت آن حضرت و شناخت حقيقت آن حضرت است ، و الّا ديدن ظاهرى امام عليه‌السّلام كه بدون توجّه به آن مقصود مطلبى را حاصل نمىنمايد ؛ امّا در عين حال اگر شما خواستيد تشرّف ظاهرى نيز خدمت آن حضرت حاصل نمائيد اين دستور را بمدّت بيست شب انجام دهيد آن حضرت را خواهيد ديد . و حقير چون ديدم كه لياقت ادراك حضور آن بزرگوار را ندارم از انجام آن عمل خوددارى ورزيدم ، و\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمآل امر خود را به خود صاحب ولايت واگذار نمودم ، ( الْحَمْدُ لِلَّهِ الَّذى هَدانا لِهذا وَ ما كُنَّا لِنَهْتَدِىَ لَوْ لا أَنْ هَدانَا اللَّه ) [ 1 
  ] .\r\n\r\nكلام مرحوم علّامه ناظر بر معرفت حقيقت امام است نه تشرّف بحضور بدن عنصرى\r\nمرحوم والد رضوان الله عليه در جلد پنجم كتاب « امام شناسى » مطالبى را بس نفيس در اين موضوع آورده‌اند كه ما در اينجا ذكر مىكنيم :\r\nوجود مقدّس حضرت بقيّة الله عجّل الله تعالى فرجه آينهء تمام نماى حقّ است ؛ بايد در آن آينه حقّ را ديد نه خود را ، چون خودى ندارد ، و نمىتوان بدون آينه حقّ را ديد ، چون بدون آينه حقّ قابل ديدن نيست . و بنابراين حتماً بايد حقّ را از راه و از طريق و از آينه و آيه آن ولىّ اعظم جست و بسوى او در تكاپو بود .\r\nدر دعاها و مناجات‌ها مخاطب خداست ، از راه آن حضرت و از سبيل و صراط آن حضرت ، و لهذا اگر به خود آن حضرت هم عرض حاجت كنيم و او را مخاطب قرار دهيم ، بايد متوجّه باشيم كه عنوان استقلال به خود نگيرد و جامهء استقلال به خود نپوشد ؛ بلكه عنوان وساطت و مرآتيّت و آيتيّت پيوسته در ذهن و در مدّ نظر باشد . و در حقيقت باز هم خداوند را مخاطب قرار داده‌ايم ؛ چون آينه و مرآت بما هو مرآة قابل نظر استقلالى نيست بلكه نظر تبعى است ، و نظر استقلالى به همان صورت منعكس در آن بازگشت مىكند .\r\nاين مسأله از مهمترين مسائل باب عرفان و توحيد است كه كثرات اين عالم تنافى با وحدت ذات حقّ ندارند ، زيرا وحدت اصلى ، و كثرات تبعى و ظلّى و مرآتى است . و مسأله ولايت به خوبى روشن مىشود كه حقيقت ولايت همان حقيقت توحيد است ، و قدرت و عظمت و علم و احاطهء امام عين قدرت و عظمت و علم و احاطهء حقّ است تبارك و تعالى ، دوئيّتى در بين نيست و اثنينيّتى وجود ندارد . بلكه خواستن از خدا بدون عنوان وساطت و مرآتيّت امام معنى ندارد ؛ و خواستن از امام مستقلًّا بدون عنوان وساطت و مرآتيّت براى ذات اقدس حقّ نيز معنى ندارد .\r\n\r\n\r\n","description":"","footnote":"\r\n[ 1 
  ] سوره الأعراف ( 7 ) قسمتى از آيه 43\r\n","page_name":" 221 ","page_number":221},
  {"content":"\r\n\r\nو در حقيقت خواستن از امام و خواستن از خدا يك چيز است ، نه تنها يك چيز در لفظ و عبارت و از لحاظ ادبيّت و بيان ، بلكه از لحاظ حقيقت و متن واقع ، چون غير از خدا چيزى نيست .\r\n( تَبارَكَ اسْمُ رَبِّكَ ذِى الْجَلالِ وَ الْإِكْرام ) . ( آيه 78 از سوره 55 : الرّحمن )\r\nاين دو طائفه ( وهّابيّه و شيخيّه ) هر دو به خطا رفته‌اند ، زيرا اگر از ممكنات چه مادّى و چه مجرّد عنوان مرآتيّت را برداريم ، و چه به آنها عنوان استقلال بدهيم هر دو غلط است . و صحيح آن است كه نه اين است و نه آن ، بلكه موجودات داراى اثر حقّ هستند و صاحب صفات حقّ هستند و مظاهر و مجالى ذات و اسماء حسنى و صفات علياى او مىباشند .\r\nمذهب وهّابيّه به جبر و مذهب شيخيّه به تفويض گرايش دارد و هر دو غلط است ، بل أمرٌ بينَ الأمرَين و منزِلةٌ بينَ المنزلتَين [ 1 
  ] ؛ و آن طلوع نور ذات اقدس حقّ است در كثرات مادّيه و مجرّده .\r\nمذهب وهّابيّه انكار قدرت و علم حقّ را در موجودات مىكند ، و مذهب شيخيّه انكار قدرت و علم حقّ را در ذات خود حقّ ؛ پس هر كدام از اين دو مذهب به تعطيل گرويده‌اند و اين هر دو غلط است .\r\nوجود حضرت حجّة بن الحسن ارواحنا فداه ظهور اتمّ حق‌ّو مجلاى اكمل ذات حضرت ذوالجلال است ؛ مقصد خداست و آن حضرت رهبر و رهنماست . و ما اگر در توسّلاتمان به آن حضرت مستقلًّا نظر كنيم و لقاء و ديدار او را مستقلًّا بخواهيم ، نه به فيض او نائل مىشويم و نه به لقاء خدا و زيارت حضرت محبوب .\r\nامّا به فيض او نمىرسيم چون وجودش استقلالى نيست ، و ما به دنبال وجود استقلالى رفته‌ايم ، و امّا به لقاء خدا نمىرسيم چون به دنبال خدا نرفته‌ايم و در آن حضرت خدا را نديده‌ايم .\r\n\r\n\r\n","description":"","footnote":"\r\n[ 1 
  ] كافى ، ج 1 ، ص 159 ، حديث 9 و 13 ؛ توحيد صدوق ، ص 360 ، حديث 3 و 8\r\n","page_name":" 222 ","page_number":222},
  {"content":"\r\n\r\nو لهذا اكثر افرادى كه در عشق حضرت ولىّ عصر مىسوزند ، و اگر هم موفّق به زيارت شوند باز هم از مقاصد دنيّه و جزئيّه و حوائج مادّيه و معنويّه تجاوز نمىكنند . روى اين اصل است كه آن حضرت را مرآت و آيه حقّ نپنداشته‌اند ، و گرنه به مجرّد ديدن بايد خدا را ببينند و از وصال آن حضرت به وصال حقّ نائل آيند ، نه آنكه باز خود آن حضرت حجابى بين آنان و بين حقّ شود و از او تقاضاى حاجات دنيويّه و آمرزش گناهان و اصلاح امور را تمنّى نمايند . چه بسيارى از افراد كه به محضرش مشرّف شده‌اند و آن حضرت را هم شناخته‌اند ، ولى از عرض اين گونه حاجات احتراز نكرده و همين چيزها را خواسته‌اند . پس در حقيقت نشناخته‌اند زيرا معرفت به او معرفت به خداست ؛ مَن عَرفَكُم فقدْ عرَف اللَهَ . [ 1 
  ]\r\nهر كس بخواهد خدمت او برسد بايد تزكيه نفس كند و به تطهير سرّ و اندرون خود اشتغال ورزد ؛ و در اين صورت به لقاى خدا مىرسد كه لازمه‌اش لقاء آن حضرت است . و به لقاى آن حضرت مىرسد كه بالملازمه لقاى خدا را يافته است ، گرچه در عالم طبيعت و خارج مشرّف به شرف حضور بدن عنصرى آن حضرت نشده باشد . پس عمدهء كار ، معرفت به حقيقت آن حضرت است نه تشرّف به حضور بدن مادّى و طبيعى . از تشرّف به حضور مادّى و طبيعى فقط به همين مقدار بهره مىگيرد ، ولى از تشرّف به حضور حقيقت و ولايت آن حضرت سِرّش پاك مىشود و به لقاء حضرت محبوب ، خداوند متعال فائز مىگردد .\r\n( لِمِثْلِ هذا فَلْيَعْمَلِ الْعامِلُون ) ، ( آيه 61 ، از سورهء ( 37 ) : الصّآفات ) .\r\nعلّامه بحر العلوم قدّس الله نفسه ، عمرى را در مجاهده با نفس امّاره و تزكيه سرّ و تطهير نفس براى عرفان الهى و وصول به مقام معرفت و فناء و اندكاك در ذات حضرت حقّ بسر آورد ، و از « رسالهءسير و سلوك » او مقام او در\r\n\r\n\r\n","description":"","footnote":"\r\n[ 1 
  ] قسمتى از زيارت جامعه صغيره مىباشد كه در « مفاتيح الجنان » من عَرفهم فقد عرفَ اللهَ دارد ، و همچنين در « مصباح كفعمى » ص 505 ؛ « كامل الزّيارات » ص 303 و ص 315 ؛ « البلد الأمين » ص 297\r\n","page_name":" 223 ","page_number":223},
  {"content":"\r\n\r\nمراحل و منازل عرفان مشهود است . او كه به خدمتش مشرّف مىگشت با اين ديده بود ، با ديدهء حقّ بين نه با ديدهء خود بين .\r\n حق بين نظرى بايد تا روى تو را بيند * چشمى كه بود خودبين كى روى تو را بيند ؟ \r\nاز آن مرحوم حكايت كرده‌اند كه روزى چون اذن دخول براى تشرّف به حرم مبارك حضرت سيّد الشّهداء عليه‌السّلام را خوانده ، همين كه مىخواست داخل شود ايستاد و خيره به گوشهء حرم مطهّر مىنگريست ، و مدّتى به همين منوال بود و با خود اين بيت را زمزمه مىكرد :\r\n چه خوش است صوت قرآن ز تو دلربا شنيدن * به رخت نظاره كردن سخن خدا شنيدن \r\nبعداً از علّت توقّفش پرسيدند ، در پاسخ گفت : حضرت مهدى عجّل الله تعالى فرجه در زاويه حرم مطهّر نشسته بودند و مشغول تلاوت قرآن بودند . اين است معناى وصول و اين است حقيقت آيتيّت و مرآتيّت .\r\nو ما بايد در اعتقاداتمان درست بكوشيم و به وجه احسن بر پايهء اصالت واقع پايه گذارى كنيم . [ 1 
  ]\r\n\r\nآنچه در زمان غيبت بر آن تأكيد شده مسألهء تهيّؤ و ثبات در دين است\r\nبارى صحبت از زمان ظهور حضرت و تعيين وقت ظهور و پرداختن به ذكر خوابها و مكاشفات و امور غير عادّيه در اين جهت تماماًخلاف مكتب اهل بيت عليهم‌السّلام و طريق مستقيم و مسير قويم اولياى الهى و عرفاى بالله است . در مكتب تشيّع ظهور ولايت بر نفس انسان داراى ارزش و اعتبار است نه صرف ظهور ظاهرى و صورى امام عليه‌السّلام . آنچه كه در روايات از حضرات معصومين عليهم‌السّلام بر آن تأكيد و اصرار شده است مسأله انتظار و تهيّؤ روحى و آمادگى براى ادراك ظهور است . بدون تحصيل آمادگى روحى و وصول به مرحله انقياد و تعبّد و اطاعت محض از ولىّ زمان ، ظهور او چه فائده‌اى براى\r\n\r\n\r\n","description":"","footnote":"\r\n[ 1 
  ] امام شناسى ، ج 5 ، ص 180\r\n","page_name":" 224 ","page_number":224},
  {"content":"\r\n\r\nما دارد ؟ مگر ظهور او از ظهور پيامبر اكرم مهمتر است ؟ و ديديم كه مردم زمان رسول اكرم با آن حضرت چه كردند و پس از او چه جنايتى بر ذريّه او وارد آوردند ! و چگونه حقّ رسالت را ادا كردند و پاداش پيامبر را پرداخت نمودند !\r\nبلى آنچه كه مسلّم است از مسأله ظهور آنست كه حكومت ، حكومت عدل و انصاف خواهد شد و كسى جرأت تعدّى و تجاوز به حريم ديگرى را نخواهد داشت . و همه در هر مرحله‌اى كه هستند بدون هيچ رادع و مانعى به آن فعليّت و نقطهء اختيار و انتخاب خود خواهند رسيد . و امّا اينكه با ظهور آن حضرت همه به مرتبه كمال مىرسند و چه بخواهند يا نخواهند جهات مفقوده در وجود آنان متحقّق و استعدادات به فعليّت برسد ، اين خلاف عدل الهى و مغاير با موازين عالم تربيت و تشريع است و چنين مسأله‌اى واقع نخواهد شد .\r\nعلىّ بن ابراهيم از حسين بن خالد از امام رضا عليه‌السّلام از آباء خود از أميرالمؤمنين عليه‌السّلام نقل مىكند كه خطاب به فرزندش حضرت أبىعبدالله الحسين عليه‌السّلام فرمود :\r\nالتّاسِعُ مِن وُلدكَ يا حسينُ هُو القآئمُ بالحقِّ و المُظهرُ للدّينِ و الباسطُ للعَدلِ . قالَ الحُسين عليه‌السّلام : و إن‌ّذلك لكآئنٌ ؟ فقال : إى والَّذى بَعثَ محمّدًا بالنُبوّةِ واصطَفاهُ علَى جميعِ البَريّةِ ! ولكِن بعدَ غَيبَةٍ و حَيرَةٍ لا يَثبتُ فيها علَى دينهِ إلّا المُخلصونَ و المباشرونَ لِروحِ اليقينِ ، الَّذينَ أخَذ اللهُ ميثاقَهم بولايَتنا و كتَبَ فى قلوبِهمُ الإيمان‌َو أيَّدهُم بروحٍ منهُ . [ 1 
  ]\r\n« نهمين فرزند از ذرّيه تو اى حسين ، اوست قائم به حقّ و آشكار كنندهء دين و گستراننده عدل . سپس امام حسين عليه‌السّلام عرض كرد : آيا اين مسأله\r\n\r\n\r\n","description":"","footnote":"\r\n[ 1 
  ] كمال الدّين و تمام النّعمة ، الباب السادس و العشرون ، حديث 16 ، ج 1 ، ص 304 ؛ و بحارالأنوار ، ج 51 ، ص 110 به نقل از « كمال الدّين و تمام النّعمة »\r\n","page_name":" 225 ","page_number":225},
  {"content":"\r\n\r\nخواهد شد ؟ أميرالمؤمنين عليه‌السّلام فرمود : بلى قسم به آن ذاتى كه محمّد را به نبوّت برگزيد و او را بر جميع خلائق فضيلت بخشيد ! و ليكن اين ظهور پس از غيبت و تحيّرى واقع خواهد شد كه در اين مدّت هيچ فردى بر دين خود ثابت نخواهد ماند مگر مخلصين ، و كسانى كه با روح يقين و ايمان مرتبه اعلى قرين و مصاحبت داشته‌اند ؛ آن كسانى كه خداوند از آنها بر ولايت ما عهد و پيمان گرفته است و ايمان را بر دلهاى آنان مكتوب نموده است و آنان را به تأييدات روحانيّه و ربّانيّهء خود مؤيّد گردانيده است . »\r\nدر اين روايت اصحاب امام عليه‌السّلام مخلصين و برگزيدگان از شيعه قلمداد شده‌اند نه هر كس ديگر ، و بشارت ادراك حقيقت ولايت فقط به اين دسته از افراد داده شده است .\r\nدر روايت ديگر ، عبدالعظيم حسنى از محمّد بن علىّ بن موسى عليه‌السّلام از آباء خود از اميرالمؤمنين عليهم‌السّلام روايت مىكند كه فرمود :\r\nلِلقآئمِ مِنّا غَيبةٌ أمَدُها طَويلٌ . كأنّى بِالشّيعةِ يَجولونَ جَوَلانَ النّعمِ فى غَيبته ، يَطلُبونَ المَرعَى فَلا يَجِدونَه . ألَا فَمَن ثَبتَ منهُم علَى دينِه و لَم يَقْسُ قَلبُه لِطولِ مُدّةِ غَيبةِ إمامهِ فهو مَعى فى دَرَجتى يومَ القِيمةِ . [ 1 
  ]\r\n« براى قائم از ما غيبتى است بسيار طولانى . گويا من هم اكنون شيعه را مىنگرم كه مانند گوسفندان در بيابان به هر طرف به دنبال مأمنى جهت چِرا و تفرّج هستند ولى جائى را بدين جهت پيدا نمىكنند . آگاه باشيد كسى كه در اين موقعيّت بر دين خود ثابت و استوار باشد و قلب او بواسطهء طول مدّت غيبت سفت و قسىّ نشده باشد او با من است در روز قيامت در همان درجه و مقامى كه من هستم . »\r\n\r\n\r\n","description":"","footnote":"\r\n[ 1 
  ] كمال الدّين و تمام النّعمة ، الباب السادس و العشرون ، حديث 14 ، ج 1 ، ص 303\r\n","page_name":" 226 ","page_number":226},
  {"content":"\r\n\r\nتعيين وقت ظهور وارد نمودن افراد است در عالم وهم و خيال\r\nآيا پرداختن به مسأله ظهور و مردم را به اين مطالب سرگرم كردن آنان را به اين درجه مىرساند ؟ اينكه ما هِى بنشينيم و به مردم وعده دهيم كه در سال ديگر يا در سال ديگر حضرت ظهور مىكند و موجب ابتهاج مردم و شادى و مسرّت مجازى آنها شويم و اوقات آنها را با اين سخنان تلف كنيم چه حاصلى در پى خواهد داشت ؟\r\nمگر ائمّه عليهم‌السّلام نفرمودند : كذَبَ الوَقّاتونَ ! [ 1 
  ] كسى نمىتواند وقتى و حدّى براى ظهور تعيين كند . آنوقت چگونه ما مىتوانيم به خود جرأت بدهيم و از مسأله‌اى كه علم آن را فقط خداى متعال و وليّش مىداند ، براى مردم رَجماً بالغيب تيرى در تاريكى بپرانيم و آنان را ساده‌لوحانه دلخوش نمائيم و آن حقيقت و واقعيّت و الا را از آنان مخفى كنيم و از آن مطلبى به زبان نياوريم . صحبت از ظهور حضرت در صورت عدم وجود ما در زمان ظهور چه دردى از ما دوا خواهد ساخت ؟ مگر ما به مدّت زمان حيات خود واقفيم كه دل به ادراك زمان ظهور خوش نمائيم و پيوسته به انتظار ادراك آن عمر را بپايان برسانيم ؟ تازه تمام اين مطالب در صورتى است كه اين اخبارها و سخنان راست باشد ، و در صورت خلاف مسأله صورت ديگرى پيدا خواهد نمود .\r\nحدود چند سال پيش حقير به اتّفاق يكى از دوستان جهت زيارت حضرت فاطمه معصومه سلام الله عليها به قم مشرّف شديم . در ضمن زيارت ، آن شخص به من گفت : مايلم از فلان عالم كه مىگويند نسبت به مسائل ظهور حضرت و ارتباط با آن حضرت مطالبى دارد ديدن كنم ، آيا شما موافقيد با من بديدن ايشان برويم ؟ عرض كردم : مانعى ندارد ؛ امّا بدانيد آنچه را شما بدنبال آن هستيد در اينجا نخواهيد يافت . بالأخره با اصرار آن دوست بديدن آن شخص\r\n\r\n\r\n","description":"","footnote":"\r\n[ 1 
  ] كتاب الغيبة ، شيخ طوسى ، ص 261 و 262\r\n","page_name":" 227 ","page_number":227},
  {"content":"\r\n\r\nمحترم به راه افتاديم . تابستان بود و هوا بسيار گرم ؛ ساعت حدود 6 بعدازظهر بود كه به منزل ايشان رسيديم . در زديم ، خود آن عالم محترم درب را باز نمودند ؛ سلام نموديم و درخواست ملاقات كرديم .\r\nايشان درحاليكه مشخّص بود از تعب حرارت تابستان در اذيّت و التهاب مىباشند پاسخ دادند : فقط بمدّت پنج دقيقه مىتوانم ملاقات كنم . عرض كرديم : اشكالى ندارد . وارد شديم و در اطاق نشستيم . ايشان شروع كردند به صحبت ، و از مكاشفات و قضايائى كه حاكى از تعيين زمان ظهور بود به مدّت قريب دو ساعت براى ما صحبت كردند ! در اين وقت افراد ديگرى نيز به جمع ما پيوستند و مجلس تقريباً حدود ده نفر جمعيّت داشت . پس از اتمام سخنان ايشان ، من رو كردم به آن عالم محترم و عرض كردم : اگر اجازه مىفرمائيد سؤالى از حضورتان دارم . فرمودند : بفرمائيد ! عرض كردم : الآن حدود دو ساعت است كه ما خدمت شما هستيم و در تمام اين مدّت صحبت از زمان ظهور و نقل مكاشفات و خوابها و بيان بعضى از امور غير عادى در اين زمينه بود ، حال سؤال من اينست كه : آيا شما نسبت به صحّت و اتقان اين خوابها و مكاشفات علم داريد يا خير ؟ فرمودند : خير من علم ندارم . عرض كردم : پس بر چه اساسى و چه دليل شرعى شما اين مطالب را به مردم مىگوئيد ؟ شما بعنوان يك عالم دينى مطالبى را به مردم مىگوئيد كه خود به صحّت آن اطمينان نداريد ، اين صحيح است ؟ و بر فرض صحّتِ اين خوابها و مكاشفات آيا نقل اين مطالب مورد رضا و امضاى ائمّه عليهم‌السّلام مىباشد ؟ و اگر هست چرا خود آنها تعيين نكردند و وقت خاصّى براى آن معيّن نكردند ؟ مثلًا بگويند : در سنهء فلان و ماه فلان و روز فلان ظهور آن حضرت قطعى خواهد بود . چرا يك همچنين مطلبى وجود ندارد ، و چرا فقط به ذكر كلّيّاتى اكتفاء كرده‌اند ؟\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nايشان در جواب فرمودند : شايد مصلحت اقتضاء مىكرد كه آن حضرات وقت دقيقى را براى اين مسأله تعيين نكنند . حقير عرض كردم : آيا همان مصلحت اقتضاء نميكند كه شما هم تعيين نكنيد و بگذاريد امور بر جرى عادى خود به سمت رشد و كمال استمرار يابد ؟ تازه شما خود اعتراف كرديد كه علم به صحّت و سقم اين مسائل نداريد !\r\nدر اينجا ايشان سكوت كردند و ديگر هيچ صحبتى نكردند و ما هم خداحافظى كرده از منزل بيرون آمديم .\r\nپس از خروج از منزل ، آن رفيق ما كه بسيار مشتاق زيارت اين عالم بود روكرد به من و گفت : فلانى حالا مىفهمم كه پدر تو چه حقّ بزرگى بر گردن ما دارد و ما از آن بكلّى غافليم . او كجا و اينها كجا ! صحبت او كجا و مطالب اين جماعت كجا ! هدايت و ارشاد او كجا و مسائل و رهنمودهاى اينها كجا ! انسان تا بعضى از مسائل را با چشم خود نبيند باور نمىكند .\r\nمن رو كردم به آن شخص و گفتم : من حيا كردم به آن عالم محترم بگويم كه خود حقير از شما وقت خاصّى را جهت ظهور حضرت شنيدم و الآن سالهاست كه از آن تاريخ مىگذرد و هنوز ظهور محقّق نشده است ؛ آيا اين صحيح است ؟ و مگر مطلب ديگرى وجود ندارد كه ما بيائيم و به اين مطالب بپردازيم ؟ و مردم را گيج و گنگ و پا در هوا در عالم تخيّل و اوهام رها سازيم و با وعده‌هاى سر خرمن عمر و وقت آنان را به انتظار واهى و بىاساس بگذرانيم ؟ و هر وقت كه از آن وعده تخلّف شد بگوئيم بدا حاصل شده است و دوباره وعده ديگرى و بدائى ديگر ، إلى آخره . . .\r\nعزيز من بدا حاصل نشده است و هيچ مسأله‌اى تغيير پيدا نكرده است ، بلكه جهل و بىاطّلاعى اين افراد اثبات شده است . چه كسى از شما خواسته به اين امورى كه هيچ ارتباطى به شما ندارد وارد شوى و خلقى را در حيرت و\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسرگردانى قرار دهى ؟ مانند فردى ديگر و عالمى ديگر در يكى از شهرستانها كه به مردم وعده مىداد كه پس از جنگى كه در منطقه در گرفته است حضرت ظهور خواهند كرد ، و وقتى خلاف آن ثابت شد گفته بود : بدا حاصل شده است ، و موعد را به وقت ديگرى موكول نموده بود . و عجب از اين خلق عوام و بىتدبّر و بىادراك كه هنوز به اين سخنها دل خوش مىكنند و هنوز پاى صحبت اينان مىنشينند ، و با اينكه دروغ و خلافش ثابت شده است باز دست از سر اينها برنمىدارند و از دور اين افراد كنار نمىروند !\r\n\r\nدر علم حضرت حقّ هيچگونه تغيّر و تحوّلى راه ندارد\r\nتوجّه به اين نكته بسيار حياتى است كه مراتب حقائق اشياء در سلسلهء علل وجودى آنها متفاوت است . حقيقت وجود در مقام ظهور و بروز بواسطهء اسم « مريد » در سلسلهء عِلل فاعلى و صورى خود تشخّص و تعيّن پيدا مىكند ، و به هر مرتبه از مراتب ظهور مىرسد آن مرتبه حكم علّت فاعلى براى مرتبه و مرحلهء بعد مىشود ، تا اينكه به مرتبه شهادت و تعيّن مادّى بمنصّه ظهور برسد و وجود عينى خارجى در عالم مادّه و صورت پيدا نمايد . اين از نقطه نظر تطوّر و تحوّل وجود بالصّرافه و بسيط در عالم اعيان و تشخّصات خارجى است .\r\nو امّا از نقطه نظر علم حضرت حقّ به اين تطوّرات و تحوّلات و اشراف حضورى ذات حضرت پروردگار بر آثار و لوازم و ضلال مترشّحه و متنازله از مرتبه ذات بايد اذعان نمود : در آنجا هيچ تغيير و تحوّلى راه ندارد ، و حقيقت علميّه پروردگار نسبت به جميع اين تحوّلات و تغيّرات خود هيچگاه تغيير وتبديل برنمىدارد و صورت علميّه‌اى جاى خود را به صورت علميّهء ديگر نمىدهد و صورت اولى از صفحه علم ربوبى محو نمىگردد . بلكه تمام صور در مرتبه عينيّت حقيقيّه خودشان كه همان مرتبهء علّيّت وجود خارجى در عالم اعيان و شهادت است ، و يا در مرتبهء مُبدعات و امور مجرّده و عقلانى و نورانى است به يك منوال و به يك درجه و به يك مرتبه حضور و ثبوت ازلى دارد و هيچگونه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nتحوّلى و تغييرى در آنها راه ندارد ، و در آيات قرآن از آن به امّ الكتاب تعبير شده‌است ، چنانچه در آيه شريفه وارد است : ( يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ ) [ 1 
  ] .\r\n« او هر چه را كه بخواهد محو و نابود مىكند و هر چه كه اراده‌اش تعلّق گيرد وجود مىبخشد و پيش اوست اصل و حقيقت كتاب . »\r\nو يا در آيه ديگر مىفرمايد : ( وَ إِنَّهُ فى أُمِّ الْكِتابِ لَدَيْنا لَعَلِىٌّ حَكيمٌ ) [ 2 
  ] .\r\n« و به تحقيق كه اين قرآن كريم در مرتبه و حقيقت كتاب اصلى در نزد ما داراى مقامى بس شامخ و بلند مرتبه و متقن است . »\r\nو يا از آن به لوح محفوظ تعبير شده است ، در مقابل لوح محو و اثبات ، مانند آيه شريفه :\r\n( بَلْ هُوَ قُرْآنٌ مَجيدٌ * فى لَوْحٍ مَحْفُوظٍ ) [ 3 
  ] .\r\n« بلكه او قرآنى است داراى مجد و عظمت كه در لوح محفوظ ثابت مىباشد »\r\nدر اين مرتبه هيچ تغيير و تحوّلى و محو و اثباتى وجود ندارد ، بلكه همه اشياء به صورت علميّه خود در علم ازلى حقّ ثابت و لا يتغيّر خواهند بود ، و هر تغيير و تحوّلى كه در عالم مادّه رخ دهد ، و يا به تعبير بعضى از روايات در صورت عينى اشياء به ارادهء حضرت حقّ بدا حاصل شود مربوط به علم ما و محدوديّت سعهء وجودى ما نسبت به إشراف عوالم ربوبى و سلسلهء علل وقوعى اشياء است نه مربوط به علم حق‌ّو ارادهء حقّ ، و الّا لازمه خلاف اين مسأله اثبات\r\n\r\n\r\n","description":"","footnote":"\r\n[ 1 
  ] سوره الرّعد ( 13 ) آيهء 39\r\n[ 2 
  ] سوره الزّخرف ( 43 ) آيهء 4\r\n[ 3 
  ] سوره البروج ( 85 ) آيه 21 و 22\r\n","page_name":" 231 ","page_number":231},
  {"content":"\r\n\r\nجهل و عدم اطّلاع علمى حضرت حق‌ّنسبت به اراده‌هاى متعاقب در كيفيّت وجود خارجى اشياء است .\r\n\r\nبدا انكشاف جهل ما مىباشد نسبت به روند فاعلى سلسلهء علل در عالم خارج\r\nبنابراين اگر ما در روايات مشاهده مىكنيم كه در فلان مسأله ، مثلًا در امامت موسى بن جعفر عليهماالسّلام و يا امامت حضرت عسكرى عليه‌السّلام بدا حاصل شده است ، اين نه به اين معنى است كه در علم ازلى حضرت حقّ اوّل قرار بود امامت به غير اينها برسد ، بعد خدا به جهتى از جهات و بواسطه بروز مصالحى و ظهور اشيائى تغيير اراده و خواست داد و اراده‌اش بر امامت اين دو امام تعلّق گرفت ؛ اينها همه كفر است و جهالت و ضلالت . ارادهء پروردگار در مرحلهء تكوّن كه مانند ارادهء ما نيست كه معلول و مسبّب از تصوّر موضوع و رعايت جوانب و شرائط و مصالح آن و شوق و رغبت بسوى تحقّق و سپس عزم مؤكّد بر فعل باشد ، بلكه نفس اراده حقّ مساوى با تحقّق خارجى آن است و اين سلسلهء مذكوره علّيّه اشياء خارجى در وجود حقّ معنى ندارد .\r\nبدا به معناى انكشاف حقيقتى است خلاف آنچه قبلًامتوقّع و منتظر بوده است . وقتى رسول خدا صلّى الله عليه و آله و سلّم عدد ائمّه پس از خود را تك‌تك به اسم برمىشمرد و يك‌يك هر كدام را با ذكر خصوصيّات براى اصحاب خود بيان مىكند ، ديگر چطور مىتوان تصوّر كرد كه بدائى براى آنها رخ دهد و مسأله‌اى تحقّق يابد كه نفس مقدّس رسول اكرم از آن بىاطّلاع بوده است ؟ !\r\nپس بدا يعنى جهل ما نسبت به روند فاعلى سلسلهء علل در عالم اعيان و خارج . و امّا براى امام عليه‌السّلام بدا معنى ندارد ، زيرا علم امام عليه‌السّلام ناشى از حقيقت ولايت است و ولايت امام عليه‌السّلام چنانچه ذكر شد عين ولايت حضرت حقّ است ؛ و ولايت كه قابل تخلّف نيست چنانچه علم حضرت حق قابل تخلّف نمىباشد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nولايت يعنى سيطره و هيمنه و اعمال تكوينى حضرت حقّ بر جميع عالم وجود ؛ و بر اين اساس نفس اين إعمال و فعليّت اراده امكان ندارد از حقيقت علميّه ازليّهء حقّ تعدّى و تجاوز نمايد . و لهذا ولايت امام عليه‌السّلام نيز امكان ندارد از مسير و ممشاى علم كلّى و ازلى حق‌ّتخلّف حاصل نمايد ؛ بلكه امام عليه‌السّلام با إعمال ولايت خود همان صورت علميّه كلّيّه حقّ را به منصّه ثبوت و ظهور خارجى و مصداقى در مىآورد ، و اين مسأله‌اى است فوق‌العاده ظريف و دقيق و عميق .\r\nو از اينجا معلوم مىگردد كه امام عليه‌السّلام هيچ خواست و اراده‌اى غير از تحقّق ارادهء پروردگار طابق النّعل بالنّعل ندارد ، و به اندازهء سر موئى غير از خواست و ميل و ارادهء حق‌ّچيزى در وجود او راه پيدا نمىنمايد . و امّا افراد ديگر كه علم ناقص آنها در مراتب بسيار پائين از سلسلهء علل و اسباب تكوينى عالم وجوداند ، و فقط نسبت به عالم برزخ و مثال ( آن هم با ديد ناقص و ضعيف نه كامل و عميق ) و نسبت به بعضى از مراتب عالم برزخ اطّلاع حاصل مىنمايند ، تصوّر مىكنند كه مطلب تمام است و هر آنچه را كه ديده‌اند ( حال در خواب و يا در مكاشفات ) قطعاً صورت خارجى پيدا خواهد كرد ؛ غافل از اينكه حقيقت عالم برزخ و مثال و صورت در آخرين مرتبه از مراتب سلسلهء علل واقع است ، و احتمال دارد صورتى را كه اين فرد ديده است صورتى باشد كه هنوز از نقطه نظر ثبوت و علّيتِ تامّه جهت نفوذ و اعمال در عالم مادّه به مرتبه فعليّت تامّه و كمال صورى نرسيده باشد ، و هنوز براى رسيدن به اين مرتبه احتياج به فعّاليّت و اعمال علل ما فوق خود را دارد ؛ درحاليكه خدا مىداند در آن عوالم ربوبى بواسطه ظهور علل و اسباب و مقدّرات چه تصادمات و چه فعل و انفعالات و چه تغيير و تحوّلاتى رخ مىدهد تا يك قضاء كلّى به قضاء محتوم و مُبرم تنجّز پيدا كند .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nإخبار حضرت عيسى عليه السّلام از فوت جوان و دفع آن با صدقه\r\nدر خبر است روزى حضرت عيسى على نبيّنا و آله و عليه‌السّلام از فوت جوانى خبر داد . روز بعد اصحاب ديدند كه آن جوان صحيح و سالم در خيابان مشغول حركت است . آمدند و به آن حضرت عرض كردند : يا روح الله ! شما ديروز از فوت اين جوان خبر داديد و اينك او را سالم در حال حركت ديديم . حضرت فرمود : او را حاضر كنيد ! آمد . حضرت فرمود : تو مىبايست ديشب توسّط سمّ مار به هلاكت مىرسيدى ، بگو چكار كردى تا خدا اين بليّه را از تو رفع نمود . عرض كرد : ديشب قبل از اينكه به منزل بروم به فقيرى در راه برخورد نمودم و قدرى به او انفاق كردم و آنگاه به خانه وارد شدم ، و امروز صبح كه از رختخواب برخاستم متوجّه شدم در زير تشك يك مار سياه خطرناكى قرار دارد و آن را كشتم . حضرت فرمودند : حالا ديديد كه اين صدقه و انفاق چطور مرگى را كه قرار بود بواسطهء سمّ مار براى او پيدا شود دفع نمود ! [ 1 
  ] و در اين باره روايات و حكايات بسيار وارد است .\r\nاز اينجا روشن مىشود افرادى كه بواسطه خوابها و مكاشفات و يا إعمال بعضى از علوم غريبه خبر از زمان ظهور مىدهند ، از آنجا كه بواسطه جهالت و نقصان وجودى و علمى نمىتوانند به مراتب عاليه سلسلهء علل دسترسى پيدا كنند ، لذا اطّلاع آنها بر فرض صحّت فقط به بعضى از مراتب دنىّ و قابل تغيير و تحوّل عالم مثال تعلّق مىگيرد ، و ممكن است چه بسا بواسطهء بروز علّتى يا عللى آن قضاء محتوم كه قرار است براى فردى و يا جريانى حاصل شود در كيفيّت و يا كميّت آن نسبت به مصاديق خارجى اختلافاتى حاصل شود ، و اين افراد از آن اختلافات و تعبيرات بكلّى بىخبرند و تصوّر مىكنند همين صورتى را كه مشاهده كردند در عالم خارج متحقّق خواهد شد ؛ تا چه رسد به اينكه اصل اين\r\n\r\n\r\n","description":"","footnote":"\r\n[ 1 
  ] - بحار الأنوار ، ج 94 ، ص 24 و 116\r\n","page_name":" 234 ","page_number":234},
  {"content":"\r\n\r\nمكاشفات و خوابها از اساس باطل و پوچ باشد و بر اساس تخيّلات و غلبهء قوّه واهمه و متخيّله انجام پذيرفته باشد .\r\nو بناءً عليهذا آنهائى كه اطّلاع كامل و إشراف حقيقى بر مسأله ظهور دارند ( از اولياى حقيقى الهى و عرفاء شامخين و اهل توحيد ) مطلبى را اظهار نمىكنند ، و يا اگر چيزى ندرتاً بگويند در قالب كنايات و اشارات و مبهماتى است كه كسى از آنها مطّلع نخواهد شد ؛ و آنهائى كه اهل ابراز و اظهار و ادّعا هستند از آن مطالب هيچ خبرى و اطّلاعى ندارند .\r\n اى مرغ سحر عشق ز پروانه بياموز * كان سوخته را جان شد و آواز نيامد\r\nاين مدّعيان در طلبش بىخبرانند * و آن را كه خبر شد خبرى باز نيامد \r\n\r\nاعتراض عدم اتيان نماز شب به مرحوم علّامه در حالت كسالت و جواب آن\r\nدر اينجا به مناسبت إخبار از ظهور حضرت بقيّة الله ارواحنا لتراب مقدمه الفداء و كشف از عالم برزخ و مثال مطلبى را از مرحوم والد رضوان الله عليه متذكّر مىشويم ، در ارتباط با صورت مثاليّه و برزخيّه نماز شب كه ايشان در كتاب خود ذكر كرده‌اند و فرموده‌اند : يكى از محترمين از علماء در ملاقاتى كه با ايشان در مشهد مقدّس داشتند راجع به قرائت نماز شب و فوائد آن مطالبى فرمودند ؛ و از آنجا كه ايشان در آن زمان به كسالت سكته قلبى دچار شده و در بيمارستان بسترى بودند نماز شب احياناًدر بعضى از اوقات از ايشان فوت شده بود ، و تذكّر به اتيان صلوة الليل آن عالم محترم بدين جهت بوده است .\r\nبه ياد دارم اين حقير در همان ايّام پس از شنيدن اين مسأله مطلب را براى دوستان و رفقاء قدرى باز نمودم و عرض كردم : افراد عادى گرچه داراى مراتبى از معنويّت و نورانيّت بوده باشند و صاحب كرامات و رياضات و مكاشفات باشند ولى سعهء علمى و اشراف وجودى آنها بر اولياء الهى و عرفاء بالله فقط محدود به عالم مثال و برزخ است ، و حتّى اگر بالاتر هم بوده باشند باز در مرتبه ملكوت كه مربوط به عالم نفس است قرار دارند . و از آنجا كه هنوز رفض كلّى\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nانانيّت و حيثيّت‌هاى بشرى و تعلّقات نفسى در آنها به انتهاء نرسيده‌است ، لذا وجود آنان با وجود بالصّرافهء حضرت حقّ معيّت و اتّحاد پيدا نكرده ، و آثار و شوائب غيريّت مانع از ورود در حريم اطلاقى و لايتناهى حضرت حقّ مىباشد ، و با كسانى كه توفيق تشرّف به حضور سلطان پيدا نموده‌اند بيگانه‌اند ، و از دور به مبهمات و مجملاتى نظاره مىكنند و اصلًا و ابداً اطّلاعى از آنچه كه در آن مرتبه از تجرّد و توحيد مىگذرد ، و چه نجوىها و سَر و سِرّها و خلوتها و داد و ستدها كه عاشق با معشوق در عالم وحدت و اتّحاد انجام مىدهد ندارند . در آن مرتبه فقط حقّ است كه در صور مختلف تجلّى مىنمايد ، و اوست كه به أشكال گوناگون به جلوه‌نمائى مىپردازد . گاه به صورت راكع و ساجد به نماز برمىخيزد و گاه به صورت مريض و مبتلا در منزل و بيمارستان خود را مىنماياند . در آن مرتبه ديگر تفاوتى نيست بين اشكال مختلف و ادوار متفاوت ؛ زيرا در آن مرحله فقط حقّ متجلّى است و جلوه در آنجا ديگر رونقى ندارد و بازارى به دست نمىآورد . در آنجا تمام ، نماز است و ركوع است و سجود است و خلوت است و عبادت است ، و همه يك چيز است و آن جلوهء حقّ است .\r\nو امّا از آنجا كه ما از اين مرتبه غافليم و حقيقت را در صورت و جلوه نه در متجلّى و ذوالصّورة مىيابيم و مشاهده مىكنيم ، فقط آنچه را كه صورت مثالى آن در عالم برزخ منكشف مىشود حقّ مىپنداريم ، و غير آن را عدم به حساب مىآوريم و حكم به معدوميّت آن مىنمائيم و بر نبود آن ايراد و اشكال و اعتراض مىنمائيم .\r\nآرى اين اخبارى كه دلالت بر مقام انس و قربِ به حقّ دارد كه مىفرمايد :\r\nلى مَعَ اللهِ حالاتٌ لا يَسعَهُا مَلَكٌ مقرَّبٌ و لا نبىٌّ مُرسَل ، اشاره به همين مقام است . يعنى مقامى كه قابل صورت‌بندى و شكل‌گيرى نمىباشد ، تا در عالم برزخ ملائكه و نفوسى كه مطّلع‌اند از آن اطّلاع حاصل نمايند . آنجا عالمى است بدون\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nصورت و بدون شكل و بدون مقدار و بدون كيفيّت ، و آن كسى كه به عالم مثال وارد شده است چگونه مىتواند از آن حالات مطّلع گردد ؛ اين محال است و ممتنع .\r\nبنابراين علّت اعتراض و ايراد آن عالم محترم به مرحوم والد قدّس الله نفسه اين بود كه ايشان صورت مثالى نماز شب را در عالم برزخ مشاهده نكرده‌بود و حق‌ّهم با او بود . امّا از آنجا كه به مراتب بالاتر دسترسى نداشته و به مرحلهء خلوت و انس با مرحوم والد ابداً آشنائى و اطّلاعى بهم نرسانيده بود ، در مقام نصيحت و تذكّر برآمده نسبت به اداء نماز شب توصيه مىنمود ؛ درحاليكه آن بزرگ در حيطهء وحدت با حقّ هزارها بار بلكه ميليون‌ها مرتبه ، و اصلًا چه بگويم هر چه مقايسه شود باز مسأله ناقص و ناتمام است ، در حالتى بود كه عقل و تخيّل از وصول به مرتبه عاجز و كُميتش لنگ است .\r\n\r\nبا كسب معرفت حقيقى صاحب ولايت موانع حضور و ظهور برداشته مىشود\r\nآرى اينست فرق بين عارف و غير ، و بين اهل توحيد و ساير افراد از هر طبقه و دسته . در مكتب عرفان وصول به كنه امام مطرح است نه ظهور آن ، و شناخت واقعى خود امام محطّ بحث و دستور است نه رؤيت عادى و صورى آن . و بر اين اساس است كه فرد رشد مىكند و توجّه خود را به سمت حقيقت و باطن امام عليه‌السّلام قرار مىدهد و روح خود را به روح او و قلب خود را فانى در قلب امام مىگرداند و كم‌كم با انطباق امور و وظائف و تكاليف ، مراتب تجرّد و تزكيه را يكى پس از ديگرى طى مىنمايد تا به مرتبهء يقين و شهود و اندكاك و فناء و محو در ذات و نفس صاحب ولايت گردد .\r\nخود آن حضرت در خطابشان به شيخ مفيد مىفرمايند :\r\nولو أن‌َّأشياعَنا وَفّقهمُ اللهُ لِطاعتهِ عَلى اجتِماعٍ مِن القلوبِ فى الوَفآء بالعَهدِ عَليهِم لَما تأخَّرَ عنهُم اليُمن بِلقآئِنا ، وَ لَتَعجَّلَتْ لَهُم السَّعادةُ بمُشاهَدتِنا علَى حقِّ\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nالمَعرفةِ و صِدقِها منهُم بِنا . فما يحبِسُنا عنهُم إلّا ما يَتّصلُ بِنا مِمّا نَكرهُهُ و لا نُؤثِرهُ منهم [ 1 
  ] .\r\n« و اگر چنانچه پيروان و شيعيان ما كه خداوند ايشان را بر طاعت خويش موفّق گرداند دلهاى خود را به هم پيوسته و متّحد مىگردانيدند بر اساس وفاء به عهدى كه بسته بودند نسبت به ولايت ما و حمايت و پشتيبانى از ولايت و لوازم آن ، توفيق زيارت و لقاء ما از آنان فوت نمىگرديد ؛ و سعادت مشاهدهء ما با معرفت تامّ و كامل و صدق آنها نسبت به ما نصيب ايشان مىگرديد . پس هيچ امرى موجب حرمان آنها از فيض حضور ما نيست مگر آن اعمال و كردارى كه از آنان سر مىزند و موجب تكدّر خاطر ما را فراهم مىآورد و ما از ايشان انتظار نداريم . »\r\nحضرت در اين پيام علّت حرمت زيارت و مشاهده شيعيان را عدم توجّه به تكاليف شرعيّه و صدور امور منهيّه از ايشان مىدانند ، كه موجب مىشود توفيق زيارت و حضور امام عليه‌السّلام از آنان سلب گردد . و اگر چنانچه همانها به مرتبه معرفت حقيقى صاحب ولايت نائل شوند ديگر هيچ رادع و مانعى جهت كسب فيض از محضر حضرتش وجود ندارد .\r\nبارى سخن در اين وادى بسيار است و تفصيل كلام را بحول و قوّهءالهى به جاى خود موكول مىنمائيم .\r\nصحبت در كيفيّت ارتباط ولىّ كامل و عارف و اصل با مردم و نحوهء گفتار و شيوهء كردار او بود ؛ و عرض شد كه عارف كامل در هر زمينه كلام و گفتار و عمل و فكر فقط متمحّض در توحيد است و از آن به هيچ مرتبه‌اى تنازل نمىنمايد ، و تنازل از اين مرتبه را خسران و از دست دادن فرصت و از بين رفتن استعداد مىداند ، گرچه آن مرتبه بسيار حائز اهميّت و عالى و فوق‌العاده باشد .\r\n\r\n\r\n","description":"","footnote":"\r\n[ 1 
  ] - الاحتجاج ، ج 2 ، ص 499\r\n","page_name":" 238 ","page_number":238},
  {"content":"\r\n\r\nملاقات حاج شيخ جعفر مجتهدى با مرحوم حدّاد\r\nروزى يكى از محترمين راه رفته و زحمت كشيده كه ساليانى متوالى جهت اكتساب فضايل و تحصيل كرامات و خوارق عادات ، رنجها و رياضت‌هائى را متحمّل شده‌بود و بكلّى از خانه و كاشانه و مسكن خود منعزل و در اعتاب مقدّسه به مجاهدات و رياضات نفسانى و توسّلات به حضرات معصومين عليهم‌السّلام اشتغال داشت ، و بواسطه همين توجّهات و مراقبه‌ها بعضى از عوالم براى او منكشف و نسبت به برخى از آنان اطّلاع حاصل نموده بود ، و داراى نفس مؤثّر و فاعل گشته بود و كرامات و خوارق عادات از او ظهور مىنمود ، و اين جانب نيز مطالبى از او شنيده و برايم نقل شده بود ، بنام مرحوم شيخ جعفر مجتهدى رحمة الله عليه به اتّفاق مرحوم آية الله سيّد عبدالكريم كشميرى رحمة الله عليه به خدمت حضرت حدّاد قدّس الله سرّه رسيدند .\r\nمرحوم حدّاد به او خطاب مىكنند كه چه به دست آورده‌اى ؟ عرض مىكند : بواسطه توسّلات و عنايات حضرات معصومين عليهم‌السّلام اسم اعظم را به من عنايت كرده‌اند و هرچه اراده كنم مىتوانم انجام دهم . حضرت حدّاد مىفرمايند : مىخواهى آنچه را كه به دست آورده‌اى بدهى و در مقابل حقّ را به دست آورى ؟ ! او لحظه‌اى مبهوت مىماند و سپس درحاليكه اضطراب و تشويش او را فراگرفته بود عرض مىكند : نه ، نمىتوانم ؛ من اين حال را آسان به دست نياوردم و رياضت‌ها و مجاهدت‌ها كشيدم تا به اين مرتبه رسيدم . حضرت حدّاد نيز سكوت مىنمايند و ادامه نمىدهند !\r\nاين قضيّه و نظائر آن بسيار شايان دقّت و تأمّل است و انسان كيّس را جدّاً به تفكّر وامىدارد كه : چگونه انسان به مطالب مادون آن حقيقت عالى و راقى دلخوش مىشود ، و آن مرتبه براى او به بُتى در قبال معرفت حقّ در مىآيد و او را از رسيدن به مقام خليفة اللهى باز مىدارد و به تصرّفات و إعمال امور جزئيّه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nخرسند مىسازد و آن استعداد عالى و حقيقت وجود عالم انسانى را در بوته نسيان و خمود عاطل و باطل مىگرداند !\r\nبايد توجّه نمود كه تمام اين مسائل از قبيل اطّلاع بر نفوس و ضمائر و غيب ، و إعمال رويّه از خرق عادات و كرامات و شفاء مرضى و احياء موتى تماماً و تماماً از التذاذات نفس در مرحلهء فاعليّت است و هيچ ارتباطى به مسأله توحيد و شناخت حضرت حقّ ندارد ، و سرگرمىهائى است كه به مقتضاى شاكله و ساختار نفس خداوند براى او قرار داده است ، و نظير اين مطالب حتّى از غير مسلمين از فرق گوناگون و اهل رياضت نيز ديده شده است .\r\nاولياى الهى و عرفاى بالله پيوسته شاگردان خود را از توجّه به اين مسائل جدّاًبرحذر مىداشتند و ابتلاء به اين امور را از خطرناكترين مخاطر و مهالك ارتقاء نفس و وصول به ذروهء توحيد مىشمردند و دامى رها نايافتنى جهت سالكين و رهروان طريق به حساب مىآوردند ؛ و پيوسته هشدار مىدادند كه انسان اصلًا و ابداً نبايد به اين مسائل توجّه كند و ذهن خود را به اين امور منعطف كند . زيرا همانطور كه عرض شد نفس آدمى بواسطه ابتعاد از حقائق و عالم معانى نسبت به اين امور برزخى و مثالى و صورى جاذبه و تعلّق بيشترى دارد ، و تا در مرحلهء معرفت و فعليّت قوا به نقطهء ثبات و ملكه نرسيده است بايد از تصوّر و تفكّر و كشش به اين امور جدّاً پرهيز نمايد ، و خود را آزاد و رها در دامن اختيار و ارادهء حقّ بيندازد و صرفاً معرفت ذات پروردگار و لقاء او را طلب نمايد ؛ چنانچه حضرت سجّاد عليه‌السّلام در مناجات « مريدين » مىفرمايد :\r\n\r\nمناجات مريدين امام سجّاد عليه السّلام بهترين راهگشاى سير إلى الله است\r\nسُبحانكَ ما أضيقَ الطُّرقَ علَى مَن لم تَكُن دليلَه ! و ما أوضَحَ الحقَّ عند مَن هَديتَه سبيلَه !\r\nإلهى فاسلُكْ بنا سُبلَ الوصولِ إليكَ ، و سَيِّرنا فى أقرَبِ الطُّرقِ للِوُفودِ عليكَ ! قَرِّبْ علينا البعيدَ و سهِّل علينا العَسيرَ الشّديدَ ؛ و ألحِقنا بعبادِكَ الذّينَ هُم بالبِدار إليكَ\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nيُسارعونَ ، و بابَك على الدَّوامِ يَطرُقون ، و إيّاكَ فى الليلِ و النّهارِ يَعبُدون ، و هُم من هَيبتكَ مشفِقونَ ؛ الذّينَ صَفَيّت لهُم المَشارِب ، و بَلَّغتهم الرَّغآئب ، وأنْجَحتَ لهُم المَطالِب ، و قَضيتَ لهُم مِن فَضلكَ المَآرب ، و مَلأْتَ لهُم ضمآئِرَهم من حُبّكَ ، و روَّيتَهَم مِن صافى شِربِك ؛ فبِكَ إلى لذيذِ مُناجاتكَ وَصَلوا ، و مِنك أقصَى مقَاصِدِهم حَصَّلوا .\r\n« منزّه و مبرّى هستى اى پروردگار ! چقدر تنگ و ناهموار است مسيرها بر كسى كه تو دليل و راهنماى او نمىباشى ! و چقدر حقّ و واقعيّت روشن و واضح است نزد كسى كه تو او را بسوى راه و مسير متقن و صحيح خود هدايت فرمودى !\r\nاى پروردگار من ! ما را در مسيرهاى وصول به خودت قرار بده ، و در نزديك‌ترين راه‌ها كه بر تو وارد مىشوند به حركت در آور ! مقصد دور را بر ما نزديك گردان ، امر سخت و دشوار را بر ما سهل و آسان بنما ؛ و ما را در زمرهء بندگان پاكبازت كه در سبقت بسوى تو بر يكديگر پيشى مىگيرند قرار بده ، آنها كه باب خانه تو را على الدّوام به صدا درمىآورند ، و فقط ترا در شب و روز عبادت مىكنند ، و از هيبت و سطوت تو بيمناكند ؛ آن كسانى كه آبشخواران آنها را از سرچشمه‌هاى مصفّى و پاك ماءِ مَعين خود پاك و مطهّر نمودى ، و به نعمات و عنايات و عطاياى بسيار عالى و راقى خودت مفتخر ساختى ؛ و آنچه را كه طلب مىنمودند و بدنبالش مىگشتند فراهم نمودى ، و به مقاصد عاليهء از فضل و كرمت نائل نمودى ، و ضمائر و باطن آنان را از محبّت به خودت مالامال ساختى ، و از شراب صاف و مصفّاى وصل خود آنان را سيراب نمودى ؛ پس بواسطهء تو به لذّت مناجات و خلوت با تو دست يافتند ، و از ناحيهء تو به بالاترين مراتب معرفت و شهود و مقاصد اعلاى سير و سلوك به سمت تو راه يافتند . »\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nفَيا مَن هُو عَلى المُقبِلين عليهِ مُقبلٌ ، و بالعَطفِ عَليهم عآئدٌ مُفضِلٌ ، و بِالغافِلينَ عن ذِكْره رحيمٌ رَءوفٌ ، و بِجَذبِهم إلى بابِه وَدودٌ عَطوفٌ ! أسألُك أن تَجعلَنى مِن أوفَرِهم منكَ حَظًّا ، و أعلاهُم عِندكَ مَنزِلًا ، و أجزَلِهم مِن وُدّكَ قِسمًا ، و أفضَلِهم فى مَعرفتِكَ نَصيبًا ! فَقدِ انقطَعتْ إليكَ هِمَّتى ، و انصرَفتْ نَحوَك رَغبتى ، فأنتَ لا غَيرُك مُرادى ، و لكَ لا لسِواكَ سَهَرى و سُهادى ، و لقآؤُكَ قُرّةُ عَينى و وَصْلُكَ مُنَى نَفسى ، و إليكَ شَوْقى و فى مَحبّتِكَ وَلَهى ، و إلى هَواك صَبابتى ، و رِضاكَ بُغيتى و رؤيتُك حاجَتى و جِوارُك طَلبى و قُربُك غايةُ سُؤْلى ، و فى مُناجاتِك رَوْحى و راحَتى و عندَك دوآء عِلَّتى و شِفآءُ غُلّتى و بَرْدُ لَوعَتى و كَشف كُرْبَتى .\r\n\r\nبالاترين تقاضاى امام سجّاد از خداوند طلب لقاى اوست\r\n« پس اى خدائى كه بر روىآورندگان بسوى او روىآورنده‌اى ، و با عطوفت و مهر و لطف آنان را در پناه خود قرار مىدهى ، و نسبت به غفلت‌كنندگان از ياد او بخشنده و مهربانى ، و با محبّت و عاطفه آنها را بسوى باب رحمتت جذب مىنمائى ! از تو درخواست مىكنم كه مرا از جمله پرنصيب‌ترين آنها قرار دهى ، و بالاترين مكان قرب و منزلت نزد خودت را قسمت من فرمائى ، و عالىترين درجات محبّت و عشق به خودت را روزى من نمائى ، و در معرفت و شناخت حقيقى خودت بالاترين نصيب را به من اختصاص دهى !\r\nاى پروردگار من ! آخر من جز لقاء تو و وصول به تو همّت و اراده‌اى ندارم ، و تمام ميل و اشتياقم فقط و فقط به سمت تو قرار گرفته است ، و فقط تو مراد و مطلوب منى و غير تو هر چه مىخواهد باشد در ضمير و قلب و سرّ من جائى ندارد ؛ و فقط براى تو است بيداريهاى در دل شب من ، و غير تو در مخيّله من حتّى خطور هم نمىكند ، و وصل تو و لقاء و زيارت و فناء در ذات تو باعث روشنائى ديدگان من است ، و رسيدن به ذات تو تنها آرزوى قلب من است ، و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nفقط به سمت تو است شوق و رغبت من ، و آتش اشتياق و عشق در نفس من فقط در محبّت و عشق به تو است ، و فقط دلباختگى را در هواى تو قرار داده‌ام ، و تحصيل رضاى تو مقصد و مقصود من است ، و رؤيت تو حاجت و خواست من است ، و همنشينى با تو مطلوب من است ، و نزديكى با تو نهايت و منتهاى درخواست من است ، و در مناجات و خلوت با تو حيات و نشاط و آرامش من است ، و پيش تو دواى درد من است و شفاء قلب مريض و گرفتار من است ، و خنكى حرارت سوزان هجر و فراق من است ، و رفع غم و اندوه من است . »\r\nفَكُن أنِيسى فى وَحشَتى و مُقيلَ عَثْرَتى و غافِرَ زَلَّتى و قابِلَ تَوبتى و مُجيبَ دَعوتى و وَلىَّ عِصمتى و مُغنِىَ فاقَتى ، و لا تَقطعْنى عنكَ و لا تُبعِدنى منكَ ؛ يا نَعيمى و جَنّتى و يا دُنياىَ و آخِرتى ، يا أرحمَ الرّاحمين ! [ 1 
  ]\r\n« پس حال كه چنين است اى خداى من ! تو خود انيس من باش در وحشت و اضطراب من ، و از لغزش من درگذر ، خطايم را بپوشان ، و توبه‌ام را قبول نما ، و تقاضايم را اجابت كن ، و خود نگهبان و محافظ من باش ، و از تنگدستى بىنيازم كن ، و مرا از وصل خود قطع منما و از خود دور مگردان ؛ اى كسى كه بالاترين نعمت و عطاى من هستى ، و بهشت و رضوان منى و دنيا و آخرت منى ، اى ارحم الرّاحمين ! »\r\nحقير گويد : اگر تمام دفاتر عالم را ورق بزنيم از اين مناجات كه از زبان وحى بر قلب مقدّس حضرت سجّاد عليه‌السّلام جارى گشته ، عباراتى عاليتر و راقىتر و رساتر در شوق و ميل و رغبت و توجّه قلب و تصحيح مسير نسبت به مسأله توحيد و معرفت حضرت حقّ پيدا نخواهيم نمود . جدّاً حضرت زين‌العابدين عليه‌السّلام در اين عرصه يد بيضاء نموده است ، و با اين فقرات\r\n\r\n\r\n","description":"","footnote":"\r\n[ 1 
  ] - مفاتيح الجنان به نقل از بحار الأنوار ، ج 94 ، ص 147\r\n","page_name":" 243 ","page_number":243},
  {"content":"\r\n\r\nخورشيد آسمان معرفت و عرصه توحيد را براى سالكان و راهيان حريم و كعبه مقصود و دلباختگان جمال ربوبى به تلألؤ و نورافشانى درآورده است ، و مسأله را تمام نموده است . و پس از اين فقرات ديگر قلم زدن در اين وادى جز شرمندگى و آبروريزى ثمرى در بر نخواهد داشت .\r\nآرى ، اعجاز حضرت سجّاد عليه‌السّلام آن مطالبى نيست كه در كتب تاريخ و سِيَر مذكور است ؛ اعجاز آن حضرت اين مناجات مريدين است . و با اين مناجات ديگر حجّت را بر همهء مدّعيان مسير كمال و آنان كه دمادم ، دم از ولايت و قرب و ظهور خوارق عادات و همنشينى با اولياء حقّ مىزنند تمام كرده است ، و پتهء همهء آنان را بر آب ريخته و نقش رنگارنگ و پر جاذبه‌شان را نقش بر آب مىسازد ؛ آنان كه تصوّرى از معرفت و شناخت ذات حضرت حقّ ندارند و فقط به صرف انكار وصول به اين مرتبه بسنده مىكنند و عارفان بالله و واصلان به كعبه ذات و حريم حضرت محبوب را مورد طعن قرار مىدهند .\r\nآيا بالاتر و رساتر از اين فقرات مىتوان يافت كه فقط خواست و همّت و اراده و اختيار و حبّ و عشق و وله و آرزو ، و خلاصه تمام شراشر وجود را فقط و فقط در وصول به حقيقت ذات و فناء و لقاء حضرت پروردگار قرار داده‌باشد ؟ ! آيا منظور حضرت از أقصى مقاصد ، وصول به اسم اعظم و مس را طلا نمودن و يا مريض را شفاء دادن است ؟ اين را كه يك مرتاض هندى هم مىتواند انجام دهد ! و آيا مقصود از منزلت عُليا و يا بالاترين نصيب از معرفت حضرت حقّ ، اطّلاع بر ضمائر و كشف مسائل پشت ديوار و آنطرف كره زمين و غيره است ؟ اينكه با يك اشعّهء ايكس و چند آنتن مخابراتى حاصل مىشود ! و اينكه حضرت مىفرمايد : لقاء و زيارت تو نور چشم من است ، مقصود سيب و گلابى و نهر و حورالعين در بهشت است ؟\r\nآنهائى كه به ديدهء تحقير در عرفاء و كلمات توحيدى آنها و مجالس آنها\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمىنگرند بكجا مىروند ؟ آيا تا كنون در اين فقرات از ادعيه معصومين عليهم‌السّلام تأمّل نكرده‌اند ، يا خوانده‌اند و بىتفكّر و تعقّل از آن گذشته‌اند ؟ و يا اينكه چون وصول به آن مرتبه را در توان خود نديده‌اند ، با غمض عين و چشم‌پوشى از آن نعمات و فيوضات غير مقصورَه حضرت حقّ در مقام انكار و عناد و سخريّه برآمده‌اند و آن را بالمرّة انكار كرده‌اند ؟ آخر چگونه ممكن است مقصود از اين فقرات را وصول به مقامات معنوى ، از خرق عادت و بروز كرامت و كشف مجهولات صورى و برزخى و شفاء مرضى و غيره بدانيم ! آيا حضرت سجّاد براى رسيدن به اين درجات از خداوند تقاضاى دستگيرى و توفيق نموده‌است ؟ اين خجالت آور نيست كه امام بگويد : خدايا به من قدرت شفاءمريض و صحبت با ملائكه و إحياء موتى و اطّلاع بر منويّات و مختفيات نفوس را عنايت كن ! و به من اين قدرت را ببخش كه بتوانم امور غير عادى را كه ساير مردم از انجام آن عاجزند انجام دهم !\r\n\r\nآنكه مىگويد : اگر چشمم را ببندم تمام عالم را مىبينم ، گرفتار نفس است\r\nآن كسى كه در كلامش مىگويد : اگر چشمم را ببندم به همّت مولايم تمام عالم را مىبينم ، او خدا را بالا نبرده‌است ، بلكه مولا را پائين آورده‌است و او را انحطاط داده است و او را از ارزش انداخته است . همّت مولى اين نيست كه باعث شود شما آن طرف زمين را ببينى ؛ اين كار كار يك ماهواره است ، اين كه هنر نيست ، اين كه فضيلت نيست ، اين كه علوّ مقام و مرتبه نيست ؛ اين التذاذ نفس است و دام شيطان است و مانع حركت نفس بسوى تجرّد و قرب است . همّت مولى اين است كه اگر اين حالت را داشته باشى از تو بگيرد ، نه اينكه اين حالت را به تو بدهد ! ! همّت مولى تفويض و اعطاء عبوديّت است و فقر است و احتياج و نياز است ، و خود را صفر ديدن است و همه چيز را از او ديدن است .\r\nآنكه مىگويد : من به همّت مولى همهء اشياء را مىبينم ، اين مطلب در نفس او بزرگ و عظيم و موجب مباهات و فخر قرار گرفته است كه اين چنين شادمانه و\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمسرورانه از آن دم مىزند ؛ و اگر براى او مهمّ و بزرگ نبود و مايه مباهات و تعلّق نبود كه وقتى از او خواسته شده بود كه تفويض كند و از اين حالت خود را برهاند و از اين قيود و بندها خود را آزاد و رها سازد و به مرتبه تسليم و عبوديّت وارد شود ، مىپذيرفت ! اين چه همّتى است كه او را از رسيدن به حقّ باز داشته است ، و از سعادت دارين محروم نموده است و توفيق وصول به حقيقت عبوديّت را از او سلب كرده است ؟ ! مگر الآن در بعضى از كشورها همچو هند و غيره افرادى نيستند كه از هر چه از آنها سؤال شود از مسائل عالم مادّه و گمشده‌ها و معضلات و حوائج پاسخ مىدهند ؟ و از منويّات خبر مىدهند و راست هم مىگويند ؟\r\nهمّت مولى اين است كه مس وجود انسان را طلا كند نه اينكه قدرتى بدهد كه مس را به طلا مبدّل نمائى . مولى اقيانوس است ، دريا است ، بىكران است ، تجلّى اعظم پروردگار است ، مستغرق در بحار توحيد و فانى در ذات حقّ است . به هر كس هر چه بخواهد مىدهد ؛ اگر خرمهره بخواهد مىدهد و اگر برليان و جواهر بخواهد مىدهد . براى او فرقى نمىكند كه چه دهد ؛ او كه از خود نمىدهد تا بر از دست رفتن و فقدانش افسوس خورد . او از خوان بىانتهاى حقّ مىدهد . او واسطه است و اصل كس ديگرى است . او آلت حقّ است و حقيقت وجود از آن حضرت حقّ است . آلت حقّ و واسطهء حقّ كه از خود اراده و اختيار ندارد ؛ او به وجود حقّ موجود و متحقّق است . پس او بيكران است به بىكرانى حقّ ، و مطلق است به اطلاق حقّ ، و مفيض است به فيض حقّ ؛ نه اينكه او بىكران است مانند خدا و مفيض است مانند پروردگار ، اين عين شرك و كفر است . زيرا در عالم تحقّق و وجود دو چيز نيست ، دو مفيض نيست ، دو بخشنده نيست ؛ فقط يكى است و او حضرت حقّ است . لذا أميرالمؤمنين عليه‌السّلام از خود نمىبيند اين فيض و عنايت را ، از خدا مىبيند ؛ حال :\r\nگر گدا كاهل بود تقصير صاحب خانه چيست ؟\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدرويشى كه نهايت همّتش تقاضاى كيميا از أميرالمؤمنين است\r\nمرحوم والد قدّس سرّه به نقل از مرحوم آية الله حاج شيخ عبّاس هاتف قوچانى ( وصىّ مرحوم قاضى رضوان الله عليهم ) مىفرمودند : مرحوم قاضى مىفرمود : من در بعضى ايّامى كه به قصد زيارت حرم مولى أميرالمؤمنين عليه‌السّلام مشرّف مىشدم مىديدم درويشى در كنار صحن مطهّر نشسته و همينطور به حالت سكوت فقط نظر به گنبد مطهّر دارد و هيچ كار ديگرى نمىكند ، و در تمام مدّت روز كار او همين بود ؛ تا اينكه روزها از اين مسأله گذشت . يك روز من وقتى به حرم مشرّف شدم او را نديدم و متعجّب شدم كه چه شده و او كجا رفته است ؟ ! از حرم كه بيرون آمدم صُدفةً او را در خيابان ديدم و جلو رفتم و از احوال او جويا گشتم و گفتم : امروز شما را ما در صحن نديديم ، مطلب از چه قرار است ؟\r\nاو پاسخ داد : من از حضرت تقاضاى كيميا و اكسير نمودم و براى حصول اين مطلب چهل روز به ايراد اذكار و اوراد و خلوت و توجّه به آن حضرت سپرى نمودم ، تا اينكه ديروز حضرت آرزوى مرا برآورده نمود و حاجتم را روا ساخت !\r\nگفتم : از كجا فهميدى كه حاجتت ادا شده است ؟ گفت : مُلهَم شدم به اينكه قدرتى در من بوجود آمده است ، و احساس كردم كه حالم تغيير يافته و در خود نيرو و توانى جهت تصرّف در اشياء ملاحظه نمودم . در اين هنگام بچّه‌اى از كنارم ردّ شد و در دست او يك سينى مسى كوچكى قرار داشت . بچّه را صدا زدم و دست خود را بر سينى زدم ، ديدم فوراً به طلا مبدّل گشت . فهميدم اشتباه نكرده‌ام ، و از حضرت تشكّر كردم و از چلّه نشينى خارج شدم !\r\nحال بنگريد كه اين درويش مسكين و بيچاره همّت مولى را در چه چيز ديده است ، در تبديل مس به طلا ! ! درحاليكه همان مولى مىتوانست وجود او را مبدّل به وجود توحيد نمايد ، و از او يك عبد و بندهء صالح پروردگار بسازد ، و\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nحقيقت توحيد را به جان او وارد نمايد ، چنانچه نسبت به اصحاب با وفاى خود و محرم اسرار خود اينچنين نمود !\r\n\r\nمرتاضى كه خوارق عادات مىنمود به دست موسى بن جعفر عليهما السّلام مسلمان شد\r\nدر خبر است كه در زمان موسى بن جعفر عليهماالسّلام مرتاضى از هند به مدينه آمد و در شهر معركه به پا نمود و افراد را به دور خود جمع ساخت و از هر چه سؤال مىنمودند پاسخ صحيح مىداد . بطوريكه كم‌كم موجب اغواء مردم گرديد و براى مقابله با خود مبارز مىطلبيد ، و كسى نبود كه بتواند همپاى او به مقابله برخيزد ؛ و بر اين اساس مكتب خود را حقّ و ديگران را محكوم و مجاب مىنمود .\r\nيكى از اصحاب موسى بن جعفر عليهماالسّلام خدمت حضرت رسيد و جريان را به استحضار ايشان رسانيد ؛ حضرت فرمودند : بگوئيد اينجا بيايد . او درحاليكه عدّهء بسيارى وى را همراهى مىكردند به منزل امام عليه‌السّلام وارد شدند و نشستند . امام عليه‌السّلام با او به صحبت درآمدند و سؤالاتى البتّه در محدودهء مرتبهء خود او كه عالم برزخ و مثال است نمودند و همه را جواب داد . در اين وقت حضرت دست خود را به پشت پرده بردند و دوباره برگرداندند و فرمودند : بگو در دست من چه چيز است ؟ آن شخص عرض كرد : تخم پرنده‌اى در يكى از كوههاى جزائر دور است . حضرت دست خود را باز كردند و همه مردم مشاهده كردند تخم كوچك پرنده‌اى در ميان دست حضرت است .\r\nامام به او فرمودند : از كجا فهميدى كه در دست من اين تخم كوچك قرار دارد ؟ عرض كرد : در يك لحظه تمام كرهء زمين را گردش كردم و همه چيز را در جاى خود برقرار ديدم ، فقط يك دانه تخم پرنده در جاى خود نبود ، فهميدم بايد شما آن را برداشته باشيد . امام عليه‌السّلام تخم پرنده را به جاى خود بردند و به او فرمودند : از كجا به اين مرتبه رسيدى ؟ عرض كرد : آنچه نفسم تقاضا مىنمود خلافش را انجام دادم . حضرت فرمودند : اسلام را بر نفس خود عرضه كن ببين\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nچه پاسخى مىشنوى ؟ عرض كرد : نفسم بشدّت استنكاف و ردّمىنمايد . حضرت فرمودند : بسيار خوب ، حالا بيا و مخالفت با نفس بكن و اسلام را اختيار نما ! آن شخص اسلام اختيار نمود و مسلمان شد .\r\nدر اين هنگام حضرت از او سؤال نمودند و ديگر او نتوانست جواب دهد . حضرت به او فرمودند : اين مرتبه را كه به دست آورده بودى بواسطهء مخالفت با هوى و هوس و نفس در مرحلهء شرك و كفر و بُعد از حقّ بوده است و خداوند جزاى عمل و رياضت تو را به همين مطالب قرار داده بود ؛ حال كه اسلام آوردى و رضاى خدا را بر رضاى نفس ترجيح دادى ، خدا هم آنچه را كه در حال بعد و دورى از خودش به تو داده بود پس گرفت و حالا آنچه را كه لائق قرب و انس با او است به تو عنايت خواهد كرد ، و آن لذّت مصاحبت و همنشينى با او است كه به هر كسى داده نمىشود . حال ببين آنچه را كه در اين تفويض و تسليم و انقياد و عبوديّت به دست مىآورى چه خواهد بود ! و آيا اصلًا قابل مقايسه با يافته‌هاى قبل مىباشد ؟\r\nآرى ، اين شخص از اصحاب و اخصّ شيعيان و اصحاب سرّ حضرت موسىبن جعفر عليهماالسّلام قرار گرفت و رسيد به آن وعده‌هائى كه امام عليه‌السّلام بشارت آنها را به او داده بودند ؛ هَنيئًا لَه ثُمّ هنيئًا له ثمّ هنيئًا له .\r\nاينست كرامت و عنايت و همّت امام عليه‌السّلام به اصحاب و مواليان و شيعيان خود ؛ و اين است آنچه را كه حضرت حدّاد و مرحوم آقا رضوان الله عليهما براى دوستان و رفقاى خود طلب مىنمودند ! نه خواب و خيالات و كشف و خوارق عادات و امور بچگانه و هوسرانه و گذرا .\r\nآخرين مرتبه سعادت و فلاح لقاء پروردگار است\r\nبىجهت نبود كه دائما حضرت حدّاد اين مناجات مريدين حضرت سجّاد عليه‌السّلام را قرائت مىنمودند و با صوتى بسيار حزين و دلكش كه حاكى از يك حرقت درون و آتش اشتياق و ولهِ بسوى لقاى حبيب و زيارت معشوق بود\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nتلاوت مىكردند ، و مرحوم آقا نيز در بسيارى از جلسات خود اين مناجات و مناجات محبّين را توصيه مىنموند . حال بنگريد تفاوت ره از كجاست تا به كجا ! آرى ، مقام انسان و مرتبه او اين چنين است كه حضرت سجّاد عليه‌السّلام بيان فرموده‌است . و به پائين‌تر از اين مرتبه ، به هر درجه و مقامى كه باشد ولو مقام حضور ملائكه مقرّب اگر انسان تنازل كند باخته است و جواهر را به اشياء پست و دون معاوضه نموده است .\r\n\r\nآخرين مرتبه سعادت و فلاح لقاء پروردگار است\r\nو چه بسيار عالى و متين عارف بزرگوار مرحوم شيخ محمود شبسترى اين مقام را توصيف و تعريف نموده است :\r\n در آخر گشت پيدا نقش آدم * طفيل ذات او شد هر دو عالم\r\nتو بودى عكس معبود ملائك * از آن گشتى تو مسجود ملائك\r\nاز آن گشتند امرت را مسخّر * كه جان هر يكى در تست مضمر\r\nتو مغز عالمى زان در ميانى * بدان خود را كه تو جان جهانى\r\nاز آن دانسته‌اى تو جمله اسماء * كه هستى صورت عكس مسمّى\r\nظهور قدرت و علم و ارادت * به تست اى بندهء صاحب سعادت\r\nسميعى و بصير و حىّ و گويا * بقا دارى نه از خود ليك از آنجا [ 1 
  ] \r\nبارى ، انسان به هر مرتبه‌اى كه بسنده كند مادون لقاء حضرت حقّ ، باز به نقطهء اوج عروج نرسيده است ، و از لذّت مناجات با محبوب باز مانده و ديدار كعبهء مقصود براى او حاصل نشده است ؛ و لذا در آيات كريمه قرآن آخرين مرتبه سعادت و فلاح را لقاء پروردگار مىنامد .\r\nمانند آيه شريفه : ( مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآت ) [ 2 
  ] .\r\n\r\n\r\n","description":"","footnote":"\r\n[ 1 
  ] - گلشن راز ، ( برگزيده )\r\n[ 2 
  ] - سوره العنكبوت ( 29 ) صدر آيه 5\r\n","page_name":" 250 ","page_number":250},
  {"content":"\r\n\r\n« كسى كه اميد دارد به ملاقات پروردگار برسد بداند كه مدّت و امد آن فراخواهد رسيد . »\r\nو يا مانند آيه شريفه : ( فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً ) [ 1 
  ] .\r\n« كسى كه اميد لقاء پروردگارش را دارد بايد به عمل صالح بپردازد و بهيچوجه در عبادت خداى متعال شريك و انبازى قرار ندهد . »\r\nدر اين آيات مباركات خداى متعال نفس لقاء و زيارت خود را مقصد عروج و غايت قصواى سير كمالى بشر و ارتقاء روحى آن قرار داده است . لقاء خدا يعنى زيارت ذات پروردگار نه چيز ديگر . زيارت امام عليه‌السّلام يعنى زيارت خود آن حضرت نه خادم و فرّاش و منزل و اطعمه در آن .\r\nاطلاق اسم « الله » بر ساير مخلوقات حرام است\r\nخداى متعال ذاتى است داراى خصوصيّات و ويژگيهاى خاصّ به خود ، و لوازم خاصّ وجودى و هويّتى خود ؛ و اين ذات با ملائكه و جبرائيل و غيره و ساير مخلوقات ( اعمّ از انبياء و رسل و ائمّه معصومين عليهم‌السّلام و عالم ارواح و اشباح و عوالم غيب و بهشت و جهنّم و ميوه‌ها و اطعمه بهشتى و حور و قصور ) فرق مىكند . و هر كدام از اينها چنانچه با ديگرى فرق دارد و نمىتوان اسم يكى را بر ديگرى گذارد ، همينطور نمىتوان اسم خدا را بر هر يك از اين مخلوقات اطلاق كرد ؛ و اطلاق آن حرام مىباشد و موجب كفر و شرك و خروج از دين و شريعت است .\r\nدر آيه شريفه مىفرمايد : ( لَقَدْ كَفَرَ الَّذينَ قالُوا إِنَّ اللَّهَ هُوَ الْمَسيحُ ابْنُ مَرْيَمَ قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسيحَ ابْنَ مَرْيَمَ وَ أُمَّهُ\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) ذيل آيه 110\r\n","page_name":" 251 ","page_number":251},
  {"content":"\r\n\r\nوَ مَنْ فِى الْأَرْضِ جَميعاً وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَىْءٍ قَديرٌ ) [ 1 
  ] .\r\n\r\nاطلاق اسم « الله » بر ساير مخلوقات حرام است\r\n« بتحقيق كه كافر شدند آن كسانى كه قائل شدند خداى متعال همان مسيح‌بن مريم مىباشد . بگو چه كسى مىتواند مانع شود از هلاكت مسيح و مادرش و هر كه در روى زمين است ، و اگر ارادهء خداوند بر آن تعلّق بگيرد ؟ و فقط براى خداست سلطنت و حكومت بر آسمانها و زمين و آنچه بين آن دو مىباشد ! هر كه را و هر چه را كه بخواهد خلق مىكند و خدا بر هر چيزى قادر و توانا است . »\r\nو يا در آيه ديگر مىفرمايد : ( لَقَدْ كَفَرَ الَّذينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلَّا إِلهٌ واحِدٌ وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذينَ كَفَرُوا مِنْهُمْ عَذابٌ أَليمٌ ) [ 2 
  ] .\r\n« بتحقيق كفر ورزيدند آن كسانى كه قائل شدند خداوند سوّمى از سه اصل و سه ركن جهان هستى مىباشد . هيچ خدائى در عالم وجود تحقّق و عينيّت خارجى ندارد مگر يك خدا ، نه بيشتر . و اگر اينان از اين ادّعاى پوچ و باطل خود دست بر ندارند عذاب دردناكى در انتظار آن كسانى كه كفر ورزيدند خواهد بود . »\r\nهمانطور كه اطلاق اسم الله بر شيئى غير از ذات پروردگار حقّاً و حقيقتاً حرام و باطل و كفر است ، اراده و قصد هر امرى و هر شيئى غير از ذات حقّ ( از اسم و يا ضميرى كه به حقّ برمىگردد ) نيز باطل و حرام است . گرچه بعنايت و مجاز در بعضى از موارد مقصود از شخص ممكن است آثار و لوازم و الطاف و يا قهر و سيطره و امور ديگر باشد ، امّا ارادهء مجاز از عبارت و تعابير محتاج به قرينه\r\n\r\n\r\n","description":"","footnote":"\r\n[ 1 
  ] - سوره المآئده ( 5 ) آيه 17\r\n[ 2 
  ] - سوره المآئده ( 5 ) آيه 73\r\n","page_name":" 252 ","page_number":252},
  {"content":"\r\n\r\nصارفه است ، و با عدم وجود آن صرفاًبر اساس تخيّل و استبعاد و جمود نمىتوان كلمات را در غير از معانى و مفاهيم و مصاديق حقيقى و لغوى آن به كار برد .\r\nمگر ايراد و اشكالى داشت براى خداى متعال كه بجاى لفظ الله كه موضوعاًبراى حقيقت ذات واجب الوجود واحد فرد صمد ، و مستغنى از جميع موجودات وضع شده است الفاظ ديگرى را به كار ببرد ، مانند : حور و غلمان و بهشت و نعيم و غيره ! و چه خصوصيّتى در استعمال لفظ الله و يا ضمير متكلّم است كه خداوند بجاى اسامى نعمتهاى بهشت ، اعمّ از سيب و پرتقال و انگور و حوريان بهشتى بيايد و اسم خود را بجاى آنها به كار ببرد ؟ آيا اين استعمال موجب وهن مقام و موقعيّت حضرت حق‌ّنمىشود ؟ و او را تا مرتبهء امور عادى و مرغوبٌ إليهاى پيش عوام پائين نمىآورد ؟\r\nآرى آن كسانى كه منكر لقاء پروردگار و فناء ذاتى و اندكاك در حقيقت هستى هستند متوجّه عواقب افكار و نظرات خام غير محقّقانه خود نيستند ، و بايد به اينان توصيه كرد : از اظهار نظر در مسائلى كه قدرت تحليل و تجزيه آن را ندارند ، و معلومات اندك و بسيطشان ياراى قلم زدن در اين عرصه را ندارد صرف نظر كنند ، و صحبت از اين مقوله را به عهده اهل فنّ و خبرهء اين ميدان واگذارند ؛ و خود را مصداق اين آيه شريفه قرار ندهند كه مىفرمايد : ( أَلا إِنَّهُمْ فى مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَىْءٍ مُحيطٌ ) [ 1 
  ] .\r\n« بدانيد كه ايشان نسبت به لقاء پروردگارشان در ترديد و دو دلى بسر مىبرند ؛ و بدانيد كه او به هر چيزى محيط و مسيطر است . »\r\nمرحوم علّامه طباطبائى رضوان الله عليه در تفسير آيه شريفه : ( مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآت ) مىفرمايند :\r\n\r\n\r\n","description":"","footnote":"\r\n[ 1 
  ] - سوره فصّلت ( 41 ) آيه 54\r\n","page_name":" 253 ","page_number":253},
  {"content":"\r\n\r\nكلام مرحوم علّامه در « الميزان » راجع به لقاء الله\r\nو المُراد بِلقآء اللهِ وُقوفُ العَبدِ مَوقِفًا لا حجابَ بينَه و بينَ رَبّهِ ، كما هو الشَّأنُ يومَ القيَمةِ الّذى هو ظَرفُ ظهورِ الحقآئِق ؛ قال تَعالى : ( وَ يَعْلَمُونَ أَنَّ اللَّهَ هُوَ الْحَقُّ الْمُبينُ ) [ 1 
  ] .\r\nو قيل : المرادُ بلقآءِ اللهِ هو البَعثُ . و قيل : الوُصولُ إلى العاقِبةِ مِن لقآءِ مَلكِ الموتِ و الحسابِ و الجَزآءِ . و قيل : المُرادُ ملاقاةُ جَزآءِ اللهِ من ثوابٍ او عِقابٍ . و قيل : مُلاقاة حُكمه يَومَ القيمةِ ، و الرَّجاء علَى بعضِ هذهِ الوجوهِ بِمعنى الخَوفِ .\r\nو هذهِ وجوهٌ مَجازيّةٌ بعيدةٌ لا موجِبَ لها ، إلّا أنْ يكونَ مِن التفسيرِ بلازِم المَعنَى . [ 2 
  ]\r\n« و مقصود از لقاء پروردگار حالت بنده است در روز قيامت به نحوى كه هيچ حجاب و مانعى بين او و بين پروردگارش وجود نداشته باشد ، همانطور كه كيفيّت روز قيامت همين را اقتضاء مىكند و آن موقعيّتى است كه حقائق ظهور پيدا مىكند ؛ چنانچه خداى تعالى مىفرمايد : ( و مردم خواهند دانست كه خداى متعال فقط حقّ است بنحو آشكارا و روشن ) .\r\nولى بعضىها گفته‌اند : مراد به لقاء خدا برانگيخته شدن است . و بعضى تصوّر كرده‌اند : مقصود وصول به عاقبت و انتهاى حيات دنيا است كه ملاقات ملك الموت و حساب و جزاء اعمال است . و بعضى را گمان رفته است : مقصود از لقاء خداى تعالى ملاقات جزاء الهى از ثواب و يا عقاب ، به عبارت ديگر رسيدن به نعمتهاى بهشتى و يا آتش و عذابهاى اخروى است . و بعضى ديگر گفته‌اند : منظور ملاقات حكم و قضاء او در روز قيامت است ، و مقصود از رجاء كه در آيه شريفه آمده است بر بعضى از اين معانى به معناى خوف و ترس است ؛ يعنى كسى كه ترس از ملاقات با عقاب و جزاء و قهر پروردگار را دارد .\r\n\r\n\r\n","description":"","footnote":"\r\n[ 1 
  ] - سوره النوّر ( 24 ) ذيل آيه 25\r\n[ 2 
  ] - تفسير الميزان ، ج 16 ص 105\r\n","page_name":" 254 ","page_number":254},
  {"content":"\r\n\r\nولى بايد توجّه داشت كه تمام اين وجوه و معانى ، معانى مجازيّه و غير حقيقيّه مىباشند و از واقع به دورند ، و هيچ دليلى وجود ندارد كه ما ملاقات خداى تعالى را به اين معانى حمل كنيم ؛ مگر اينكه بگوئيم در اينجا تفسير به لازم معنى شده است ، يعنى اصل معنى همان ملاقات خداست و بالملازمه ملاقات با آثار و تبعات كيفيّت لقاء نيز حاصل مىشود . »\r\nبارى مرحوم علّامه طباطبائى نيز بر اين معنى تصريح دارند كه هيچ ضرورت و دليلى بر صَرف لفظ از معناى اصطلاحى و وضعى خود وجود ندارد ؛ حال بگذريم از روايات و ساير ادلّه‌اى كه دلالت بر رؤيت واقعى و حقيقى حضرت حقّ جل و علاء دارد و إن شاء الله در جاى خود خواهد آمد .\r\nو لذا افرادى از بزرگان كه سلوك بسوى پروردگار را در ظرف زمان ظهور و حضور امام عليه‌السّلام مىدانند و در زمان غيبت اين طريق را مسدود و اين باب را مقفول مىپندارند راه به خطا رفته‌اند و خود را از وصول به اين غايت قصوى و سرّ عالم وجود بىبهره نموده‌اند .\r\nيكى از اين افراد در كتابى كه شرح بيان حالات و سخنان ايشان است چنين بيان مىكند :\r\nگرچه امروزه در زمان غيبت حضرت باب بسوى حضور و استفادهء خاصّ بسته است و راهى به سمت ادراك حقيقت ولايت نيست ، ولى فرق است بين كسى كه در خيابان به راه خود مىرود و بين كسى كه پشت درب نشسته و به انتظار بيرون آمدن صاحب منزل و راه يافتن به درون منزل است . ( نقل به معنى )\r\nاحاطهء ولايت بر مخلوقات احاطه ملكوتى است و حضور و غيبت مدخليّت ندارد\r\nاين سخن نيز عارى از حقيقت و اعتبار است . در مكتب عرفان و توحيد ، حقّ و ولايت در همه جا متلألئ و ظاهر است و در همه جا حضور دارد . و براى ولايت از نقطه نظر احاطه و سعه و ادراك و علم و معرفت به كيفيّت احوال مردم به اندازه سر سوزنى فرق وجود ندارد . و به همان اندازه كه در حال حضور و\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nصحبت و نشستن در كنار در مجلس نسبت به انسان و منويّات انسان و حالات و ملكات انسان اشراف و اطّلاع دارد ، به همان اندازه نه يك ذرّه كمتر در زمان غيبت اشراف و احاطه علّى و علمى دارد . و چرا اين چنين نباشد درحاليكه اطّلاع امام عليه‌السّلام بر موجودات احاطه و اطّلاع ملكوتى است نه صورى و مادّى . احاطه‌اى كه بر اساس رؤيت و ديدن ظاهر و مشافهةً باشد به پشيزى نمىارزد و او را در كنار ساير از عوام الناس قرار مىدهد ، و اين امام براى ما به اندازه يك مثقال ارج و ارزش و احترام ندارد . امامى براى ما امام است و مربّى است و محرّك نفوس به سمت مدارج كماليّه خودشان است كه مجراى فيض و مشيّت حقّ است ، و تمام حقائق عالم وجود چه به وجود اوّلى و ذاتى و چه به وجود ثانوى و كمالى ، همه و همه از نفس قدسى او قدم به عرصهء تشخّص و تعيّن مىگذارند ، چنانچه براهين عقليّه و حجج نقليّه بر اين حقيقت قائم است . و همه از او مستنير و مستفيض‌اند و : اگر نازى كند از هم فرو ريزند قالبها ! حال چگونه است كه در زمان غيبت او درب خانهء او به روى ما بسته و راه وصول به او بر ما مسدود است ! اين عين شرك و جهل و او را همچو خود پنداشتن است و سعهء وجودى خود را به او تسرّى دادن است و او را به مرتبه و منزلت خود در آوردن است .\r\n\r\nاحاطة ولايت بر مخلوقات احاطه ملكوتى است و حضور و غيبت مدخليّت ندارد\r\nو اگر اين سخن صحيح باشد بايد به همين ملاك و مقياس نسبت به ساير ائمّه عليهم السّلام نيز همين حكم را سرايت دهيم و بگوئيم : در وقتى مىتوان از امام استفاده كرد كه امام عليه‌السّلام در ميان ما شاهد و حاضر و با ما محشور و مأنوس باشد ، و الّا اگر مانند موسى بن جعفر عليهما السّلام در زندان باشد فائده‌اى ندارد و باب مسدود است . چه فرق مىكند بين غيبت امام و بين زندان ! زندان كه بدتر است ، زيرا بهيچوجه مَخلصى از آن وجود ندارد . و يا مانند عسكرييين عليهما السّلام كه در سامرّاء محصور و ممنوع بودند ، آيا امامت آنان با زمان غير حصر فرق مىكرد ؟ ! اين چه حرف بىاساس و غلطى است كه ما بيائيم و بين زمان حضور و\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nزمان غيبت امام عليه‌السّلام فرق قائل شويم ! و مگر در روايات امام عليه‌السّلام در زمان غيبت به خورشيد در ماوراى ابر تشبيه نشده‌است ، كه اگر چه از نظر پنهان ولى آثار مثبت خود را همچنان استمرار مىبخشد ؟ [ 1 
  ]\r\nولى عارف از آنجا كه حقيقت ولايت را ماوراى مادّه و عالم صور و مادّه مىداند وجود ولايت و ظهور آن را در امام عليه‌السّلام از ديدگاه و منظر ملكوتى آن مشاهده مىكند نه از ديدگاه ظاهر و قالب جسمانى آن ، و چون مسأله به عالم ملكوت و حيطهء مجرّد عالم مادّه برگشت داده شد ، ديگر حضور و غياب و بيدارى و خواب و صحّت و مرض و زندان و خارج از آن و در حصر و منع بودن و يا آزاد و اطلاق امام ديگر به اندازهء سر سوزنى تفاوت نخواهد داشت . نفس قدسى امام عليه‌السّلام به همان اندازه در عالم خواب به عوالم وجود احاطه و اشراف دارد كه در حال بيدارى و هشيارى كامل و بدون هيچگونه گرفتارى و ناراحتى باشد . احاطهء عِلّى و علمى و وساطت در فيض وجود براى موسى بن جعفر عليهما السّلام كه ساليان متمادى در زندان هارون بسر مىبرد به همان اندازه فعلى و حضورى و مشهود است كه در حال صحّت و سلامت در شهر خود ، مدينه و در منزل خود قرار دارد . و اگر چنين نباشد امام نيست .\r\nروزى در سنين طفوليّت در مجلسى كه مملوّ از علماء و اهل علم بود در طهران شركت كرده بودم . در آن محفل كه بعضى از مفسّرين و مترجمين قرآن كريم حضور داشتند ، اين سؤال مطرح شد كه خداى متعال در داستان خلقت آدم به نقل از كلام ملائكه مىفرمايند : ( قالُوا أَ تَجْعَلُ فيها مَنْ يُفْسِدُ فيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّى أَعْلَمُ ما لا تَعْلَمُون ) [ 2 
  ] .\r\n\r\n\r\n","description":"","footnote":"\r\n[ 1 
  ] - بحار الأنوار ، ( باب علّة الغيبة و . . . ) حديث 6 و 8 ، ج 52 ، ص 92\r\n[ 2 
  ] - سوره البقرة ( 2 ) ذيل آيه 30\r\n","page_name":" 257 ","page_number":257},
  {"content":"\r\n\r\nعلم ملائكه به عالم مادّه علم حضورى است و منوط به زمان و مكان نيست\r\n« ملائكه خطاب به پروردگار عرضه داشتند : آيا مىخواهى مخلوقى را در زمين بيافرينى كه دائماً به فساد و خونريزى بپردازد ؟ درحاليكه ما ترا تسبيح مىكنيم و تقديس مىنمائيم ( و ديگر چه احتياجى به خلق ديگر دارى ؟ ) خداوند خطاب فرمود : من چيزى را از اين خلقت مىدانم كه شما اطّلاعى از آن نداريد ! »\r\nو از آن عالم مفسّر سؤال شد كه : چگونه ملائكه با وجود اينكه هنوز آدم خلق نشده بود و اطّلاعى از اوضاع بنىآدم و فساد و قتل نفس و آشوب و . . . نداشتند از خداوند اين سؤال را نمودند ؟\r\nآن شخص عالم در پاسخ گفت : گرچه ملائكه خبر از آدم و خلقت او و كارهاى ابناى بشر نداشتند ، زيرا هنوز آنها خلق نشده بودند ، امّا چون اجنّه در روى زمين بودند و آنها به اين مسائل مىپرداختند لذا ملائكه نيز تصوّر كردند كه شايد همين امور در خلقت آدم نيز پيش آيد ؛ بنابراين ملائكه با ديدن اين امور از اجنّه آن حكم را به خلقت آدم نيز تسرّى دادند ! !\r\nبا اين پاسخ همه قانع شدند و مشكل حلّ گرديد . و اكنون كه ساليان درازى از آن مجلس مىگذرد مطالب آن زمان برايم خنده‌آور و غريب مىنمايد .\r\nاوّلًا : از كجا معلوم كه اجنّه در روى زمين به قتل و غارت و افساد مىپرداختند تا اينكه ملائكه حكم آنانرا به غير از خودشان سرايت دهند .\r\nثانياً : علم ملائكه به عالم مادّه علم حضورى است نه حصولى . و به عبارت ديگر : علم ملائكه مشروط و منوط به وجود زمان و مكان و گذشت زمان نيست تا براى حصول علم به خلقت آدم مجبور شوند كه وجود جسمانى آدم در ظرف زمان و مكان تحقّق يابد . علم ملائكه به وجود اشياء مادّى علم ملكوتى و برزخى و مثالى است ، و آن علم علم ثابت است نه غير ثابت و سيّال و متغيّر كه با تغيّر حوادث آن هم تغيير پيدا كند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nببينيد دور بودن از مسائل فلسفى و حكمى و اعتقادات و مبانى چقدر انسان را از مرحله پرت مىكند كه وجود مجرّد را همچو مادّه مىپندارد و ملائكه را از نقطه نظر علمى و حصول مبادى علم مانند انسان قلمداد مىكند ! اينان حتّى به يك كشف مثالى و برزخى در عالم خواب نيز توجّه نكردند كه چگونه با وجود عدم تحقّق يك شىء ، شخصى آن شىء را سالها زودتر از وجود خارجى و خلقت عينى او مشاهده و لمس مىكند و از آن خبر مىدهد ، درحاليكه اگر شىء معدوم مطلق باشد چگونه از معدوم مىتوان خبر داد و از آن حكايت كرد ؟ ! و يا إخبارهائى كه بعضىها ، از مسائل آينده مىدهند از چه مبادى علميّه نشأت مىگيرند ؟\r\n\r\nعارف تمامى جهان را فروغ تجلّى ولايت مىداند\r\nعارف ، ولايت امام عليه‌السّلام را در تمام ذرّات عالم وجود مشاهده مىكند نه اينكه صرفاً تخيّل و يا به آن فكر مىكند ؛ بلكه همانطور كه آن ذرّه را تماشا مىكند ولايت امام عليه‌السّلام را هم با او و بلكه پيش از او و قبل از او و در نقطهء بالاتر و علّت فاعلى او مىبيند ، و نه تنها مىبيند بلكه آن را لمس مىكند و احساس مىكند همچنان كه وجود خود را احساس كرده‌است .\r\nآرى :\r\n دلى كز معرفت نور و صفا ديد * ز هر چيزى كه ديد اوّل خدا ديد\r\nبود فكر نكو را شرط تجريد * پس آنگه لمعه‌اى از برق تأييد\r\nهر آنكس را كه ايزد راه ننمود * ز استعمال منطق هيچ نگشود\r\nحكيم فلسفى چون هست حيران * نمىبيند ز اشياء غير امكان\r\nز امكان مىكند اثبات واجب * وزين حيران شده در ذات واجب\r\nزهى نادان كه او خورشيد تابان * بنور شمع جويد در بيابان\r\nجهان جمله فروغ نور حق دان * حق اندر وى ز پيدائيست پنهان\r\nخرد را نيست تاب نور آن روى * برو از بهر او چشم دگر جوى\r\nدو چشم فلسفى چون بود أحول * ز وحدت ديدن حقّ شد معطّل \r\n\r\n","description":"","footnote":"","page_name":" 259 ","page_number":259},
  {"content":"\r\n\r\n كلامى كو ندارد ذوق توحيد * بتاريكى در است از غيم تقليد\r\nرمد دارد دو چشم اهل ظاهر * كه از ظاهر نبيند جز مظاهر\r\nاز او هر چه بگفتند از كم و بيش * نشانى داده‌اند از ديدهء خويش\r\nمنزّه ذاتش از چند و چه و چون * تعالى شأنُه عمّا يَقولون [ 1 
  ] \r\nولىّ خدا تمامى جهان را فروغ تجلّى ولايت مىداند ، ولايتى كه خود از ديدگان مردم و از انظار پنهان است و مردم فقط وجود آن را در وقت ظهور و حضور امام عليه‌السّلام مىدانند ، چنانچه حقيقت توحيد با وحدت بالصّرافهء خود در تمام تشؤّنات عالم هستى حقيقت عينيّه و خارجيّه دارد ولى خود كنه ذات حق‌ّاز ديدگان پنهان و مستور است . اينجاست كه انسان به عظمت و رفعت و علوّ مقام و حقيقت مرتبه عارف پى مىبرد و متوجّه مىشود كه عارف در مرتبه‌اى است كه نه تنها بالاترين مراتب كماليّه را واجد است ، بلكه اصلًامرتبه و ادراك او قابل مقايسه با ساير مراتب نيست تا انسان بخواهد بين آن دو مقايسه برقرار نمايد و سپس عارف را بر سايرين از اهل كشف و شهود تفضيل بخشد .\r\nامّا مردم تفضيل و ترجيح را فقط در بروزات و ظهورات غير عادى خارجى مىدانند و هر كه بيشتر از ضمائر و معنويّات خبر داد مقام او را بالاتر و درجه او را رفيع‌تر مىدانند ، و هر كه استخاره‌اش بهتر موافق با مصالح و مفاسد آمد او را برتر و در جايگاه رفيع قرار مىدهند ، و هر كه بيشتر به مكاشفات و غيره مشغول باشد بيشتر به دور او جمع مىشوند و او را تكريم و تعظيم مىنمايند ، و هر كه به امور غير عادى از طىّ الارض و احضار نفوس و ارواح و كشف برخى مجهولات و تحضير ادويه و عقاقير و كيميا و معجون‌هاى غير متعارف بپردازد او را بر سر دست گرفته و همه فضايل و كمالات را در او مشاهده مىنمايند ! امّا اين بىخبران\r\n\r\n\r\n","description":"","footnote":"\r\n[ 1 
  ] - گلشن راز ، ( برگزيده )\r\n","page_name":" 260 ","page_number":260},
  {"content":"\r\n\r\nاز عالم توحيد و بىنصيبان از شراب جام لم‌يزلى و محرومان از لذّت خلوت انس و حقيقت سرّ عبد با حضرت احديّت نمىدانند كه :\r\n چو تافت بر دل من پرتو جمال حبيب * بديد ديدهء جان حسن بر كمال حبيب\r\nچه التفات به لذّات كائنات كند * كسى كه يافت دمى لذّت وصال حبيب\r\nبدام و دانهء عالم كجا فرود آيد * دلى كه گشت گرفتار زلف و خال حبيب\r\nخيال ملك دو عالم نياورد به خيال * سرى كه نيست دمى خالى از خيال حبيب\r\nحبيب را نتوان يافت در دو كون مثال * اگر چه هر دو جهان هست بر مثال حبيب\r\nدرون من نه چنان از حبيب مملوّ شد * كه گر حبيب در آيد بود مجال حبيب\r\nبدان صفت دل و جان از حبيب پر شده است * كه از حبيب ندارم نظر به حال حبيب\r\nچه احتياج بود ديده را بحسن برون * چو در درون متجلّى شود جمال حبيب\r\nز مشرق دلت اى مغربى چه كرد طلوع * هزار بدر برفت از نظر هلال حبيب [ 1 
  ] \r\nراقم سطور گويد : در اينجا مناسب مىبينم به ذكر حكايتى از مرحوم والد رضوان الله عليه در ارتباط با كيفيّت ارادت و فناء ايشان در ولايت و عنايت\r\n\r\n\r\n","description":"","footnote":"\r\n[ 1 
  ] - ديوان شمس مغربى ، ص 12 و 13\r\n","page_name":" 261 ","page_number":261},
  {"content":"\r\n\r\nحضرت ثامن الائمّه علىّ بن موسى الرّضا عليهما السّلام بپردازم ، تا هم براى حقير تذكّرى و هم براى غافلين از روش و سيرهء اهل توحيد و عرفان تنبيهى باشد و هشدارى ، كه با چشم بسته و گوش بسته به مطالب بىاساس ديگران توجّه نكنند ، و حقيقت تمسّك به ذيل ولاء اهل عصمت را از دأب و دَيدن اولياى الهى و اهل توحيد دريافت كنند و بس . اين حكايت را از دفتر نوشتجات متفرّقه ايشان عيناً به قلم خودشان مىآوريم .\r\n\r\nداستان بوسيدن درب حرم علىّ بن موسى الرضا عليه السّلام توسّط مرحوم علّامه\r\nاين حقير معمولًا قبل از اقامت در شهر مشهد مقدّس كه تا اين تاريخ كه پنجم شهر رجب / 1403 هجريّه قمريّه است سه سال و چهل روز به طول انجاميده است - چون ورود در اين ارض مقدّس در بيست و ششم جُمادى الاولى / 1400 بوده است - معمولًا در تابستانها با تمام فرزندان و اهل بيت ، قريب يك ماه به مشهد مقدّس مشرّف مىشديم .\r\nدر تابستان سنهء 1393 كه مشرّف بوديم و آية الله ميلانى و حضرت علّامه آية الله طباطبائى هر دو حيات داشتند ، و ما منزلى را در منتهىإليه بازارچه حاج آقاجان در كوچه حمّام برق اجاره كرده بوديم ، و معمولًا از صحن بزرگ هميشه به حرم مطهّر مشرّف مىشديم ؛ يكروز كه در ساعت دو به ظهر مانده مشرّف به حرم شدم و حال بسيار خوبى داشتم ، و سپس براى نماز ظهر به مسجد گوهرشاد آمده و با چند نفر از رفقا بطور فرادى نماز ظهر را خواندم ، همين كه خواستم از در مسجد به طرف بازار كه متّصل به صحن بزرگ بود و يگانه راه ما بود خارج شوم ، درِ مسجد را كه متّصل به كفشدارى بود بوسيدم ، و چون نماز ظهر جماعت‌ها در مسجد گوهر شاد به پايان رسيده و مردم مشغول خارج شدن بودند ، چنان ازدحام و جمعيّتى از مسجد بيرون مىآمد كه راه را تنگ كرده بود .\r\nدر آنوقت كه در را بوسيدم ناگاه صدائى به گوش من خورد كه شخصى به من مىگويد : آقا ! چوب كه بوسيدن ندارد . من نفهميدم در اثر اين صدا به من چه حالى دست داد ، عيناً مانند جرقّه‌اى كه بر دل بزند و انسان را بيهوش كند ، از\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nخود بى خود شدم و گفتم : چرا بوسيدن ندارد ، چرا بوسيدن ندارد ؟ چوب حرم بوسيدن دارد ، چوب كفشدارى حرم بوسيدن دارد ، كفش زوّار حرم بوسيدن دارد ، خاك پاى زوّار حرم بوسيدن دارد ! و اين گفتار را با فرياد بلند مىگفتم ، و ناگاه خودم را در ميان جمعيّت به زمين انداختم ، و گرد و غبار كفشها و خاك روى زمين را بر صورت مىماليدم و مىگفتم : ببين اينطور بوسيدن دارد ! و پيوسته اين كار را مىكردم ، و سپس برخاستم و بسوى منزل روان شدم . آن مرد گوينده گفت : آقا من حرفى كه نزده‌ام ، من جسارتى كه نكرده‌ام ! گفتم : چه مىخواستى بگوئى ؟ و چه ديگر ميخواستى بكنى ؟ ! اين چوب نيست ، اين چوب كفشدارى حرم است . اينجا بارگاه حضرت علىّبن موسى الرّضاست ، اينجا مطاف فرشتگان است ، اينجا محلّ سجده حوريان و مقرّبان و پيامبران است ، اينجا عرش رحمان است . اينجا چه و اينجا چه و اينجا چه است . گفت : آقا من مسلمانم ، من شيعه‌ام ، من اهل خمس و زكاتم ؛ امروز صبح وجوه شرعيّه خود را به حضرت آية الله ميلانى داده‌ام .\r\nگفتم : خمس سرت را بخورد ! امام محتاج به اين فضولات اموال شما نيست ! آنچه داريد براى خودتان مبارك باشد . امام از شما ادب مىخواهد ! چرا مؤدّب نيستيد ؟ ! سوگند به خدا دست برنمىدارم تا با دست خودم در روز قيامت تو را به رو در آتش افكنم !\r\nدر اين حال يكى از دامادان ما ( شوهر خواهر ) به نام آقا سيّد محمود نوربخش جلو آمدند و گفتند : من اين مرد را مىشناسم ؛ از مؤمنان است و از ارادتمندان مرحوم والد شما بوده است !\r\nگفتم هر كه مىخواهد باشد ، شيطان بواسطهء ترك ادب به دوزخ افتاد !\r\nدر اينحال من مشغول حركت بسوى منزل بوده و در بازار روانه بودم ، و اين مرد هم دنبال ما افتاده بود و مىگفت : آقا مرا ببخشيد ، شما را به خدا مرا ببخشيد ! تا رسيديم به داخل صحن بزرگ . من گفتم : من كه هستم كه تو را ببخشم ؟ ! من هيچ نيستم ، شما جسارت به من نكرديد ، شما جسارت به امام رضا نموديد ! و اين قابل بخشش نيست !\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبزرگان از علماء ما : علّامه‌ها ، شيخ طوسىها ، خواجه نصيرها ، شيخ مفيدها ، ملّاصدراها ، همگى آستان بوس اين درگاهند و شرفشان در اين است كه سر بر اين آستان نهاده‌اند ؛ و شما مىگوئيد : چوب كه بوسيدن ندارد !\r\nگفت : غلط كردم ! توبه كردم ! ديگر چنين غلطى نمىكنم !\r\nگفتم : من هم از تو در دل خودم به قدر ذرّه‌اى كدورت ندارم ! اگر توبه واقعى كرده‌اى درهاى آسمان به روى تو باز است ! و در اينحال مردم در صحن بزرگ از هر سو به جانب ما روان شده بودند ؛ و من به منزل آمدم .\r\nاين حقير عصر آن روز كه به محضر استاد گرامى مرحوم فقيد آية الله طباطبائى رضوان الله عليه مشرّف شدم بمناسبت بعضى از بارقه‌ها كه بر دل مىخورد و انسان را بىخانمان مىكند ؛ و از جمله اين شعر حافظ :\r\nبرقى از منزل ليلى بدرخشيد سحر\r\nوه كه با خرمن مجنون دل افكار چه كرد [ 1 
  ] مذاكراتى بود ، و ايشان بياناتى بس نفيس ايراد كردند . حقير بالمناسبة بخاطرم جريان واقعهء امروز آمد و براى آن حضرت بيان كردم ؛ و عرض كردم : آيا اين هم از همان بارقه‌ها است ؟ ايشان سكوت طويلى كردند ، و سر به زير انداخته و متفكّر بودند ؛ و چيزى نگفتند .\r\nرسم مرحوم آية الله ميلانى اين بود كه روزها يك ساعت به غروب به بيرونى آمده مىنشستند ، و حضرت علّامه آية الله طباطبائى هم در آن ساعت به منزل ايشان رفته و پس از ملاقات و ديدار نزديك غروب به حرم مطهّر مشرّف مىشدند ، و يا به نماز جماعت ايشان حاضر مىشدند و چون يك طلبه معمولى در آخر صفوف مىنشستند .\r\nتقريباً دو سه روز از موضوع نقل ما داستان خود را براى حضرت استاد گذشته بود كه روزى در مشهد به يكى از دوستان سابق خود به نام آقاى شيخ حسن منفرد شاه عبدالعظيمى برخورد كردم و ايشان گفتند : ديروز در منزل آية الله\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان بختيارى ، غزل 109 ، ص 51\r\n","page_name":" 264 ","page_number":264},
  {"content":"\r\n\r\nميلانى رفتم ؛ و علّامه طباطبائى داستانى را از يكى از علماء طهران كه در مسجد گوهرشاد هنگام خروج و بوسيدن در كفشدارى مسجد اتّفاق افتاده بود مفصّلًا بيان مىكردند ؛ و از اوّل قضيّه تا آخر داستان همينطور اشك مىريختند . و سپس با بشاشت و خرسندى اظهار نمودند كه : الحمد للّه فعلًا در ميان روحانيّون افرادى هستند كه اينطور علاقه‌مند به شعائر دينى و عرض ادب به ساحت قدس ائمّه أطهار باشند ، و اسمى از آن روحانى نياوردند ؛ و ليكن از قرائن ، من اينطور استنباط كردم كه شما بوده باشيد ، آيا اينطور نيست ؟ !\r\nمن گفتم : بلى ، اين قضيّه راجع به من است ؛ و آنگاه دانستم كه سكوت و تفكّر علّامه ، علامت رضا و امضاى كردار من بوده است كه شرح جريان را توأماً با گريه بيان مىفرموده‌اند ؛ رحمة الله عليه رحمة واسعه .\r\nتا اينجا عين بيان داستان به قلم خود ايشان بود ؛ و حقير اضافه مىكنم در همان زمان كه اين قضيّه اتّفاق افتاد ما آن را از زبان مرحوم والد رضوان الله عليه شنيديم ، و جمله‌اى را كه آنزمان ايشان از قول مرحوم آية الله علّامه طباطبائى نقل كردند اضافه بر آن چيزى است كه در اينجا آمده است ، و شايد تأدّباً و تواضعاًاز ذكر اين جمله در اينجا خوددارى ورزيده‌اند ، و آن اين بود :\r\nبه حمد الله هنوز زمانه از وجود افرادى كه بتوانند از عهدهء پاسدارى از شرع مقدّس برآيند خالى نشده است ! !\r\n\r\nنهايت سعى ائمّه عليهم السّلام اين بوده است كه افراد را به سمت توحيد بكشانند\r\nآرى چنانچه مرحوم والد رضوان الله عليه بارها و بارها مىفرمود : تنها و آخرين مطلب و خواست ائمّه عليهم السّلام اين بوده و هست كه افراد را به سمت توحيد بكشانند نه به سمت خود ، و از آن جامى كه حق‌ّبراى خاصّه از برگزيدگانش مقرّر كرده است - چنانچه در مناجات حضرت سجّاد عليه‌السّلام گذشت - به كام مواليان و شيعيان خاصّه خود بچشانند .\r\nاين است هدف از امامت اهل البيت و قبول ولايت آنان ؛ و البتّه هر كس به هر مقدار كه در اين مسأله همّت گماشت و زحمت كشيد و صبر نمود و بر أعباءِ\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nتعهّد و مسؤوليّت آن متحمّل گشت ، به همان مقدار مأجور و مثاب خواهد بود ، و از خوان بىدريغ الطاف آنان بهره‌مند خواهد گشت .\r\nروزى به اتّفاق حضرت والد به حضور علّامه آية الله سيّد محمّد حسين طباطبائى قدّس الله سرّهما شرفياب شديم . در ضمن صحبت ، سخن از مرحوم علّامه امينى صاحب كتاب نفيس « الغدير » به ميان آمد ، و طرفين نسبت به علوّمقام و استجلاب رحمت و غفران پروردگار بر ايشان دعاى خير كردند . سپس مرحوم والد فرمودند : امّا آقا مسأله به اين چيزها تمام نمىشود و اين نهايت كار نيست ! مرحوم علّامه فرمودند : بله همينطور است ، با اين تأليفات و مشقّات و زحمت‌ها مسأله تمام نمىشود !\r\nيعنى انسان بايد به دنبال آن حقيقتى باشد كه خود مولى أميرالمؤمنين عليه‌السّلام به دنبال آن حقيقت بود و همه را به همان سمت دعوت مىنمود ، و براى همان مقصد حكومت كرد و در راه همان هدف شمشير زد و خود را به اين همه مصائب و مشكلات و صدمات طاقت‌فرسا بينداخت ، و از دست اين مردم اين همه مرارتها و آزارها كشيد . آنوقت انسان مىآيد و آن مسأله را فراموش مىكند و آن هدف را از ياد مىبرد ، و يا خود را به نسيان و فراموشى مىزند و مسائل دنيوى و شواغل و مشاغل دنيا ( گرچه صبغه و رنگ الهى داشته باشد ) او را از تفكّر و تأمّل و پيگيرى و حركت به آن سمت و سو باز مىدارد ، و خود را به امور مادون ، همچون پرداختن به ظلمها و آزارى كه ائمّه عليهم السّلام از دست اشقياء كشيده‌اند مشغول مىسازد و تاريخ مىنويسد و كتابها تأليف مىكند ، و يا به اثبات ولايت و امامت ائمّه عليهم السّلام دوران عمر خود را طى مىكند و تمام همّ و غمّ خود را مصروف اين موضوع مىنمايد ، و يا به مطالب اعتقادى ديگر از بيان مبانى و اعتقادات و يا احكام و تكاليف جزئيّه و امور معيشتى و يا تصدّى مناصب اجتماعى و حكومتى و ولائى مىپردازد ، بدون اينكه فكرى به حال خود\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nكند و به مآل و آيندهء خود بينديشد ؛ و بجاى پرداختن به اصل و اساس خود و سعادت اخروى و حيات معنوى و نشاط روحى و عروج و رشد و كمال به جهات و مسائل ديگر دلخوش مىكند و مسرور از اينكه دارد به تكاليف شرعيّه و وظيفه الهيّه خود عمل مىنمايد .\r\n\r\nپرداختن به مشكلات نفسى و روحى مقدّم بر تكاليف اجتماعى است\r\nپرداختن به امور اعتقادى اعمّ از اثبات ولايت حضرات معصومين عليهم‌السّلام و توحيد و مبانى اصيل و رصين و صحيح و متقن شريعت غرّاء از اهمّ امور تكليفيّه براى يك فرد عالم است ، و بلكه هيچ تكليفى از نقطه نظر اهميّت و لزوم به پاى آن نمىرسد ؛ و خداى متعال اين وظيفه را فقط بر دوش عالمان راستين و پيروان حقيقى مكتب حق‌ّو ولايت قرار داده است . امّا در درجهء اوّل و قبل از پرداخت به اين مسائل ، عالم بايد به مسائل و مشكلات و تكاليف شخصيّه خود بپردازد و مبدأ و مآل خود را روشن نمايد و مسير و حركت تكاملى خود را دريابد ؛ و قبل از آنكه به فكر جامعه و دوستان و خويشان و نزديكان و امور عامّه و حوائج ناس و مسائل اجتماعى باشد ، به فكر رشد و تكامل و عبور از بوادى جهل و ضلالت و نفس امارّه باشد ، و براى بدبختى و بيچارگى خود در قبال عرصهء محشر و عالم عرض و حساب فكرى بكند ، و سرمايه كمالى و وجودى حقّ را مهمل و عبث نگيرد ، و مقام خليفة اللهى را دست كم نشمارد ، و وصول به مدارج قرب و يقين را بيهوده نداند ، و كارى نكند كه اشتغال به فروع او را از اهتمام به اصول باز دارد . و خداى نكرده يكوقت مصداق آيه شريفه نشويم كه مىفرمايد :\r\n( قُلْ هَلْ نُنَبِّئُكُمْ بِالْأَخْسَرينَ أَعْمالًا * الَّذينَ ضَلَّ سَعْيُهُمْ فِى الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعا ) [ 1 
  ] .\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيه 103 و 104\r\n","page_name":" 267 ","page_number":267},
  {"content":"\r\n\r\n« اى پيامبر به اين جماعت بگو : آيا مايليد كه به شما بگويم چه كسانى از همه خسران‌زده‌تر و درمانده‌ترند در روز قيامت ؟ آن كسانى كه كوشش و زحمت و مشقّت ايشان در اين دنيا به هدر رفته درحاليكه گمان مىكنند كار نيك انجام داده‌اند . »\r\n\r\nأميرالمؤمنين عليه السّلام به مالك مىفرمايد : بهترين اوقات را براى خودت قرار بده !\r\nأميرالمؤمنين عليه‌السّلام در نامهء معجزنماى خود به مالك اشتر مىفرمايند :\r\nبهترين اوقات شبانه‌روز را براى خودت و خلوت با خداى خود و امورات شخصيّه و عباديّهء خودت قرار بده ! [ 1 
  ]\r\nواقعاً عجيب است ! حضرت مىخواهند به او بفرمايند : گرچه تو الآن به سمت مصر حركت مىكنى و به عنوان حاكم بر رتق و فتق امور مسلمين و رعايا مىپردازى ، و هدف و مقصدت اقامهء شعائر اسلامى و برقرارى عدالت و امنيّت و احقاق حقّ و اماته ظلم و ارشاد عباد و تعمير بلاد و اصلاح امور معيشتى و اخروى مردم است ، و بالاتر از اين عمل و اشتغال چيزى در عالم تكليف وجود ندارد ؛ ولى بايد بدانى تو خودت يك بنده از بنده‌هاى خدا هستى و براى خودت حساب و كتاب و راه و مقصد دارى ، و آن راه و مقصد و قرب و تجرّد را در همين دنيا بايد طىّ نمائى ، و در همين جا بايد به تكامل برسى و به دنياى ديگر موكول ننمائى ، زيرا دنيا دار عمل است و آخرت دار نتيجه و فعليّت اعمال است .\r\nپرداختن به امور مردم و مسائل شرعيّه و اجتماعيّه آنها بجاى خود ، ولى مهمتر و بالاتر و أقدم و أولى از اين ، پرداختن به مسائل روحى و نفسى خود تو\r\n\r\n\r\n","description":"","footnote":"\r\n[ 1 
  ] - نهج البلاغة ، شرح محمّد عبده ، ج 3 ، ص 103 :\r\nو اجعَل لنفسِك فيما بينَك و بين الله أفضلَ تلك المواقيت و أجزلَ تلك الأقسامِ و إن كانت كُلّها للّه إذا صلُحت فيها النّية و سلمت فيها الرّعية . وَ لْيكن فى خآصّةِ ما تخلصُ به للّه دينك إقامة فرائضه الّتى هى له خاصّة ، فأعط الله من ليلك و نهارك و وفِّ ما تقربت به إلى الله من ذلك كاملًا غير مثلومٍ و لا منقوص بالغًا من بدنك ما بلغ .\r\n","page_name":" 268 ","page_number":268},
  {"content":"\r\n\r\nاست . مسائل روحى و شخصى تو مثل اكسيژن و آب و غذا مىماند . آيا ممكن است كسى بگويد من به امورات مردم و رفع حوائج آنها مىپردازم ولى آب نمىخورم و يا غذا نمىخورم ؟ خوب اگر نخورد مىميرد و از بين مىرود و ديگر جان و نفسى نمىماند تا به درد مردم برسد و حوائج آنها را برآورد . و اين نكته‌ايست بسيار دقيق و ظريف كه در بسيارى از مواقع شيطان و نفس مىآيند و مطلب را وارونه براى انسان جلوه مىدهند ، و ما بايد كاملًا گوش بزنگ باشيم . در اينجا مطالب بسيار زياد است فقط به همين مختصر اكتفا كرديم ، إن شاء الله در محلّ مناسب خود در ضمن شرح حديث عنوان توضيح بيشترى خواهيم داد ؛ بحوله و منّه .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nشاخصهء سوّم : عارف كامل اشراف كلّى بر عالم وجود داشته ، از خطاى در گفتار و كردار مصون است\r\nسوّمين خصوصيّت عارف اين است كه : بواسطهء اشراف كلّى و ولائى بر عالم وجود همهء امور در نزد او حاضر و نسبت به نفوس و مصالح و مضارّ آن احاطهء كلّى و حضورى دارد . و به مقتضاى اين مرتبه هر چه را كه براى هر فرد لازم و ضرورى است به او اعطاء مىكند و از افراط و تفريط در دستورات و برنامه‌هاى عملى بطور كلّى بر كنار مىباشد .\r\nشكّى نيست كه پيامبران الهى در سه مسأله بايد از مصونيّت در خطاء و نسيان محفوظ باشند :\r\n\r\nعصمت انبياء در سه مرحله است كه ابتدا عصمت در تلقّى وحى است\r\nاوّل : مصونيّت در تلقّى وحى است ؛ خداوند مىفرمايد : ( وَ إِنَّكَ لَتُلَقَّى الْقُرْآنَ مِنْ لَدُنْ حَكيمٍ عَليم ) [ 1 
  ] .\r\n« تو قرآن را از ناحيه حضرت حكيم و عليم دريافت مىكنى . »\r\nدر اين آيه خداى متعال انتساب قرآن و وحى را از هر تعيّنى جز از ناحيه ذات ربوبى خويش نفى مىنمايد . و بر اين اساس شرط اوّل در تلقّى وحى اين\r\n\r\n\r\n","description":"","footnote":"\r\n[ 1 
  ] - سوره النّمل ( 27 ) آيه 6\r\n","page_name":" 270 ","page_number":270},
  {"content":"\r\n\r\nاست كه رسول به علم شهودى يقين به انتساب وحى از ناحيه پروردگار داشته باشد . حال چه اينكه وحى مربوط به امور كليّه از احكام كليّه الهيّه و يا بيان اعتقادات شرعيّه و يا مسائل اخلاقيّه و اجتماعيّه باشد ، و يا اينكه مربوط به امور جزئيّه و مصداقيّه باشد ، مانند نصب وصايت و خلافت بلافصل مولاى متّقيان أميرالمؤمنين عليه‌السّلام در روز غدير خمّ طبق آيه شريفهء : ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَه ) [ 1 
  ] .\r\n« اى پيامبر به مردم اعلان كن آنچه را كه از ناحيه پروردگارت به تو وحى شده است ، و اگر اين كار را نكنى اصلًا رسالت او را به انجام نرسانده‌اى . »\r\nو همينطور در مسأله ازدواج زيد با زينب كه طبق آيه شريفه [ 2 
  ] ، رسول خدا مأمور گشت اين تكليف را به انجام برساند .\r\nبناءً عليهذا اينكه بعضى مىگويند : پيامبران در احكام كلّى الهى مأمور به متابعت از وحىاند ولى در مسائل جزئيّه اختيار و انتخاب با خود آنهاست ، سخنى عارى از حقيقت و واقعيّت است ؛ زيرا در انتساب وحى به حضرت حق‌ّتفاوتى در كليّت و جزئيّت حكم نمىباشد ، و آيه شريفه بر اين معنى دلالت دارد :\r\n( وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِم ) [ 3 
  ] .\r\n« به هيچ مؤمن و مؤمنه اين اختيار داده نشده است كه در زمان حكم و قضاوت رسول خدا بر خلاف او اقدامى بنمايند . » يعنى مطلب از ناحيه حقّ است\r\n\r\n\r\n","description":"","footnote":"\r\n[ 1 
  ] - سوره المآئدة ( 5 ) صدر آيه 67\r\n[ 2 
  ] - سوره الأحزاب ( 33 ) آيات 36 الى 39\r\n[ 3 
  ] - سوره الأحزاب ( 33 ) صدر آيه 36\r\n","page_name":" 271 ","page_number":271},
  {"content":"\r\n\r\nنه اختيار رسول و ميل و خواست او ؛ و چيزى كه ناشى از اختيار حقّ است قابل چون و چرا نخواهد بود .\r\n\r\nمرحله دوّم عصمت در حفظ و نگهدارى وحى و مرحله سوّم در ابلاغ آن مىباشد\r\nدوّم : در حفظ و نگهدارى آن در نفس نيز بايد مصون از نسيان و اشتباه باشد . زيرا اگر چه نفس ولىّ در مقام اتّصال به مبدأ وحى حقيقت نورانيّه آن را دقيقاً با قلب و ضمير خود دريافته است ، ولى اگر در مقام حفظ آن در نفس خود بواسطه بروز حوادث و گذشت زمان و كهولت سنّ و امثال ذلك نتواند عيناً آن را نگه دارد ، حكم الهى تغيير يافته و مطلبى را ارائه خواهد داد كه بر خلاف حكم و تكليف الهى مىباشد .\r\nبنابراين خصوصيّت نفس و كيفيّت ضبط آن بايد به نحوى باشد كه به اندازهء سر موئى از آنچه كه ابتداءً در نفس استقرار يافته است تخلّف ننمايد ؛ و همه امور چه آنچه قبلًابراى او حاصل گشته و چه آنچه فعلًا از ناحيه پروردگار تنازل يافته تماماً در عرض واحد و به صورت يك خطّ مستوى و مستقيم در ذاكرهء او حاضر و مشهود شود .\r\nو لذا ما مىبينيم كه وقتى شخصى از اصحاب رسول خدا آيه‌اى را قرائت مىكرد ، رسول خدا دنبالهء آن آيه را تا هر جا كه مايل بود ادامه مىداد . و يا اينكه احكام و قضايائى كه از ائمّه عليهم السّلام در طول تاريخ آنها بظهور رسيده است همه بايد از يك وحدت و يك سياق و يك مبنى نشأت گيرد و ابداًهيچ اختلافى در كيفيّت بيان مشاهده نگردد . و اين مسأله اثبات مىكند كه نفس امام عليه‌السّلام مانند نفس ساير افراد نيست ، و خصوصيّات وجودى ساير افراد از حدّت و ذكاء و نسيان و استعدادات در او وجود ندارد ؛ بلكه نفس او مستمرّاً متّصل به ملكوت است و حدوثاً و بقاءً از ناحيه ملكوت اشراب مىشود . و از آنجا كه خود عالم ملكوت عالمى است ثابت و لا يتغيّر ، وجودات نوريّه در عالم ملكوت نيز ثابت و لا يتغيّر است و ازلًا و ابداً هيچ اختلاف و تبدّل و تحوّلى در\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nآن رخ نمىدهد . پس هر وقت انسان حكمى و يا مطلبى را از ولىّ معصوم ( چه امام و يا غير امام عليه‌السّلام ) سؤال نمايد او در پاسخ به حافظه خود مراجعه نمىكند و بر اساس اندوخته و ذخيرهء ذهنى پاسخ نمىدهد ، بلكه بر اساس اتّصال به ملكوت پاسخ خواهد داد . و اگر چنانچه اختلافى را در لسان ائمّه عليهم السّلام در بعضى موارد مشاهده مىكنيم به اختلاف در موضوعات و يا شرائط و قرائن و جوانب آن موضوع در همان زمان برمىگردد . چنانچه اگر امام و معصوم قبلى در اين شرائط و زمان بود عيناً همين پاسخ را انجام مىداد و همين عمل از او سر مىزد ؛ ولى شرائط در هر زمانى موضوع جديد و حكم جديدى را بوجود مىآورد و اين موضوع و حكم بايد در چارچوب احكام و موضوعات كلّى قرار گيرد و از آن تخطّى ننمايد و الّا موجب خروج از شرع و انحراف از دين و بدعت در احكام و مبانى خواهد شد .\r\nو سوّم اينكه : بايد مصونيّت در ابلاغ و رسالت داشته باشد . يعنى بر فرض عصمت در مقام تلقّى و حفظ ، در هنگام ابلاغ وحى نبايد دچار خطا و اشتباه شود ، و در غير اين صورت همه چيز بهم خواهد ريخت و تمام مقدّمات قبلى بىنتيجه خواهد ماند .\r\nاز بيان اين مقدّمات نتيجه گرفته مىشود كه شخص معصوم عليه‌السّلام و يا عارف كامل از آنجا كه نفسش به علم كلّى حق‌ّمتّصل شده است و آنچه بر آينه قلبش نقش مىبندد همان ارادهء علميّه حقّ است كه بر او تنازل مىنمايد ، بنابراين بايد در آنچه مشاهده مىكند و در قلب خود احساس مىنمايد به علم شهودى و يقين واقعى باشد نه قطعى ، كه چه بسا محتمل الخطاء مىباشد و در مستقبل كشف خلاف و اشتباه براى او پيش خواهد آمد ؛ چنانچه در بسيارى از كلمات و عبارات اين مسأله به چشم مىخورد و بعداًانكشاف بطلان و خلاف او رخ مىدهد ، و وقتى كشف خلاف شد مىگويند بدا حاصل شده است ! !\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nو از اين يقين در قرآن كريم به عين اليقين تعبير شده است :\r\n( كَلَّا لَوْ تَعْلَمُونَ عِلْمَ الْيَقينِ * لَتَرَوُنَّ الْجَحيمَ * ثُمَّ لَتَرَوُنَّها عَيْنَ الْيَقينِ * ثُمَّ لَتُسْئَلُنَّ يَوْمَئِذٍ عَنِ النَّعيمِ ) [ 1 
  ] .\r\n« ابداً اينطور نيست ! اگر شما عالم باشيد به احوال قيامت به علم اليقين هر آينه جهنّم و عقاب الهى را در همين دنيا مشاهده خواهيد كرد . سپس آن را با ديدهء يقين و شهود قلبى خواهيد نگريست . و سپس در آن روز از نعمت‌هاى الهى سؤال خواهيد شد ! »\r\n\r\nكلام مرحوم صدرالمتألّهين در باب علم به واقع به نقل از « توحيدعلمى و عينى »\r\nمرحوم صدر المتألّهين شيرازى در باب علم به واقع مطالبى بس نفيس در كتاب « أسفار » آورده‌اند و ما ملخّص آن را از كتاب « توحيد علمى و عينى » مرحوم والد رضوان الله عليه در اينجا نقل مىكنيم .\r\nإنّ البَسيطَ الحقيقىَّ مِن الوجودِ يجبُ أن يكونَ كلَّ الأشيآءِ ؛ فيجبُ أن يكونَ ذاتُه تعالَى مع بِساطتِه و أحديَّتِه كلَّ الأشيآءِ .\r\nفإذَنْ لمّا كانَ وجودُه تعالَى وجودَ كلِّ الأشيآءِ ، فمَن عَقَلَ ذلكَ الوجودَ عقَل جميعَ الأشيآءِ . فَواجبُ الوجودِ عاقلٌ لذاتِه بذاتِه . فعَقْلُه لذاتِه عقلٌ لجَميعِ الأشيآءِ ماسِواهُ فى مرتبةِ ذاتِه بذاتِه قبلَ وجودِ ما عَداهُ . فهَذا هُو العِلمُ الكمالىُّ التَّفصيلىّ بوَجهٍ و الإجمالىّ بوَجهٍ ، لأنّ المعلوماتِ علَى كثرَتِها و تَفصيلِها بِحسبِ المعنَى ، مَوجودةٌ بوُجودٍ واحدٍ بَسيط .\r\nففى هَذا المشهدِ الإلهىِّ والمَجلَى الأزَلىِّ يَنكشِف و يَنجَلى الكلُّ من حيثُ لا كَثرةَ فيها فهُو الكلُّ فى وَحدةٍ . ( 2 )\r\n\r\n\r\n","description":"","footnote":"\r\n2 - أسفار ، طبع حروفى ، ج 6 ، ص 269 تا 271 : « به تحقيق كه وجود بسيط حقيقى بايد همه اشياء و همه موجودات را در بر گيرد . و از آنجا كه وجود حقّ ، وجود بسيط الحقيقه است و داراى وصف احديّت ( بدون انباز و شريك و قابل شمارش ) است ، پس بايد به حقيقت وجود خود و كنه ذات خود همهء اشياء عالم وجود باشد و هيچ شيئى از ذات حضرت حقّ نبايد خارج باشد . بنابراين از آنجا كه وجود حقّ متعال وجود همهء اشياء است ، پس كسى كه اين وجود را ادراك نمايد ، به نفس همين ادراك ، ادراك همهء عوالم وجود و همه اشياء موجوده را نموده است . پس واجب الوجود مدرك ذات خود است بذات خود و از ناحيه و جانب خود ، نه از ناحيه غير . پس عقل او و ادراك او ادراك و تعقّل همهء اشياء است كه ماسواى او است ، و اين ادراك بعينه همان ادراك ذات او است خودش را قبل از اينكه ماسواى او به لباس خلقت درآيند و در عالم خارج متعيّن شوند .\r\nپس اين علم ( علم ذات به خود ذات ) همان علم نهائى و اكمل و اطلاقى تفصيلى است از يك ناحيه ، و از ناحيه ديگر علم اجمالى است به حقائق اشياء و موجودات ماسواى او . زيرا تمامى موجودات كه صورت علمى آنها در وجود حقّ ثابت و استوار است ، با همهء تفاصيل و كثراتى كه دارد از جهت معنى و مفاهيم آن به وجود واحد بسيط در ذات حقّ مستتر است .\r\nبنابراين در اين مرحله از شهود و حقيقت علميّه الهيّه و مرتبهء جلوهء ازلى حقّ ، تمامى امور يكايك و به نحو تفصيل در يك حقيقت بسيط مندمج و مندرج‌اند ؛ و در اين مرحله و مرتبه ربوبى يك حقيقت واحده وجود دارد كه آن وجود حقّ است ، و در عين حال آن وجود بسيط و واحد شامل همهء اشياء بنحو وحدت و بساطت خواهد شد . »\r\n[ 1 
  ] - سوره التّكاثر ( 102 ) آيات 5 إلى 8\r\n","page_name":" 274 ","page_number":274},
  {"content":"\r\n\r\nاين راجع به علم تفصيلى و اجمالى الهى بود . و چون سالك در راه خدا به هر درجه‌اى از فناء برسد ، حقائق و آثار همان درجه در وى ظهور مىكند ؛ خواه فناى در فعل باشد و خواه فناى در اسم و صفت ، و خواه فناى در ذات . بنابراين براى كمّلين از امّت شريعت محمّدى على شارعها آلاف التّحية و السّلام كه به مقام فناى در ذات . نائل مىشوند ، تمام آثار و حقائق علوم ذاتى حضرت حقّ تعالى و تقدّس ظهور مىكند . [ 1 
  ]\r\nدر اين فقرات مرحوم صدر المتألّهين به نحوى از حقيقت علميّه همهء امور عالم وجود در ذات حقّ پرده برمىدارد ؛ و چنانچه مرحوم والد قدّس الله سرّه بيان فرمودند : سالك با وصول به مرتبه فناء ذاتى در همان حريمى وارد خواهد شد كه علم ازلى و كلّى حضرت حقّ در همان مرحله و مرتبه به صورت علم كلّى و احاطى و بسيط متحقّق است . پس او هم عالم خواهد شد به همان علمى كه\r\n\r\n\r\n","description":"","footnote":"\r\n[ 1 
  ] - توحيد علمى و عينى ، ص 338\r\n","page_name":" 275 ","page_number":275},
  {"content":"\r\n\r\nحضرت حقّ عالم به آن است ؛ زيرا او ديگر سالك نيست بلكه يك هويّت در خارج موجود است و آن ذات حضرت حقّ است ، چنانچه پيش از اين بدان اشارت رفت .\r\nو نيز در مقدّمه بحث خود در كتاب الهيّات شرحى راجع به افضليّت و اشرفيّت علوم حكمت الهى و معرفة النّفس يعنى علم مبدأ و معاد مىآورد تا مىرسد به اينجا كه مىگويد :\r\n\r\nكلام مرحوم ملّاصدرا در افضليّت حكمت الهى و معرفة النّفس\r\nفإنَّ هذهِ المَقاصِدَ العَليّةَ الشّريفَة ابتدآؤها ليسَ إلّا مِن عندِ اللهِ ، حيثُ أودَعها أوّلًا فى القَلمِ العظيمِ و اللوحِ الكَريم ؛ و قَرأها مَن عَلّمهُ اللهُ بالقلم ما لَم يكُن يَعلم وكَلَّمه بكلَماتِه ، و ألهَمَه مُحكَم آياتهِ وَ هداه بنورِه ، فاصطَفاهُ و جَعَله خليفةً فى عالَمِ أرضِه ، ثمّ جَعلهُ أهلًا لعالَمهِ العِلوىِّ و خليفَةً لملَكوتِه السّماوىِّ . فهَذا العلمُ يَجعَلُ الإنسانَ ذا مُلكٍ كبيرٍ ، لأنّه الإكسيرُ الأعظمُ الموجِبُ للِغنَى الكُلِّى و السَّعادةِ الكُبرَى ، و البَقآءِ علَى أفضَلِ الأحوالِ ، و التَّشبُّهِ بالخيرِ الأقصَى ، و التَّخلُّقِ بأخلاقِ اللَهِ تعالَى . و لِذلكَ وَرَدَ فى بعضِ الصُّحفِ المُنزَلةِ مِن الكُتبِ السّماويَّةِ أنّهُ قالَ سبحانَه : يا بنَ آدمَ ! خَلقتُك للبقآءِ ، و أنا حىٌّ لا أموتُ ؛ أطِعْنى فيما أمَرتُك وَ انْتهِ عمّا نَهيتُك أجعلُك مِثلى حَيّاً لَا تَموتُ .\r\nو وَرد أيضاً عَن صاحِب شَريعَتِنا صلّى الله عليه و آله و سلّم فى صِفةِ أهلِ الجنَّةِ : إنّهُ يأتى إليهمُ المَلَكُ فإذا دَخل علَيهم ، ناوَلهُم كتابًا مِن عندِ اللهِ بَعدَ أن يُسلِّم عليهِم مِن اللهِ ، فإذا فى الكِتابِ : مِنَ الحىِّ القَيّومِ الذَّى لا يَموتُ ، إلى الحىِّ القَيّومِ الَّذى لا يَموت ؛ أمّا بَعدُ فإنّى أقولُ للشَّىءِ : كُن ! فيَكون ؛ و قد جَعلتُك الْيومَ تقولُ للشَّىءِ : كُن ! فيَكون فهذا مَقامٌ مِن المقاماتِ التّى يَصِل إليها الإنسانُ بالحِكمةِ و العِرفان ؛ و هو يُسمَّى عندَ أهلِ التَّصوُّف بمقامِ « كُن » كما يُنقَل عَن رسولِ الله صلّى الله عليه و آله و سلّم فى غزوةِ تبوك ؛ فَقال : كُن أباذَرّ ! فكان أباذرّ . و لَه مقامٌ فوقَ هذا يُسمَّى بِمقامِ الفَنآء فى التّوحيدِ المُشارِ إليه بقَولِه\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nتعالَى فى الحَديثِ القُدسىِّ : فَإذا أحبَبتَه كنتُ سَمْعَه الذّى يَسمعُ به ، و بَصَره الّذى يَبصُر بِه ؛ الحديث . [ 1 
  ]\r\n« پس بدرستيكه اين مقصدهاى رفيع‌المنزله و بلندمرتبه در ابتداء فقط از ناحيه عنايت حضرت حقّ است كه شامل بندگان او مىشود ؛ از آنجا كه خداوند آنها را در قلم عظيم و لوح با كرامت خود مستقرّ فرمود . و آن كسى كه خداى به او آموخت آنچه را كه نمىدانست آنها را قرائت كرد و بياموخت . و خداى با او به تكلّم پرداخت و آيات محكمات خود را به او الهام نمود ، و او را بنور هدايت خويش هدايت كرد . پس او را برگزيد و او را جانشين خود در زمين قرار داد ، سپس او را براى عالم بالا آماده نمود و جانشين خود در ملكوت سماوات بگردانيد .\r\nپس اين علم همان چيزى است كه انسان را به سلطنت اعظم مىرساند كه احاطهء بر جميع عالم وجود است . زيرا اين علم اكسير اعظم است كه موجب غناء بىانتها و سعادت و فلاح كبرى مىشود ، و باعث مىگردد انسان بر بهترين مرتبه از حالات بقاء پيدا كند و به بالاترين درجات خير و بركت نايل آيد ، و به اخلاق پروردگار متخلّق شود . و بدين جهت است كه در بعضى از كتابهاى سماوى منزله از جانب حضرت حقّ آمده است كه خداى سبحان مىفرمايد :\r\nاى فرزند آدم ! من تو را براى بقاء و حيات جاودان خلق نمودم ، درحاليكه من حىّو زنده‌ام به حيات ابدى و سرمدى ؛ مرا اطاعت كن در آنچه به تو امر مىكنم و بپرهيز از آنچه كه تو را نهى مىكنم ، در اين حال من ترا همانند خود مىگردانم و به حياتى ابدى و سرمدى سرافرازت مىنمايم كه ديگر هيچگاه مرگ و بوار و هلاكت عارض تو نگردد .\r\n\r\n\r\n","description":"","footnote":"\r\n[ 1 
  ] - توحيد علمى و عينى ، ( پاورقى ) ص 338\r\n","page_name":" 277 ","page_number":277},
  {"content":"\r\n\r\nو همچنين از رسول خدا صاحب شريعت صلّى الله عليه و آله و سلّم در وصف اهل بهشت روايت شده‌است :\r\nفرشته‌اى از جانب پروردگار بسوى آنها مىآيد و وقتى بر آنها وارد شد كتابى را از جانب خداوند سبحان به آنها مىدهد ، پس از اينكه سلام حضرت پروردگار را به آنها مىرساند ؛ و در كتاب چنين نوشته‌شده است : از جانب حىّ قيوم كه هيچگاه موت او را فرا نمىگيرد ، به حىّ قيّومى كه هيچگاه مرگ و نيستى او را نمىگيرد . امّا بعد : پس من به شيئى و چيزى كه اراده و خواستم تعلّق بگيرد مىگويم : بوده باش ! پس او فوراً وجود پيدا مىكند ؛ و امروز تو را اين چنين قرار دادم كه به هر چه رأى و اراده‌ات تعلّق بگيرد مىگوئى : بوده باش ! پس آن چيز فوراًوجود پيدا مىكند .\r\nپس اين مقام از مقاماتى است كه انسان بواسطه حكمت و عرفان به آن دسترسى پيدا مىكند . و اين مقام نزد اهل تصوّف به مقام كُن ( بوده باش ) تعبير مىشود . همچنانكه از رسول خدا صلّى الله عليه و آله و سلّم نقل شده است كه در غزوهء تبوك فرمودند : بوده باش اى اباذر ! در اين لحظه اباذر حضور پيدا نمود .\r\nو براى انسان مقامى است بالاتر از اين كه به او مقام فناء در توحيد مىگويند ؛ همان مقامى كه در حديث قدسى خداى متعال بدان اشارت كرده است :\r\nپس وقتى كه او را دوست بدارم خودم گوش او خواهم شد ، گوشى كه با آن مىشنود ، و ديدهء او خواهم شد ، همان ديده‌اى كه با آن مىنگرد ؛ تا آخر حديث . »\r\nدر اين بيان مرحوم صدر المتألّهين قدّس سرّه وصول به اين مرتبه از معرفت را مختصّ افرادى مىداند كه به مقام فناء ذاتى نايل آمده‌اند و وجود خود را فانى و مندّك در وجود حضرت حقّ نموده‌اند . و اينان به مرتبه‌اى رسيده‌اند كه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nادراك آنها ادراك حضرت حق‌ّمىشود و ادراك حضرت حقّ كه لا انتهاء است ، پس ادراك اينان نيز لا انتهاء خواهد شد . در ادراك پروردگار خطاء و اشتباه و نسيان وجود ندارد ، در ادراك ايشان نيز اينچنين خواهد بود .\r\n\r\nدر إخبار اولياى الهى از مسائل آينده خطا راه ندارد\r\nاز مطالب گذشته روشن شد كه مرتبه عارف كامل مرتبه ادراك كل‌ّاست . يعنى تمامى اشياء در مقابل او حضور فعلى خواهند داشت و بواسطه علم حضورى عارف به اشياء نفس وجود آنها در حضور و شهود او مىباشند ، نه صرفاً صورت و عكس ماهوى آنها . و عارف با وجود خود بر همهء آن موجودات اشراف خواهد داشت . و در اين صورت اشتباه ديگر معنى نخواهد داشت .\r\nاميرالمؤمنين عليه‌السّلام هنگام حركت بسوى نهروان مىفرمايد : از لشكر ما ده نفر شهيد نمىشوند ، و از لشكر خوارج ده نفر باقى نمىمانند ؛ و همينطور هم شد . از لشكر اميرالمؤمنين عليه‌السّلام نه نفر به شهادت رسيدند و از لشكر خوارج نه نفر جان بدر بردند . [ 1 
  ] ولى در مورد جنگ صفّين نفرمود كه لشكر اسلام به پيروزى مىرسد و معاويه شكست مىخورد ؛ زيرا حقيقت وقايع خارجيّه در نفس اميرالمؤمنين عليه‌السّلام بوجود حضورى آن ملموس و مشهود است ، پس چگونه ممكن است كه در حكايت و إخبار از آن به اشتباه و خطا برود . اما ساير افراد اينطور نيستند و چه بسا موارد خطا و اشتباه در حدس و تخمين ، آنها و جمعى غفير را به هلاكت و خسران دچار نمايد .\r\nو لذا فرق عارف با غير او در اين است كه عصمت و مصونيّت از خطاء و اشتباه در كلام و كردار او در حيطهء روابط اجتماعى و مصالح فردى الزامى است . گرچه ممكن است ولىّ خدا در قضايا و مسائل عادى و روزمرّه متعارف دچار خبط و خطاء شود ( چنانچه لازمهء مقام جمعيّت كه بروز و ظهور صفات عادى\r\n\r\n\r\n","description":"","footnote":"\r\n[ 1 
  ] - امام شناسى ، ج 12 ، ص 57 به نقل از « مناقب » ابن شهر آشوب ؛ و در مناقب ، طبع حروفى ، ج 2 ، ص 263\r\n","page_name":" 279 ","page_number":279},
  {"content":"\r\n\r\nبشرى است در او مشاهده شود و اختلاف بين او و مقام معصوم عليه‌السّلام از حيث مقام ارشاد و تشريع و تبليغ در قالب تواضع و ادب به ساحت مقدّس حضرات معصومين عليهم السّلام ابراز و اظهار گردد ) ولى در آنجا كه پاى صلاح جامعه و يا مصالح واقعى فرد در ميان است و مسأله به صورت استشاره و يا دستورالعمل براى شخص در مىآيد ، ولىّ خدا و عارف كامل قطعاً آنچه كه خير محض و صلاح حتمى و الزامى شخص مىباشد را بيان خواهد كرد ، و امكان ندارد در اين مورد حتّى در يك واقعه كوچكترين خطاء و اشتباهى از او سر زند ؛ چه در مسائل اجتماعى و مملكتى و چه در مسائل و مصالح شخصى و فردى . و در اين زمينه داستانها و قضاياى بسيارى از مرحوم والد رضوان الله عليه به ياد داريم .\r\nبه ياد دارم در آن زمانى كه در مجلس قانون اساسى صحبت از اعطاى امتيازات و حقوقى به افراد عادى بعنوان رياست و حكومت بود ، مرحوم والد رضوان الله عليه بشدّت از اين موضوع متأثّر و به سختى نسبت به اين مطلب انتقاد مىفرمودند . روزى به من فرمودند : فلانى ! حالا خواهى ديد بلائى از اين مرد [ 1 
  ] بر سر ملّت ايران بيايد كه ديگر جبران نخواهد شد ! و اين در وقتى بود كه هنوز صحبت رياست اين فرد اصلًا مطرح نبود ؛ و نظير اين سخن در جاى ديگر نيز از ايشان شنيده شده بود .\r\nو يا در وقتى كه در كوران جنگ با كفّار بعث ، لشكر اسلام به دروازه‌هاى بصره رسيد ، مرحوم آقا رضوان الله عليه فرمودند : ايران نبايد اين فرصت را از دست بدهد ، و اگر بدهد ديگر براى او فرصتى پيش نخواهد آمد !\r\nو امّا در مورد مسائل و مصالح شخصى : تمام افرادى كه با ايشان در ارتباط بودند هر كدام به نوبه خود مطالبى از اين بزرگ به ياد دارند . مطالبى كه چه بسا در\r\n\r\n\r\n","description":"","footnote":"\r\n[ 1 
  ] - مقصود أبوالحسن بنى صدر بود .\r\n","page_name":" 280 ","page_number":280},
  {"content":"\r\n\r\nآن زمان براى بسيارى قابل هضم و پذيرش نبود ولى بعدها به مرور زمان صحّت آنها به اثبات رسيد .\r\n\r\nدستورات استاد كامل دربرگيرنده مصالح سالك و برخاسته از متن واقع است\r\nاز جمله روزى به حقير فرمودند : فلانى ! براى يكى از ارحام كه دچار كسالتى عصبى است از فلان دكتر وقت بگير و خودت او را نزد دكتر ببر . من در آن ايّام كه در مشهد مقدّس به تحصيل و تدريس فلسفه و فقه مشغول بودم از اين سخن متعجّب شدم و با خود گفتم : اين شخص مريض كه مخدّره‌اى است از اقوام ما و شوهر دارد ، چرا شوهر او به پزشك مراجعه نمىكند و من كه طلبه و محصّل هستم بايد او را نزد طبيب ببرم ؟ ! و لذا قدرى در اين مسأله مسامحه نمودم ، و گرچه با مطبّ پزشك تماس گرفتم و گفتند : فعلًا پزشك به مسافرت رفته است ، ولى جهت اتّصال بعدى قدرى مسامحه نمودم ، و پس از گذشت يك هفته مجدّداً تماس گرفتم و براى مراجعه نزد طبيب وقت گرفتم . بر حسب اتّفاق در همان روز با شوهر اين مخدّره در راه برخورد نمودم و گفتم كه : براى فلان وقت به اتّفاق خانم ايشان نزد طبيب مىرويم . ايشان اظهار داشتند : ما خود ديروز به پزشك مراجعه كرديم و او هم مرض را عصبى تشخيص داد و ديگر نيازى به مراجعه بعدى نمىباشد . از ايشان خداحافظى كردم و به منزل مرحوم والد آمدم . به محض اينكه چشم ايشان به من افتاد فرمودند : آن مريض را نزد دكتر بردى ؟ عرض كردم : شوهر آن مخدّره اظهار داشتند كه مريض را نزد او برده‌اند !\r\nتا اين مطلب از دهان من خارج گشت ، ايشان با نگاهى كه حاكى از تأثّر شديد و از دست رفتن فرصت گرانبها مىبود فرمودند : عجب ! اينقدر صبر و مسامحه كردى تا شوهر آن مخدّره عيالش را نزد طبيب ببرد !\r\nگرچه افرادى كه در آن مجلس حضور داشتند از اين برخورد قدرى آزرده و متعرّض شدند ، ولى خود حقير احساس كردم حسابى قافيه را باخته‌ام و سعادت و فوزى عظيم از من فوت گرديده است . و همواره خود را سرزنش و\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nملامت مىنمودم كه چرا در اجراى دستور مرحوم والد كوتاهى نمودم تا اينطور موجب رنجش ايشان شده و مورد ملامت قرار گرفتم . و از طرفى نيز اين سؤال همواره در ذهن و فكرم مرا به خود مشغول مىداشت كه چه مصلحتى وراى اين دستور قرارداشت كه اينطور بر فقدان آن ، مرحوم والد بايد متأسّف و متأثّر گردند .\r\nتقريباً حدود شش ماه از اين قضيّه گذشت . روزى در مدرسه در حجره‌اى كه درس فلسفه داشتم نشسته بودم و منتظر آمدن دوستان و رفقاء بودم كه يك مرتبه بدون هيچ سابقه‌اى احساس كردم نقاط ضعف و مسائلى در درون نفس من وجود دارد كه آن مسائل بدون تحقّق اسباب و وسائل تربيتى از ناحيه استاد كامل امكان ندارد از بين برود ، و آن دستورى كه مرحوم والد رضوان الله عليه در شش ماه قبل جهت مراجعه به طبيب داده بودند براى از بين بردن بعضى از اين نقاط بوده‌است كه متأسّفانه با مسامحه حقير اين منظور عملى نگرديد ، و اگر بخواهد اين نتيجه حاصل شود بايد مسأله‌اى مشابه آن در آتيه رخ دهد تا بتواند اين مهمّ را به انجام برساند .\r\nحال صحبت در اينجاست : با كدام قاعده و ميزان براى يك فرد ميسّر است كه به اين نكته پى ببرد ، و با كدام رمل و اسطرلاب ، شخص مىتواند به اين نكات برسد و بعد براى درمان آن راه علاج مناسب را بيابد ؟ اگر انسان تا روز قيامت بنشيند و فكر كند و در احوال و مآل خود بينديشد امكان ندارد به اين مطالب برسد ؛ و فقط سر خود را با مسائل غير مفيد و عبث سرگرم نموده است . اينجا اشراف كامل استاد كامل و عارف و اصل مىخواهد .\r\nفردى كه با اشراف بر وجود انسان جميع شراشر وجود انسان و صفات و ملكات و غرائز و ضعفها و قدرتها ، همه و همه را بالعيان مشاهده مىنمايد و نسخه را بر طبق آن مرض تجويز مىنمايد ؛ و رجماً بالغيب دستور صادر نمىكند و همه را\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبه يك منوال و يك جهت سوق نمىدهد و با يك چوب نمىراند ، و به عبارت ديگر : براى اشخاص از يك نسخهء مكرّر استفاده نمىكند و تير در تاريكى نمىپراند .\r\nعارف كامل مواضع درد و مرض را به خوبى و بالعيان مىشناسد و تشخيص مىدهد و با اشراف كامل داروى مختصّ آن را تجويز مىكند . در آنجا كه بايد با جمال و سرور و شوق و ابتهاج برخورد نمايد همان را انجام مىدهد ، و در آنجا كه بايد با قهر و جلال و جبروت و مهميز و تنبيه وارد شود كوتاهى نمىكند . در تربيت عارف كامل ، شاگرد نه مأيوس و دلسرد و پژمرده مىشود ، و نه خودسر و لوس و نُنر و راكد و بىحركت و معجبِ به خود باقى مىماند . او با حركتى متين و استوار به سمت مقصد حركت مىنمايد و به كمال مىرسد .\r\nمصالح انسان را بهتر و دقيقتر و روشن‌تر از خود انسان تشخيص مىدهد و آنچه را كه پيشنهاد مىكند عين حقّ و حاقّ واقع و متن نفس الأمر است ؛ و مصداق النَّبىُّ أولَى بكم مِن أنفُسِكم [ 1 
  ] در وجود او تجلّى مىيابد .\r\n\r\nاستنكاف از دستورات استاد كامل موجب از دست دادن فرصت و تضييع عمر است\r\nروزى مرحوم والد قدّس سرّه به يكى از شاگردانشان كه سِمت علمى و فرهنگى داشته و دارد فرمودند : شما بايد به كسوت روحانيّت و زىّ اهل علم درآئيد ، و سعادت شما در اين مسأله نهفته است . آن شخص كه بهيچوجه آمادگى پذيرش اين مطلب را نداشت با ارائه دلائل واهى و عبث به ردّ نظريّه ايشان پرداخت و خود را در تشخيص مسائل اجتماعى از ايشان آگاه‌تر و خبيرتر نشان مىداد . مرحوم والد نيز مطلب را رها كردند و ديگر سخنى با او در اين مقوله به ميان نياوردند .\r\n\r\n\r\n","description":"","footnote":"\r\n[ 1 
  ] - مقتبس است از روايات « كمال الدّين و تمام النّعمة » ص 337 ؛ و « خصال » ص 311 : « فقال النّبىّ صلّى الله عليه و آله و سلّم : ألستُ أولى بكم من أنفسِكم ! » ؛ و در « سنن الكبرى » ج 5 ، ص 135 : « إنّى أولى بكم من أنفسكم . » و نسائى در « خصائص أميرالمؤمنين » عليه‌السّلام ، ص 101 : « ألم تعلموا أنّى أولى بكم من أنفسكم ! »\r\n","page_name":" 283 ","page_number":283},
  {"content":"\r\n\r\nروزى اينجانب با ايشان راجع به مسأله روحانيّت و به كسوت اهل علم درآمدن آن فرد گفتگو مىكردم و از استنكاف آن شخص اظهار تأسّف مىنمودم . ايشان فرمودند : بله ! اينها هيچ از مصالح و سعادت خود خبر ندارند و خيال مىكنند همه چيز را مىدانند ، درحاليكه در جهل خود گرفتارند و بدين لحاظ عمر خود را به تخيّلات و اوهام و وساوس مىگذرانند .\r\nسپس فرمودند : ( ذلِكَ مَبْلَغُهُمْ مِنَ الْعِلْم ) [ 1 
  ] . « اينست ميزان و مقدار آنها از دانش ! » . و طرفه آنكه هنوز آنها از اين كلمات پند نگرفتند و به خود نيامده‌اند و در وادى اوهام و تخيّلات با اشتغالات سليقه‌اى و لذّات سرگرم‌كننده نفسانى دلخوش دارند و خود را محرم حريم يار پنداشته و مقرّب آستان حضرت حقّ بشمار مىآورند ؛ غافل از اينكه طى كردن راه خدا و عبور از بوادى نفس و كريوه‌هاى صعب العبور عوالم كثرت و انسانيّت ، با ذكر گفتن و به چلّه نشستن و ختومات و اوراد من‌درآوردى به انجام نمىرسد ، و جز اتلاف وقت و اضاعه فرصت و تضييع عمر حاصلى ببار نمىآورد . اگر هزار سال به چلّه بنشينى به اندازه پشيزى ارزش ندارد ، و تا در مرتبه و مرحله نفس و صفات و ملكات آن قرار دارى لا يَزيدُ مِن اللهِ إلّا بُعدًا .\r\nاين اذكار و اوراد ممكن است حالات خوشى براى انسان بوجود آورد و مكاشفاتى را براى شخص بهمراه آورد و موجب انبساط خاطر و ابتهاج نفس گردد و تغييرات و تبدّلاتى را براى فرد حاصل كند ، ولى او را از مرتبه نفس خارج نمىسازد و در محدودهء نفس باقى داشته ، و شخص همچون قاطر عصّارى تا شب به دور سنگ طاحونه مىچرخد و شب خود را در همان محلّ و مكان ثابت و ساكن مىيابد .\r\n\r\n\r\n","description":"","footnote":"\r\n[ 1 
  ] - سوره النّجم ( 53 ) صدر آيه 30\r\n","page_name":" 284 ","page_number":284},
  {"content":"\r\n\r\nالبتّه در بعضى موارد ديده شده است كه اساتيد عرفان و سلوك دستوراتى كلّى و عام المنفعه به شاگردان خود داده‌اند و عمل به آن را براى همه افراد تجويز نموده‌اند ، مانند دستورالعملى كه مرحوم والد رضوان الله عليه به يكى از ارادتمندان خود در خارج از كشور داده‌اند ، و از محتواى آن استفاده مىشود كه اين دستور جنبه عمومى و كلّى دارد و اختصاص به يك فرد خاصّ و شرائط خاصّ ندارد .\r\n\r\nنمونه اى از دستورات عمومى مرحوم علامّه به بعضى از دوستان\r\nبسم الله الرّحمن الرّحيم\r\nحضور انور جناب محترم آقاى . . . سَلّمه اللهُ تعالَى ، جواباً از نامه مرسلهء ايشان از . . .\r\nالسّلام عليكم و رحمةُ الله و برَكاته ، نامهء گرامى و اصل و از مضمون آن اطّلاع حاصل ؛ بزرگان طريق فرموده‌اند : براى پيمودن راه يك توبه كامل ضرورى است ( غسل ، دو ركعت نماز ، يكصد بار استغفار ، بيرون آمدن از جميع حقوق النّاس و مظالم عباد ، و قضاء فوائت من حقوق الله تعالى ) . و ديگر : پيوسته ملازم سكوت بودن و غذا بموقع و به اندازه خوردن و از حيوانى كمتر مصروف نمودن و با بسم الله شروع كردن و در صورت امكان سه روز در ماه روزه داشتن . و قبل از اذان صبح بيدار شدن و بين الطّلوعين را بيدار ماندن و در اين حال نماز شب و نافلهء صبح و نماز صبح ، و سپس هر روز حدّاقلّ يك حزب قرآن ، ثواب آن هديه به روح رسول اكرم صلّى الله عليه و آله و سلّم نمودن . و در يك اربعين هر روز هزار بار أستغفر اللهَ رّبى گفتن با شرائط ذكر ( طهارت بدن و لباس ، و وضو ، و مكان خلوت ، و استعمال عطر و بخور ، و رو به قبله نشستن چهار زانو ، و انگشترى عقيق در دست راست نمودن ، و توجّه كامل به معناى ذكر كردن ) و سپس به سجده درآمدن و حدّاقل چهارصد مرتبه ( لا إِلهَ إِلَّا أَنْتَ سُبْحانَكَ إِنِّى كُنْتُ مِنَ الظَّالِمين ) [ 1 
  ] گفتن . و پس از آن نشستن و با خداى تعالى شرط عدم معصيت در روز نمودن ( مشارطه ) و در طول روز مراقب نفس بودن ( مراقبه ) و هنگام خواب\r\n\r\n\r\n","description":"","footnote":"\r\n[ 1 
  ] - سوره الأنبيآء ( 21 ) ذيل آيه 87\r\n","page_name":" 285 ","page_number":285},
  {"content":"\r\n\r\nمحاسبه كردن ( محاسبه ) و از مجالس و محافل دنياپرستان دورى نمودن و با ابناء دنيا نشست و برخاست نكردن ، و پيوسته متفكّر در درون بودن ، و طهارت دائم ( دوام وضو و غسل جمعه ) و خواندن نمازها را در اوّل وقت و بجا آوردن نوافل در صورت امكان ، و اجتناب از معصيت بطور اتمّ و اكمل ، و استعمال عطر و انگشترى در حال صلوات ، و خضوع و حضور قلب را در حال نماز رعايت كردن ، و شبها با وضو بخواب رفتن و در بستر طاهر رو به قبله خسبيدن ، و به شوق ديدار خدا خوابيدن و سه بار سوره توحيد و آية الكرسى [ 1 
  ] و آيه ( لَوْ أَنْزَلْنا هذَا الْقُرْآن ) [ 2 
  ] و آيه ( قُلْ إِنَّما أَنَا بَشَرٌ مِثْلُكُم ) 3 و آيه ( شَهِدَ اللَّه ) 4 را خواندن ، و يك دوره تسبيح حضرت زهراء را بجا آوردن ، آنگاه لا إله‌إلاالله را بگويد تا خوابش ببرد ؛ به عشق خدا بخوابد و به عشق خدا برخيزد . در اربعين دوّم و سوّم به همين منوال جلو برود به استثناء آنكه بجاى هزار بار استغفار ، هزار بار لا إله‌إلا الله بگويد . و در پاك نمودن ذهن از ورود خاطرات در حال نماز ، و ذكر و تفكّر سعى بليغ نمايد . إن شاء الله تعالى خداوند مرحمت فرموده مشتاقان ديدار جمالش را به كعبهء مقصود مىرساند . . .\r\nعمده عامل سير در راه مجاهده نفسانى است و اجتناب از منهيّات ، تا بحول و قوّهء خدا جمال محبوب ازلى پرده گشايد و با بارقهء جلال سرمدى خرمن هستى را بسوزاند و از خودى و خوديّت چيزى را باقى نگذارد .\r\nاز خداوند متعال خواستارم كه همهء ما را موفّق به رضاى خودش بفرمايد و گامهايمان را در طىّ طريق بسوى كعبهء جمال و جلالش استوار بدارد ؛ بمُحمّدٍ و آلِه الطّاهرين ، صلّ علَى محمّد و آله أجمَعين .\r\nسيّد محمّد حسين حسينى طهرانى\r\nمشهد مقدّس - 4 محرّم / 1411 ، هجريّه قمريّه\r\n\r\n\r\n","description":"","footnote":"\r\n[ 1 
  ] - سوره البقرة ( 2 ) آيات 255 الى 3 257 - سوره الكهف ( 18 ) آيه 110\r\n[ 2 
  ] - سوره الحشر ( 59 ) آيات 21 الى 4 24 - سوره آل عمران ( 3 ) آيه 18 و 19\r\n","page_name":" 286 ","page_number":286},
  {"content":"\r\n\r\nدستورات سلوكى افرادى كه بكمال مطلق نرسيده اند صدماتى را ببار خواهد آورد\r\nبايد توجّه داشت آنهائى كه با استخاره و تفؤّل و غيره در مقام ارشاد و دستور به افراد برمىآيند بطور كلّى فاقد صلاحيّت و شرائط دستگيرى مىباشند . استادى كه استخاره روشن كننده مسير او باشد و با استخاره بخواهد به اعطاء برنامه و دستورالعمل سلوكى به اشخاص برآيد بهتر است از اين كار دست بردارد و امر اين مهمّ را به اهلش بسپارد . استاد كامل نياز به استخاره ندارد . چيزى كه براى انسان مثل روز روشن و واضح است استخاره نمىخواهد . استخاره براى امر مبهم و مجهول است ، براى امر مشكوك و مردّد است . چگونه اين افراد به خود اجازه مىدهند كه مسأله به اين مهمّى و خطيرى را با استخاره حلّ نمايند ! و چه بسا در تشخيص مطلب دچار اشتباه و انحراف شده ، موجب تباهى و فساد و خداى نكرده تبعات مفسدهء غير قابل جبران و علاج مىگردند .\r\nبسيارى از اين افراد بواسطه اشتباه در دستورات و تكاليف موجب بروز حوادث مولمه و صدمات و لطمات غير قابل جبران شده‌اند . بسيارى مبتلا به جنون شده‌اند . بسيارى مبتلا به ناراحتىهاى جسمانى شده‌اند . برخى به اختلافات و تشاجر و تخاصم و افتراق در مسائل زوجيّت و روابط خانوادگى دچار گشته‌اند . چه بسا بواسطهء عدم بصيرت لازم و خبرويّت كافى بين زن و شوهر طلاق افتاده است ، و بين پسر و پدر بينونت و جدائى و كدورت و نقار حاصل شده است . و چه بسا تبعات فاسدهء اين مسأله به روابط اجتماعى لطمات بسيار شنيعى وارد ساخته است ، و چهرهء منوّر و سرفراز عرفان حقّ را در نزد افراد مشوّه و تاريك ساخته است ، و ارزش والاى سير و سلوك و معرفت حضرت پروردگار را به ضدّ ارزش و پوچى مبدّل نموده است ، و اعتبار و كرامت مكتب عرفان را از او سلب نموده است . چرا و به چه علّت ؟ زيرا عهده‌دار اين مسؤوليّت فوق العاده خطير فردى شده است كه بيش از آنچه كه در مقام تعليم و تربيت قرار گرفته ، بايد خود در مقام تعلّم و شاگردى واقع شود ؛ و قبل از آنكه به\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nمرتبهء ارشاد و دستگيرى دست يازد ، بايد در مقابل استاد كامل زانوى ادب بر زمين بسايد و نفس خود را در حضرت او تفويض نمايد و اختيار و ارادهء خود را به او بسپارد ، درحاليكه هيچ كدام از اين مراتب براى او حاصل نشده است .\r\nبايد توجّه نمود كه دستگيرى و اعطاء برنامهء سلوكى در مسير سير و حركت بسوى الله فقط منحصر به اخذ اوراد و اذكار و پرداختن به اربعينيّات و امور عبادى نيست . اين تنها بخش كوچكى از دستورالعمل سير و سلوك است . نكته فوق العاده مهمّ و حياتى در ارتباط بين استاد و شاگرد كيفيّت دستورات زندگى سالك است ( كيفيّت معاشرت سالك با خانوادهء خود و با ارحام خود و با شركاء خود و با مسائل جامعه ) . چه بسا يك اشتباه و خبط و يا خداى نكرده غرض و عناد در اين رابطه مصيبتى را ببار آورد كه ديگر قابل جبران نباشد ؛ مخصوصاً در مسائلى كه ريشه در كيفيّت اختلافات سليقه‌اى و يا فكرى و مبنائى داشته باشد ، و قدرت هضم و حلّ مسائل در ميان افراد منتفى باشد و اشخاص از يك قدرت عاقلهء مميّزه به مقدار كافى برخوردار نباشند ، خدا مىداند چه پيش خواهد آمد !\r\nو با توجّه به اينكه نفس بشر قبل از وصول به مرتبه فعليّت عقلانى دائماً دستخوش احساسات و عواطف و اعتبارات است ، و تحوّل و تبدّل نفس با ورود حوادث و مسائل مختلفه امرى طبيعى و بديهى مىنمايد ، بنابراين تنها نيروئى كه مىتواند انسان را از وقوع در مهالك و فتن باز دارد و طريق قويم و صراط مستقيم را به او بنماياند همانا تفويض امر و تسليم امور به يك عقل منفصل و مربّى حكيم است . و اوست كه با اشراف بر جوانب امر ، طريق صحيح و راه مستقيم را ارائه مىكند . و اگر اين مطلب مفقود باشد ، تعبّد به يك فرد نادان و جاهل و غير متأهّل خطراتى ببار خواهد آورد كه صدها برابرِ خطراتِ بدون تعبّد و انقياد از آن فرد است . و اى كاش انسان در مرحله جهل بماند و در همان\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمرحله به قوا و استعدادات خود عمل نمايد ، ولى خود را تسليم يك همچو فردى غير مسؤول و غير متخصّص و غير متأهّل ننمايد ، و حكم او را چون وحى منزل بديدهء واقع ننگرد و تبعيّت از او را بر خود فرض و حتم نشمارد !\r\n\r\nدستور سلوكى انسان كامل مغايرت با عقل و شرع ندارد\r\nيكى از شاگردان مرحوم والد قدّس سرّه خدمت ايشان مىرسد و عرض مىكند : آقا ! دربارهء پدر من چه دستورى مىفرمائيد ؟ پدر من اصلًا كمونيست است و هيچ اعتقادى به مكتب ندارد . ايشان فرمودند :\r\n« با پدرت مانند يك شيعهء خالص أميرالمؤمنين عليه‌السّلام بايد رفتار كنى ! ! »\r\nآنوقت اين دستور را قرار بدهيم در كنار دستورى كه مىگويد :\r\n« اگر فرزندت با تو بر سر برخى مسائل اعتقادى اختلاف داشت بايد او را رها كنى و به او اعتنائى نكنى و مانند يك غريبه با او رفتار كنى ! ! » واقعاً كه شرم‌آور است . حال ببينيد عمل به اين دستور چه فتنه و مصيبتى در خانواده‌ها بوجود خواهد آورد .\r\nو يا بنگريد به دستور مرحوم والد رضوان الله عليه خطاب به خانم‌ها :\r\n« سلوك زن در اطاعت از شوهر است . خداى متعال راه تقرّب زن را به خود در اطاعت و تحصيل رضايت شوهر قرار داده است . زنى كه تصوّر كند با انجام عبادات و اتيان نوافل و عمل به اذكار و اوراد مىتواند پا بعرصهء قرب حقّ بگذارد ، ولى نسبت به تحصيل رضايت شوهر كوتاهى نمايد و شوهر خود را از خود ناخشنود و ناخرسند نمايد هيچ حركتى بسوى تجرّد و قرب به پروردگار برنداشته است ، و خود را فقط با تخيّلات سرگرم نموده است ؛ البتّه اين در غير از مواردى است كه شوهر از او تقاضاى ترك واجب و يا اتيان عمل حرام مىنمايد . »\r\nحال اين دستور را بنگريد با دستورى كه خطاب به زن شوهردارى مىگويد :\r\n« چنانچه شوهر تو مىخواهد ترا به شهر ديگرى براى سكونت و توطّن ببرد لازم نيست از او متابعت و پيروى نمائى ، بلكه در اين باره به نفس خودت مراجعه\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nكن و هر چه او خواست بپذير . » در اين جا بايد گفت : و على الإسلام السّلام .\r\nو يا توجّه كنيد به دستور مرحوم والد قدّس سرّه در رابطه با روابط خانوادگى و تحسين معاشرت با عائله و افراد رَحم : « اگر در يك خانواده يهودى روابط بر اساس عشق و محبّت و سرور و بهجت و ودّ و استيناس قرار گيرد ، آن خانواده به أميرالمؤمنين عليه‌السّلام و مكتب آن حضرت نزديكتر است تا يك خانواده شيعه أميرالمؤمنين عليه‌السّلام كه در آن نزاع و مشاجره و كدورت و افسردگى حاكم باشد . »\r\nحال اين دستور را بنگريد با دستورى كه مىگويد : « چنانچه به فردى برخورد كردى كه مرام تو را قبول ندارد و با تو در يك مسير حركت نمىكند مبادا به او سلام كنى كه سلام به او موجب كدورت و ظلمت نفس تو خواهد شد ! ! » و در اين صورت ببينيد كه با اين دستور بر سر روابط خانوادگى چه خواهد آمد !\r\nو يا بنگريد به دستور سلوكى مرحوم والد قدّس سرّه در همين رابطه كه بارها و بارها در طول حيات خويش تصريح مىفرمودند : « عَليكُم بالتَّواصُلِ والتَّعاضُدِ و التَّوآدّ . ( بر شما باد به ايجاد وصل و اتّصال بين خود و كمك و يارى رساندن به خود و ايجاد محبّت و انس در بين افراد عائله و رحم ) . »\r\nو بين دستورى كه مىگويد : « راه سلوك و پيروى از عقيده مهمتر و اولىتر است از برقرارى و ايجاد روابط خانوادگى ؛ و نبايد با افرادى كه مخالف راه و مسير شما هستند ارتباط برقرار كنيد گرچه از افراد عائله باشند ! »\r\nو از همه مهمتر و حياتىتر بنگريد بين دستور سلوكى و عرفانى و تكاملى مرحوم والد قدّس سرّه خطاب به شاگردان و تلامذهء خود : « راه تقرّب بسوى پروردگار راه عقل و فهم و درايت است ؛ و ميزان براى تقرّب رشد عقلانى و فهم انسان است نسبت به مبانى سلوك و تمييز خلاف از سداد و باطل از حقّ و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nحجّت از سفسطه و خيال . و هر كس كه فهم او از مسائل سلوكى و عقل او نسبت به مبانى كاملتر باشد تقرّبش بسوى حقّ بيشتر و سلوكش كاملتر است . »\r\nاينجانب چند بار كه از قم به مشهد مشرّف شده بودم ، ايشان در ضمن استفسار حال دوستان و رفقاى مقيم قم مىفرمودند : ميزان فهم آنها چقدر رشد كرده است و چه مقدار به عقل آنها اضافه شده است ، و حتّى يك بار فرمودند : من به حال آنها كارى ندارم فهم آنها چقدر اضافه شده است ، حال آنها براى خودشان باشد .\r\nحال بنگريد به دستورى كه مىگويد : « كسى كه اينجا مىآيد نبايد سرش را بالا كند ، و هر كس مطلبى داشت نبايد مطرح كند . »\r\nو كسى كه خواست درست بفهمد و درست عمل نمايد و به هر مزخرف و چرندى گوش نسپارد بايد با او برخورد شود و او را طرد كنند و از خود برانند و به او سلام نكنند و با او رفت و آمد و معاشرت نكنند ؛ چرا ؟ چون فهم و ادراك و تعقّل در اينجا مذموم است . اينجا فقط وادى تعبّد است . در اينجا فقط از گوش بايد استفاده كرد نه از فهم و عقل . يعنى در اينجا عاقل راه ندارد ؛ بلكه مكان براى چارپايان استعداد دارد نه آدميزاد . زيرا آدمى داراى قوّهء عاقله است و آن مايز بين او و حيوانات است . آدمى كه عقلش را كنار بگذارد و بگويد : عقل و علم حجاب اكبر است و بايد اين دو را بكنارى نهاد ، او از زمرهء آدميان بيرون رفته و در گلّهء حيوانات واقع شده است . در مكتبى كه درست فهميدن و درست حركت كردن و به هر بادى به اين سمت و آن سوى نرفتن و بر خلاف برهان و وجدان منطبق بر حجّت عقليّه و شرعيّه راهى را نپيمودن و به هر عقيده‌اى ( گرچه حجّت و دليل عقلى و شرعى بر خلاف آن اقامه شود ) توجّه نكردن جرم تلقّى شود ، اين مكتب مكتب وحوش و خران است ، مكتب اهل بِدَع و ضلالت است ، مكتب جهل و عصبيّت است ، مكتب منحرفين از سنّت رسول الله صلّى الله عليه و آله و سلّم و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nتمسّك به مرام غاصبين منصب خلافت و ولايت است . مكتب امام صادق عليه‌السّلام مكتب بحث و فكر و تعقّل و انتخاب است در مقابل مكتب منصور دوانيقى كه چوب و چماق و ضرب و شتم و حبس و كشتار است .\r\n\r\nحكايتى در رابطه با روش تربيتى مرحوم علّامه\r\nدر اينجا حكايتى به نظر آمد كه مناسب مىبينم آن را نقل كنم كه با ذكر آن كيفيّت مرام سلوكى و علمى و روش و ممشاى مرحوم والد رضوان الله عليه كاملًا روشن و واضح مىگردد .\r\nمرحوم والد قدّس سرّه معتقد به جواز عقد احرام از محاذات مواقيت بودند . توضيح اينكه : شارع مقدّس شش نقطه را از شش جهت ، ميقات براى احرامِ ساكنين بلاد بعيده قرار داده است ، كه عبارت است از : مسجد شجره ، جحفه ، يلملم ، قرن المنازل ، ذات عرق ، و مكّه براى احرام حجّ تمتّع .\r\nفتواى مشهور در احرام عبارتست از : عقد احرام در يكى از اين مواقيت به نحوى كه حاجّ و يا معتمر بايد در يكى از اين مواقيت حضور يابد و از آنجا احرام ببندد ، و در غير اين صورت احرام او باطل است مگر در بعضى از صور .\r\nامّا مرحوم والد رضوان الله عليه احرام از محاذات ميقات را نيز مجزى و كافى مىدانستند ؛ و ديگر روى اين حساب لازم نيست شخص راه خود را دور كند و به ميقات بيايد و در آنجا احرام ببندد ، بلكه بمجرّد اينكه به محاذات ميقات رسيد مىتواند همانجا نيّت كند و لبّيك بگويد و لباس احرام بپوشد و مُحرِم شود .\r\nروزى به اتّفاق مرحوم والد قدّس سرّه به ديدن مرحوم آيةالله گلپايگانى تَغَمّدهُ اللهُ برَحمتِه كه جهت زيارت حضرت علىّ بن موسى الرّضا عليهماالسّلام به مشهد مشرّف شده بودند رفتيم . تابستان بود و هوا گرم ، و ما بعدازظهر با ايشان در ايوان منزل مسكونى ايشان ملاقات نموديم . در ضمن صحبت مرحوم والد بحث جواز احرام از محاذات ميقات را با ايشان مطرح نمودند ، و از آنجا كه نظر مرحوم گلپايگانى بر عدم جواز بود بر مبنى و مسلك خود اصرار مىورزيدند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمرحوم والد نيز از طرق مختلفه جهت تثبيت فتواى خود وارد شده و به احتجاج مىپرداختند ؛ ولى با توجّه به گرمى هواى تابستان و كهولت سنّ و عدم مناسبت حال مرحوم گلپايگانى ، مرحوم والد بحث را تمام نموده و ديگر پيگيرى ننمودند و از مطالب ديگر سخن بميان آمد .\r\nاز اين ملاقات يك هفته‌اى گذشت . روزى مرحوم والد اخوى بزرگتر حقير و خود بنده را طلبيدند و فرمودند : من راجع به جواز احرام از محاذات ميقات مقاله‌اى فقهى نوشته‌ام و الآن روى ميز است ، برويد و آن را مطالعه كنيد و نظر خود را براى من بياوريد . اخوى مكرّم رفتند و رساله را برداشتند و پس از مطالعه به من ردّ نمودند ؛ بنده نيز آن را به دقّت مطالعه نمودم و آن را سر جاى خود گذاردم .\r\nدو روز بعد كه هر دوى ما خدمت مرحوم والد بوديم ، ايشان رو كردند به ما و فرمودند : رسالهء مذكوره را مطالعه كرديد ؟ عرض كرديم : بلى . سپس رو كردند به اخوى و فرمودند : نظر شما در اين مسأله چيست ؟ ايشان اظهار داشتند : حقّ با شما است و مطلب بر اساس ادلّهء شما تمام است و جاى هيچ إن قُلتى نمىباشد .\r\nدر اين هنگام مرحوم والد به من فرمودند : نظر شما در اين باره چيست ؟ حقير عرض كردم : من هنوز ادلّه مخالفين را مطالعه نكرده‌ام و لذا نمىتوانم فعلًا راجع به رسالهء شما اظهار نظر كنم !\r\nمرحوم والد قدّس سرّه يك مرتبه رو كردند به اخوى مكرّم و درحاليكه با انگشت سبّابه به حقير اشاره مىكردند ، سه بار فرمودند : احسنت ، احسنت ، احسنت !\r\nخواننده محترم پس از نقل اين قضيّه خود به مكتب و مرام حضرت والد پى خواهد برد و ديگر نيازى به توضيح بيشتر در اين زمينه نمىباشد ؛ تو خود حديث مفصّل بخوان از اين مُجمل .\r\nدر دستورات سلوكى اگر شرائط روحى سالك در نظر گرفته نشود خطر حتمى است\r\nبارى استاد سلوك بايد كاملًا به احوال و شرائط روحى سالك توجّه داشته باشد و دستورات سلوكى را براساس همان شرائط انتخاب كند ؛ و در غير\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nاين صورت يا به كمتر از آنچه كه بايد بپردازد دستور داده ، و در اين صورت استعداد او را خفه كرده و رشد او را متوقّف نموده و عمر او را تضييع كرده است و اين خود چه بسا موجب بروز صدمه و مفاسدى خواهد شد ، و يا بيش از ظرفيّت و توان او بر او تحميل كرده كه خطرات و آفات در اين صورت بسيار جدّىتر و مصيبت‌بارتر است .\r\n\r\nدر دستورات سلوكى اگر شرائط روحى سالك در نظر گرفته نشود خطر حتمى است\r\nمرحوم حدّاد رضوان الله عليه مىفرمودند : شخصى در نجف اشرف به خدمت مرحوم آقا سيّد مرتضى كشميرى رحمةالله عليه رسيد و از ايشان تقاضاى دستور و ذكر نمود . ايشان او را به داخل سرداب برد و خطّى در روى زمين به دور او كشيد و گفت : از اين دائره خارج مشو ، و به ذكر لا إله إلّا الله تا هنگام غروب آفتاب مشغول باش !\r\nآن شخص مشغول ذكر شد ؛ و چون حدود نيم ساعتى از اشتغال او گذشت ، ناگهان اجنّه به صورت حيوانات و حشرات در برابر او ظاهر شدند . اوّل به صورت حشرات ريز ؛ اين حشرات مىآمدند تا نزديك خطّ كه مىرسيدند به داخل دائره وارد نمىشدند . تا اينكه تمام سطح سرداب از اين حشرات مملوّ شد . ترس و اضطراب تمام وجود او را فرا گرفت ولى طبق دستور استاد همينطور به ذكر ادامه داد ، تا اينكه آنها كم‌كم محو شدند و ديگر چيزى مشاهده نمىشد . ولى طولى نكشيد كه اينبار به صورت عقرب ظاهر شدند و همينطور رو به تزايد گذاشتند تا تمام سطح سرداب مملوّ شد ، به استثناء دائره . وحشت و اضطراب عجيبى براى او پيدا شد و چيزى نمانده بود كه سكته كند ؛ ولى هرطور كه بود بر ترس خود غلبه كرد تا ساعتى به همين كيفيّت گذشت و آنها هم كم‌كم رفتند و ديگر چيزى در سرداب نماند . باز مدّتى نگذشته بود كه اينبار مارها به سرداب حمله كردند ؛ مارهاى بس كريه و ترسناك . ترس و وحشت اينبار چنان بر وجود او غالب گشت كه بكلّى ذكر را فراموش كرد و همينطور خود را در انتظار مرگ\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمىديد و هوش و حواس خود را از دست داده بود . و پس از زمانى كه اين مارها رفتند اينبار اجنّه بصورتهاى بس وحشتناك و خوفناك بر او ظهور كردند ؛ در اينجا ديگر آن شخص تاب نياورد و خود را از حلقه به بيرون انداخت ، و مدّتى مدهوش و بيهوش بر روى زمين افتاد ، و سپس برخاست و با حالتى نزار از خانه مرحوم سيّد مرتضى كشميرى بيرون آمد .\r\nمرحوم حدّاد قدّس سرّه مىفرمودند : اگر آن شخص به ذكر ادامه مىداد قطعاً از دنيا مىرفت و تحمّل ثقل اين ظهورات براى او غير ممكن مىنمود .\r\nمرحوم سيّد مرتضى كشميرى از بزرگان علماء و فقهاء و اهل كشف و كرامت در نجف اشرف بود ، و با مرحوم قاضى رضوان الله عليه داراى سوابق ممتدّ مودّت و محبّت و انس و معاشرت بود ، و طرفين به منزل هم رفت و آمد مىكردند ؛ ولى افق معرفت و مرتبه قرب و تجرّد مرحوم قاضى كجا و منزلت و رتبهء ايشان كجا !\r\nمرحوم قاضى بارها مىفرمود : من با ايشان در رفاقت و صحبت مدارا مىكنم و اگر بخواهم اندكى از حقيقت خود را بر او منكشف نمايم ، مَثل من و او مَثل كبريت و باروت است ، و او آتش مىگيرد و مىسوزد و هلاك مىشود ؛ لذا من مطلبى خارج از حيطهء سعه و استعداد او بر زبان نمىآورم و با او رفاقت مىكنم .\r\nاز اين رو بزرگان طريق و واصلان به حريم و كعبه مقصود دائماً سلّاك را از اطاعت و پيروى فرد غير كامل و بصير برحذر مىداشتند ؛ و به فرمايش جناب خواجه :\r\n قطع اين مرحله بى همرهى خضر مكن * ظلمات است بترس از خطر گمراهى [ 1 
  ] \r\nيكى از مهمترين آفات طريق ظهور مكاشفات شيطانى و منامات كاذبه است\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان بختيارى ، غزل 446 ، ص 213\r\n","page_name":" 295 ","page_number":295},
  {"content":"\r\n\r\nظهور مكاشفات شيطانيّه و منامات كاذبه يكى از مهمترين آفات طريق و خطرهاى جدّى و دامهاى گسترده‌بر سر راه سالكان راه خدا مىباشد ؛\r\n هزار دام به هر گام اين بيابان است * كه از هزار هزاران يكى از آن نرهد \r\nو تشخيص صحيح از سقيم آنها كارى ساده و در خور صلاحيّت هر فرد نيست . چه بسا شيطان با ترسيم صور حقيقيّه و إخبار از مغيبات ابتداءً جايگاه و منزلى در قلب انسان مىسازد و پس از استقرار و تمكّن ، آنگاه به تزوير و تخديع او مىپردازد ؛ و پس از اظهار قضاياى حقيقيّه و جلب اعتماد و كسب اطمينان در آن فرد ، به وسوسه و تشويق عمل خلاف مبادرت مىنمايد ؛ و آنقدر در كار خود مهارت و خبرويّت بخرج مىدهد كه ابداً فرد امكان تشخيص حقّ را از باطل نخواهد داشت ؛ تا آنگاه كه ضربهء خود را فرود مىآورد و شخص را بالكليّه در تحت نفوذ كيد و مكر و اغفال خود قرار مىدهد .\r\n( قُلْ هَلْ نُنَبِّئُكُمْ بِالْأَخْسَرينَ أَعْمالًا * الَّذينَ ضَلَّ سَعْيُهُمْ فِى الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً ) [ 1 
  ] .\r\n« اى پيامبر ! بگو : خبر بدهم چه افرادى از همه بيچاره‌تر و مفلوك‌ترند ! آن كسانى كه كوشش آنان در اين دنيا به هدر رفته و خود گمان مىكنند كار نيك انجام داده‌اند . »\r\nاز جمله افرادى كه مدّتها بواسطه بروز مكاشفات غير روحانيّه تحت تسخير و نفوذ شيطان قرار گرفته بود مرحوم حاج ملّا آقا جان زنجانى بود . ايشان كه طريقه‌اش مخالف طريق عرفان و اهل توحيد بود ، بواسطه وسوسه شيطان مسأله بابيّت و ارتباط با حضرت وليعصر ارواحنا فداه براى او حاصل شده بود ؛ و\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيه 103 و 104\r\n","page_name":" 296 ","page_number":296},
  {"content":"\r\n\r\nچنين تصوّر مىكرد كه از طرف حضرت مأمور است در شهرها و قرى گردش كند و مردم را به ظهور قريب‌الوقوع بشارت دهد و آنها را به حركت درآورد .\r\n\r\nيكى از مهمترين آفات طريق ظهور مكاشفات شيطانى و منامات كاذبه است\r\nو لذا ايشان در دهات اطراف زنجان شروع كرد به تبليغ و تحريك مردم و ايجاد سر و صدا و خطابه‌هاى آتشين ، و اگر چنانچه فردى با او به مخالفت برمىخاست بشدّت با او برخورد مىنمود ؛ غافل از اينكه تمام اين هيجانات و حرارت‌ها و شوق‌ها از ناحيه شيطان برخاسته و از وساوس ابليس نشأت گرفته است .\r\nاز اين قضيّه ماه‌ها گذشت و او همچنان آلت دست شيطان از اين طرف به آن طرف مردم را براى ظهور به حركت در مىآورد و اعلام مىكرد : من از جانب امام زمان عجَّل‌الله فرجَه الشّريف مأمورم كه اين مطلب را به شما اعلام كنم ، و بدانيد كه عنقريب حضرت ظهور خواهند كرد .\r\n\r\nداستان مكاشفه خيالى مرحوم آخوند ملّاصادق سريزدى\r\nتا اينكه روزى همان نداى باطنى و به عبارت ديگر همان امام زمان دروغين به او امر كرد كه فردى را به قتل برساند ؛ فرد بيگناهى كه هيچ فعل خلافى از او سر نزده بود . مرحوم حاج ملّا آقا جان در اجراى اين دستور مماطله و مسامحه مىنمايد و براى او شكّ و ترديد نسبت به اين مسأله رخ مىدهد . تا اينكه روزى كنار چشمه آبى در حومه زنجان نشسته بود كه ناگاه شيطان بر او مجسّم مىشود و مىگويد : آنكه تا به حال به تو امر مىكرد كه دعوت به قيام و حركت مردم كنى من بودم ؛ ولى از آنجا كه تو دائماً به حضرت سيّدالشّهداء عليه‌السّلام متوسّل مىشدى اين مسأله موجب شد كه از دام من نجات پيدا كنى . ( 1 )\r\n\r\n\r\n","description":"","footnote":"\r\n1 - و نيز مرحوم حجّة الاسلام آقا مير سيّد على مدرّس يزدى ، متوّفى در سال 1329 هجرى قمرى ، از تلامذهء مجدّد شيرازى در كتاب « الهام الحجّة » ص 603 ، ط 1346 مىنويسد :\r\n« از جماعت كثيره مسموع شد به نقل از مرحوم آخوند ملّا صادق سريزدى ، و از آن جمله استاد معظّم عالم عامل و فاضل كامل و عارف زاهد محقّق الحاج ميرزا سيّد حسين وامق\r\n","page_name":" 297 ","page_number":297},
  {"content":"\r\n\r\n\r\n\r\n","description":"","footnote":"\r\nدام إفضاله ، و بعد از استماع شفاهى بخطّ مبارك خود از براى اين حقير مرقوم فرمودند ؛ و بعبارتهم الشّريفه نقل مىشود :\r\nدر سنهء 1270 ه - ق ، از مرحوم آخوند ملّا صادق سريزدى كه اسمش موافق مسمّى بود ، حكايت ظريفه استماع شد كه :\r\nدر اوقاتى كه در دارالعباد يزد به تحصيل علوم مشغول بودم مزاج مرا اختلالى بهم رسيد و اشتها نقصان يافت ، و همّ و غمّ بسيار بهم رسانيدم ؛ تا بحدّى كه از ابناى جنس متوحّش گرديده و عزلت مىنمودم ، تا كار به جائى رسيد كه توقّف بلده ميسّر نبود ، لابد به‌قريه سريزد رفتم ؛ و در آنجا هم از معاشرت مردم دلتنگ شده روزها را در قبرستان خارج قريه به تنهائى بسر ميبردم . روزى ندائى را شنيدم كه مرا به اسم صدا مىزند . هر چند نظر بجهات نمودم و دقّت كردم كسى را نيافتم ؛ و مكرّر ندا مىشنيدم . مدّتى متحيّر و متفكّر ايستاده و گفتم : اى صاحب صدا من ترا نمىبينم ، كيستى ؟ و مطلب تو چيست ؟\r\nجواب گفت : من ملك موتم و به قبض روح تو مأمورم . به هيأت محتضر بخواب تا روح ترا قبض نمايم ! بفرموده عمل نمودم و پاى به قبله خوابيدم ، و دامن خود را بر روى خود افكندم .\r\nطولى كشيد ، و گفتم : چه شده ؟ و چرا به امر خود مشغول نمىشوى ؟\r\nجواب داد كه : الحال موت تو بتأخير افتاد ، تا به روى به خانه خود و جمعى از عدول را طلبيده و وصيّت بنمائى . حال برخيز و برو !\r\nمن برخاستم و به خانه رفتم و وصيّت نموده ، و به اطاق خلوتى رفته و خوابيدم و گفتم : بسم‌الله ! جواب داد : بدا حاصل شد ، و موت تو به تأخير افتاد ؛ و مىبايد تو به مقامات عاليه فايز شوى ، و ترقّيات كلّيّه از براى تو حاصل شود . چند روزى انواع صحبت با هم ميداشتيم و مكرّر تسلّى ميداد و ميگفت : مردم دربارهء تو گمان پريشانى حواسّ و مشاعر و جنون مىنمايند ، لكن تو انديشه مكن كه عمّا قريبٍ صاحب مقامات خواهى شد .\r\nتا آنكه در شبى احساس نمودم كه چيزى بپاى من خورد ، مثل آنكه سرپايى به كسى بزنند ؛ و صدا به گوش من رسيد كه : برخيز و تهجّد بجاى آور و پيش از آن بر بام خانه برو و اذان بلند بگو ! موافق آنچه گفته بود عمل كردم . بعد از آنكه اذان را به انجام رسانيدم به من گفت : الحال فلان و فلان ( و اشخاص چندى را شمرد ) به خانهء تو مىآيند و اعتراض مىنمايند ، اعتنا مكن كه مىبايد ترقّى كلّى بكنى !\r\nطولى نكشيد كه همان اشخاص آمدند و اعتراض نمودند كه : اين اذان مخالف با شريعت بود ؛ و يكى از آنها اصرار داشت .\r\nبه من گفت : به او تعرّض كن ، و بگو : تو در خلوت مرتكب چنين معصيت و عمل خلاف شرع مىشوى و مرا از عبادت منع مىكنى !\r\n","page_name":" 298 ","page_number":298},
  {"content":"\r\n\r\n\r\n\r\n","description":"","footnote":"\r\nآخوند مىگويد : به محض گفتن اين سخن ديدم در حالت آن شخص قلق و اضطرابى حاصل شد ، و به نهايت خجل گشت بنوعى كه سر به زير افكند و ديگر سخن نگفت .\r\nوبالجمله بر اين منوال گذشت ، و هر روز و هر شب صدا مىشنيدم . و مرا امر و نهى مىنمود ، و اخبار غريبه به من مىداد . و از آن جمله روزى شهرت يافت كه شخصى در سفر تبريز فوت شده . با من گفت : اين خبر اصلى ندارد ، و فلانى زنده است و چند روز ديگر كاغذ او مىآيد ، و مطالبش چنين و چنان است . بعد از چند روز به همان طور صورت گرفت .\r\nديگر انتشار يافت كه : شريعتمدار آخوند ملّا محمّد تقى عقدائى به رحمت خدا رفته ! با من گفت كه : اين خبر كذب است و آخوند در حيات است ، و از اين ناخوشى كه دارند سلامت بهم خواهند رسانيد . و چند روز ديگر به همان نحو صورت گرفت .\r\nآخوند مذكور مىگويد كه : وقتى شد كه هيولائى در هوا مشاهده مىنمودم در نهايت نزديكى ، كه گويا تمثال هوائى و صورت و نقش بر هوا بود و در نهايت لطافت ، كه با من مكالمه نموده و مرا امر و نهى و ترغيب مينمود كه عمل به آنها موجب رسيدن به مقامات عاليه است . و اندك اندك حالت تجرّد من به جائى رسيد كه به نظرم مىآمد كه جميع اقاليم و بلاد و خلايق را مشاهده مىنمايم . و مكرّر خبر از فوت هر كسى مىدادم و بعد موافق مىافتاد . تا آنكه وقتى مرا امر نمود كه : شخصى را از بالاى بام به زير اندازم ، ترسيدم و عمل نكردم . و وقتى ديگر به من گفت كه : امام غائب در مكّه معظّمه ظهور نموده‌اند ، و تو بايد بحضور ايشان به روى ! هر گاه مىخواهى تو را بر ابر سوار نمايم و هرگاه مىخواهى صلوات بخوان و بر هوا راه رو !\r\nگفتم : هر چه تو بهتر دانى !\r\nگفت : برو بر بالاى بام و صلوات بخوان و بر هوا راه رو !\r\nآمدم تا به لب بام و ترسيدم و ايستادم .\r\nگفت : چرا نمىروى ؟\r\nگفتم : مىترسم به زمين بيفتم\r\nگفت : نترس و برو !\r\nقبول نكردم . مدّتى معارضه بود ، تا بكلّى مأيوس شد و گفت : تو بايست به مقامات عاليه برسى . و در فلان امر و فلان امر ترسيدى و مخالفت نمودى و پا به بخت خود زدى ! من از پيش تو مىروم و به نزد ميرزا على محمّد شيرازى كه او قابليّت دارد .\r\nآخوند ميگويد : ديگر من آنصورت را نديدم ؛ و خواهش نمودم از اهل خانه گوشتى را بريان نمودند و قدرى استشمام و قدرى تناول كردم تا خورده خورده مزاجم به اعتدال آمد ، و ملتفت شدم كه مرا به چه امرهاى مخالف شرع امر مىنموده است كه در آن حالت متوجّه نبوده‌ام و شكر الهى را بجا آوردم .\r\nو بعد از چندى خبر ميرزا على محمّد منتشر شد ، و من دانستم كه چه شد و او بر باطل است ؛ و سابقاً اسم او را نشنيده بودم مگر از اين صورت كه مشاهده مىنمودم . »\r\n( به نقل از كتاب « مجموعه قصّه‌هاى شيرين » حجّة الاسلام شيخ حسن مصطفوى ، ص 126 . )\r\n","page_name":" 299 ","page_number":299},
  {"content":"\r\n\r\nو از اينجا روشن مىشود علّت اينكه بزرگان راه و عرفاى الهى دائماً برحذر مىداشتند كه انسان نبايد به خوابها و مكاشفاتش توجّه كند چه بوده است ، و اينكه بايد بجاى توجّه به خواب‌ها و صور برزخيّه به موازين و مبانى متقنه و مقرّره سلوكيّه توجه نمود براى چيست !\r\nدر مكتب عرفاى الهى بازار مكاشفه و منامات و امور غير عاديه رونقى ندارد و اين متاع در اين عرصه خريدارى ندارد . در اين عرصه فقط معيار ، ملاكات متقنه عرفان و توحيد است ؛ هر چه با اين معيار مستقيم آيد پذيرفته و هر چه مخالف آيد مردود است .\r\nاينجانب با تتبّع و تفحّصى نه چندان بسيط و اجمالى كه نمودم متوجّه شدم : آنقدر كه در مكتب تربيتى مرحوم والد رضوان‌الله عليه بر اين مسأله تأكيد شده است در سابق كمتر بوده است ، و هيچ كس به اندازهء ايشان سلّاك را از پرداختن به صور برزخيّه ( اعمّ از منامات و مكاشفات ) و اعتماد بر آنها و وثوق به آنها بر حذر نداشته‌اند . و ميزان قرب سالك و بعد او را از مبدأ هستى استقامت فكر و اتقان طريق و إحكام در مبانى و عدم آنها مىدانسته‌اند ؛ مسأله‌اى كه بعدها پس از ارتحال ايشان به عنوان خطرناكترين عامل انحراف در راه منتسبان به مكتب ايشان قرار گرفت و آنانرا از حيطهء اتقان و رصانت عرصهء توحيد بدور افكند و در دام تخيّلات و اوهام و وساوس شيطان و نفس امّاره در انداخت .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nشاخصهء چهارم : انسان كامل امور خود را با نزول اراده و مشيّت حقّ منطبق مىكند\r\nچهارمين خصوصيّت از خصوصيّات عارف كامل اين است كه : فعل و گفتار و كيفيّت مشى و مرام و تربيت او با قوانين عالم ظاهر انطباق كامل داشته باشد . يعنى در حركات و رفتارش كمتر مسأله‌اى مشاهده شود كه با جريانات عادى و مسائل متعارف عمومى منافات داشته باشد . و اين بدين معنى نيست كه اصلًا در اطوار حيات او اين مسائل به چشم نخورد ، بلكه اصل و اساس در طول حيات و زندگى او و ارتباط او با مسائل خارجى بر رعايت آداب و قواعد ظاهرى همچون ساير افراد از مردم استوار باشد ؛ و به هر ميزان اين مطلب در او قويتر باشد ، سعه و ظرفيّت بقاء او از ديگران بيشتر خواهد بود .\r\n\r\nرفتار و كردار انسان كامل خارج از سلسلهء علل و اسباب نيست\r\nو سرّ مسأله در اين است كه : وجود حضرت حقّ از مرتبهء بساطت و صرافت محضه كه در عوالم مادون تنزّل مىيابد به تناسب همان مرتبه آثار و خصوصيّات آن عالم را به خود مىگيرد ؛ و چون مراتب وجود بحسب شدّت و ضعف و فعليّت و قوّه و مراتب تجرّد متفاوت است ، آثار و لوازم آن متناسب با خود آن مرتبه با ديگر مراتب متفاوت خواهد شد ؛ درحاليكه همهءاين عوالم از نشآت اراده و مشيّت پروردگار است ، و خواست و ارادهء حقّ بر كيفيّت و كمّيّت آن تعلّق گرفته است و اين يك امر تكوينى است . يعنى قدرت و قوّتى كه در\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nعالم جبروت مىباشد و آن هيمنه و سطوت و اقتدارى كه بر آن مرتبه حاكم است در عوالم مادون وجود ندارد ، و خداى متعال براى هر مرتبه حكم خاصّ همان مرتبه را وضع كرده است .\r\nو از آنجا كه نظام عالم مادّه و شهادت بر جَرْى و استمرار قوانين طبيعى و ظاهرى است ، رعايت اين قوانين چه در امور تكوينيّه و چه در امور اعتبارى و مراودات و محاورات بر اساس قانون و قاعدهء انتظام و تكوّن و بقاء عالم طبع است . سلسلهء علل و اسباب در عالم ظاهر به نحوى تنظيم شده است كه حوادث و پديده‌هاى موجود در اين عالم بر آن اساس مستمرّ و پاينده خواهد بود .\r\nقانون علّيّت در اين عالم اقتضاء مىكند كه ميكروب چنانچه در شرائط مستعدّ براى تأثير و نفوذ قرار گيرد فرد را مبتلا به بيمارى مىكند . و در مقابل ، دارو به نحوى موجوديّت يافته كه اگر شرائط مناسب براى او پيش آيد بتواند ميكروب را نابود و انسان را به صحّت و سلامتى درآورد . شمشير موجب پارگى بدن و جراحت مىشود ، و مرهم موجب التيام و شفاء مىگردد . و همينطور تمام آنچه در اين عالم اتّفاق مىافتد بر اساس همان قاعده و قانون كه از مشيّت و ارادهء حقّ نشأت گرفته است محقّق خواهد شد .\r\nگويند : روزى شيخ أبوسعيد أبوالخير با حكيم بوعلى سينا به حمّام رفتند . شيخ رو كرد به بوعلى و گفت : شنيدم كه شما فرموده‌ايد : هر چه از اصل و مبدأ خود به حركت قسريّه دور شود ، باز به همان مبدأ و اصل باز مىگردد ؟ بوعلى پاسخ داد : بلى همينطور است ! در اين هنگام أبوسعيد دَلْوى را پر از آب نمود و به هوا پرتاب كرد ، آن دلو همانطور در هوا متوقّف شد و به زمين نيفتاد ؛ به بوعلى گفت : اين مطلب چه مىشود ؟ بوعلى پاسخ داد : من كه گفتم هر شيئى به اصل خود باز مىگردد در صورتى است كه عائق و مانعى بر سر راه او نباشد ؛ و الآن نفس جناب شيخ عائق گشته و نمىگذارد دلو به پائين بيفتد !\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبناءً عليهذا مشيّت متقنه الهيّه در استمرار بقاء در عالم دنيا بر اين قرار گرفته است كه امور طبق همين علل و اسباب ظاهرى و فعل و انفعالات جارى شود . و بجاست اگر انسان به مسأله‌اى خلاف توقّع او مبتلا مىشود ، با توسّل و دعاء از پروردگار ، خواست و ارادهء او را در درون و ضمير خود محفوظ بدارد ؛ بدين معنى كه اگر مصلحت در مرض است خداوند آن را مقدّر فرمايد و اگر در صحّت و سلامتى است همان تحقّق يابد ؛ و چه بسا مرض بر صحّت و ضيق بر گشايش و گرفتارى بر انبساط و خلاف متوقّع بر متوقّع ترجيح داشته باشد .\r\nحمد امام سجّاد عليه‌السّلام بر صحّت و مرض از خداوند\r\nحضرت سجّاد عليه السّلام در دعاى پانزدهم از « صحيفهء سجّاديه » مىفرمايد :\r\nاللَهمّ لَكَ الحَمدُ علَى ما لَم أزَل أتصَرّفُ فيه مِن سَلامةِ بَدَنى . و لكَ الحمدُ علَى ما أحدَثتَ بى مِن عِلّةٍ فى جَسدى .\r\nفَما أدرِى يا إلهى ! أىُّ الحالَينِ أحقُّ بالشُّكرِ لكَ ، و أىُّ الوقتَينِ أولَى بالحمدِ لك ! أ وَقتُ الصّحّةِ الّتى هَنَّأتَنى فيها طَيّباتِ رِزقِك ، و نَشّطتَنى بها لابتغآء مَرضاتِك و فَضلِك ، و قَوّيتَنى معَها علَى ما وَفّقتَنى له مِن طاعَتِك ؟ أم وقتُ العلّةِ الّتى مَحّصْتَنى بها ، و النِّعَم الّتى أتْحَفتَنى بِها ، تخفيفًا لِما ثَقُل علَى ظَهْرى مِن الخَطيئاتِ ، و تَطهيرًا لِما انْغَمَستُ فيه مِن السّيِّئاتِ ، و تَنبيهًا لِتَناوُل التَّوبةِ ، و تَذكيرًا لمَحوِ الحَوبَةِ بقَديمِ النِّعمةِ ؟ و فى خِلال ذلكَ ما كَتبَ لىَ الكاتبانِ مِن زَكىِّ الأعمالِ . ما لا قلبٌ فَكّرَ فيه ، و لا لِسانٌ نطَق بِه ، و لا جارِحةٌ تَكلّفَتْه ! بل إفضالًا مِنك علَىَّ ، و إحسانًا مِن صَنيعِكَ إلىَّ .\r\nاللَهمّ فَصلِّ علَى محمّدٍ و آلِه ، و حَبِّب إلىَّ ما رَضَيتَ لى ، و يَسِّر لى ما أحلَلْتَ بى ، و طهِّرنى مِن دَنَسِ ما أسلَفتُ ، و امْحُ عَنّى شرَّ ما قَدّمتُ ، و أوجِدْنى حَلاوةَ العافيَةِ و أذِقْنى بَرْدَ السّلامةِ ، و اجعَلْ مَخرَجى عن عِلّتى إلى عَفوِك ، و مُتّحوَّلى عَن صَرْعَتى إلى تَجاوزِك ، و خَلاصى مِن كَربى إلى رَوحِكَ ، و سلامَتى مِن هذِه الشّدَّة إلى فرَجِك ؛ إنّك المُتفضِّلُ بالإحسانِ ، المتَطَوِّلُ بالامتِنان ، الوَهّابُ الكريمُ ذو الجلالِ و الإكرام .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nحمد امام سجّاد عليه السّلام بر صحّت و مرض از خداوند\r\n« بار پروردگارا ! حمد اختصاص به ذات تو دارد بر نعمت سلامتى كه هميشه به آن بهره‌مند و متنعّم هستم . و باز حمد و ستايش مختّص تو است بواسطه بيمارى و علّتى كه در بدن من بوجود آوردى . پس اى خداى من ! نمىدانم كدام يك از اين دو حالت سزاوار شكر افزون است ، و كدام يك از اين دو وقت سزاوار ستايش بيشتر تو است ! آيا هنگام صحّت و سلامتى كه رزق پاك و پاكيزه‌ات را بر من گوارا نمودى ، و مرا براى تحصيل رضاى خودت و جود و فضل انعامت نشاط و ابتهاج بخشيدى ، و مرا بواسطهء سلامتى و صحّت بدن بر انجام طاعت و بندگىات قوّت و قدرت بخشيدى ؟ و يا در وقت مرض و بيمارى حمد تو را بجاى آورم كه مرا در بوته آزمايش و خلوص و تطهير قرار دادى ، و بواسطه مرض و ابتلا به تحفه‌هاى خاصّ از جانب خودت سرفراز نمودى ، كه آن تخفيف لغزشها و خطايائى است كه پشت مرا سنگين ساخته است ، و پاك گردانيدن نفس من از ورود و آلوده شدن به گناهان است كه مرا در خود فرو برده است ؛ و مرا به سمت توبه و انابهء بسوى خودت متنبّه ساختى ، و جهت محو و از بين بردن آثار و تبعات گناهان بواسطه نعمت‌هاى گذشته يادآورى نمودى ؟ و در اين حالت فرشتگان موكّل بر من چه اعمال و كردار پاك و خالصى را از من ثبت نكردند ! اعمال و طاعاتى را كه هيچ قلب و ضميرى فكر آن را نمىكرد ، و هيچ زبانى قادر بر توصيف آنان نبود ، و هيچ عضوى از اعضاء از عهدهء آن برنمىآمد ! بلكه تمام اينها به جهت اكرام و بخشش تو است بر من و از ناحيه عمل كريمانه و احسان تو است بر من .\r\nبار خدايا ! درود خود را بر محمّد و آل او بفرست ، و محبّت مرا در تحصيل رضاى خودت قرار ده ، و تحمّل آنچه را كه بر من مىفرستى آسان بگردان ، و مرا از پليدى و زشتى اعمال گذشته‌ام طاهر بگردان ، و تبعاتِ سوء و عواقب ناپسند آنچه را كه انجام داده‌ام محو و نابود بگردان ، و شيرينى عافيت را\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر وجود من مستقرّ نما ، و خنكى سلامت در دين را به جان من بچشان ، و اين بيمارى و مرض را موجب عفو و گذشت خود قرار بده ، و موجب تغيير و تحوّل من از گرفتارى به سمت و سوى گذشت و اغماض خود بگردان ، و باعث رهائى من از گرفتارى و شدّت به جانب انبساط و حيات از جانب تو بگردان ، و سلامتى من از اين شدّت و مضيقه به فَرَج و گشايش از ناحيه تو باشد ؛ بدرستى كه تو فضل و كرمت به احسان بر بندگان سارى و جارى مىباشد ، و هميشه منّت لطف و عنايتت بر ما استوار است ، و توئى بخشنده كريم و داراى جلالت و اكرام . »\r\nدر اين دعا حضرت سجّاد عليه‌السّلام حمد خداى را بر ابتلاء به امراض و شدائد بجاى مىآورد ، و مصالح مترتّبهء بر آن را بر صحّت و سلامتى ترجيح مىدهد . و فضل و إنعام پروردگار را كه در اين وقت بخصوص ( كه وقت ابتلاء به كسالت و مرض و شدّت است ) بر بندگان نازل مىشود بالاتر از تصوّر و مدركات بشرى مىشمرد . و صفاى روح و طهارت نفس و جلاء قلب را كه هيچ نعمتى و هيچ مائده‌اى را ياراى برابرى و رقابت با او نيست از آثار و بركات اين اوقات مىشمرد ؛ نعمتها و بركاتى كه ابداً در ساير ايّام و روزگار خوشى و نشاط و فرح و انبساط براى انسان نخواهد آمد .\r\nانبياء و اولياء الهى به سبب ابتلاء به بلايا و شدائد به جائى رسيده اند\r\nمقام رسالت و نبوّت و اتّصال به ملكوت اعلى براى حضرت يوسف على نبيّنا و آله و عليه‌السّلام وقتى حاصل مىشود كه هفت سال از عمرش را در زندان و شرائط سخت آن محيط بگذراند . و كشف اسرار توحيد و كيفيّت نزول ارادهء حقّ در عالم تشريع و هدايت و بروز و ظهور اسماء جماليّه و جلاليّه حضرت حقّ بر حضرت يونس على نبيّنا و آله و عليه‌السّلام وقتى پديدار مىگردد كه چهل روز در شكم ماهى به ذكر ( لا إِلهَ إِلَّا أَنْتَ سُبْحانَكَ إِنِّى كُنْتُ مِنَ الظَّالِمينَ ) [ 1 
  ]\r\n\r\n\r\n","description":"","footnote":"\r\n[ 1 
  ] - سوره الأنبيآء ( 21 ) آيهء 87\r\n","page_name":" 305 ","page_number":305},
  {"content":"\r\n\r\nاشتغال ورزد . و افاضه فيض خاصّ و استجلاب شوائب وجودى حضرت ايّوب با ابتلاء به انواع مصائب و امراض حاصل مىشود . و خلعت تشريف امامت و حيازت ولايت مطلقه الهيّه بر قامت حضرت ابراهيم عليه‌السّلام پس از آن همه گرفتاريها و هجران از زن و فرزند و امتحانات عجيب و غريب ، كه آخرين آن ذبح فرزند برومند خود حضرت اسمعيل است موزون و مناسب مىشود . و مقام شفاعت كبراى الهيّه وقتى به رسول خدا صلّى الله عليه و آله و سلّم داده مىشود كه عمر و زندگى خود را در آن دوران تاريك و سياه جهل و ضلالت با انواع شدائد و مصائب طاقت‌فرسا بگذراند . و منصب خلافت علىّ مرتضى أميرالمؤمنين عليه‌السّلام با آن فجايع و جنايات قرين است كه اوراق تاريخ را سياه نموده است . و شفاعت كبرى به سيّدالشّهداء عليه‌السّلام پس از واقعه منحصر بفرد تاريخ بشريّت داده شده است . و همينطور تمامى ائمّه عليهم‌السّلام و اولياى الهى ؛ چنانچه مرحوم والد رضوان‌الله عليه مىفرمودند : به هر ولىّ و عارفى كه درجات و مقامات بيشتر دادند او را به انواع بلايا و شدائد بيشترى مبتلا نمودند .\r\n\r\nانبياء و اولياء الهى به سبب ابتلاء به بلايا و شدائد به جائى رسيده اند\r\nآرى اينست سرّ فرمايش حضرت سجّاد عليه‌السّلام كه مىفرمايد :\r\nو در اين اوقات ( اوقات مرض و شدائد و ابتلائات ) ملائكهء تو اعمال و حالاتى را از من ثبت مىكنند كه امكان ندارد به قلبى خطور كرده باشد و يا زبانى از آن پرده برداشته باشد ( يعنى اين حالات و مقاماتى كه بواسطه ابتلاء براى انسان پيش مىآيد ) .\r\nابن فارض مىگويد :\r\n و إن شِئتَ أن تَحْيا سعيدًا فَمُت به * شهيدًا و إلّا فالغَرامُ له أهلُ ( 1 )\r\nفمَن لَم يَمُت فى حُبّه لم يَعِش به * و دونَ اجتِناءِ النّحْلِ ما جَنَتِ النّحلُ \r\n( 2 ) [ 1 
  ]\r\n\r\n\r\n","description":"","footnote":"\r\n[ 1 
  ] - ديوان ابن فارض ، ( لاميه ) بيت 5 و 6 ، ص 156\r\n","page_name":" 306 ","page_number":306},
  {"content":"\r\n\r\n« 1 - اگر مىخواهى كه به حيات ابدى و سعادت سرمدى نايل شوى بايد در راه محبوب و معشوق خود را فدا كنى و از هستى خود بگذرى و خود را محو و نابود سازى و هستى را به اصل خود ارجاع دهى ، در غير اين صورت افراد ديگرى هستند كه عشق محبوب و حبّ او را براى خود برگزيده‌اند .\r\n2 - پس كسى كه در راه محبوب فانى نشود و جانش را نثار نكند به حيات و زندگى جاودان نرسيده است ؛ و كسى كه به دنبال استحصال و دستيابى به عسل خالص و ناب مىباشد تحمّل و توقّع نيش زنبور را هم خواهد داشت و بر او سخت و گران نخواهد آمد . »\r\nمرض و صحّت در نزد ائمّه عليهم السّلام و اولياء الهى يكسان است\r\nبدين جهت در مكتب اهل بيت عليهم‌السّلام وقوع در مرض و شدّت و گرفتارى همانند تحفه‌اى است كه خداى متعال بندگان خود را به آن كرامت مىبخشد ؛ چنانچه در روايت وارد است :\r\n« خداوند بندگان خاصّ خود را بواسطهء ابتلاء سرفراز مىكند و مورد محبّت و لطف خود قرار مىدهد همانطور كه فرد در مراجعت از سفر اهل و عيال خود را به انواع تحَف و هدايا خشنود و مبتهج مىنمايد . » [ 1 
  ]\r\nبنابراين در مكتب توحيد و عرفان نه تنها از بلايا و شدائد احتراز و اجتناب نمىشود ، بلكه از آن به خوبى استقبال مىگردد و مقدمش را گرامى و مغتنم مىشمرند و از آن به خوبى پذيرائى مىكنند .\r\nدر مكتب توحيد و عرفان مرض و شدّت و ساير ابتلائات با صحّت و گشايش و حصول توقّعات متعارف در يك راستا و در يك خطّ ( كه همان نزول مشيّت و اراده حقّ است ) قرار دارد ، و ابداً فرقى بين آن دو نمىباشد ؛ صورتهاى\r\n\r\n\r\n","description":"","footnote":"\r\n[ 1 
  ] - كافى ، ج 2 ، ص 255 ، حديث 17 : علىّ بن إبراهيم ، عن أبيه ، عن بعض أصحابه ، عن الحسين بن المختار عن أبى اسامة ، عن حمدان ، عن أبىجعفر عليهم السّلام قال : إنّ اللهَ عزّوجلّ يَتعاهد المؤمنَ بالبلاءِ كما يَتعاهد الرّجل أهلَه بالهديْة من الغَيبةِ و يَحميه الدّنيا كما يحمى الطبيبُ المريضَ .\r\n","page_name":" 307 ","page_number":307},
  {"content":"\r\n\r\nآن متفاوت و باطنش يكيست ، مظاهر متفاوت ولى ظهور يكى است . عارف هر دو رتبه را يك مشيّت مىداند و به يك چشم به آن نگاه مىكند ؛ نه اينكه اصل و اولويّت را بر صحّت و سلامتى و سرور بگذارد و به مرض و ابتلاء به چشم يك اجنبى و مهمان ناخوانده و ناميمون نظر بيندازد و در صدد بيرون كردن آن از خانه برآيد ؛ و نه اينكه مرض و شدّت را استقبال كند و به آن دل خوش نمايد و از اينكه مبتلا به بليّه‌اى شده است ، در نفس خود احساس فخر و عظمت و خودبزرگ‌بينى بنمايد و اين بليّه را موجب امتياز خود از ساير افراد بداند . هر دو غلط است و هر دو باطل است ، و هر دو ناشى از دوبينى و شرك است و با وحدت مخالف است .\r\n\r\nمرض و صحّت در نزد ائمّه عليهم السّلام و اولياء الهى يكسان است\r\nحقّ با مكتب اهل بيت است و با امام سجّاد عليه‌السّلام است كه مىفرمايد :\r\n« اگر براى من صحّت را خواستى مرا بدان راضى ، و اگر مرض خواستى بردبار و شاكر و صابر بدار . هر چه تو خواستى همان رضاى من است . »\r\nامام باقر عليه‌السّلام به عيادت جابر بن عبدالله انصارى كه بيمار بود تشريف آوردند و فرمودند : حالت چگونه است ؟ عرض كرد : در حالى هستم كه پيرى را بر جوانى و مرض را بر صحّت و موت را بر زندگى ترجيح مىدهم .\r\nحضرت فرمودند : و امّا من اين گونه نيستم . اگر خداى براى من پيرى بخواهد ما نيز همان را مىخواهيم ، و اگر جوانى را تقدير كند ما نيز به همان رضا مىدهيم ، و اگر مرض را بپسندد من نيز مىپسندم ، و اگر شفا بخشد من نيز آن را مىطلبم ، و اگر بميراند من همان را خواهانم ، و اگر باقى بدارد من نيز طالب آن مىباشم .\r\nزمانى كه جابر اين را از آن حضرت شنيد صورت حضرت را بوسيد و عرض كرد : راست فرمود رسول خدا صلّى الله عليه و آله و سلّم كه : تو فرزندى از ذريّهء مرا ادراك خواهى كرد كه نام او نام من است و شكافنده علم خواهد بود ،\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nچونانكه گاو زمين را شخم مىزند ؛ و بدين جهت به شكافندهء علوم اوّلين و آخرين موصوف گشت . [ 1 
  ]\r\nامّا در ساير مكاتب براى رفع گرفتارى و مرض ديده مىشود كه إعمال رويّه و اراده مىكنند ؛ و براى رفع گرفتاريها و شدائد با توسّلات منافى با مقام رضا و تسليم به دفع آن اقدام مىكنند . و به هر طريقى مىخواهند اين تقدير را از خود و دوستان خود بگردانند و خود را در رفاه و خوشى و انبساط قرار دهند . تو گوئى فقط مرض و گرفتارى و شدّت براى غير است و آنان بايد از اين مسأله مستثنى شوند ؛ و به عبارت معروف مرگ براى همسايه است نه اهل خانه .\r\nعبادت بايد براى خدا باشد ، امّا كيفيّت آن و شكل آن ديگر فرق ندارد . نماز بايد براى خدا باشد ، چه در حال صحّت و استقامت و چه در حال مرض . انسان نبايد در حال مرض از خدا بخواهد كه به او قوّت و قدرت ببخشد تا نماز را به حال استقامت و صحّت بخواند ؛ و در حال تيمّم نبايد از خدا بخواهد كه طهارت مائيّه و با آب را نصيب او كند . در حال صحّت ، خدا طهارت با آب و نماز در حال استقامت را خواسته ، و در حال مرض طهارت با تيمّم را اراده كرده است . در هر دو حال انسان نبايد فرقى بگذارد . عبد بايد در مقام عبوديّت فقط خواست و ارادهء مولى را انجام دهد ، و از خود اظهار نظر و سليقه نداشته باشد . مثل كسى كه در حال سفر نماز را تمام مىخواند و مىگفت : من نمىخواهم در سفر راحتى در عبادت را براى خود قرار دهم ! اين نماز باطل است ، زيرا مولى در سفر نماز را شكسته و در حضر تمام خواسته است و فضولى در كار او برنمىدارد .\r\nداستان حجّ نمودن مرحوم آية الله سلطان آبادى\r\nمرحوم والد رضوان‌الله عليه مىفرمودند : يكى از بزرگان و صلحاء و معاريف نجف مرحوم آيةالله حاج ميرزا فتحعلى سلطان آبادى بود . مردى بود\r\n\r\n\r\n","description":"","footnote":"\r\n[ 1 
  ] - مسكّن الفؤاد ، ص 82\r\n","page_name":" 309 ","page_number":309},
  {"content":"\r\n\r\nفقيه ، مجتهد ، اهل معرفت و باطن و صاحب علوم و اسرار غريبه . همان كسى كه مرحوم آيةالله حاج ميرزا حسين نائينى به اتّفاق بعضى از همطرازان خود يك ماه رمضان شبها به منزل ايشان مىرفت و از درس تفسير او در حيرت واقع مىشد . ايشان در شب اوّل ماه رمضان يك آيه از قرآن را انتخاب و درست يك ساعت در اطراف او بحث كردند ؛ به نحوى كه بزرگان حاضر در جلسه مىگفتند : تا به حال در عمرشان يك همچو تفسيرى به اين مرتبه از درجه و شأن و رُقاء نشنيده بودند . و در شب دوّم نيز ايشان همان آيه را به نحو ديگرى تفسير نمود و يك ساعت طول كشيد ، و همينطور تا سى شب . و هر شب تفسير بطور كلّى با شب‌هاى قبل تفاوت داشت . پس از انقضاى ماه فرمود : قرآن هفتاد بطن و تفسير دارد و من فقط بر سى بطن و تفسير آن وقوف دارم و از چهل تفسير و بطن آن خبرى ندارم ، و هستند افرادى كه از چهل تاى آن اطّلاع دارند . و ايشان داراى حالات و مكاشفات و مشاهدات برزخيّه و ملكوتيّه بوده است .\r\n\r\nداستان حجّ نمودن مرحوم آية الله سلطان آبادى\r\nايشان سالى به قصد حجّ بيت الله الحرام از كوفه حركت مىكند به سمت مكّه ، درحاليكه سالها بود كه به بيمارى اگزما كه يك بيمارى پوستى و بسيار پرزحمتى است مبتلا بوده است ؛ و دائماً ايّام زمستان از دستها و بدن او خون و جراحت خارج مىشده است و ايشان را واقعاً به اذيّت و زحمت مىانداخته است .\r\nهنگام خروج از كوفه مىايستد و عرض مىكند : خدايا ! من دارم به سمت خانه تو حركت مىكنم و دوست ندارم در حرم تو و در مشاهد تو با اين وضع و موقعيّت قرار بگيرم ! در اين هنگام يك مرتبه مشاهده مىكند هيچ اثرى از قروح و جراحت‌ها بر بدن او وجود ندارد . حركت مىكند به سمت مكّه و به انجام اعمال و فرائض مىپردازد و پس از اتيان اعمال صحيحاً و سالماً بدون هيچ اثرى از آن مسائل به كوفه برمىگردد . همين كه به همان مكانى كه ابتداءً از خدا خواسته بود تا\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاو را شفاء دهد مىرسد ، يك مرتبه تمام آن مسائل دوباره به حال اوّل خود برمىگردد !\r\nالبتّه بعضى اين مطلب را از كرامات اين بزرگوار به حساب مىآورند و شايد هم همينطور باشد ؛ امّا مطلب در نزد مكتب اهل بيت و عرفان و توحيد فرق مىكند . در مكتب اهل بيت حجّى مورد قبول و رضاى الهى است كه به همان كيفيّت و حالتى كه خداوند براى انسان مقرر كرده است انجام پذيرد ، و انسان نبايد از پيش خود دخل و تصرّفى در كيفيّت و نحوهء آن بنمايد . آن حجّى كه انسان مايل است با پاكيزگى و طهارت لباس و بدن انجام پذيرد ، حجّ متوقّع خود اوست ، نه حجّى كه ارادهء حقّ بر آن تعلّق گرفته است . مگر حجّ فقط براى افراد صحيح البدن و سالم واجب و مشروع شده است ، و فرد مريض نبايد حجّ بجاى آورد ؟ فرد مجروح نبايد بجاى آورد ؟ فردى كه سَلس‌البول دارد نبايد بجاى آورد ؟ نه ! همه بايد بجاى آورند و براى همه به يك نحو و يك شكل واجب شده است ؛ ولى هر كدام وظيفهء خاصّ خود را دارند ، و اين مطلب ديگرى است .\r\nخدا براى انسان مرض را خواسته و در حال مرض حجّ را واجب كرده است ؛ پس حجّ در حال مرض مورد رضا و امضاى او است . اگر در حال مرض حجّ را برمىداشت و مىگفت : كسى نبايد با اين حال به مكّه بيايد و به بيت من داخل شود ، و بيت من بايد از وجود اين افراد خالى و فارغ باشد ! خوب اين مطلبى بود . امّا حال كه او اين را نگفته است و انجام اين فريضه را به يك سان براى همه عبادت قرار داده و به يك نحو تشريع نموده است ، چرا انسان بيايد و شِقّى را انتخاب كند كه خواست خدا بر آن تعلّق نگرفته است !\r\nمرحوم جدّ مادرى ما حضرت حجّة الاسلام و المسلمين و عماد العلماء العاملين آقاى حاج سيّد عبدالحسين معين شيرازى رحمةالله عليه ، مردى بود عالم ، عابد ، ناسك ، سالك ، اهل ورع و تقوا و داراى حالات و مكاشفات روحانيّه ،\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو از شاگردان سلوكى آية الحقّ و سند العرفاء الرّبّانيّين مرحوم آيةالله حاج شيخ محمّد جواد انصارى همدانى تَغمّده الله برحمته و أدخلَه بُحبوحةَ جنّاته .\r\nايشان بسيار به زيارت أعتاب مقدّسه و حجّ بيت‌الله الحرام مشرّف مىشد ، و در هر سال شايد حدود پنج الى شش ماه را در زيارت مقامات مقدّسه و أعتاب عاليات بسر مىبرد و از بركات آن مكانهاى مقدّس كسب فيض و روحانيّت مىنمود .\r\nدر يكى از اين سفرها كه با ماشين سوارى به سمت مكّه در حركت بودند ، بواسطه بروز حادثه‌اى ماشين از جادّه منحرف و واژگون مىشود و ايشان بطور معجزه‌آسائى نجات مىيابند ، ولى كاملًا مجروح و از سر و صورت خون مىريخته و استخوانهاى ايشان بشدّت شكسته و كوفته مىشود . ايشان را به مدينه مىآورند و در بيمارستان بسترى مىكنند ؛ و خلاصه از رفتن به مكّه و اتيان مناسك باز مىماند . در وقت مراجعت به طهران ، حقير به اتّفاق مرحوم والد به زيارت ايشان مىرويم ؛ حالتى بسيار نحيف و رنجور و بيمار و بسيار ضعيف و بىرمق داشتند . وقتى كه به منزل برگشتيم ديدم ايشان به والدهء ما مىفرمايند : اگر حاج آقا معين ده بار به مكّه مىرفت به اندازهء اين مرتبه كه حال او تغيير پيدا كرده است كسب فيض نمىنمود !\r\n\r\nمصرف قرصهاى جلوگيرى از عادت ماهانه در حجّ موجب سلب بركات تكوينيّه است\r\nو از اينجا متوجّه مىشويم : اين خانم‌هائى كه در دوران عادت ماهيانه براى رهائى از گرفتارىهاى آن و انجام وظائف و تكاليف و زيارات به داروهاى جلوگيرى از عادت متوسّل مىشوند ، تمامِ كار آنها اشتباه است و خطاء است و خلاف رضاى الهى . گرچه عمل آنها صحيح است و مُسقِط تكليف است ، ولى مورد رضاى پروردگار ابداً نمىباشد ؛ زيرا خداوند براى آنها عادت را خواسته است نه جلوگيرى از آن را . مثل كسى كه براى فرار از روزهءماه رمضان هر روز به مسافرت برود و برگردد ؛ گرچه عمل حرام انجام نداده است ولى اين عمل\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nبر خلاف رضاى الهى است . زيرا در ماه رمضان حكم اوّلى بر انجام روزه است ، مگر براى كسى كه به جهتى شرعى يا عقلائى مسافرت براى او ضرورت داشته باشد ، در اين صورت آن روز را قضاء مىكند ؛ امّا اگر صرفاً براى فرار از روزه بخواهد به مسافرت اقدام كند ، خداوند او را مورد بازخواست قرار خواهد داد و از او سؤال خواهد كرد .\r\nزن در هنگام عادت به مقتضاى جرى طبيعى و عادى و تكوينى بايد عادت شود ، و خوردن قرصهاى مضرّ علاوه بر اينكه حرام است ، آن روحانيّت و نور و آثار و بركات مناسك كه بايد بر نفس او بنشيند و اثر بخشد و او را متحوّل كند را از بين مىبرد ، و به فيض بركات و تأثيرات تكوينيّه اين فرائض و مناسك توفيق نخواهد يافت .\r\nيكى از شاگردان زنِ سلوكى مرحوم والد رضوان‌الله عليه نقل مىكرد : مىخواستم به سفر عمره مشرّف شوم ، رفتم خدمت آقا و عرض كردم : خداوند توفيق تشرّف به عمره را نصيب فرموده ، ولى مشكلى دارم و آن مسأله عادت زنانه است ، و درست پنج روز از مكّه را من در عادت هستم ، آيا شما اجازه مىدهيد كه از اين قرصها مصرف كنم تا بتوانم به انجام اعمال مسجدالحرام بپردازم ؟ ايشان در جواب فرمودند : خير ! عرض كردم : پس چه كنم ؟ فرمودند : شما مىتوانيد بين صفا و مروه بنشينيد و از دور كعبه را تماشا كنيد ؛ تكليف شما همين است ، و وقتى پاك شديد به اعمال بپردازيد !\r\nآن مخدّره مىگويد : من به همين كيفيّت عمل كردم ، و خدا شاهد است بواسطه اطاعت از دستور استاد و عمل به تكليف واقعى ، آن چنان انوار و بركات و روحانيّتى بر من نازل مىشد كه قطعاً اگر مانند ساير افراد عمل مىكردم و با استفاده از داروهاى جلوگيرى به انجام مناسك مىپرداختم ابداً اثرى از آن روحانيّت و بركات بر خود نمىديدم .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nآرى اينست فرق بين عالم عارف و غير آن ، در ارائه طريق و مسيرى كه مورد رضاى حضرت حقّ و اولياى او باشد . عارف از نقطه اوج بر مسائل مىنگرد و غير او از حضيض مظاهر و مكتسبات و مدركات ظاهرى ؛ و بين اين دو نقطه تفاوت از زمين تا اعماق آسمان است .\r\n\r\nتحقّق فعّاليّتهاى نهفته در انسان بايد در دو جنبه جمال و جلال حقّ پيدا شود\r\nاز مطالب گذشته روشن مىگردد كه : تحقّق فعليّت و ظهور استعدادات نهفته در ضمير انسان قطعاً بايد در تجلّى هر دو جنبه جمال و جلال ( اسماء و صفات ) حضرت حقّ پيدا شود ، و ظهور يك طرف از اين دو جنبه يا موجب رخوت و سبكى و عدم تحمّل آثار و شوائب عالم كثرات و ظرفيّت محدود و خامى خواهد شد ، و يا باعث يأس و دلسردى و دلشكستگى و عدم رشد و شكوفائى استعدادات در جهات مختلفهء نفس مىشود . مسأله تربيت و رشد نفس عيناً مانند كلاس مدرسه براى دانش‌آموز مبتدى است . طفل خردسال را در كلاس درس بايد طبق خصوصيّات روحى و نفسى او بر دو محور شوق و ترغيب و اهداء جوائز و لبخند و لطف ، و همچنين بر محور تذكّر و حسابرسى در انجام تكاليف و تأديب و چه بسا تنبيه و بىاعتنائى در بعضى موارد تربيت نمود . و هر يك از اين دو جنبه اگر مدّ نظر قرار نگيرد معلوم است كه نتيجه چه خواهد شد .\r\nمرحوم حدّاد رضوان‌الله عليه مىفرمودند : اين اشخاص ما را مىخواهند تا وقتى كه گوشى از آنها نگرفته باشيم ، و همين كه بخواهيم گوش آنها را بگيريم صدايشان به آه و فرياد بلند مىشود ، و بدون گوش گرفتن هم كه فائده‌اى ندارد ؛ در اين صورت ديگر فرقى بين اين شخص و ساير افراد باقى نمىماند . و انسان بايد چكش‌خورش خوب باشد و هر چه چكش‌خور آن بيشتر باشد فوائد و بركات تربيت در او بيشتر خواهد شد .\r\nآن استادى كه براى شاگردش به مجرّد ابتلاء به مرض و يا گرفتارى اجتماعى با توسّل و دعاء و غيره درصدد رفع آن برمىآيد و او را از آن ابتلاء\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nخلاص مىكند ، نمىداند كه چه ضرر و خسارتى را دارد بر او وارد مىكند و او را از رسيدن به چه نعمتى محروم مىنمايد ؛ و توفيق استجلاب چه فيوضاتى را از او سلب مىكند . و شاگردش هم شاد و خرسند كه مورد توجّه و لطف استاد قرار گرفته ، و با انجام امور غير عاديّه از او رفع بليّه و گرفتارى شده است . و اين مسأله را از باب كرامت ، دهان به دهان در مجالس و محافل نقل مىكنند و به آن افتخار مىنمايند و از كرامات حضرت استاد مىشمرند . درحاليكه آن مسكين خبر ندارد كه اين جناب استاد چه بلائى بر سر او آورده است و چه نعمتى را از او سلب كرده است و او را از چه مواهبى محروم نموده است ! و آن گوهر و حقيقتى را كه در وجود او نهفته بود و مىبايست با تربيت و تحت اشراف يك مربّى كامل تمام جهات و حيثيّات وجودى او متكامل گردد ، به همان شكل دست نخورده باقى مانده و فرصت فعليّت و رشد از او گرفته شده است ؛ و دست خالى از اين دنيا به دار عقبى انتقال مىيابد با يك دنيا از حسرت و خسارت و ورشكستگى ، و تازه در آنجا است كه مىفهمد كه چه بر سر او آورده‌اند و او را از حيّز ارزش و قيمت انداخته‌اند .\r\nزيارتى مقبول حضرت حقّ است كه در مقدّمات آن حقّى ضايع نگردد\r\nزيارت سيّدالشّهداء عليه‌السّلام بسيار عالى است ، و اخبار كثيره‌اى دالّ بر تأكيد آن وارد شده است ، و موجب حيات روح و نفس و اتّصال به اكسير و جوهر ولايت است ، و وفود در حريم امن و امان حضرت حقّ است ؛ امّا زيارتى كه طبق خواست و ارادهء حضرت حقّ و سير امور ظاهرى و عقلانى قرار گيرد ، نه به هر طريق و هر كيفيّت ! اگر انسان بخواهد آثار زيارت و ملاقات امام عليه‌السّلام در او ظهور نمايد ، بايد مسير خود را طبق مسير او قرار دهد ؛ و الّا صرف يك مسافرت و گردش و رؤيت بلاد و تفرّج محسوب مىشود . آن فردى كه گذرنامه‌اش اشكال دارد و يا ممنوع الخروج مىباشد ، و يا اشكالى در زندگى او موجود است كه مانع از رفتن مىشود ، چه بسا فيض بركات و نزول رحمتهاى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nحضرت سيّدالشّهداء عليه‌السّلام با نرفتن به كربلا و در حسرت ديدار محبوب بسر بردن براى او حاصل شود ؛ نه از رفتن و خود را از نزديك در حرم ديدن و چشم بر روضهء آن حضرت انداختن . اينها تمام ظاهر ديدن است و از باطن غافل ماندن و حضرت را فقط در زير گنبد محصور كردن و آثار و بركات او را تنها در همان بقعه و شهر جستجو نمودن ، و دست او را در بسط ولايت و اعطاء فيض بستن .\r\n\r\nزيارتى مقبول حضرت حقّ است كه در مقدّمات آن حقّى ضايع نگردد\r\nآن جوانى كه با وجود نارضايتى پدر و مادرش و يا امر مهمّى كه حضور آن را در شهر خود و در كنار خانوادهء خود ضرورى مىنمايد به حركت و سير به زيارت امام عليه‌السّلام اقدام كند ، بايد بداند كه با هر قدمى كه به آن سمت برمىدارد يك قدم از آن حضرت دور خواهد شد .\r\nتوسّل براى رفع گرفتارى و دادن گذرنامه و شفاء از مرض جهت حركت به سمت زيارت تمام اينها بر خلاف سير و ممشاى ولايت است . سيّدالشّهداء مىگويد : اگر گذرنامه‌ات صحيح و بلااشكال است و هيچ عذر شرعى نداشتى و امور بر جَرى و روال عادى بود و مادر و پدرت نگران حال تو نبودند و عيالت احتياج و نياز به حضور تو نداشت و با آمدن تو مسائل تربيتى خانواده مختلّ نمىگشت ، حال اگر خواستى بيائى ايرادى ندارد . و در غير اين صورت توسّل و دعاء براى رفع اشكال و تسهيل امور و تطبيق شرائط بر وفق مراد در مكتب و مرام ما نيست ؛ اينها به تخيّلات خود تو برمىگردد نه به خواست و ميل ما ، و از اميال و لذائذ ظاهرى نشأت مىگيرد نه از معرفت و شناخت حقيقت ولايت .\r\nآن روضه‌اى كه براى رفع گرفتارى منعقد شود فائده ندارد ؛ روضه بايد براى خود سيّدالشّهداء باشد نه براى گرفتن گذرنامه و صحّت از مرض و غيره . اينها همه التذاذات نفس است درحاليكه سيّدالشّهداء بالاتر از اين حرفها است .\r\nروزى مرحوم آقا رضوان الله عليه در مورد روحانى كاروانى كه با وجود\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nنياز مبرم و احتياج شديد عيال او به حضور او بواسطهء مسأله‌اى كه پيش آمده بود و او بىتوجّه به اين قضيّه به صوب مكّه حركت كرده بود فرمودند : اين چه حجّى است كه در اين شرائط صورت مىگيرد ! اينها تمام التذاذت نفس است و گول زدن خود ! و درحاليكه نظير اين مسأله براى خودشان قبلًااتّفاق افتاده بود و قرار بود به دعوت يكى از رفقايشان به سفر حجّ مشرّف شوند ، حقير عرض كردم : آقا شما به حجّ برويد ، ما امور را إن شاء الله تنظيم مىكنيم .\r\nايشان فرمودند : خير من نمىروم ! آيا اين حجّ مورد رضاى پروردگار است ، درحاليكه فردى به حضور من و وجود من نياز دارد و آرامش او در اين است كه مرا همراه خود ببيند و به من اتّكاء داشته باشد ؟\r\nبراى عارف و ولىّ خدا مهمّ عمل به تكليف است ، و خداى در مكّه و كربلا با خداى در ساير بلاد براى او تفاوتى نمىكند ؛ او با خدا است و خدا در همه جا حضور دارد . سيّدالشّهداء عليه‌السّلام در همه جا حاضر است و با همه كس مصاحب و قرين است و بايد او را در همهء جلوات مشاهده نمود ؛ و چه بسا حرمان از ادراك فيض حضور براى انسان بسيار مؤثّرتر و مفيدتر و كارسازتر از حضور در مشاهد مشرّفه باشد .\r\nامر مرحوم حدّاد به ترك زيارت در مواردى\r\nدر يكى از سفرهاى مرحوم والد قدّس سرّه به عتبات عاليات و تشرّف به خدمت حضرت استاد حاج سيّد هاشم حدّاد قدّس سرّه ، يكى از صباياى ايشان كه طفلى بسيار خردسال بود به بيمارى سختى مبتلا شد ، و پس از مراجعات مكرّر به پزشك بالأخره در بيمارستان بسترى گرديد ؛ و والدهء ما نسبت به احوال او بسيار نگران و مشوّش بود و بيمارى او بطور كلّى اوضاع او را پريشان و مختلّ نموده بود .\r\nمرحوم والد كه معمولًا سفرهايشان كمتر از دو ماه نبود ، در اواسط سفر بودند كه روزى مرحوم حدّاد به ايشان فرمودند : شما بايد به ايران برگرديد ! يكى\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاز رفقاى عراقى ايشان كه در نجف سكنى داشت و براى زيارت به كربلا آمده بود به حضرت آقاى حدّاد عرض مىكند : آقا ! آقا سيّد محمّد حسين تازه به عراق آمده است چرا به اين زودى بايد برگردد ؟ ايشان مىفرمايند : من آقا سيّد محمّد حسين را هزار برابر بيش از تو دوست دارم ، ولى مسأله‌اى هست كه بايد برگردد . مرحوم والد نيز اطاعت نموده پس از يكى دو روز به طهران مراجعت مىكنند ، و وقتى وارد مىشوند متوجّه مىشوند كه مسائل به چه نحوى بوده است و چه قضايائى اتّفاق افتاده است . و وقتى دستور حضرت حدّاد را مبنى بر رجوع به ايران نقل مىكنند ، والده اظهار مىكنند كه : در همان وقت من به آقاى حدّاد متوسّل شده بودم و از ايشان درخواست كرده بودم كه شما را به ايران برگردانند ، زيرا به شدّت نگران وضع بيمارى طفل بودم ؛ و در همان لحظه آقاى حدّاد به مرحوم والد فرموده بودند به ايران برگردد .\r\n\r\nامر مرحوم حدّاد به ترك زيارت در مواردى\r\nجدّاً اگر انسان بخواهد همان طريقى را كه قطعاً مورد نظر و عنايت زمامداران دين و لواداران شريعت رسول خدا است بپيمايد ، و بداند كه با متابعت از آن از عهدهء انجام آنچه خدا امر كرده است برآمده است ، بايد از سيره و سنّت يك همچو بزرگانى كه تمام وجود و هستى آنها متّحد و مندكّ در حقيقت حضرت حقّ شده است تبعيّت نمايد ؛ و الّا خَسِر الدّنيا و الآخره ، دستش از همه جا كوتاه و سرمايه‌اش تمامى به فناء رفته است .\r\nنظير اين داستان براى يكى از آشنايان مرحوم حدّاد اتّفاق افتاد :\r\nيكى از دوستان حضرت حدّاد كه ساليانى نيز ادراك محضر مرحوم انصارى را كرده بود به اتّفاق عدّه‌اى از دوستان خود منجمله سيّدى كه از معاندين بسيار شديد مرام عرفان و مكتب و شخص حضرت حدّاد بود و دائماً برعليه ايشان صحبت مىكرد و تهمتهاى ناروا به ساحت مقدّس ايشان وارد مىنمود به سفر عتبات مشرّف و در كربلا سكنى گزيده بود .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nشبى حضرت حدّاد رضوان‌الله عليه به ديدن اين افراد به منزلشان رفتند و پس از جلوس رو كردند به آن مرد و فرمودند : شما عيال مريض و گرفتار خود را رها كرده به امان خدا و بعد به زيارت مىآيى ! اين چه زيارتى است كه شما انجام مىدهى ؟ در اين حال آن سيّد روحانى و معاند رو مىكند به مرحوم حدّاد و با تندى و بىادبى و جسارت مىگويد : به شما چه ارتباطى دارد كه ايشان عيالش را رها كرده يا نكرده ، او براى زيارت آمده است و شما نبايد به ايشان اعتراض كنيد ! ! مرحوم حدّاد مىفرمايند : ما مطلب خود را گفتيم ، حال مىخواهيد بشنويد يا نشنويد ؛ و از جاى خود بلند شدند و مجلس را ترك كردند و بيرون آمدند ، و اين در حالى بود كه كسى به مرحوم حدّاد از احوال عيال او خبرى نداده بود .\r\nاين است فرق بين عارف و مكتب او و بين مدّعيان ولايت و مرامشان . اينها همانهائى بودند كه مرحوم والد در كتاب « روح مجرّد » سرگذشتشان را بيان كردند و معاندت‌ها و غرض‌ورزىها و اقدامات مفسده‌انگيزشان را تا حدودى مطرح كردند ، و تهمتهاى بر مرحوم حدّاد از همين فرد نشأت مىگرفت . و اينها همان افرادى بودند كه دم از ولايت مىزدند و سنگ محبّت و ولاء اهل بيت را به سينه مىزدند و با فريب‌ها و نيرنگ‌ها و دروغ و تهمت در صدد تخريب عقائد اشخاص و افساد مرام آنها در ارتباط با مرحوم حدّاد برمىآمدند ؛ نَعوذ باللهِ مِن شرور أنفسِنا و من سيّئات أعمالنا .\r\nاولياى خدا مشيّت الهى را همانطور كه هست اجراء مىكنند و از خود خواست و ميلى را به آن اضافه نمىكنند . عارف كامل كليّه تدبير و ادارهء امور خود را دربست و تماماً به ارادهء حقّ تفويض مىنمايد و در هر مسأله نظر و وجههء او به خواست و مشيّت حقّ است . براى گشايش امور و رفع معضلات و صحّت و عافيت دعا مىكند ، اما دعائى كه بر محور عافيت و صلاح پروردگار است ، نه بر محور خواست و ميل نفسانى خودش . بين دعاى او و دعاى ما فرق\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nاست . براى ما در مرتبه نخست نيّت و خواست ما مطرح است ، و در ضمن هم براى خالى نبودن عريضه تصنّعاً و مجازاً مىگوئيم : هر چه خواست تو باشد ! امّا براى عارف در مرتبه اوّل خواست و ارادهء حقّ مطرح است ، و در ضمن نيّت و ميل به آن مطلب در راستاى مشيّت حق‌ّمطرح مىشود . و اينست فرق بين عارف كامل و ساير افراد از هر دسته و گروه و هر درجه از درجات كمال .\r\n\r\nاعجاب نفس در صبر نمودن بر مشكلات نوعى ديگر از خطرات طريق است\r\nو در بعضى از موارد مطلب عكس مىشود . يعنى نفس در حالتى قرار مىگيرد كه از اينكه خدا او را در ابتلاء و شدّت و ضيق و تنگدستى قرار داده‌است مبتهج و مسرور است ، و بر خود مىبالد و خود را بدين وسيله مورد توجّه و نظر حضرت حقّ مشاهده مىكند . و از اينكه به جهت اين موضوع زبانش به شكوه و گلايه و قلبش به اعتراض نيامده است خرسند و مفتخر است ، و نمىخواهد از اين حالت خارج شود و همانند افراد عادى وضعيّت متعارف پيدا كند . اين حالت نيز از التذاذات نفس و وساوس شيطان است ، و ناشى از خود بزرگ‌بينى و جلوه نمائى نفس است . اين شخص در اين حالت اراده و مشيّت حقّ را نمىنگرد ، بلكه نفس خود را مىبيند كه چگونه در مقابل مشكلات با قامتى رسا و سربلند ايستاده و خم به ابرو نمىآورد ! و همچون ديگران زبان به اعتراض نمىگشايد ، و در مقابل اراده و مشيّت پروردگار خاضع و خاشع است ! او خدا را نمىبيند ، جلوه‌هاى نفس و ذات خود را مىبيند ؛ چشمان او از ادراك نور حقّ كور گشته است و به ظلمت و كدورت نفس خو گرفته و آن را نور و بهاء و بهجت مىپندارد . او ظهور را مشاهده نمىكند ، بلكه بر مظهر و تعيّن معتكف شده است . پس اين حالت يك حالت رحمانى نيست بلكه شيطانى است . حالت رحمانى اين است كه در عين صبر و تحمّل و بردبارى ، هر لحظه تغيير و تحوّلى براى او رخ دهد برايش فرقى نكند و او را از جانب حقّ بداند ؛ درست مانند مسائلى كه حدّ و وقت و امَدى برايشان در نظر مىگيرند و پس از انقضاء امَد و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nاجل به حالتى ديگر برمىگردند حالت انسان بايد اين چنين باشد ، براى او نبايد فرقى بكند .\r\nروزى حقير به يكى از اين افراد كه مبتلاء به اين درد و مرض بود برخورد كردم ، و در حالى كه دائماً دم از توحيد و تفويض و مقام تسليم داشت از گرفتاريها و شدائد و مشكلات زندگى خود نيز سخن به ميان مىآورد و به خودنمائى و جلوه‌نمائى در مقابل شدائد و صعوبتهاى امور مىپرداخت ، و مرتّب مىگفت :\r\n هر كه در اين راه مقرّب‌تر است * جام بلا بيشترش مىدهند \r\nو اينكه هر كس را ياراى آن نيست كه پا در اين راه بگذارد ، و از مقام سخن تا مقام عمل فاصله بسيار است ، و آنان كه لبّيك گفتند و تا آخر در ميدان عمل ايستادند افراد خاصّى هستند ، نه هر كسى كه ادّعا كند و بعد به مجرّد كمترين مشكلى و سختى بار بر زمين بگذارد ؛ و از اين قبيل عبارات كه تماماً حكايت از پرستش نفس و بزرگ‌بينى او و انانيّت و استقلال در مقابل ذات حقّ داشت .\r\nحقير هر چه صبر كردم ديدم خير ، ظاهراً سخن او را پايانى نيست و در مقام انانيّت و استقلال چنان داد سخن داده است كه ديگر مجالى براى شؤونات حضرت حقّ نمانده است . رو كردم به او و گفتم : شما هنرى بخرج نداده‌ايد ، زيرا گرچه مصائب و مشكلات از ناحيه پروردگار است ولى صبر و تحمّل و سعهء هضم اين مطالب هم از ناحيه پروردگار است ؛ و اگر خداوند اين ظرفيّت و سعه را به شما نمىداد شما هم مانند ساير افراد و يا چه بسا بيشتر و بدتر از آنها فرياد به ناله و شكايت برمىآورديد و از ستم روزگار بر خود فغان و عويل سرمىداديد ؛ و اگر اين تحمّل به ديگران هم داده شود شايد آنان نيز بتوانند همانند شما يا بهتر از شما آن را متحمّل شوند و ديگر به رخ بقيّه نكشند و دم فروبندند .\r\nاين فرد كه دمادم سخن از توحيد و تعيّن حقّ داشت و خود را در قبال ارادهء او تسليم قلمداد مىكرد ، برآشفت و گفت : خير ! خود انسان در قبول و يا ردّ\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاين مسأله متفاوت است ؛ همه مىتوانند اين مصائب را به دوش بكشند ولى كسى زير بار تحمّل آن نمىرود و فقط ما هستيم كه پاى حرف خود ايستاده‌ايم و بقيّه فقط حرفش را مىزنند .\r\nمن گفتم : مگر شما دم از توحيد نمىزنيد و نمىگوئيد : فقط حقّ است و اراده حقّ ، و بقيّه پوچ و بىارزش و غير قابل توجّه ، و ما به اين نكته رسيده‌ايم ؛ آنوقت اين حرف شما ديگر چه خواهد شد و چطور بين اين دو متناقض را جمع خواهيد كرد ؟ اگر واقعاً اذعان داريد كه فقط اراده و مشيّت حقّ بر عالم وجود حاكم است و هر چه از فيض و قدرت و علم و حيات و آثار وجود در اين عالم ظاهر و بارز است از ناحيه پروردگار است ، پس چطور دم از خود و تحمّل خود و پايدارى و استقامت خود مىزنيد ؟ ! و اگر براى خود در اين مرتبه و منزله جايگاهى تعيين كرده‌ايد و حسابى جداى از اراده و مشيّت پروردگار براى خود باز كرده‌ايد و خود را در قبال اعطاى فيض او چيزى پنداشته‌ايد ، خوب با آن سخنان توحيدى و تسليم همهء تعيّنات و هستىها به تعيّن و هستى او چه خواهيد كرد ؟ !\r\nجان من اوّل مسأله تعيّن و خوديّت و انانيّت را از خود محو كن و اين مطلب را در وجود خود حلّ كن ، آنگاه دم از توحيد بزن و سخن از اطلاق اراده و مشيّت حضرت حقّ بر زبان آور !\r\nناگفته نماند : اين فرد بواسطه تخطّى از دستورات استاد مبنى بر رعايت اصول معيشتى و عمل بر اساس تكليف ظاهرى به اين انحراف و سقوط مبتلا گرديد . عمل طبق تفكّرات و سليقه‌هاى شخصى و عدم توجّه به دستورات استاد سلوك نه تنها انسان را رشد نمىدهد و كمالى براى انسان ببار نمىآورد ، بلكه خداى نكرده موجب توقّف در مهالك نفس و انغمار در انانيّت و وساوس و آثار فريبندهء طلوع نفس و جلوه‌هاى جاذب شيطانى آن خواهد شد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nوقتى استاد مىگويد : براى امرار معاش بايد به سر كار به روى و كار درست و صحيح انجام دهى و امور خود را بر اساس تكليف الهى در تمشيت حيات و زندگى قرار دهى ، شاگرد نبايد بگويد : رفتن به بازار و بسوى كار موجب اتلاف وقت و از دست رفتن فرصت مىشود ، و من بجاى اشتغال به امور روزمرّه به ذكر و فكر و توجّه به خود مىپردازم و بيشتر از وقت و عمرم را در راه رسيدن به مقصد بهره‌مىبرم . نتيجه آن مخالفت اين انحراف و انحطاط و سقوط است .\r\nدر اينجا سخن را در اين مبحث به پايان مىبريم و به نظر مىرسد كه به اندازهء كافى جهت توضيح و تبيين مطلب شرح داده شده است .\r\nو محصّل مسأله اينكه : عارف كامل و ولىّ و اصل هيچ هدف و انگيزه‌اى جز تطبيق امور خود و شاگرد بر اساس نزول اراده و مشيّت حضرت حقّ ندارد ، و طابق النّعل بالنّعل عمل بر طبق همان سنّت جاريه الهيّه را در حوادث‌و جريانات عالم طبع و دنيا خواستار است ؛ به نحوى كه اگر چنانچه به اين مرحله از قدرت و قوّت و اشراف و سيطره نرسيده بود ، و همچون يك فرد عادى كوچه و بازارى كه هيچ قدرتى و اراده‌اى بر تغيير مشيّت ظاهريّه پروردگار ندارد و صرفاً رفع حوائج و قضاء ضروريّات را در تهيّه و تنظيم علل و اسباب عادى و ظاهريّه آن جستجو مىكند چطور عمل مىكرد ، اكنون نيز به همان كيفيّت و همان طريقه عمل مىكند بدون ذرّه‌اى تمايل در تغيير و تبديل امور بر خلاف خواست و ارادهء حقّ . البتّه در اينجا يك نكته نهفته است و آن اينكه چرا در برخى از موارد ما مشاهده مىكنيم ( چه براى خود و چه براى ساير افراد ) عملى بر خلاف جرى عادى و به صورت خارق عادت از آنان سر مىزند كه توضيح مسأله را در فصل و مميّز آتى ذكر خواهيم نمود ، إن شاء الله .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nشاخصهء پنجم : نفس عارف بالله و فعل و تدبير او عين اراده و تدبير حضرت حقّ است\r\nپنجمين خصوصيّت از خصوصيّات عارف بالله و ولىّ كامل الهى اينست كه : نفس او به واسطهء فناء در ذات حضرت حقّ عين تجلّى حقّ شده است ، و فعل او فعل حقّ و تدبير او تدبير حقّ است .\r\nاين مسأله گرچه در صفحات گذشته با عباراتى متفاوت بحث شده است ، امّا مناسب ديدم بطور يك فصل جداگانه در اطراف آن قدرى توضيح دهم . زيرا ادراك صحيح اين مطلب و شناخت نسبتاً درست از اين مسأله مىتواند مفتاح و كليد اساسى سعادت و فلاح انسان در طىّ طريق و باز شدن درهاى فيض و لطف پروردگار باشد . معرفتى كه انسان سالك را از وقوع در مهالك و دام ابالسه و شياطين و اغواء مدّعيان راه محفوظ مىدارد و بين حقّ و باطل و مجاز فرق مىگذارد و سره را از ناسره تشخيص مىدهد و گوهر ناب را از خرمهره باز مىشناسد .\r\n\r\nدر فعل و خلق حوادث ، مصلحت در مرتبهء متأخّر قرار گرفته است\r\nچنانچه تا حدودى بيان اين مطلب گذشت كه : ذات حضرت حقّ در فعل و خلق حوادث به تفكّر و تأمّل و إعمال رويّه نيازى ندارد ، و افعال او بر اساس انطباق با مصالح واقعيّه نمىباشد ؛ بلكه مصلحت در مرتبهء متأخّر از فعل و خلقت حقّ قرار گرفته است نه در مرتبهء مقدّم . و به عبارت ديگر : چنانچه در افعال و كردار ما مصلحت بعنوان علّت غائى تلقّى مىشود ، در افعال پروردگار جنبهء علّى\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nندارد بلكه معلول فعل حقّ است ؛ و فعل حقّ علّت موجِدهء او است نه اينكه او علّت موجدهء فعل و ارادهء حقّ باشد .\r\nاگر بخواهيم مثالى در تقريب اين مسأله در حيطهء افعال و كردار خود بزنيم ، همانند حركت دست مىباشد كه معلول اراده و مشيّت انسان است . انسان براى برداشتن چيزى دست خود را به حركت درمىآورد و آن چيز را از جائى برمىدارد . در اين فرض مثال ، نفس حركت دست علّت غائى براى انسان محسوب نمىشود ، بلكه علّت غائى برداشتن آن شىء و استفاده از آن است ، و حركت دست معلول اراده و خواست انسان است . اگر فرد اراده برداشتن آن شىء را نمىكرد هيچگاه دست او به حركت درنمىآمد .\r\nامّا يك وقت خود حركت بعنوان علّت غائى محسوب مىشود . مثلًا انسان مىخواهد ببيند دستش حركت مىكند يا نه ، و سعى مىكند دست خود را حركت دهد ؛ در اينجا علّت غائى حركت است ، عكس فرض اوّل كه معلول بود .\r\nمسأله مصلحت در فعل حقّ مانند مسأله حركت در فرض اوّل است ؛ يعنى علّت غائى براى فعل حقّ نيست بلكه معلول فعل حقّ است . امّا در ديدگاه ما اينچنين تصوّر مىشود كه حقّ اشياء را بر اساس مصلحت و انطباق با واقع خلق كرده است ، و اين غلط است ؛ و صد البتّه اين مسأله ربطى به وجود علّت غائى براى فعل حقّ ندارد . در فلسفه مبرهن است كه هر فعلى چه از حقّ و چه از خلق بايد مسبوق به علّت غائى باشد ، و بدون آن لغو و عبث است .\r\nمرحوم حكيم حاجى سبزوارى در بحث از علّت غائى مىفرمايد :\r\n و كلُّ شىءٍ غايةً مُستتبِع * حتّى فَواعلَ هى الطّبايعُ\r\nإذ مُقتضَى الحكمةِ و العناية * إيصالُ كلِّ ممكنٍ لغايةٍ [ 1 
  ] \r\n\r\n\r\n","description":"","footnote":"\r\n[ 1 
  ] - شرح منظومه ، ( حكمت ) ، ص 118\r\n","page_name":" 325 ","page_number":325},
  {"content":"\r\n\r\n« هر چيزى در فعل و كردار خود غايتى را دنبال مىكند ، حتّى فاعل‌هاى بدون اراده و اختيار كه طبايع نفس ما را تشكيل مىدهند . زيرا اقتضاى حكمت بالغهء حضرت حقّ و لطف او اينست كه هر موجودى را به غايت و مقصد كمالى خودش برساند . »\r\n\r\nكلام مرحوم صدرالمتألّهين در بحث غايت\r\nمرحوم صدرالمتألّهين در جلد دوّم « أسفار » در بحث غايت چنين مىفرمايد :\r\nفَلَو احْتاجَ فى فِعله إلى معنًى خارجٍ عَن ذاتهِ لَكان ناقصًافى الفاعليّةِ ، و ستَعلَم أنّه مسبِّبُ الأسبابِ . و كلُّ ما يَكونُ فاعلًا أوّلًا لا يكونُ لِفعلِه غايةٌ أوّلىٌ غَيرُ ذاتِه ؛ إذِ الغاياتُ كسائِر الأسبابِ تَستَنِد إليه . فَلو كان لِفعله غايةٌ غيرُ ذاتِه ، فَإن لَم يَستنِدْ وجودُها إليه لَكان خَرْقَ الفَرض ، و إن استَندَ إليه فالكَلامُ عائدٌ فيما هُو غايةٌ داعيةٌ لصدورِ تلكَ الغايةِ المَفروضةِ كَونُه غيرَ ذاتِه تعالَى و هكَذا حتّى يَنتهىَ إلى غايةٍ هى عَينُ ذاتِه .\r\nفَذاتُه تعالَى غايةٌ للجَميعِ كما هو إنّه فاعلٌ لَها . و بيانُ ذلكَ أنّه سَنُقرِّر لك إن شاءَ اللهُ تعالَى : أنّ واجبَ الوجودِ أعظمُ مُبتَهجٍ بِذاتِه ، و ذاتُه مَصدرٌ لجَميعِ الأشياءِ ؛ و كُلّ مَن ابْتهجَ بشىءٍ ابتهَج بجَميعِ ما يَصدُر عن ذلكَ الشّىءِ مِن حيثُ كَونِها صادرةً عنهُ . فَالواجبُ تعالَى يُريد الأشياءَ لا لأجْلِ ذَواتِها مِن حيث ذواتِها ، بَل مِن حيثُ أنّها صادِرةٌ عن ذاتِه تعالى . فَالغايةُ له فى إيجادِ العالَمِ نفْسُ ذاتِه المقدَّسةِ ؛ و كلُّ ما كانتْ فاعليّتُه لشىءٍ علَى هذا السّبيلِ كان فاعلًا و غايةً لذلك الشَّىءٍ . . . [ 1 
  ]\r\n« پس اگر خداى متعال در فعل خود نيازمند به غير باشد بنابراين در فاعليّت خود ناقص خواهد بود ، درحاليكه به زودى براى تو روشن مىشود كه او علّت اولى و مسبّب همهء اسباب و علل وجودى اشياء است . و هر چيزى كه فاعل\r\n\r\n\r\n","description":"","footnote":"\r\n[ 1 
  ] - الأسفار ، ( الحكمة المتعالية ) ج 2 ، ص 263\r\n","page_name":" 326 ","page_number":326},
  {"content":"\r\n\r\nيك شىء است كه قبل از او فاعلى وجود نداشته است ، براى فعل او غايتى ابتداءً جز ذات خود فاعل نخواهد بود ؛ زيرا غايات و مقاصد همانند ساير اسباب و عللِ وجودى به او بازگشت مىنمايد . در اين صورت اگر براى فعل او غايتى غير از ذات خودش متصوّر شود ، پس اگر وجود آن غايت مستند به او نباشد ، كه اين خلاف فرض و صورت مسأله است ( زيرا ما گفتيم كه فاعل اوّل چه در علّت فاعلى و چه در علّت غائى فقط ذات او است نه چيزى سواى ذات او ) و اگر علّت غائى به او مستند شود ، پس مطلب را به آنجا مىكشانيم و مىگوئيم : بايد براى اين علّت غائى كه در مرحلهء دوّم تحقّق يافته يك علّت غائى باشد كه اين علّت غائى ثانوى معلول آن قرار گيرد ، و در نتيجه باز به ذات پروردگار بازگشت مىنمايد .\r\nپس ذات پروردگار غايت و هدف از عالم وجود است ، همچنانكه ذات حضرت حقّ فاعل همهء عوالم وجود مىباشد . و بيان اين مطلب چنانچه پس از اين براى شما تقرير خواهيم نمود إن شاء الله چنين است : ذات حضرت حقّ كه واجب الوجود است بالاترين مرتبه ابتهاج و خوشى را در ذات خود دارد ، درحاليكه ذات او مصدر و منشأ همهء موجودات است ؛ و هر ذاتى كه مبتهج و مسرور باشد به چيزى ، بايد به آثار و لوازم آن شىء نيز مسرور و مشعوف باشد ، زيرا آثار و لوازم يك شىء جداى از آن نمىباشند . بر اين اساس ، اينكه حضرت حقّ عالم وجود را بيافريده است نه از آن جهت است كه فائده و مصلحتى را در عالم وجود احساس مىكرد و براى وصول به آن مصلحت و فائده اقدام به خلقت آن كرده است ، بلكه از اين جهت مىباشد كه عالم وجود تماماً و دربست از وجود خود او نشأت مىگيرد و ذات خود او مفيض فيض وجود به مراتب مادون ذات است . پس غايت و علّت وجود مخلوقات عبارت از ذات خود او است نه چيز ديگر و خارج از ذات خودش ؛ و هر چيزى كه فاعليّت او براى خلقت يك\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nشىء و ايجاد او اين چنين باشد ، هم فاعل آن شىء است و هم غايت و مقصد آن شىء . . . »\r\nو در حديث قدسى نيز وارد است :\r\nيا بنَ آدمَ ! خَلقتُ الأشيآءَ لأجلِكَ و خَلقتُكَ لأجْلى . [ 1 
  ]\r\n« اى فرزند آدم ! من جملهء عالم را براى تو خلق نمودم ( كه تو به كمال برسى ) و تو را براى خود خلق نمودم ( كه وجود خود و آثار آن را در تو ببينم ) . »\r\nبر اين اساس مسأله غايت با مسأله تطبيق فعل بر اساس مصلحت فرق مىكند ، در فعل حضرت حقّ مصلحت به معناى مذكور منتفى است ولى غايت و هدف وجود دارد .\r\n\r\nنفس ارادهء ولىّ حقّ بر انجام كارى همان نفس ارادهء خداست\r\nحال كه مطلب تا حدودى روشن شد مىگوئيم : عارف كامل نيز بر اساس مصلحت و دورانديشى و إعمال رويّه و تطبيق دادن عمل خود با مصالح و مضارّ نفس الأمريّه كارى انجام نمىدهد ، بلكه نفس ارادهء او بر انجام يك فعل همان نفس ارادهء حقّ است بدون تأمّل و تفكّر و إعمال رويّه .\r\nأميرالمؤمنين عليه‌السّلام براى فرستادن يك حاكم به شهرى يا كشورى نمىنشيند فكر كند و اصحاب خود را يك يك در نظر بياورد و حالات آنان را بسنجد و شرائط آن منطقه را در نظر بگيرد و يك فرد أصلح را براى آنجا كه با شرائط محيط آنجا وفق دهد كانديدا و انتخاب كند ؛ اين كارها مربوط به ما است و در حدود سعهء وجودى و ظرفيّت فكرى ما است .\r\nاو وقتى مىخواهد فردى را بفرستد ، همان فرد در نفس او حاضر مىشود بدون فكر و تأمّل ؛ و غير از آن در نفس او اصلًا وارد نمىشود . زيرا اراده و مشيّت خداى متعال كه از دريچه نفس مولى أميرالمؤمنين عليه‌السّلام طلوع\r\n\r\n\r\n","description":"","footnote":"\r\n[ 1 
  ] - كلمة الله ، ص 169 ( در اين كتاب به جاى « يا بن آدم » ، « عبدى » دارد . )\r\n","page_name":" 328 ","page_number":328},
  {"content":"\r\n\r\nنموده دو تا نيست بلكه يكى است ؛ و قابل تشكيك و حدس و تخمين نيست ، بلكه قطعى و بتّى است و دو برنمىدارد و احتمال ديگرى نمىدهد . و يا اگر بگويد : اين كار را انجام بده ، يعنى همين و بس ! و ديگر هيچ ! و اين است همان معناى حديثى كه قبلًا گذشت : « من سمع و بصر و لسان فردى خواهم شد كه اطاعت مرا كند و به عبوديّت من در آيد » .\r\nساير افراد در ارتباط با افكار و امورات شخصيّه و اجتماعيّه خود بايد راهى بس طولانى براى رسيدن به نتيجه بپيمايند و مقدّماتى را پشت سر بگذارند و قضايا و قياساتى را به دنبال هم ترتيب دهند و مشورتها و صلاحديدهائى را به كار بندند ، تازه به نتيجهء درست برسند يا نرسند . اين همه خطا و اشتباه و خلاف كه ما از بشر مشاهده مىكنيم از چه باب است ؟ مگر اين اشتباهات تمامى از بىتوجّهى و بىدقّتى و بىاعتنائى رخ مىدهد ؟ خير ! چه بسا انسان كاملًا به همهء جوانب و شرائط و احوال يك مطلب به دقّت توجّه مىكند ، و تا جائى كه سعهء وجودى و ظرفيّت عقلانى او اجازه مىدهد در اطراف يك موضوع مىانديشد ، ولى باز مسأله بر خلاف انتظار و توقّع حاصل مىشود ، و چه بسا اشتباهات و خطاهاى جبران‌ناپذير براى انسان پيش خواهد آمد .\r\nاين اشتباهاتى كه براى اصناف مختلف مردم حاصل مىشود با دقّت كافى و رعايت همهء جوانب ، همه و همه برگشتش به نقصان وجودى و محدوديّت سعهء اطّلاع و إشراف بر حقيقت أمر است .\r\nآن خطائى كه يك مهندس مرتكب مىشود و موجب مىشود ساختمانى فرو ريزد و يا پُلى واژگون شود و عدّه‌اى به هلاكت برسند ناشى از عدم إشراف او به همهء جوانب مسأله است ، و يا طبيبى كه با اشتباه خود موجب هلاكت و مرگ مريضى شود به همين اصل برمىگردد ؛ درحاليكه هيچكس متعمّداً و از\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nروى غرض مرتكب اين اشتباه نشده است ، و چه بسا اين عمل همراه با حسن نيّت و اعتقاد به اصلاح انجام گرفته است .\r\nو يا مجتهدى كه در تشخيص فتوا به خلاف مىرود و در ارائه طريق به مقلّدين به خطاء و اشتباه حكم مىراند ، به اين مسأله برمىگردد ؛ درحاليكه نزد خداوند مرتكب گناه نشده است و از روى غرض و مرض حكم بر خلاف نداده است . و يا در سطح وسيعتر و عام‌تر با مسؤوليّت بيشتر و خطيرتر .\r\nاينجا است كه ارزش و قيمت وجودى يك عارف كامل در مقايسه با ساير افراد از هر دسته و طبقه‌اى به خوبى روشن و واضح مىگردد ، و به اين اكسير حيات و ناموس عالم تشريع و تربيت بيشتر توجّه مىشود ، و اين نعمت و كرامت عظماى الهى براى انسان بهتر خود را مىنماياند ، و ضرورت حضور خود را دقيقتر و واضحتر نشان مىدهد ، و به آفات و مفاسد عدم ادراك و انقياد از خود بيشتر توجّه مىدهد .\r\nحضور صور علميّه در نفس عارف از مقام اطلاق و كلّيّت نشأت مىگيرد ، و در غير آن از جزئيّت و تركيب و امتزاج صور تصوّريّه و تصديقيّه حاصل مىشود . و به عبارت واضحتر : عارف از بالا به پائين مىنگرد و اوّل نظرهء او بر جنبهء كلّى مسأله و حكم قرار مىگيرد ، و ديگر افراد از پائين به بالا مىنگرند ؛ و اين معنى بسيار دقيق و ظريف و قابل دقّت است .\r\nعارف براى ادراك صور علميّه منتظر افاضه و اشراق از جانب حىّ قيّوم است . چنانچه رسول خدا صلّى الله عليه و آله و سلّم براى پاسخ به سؤالات و جريانات ، منتظر وحى از طرف حضرت حقّ مىبود و هيچگاه براى مسأله و موضوعى كه در حيطهء رسالت و مأموريّت او بود به علوم ظاهريّه و رأى افراد و صلاحديد اشخاص اتّكاء نداشت ، و مشاوره با افراد را صرفاً به جهت رشد و ترقّى و بينش آنها انجام مىداد نه براى كشف جهالت و رفع ضلالت ؛ چنانچه آيه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nشريفه : ( وَ شاوِرْهُمْ فِى الْأَمْرِ فَإِذا عَزَمْتَ فَتَوَكَّلْ عَلَى اللَّه ) [ 1 
  ] بر اين مسأله دلالت دارد . مسأله عزم يعنى افاضه نور و وضوح مطلب از ناحيه پروردگار نه از ناحيه رأى اشخاص و نظر آنها .\r\n\r\nخداوند ارادهء خود را در نفس ولىّبدون دخالت هواهاى نفسانى إعمال مىكند\r\nخداى متعال ارادهء خود را در نفس ولىّ بدون دخالت قواى واهمه و متخيّله و هواهاى نفسانيّه إعمال مىكند ، و از اين جهت خيال انسان كاملًا جمع و صددرصد نسبت به مسأله وثوق تامّ دارد ؛ بر خلاف ساير اشخاص كه در آنها احتمال بروز و دخالت سليقه‌هاى شخصيّه و آراء باطله و نقصان در انديشه و غرائض نفسانيّه و ملكات و صفات رذيله بطور جدّى مطرح مىباشد ، و بهيچوجه من الوجوه يك فرد نمىتواند به افكار و ايده‌ها و دستورات اين گونه افراد اعتماد نمايد ، و بعنوان حجّت شرعيّه و مبرّر عقليّه در پيشگاه عدل پروردگار به حساب آورد . اختلاف در افعال و كردار ولىّ خدا نفس اختلاف در ظهورات و بروزات مصاديق مختلفهء اراده و مشيّت حقّ است .\r\nبايد توجّه داشت كه اختلاف در نظرات و عقايد ما ناشى از جهل ما نسبت به واقع و نفس الأمر است كه موجب تغيّر و تبدّل رأى در ازمنهء متفاوته مىشود . روزى به يك رأى و نظريّه و مصلحت و فتوى معتقد و ملتزم مىشويم ، و روز ديگر با يك گردش يكصد و هشتاد درجه‌اى درست بر خلاف نظر اوّل و فتواى اوّل و اعتقاد اوّل حكم مىنمائيم . امروز صحّت و درستى يك مسأله را براى خود و ديگران همچو آفتاب روشن و واضح و بدون چون و چرا مىدانيم ، و فردا پس از بطلان مسأله و انكشاف خلاف به بهانه‌هاى مختلف در صدد رفع شكست و انكسار از شخصيّت خود برمىآئيم . و اگر تا حدودى انصاف داشته باشيم اعتراف به جهل و نادانى و يا فريب خوردن از وسوسه‌هاى ديگران مىنمائيم ؛ و اين\r\n\r\n\r\n","description":"","footnote":"\r\n[ 1 
  ] - سوره آل عمران ( 3 ) قسمتى از آيهء 159\r\n","page_name":" 331 ","page_number":331},
  {"content":"\r\n\r\nتسلسل پىدرپى و هر روز و هر ماه ادامه مىيابد و باز اعترافى ديگر و باز جهالتى ديگر .\r\n\r\nگرچه ظهورات حضرت حقّ متفاوت است ولى اصل و ريشه يكى است\r\nامّا عارف امكان ندارد بگويد : من اشتباه كردم ، مرا گول زدند ، من نمىدانستم ، ايكاش اين كار را نمىكردم ، و اگر مشورت مىكردم به اين اشتباه گرفتار نمىشدم ؛ زيرا نفس اعتراف با حال و موقعيّت او درست در يك تقابل رودر رو قرار دارد . اشتباه عارف يعنى اشتباه خدا ، خطاى عارف يعنى خطاى پروردگار ، و پروردگار كه اشتباه و خطا نمىكند .\r\nگرچه ظهورات حضرت حقّ متفاوت است ، ولى اصل و ريشه و نفس ارادهء او يكى است . در شير به تجلّى قهّاريّت و سطوت و اقتدار متجلّى مىشود ، و در غزال به تجلّى لطف و رأفت و جمال و انس جلوه‌گرى مىنمايد ؛ و هر دو يكى است گرچه در خارج و عالم اعيان متفاوت و مختلف است ، و از ديدگان ما دو جلوهء كاملًا جدا و مجزّاى از هم‌اند ، و هر دو درست و صحيح و بجا و در جاى خود قرار دارند .\r\nظهورات مختلف عارف كامل گرچه ممكن است متفاوت باشد ، ولى هردو دو جلوه از جلوات حقّ است و با هم هيچ فرقى ندارد ؛ زيرا او مصداق حقيقت : ( كُلَّ يَوْمٍ هُوَ فى شَأْنٍ ) [ 1 
  ] شده است ، و تشؤّن به هر شأن موجب اختلاف و تفاوت در ظهور و بروز آن شأن خواهد شد .\r\n هر لحظه به شكلى بت عيّار برآمد * دل برد و نهان شد\r\nهر دم به لباسى دگر آن يار برآمد * گه پير و جوان شد\r\nگاهى به دل طينت صلصال فرو شد * غوّاص معانى\r\nگاهى ز بُن كَه گِل فخّار برآمد * شد لعل بدخشان \r\n\r\n\r\n","description":"","footnote":"\r\n[ 1 
  ] - سوره الرّحمن ( 55 ) ذيل آيه 29\r\n","page_name":" 332 ","page_number":332},
  {"content":"\r\n\r\n گه نوح شد و كرد جهان را به دعا غرق * خود رفت بكشتى\r\nگه گشت خليل و ز دل نار برآمد * آتش چو جنان شد\r\nيوسف شد و از مصر فرستاد قميصى * روشن كن عالم\r\nاز ديدهء يعقوب چه انوار برآمد * تا ديده عيان شد\r\nحقّا كه وى آن بود كه اندر يد بيضا * ميكرد شبانى\r\nدر چوب شد و بر صفت مار برآمد * زان فخر كيان شد\r\nبرگشت دمى چند بر اين روى زمينى * از بهر تفرّج\r\nعيسى شد و بر گنبد دوّار برآمد * تسبيح كنان شد\r\nاين جمله همان بود كه مىآمد و ميرفت * هر قرن كه ديدى\r\nتا عاقبت آن شكل عرب‌وار برآمد * داراى جهان شد\r\nمنسوخ نباشد چه تناسخ بحقيقت * آن دلبر زيبا\r\nشمشير شد و از كف كرّار برآمد * قتّال زمان شد\r\nنه‌نه كه همان بود كه مىگفت أنا الحقّ * در صورت بُلها\r\nمنصور نبود آنكه بر آن دار برآمد * نادان به گمان شد\r\nرومى سخن كفر نگفته است چو قائل * منكر مشويدش\r\nكافر شود آنكس كه به انكار برآمد * از دوزخيان شد [ 1 
  ] \r\nيكى از مدّعيان معرفت و ولايت كه ساليانى متمادى با مرحوم والد رضوان‌الله عليه مأنوس و محشور بوده است ، روزى براى حقير از كيفيّت مدرَكات خود با مرحوم والد سخن مىگفت و اظهار مىداشت : من در زمان حيات ايشان مطالب را بهتر و عميق‌تر از ايشان ادراك مىكردم ، و چه بسا به حقائقِ از مسائل و قضايائى مىرسيدم كه براى ايشان هنوز منكشف نشده بود . و\r\n\r\n\r\n","description":"","footnote":"\r\n[ 1 
  ] - كلّيات شمس تبريزى ، مولانا جلال الدّين رومى ، چاپ امير كبير ، ص 483\r\n","page_name":" 333 ","page_number":333},
  {"content":"\r\n\r\nگاهى اتّفاق مىافتاد كه مطلبى را به من مىفرمودند انجام دهم ، و من مىديدم كه صلاح نيست انجام دهم و تعلّل مىكردم و انجام نمىدادم ، و پس از گذشت مدّتى مرا مىخواستند و مىگفتند : فلانى آن مطلب را انجام دادى ؟ من عرض مىكردم : خير ! ايشان مىفرمودند : انجام نده ! و اين مسأله دلالت دارد كه ايشان نسبت به كنه مطلب و حقيقت امر جاهل بودند و من آگاه و مطّلع بودم .\r\nحقير پس از شنيدن اين مطلب مردّد بودم بر احوال او بگريم يا بخندم ! گريه بر تأسّف از دست رفتن فرصت‌ها ، و خنده بر جهالت و عدم وصول به كمترين مرتبه از مراتب معرفت و شناخت عارف كامل و ولىّ الهى !\r\nمن به ايشان گفتم : آيا شما احتمال نمىدهيد كه خود ايشان نسبت به واقع امر و حقيقت مسأله اطّلاع داشته‌اند و بنا بر مصلحتى خواسته‌اند كه قضيّه را به اين نحو و اين كيفيّت مطرح كنند ؟ ايشان پاسخ دادند كه : ممكن است . من گفتم : بنابراين بر چه اساسى شما مىگوئيد من از ايشان نسبت به حقائق امور آگاه‌تر و عالم‌تر بودم ؟ درحاليكه براى خود اين حقير نظير اين مسأله بارها و بارها پيش آمده و ايشان پس از تغيّر و تبدّل موضوع به وضوح نشان دادند كه از تمام كم‌ّو كيف مسأله مطّلع بوده‌اند . در اينجا آن شخص سكوت كرد و چيزى نگفت .\r\nو در اينجا بنده عرض مىكنم : چون در آن وقت من ايشان را مستعدّ شنيدن اين مطلب نيافتم لذا حقيقت مطلب را اصلًا مطرح نكردم و آن را مكتوم گذاردم و آن اينست :\r\n\r\nاختلاف در حالات و گفتار اولياء ناشى از تبدّل ظهورات حقّ است\r\nاين اختلافى را كه ما در اطوار و حالات و گفتار حضرت والد قدّس الله سرّه مشاهده مىكرديم تماماً ناشى از تبدّل ظهورات حضرت حقّ بود كه از اختلاف در شؤون ذات نشأت مىگرفته است . ذات اقدس الهى گرچه واحد است و هيچ اختلاف و تغيّر و تحوّل در آن راه ندارد ، ولى ظهورات و بروزات او إلى ما لا نهايه قِلّةً و كِثرةً و ضعفًا و شِدّةً متفاوت است . و اين مسأله بسيار بالاتر\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nو عالىتر و راقىتر از مسألهء مصلحت و دورانديشى و ژرف‌نگرى در تفكّرات و آراء و انظار است .\r\nمسأله رأى و نظر عارف مسأله ظهور مشيّت و ارادهء حقّ است نه تفكّر و تأمّل و رعايت مصالح و جوانب ! و اين ظهور و بروز بر اساس نفس ارادهء پروردگار بدون هيچ واسطه و تعلّقى به كثرات متحقّق مىشود . و امّا از آنجا كه ما از اين نكته غافليم و اولياء را همچو خود مىپنداريم حكمِ مترتّب بر جهالت و نادانى خود را بر آنان مىنهيم ، و از آنان همان چيزى را مىسازيم كه خود بر آن چيز قرار گرفته‌ايم ، و مرتبه‌اى را براى آنان قرار مىدهيم كه خود در همان محدوده سير و تفرّج مىنمائيم .\r\nجائى كه شخصى همچو حضرت والد به حقير مىگويد : هر فعلى و نيّتى را كه انجام بدهى از ديدگان ما دور نخواهد بود و عملًا نيز اين ادّعا را همچون آفتاب روشن و مبرهن ساخته است ، آنوقت مىشود دربارهء او تصوّر كرد كه از حقائق امور بىاطّلاع بوده و ما بر ايشان ترجيح داشته باشيم ؟ ! ! ديگران هزار ادّعاء دارند و يكى را نمىتوانند ثابت كنند ، آنوقت مىآيند و خود را به جاى اولياى الهى جا مىزنند و لباس قدس و تقوى بر تن مىكنند و رداء تربيت و تزكيه بر دوش مىاندازند و دستار و طيلسان ارادت و ولايت و حلقه و ارشاد بر خود مىبندند و خلقى را گمراه و خود را عاطل و باطل و مسؤول قرار مىدهند .\r\nمؤلّف گويد : در اين فصل مناسب مىبينم داستان حضرت موسى و خضر على نبيّنا و آله و عليهماالسّلام را كه در قرآن كريم منقول شده است و ما آن را با بيانى خاصّ و تفسيرى بسيار معجب از حضرت حدّاد رضوان‌الله عليه شنيديم بيان كنم ، كه دقيقاً به همين مطلبى كه به آن پرداخته‌ايم اشارت و دلالت دارد و به وضوح مدلّل مىسازد كه اراده و خواست حضرت حقّ جلّ و علا چگونه در نفوس حضرات انبياء الهى و اولياى حقّ در اطوار مختلف و أشكال متفاوت\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nظهور پيدا مىكند ، گرچه حكمت و مصلحت اين ظهورات و اعمال به ظاهر متضادّ براى ما مخفى و مجهول باشد .\r\n\r\nداستان ملاقات حضرت موسى با حضرت خضر عليهما السّلام در قرآن كريم\r\nدر قرآن كريم راجع به ملاقات حضرت موسى با خضر عليهماالسّلام مىفرمايد :\r\n( وَ إِذْ قالَ مُوسى لِفَتاهُ لا أَبْرَحُ حَتَّى أَبْلُغَ مَجْمَعَ الْبَحْرَيْنِ أَوْ أَمْضِىَ حُقُباً * فَلَمَّا بَلَغا مَجْمَعَ بَيْنِهِما نَسِيا حُوتَهُما فَاتَّخَذَ سَبيلَهُ فِى الْبَحْرِ سَرَباً * فَلَمَّا جاوَزا قالَ لِفَتاهُ آتِنا غَداءَنا لَقَدْ لَقينا مِنْ سَفَرِنا هذا نَصَباً * قالَ أَ رَأَيْتَ إِذْ أَوَيْنا إِلَى الصَّخْرَةِ فَإِنِّى نَسيتُ الْحُوتَ وَ ما أَنْسانيهُ إِلَّا الشَّيْطانُ أَنْ أَذْكُرَهُ وَ اتَّخَذَ سَبيلَهُ فِى الْبَحْرِ عَجَباً ) [ 1 
  ] .\r\n« زمانى موسى به رفيق و همراهش ( يوشع بن نون ) گفت : من از هيچ تلاش و كوششى فروگزار نخواهم كرد تا به مجمع البحرين برسم و يا عمر خود را سپرى نمايم ( براى رسيدن به مقصود كه حضور در خدمت وليّى از اولياى الهى كه حضرت خضر باشد ) . پس زمانى كه به مجمع البحرين رسيدند ماهى را فراموش كردند ( ماهى را كه به عنوان غذا با خود آورده بودند ) و آن ماهى به دريا رفت و ناپديد شد . پس موسى و همراهش از آن مكان گذشتند و قدرى فاصله گرفتند ؛ موسى گفت : غذاى ما را بياور كه رنج سفر ما را به تعب و گرسنگى انداخته است . رفيقش پاسخ داد : به ياد دارى وقتى در كنار صخره قدرى به استراحت پرداختيم ؟ من ماهى را فراموش كردم و فقط شيطان او را از ياد من برد ، و ماهى نيز به دريا رفت و ناپديد شد ؛ و شگفت آنكه ماهى بريان شده بود و آماده براى تناول شده بود . »\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيات 60 الى 63\r\n","page_name":" 336 ","page_number":336},
  {"content":"\r\n\r\n( قالَ ذلِكَ ما كُنَّا نَبْغِ فَارْتَدَّا عَلى آثارِهِما قَصَصاً * فَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً * قالَ لَهُ مُوسى هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً * قالَ إِنَّكَ لَنْ تَسْتَطيعَ مَعِىَ صَبْراً * وَ كَيْفَ تَصْبِرُ عَلى ما لَمْ تُحِطْ بِهِ خُبْراً * قالَ سَتَجِدُنى إِنْ شاءَ اللَّهُ صابِراً وَ لا أَعْصى لَكَ أَمْراً * قالَ فَإِنِ اتَّبَعْتَنى فَلا تَسْئَلْنى عَنْ شَىْءٍ حَتَّى أُحْدِثَ لَكَ مِنْهُ ذِكْراً * فَانْطَلَقا حَتَّى إِذا رَكِبا فِى السَّفينَةِ خَرَقَها قالَ أَ خَرَقْتَها لِتُغْرِقَ أَهْلَها لَقَدْ جِئْتَ شَيْئاً إِمْراً * قالَ أَ لَمْ أَقُلْ إِنَّكَ لَنْ تَسْتَطيعَ مَعِىَ صَبْراً * قالَ لا تُؤاخِذْنى بِما نَسيتُ وَ لا تُرْهِقْنى مِنْ أَمْرى عُسْراً * فَانْطَلَقا حَتَّى إِذا لَقِيا غُلاماً فَقَتَلَهُ قالَ أَ قَتَلْتَ نَفْساً زَكِيَّةً بِغَيْرِ نَفْسٍ لَقَدْ جِئْتَ شَيْئاً نُكْراً * قالَ أَ لَمْ أَقُلْ لَكَ إِنَّكَ لَنْ تَسْتَطيعَ مَعِىَ صَبْراً * قالَ إِنْ سَأَلْتُكَ عَنْ شَىْءٍ بَعْدَها فَلا تُصاحِبْنى قَدْ بَلَغْتَ مِنْ لَدُنِّى عُذْراً * فَانْطَلَقا حَتَّى إِذا أَتَيا أَهْلَ قَرْيَةٍ اسْتَطْعَما أَهْلَها فَأَبَوْا أَنْ يُضَيِّفُوهُما فَوَجَدا فيها جِداراً يُريدُ أَنْ يَنْقَضَّ فَأَقامَهُ قالَ لَوْ شِئْتَ لَاتَّخَذْتَ عَلَيْهِ أَجْراً ) [ 1 
  ] .\r\n« موسى به رفيق و همراهش گفت : اين همان مقصدى است كه ما در طلبش مىبوديم ؛ سپس از راهى كه آمده بودند بازگشتند . در اين هنگام به بنده‌اى از بندگان صالح ما رسيدند كه او را مشمول رحمت و عنايتى از ناحيه خود كرده بوديم و از نزد خود او را عالم به علم لدنّى نموده بوديم . موسى به او گفت : اجازه مىدهى كه بدنبال تو بيايم تا از آن علمى كه خدا ترا نصيب كرده است مرا نيز بهرمند گردانى ؟ آن بنده صالح حقّ در پاسخ گفت : تو نمىتوانى مرا تحمّل\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيات 64 الى 77\r\n","page_name":" 337 ","page_number":337},
  {"content":"\r\n\r\nكنى و تاب و توان مصاحبت با مرا ندارى ! و چگونه صبر خواهى نمود بر آن چيزى كه علم و دانش آن نصيب تو نگشته است ؟\r\nموسى پاسخ داد : إن شاء الله مرا شكيبا خواهى يافت و مخالفت با تو را نخواهم نمود . آن بنده صالح گفت : اگر مىخواهى ملازم من باشى از هر چه مشاهده كردى سؤال و چون و چرا مكن تا وقتى كه ترا از راز و رمز آن آگاه سازم . موسى و آن عبد صالح حركت كردند تا به كشتى رسيدند و بر آن سوار شدند ؛ پس از مدّتى آن شخص شروع كرد به شكستن تخته‌هاى كشتى . موسى گفت : چكار مىكنى ؟ دارى كشتى را مىشكنى تا افرادش را غرق سازى ؟ عجب كار ناشايست و زشتى را انجام دادى ! آن بنده صالح گفت : نگفتم كه تو توان همنشينى با مرا ندارى ! موسى پاسخ داد : مرا بر نسيان و فراموشيم ملامت مكن و مرا به تكليف سخت و شاقّ وادار مكن . سپس از كشتى پياده شدند و در خشكى حركت كردند تا به نوجوانى نورس رسيدند ؛ يك دفعه آن شخص برجهيد و آن نوجوان را به قتل رساند . موسى فريادش بلند شد كه چرا بچه بىگناهى را به قتل رساندى ؟ مگر او چه كرده بود كه اينطور بىجانش نمودى ؟ بدان كه كار بسيار قبيح و وقيحى را مرتكب شدى !\r\nآن شخص گفت : نگفتم به تو كه نمىتوانى با من ملازمت داشته باشى !\r\nموسى پاسخ داد : اگر اينبار از تو سؤال نمودم ديگر با من رفاقت و مصاحبت مكن ، و بر اين مطلب از جانب من معذور خواهى بود .\r\nسپس حركت كردند تا به يك قريه رسيدند ، و درحاليكه گرسنگى بر آنان فشار آورده بود از اهل قريه تقاضاى طعام نمودند ؛ ليكن آنها از پذيرائى ايشان امتناع نموده سر باز زدند . در اين هنگام به ديوارى رسيدند كه مشرف به خرابى و فروريختن بود . آن عبد صالح مصالح حاضر نمود و آن را تجديد بنا نمود . موسى گفت : اى كاش در مقابل اين كار اجرتى از آنها دريافت مىنمودى ! »\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n( قالَ هذا فِراقُ بَيْنى وَ بَيْنِكَ سَأُنَبِّئُكَ بِتَأْويلِ ما لَمْ تَسْتَطِعْ عَلَيْهِ صَبْراً * أَمَّا السَّفينَةُ فَكانَتْ لِمَساكينَ يَعْمَلُونَ فِى الْبَحْرِ فَأَرَدْتُ أَنْ أَعيبَها وَ كانَ وَراءَهُمْ مَلِكٌ يَأْخُذُ كُلَّ سَفينَةٍ غَصْباً * وَ أَمَّا الْغُلامُ فَكانَ أَبَواهُ مُؤْمِنَيْنِ فَخَشينا أَنْ يُرْهِقَهُما طُغْياناً وَ كُفْراً * فَأَرَدْنا أَنْ يُبْدِلَهُما رَبُّهُما خَيْراً مِنْهُ زَكاةً وَ أَقْرَبَ رُحْماً * وَ أَمَّا الْجِدارُ فَكانَ لِغُلامَيْنِ يَتيمَيْنِ فِى الْمَدينَةِ وَ كانَ تَحْتَهُ كَنْزٌ لَهُما وَ كانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما رَحْمَةً مِنْ رَبِّكَ وَ ما فَعَلْتُهُ عَنْ أَمْرى ذلِكَ تَأْويلُ ما لَمْ تَسْطِعْ عَلَيْهِ صَبْراً ) [ 1 
  ] .\r\n« آن عبد صالح در اين هنگام گفت : زمان آن فرا رسيده است كه بين من و تو جدائى افتد ؛ و اكنون ترا بر رموز آنچه كه مشاهده كردى و نتوانستى از اعتراض خود جلوگيرى كنى آگاه مىكنم .\r\nامّا از مسأله كشتى و شكستن آن ترا خبر دهم كه : اين كشتى متعلّق به عدّه‌اى از فقرا و بيچارگانى بود كه سرمايه‌هاى خود را روى هم ريخته و با آن در دريا به كسب و كار اشتغال داشتند ، و حاكمى ظالم در كمين بود كه آن را از ايشان غصب كند و به زور بستاند ، و من آن را معيب و ناقص كردم تا او منصرف شود .\r\nو اما داستان آن نوجوان و كشتن او بدين جهت بود كه : او داراى پدر و مادرى مؤمن و درستكار بود ، و ما ترسيديم كه اگر بزرگ شود آنانرا به طغيان در برابر پروردگار و كفر و سركشى وا دارد ، و ما خواستيم كه خداوند بهتر از او را از جهت رحميّت و پاكى نصيب ايشان گرداند .\r\nو اما اصلاح ديوار بدان جهت بود كه : آن ديوار متعلّق به دو طفل نورسى بود كه پدرشان را از دست داده بودند ، و در زير آن ديوار گنجى نهفته از آنِ\r\n\r\n\r\n","description":"","footnote":"\r\n[ 1 
  ] - سوره الكهف ( 18 ) آيات 78 الى 82\r\n","page_name":" 339 ","page_number":339},
  {"content":"\r\n\r\nايشان بود ، و پدر آنها مردى صالح و درستكار بود ؛ ارادهء پروردگار بر اين تعلّق گرفته بود كه پس از آنكه به سنّ رشد و صلاح رسيدند زمين را بشكافند و گنج را خارج سازند و مشمول رحمت و رأفت پروردگار گردند . و اين امور را از پيش خود انجام ندادم ؛ بلكه اراده و مشيّت حضرت حقّ بود كه اينچنين جلوه نمود و موجب اعتراض و پرخاش تو گرديد ! اين بود علّت غائى و رمز آن كارهائى كه نتوانستى آنها را تحمّل كنى و خويشتن‌دار باشى . »\r\nدر اين آيات شريفه از يكى از اسرار و رموز توحيد پرده برداشته شده است ؛ و عجيب است با اينكه در قرآن كريم حقائق توحيدى و اسرار مبدأ هستى با يك ظرافت خاصّ ( در قالبهاى ادبى و چه بسا فنّى و تخصّصى ) مطرح شده است ، ولى در اين آيات بسيار صريح و روشن كيفيّت نزول اراده و مشيّت حضرت حقّ بدون هيچ پرده‌پوشى و رودربايستى و رعايت ميزان اختلاف مراتب عقول مشافهين تشريح شده است .\r\n\r\nنكات قابل دقّت در داستان موسى و خضر عليهما السّلام\r\nاوّلًا : آيه دلالت دارد كه ناظر بر اين جريانات فقط حضرت موسى على نبيّنا و آله و عليه‌السّلام بوده است نه آن رفيق همراه ؛ حالا چه سرّى در اين مسأله است خدا عالم است . آيا آن فرد قادر بر ادراك اين مطالب نبود و نفس او قدرت هضم و حلّ اين مشكلات را حتّى پس از توضيح حضرت خضر على نبيّنا و آله و عليه‌السّلام نداشت ؟ يا اينكه مطلب براى او روشن بوده و احتياجى به همراهى با آنها نداشته است ؟ و يا اينكه حضرت موسى مىخواسته تنها به رموز و اسرار برخى از حقائق توحيدى دست يابد و مرافقت با او را مخلّ اين جريان احساس مىنمود ؟ اينها مطالبى است كه پاسخ آن را فقط از علّام الغيوب بايد طلبيد .\r\nثانياً : اين جريان بين حضرت موسى و حضرت خضر واقع شده است ، و حضرت موسى پيامبر اولواالعزم بوده و صاحب شريعت و كتاب است ، و حضرت\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nخضر مىبايست در تحت شريعت حضرت موسى قرار گرفته باشد ، نه اينكه بالاتر از او و فوق مرتبه او واقع شده باشد . و آيا ممكن است تصوّر شود كه حضرت موسى با اين رتبه و مقام رسالت از حقيقت اعمال و كردار حضرت خضر بىاطّلاع باشد و نسبت به او جاهل بشمار رود ؟ ! و رتبهء حضرت خضر از نقطه نظر سعهء وجودى و علمى بر او ترجيح داشته باشد ؟ قطعاً مسأله خلاف اين است و با مقام و مرتبه اولواالعزم بودن او سازگار نيست .\r\nثالثاً : در آيه اشاره به عدم تحمّل مشاهدهء اين وقايع توسّط حضرت موسى شده است ، نه اشاره به جهل و عدم علم به واقع . به عبارت ديگر : اگر عدم تحمّل حضرت موسى به مرتبه جهل و عدم اطّلاع بر واقع و نفس الأمر اين قضايا برمىگشت ، ديگر پس از توضيح حضرت خضر و انكشاف حقيقت و لُبّ مطلب براى حضرت موسى ، چرا خضر بايد حساب خود را از او جدا كند و او را قابل و سزاوار براى همراهى و مصاحبت خود نداند و از او جدا گردد ؟ وقتى مسأله براى حضرت موسى روشن شده باشد ، ديگر مشاهدهء امثال اين قضايا چه ضررى براى او دارد ، و چه اشكالى در راه و مسير او بوجود مىآورد ؟ و آيا اگر ما به جاى حضرت موسى بوديم ( و ليكن نقصان ما نه از جهت محدودهء تكليف و سِعهء وجودى اشراف بر عالم مشيّت و نزول ارادهء حضرت حقّ مىبود ، بلكه از ناحيهء جهل و عدم اطّلاع بر حقائق و وقايع بود ) باز نسبت به كارهاى حضرت خضر ايراد وارد مىكرديم و اعتراض مىنموديم ؟ خير ! زيرا اعتراض و ايراد به مرتبه جهل برمىگردد ؛ امّا چنانچه در آيه ( حضرت خضر ) مىفرمايد :\r\n( وَ كَيْفَ تَصْبِرُ عَلى ما لَمْ تُحِطْ بِهِ خُبْراً ) . « چگونه صبر خواهى نمود بر چيزى كه بر آن خبرويّت و احاطه ندارى ؟ » مقصود و منظور عدم احاطهء وجودى در مقام تشريع و تربيت است ، نه در مقام علم و اطّلاع بر وقايع غيب و پشت پرده .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nو اگر جهل با توضيح حضرت خضر بر طرف شود ديگر اعتراض چه معنى دارد ! و مگر حضرت موسى به جناب خضر اعتماد و وثوق نداشت كه حضرت خضر مجبور شد او را از خود براند و مرافقت خود را بيش از اين براى حضرت موسى صلاح نداند ! پس از اينجا روشن مىشود كه مسأله علم و خبرويّت كه در آيات به آن اشاره شده است مطلب ديگرى است غير از انكشاف واقع و اسرار پشت پردهء اين افعال و اعمال .\r\nرابعاً اينكه : حضرت موسى پس از توضيح جناب خضر متقاعد شد كه نمىتواند با او هم‌صحبت شود و اعمال او را مشاهده كند ؛ و خود نيز اعتراف نمود كه : چنان كه پس از واقعهء دوم باز مخالفت و اعتراضى از او مشاهده نمود عذر او را بخواهد و به راه خود رود . و اگر حضرت موسى صرفاًبراى انكشاف باطن و سرّ اين امور به دنبال جناب خضر رفته بود ، مىبايست به اين مرافقت و مصاحبت استمرار بخشد و هر روز سرّى از اسرار بر او منكشف شود و با هر فعلى و عملى از جناب خضر پرده‌اى از عوالم غيب بر او منكشف شود و بر علم او اضافه گردد ؛ نه اينكه خود را محروم كند و از نعمت اين فيض باز دارد ، ولو اينكه با اعتراض جناب خضر مواجه شود . زيرا انكشاف حقائق و رفع پرده‌هاى جهالت و ضلالت در هر حال و هر مرتبه‌اى مستحسن و راجح است ، و بايد به خضر بگويد : گرچه من ايراد مىگيرم ولى شما ترتيب اثر ندهيد و به كار خود بپردازيد و حقيقت مطلب را هم به من بگوئيد ، اين چه ايرادى دارد ؟ پس بايد مطلب چيز ديگرى باشد .\r\n\r\nتفسير مرحوم حدّاد از ملاقات حضرت موسى با خضر عليهما السّلام\r\nدر اينجاست كه حضرت حدّاد رضوان‌الله عليه پرده از راز اين معضل برمىدارد و مطلب را بسيار روشن و آشكارا براى پويندگان راه توحيد و معرفت حضرت پروردگار بيان مىكند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nسرّ مطلب اين است كه : ذات حضرت حقّ در كيفيّت نزول اراده و مشيّت خود حدّ و مرزى نمىشناسد ، و هر مظهرى آينه‌اى براى ظهور نور توحيد است ؛ و آينه گرچه مختلف و متعدّد باشد ولى يك تجلّى در آن تحقّق مىيابد و يك متجلّى در آن إعمال مشيّت مىكند ، و چون ما نظر بر آينه مىاندازيم و آن را مختلف مىبينيم تصوّر مىكنيم كه يا متجلّى متعدّد است و يا در تجلّى اشتباه و خطائى رخ داده است ، و بايد يكى درست و بقيّه باطل باشد و يا بعضى صحيح و بعضى ديگر خلاف باشد .\r\nامّا مطلب از اين قرار نيست ؛ اگر بخواهيم مثالى در اين مورد بياوريم به وجود خود و كيفيّت إعمال نفس ناطقه در أعمال و أفعال مختلف جوارح و اعضاء بدن نظرى بيفكنيم .\r\nنفس ناطقه در قوّهء بينائى إعمال رؤيت مىكند و در قوّهء شنوائى اعمال سمع و در قوّهء ذائقه اعمال ذوق ، و همينطور در تمام قوى و اعضاء همان عمل و فعلى را كه از آن جارحه و عضو برمىآيد اعمال مىكند و ادراك مىكند ، و هيچكدام با يكديگر تصادم و تعارض ندارد و در كار ديگرى اخلال و خدشه وارد نمىسازد . و كذلك در إعمال قواى باطنيّه در غريزهء عاقله و مفكّره به صورت يك انسان حكيم و متعقّل جلوه مىكند و در غريزه شهوت به صورت يك فرد شهوى و در غريزه غضب به شكل يك فرد غضبناك و خطرناك و قسىّ القلب و در غريزه رأفت و عطوفت در قالب يك انسان رؤوف و عطوف ، و همينطور . . . درحاليكه در تمام اين احوال مختلفه و مراتب متفاوته انسان يكى است و نفس ناطقه او واحد است و به دو يا سه و چهار تقسيم نمىشود ، ولى ظهورات او متفاوت است .\r\nارادهء پروردگار نيز در ظروف مختلف و مظاهر متفاوت فرق مىكند . در حضرت موسى به صورت پيامبر اولواالعزم و صاحب تشريع و كتاب و قانون و\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nعمل به ظاهر و حكم بر طبق شواهد و بيّنات و حكومت ظاهريّه و تطبيق أعمال و كردار بر قوانين عرفيّه و سيرهء عقلائيّه و احكام مدوّنه شرعيّه از جانب پروردگار تجلّى مىنمايد ؛ به مقتضاى اين مشيّت قتل نفس محترمه حرام و موجب قصاص و يا ديه و حبس و تأديب و غيره مىشود ، و همينطور تعدّى و تجاوز به حقوق غير موجب ضمان و إحقاق حقّ و غرامت و تأديب خواهد شد ، و هكذا در تمام احكام شرعيّه رعايت موازين ظاهريّه در محدودهء تعريف و تحديد شرعى بايد دقيقاً و مو به مو إعمال گردد .\r\n\r\nاز ملاقات با خضر ، حضرت موسى با نوع ديگرى از مظاهر تجلّى حقّ آشنا مىشود\r\nامّا در قضيّه حضرت خضر مسأله به نحو ديگر است . مشيّت و خواست الهى در نفس حضرت خضر به جنبه باطن و سرّ قضايا و حقائق پشت پرده توجّه دارد ، و رعايت مصالح ظاهريّه و جوانب خارجيّه اصلًا مدّ نظر قرار نگرفته است . در هر جا كه ارادهء حقّ بر انجام عملى تعلّق بگيرد ، گرچه بر خلاف توقّع ظاهرى و انتظار عادى و عرفى باشد جناب خضر انجام مىدهد . كشتن طفل چند ساله در هر مكتب و منطقى و دينى حرام و غير قابل قبول است ، امّا وقتى مشيّت الهى بر انجام آن تعلّق مىيابد خضر جنبه اجرائى آن را برعهده مىگيرد ، درحاليكه هيچگاه حضرت موسى تن به اين كار نمىدهد و آن را بدور از شؤون رسالت و تكاليف خود مىشمرد ، و به شدّت با آن به مقابله برمىخيزد و چه بسا مرتكب آن را مجازات و اعدام نمايد . امّا جناب خضر اين كار را انجام مىدهد ، و نه تنها هيچ باكى از اين مسأله ندارد ، بلكه به فعل و عمل خود مباهات و فخر مىكند و خود را در اين مرتبه عبد مطيع و بندهء منقاد حضرت حقّ به حساب مىآورد ؛ و امكان ندارد از اين تكليف تخطّى نمايد و تخطّى و سستى خود را در انجام اين تكليف ذنب لا يُغفر مىشمرد و مستوجب عقاب و نكال پروردگار مىداند . و اين درحالى است كه هم حضرت موسى به مصالح و بواطن مسأله كاملًا آگاه است ، و هم حضرت خضر از قوانين تشريع و احكام منزَلهء بر حضرت موسى كاملًا وقوف\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nدارد ، و مىداند كه حضرت موسى نمىتواند ذرّه‌اى از اجراى دقيق احكام و مقرّرات شريعت تخلّف نمايد ؛ و اين همان سرّى است كه به حضرت موسى متذكّر مىشود : تو نمىتوانى با من هم قدم و هم مسير شوى ، زيرا تو مأمور بر شريعت هستى و من مأمور بر حقيقت و باطنم ! تو بايد طبق احكام و قوانين ظاهريّه طابق النّعل بالنّعل عمل نمائى و من بايد بر طبق مصالح واقعيّه و باطنيّه رفتار نمايم ، ولو بر خلاف شريعت و قانون تو باشد .\r\nو از آنجا كه حضرت موسى صُور نوعيّه تكليفيّه را در نفس خود به همين نهج و كيفيّت موجود مىديد ، احساس مىنمود كه راهى ديگر براى تحقيق مشيّت و اراده حضرت حقّ وجود ندارد ، و خداى متعال صرفاً يك نوع اراده و يك نحو مشيّت در عالم تربيت و تشريع اعمال نموده و آن همان نحوهء ادراك و شعور حضرت موسى نسبت به امور خارجيّه است كه نفس آن بر همان وتيره و شاكله جبلّى شده است و فعليّت و قوام پيدا كرده است ، و راه ديگرى وجود ندارد .\r\nخداى متعال براى تربيت و رشد و تكامل آن حضرت و احراز ساير جهات و حيثيّات وجودى نفس آن حضرت ، او را بسوى فردى كه نزول مشيّت و اراده حضرت حقّ در نفس او به شكل و صورت ديگرى بود هدايت نمود تا آن ظهور را نيز مشاهده كند و از انكشاف اين مسأله توشه برگيرد و خود را به فعليّت برتر برساند ، و حيثيّتى بر ساير حيثيّات خود بيفزايد و كمالى بر ساير كمالات خود اضافه نمايد . نه اينكه مرتبه او از مرتبهء حضرت خضر پائين‌تر بوده‌است و او در سعهء وجودى بيشترى قرار گرفته بود ؛ حضرت خضر فقط در اينجا به اين نكته توجّه داد كه جدا از سير شريعت و رسالت و عمل بر طبق احكام و قوانين در ميان مجتمع و مردم ، مطالب ديگرى نيز وجود دارد كه مردم از آن بىخبرند ؛ و آن ظهور حقّ به صورت باطن و سرّ مطلب است . و لذا وقتى كه حضرت موسى بر اين نكته وقوف يافت و حقيقت مطلب را فهميد ، ديد كه\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nبا وجود تكليف به رسالت و عمل بر طبق مذاق شرع نمىتواند با جناب خضر ادامه مسير دهد ؛ او بايد طبق تكليف ظاهر و عمل به مقتضاى قوانين شرعيّه رفتار كند ، و خضر بايد طبق حكم و دستور باطن عمل كند و اين دو با هم جور در نمىآيد .\r\n\r\nحضرت موسى و خضر عليهماالسّلام دو ظهور متفاوت و دو تجلّى مختلف حضرت حقّ ميباشند\r\nبنابراين با اينكه هم حضرت موسى و هم حضرت خضر هر دو ولىّ الهى و عارف بالله و محرم راز و سرّ توحيد بودند ، ولى حضرت حقّ دو ظهور متفاوت و دو تجلّى مختلف در آنها داشته است كه هر كدام منافى با ديگرى و در تضادّ با يكديگر بوده‌اند . و اين است سرّ توحيد و حقيقت تشؤّن پروردگار به شؤون مختلف و تعيّن او به اعيان مختلف خارجيّه و موجودات متفاوته ، با حفظ بساطت ذات و صرافت وجود حقّ ، و تشخّص حقيقى او كه همان تشخّص حقيقت وجود است به وحدت شخصيّه خارجيّه كه منافات با كثرت اعتباريّه در مقام جمع ندارد .\r\nحضرت موسى گرچه به مقام رسالت و اولوا العزمى رسيده بود و صاحب شريعت و كتاب بود ، ولى هنوز در بعضى از مراتب فعليّت و توحيد به كمال نرسيده بود و احتياج به تربيت بيشتر و تحوّل افزونترى داشت .\r\nاز اينجا مسأله روشن مىشود كه علّت اختلاف در كلمات و دستورات و افعال عارف كامل و ولىّ خدا چيست ؟ علّت اختلاف در بروزات و ظهورات ، اختلاف در اراده و تجليّات حقّ است ؛ و عارف در مقام ابراز و اظهار هيچ استقلالى از خود ندارد تا بتواند دخل و تصرّفى در آن بنمايد و آن را كم و يا زياد كند و بر اساس مصلحت بمنصّه ظهور درآورد .\r\nالبتّه ثبوت اين مطلب پس از احراز مقام معرفت و توحيد ذاتى و فناء در ذات حضرت حقّ است ، نه اينكه هر بى سر و پائى سر از گريبان برآورد و ادّعاى چنين حالتى بنمايد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nاين حقير به يكى از مدّعيان اين مسند كه مقام خلافت و ولايت اولياى الهى را مجازاً و اعتباراً به ناحقّ بر خود پسنديده و چسبانده بود گفتم : اين همه خطا و اشتباه كه در فتاوى و احكام و دستورات شما مشاهده مىشود از چه چيزى نشأت مىگيرد ؟ و چه مبرّرى براى اين اباطيل و جهالت‌ها دست و پا مىكنيد ؟\r\nايشان در جواب اظهار داشت : من به ظاهر عمل مىكنم و طبق تكليف ظاهر حكم مىرانم ! من گفتم : پس فرق بين شما و قصّاب سر كوچه در چه چيزى است ؟ و اگر آن قصّاب بيايد و ادّعاى وصايت و خلافت اولياى الهى را بنمايد چه جوابى به او خواهيد داد ؟ او هم مىگويد : من طبق ظاهر و مدركات عادى خود دستور صادر مىكنم ، خواه مصاب باشد يا نباشد . نعوذُ باللهِ من الضَّلالة و الجهالَة .\r\nاز انس بن مالك روايت است :\r\nدَخَلَ يَهودىٌّ فى خِلافَةِ أبى بَكْرٍ و قالَ : اريدُ خَليفَةَ رَسول‌ِاللَهِ صلّى الله عليه و آله و سلّم . فَجآءوا بِهِ إلَى أبى بَكرٍ ، فَقالَ لَهُ الْيَهودُ ! أنتَ خَليفَةُ رَسولِ اللَهِ صلّى الله عليه و آله ؟ فَقالَ : نَعَم ! أما تَنظُرُنى فى مَقامِهِ و مِحْرابِهِ ؟ ! فَقالَ لَهُ : إنْ كُنتَ كَما تَقولُ يا أبا بَكرٍ اريدُ أنْ أسْألَكَ عَن أشيآءَ . قالَ : اسْألْ عَمّا بَدا لَكَ وَ ما تُريدُ .\r\nفَقالَ الْيَهودىّ : أخْبِرْنى عَمّا لَيْسَ لِلَّهِ ، وَ عَمّا لَيسَ عِنْدَ اللهِ ، وَ عَمّا لا يَعْلَمُهُ اللَهُ ؟ فَقالَ عِندَ ذَلِكَ أبوبَكرٍ : هَذِهِ مَسآئلُ الزَّنادِقَةِ يا يَهودىّ ! فَعنِدَ ذَلِكَ هَمَّ الْمُسْلِمونَ بِقَتْلِهِ ؛ وَ كان فيمَنْ حَضَرَ ابْنُ عَبّاسٍ رَضىَ اللهُ عَنْه فَزَعَقَ بِالنّاسِ وَ قالَ : يا أبا بَكْرٍ أمْهِلْ فى قَتْلِهِ !\r\nقالَ لَهُ : أما سَمِعْتَ ما قَدْ تَكَلَّمَ بِهِ ؟ فَقالَ ابْنُ عَبّاسٍ : فَإنْ كانَ جَوابُهُ عِنْدَكُمْ وَ إلّا فَأخرِجوهُ حَيْثُ شآءَ مِنَ الأرْضِ . قالَ : فَأخْرِجوهُ ! وَ هوَ يَقولُ : لَعَنَ اللَهُ قَوْمًا جَلَسوا\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nفى غَيْرِمَراتِبِهِمْ ، يُريدونَ قَتْلَ النَّفْسِ الَّتى قَدْ حَرَّمَ اللَهُ بِغَيْرِ عِلْمٍ . . . الحديث . [ 1 
  ]\r\n\r\nفرو ماندن أبوبكر در جواب از سؤال يهودى و ارادهء قتل او\r\n« روزى مردى يهودى در ايّام خلافت أبوبكر به مدينه وارد شد و از خليفه پيامبر سراغ گرفت ؛ او را نزد أبوبكر آوردند . يهودى رو كرد به أبوبكر و گفت : آيا تو خليفه رسول الله مىباشى ؟ أبوبكر پاسخ داد : آرى ! آيا به جايگاه و محراب پيامبر نگاه نمىكنى و مرا در اين جايگاه مشاهده نمىكنى ؟ !\r\nيهودى گفت : اگر آن چنان است كه تو مىگوئى من سؤالاتى از تو مىكنم و تو بايد پاسخ آنها را درست بدهى .\r\nأبوبكر گفت : هر چه مىخواهى بپرس .\r\nيهودى سؤال نمود : به من خبر بده از آن چيزى كه در ملك خدا نيست ، و از چيزى كه نزد خدا نيست ، و از چيزى كه خدا عالم به او نيست ؟\r\nدر اين هنگام أبوبكر گفت : اين سؤالات مربوط به عقائد زنادقه و كفّار است ، اى يهودىّ !\r\nدر اين وقت مسلمانان كه در مسجد حضور داشتند حمله آوردند تا او را به قتل برسانند ؛ ابن عبّاس كه در ميان جمعيّت حاضر بود مانع گرديد و خطاب به أبوبكر گفت : از كشتن او دست بردار !\r\nأبوبكر به او گفت : نشنيدى كه چه گفت ؟ ابن عبّاس پاسخ داد : اگر جوابش را مىدانيد بگوئيد و اگر نمىدانيد او را رها كنيد هر جا مىخواهد برود . أبوبكر گفت : او را از مسجد اخراج كنيد !\r\nيهودى درحاليكه از مسجد بيرون مىرفت مىگفت : خدا لعنت كند قومى را كه در مكانى كه جاى آنها نيست قرار گرفتند ، و مىخواهند از روى جهالت فردى را بقتل برسانند كه خداوند قتل او را حرام كرده است . . . »\r\n\r\n\r\n","description":"","footnote":"\r\n[ 1 
  ] - بحار الأنوار ، ج 10 ، ص 26 ، حديث 14\r\n","page_name":" 348 ","page_number":348},
  {"content":"\r\n\r\nملاحظه مىكنيد كه پاسخ سؤال با چماق و تكفير و اعدام بايد داده شود ! با طرد و تهمت و دشنام و اعراض و فشار داده مىشود . اين مكتب مكتب أبابكر و عمر است ؛ امّا در مكتب أميرالمؤمنين عليه‌السّلام با روى گشاده و سعهء صدر و فراغ بال پاسخ سؤالات و ابهامات داده مىشود ، تا جائى كه به يك فرد يهودى خطاب : يا أخا اليهود ! « اى برادر يهودى » مىكند و به تمام سؤالات با روى باز بدون هيچ تشويش و نگرانى و تندى و ترشروئى جواب مىگويد . و نه تنها جواب مىدهد بلكه تمام افراد را به ايراد سؤال و بيان اشكال و ابهام وامىدارد و تقاضاى طرح سؤال مىنمايد ، و خود را براى رفع هرگونه اجمال و اشكالى در هر حال و هر زمان و هر موقعيّت آماده مىسازد ، چرا ؟ براى چه در اين مكتب هميشه سؤال به بهترين نحو و زيباترين شكل پاسخ داده مىشود ؟ زيرا اين مكتب مكتب حقّ است ، و حقّ كه زمين نمىخورد و از منطق عقب نمىماند ، و هيچ منطقى بر او تفوّق و برترى نمىيابد . در مكتب علىّ چماق و تهمت راه ندارد ، و از پاسخ طفره نمىروند . و با حربهء عدم مصلحت و عدم مجال و اقتضاى حال و اينكه فعلًا صلاح نيست يا باشد براى بعد و يا ممكن است ديگران از قضايا مطّلع گردند از جواب سؤال طفره نمىروند و ميدان را به حريف وانمىگذارند .\r\nكسى كه پاسخ سؤال را در آستين دارد هيچگاه براى ابراز و اظهار آن عاجز نمىماند ؛ لذا در مكتب على عجز معنى ندارد و هميشه اقتدار و سربلندى حاكم است . در مكتب أبابكر و عمر از آنجا كه پاسخى وجود ندارد هميشه عجز و شرمسارى و سرافكندگى حاكم است ، هميشه چوب و تكفير و اعدام حاكم است ، هميشه سالوس و تزوير و خدعه و مكر حاكم است ؛ و اين چنين بوده است و خواهد بود .\r\nامام صادق عليه‌السّلام با ملحدين حتّى در مسجد الحرام به مباحثه و\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمناظره مىپردازد ، [ 1 
  ] ولى منصور دوانيقى به جهت عجز از منطق و حجّت كردار خويش آن حضرت را به شهادت مىرساند .\r\n\r\nائمّه عليهم‌السّلام با ملحدين با منطق و روى باز برخورد مىكردند\r\nامام رضا عليه‌السّلام در مجلسى مملوّ از علماء و بزرگان جميع اديان در حضور مأمون خليفه جائر مسلمين با همهء آنان به مناظره و احتجاج برمىخيزد ، و تمامى آنان را منكوب و مغلوب و شرمسار و معترف به حقّانيّت مكتب أهل بيت عليهم‌السّلام مىنمايد ، و همه به حقّانيّت امام عليه‌السّلام زبان به اعتراف و مدح مىگشايند و به دين اسلام مشرّف مىشوند . امّا مأمون خليفه نابكار و منغمر در شهوات و رياسات و حبّ دنيا و نفس‌پرستى و مست از شراب خلافت و حكومت ، بخاطر عجز از مقابله و استقامت در مقابل امام عليه‌السّلام زهر جانكاه در كام آن حضرت وارد مىكند و او را به شهادت مىرساند . ( 2 )\r\n\r\n\r\n","description":"","footnote":"\r\n2 - عيون أخبار الرّضا عليه‌السّلام ، ج 1 ، ص 154 ؛ و نيز در همان مصدر ، ص 204 در مجلسى كه مأمون سؤالاتى از حضرت امام علىّ بن موسى الرّضا عليهما السّلام نمود ، و حضرت به تمام آنها جوابهاى شافيه و كافيه ارائه كردند كه موجب اعجاب مأمون شد ، به حضرت عرض كرد :\r\nلقد شفيتَ صدرى يا بن رسول الله ، و أوضحتَ لى ماكان ملتبسًا علىَّ ، فجزاك الله عن أنبيآئه و عن الإسلام خيرًا ! قال علىُّ بنُ محمّد بن الجَهْم : فقام المأمون إلى صلوة و أخذ بيد محمّدَبن جعفربن محمّد عليهماالسّلام و كان حاضَر المجلس و تبعتهما ؛ فقال له المأمون : كيف رأيت ابن أخيك ؟ فقال له : عالم و لم نرَه يختلف إلى أحد من أهل العلم . فقال المأمون : إنّ ابن أخيك من أهل بيت النّبى الذّين قال فيهم النّبى صلّى الله عليه و آله و سلّم : ألا إنّ أبرارَ عترتى و أطآئب أرومتى أحلمُ الناس صغارًا و أعلم الناس كبارًا ! فلا تُعلّموهم فإنّهم أعلمُ منكم ؛ لا يُخرجونكم من باب هدًى و لا يُدخلونكم فى باب ضلالةٍ .\r\nوانصرف الرّضا عليه‌السّلام إلى منزله ؛ فلمّا كان من الغد غدوتُ عليه و أعلمته ما كان من قول المأمون و جواب عمّه محمّد بن جعفر له ، فضحك عليه‌السّلام ثمّ قال : يابن الجهم ! لا يَغرّنَّك ما سمعته منه ، فإنّه سيغتالنى ؛ والله تعالى ينتقم منه ؛ و نيز در همان مصدر ، ج 2 ، ص 184 ، باب 45 ، حديث 1 :\r\nحدّثنا تميم بن عبدالله بن تميم القرشى رضى الله عنه ، قال : حدّثنا أبى ، قال : حدّثنى أحمد بن علىّ الأنصارىّ ، عن إسحق بن حَمّاد قال : كان المأمون يعقد مجالس النّظر و يجمع المخالفين لأهل البيت عليهم السّلام و يكلّمهم فى إمامة أميرالمؤمنين علىّبن أبىطالب عليه‌السّلام و تفضيله على جميع الصّحابة تقرّبًا إلى أبى الحسن علىّ بن موسى الرّضا عليه‌السّلام ؛ و كان الرّضا عليه‌السّلام ؛ و كان الرّضا عليه‌السّلام يقول لأصحابه الذّين يثق بهم : و لا تغتروا منه بقوله ! فمايقتلنى والله غيره و لكنّه لابدّ لى من الصّبر حتى يبلغ الكتاب أجله .\r\n[ 1 
  ] - الاحتجاج ، ج 2 ، ص 334 ؛ و در رساله طهارت انسان ، ص 74 رواياتى كه دلالت بر مناظره ائمّه عليهم السّلام با زنادقه و كفّار در مساجد ( بخصوص مسجد الحرام ) مىنمايد ذكر گرديده است .\r\n","page_name":" 350 ","page_number":350},
  {"content":"\r\n\r\nو اينست فرق بين حق‌ّو باطل ؛ بين اعتبار و حقيقت ؛ بين صدق و مكر و فريب در همهء اعصار و همهء قرون .\r\nيك بار شخصى نشنيد كه بزرگانى همچو مرحوم قاضى يا حضرت حدّاد و يا مرحوم والد رضوان‌الله عليهم اجمعين بگويند : ما در تشخيص خود نسبت به فلان شخص يا صورت مسأله‌اى اشتباه كرديم و راه به خطا رفتيم ، و اى كاش اين كار را نمىكرديم ! چنانچه هيچگاه شخصى از يكى از حضرات معصومين صلوات الله و سلامه عليهم اجمعين چنين مطلبى را ادّعا ننموده است .\r\nدليل اين مطلب آن است كه : نفس عارف حقيقت مسأله را از نفس امام عليه‌السّلام مىگيرد بدون هيچ واسطه و امرى جداى از اتّصال سرّ و ضمير خود ؛ و در اين استفاضه و توجّه به مرتبه عصمت رسيده است ، يعنى هيچ اشتباهى در تلقّى و حفظ و ابلاغ او وجود ندارد . و از آنجا كه نفس معصوم عليه‌السّلام مبرّى و منزّه از هر گونه خطاء و اشتباهى در هر يك از مراتب ثلاثه مذكوره مىباشد ، پس كلّيّه مطالب و دستورات و كارهاى عارف كامل مصون از خطا و اشتباه خواهد بود .\r\nالبتّه اين مسأله در امورى است كه ارتباط با مصالح افراد و امور اجتماعى و تربيتى اشخاص داشته باشد ، و همينطور در مسائل اعتقادى و مراتب شهود و كشف از خطا معصوم و مصون باشد ؛ و امّا در امور عادى و روزمرّه كه هيچ\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nربطى به قضايا و مسائل مذكوره فوق ندارد ممكن است اشتباهى از آنان سر زند كه شرح اين مسأله تا حدودى در آينده نزديك خواهد آمد .\r\n\r\nوجوب اتّباع از منويّات انسان كامل عقلى و فطرى است و نياز به نصّ و دليل نمىباشد\r\nبارى سخن در اين بود كه نفس عارف مرآت تجلّى مشيّت حقّ است . و از آنجا كه مشيّت حقّ براى عقول ناقصهء بشرى قابل فهم و ادراك نيست ، حقائق اطوار و كردار عارف كامل نيز براى افراد عادى قابل هضم و تحليل نمىباشد ، و فقط كمّلين از اصحاب سرّو ارباب معرفت را ياراى وصول به اين نقطه اعلى و ذروهء عليا مىباشد ؛ و يا اينكه بواسطهء افاضه فيض قدسى ، كنه و راز اين مسأله براى بعضى از ارباب سير و سلوك تا حدودى روشن مىگردد . بنابراين حجّيّت كلام عارف و وجوب اتّباع از او از دائره اعتبار و الزام شرعى خارج ، و در حيطهء احكام و مستقلّات عقليّه قرار مىگيرد .\r\nبه عبارت ديگر : وجوب متابعت از دستورات و منويّات عارف كامل وجوب عقلى و فطرى و جبلّى است و نياز به اقامهء دليل از ناحيه شرع و نقل ندارد . و به همان ملاك كه وجوب اطاعت از امام معصوم عليه‌السّلام وجوب عقلى و فطرى است ( خواه از سوى پروردگار نصّى بر اين الزام و ضرورت بيايد - كه بنحو متواتر اين مسأله به اثبات رسيده است - و خواه از ناحيه حضرتش بر اين مطلب تصريحى نيامده باشد ، به حكم عقل و الزام فطرت تمام مسلمين پس از رسول خدا واجب است از علىّ بن أبىطالب أميرالمؤمنين عليه‌السّلام متابعت كامل و انقياد صددرصد داشته باشند ، زيرا كلام علىّ عين كلام حقّ است و يك ذرّه با كلام او و امر او و نهى او اختلافى ندارد . و اگر چنانچه خود پروردگار به صورت انسان يا به هر صورت ديگرى براى بشر در روى زمين مجسّم مىشد و اوامر و نواهى القاء مىفرمود واجب بود بدون هيچ تأمّل و مسامحه‌اى فوراً اطاعت مىشد ، كلام و دستور علىّ همانند وجود مجسّم حضرت حقّ بايد منقاد و مطاع واقع شود ؛ و همينطور ساير اولاد و ذرّيّه او تا حضرت بقيّة الله حجّة بن\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nالحسن المهدىّ ارواحنا لتراب مقدمه الفداء ) به همان ملاك كلام عارفِ كامل ( نه هر مدّعى و كلاهبردار ) كه در تحت اشراف تامّ و سرّ و قلب امام حىّ معصوم عليه‌السّلام قرار گرفته است و از وجود خود رسته و به وجود امام حىّ قيّوم عليه‌السّلام پيوسته است و فناء ذاتى ( نه حتّى صفاتى و اسمائى و افعالى ) در ذات مقدّس حضرتش حاصل نموده است ، عيناً مانند كلام امام معصوم عليه‌السّلام از حجّيّت ذاتيّه و الزام عقلى و فطرى برخوردار خواهد شد . و اين حجّيّت احتياجى به دليل نقلى و الزام تنزيلى و تعبّدى ندارد . و اگر ما مىبينيم كه رسول خدا صلّى الله عليه و آله و سلّم در مواقف مختلفه و حوادث بسيار بالاخصّ در روز هجدهم ذوالحجّة الحرام سنهء دهم هجرى ، و آخرين سال عمر خود در سرزمين غدير نصب خلافت و وصايت و ولايت بلافصل أميرالمؤمنين عليه‌السّلام را نمود ، اين مطلب به جهت عقول ناقصه و افهام ضعيف و مدركات فعليّت نيافته ما است ( كه تا مسأله‌اى از شخصى بزرگ و با عنوان و اعتبار نشنويم خود به حقيقت و مغزاى مطلبى نمىرسيم ، و نمىخواهيم خود با معيارها و ملاك‌هائى كه خداى متعال براى ادراك صحيح موضوع و يا حكمى در برابر ديدگان ما قرار داده است به كنه مطلبى و حقيقتى برسيم ، و دائماً مايل هستيم كه بار خود را به دوش ديگرى بيندازيم و خود را از قيد و بند فحص و تحقيق و تدقيق رها سازيم و مسؤوليّت افعال خود را بر دوش ديگران قرار دهيم ) و الّا وصايت و خلافت علىّ نياز به تصريح ندارد و روز غدير خمّ نمىخواهد و نصّ رسول الله را نمىطلبد . نصّ پيامبر بايد در مسائل اعتباريّه و جعليّه قرار گيرد نه در مسائل فطريّه و ضروريّه و عقليّه ؛ و خلافت علىّ يك مسأله اعتبارى نيست كه با جعل جاعل رسميّت يابد و با الغاء آن از درجه اعتبار ساقط شود . خلافت علىّ يك امر واقعى و فطرى و جبلّى است ، و جعل جاعل كه به امور عقليّه و فطريّه تعلّق نمىگيرد . و اصلًا اين امور قابل براى وضع و يا رفع نمىباشد تا مشمول\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nتتميم جعل و تنزيل اعتبار گردد ؛ و اين مسأله از ابده بديهيّات و قضاياى قياساتها معها است . يعنى هر فردى كه مغز او معيب و فاسد نگشته است تنها با نيم ساعت تأمّل در اطراف أميرالمؤمنين عليه‌السّلام و ساير اصحاب رسول خدا فوراً به ضرورت و الزام اين نكته حكم مىنمايد ؛ حتّى اين نيم ساعت هم زائد است ، زيرا وجود علىّ حقّانيّت و ارجحيّت خود را بر ديگران در همان نظرهء اولى به اثبات مىرساند و نيازى به تأمّل بيشتر نمىباشد . امّا با اين وصف رسول خدا نيز براى إحكام و اتقان اين امر خطير و حياتى در موارد مختلف بالأخصّ در واقعه غدير خمّ و حتّى يك روز قبل از رحلتش بر ولايت و وصايت و خلافت بلافصل أميرالمؤمنين عليه‌السّلام تصريح فرمود . ( 1 ) امّا آنان كه عقل خدادادى را با\r\n\r\n\r\n","description":"","footnote":"\r\n1 - الإرشاد ، ج 1 ، ص 179 : و ذلك أنّه عليه و آله السّلام تحقّق مِن دُنوّ أجَله ما كان ( قَدَّم الذكر ) به لُامّته ، فجعل عليه‌السّلام يقوم مقامًا بعد مقامٍ فى المسلمين يحذّرهم من الفتنة بعده و الخلافِ عليه ، و يؤكّد وصاتَهُم بالتّمسك بسنّته و الاجتماع عليها و الوفاق ، و يحثّهم على الاقتدآء بعترته و الطّاعة لهم و النّصرة و الحراسة و الاعتصام بهم فى الدّين ، و يزجرهم عن الخلاف و الارتداد فكان فيما ذكره من ذلك عليه و آله السّلام ما جآءت به الرّواة على اتّفاق و اجتماع من قوله عليه‌السّلام : « أيّها الناس ! إنّى فرطكم و أنتم واردون علىَّ الحوض ؛ ألا و إنّى سآئلكم عن الثّقلين ، فانظروا كيف تخلفونى فيهما ، فانّ اللطيف الخبير نبّأنى أنّهما لن يفترقا حتّى يلقيانى ، و سألت ربّى ذلك فأعطانيه . ألا و إنّى قد تركتهما فيكم : كتاب الله و عترتى أهل بيتى ، فلا تسبقوهم فتفرّقوا ، و لا تقصروا عنهم فتهلكوا ، و لا تعلّموهم فإنّهم أعلم منكم . أيّها النّاس ! لا الفينّكم بعدى ترجعون كفّارًا يضرب بعضكم رقاب بعض فتلقونى فى كتيبة كمجرّ السّيل الجرار ! ألا و إنّ على بن أبىطالب أخى و وصيّى يقاتل بعدى على تأويل القرآن كما قاتلتُ على تنزيله » .\r\nونيز در ص 184 بعد از نقل جريان امر نمودن حضرت رسول الله صلّىالله عليه و آله و سلّم به آوردن كتف و دوات و تخلّف آنها از دستور حضرت آورده است :\r\nفلمّا أفاق صلّى الله عليه و آله قال بعضهم : ألا نأتيك بكتف يا رسول الله و دواةٍ ؟\r\nفقال : « أبعد الذى قلتم ! ! لا ، و لكنّنى اوصيكم بأهل بيتى خيرًا . » ثمّ أعرض بوجهه عن القوم فنهضوا ، و بقى عنده العبّاس و الفضل و علىّ بن أبىطالب و أهل بيته خآصّة .\r\nفقال له العبّاس : يا رسول الله ! إن يكن هذا الأمرُ فينا مستقرًا بعدك فبشّرنا ، و إن كنت تعلم أنّا نغلب عليه فأوص بنا . فقال : « أنتم المستضعفون من بعدى . » و أصمت ، فنهض القوم و هم يبكون قد أيسوا من النّبى صلّى الله عليه و آله .\r\nفلمّا خرجوا من عنده قال عليه‌السّلام : « ارددوا عَلىَّ أخى علىّ بن أبىطالب و عمّى ! » فأنفدوا من دعاهما فحضرا ، فلمّا استقرّ بهما المجلس قال رسول الله صلّى الله عليه و آله : « يا عبّاس يا عمّ رسول الله ! تقبل وصيّتى و تنجز عدتى و تقضى عنّى دينى ؟ » فقال العبّاس : يا رسول الله ! عمّك شيخ كبير ذو عيال كثير ، و أنت تبارى الريح سخآءً و كرمًا و عليك وعد لا ينهض به عمّك .\r\nفأقبل علىّ أميرالمؤمنين عليه‌السّلام فقال له : « يا أخى ، تقبل وصيّتى و تنجز عدتى و تقضى عنّى دينى و تقوم بأمر أهلى من بعدى ؟ » قال : نعم يا رسول الله ! فقال له : « ادْنُ منّى ! » فدنا منه ، فضمّه إليه ثمّ نزع خاتمه من يده فقال له : « خذ هذا فضعه فى يدك ! » و دعا بسيفه و درعه و جميع لامته فدفع ذلك إليه ؛ و التمس عصابة كان يشدّها على بطنه إذا لبس سلاحه و خرج إلى الحرب ، فجىء بها إليه فدفعها إلى أميرالمؤمنين عليه‌السّلام و قال له : « امض على اسم الله إلى منزلك ! »\r\n","page_name":" 354 ","page_number":354},
  {"content":"\r\n\r\nدركِ حمار تعويض نموده بودند آمدند و على را از منصب الهى خود خلع و به يك فرد منحطّ نفهم و دور از ارزشهاى انسانى دست بيعت دراز نمودند و خود را تحت زعامت و رهبرى او قرار دادند . و لذا اين افراد نه تنها از دستور صريح رسول خدا سرپيچى نموده و خود را مستحقّ عقاب اخروى و نكال در دنيا و آخرت قرار دادند ، بلكه بر خلاف حكم عقل و بناى فطرت خود قدم برداشتند و با اصول مودعهء در نفس خود به ستيز برخاستند ، و با وجدان و فطرت و ارزشهاى خود به جنگ پرداختند و خسران دنيا و آخرت را بر خود پسنديدند و تمام نعمات الهى و استعدادهاى بالقوّهء خود را تباه و هلاك نمودند .\r\nبر اين اساس وجوب متابعت كامل از عارف و اصل به مقتضاى همين اصل و اساس فطرى عقلى ، بديهى و منطقى است ؛ و هيچ احتياجى به نصب و استخلاف از قِبل فرد ديگرى ندارد . و اگر در بعضى موارد چنين شده است فقط جنبهء اشاره و حكائى دارد نه جنبه جعل و وضع ، چنانچه مرحوم والد قدّس سرّه\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nبيان اين نكته را در كتاب نفيس « روح مجرّد » نموده‌اند و ما إن شاء الله در طىّ مطالب آتيه به اين موضوع خواهيم پرداخت .\r\n\r\nوقوف عارف بر ضمائر و نيّات را مىتوان از مجالست با او به دست آورد\r\nروزى مرحوم والد رضوان‌الله عليه در بيان كيفيّت اطّلاع نفس عارف از ضمائر و نيّات و اسرار تلامذهء خود مىفرمودند : مسأله ارتباط شاگرد با نفس ولىّ كامل و عارف بالله حكم سه ضلع و سه زاويهء مثلّث را دارد . در يك زاويه شاگرد و در زاويه ديگر استاد و در رأس خداى متعال و حقيقت ولايت قرار دارد . به مجرّد اينكه نيّتى يا فعلى و يا خطورى از سالك سر زند صورت حقيقيّهء آن در نفس ولايت و نفس عارف نقش مىبندد ، و اين مسأله يك حالت اتوماتيك را دارد ؛ يعنى عارف چه بخواهد و چه نخواهد اين دور اتّفاق خواهد افتاد . و از اينجاست كه مرحوم والد قدّس سرّه به بعضى از شاگردان خود مىفرمودند : در هر جاى از دنيا كه باشى احوال شما مثل آينه در برابر ديدگان ما قرار دارد ! و به خود حقير بارها مىفرمودند : هر فعل و عملى كه انجام دهى امكان ندارد ما از آن بىاطّلاع بوده باشيم ؛ و در عمل نيز براى همه اين مسأله را به اثبات يقينى و علمى رسانده بودند ، و كسى از شاگردان ايشان كمترين شكّى در اين مسأله نداشته است . و به همين دليل ايشان را به عنوان استاد كامل و مربّى نفوس برگزيده بودند ، و الّا آيه و حديثى در شأن و مرتبهء ايشان نازل نشده بود و اعتبار ايشان در اين مسأله بر اساس ترّهات و خرافات و اباطيل نبوده است .\r\nمَثل عارف كامل مثل نور است كه الظّاهرُ بنفسه المُظهِر لغيره است ؛ هم خود روشن و مبيّن و واضح است و هم براى ديگران موجب روشنائى طريق و نورانيّت مسير و امور آنها خواهد بود . اثبات صحّت و اتقان عارف نيازى به اقامه دليل و برهان ندارد ؛ چند دقيقه با او بنشينى به حقيقت نفس او در حدود مشاعر و استعداد خودت پى خواهى برد . امّا براى غير او بايد هزار من سريش بار\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاشتران و استران نمود تا پايه‌هاى أوهنُ مِن بَيت العنكبوت او را با آن استوار نمود ، و ظاهرى عوام فريب جهت رونق دكّان خدعه و تزوير دست و پا نمود .\r\n سحر با معجزه پهلو نزند و دل خوش دار * سامرى كيست كه دست از يد بيضا ببرد [ 1 
  ] \r\n. . . . . . . . . .\r\n مشكل خويش بر پير مغان بردم دوش * كو بتأييد نظر حلّ معمّا مىكرد\r\nديدمش خرّم و خندان قدح باده به دست * وندر آن آينه صد گونه تماشا مىكرد\r\nگفتم اين جام جهان بين به تو كى داد حكيم * گفت آن روز كه اين گنبد مينا مىكرد [ 2 
  ] \r\nبنابراين از آنجا كه نفس حقائق اشياء به صورت ملكوتيّه آن ، يعنى بالاتر و فراتر از صورت برزخيّه و مثاليّه در نفس ولىّ كامل حضور عينى و حقيقى پيدا مىكند ، ديگر كسى نمىتواند او را بفريبد و با قلب كردن يك واقعيّت او را گول بزند و با چهرهء سالوس و فريب و متظاهر به ايمان و تقوى او را منحرف سازد ، و با بياناتى لطيف و ظريف و زيبا و دلربا دل او را بربايد ، و با حركات و اطوار شيطنت‌آميز ، خود را به او نزديك و از مقرّبان و نزديكان و محارم اسرار او گردد .\r\nيك وقت من مىخواستم مطلبى را از مرحوم والد قدّس سرّه مخفى كنم و در صحبت سخنى از او بميان نياورم ، ايشان خيلى سريع و بدون ملاحظه\r\n\r\n\r\n","description":"","footnote":"\r\n[ 1 
  ] ديوان خواجه حافظ ، طبع پژمان بختيارى ، غزل 222 ، ص 99 :\r\nبانگ گاوى چه صدا باز دهد عشوه مخر سامرى كيست كه دست از يد بيضا ببرد ( نسخه بدل )\r\n[ 2 
  ] ديوان خواجه حافظ ، طبع پژمان بختيارى ، غزل 111 ، ص 51\r\n","page_name":" 357 ","page_number":357},
  {"content":"\r\n\r\nفرمودند : چه چيزى را مىخواهى از من پنهان كنى ؟ خيال مىكنى اين مطالب از ما مخفى مىماند ؟ !\r\n\r\nمحيى الدّين علم عارف بالله به اشياءرا علم حضورى مىداند\r\nاين مطلب را محيى الدّين عربى بطرزى بديع در « فتوحات » بيان نموده است ، و كيفيّت علم عارف بالله را كه از او به انسان كامل تعبير مىنمايد عبارت از حضور عينى و ظهور حقيقى اشياء در نفس او مىداند ، و احاطه او را به حقائق خارجى به معنى وجدان نفس عارف عين حقائق اشياء مىشمرد :\r\nالعالَمُ عِندَ الجَماعةِ هو إنسانٌ كبيرٌ فى المعنىَ و الجِرمِ ؛ يَقولُ اللهُ تعالَى : ( لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ وَ لكِنَّ أَكْثَرَ النَّاسِ لا يَعْلَمُونَ ) [ 1 
  ] .\r\nفَلذلكَ قُلنا فى المعنَى ؛ و ما نَفَى العِلمَ عَن الكُلِّ ، و إنّما نَفاهُ عَن الأكثَر . و الإنسانُ الكاملُ مِن العالَمِ ، و هوَ لَهُ كالرّوحِ لِجِسمِ الحَيوان ، و هو الإنسانُ الصَّغيرُ . و سُمّىَ صغيرًا لأنّهُ انفَعلَ عَن الكبيرِ و هو مُختَصرٌ . [ 2 
  ]\r\nفالمُطوَّلُ العالَمُ كُلُّه و المختصرُ الإنسانُ الكاملُ . فالإنسانُ آخِرُ مَوجودٍ فى العالَمِ ، لأنَّ المختصَرَ لا يُختَصرُ إلّا مِن مطوَّلٍ و إلّا فليسَ بمختَصَرٍ . فَالعالَمُ مختصرُ الحقِّ ، و الإنسانُ مختصَرُ العالَمِ و الْحقِّ ، فَهو نَقاوَةُ المختصرِ ، أعْنى الإنسانَ الكاملَ . . . [ 3 
  ] و [ 4 
  ]\r\n\r\n\r\n","description":"","footnote":"\r\n[ 1 
  ] سوره الغافر ( 40 ) آيه 57\r\n[ 2 
  ] الفتوحات المكّيّة ، ج 4 ، ص 409 با كمى اختلاف\r\n[ 3 
  ] الانسان الكامل و القطب الغوث الفرد ، من كلام الشيخ الأكبر محيى الدّين ابن العربى ، ص 10\r\n[ 4 
  ] الفتوحات المكّيّه ، ج 2 ، ص 362 :\r\nإذا تَخلّلت المعرفة بالله أجزآء العارف من حيث ما هو مركّب فلا يبقى فيه جوهر فرد إلّا و قد حلت فيه معرفة ربّه ، فهو عارف به بكلّ جزء فيه ؛ و لولا ذلك ما انتظمت أجزآؤه و لا ظهر تركيبه و لانظرت روحانيته طبيعته . فبه تعالى انتظمت الامور معنًى و حسًّا و خيالًا و كذلك أشكال خيال الإنسان لا تتناهى ، و ما ينتظم منها شكل إلّا بالله ؛ و يكون حكمها فى تلك الحضرة فى المعرفة بالله حكم ما ذكرناه فى الصورة الحسية و الروحانية هكذا فى كل موجود . فاذا أحسّ الأنسان بما ذكرناه و تحقّق به وجودًا و شهودًا كان خليلًا من حصل فى هذا المقام كان حاله فى العالم نعتُ الحق فبه يرزق مع كفر النعم و يملى ليزداد ذلك الشخص اثما فيظهر عظم المغفرة و سلطان العفو و التجاوز .\r\n","page_name":" 358 ","page_number":358},
  {"content":"\r\n\r\n« عالم هستى نزد اهل عرفان عبارتست از انسان كبير در جهت باطنى و معنوى و هم در جهت مادّه و جرم ؛ چنانچه خداى متعال مىفرمايد : ( به تحقيق خلقت آسمانها و زمين بزرگتر است از خلقت بشر و ليكن اكثر مردم اين معنى را نمىفهمند ) . و بدين جهت ما گفتيم به جهت معنى ( زيرا منظور از آسمانها فقط اختصاص به عالم ستارگان و سيّارات ندارد ، بلكه جميع عوالم غيب أعمّ از برزخ و مثال و ملكوت و ما فوق آن را شامل مىشود ) و خداى متعال نفرمود : همهء مردم نسبت به اين مسأله جاهلند ، بلكه فرمود : اكثر افراد بشر . و انسان كامل در ارتباط با عالم همانند روح با بدن خود مىباشد ، و به او انسان صغير نيز گفته مىشود . و از اين جهت به عارف كامل انسان صغير مىگويند ، زيرا او از عالم كبير و كلّى پديد آمده است ؛ و به عبارت ديگر انسان كامل مختصر و چكيدهء عالم كبير مىباشد .\r\nبنابراين آنچه كه گسترده و وسيع مىباشد همان عالم كبير است و آنچه مختصر و فشرده و چكيده مىباشد انسان كامل است . پس انسان آخرين موجود در عالم است زيرا مختصر و فشرده حتماً بايد از يك وسيعتر و گسترده‌تر نشأت بگيرد و الّا مختصر نخواهد بود . پس عالم كبير مختصر و فشردهء وجود حضرت حقّ است ، و انسان كامل فشرده عالم و حقّ است ، پس انسان كامل چكيده و لُبّ و مغز عالم كبير است . . . »\r\nدر اين عبارات جناب محيى الدّين تصريح دارد بر اينكه : نفس عارف كامل مرآت و مظهر تجلّى ماسوى الله است ، و آنچه خداى متعال از اسماء كلّيّه و\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nصفات جماليّه و جلاليّه خود در عالم اعيان تنزّل داده و تعيّن نموده است نسخهء اصلى آن در نفس انسان كامل منطبع و منقوش است . و عارف اشياء را نه به صورت و شكل و عكس آنها مشاهده مىكند ، بلكه با نفس و حقيقت اشياء وحدت و عينيّت حاصل مىنمايد ، و اين قسم از علم را علم حضورى مىنامند و آن بالاترين و عاليترين مراتب علم است ( 1 ) ؛ و به اين معنى اشاره دارد شعر منسوب به مولانا أميرالمؤمنين عليه‌السّلام كه مىفرمايد :\r\n دواؤُكَ فيكَ و ما تَشعُر * وداؤُك مِنكَ و ما تَبصُر\r\nأتَحْسَبُ أنَّكَ جِرمٌ صَغيرٌ * و فيكَ انْطَوَى العالَمُ الأكبَر [ 1 
  ] \r\n\r\n\r\n","description":"","footnote":"\r\n1 - الفتوحات المكيّة ، ج 1 ، ص 582 :\r\nاعلم أنّ العلمآء بالله لا يأخذون من العلوم إلّا العلم الموهوب ، و هو العلم اللدنّى علم الخضر و أمثاله ؛ و هو العلم الذى لا تعمل لهم فيه بخاطر أصلًاحتى لا يشوبه شىءٌ من كدورات الكسب . فإنّ التجلى الإلهى المجرّد عن المواد الامكانية من روح و جسم و عقل أتمّ من التجلى الإلهى فى الموادّ الإمكانية ، و بعض التجليات فى المواد الامكانية أتمّ من بعض ؛ فإذا وقع للعالم بالله من تجلّ إلهى إشراف على تجلّ آخَر لم يحصل له ثم حصل له بعد ذلك فأعطاه من العلم به ما لم يكن عنده لم يقبله فى العلم الموهوب و ألحقه بالعلم المكتسب . و كل علم حصل له عن دعاء فيه أو بدعاء مطلق فهو مكتسب ، و ذلك لا يصلح لا للرّسل صلوات الله عليهم فإنّهم فى باب تشريع الاكتساب ؛ فإذا وقفوا مع نبوّتهم لا مع رسالتهم كان حالهم مع الله حال ما ذكرناه من ترك طلب ما سواه و الاشراف . فهم مع الله واقفون و إليه ناظرون و به ناطقون فى كل منطوق به و منظور إليه و موقوف عنده ؛ و كما أنهم به ناطقون هم به سامعون يذكرون عباده تعبدًا و يطيعون عباده تعبدًا و لايفترون عبادة لا تعرضًا و لا طلبًا إلّا وفاء لما يقتضيه مقام من كلّفهم من حيث ما هو مكلف لا من وجه آخر ، و مقام من كلف فهو يهبهم من لدنه علمًا لم يكن مطلوبًا لهم فيكون مكتسبا . و من أسمائه سبحانه المؤمن و هو من نعوت العبد لا من أسماء العبد ، فإنه إذا كان اسمًا لم يعلل و إذا كان صفة و نعتا علل فهو للّه اسم و للعبد صفة هذا هو الادب مع الله .\r\n« دواى تو در وجود تست درحاليكه از آن خبر ندارى ، و بيمارى و مرضت به خود تو برمىگردد و حال آنكه از آن بىاطّلاع هستى . آيا خيال مىكنى تو\r\n[ 1 
  ] - ديوان الامام على عليه السلام ، ص 57\r\n","page_name":" 360 ","page_number":360},
  {"content":"\r\n\r\nهمين يك مشت گوشت و استخوان ميباشى ، درحاليكه خداى متعال عالم كبير را در وجود تو قرار داده است . »\r\n\r\nهر تغييرى در عالم كبير اتّفاق افتد ، در نفس عارف مشاهده مىشود\r\nو از اينجا استفاده مىشود وقتى كه عارف عظيم حاج سيّد هاشم حدّاد رضوان‌الله عليه به يكى از شاگردان خود مىگويد : « مىخواهى چه چيزى را از من پنهان كنى ؟ هر چه را بخواهى پنهان كنى حتّى اگر در آسمان چهارم باشد برايت همچو كف دست پائين مىآورم و در مقابل تو مىگذارم . » چه معنائى را قصد مىكند ! او مىخواهد بگويد : تمام عوالم وجود كه تو نيز يكى از اجزاء آن مىباشى با تمام خصوصيّات و لوازم و آثار آن در نفس من حضور عينى و خارجى دارد ، در اين صورت تو مىخواهى چيزى را از من پنهان كنى كه هم خودت و هم آن چيز هر دو در نفس من حاضر است ؟ ! و آيا مىشود انسان به چيزى كه در نفس او حضور عينى دارد غفلت ورزد ؟ اين محال است .\r\nبنابراين هر تغييرى كه در عالم كبير اتّفاق مىافتد آن تغيير در نفس انسان كامل است و او آن تغيير را در نفس خود مشاهده مىكند ، نه اينكه به او علم حاصل مىكند به علم حصولى و اكتسابى و از خارج ، بلكه خود آن شىء را در نفس خود مشاهده مىكند ؛ گويا خود آن تغيير و تحوّل را انجام داده است .\r\nو بدين جهت عارف هيچگاه خارج از ذات خود چيزى را نمىجويد و از جائى براى كشف مجهولى واسطه نمىآورد و حيله نمىطلبد ، بلكه در وجود خود به جستجو مىپردازد و هم مجهول و هم حلّ آن را از وجود خود مىطلبد ؛ زيرا او حقيقت اسم عليم و قدير و حىّ شده است و همه اسماء و صفات الهيّه ( چه كليّه و چه جزئيّه ) از اين سه اسم نشأت مىگيرد . پس همهء اسماء الهيّه با همهء محتويات آنها در نفس عارف مستقرّ شده است ، و صورت نفسيّه او وزان صورت حضرت حقّ شده است ، و همه تجليّات ذات در نفس او متجلّى شده است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nكلام محيى الدّين در مورد تجلّى ارادهء حقّ در ارادهء انسان كامل\r\nشيخ اكبر محيى الدّين عربى در اين باب چنين گويد :\r\nو لَولا ما خَلَقَ اللهُ مِن خَلقٍ علَى صورَتِه ، ما قالَ : اللهُ أكبَر ؛ لِما فى هَذهِ الكَلمةِ مِنَ المفاضَلَةِ . فَما جآءَ أكبرُ إلّا مِن كَونِهِ الأصلَ ، فعَليهِ حَذَا الإنسانَ الكامِلَ و قالَ : ( لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ ) [ 1 
  ] ، لِما نَسوا صورَتَهُم ؛ فَصَحَّتِ المُفاضَلةُ . و لَيسَ إلّا أنّ السَّمواتِ و الأرضَ هُما الأصلُ فى وُجودِ الهَيكَلِ الإنسانىِّ و نفْسِهِ النّاطِقةِ . فَالسَّمواتُ ما عَلا و الأرضُ ما سَفَلَ ، فَهو مُنفعِلٌ عنهُما ، وَ الفاعِلُ أكبرُ مِن المُنفعلِ . وَ ما أرادَ الجِرمَ لِقَولِه : ( وَ لكِنَّ أَكْثَرَ النَّاسِ لا يَعْلَمُونَ ) [ 2 
  ] ، [ 3 
  ] . و لِذلكَ فَكُلُّ ثَنآءٍ أثنَى اللهُ بِه عَلَى الإنسانِ الكاملِ هُو ثَنآءٌ علَى نفْسِه لأنّهُ أوجَدهُ علَى صورَتهِ [ 4 
  ] . . .\r\n« و اگر خداى متعال مخلوقى را بر طبق صورت و شمايل خود خلق نمىفرمود ، هيچگاه خود را به صفت بزرگتر متّصف نمىكرد و نمىفرمود : الله اكبر ؛ زيرا اكبر بمعنى تفضيل و برترى است . پس از اين رو خود را اكبر ناميد زيرا او اصل است و منشأ و مبدأ خلقت بشر ( و بديهى است كه اصل بايد بر فرع مزيّت داشته باشد ) ، و بر اين صورت و شمايل انسان كامل را خلق نموده و فرمود : ( محقّقاً خلقت آسمانها و زمين از خلقت انسان بزرگتر است ) ، زيرا بشر حقيقت خود را فراموش كرده است و نمىداند كه او بر طبق صورت و شمايل حضرت پروردگار آفريده شده است ، و خيال مىكند كه تمام حقيقت و هستى او همين مقدار اندك گوشت و پوست و فهم اندك است ؛ و در اين صورت برترى آسمانها و زمين بر او راست مىآيد .\r\n\r\n\r\n","description":"","footnote":"\r\n[ 1 
  ] - سوره غافر ( 40 ) صدر آيه 57\r\n[ 2 
  ] - سوره غافر ( 40 ) ذيل آيه 57\r\n[ 3 
  ] - الفتوحات المكّيّة ، ج 4 ، ص 415 با اختلاف\r\n[ 4 
  ] - الانسان الكامل و القطب الغوث الفرد ، من كلام الشيخ الأكبر محيى الدّين ابن العربى ، ص 11\r\n","page_name":" 362 ","page_number":362},
  {"content":"\r\n\r\nو از آنجا كه وجود آسمانها و زمين اصل و ريشهء وجود ظاهرى و خاكى انسان است و نفس ناطقهء او از آن دو نشأت مىگيرد ، پس آسمانها همان مراتب نفس است كه به سمت علوّ توجّه دارد و زمين همان تعلّق نفس است به مادّه و جرم و جسم خود . پس انسان از هر دو سمت حظّ و نصيب برده است ، درحاليكه فاعل كه وجود حضرت حقّ است بزرگتر است از انسان كه وجود فشرده و چكيدهء عالم خلقت است .\r\nو مقصود پروردگار در اين آيه جنبه جسمانى و مادّى انسان نيست ، زيرا فرموده است : ( و ليكن بيشتر مردم از اين حقيقت غافلند ) . و اگر مقصود از وجود انسان همان جنبهء عنصرى و مادّى او بود ، ديگر اين غفلت چه معنائى پيدا مىنمود ؟ و از اينجا روشن مىشود كه هر ثناء و تمجيدى كه خداى متعال نسبت به انسان كامل و عارف و اصل روا دارد در حقيقت به خود او برمىگردد ؛ زيرا خدا است كه انسان را بر صورت و خصوصيّات وجود خود خلق فرموده است . »\r\nبنابراين نفس ارادهء حقّ در ارادهء انسان كامل تجلّى مىيابد ، و اگر ما اراده و خواستى در عارف كامل مشاهده نموديم إنّاً كشف مىكنيم كه عين ارادهء حقّ در اينجا تبلور يافته است ؛ منتهى با اين تفاوت كه ارادهء حقّ در جنبهء مصدرى و مبدئى خود بدون صورت و شكل و حدّ و قيد و كمّ و كيف است ( زيرا در ذات او حدود و ثغور راه ندارد ) و همان اراده در مقام تجلّى و ظهور از نفس عارف با حدّ و قيد و كمّ و كيف در نفس ولىّ بروز و ظهور مىيابد . يعنى يك اراده كه به دو سمت تعلّق دارد : يكى ذات لا انتهاء و لا حدّ و لا وصف ، و يكى نفس عارف كه داراى حدود و قيود خلقى و حدوثى است ، ولى از جهتى فانى و منمحى در ذات لا حدّى و لا قيدى حقّ است و اين دو جنبه را با هم توأماً حفظ مىكند .\r\nو از آنجا كه مردم در عالم غفلت و جهل بسر مىبرند و نمىتوانند كاملًا حقيقت توحيد را در مظاهر و ظواهر بعينه كما هو هو ادراك كنند ، مىآيند و بين\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nدو نشئه و دو رتبه ، دو اراده و دو خواست قائل مىشوند و دو طلب در دو وجود و موجود به تصوير مىكشند :\r\nيكى مربوط به خداى متعال كه او را وجودى دور از دسترس و در پس پرده‌هاى غيب مخفى و از انظار پنهان و از عقول به دور و از ادراك منعزل مىشمرند . اين خدا خداى مهجور و تبعيدى و دور از دسترس و مبهم و مجهول است ؛ كسى را ياراى رسيدن به او نيست ، و حتّى بحث و سخن گفتن از او هم مستوجب عقوبت و تبعات خطرناك است و بايد او را فقط بطور گنگ و مبهم فقط در نماز ياد آورد و در قرآن به او توجّه نمود و در ادعيه رجماً بالغيب از او درخواستى كرد ، و خلاصه همچو آنانى كه در روز قيامت يُنادَوْنَ مِنْ مَكانٍ بَعيدٍ [ 1 
  ] اند با خدا نيز اين گونه عمل و رفتار مىنمايند ؛ طبيعتاً اراده و مشيّت او نيز يك اراده و خواست جدا و منفكّ از ظهورات و بروزات و در افقى بالاتر و اعلى و قاهر بر هر شىء و غير قابل فهم و دسترس شمرده مىشود .\r\nامّا طلب و خواست ديگر كه قابل فهم و ادراك و لمس و دلنشين است در وجود امام عليه‌السّلام و يا عارف كامل جستجو مىشود ؛ و به او توجّه مىشود و او را سزاوار براى همنشينى و صحبت و انس مىدانند و از او درخواست مىكنند و مطالبات خود را از او مىنمايند و بار خود را به دوش او مىاندازند و با وجود او كسى به سراغ اراده و خواست و تقدير پروردگار نمىرود .\r\nغافل از اينكه اراده عارف و خواست و تقدير او نفس اراده و تقدير حضرت حقّ است ، و هر دو يك عين است و يك حقيقت است كه دو جنبه دارد و دو سر دارد كه از ذات حقّ نشأت مىگيرد و در نفس عارف جلوه مىكند . بنابراين خواست عارف كامل و دستور او عين دستور حقّ است ؛ نه اينكه مطابق\r\n\r\n\r\n","description":"","footnote":"\r\n[ 1 
  ] - سوره فصّلت ( 41 ) ذيل آيهء 44\r\n","page_name":" 364 ","page_number":364},
  {"content":"\r\n\r\nباشد ، و يا اينكه خدا به اين خواست و دستور راضى باشد ، و يا اينكه مورد قبول خدا باشد .\r\nو از آنجا كه عين ارادهء حقّ است ديگر فرقى نمىكند كه خدا اين دستور را بدون واسطه و وسيلهء وليّش به انسان بدهد يا توسّط او بدهد ، ابداً فرقى در ميان نيست .\r\nمردم از آنجا كه دستشان به خدا نمىرسد و او را خارج از حيطه فكر و ادراك خود مىشمرند ، مىآيند سراغ امام عليه‌السّلام و از او مىخواهند كه به توقّعاتشان جامهء عمل بپوشاند و حاجاتشان را برآورده سازد ، و هرچه مورد خواست و ميل آنان است انجام دهد ؛ و هرچه امام بگويد : من از پيش خود خواست و اراده‌اى ندارم ، اراده من تنفيذ مشيّت و تقدير او است ، و من نمىتوانم به اندازه سر سوزنى از اراده و ميل پروردگار تخطّى كنم ، و اگر زور شما به خدا مىرسد به من هم مىرسد ، زيرا ارادهء من جدا و مجزّاى از اراده و خواست او نيست بلكه يكى است ؛ ولى مردم نمىپذيرند و باز بر سر خواستها وتمنّيات خود تأكيد مىورزند ، زيرا امام عليه‌السّلام را همچو خود مىپندارند و خيال مىكنند حال كه او جسم دارد و حركت دارد و راه مىرود و مانند آنان صحبت مىكند ، بايد فهم او هم مانند آنان باشد و ادراك او همانند آنان باشد و خواست و ميل و لوازم نفس ( از تعلّقات و اميال و خواستها ) همه و همه مانند آنها باشد ، درحاليكه اين غلط است و صددرصد اشتباه و باطل محض است .\r\n\r\nنوع تقاضاهاى ما از اولياء دين حاكى از جهل ما از مقام آنانست\r\nامام عليه‌السّلام گرچه از نقطه نظر ظاهر و مادّه مانند ما است ، و از جهت تعلّقات به نفس و حيات مادّى و لوازم بقاء در عالم كثرت چون خود ما داراى اين ويژگيها و خصوصيّات استمرار حيات مىباشد ، ولى نفس او بطور كلّى با نفس ما تفاوت دارد و قلب او با قلب و ضمير ما فرق دارد ؛ نفس او از جزئيّت به كلّيت رسيده و قلبش به ذات حىّ قيّوم پيوسته است . او چه ربطى با ما دارد ، و\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nچه مشابهتى بين ما و او برقرار است ! ما تا در نفس و گرفتاريهاى نفس غوطه‌وريم از حيطه ادراك و سعه وجودى امام عليه‌السّلام ابداً خبر نداريم ، حال به هر مرتبه از مراتب علمى و كمالى كه مىخواهد رسيده باشيم ؛ زيرا تمام اين مراتب با وجود انغمار در نفس و هواهاى نفسانى پشيزى ارزش ندارد و حجّيّتى را از آنِ خود نمىسازد ، و فقط بطور محدود آن هم در محدودهء تنجيز شارع در بعضى از مواقع اضطرار بايد لحاظ نمود نه بيشتر .\r\nو وقتى دست مردم به امام نمىرسد و او را واسطه مناسب و دلخواه براى رفع نيازها و حوائج خود نمىيابند ، آنگاه به سراغ عارف و ولىّ خدا مىآيند و از او تقاضا براى انجام مهمّات خود مىنمايند ، و او را صاحب اثر و تنفيذ اراده براى إعمال خواستهاى خود مىدانند ؛ و با الحاح و اصرار تقاضاهاى دنيوى خود را مطرح مىكنند ، و اگر با پاسخِ نه چندان موافق او مواجه شوند با كلمات و تعابيرى غير مناسب او را مورد تعيير و تنقيد قرار مىدهند كه مثلًا : اگر شما بخواهيد حتماً مىشود ، و شما نخواستيد و روى ما را زمين گذاريد ، و يا خودتان موجب اين كار شديد ، و يا اگر ما مورد توجّه شما بوديم به خواست ما عمل مىكرديد ، و يا اگر ما مانند بعضى از دوستان و نزديكان شما بوديم حال و روز ما بهتر از اين بود ، و امثال اين عبارات .\r\nو اگر ديدند كه از دست عارف نيز كار برنمىآيد ، اينجا ديگر به سراغ هر دعانويس و رمّال و غيره مىروند و قضاء حاجت خود را از آستان او مىطلبند . و خيال مىكنند اينان بر اريكه قضاء و مسند تقدير الهى نشسته‌اند و با سرانگشت احكام الهى را تغيير و اميال خود را بجاى آن مىنهند ؛ غافل از اينكه تمام اينها مقابله با مقام رضا و تسليم در برابر اراده و تقدير الهى است . ما با اين كارها خدا را موجود بىاراده و فاقد ادراك و بىهدف و غايت در اعمال و كردار قرار داده‌ايم ، و او را نسبت به مصالح و امور خود بىتفاوت و بىاعتناء دانسته‌ايم ، و\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمصلحت خود را بهتر و بيشتر از خواست او نسبت به خودمان فهميده‌ايم ، و او را نسبت به خود غريبه پنداشته‌ايم . و لهذا وقعى به ارادهء او و تقدير او نسبت به خود نمىنهيم ، و دائماً به دنبال فرار از تقدير او به اين طرف و آن طرف در تكاپو و تحرّكيم ، و از هر وسيله‌اى براى فرار از خواست او بهره مىجوئيم ، و اصلًا نمىخواهيم حتّى براى يك لحظه به اين مطلب فكر كنيم كه قبل از هر چيز ارادهء او در اين موضوع به چه چيزى تعلّق گرفته است ، و در اين قضيّه كه براى ما پيش آمده است او چه مقصدى را مدّ نظر دارد و چه هدفى را در نظر گرفته است ! ما به همه چيز فكر مىكنيم غير از همين نكته ، و عارف به هيچ چيزى فكر نمىكند غير از همين نكته ! !\r\nما از ابتدا به دنبال فرار از مشيّت و خواست خدا به هر درى مىزنيم و به هر خانه‌اى وارد مىشويم و به هر راهى مىرويم و به هر وسيله و حيله‌اى متوسّل مىشويم ؛ و وقتى از همه جا مأيوس شديم آنوقت سراغ سفره‌هاى نذر و توسّل به ائمّه أطهار عليهم‌السّلام و ادعيّه و مجالس روضه مىرويم ؛ و وقتى از اينها نيز نتيجه نگرفتيم آنگاه با هزار فحش و دشنام و مطالب كفرآميز و شرك خود را تسليم رضاى الهى وانمود مىكنيم ، و در راستاى تفويض اختيار به مشيّت و خواست پروردگار ظاهر مىسازيم ، و وانمود مىكنيم كه خواست ما خواست حضرت حقّ است و هرچه او بخواهد همان اختيار ما است و چيزى در مشاعر ما غير از مقام تسليم و رضا قرار ندارد ! و اگر در همين لحظه فردى بيايد و بگويد : در آن گوشه از بلاد هند مرتاضى كافر و گاوپرست وجود دارد كه ممكن است بيمار تو را شفا دهد و نياز تو را بر طرف نمايد ، و يا رمّال و ساحرى شايد گره از كار تو بگشايد ، منتظر تمام شدن صحبت او نشده همچو عقاب چنان به پرواز مىآئيم كه كسى به گرد ما نرسد ، و تا اين لحظه فوت نشده است همچو باد خود را به سمت و سوى مطلوب خود مىرسانيم ! آرى ، اينست شرح حال\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nهمهء ما ، و چون نيك بنگريم دقيقاً تك‌تك ما خود را مشمول اين مسأله و مصداق اين مطالب خواهيم يافت .\r\nامّا عارف از همان ابتداء نيازى به اين امور و كارها ندارد ، هر چه اراده پروردگار است از همان اوّل در نفس او نقش مىبندد و ديگر هيچ ! و تا آخر هم همان هيچ باقى خواهد ماند .\r\nمرحوم والد رضوان‌الله عليه مىفرمودند : يكى از آقازادگان مرحوم حدّاد قدّس سرّه فرزندى داشت دو ساله كه حالات عجيبى داشت ، و بسيار مورد علاقهء مرحوم حدّاد بود و دائماً در اتاق خودِ مرحوم حدّاد قرار داشت ، و ايشان سخت به او تعلّق و محبّت داشتند و مىفرمودند : من حالات مرحوم قاضى رضوان‌الله عليه را در او مشاهده مىكنم ، و عظمتى عجيب دارد ! اين طفل پس از يك بيمارى كوتاه مدّت از دنيا مىرود و مرحوم حدّاد را دچار تألّم شديد مىسازد ، به نحوى كه بىاختيار قطرات اشك بر ديدگان ايشان روان بود .\r\nمرحوم والد كه اين حال را از ايشان مشاهده مىكنند اظهار مىدارند : آقا اگر مسأله براى شما اينقدر ناگوار است او را برگردانيد !\r\nمرحوم حدّاد قدّس سرّه مىفرمايند : آقا سيّد محمّد حسين ! مگر مسأله به دست من است ؟ اين خواست و ارادهء او است ! چگونه من در برابر ارادهء او كارى انجام دهم ؟ و خود طفل نيز مرا مانع مىشود از اينكه اين كار را انجام دهم ، و راضى نمىشود كه به اين دنيا برگردد ، من هم كه نمىتوانم جدا و سرخود عملى را طبق خواست و ميل خودم انجام دهم !\r\nدر اينجا مناسب است به ذكر روايتى از موسى بن جعفر عليهماالسّلام دربارهء امامت حضرت علىّ بن موسى الرّضا عليهما السّلام در اين مورد بپردازيم ، و صفحات خود را با عبارات و فرمايشات آن بزرگواران به زيب و زيور درآوريم و به حقيقت و جان اين مطالب عاليه و عرشيّه روح و حيات ديگرى بخشيم .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nروايتى از امام كاظم در مورد امامت امام رضا عليهماالسّلام\r\nدر « اصول كافى » باب الحجّة ، از يزيد بن سليط روايت مىكند كه : در خدمت امام صادق عليه‌السّلام به مكّه مىرفتيم درحاليكه موسى بن جعفر عليه‌السّلام و ساير برادران آن حضرت نيز همراه بودند . امام صادق عليه‌السّلام مطالبى از امامت و ولايت دربارهء فرزندشان موسى بن جعفر و فرزند او علىّبن موسى الرّضا عليهم‌السّلام فرمودند ؛ تا اينكه پدرم از امام صادق عليه‌السّلام سؤال كرد :\r\nبِأبى أنتَ و امّى هَل وُلِد ؟ قالَ : نَعَم و مَرّت بِه سِنونَ .\r\nقالَ يزيدُ : فَجاءَنا مَن لَم نَستطِع معَه كَلامًا .\r\nقالَ يزيدُ : فقُلتُ لأبى إبراهيم عليه‌ِالسّلامُ : فأخبِرنى أنتَ بِمثلِ ما أخبَرنى بِه أبوكَ علَيه‌السّلامُ . فقالَ لى : نَعَم إنّ أبى كانَ فى زَمانٍ ليسَ هذا زمانَه . فَقلتُ لَه : فَمَن يَرضَى مِنكَ بِهذا فعليهِ لَعنةُ اللهِ ! قالَ : فضَحِك أبو إبراهيمَ ضِحكًا شَديدًا ، ثُمّ قالَ :\r\nاخبرُك يا أبا عَمارةَ ! إنّى خَرجتُ مِن مَنزلى فأوصيتُ إلى ابنى فلانٍ ، و أشركتُ معه بنىَّ فى الظّاهِرِ ، و أوصيتُه فى الباطِن فأفردتُه وحدَه ؛ و لو كانَ الأمرُ إلىّ لَجعلتُهُ فى القاسمِ ابنى ، لِحُبّى إيّاهُ و رأفَتى علَيه ، ولكنَّ ذلكَ إلى اللَهِ عزَّوجلَّ ، يجعلُهُ حيثُ يشاءُ .\r\nو لَقد جاءَنى بخَبرِه رَسولُ اللهِ صلّى اللهُ علَيهِ و آلِه و سلّمَ ، ثُمّ أرانِيه و أرانى مَن يكونُ مَعَه . و كذلكَ لا يُوصَى إلى أحدٍ مِنّا حَتّى يأتى بخَبرِه رسولُ اللهِ صلّى اللهُ عليهِ و آلهِ و سلّمَ و جَدّى علىٌّ صلواتُ اللهِ علَيه . . . [ 1 
  ]\r\n« پدر و مادرم فداى تو باد آيا او به دنيا آمده است ( علىّ بن موسى الرّضا عليهما السّلام ) ؟\r\n\r\n\r\n","description":"","footnote":"\r\n[ 1 
  ] - كافى ، ( كتاب الحجّة ، باب الاشارة و النّص على أبى الحسن الرّضا عليه‌السّلام ) حديث 14 ، ج 1 ، ص 313\r\n","page_name":" 369 ","page_number":369},
  {"content":"\r\n\r\nامام صادق عليه‌السّلام فرمود : بلى و چند سال هم از عمر او گذشته است .\r\nيزيد بن سليط مىگويد : در اين اثناء فرد مشكوكى آمد و ما نتوانستيم صحبت را ادامه دهيم و كلام ما قطع شد .\r\nيزيد بن سليط مىگويد : من اين قضيّه را به موسى بن جعفر عليهما السّلام يادآور شدم و عرض كردم : مىخواهم همانطور كه دربارهء امامت از پدر بزرگوارت شنيدم از شما نيز بشنوم ( امامِ پس از شما را بشناسم ، و او را به من معرّفى نمائيد ) .\r\nموسى بن جعفر عليهما السّلام فرمودند : بله ، بين زمان پدرم و زمان من فرق است ؛ و ما الآن در زمان تقيّه بسر مىبريم و نمىتوانيم از اين مسائل چيزى بر زبان آوريم .\r\nمن گفتم : لعنت خدا بر كسى باد كه به اين مقدار از شما اكتفاء كند و قانع شود !\r\nيزيد مىگويد : در اين هنگام امام موسى بن جعفر عليهماالسّلام از اين شوخى من شديداًبه خنده افتادند و فرمودند : اى أبوعَمارَه به تو خبر مىدهم !\r\nهنگامى كه من به قصد سفر از منزل خود خارج شدم به فرزندم ( علىّ ) وصيّت نمودم ، و ساير فرزندانم را به حسب ظاهر در اين وصيّت با او شريك قرار دادم ، ولى او را وصىّ باطنى خودم قرار دادم ، و فقط او را به منصب و مسؤوليّت گماردم ؛ و اگر مسأله امامت و وصايت به ميل و دلخواه خودم بود ، مسلّماً فرزندم قاسم را به اين منصب منصوب مىكردم ؛ چون او را بسيار دوست دارم و نسبت به او با رأفت و عطوف خاصّى برخورد مىكنم . و ليكن بايد بدانى كه مسأله امامت و ولايت و وصايت از اختيار ما خارج است و فقط و فقط منحصر در اختيار و اراده و مشيّت خداى متعال است و بس ؛ در هر فرد كه بخواهد قرار مىدهد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nو به تحقيق كه خبر و مسأله امامت او از ناحيه رسول خدا صلّى الله عليه و آله و سلّم به من رسيده است ، و او را به من نمايانده است و هر كسى كه با او خواهد بود ( ممكن است منظور امام عليه‌السّلام ، اصحاب و شيعيانى باشند كه امامت و ولايت حضرت علىّ بن موسى الرّضا عليهما السّلام را تصديق كردند و مانند ساير فرقه‌ها پس از امامت موسى بن جعفر عليهما السّلام به انحراف و اعوجاج نيفتادند ، و ممكن است مقصود خصوص فرزندش حضرت جواد الائمّه عليه‌السّلام باشد ، والله العالم ) . و همينطور از اين پس نيز به هيچ امامى وصيّت نخواهد شد تا اينكه خبر و قضيّه او از ناحيه رسول خدا و علىّ مرتضى عليهماالصّلوة و السّلام برسد . . . »\r\n\r\nامام كاظم عليه السّلام : مسأله وصايت و امامت از اختيار ما خارج مىباشد\r\nدر اين روايت ، موسى بن جعفر عليهماالسّلام بطور وضوح مىفرمايند كه : گرچه ممكن است ميل و رغبت ما نسبت به مسأله خلافت و امامت در فردى مخالف با ارادهء حقّ باشد ، ولى ما جز ارادهء حقّ چيزى نمىخواهيم و فقط خواست و مشيّت او را اذعان و ابلاغ مىنمائيم . يعنى مرتبه ميل و شوق در عالم كثرت و تعلّقات نفس مسأله‌اى است ، و مسأله خواست واقعى و ارادهء حقيقى در امور فقط و فقط به مشيّت و تقدير الهى برمىگردد . و هيچ چيز جز آن بر صفحه قلب و ضمير ما خطور نخواهد كرد .\r\nدر وفات حضرت ابراهيم فرزند رسول خدا صلّى الله عليه و آله و سلّم ، رسول خدا گريست و بسيار متألّم و متأثّر شدند و فرمودند :\r\nالعَينُ تَدمَعُ ، و القَلبُ يَحزَنُ ، و لا نَقولُ إلّا ما يَرضَى رَبُّنا ! ( 1 )\r\n\r\n\r\n","description":"","footnote":"\r\n1 - مسكّن الفؤاد ، ص 93 ؛ و نيز در ص 94 آمده :\r\nو روى الزبير بن به كار : أن النّبىّ صلّى الله عليه و آله لمّا خرج بإبراهيم خرج يمشى ، ثمّ جلس على قبره ، ثم دُلّى ؛ فلمّا رآه رسول الله صلّى الله عليه و آله قد وضع فى القبر دمعت عيناه . فلمّا رأى الصحابة ذلك بكوا حتى ارتفعت أصواتهم . فأقبل عليه أبوبكر فقال : يا رسول الله ! تبكى و أنت تنهى عن البكاء ؟ فقال النّبىّ صلّى الله عليه و آله : « تدمَع العينُ و يوجعُ القلب و لا نقول ما يسخط الربّ عزّوجلّ » .\r\nو در الغدير ، ج 6 ، ص 159 آمده :\r\nعن ابن عبّاس قال : لمّا ماتت زينب بنت رسول الله صلّى الله عليه و آله و سلّم ، قال رسول الله صلّى الله عليه و آله و سلّم : ألحقوها بسلفنا الخيّر عثمان بن مظعون ؛ فبكت النساء ، فجعل عمر يضربهنّ بسوطه فأخذ رسول الله صلّى الله عليه و آله و سلّم يده و قال : مهلًا يا عمر : دعهنَّ يبكين و اياكنّ و نعيق الشيطان . إلى أن قال : و قعد رسول الله صلّى الله عليه و آله و سلّم على شفير القبر ، و فاطمة إلى جنبه تبكى ، فجعل النّبى صلّى الله عليه و آله و سلّم يمسح عين فاطمة بثوبه رحمةً لها .\r\n","page_name":" 371 ","page_number":371},
  {"content":"\r\n\r\n« چشم گريان مىشود و دل غمناك مىگردد ، ولى ما جز آنچه موجب رضاى پروردگار است كلامى نخواهيم گفت . »\r\nامّا عُمر به آن حضرت و زنانى كه در فقدان او مىگريستند اعتراض نمود و اين عمل را منافى رضا و تسليم در قبال اراده و خواست پروردگار مىدانست . ولى آن مسكين نمىدانست كه لازمهء بقاء در عالم كثرت تعلّق به امور ظاهرى است ، و اين مسأله يك قضيّه نفسانى نيست كه منشأ آن توجّه به عالم بهيميّت و اعتباريّات و منحاذ از اتّصال آن به مبدأ توحيد باشد ؛ بلكه عين خواست و مشيّت پروردگار است . و اصلًا اگر توجّه و تعلّقى براى انسان نسبت به امور مربوطه به خود نباشد ، او انسان نيست بلكه سنگ و چوب است و بىاراده و بىروح و حيات است . اين توجّه و انس و لطف همان نزول صفت رحمت و رأفت پروردگار است و اين كه اشكالى ندارد . اشكال در اينست كه انسان اين مسائل را جدا از مشيّت و مصلحت پروردگار مدّ نظر قرار دهد ، و دل در هواى آنها ببندد و خدا را در اين روابط و تعلّقات به حساب نياورد .\r\nو امّا اگر اين صفات در راستاى مشيّت او قرار گيرد و در عين حال انسان در مقام عبوديّت همان مصلحت پروردگار را در تمام اين حركات و سكنات\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nنصب العين خويش سازد ، اينكه ايرادى ندارد ؛ اين عين خواست و ميل همهء اولياى الهى وعرفاى ربّانى است .\r\n\r\nعارف در عين تعلّق به امور ربطيّه فقط مشيّت حقّ را تنفيذ مىكند\r\nعارف در عين تعلّق به امور ربطيّه و انتسابيّه فقط مشيّت حقّ را تنفيذ مىكند لا غير . محبّت و انس با منتسبين به خود اعمّ از ارحام و خويشاوندان و اصدقاء ، حتّى افراد عادى به يك ديد وسيع‌تر و سعهء بيشتر بجاى خود ، و انفاذ و تثبيت تقدير و خواست و مصلحت الهى به اىّ نحو كان و لو بلغ ما بلغ نيز بجاى خود ، و لا يشغله شأن عن شأن فى طرفة عين ابداً .\r\nنفس عارف كامل و ولىّخدا تجلّى همان ارادهء حقّ است ( چه خواست او به طرفى تعلّق بگيرد و يا نگيرد ) و تمام اين مسائل به جهت از دست دادن نفس حيوانى است و تبدّل آن به نفس رحمانى ، و گرچه در بعضى مواقع ميل او ممكن است به ثبوت يك شىء يا عدم آن بر طبق همان تعلّقات قرار گيرد ، ولى خواست و اراده فقط بر محوريّت مشيّت و تقدير حقّ دور مىزند و بس .\r\nابن فارض عارف عظيم الشّأن در تصرّفات ولىّ خدا و كيفيّت انجاز او مىفرمايد :\r\n\r\nكلام ابن فارض در جمعيّت نفس و آثار آن\r\n هى النّفسُ إن ألقَت هَواها تضاعَفَت * قُواها ، و أعطَت فِعلَها كُلَّ ذَرّةِ ( 1 )\r\nو ناهِيكَ جَمعًا ، لا بفرقِ مِساحَتى * مَكانَ مقَيسٍ أو زَمانٍ موقّتِ ( 2 )\r\nبِذاكَ عَلا الطّوفانَ نوحٌ و قَد نَجا * بِه مَن نَجا مِن قومِه فى السّفينَةِ ( 3 )\r\nو غاضَ لَه ما فَاضَ عنهُ استجادةً * و جَدّ إلى الجودىِّ بها و استقرّتِ ( 4 )\r\nو سارَ و متنُ الرّيحِ تحتَ بساطِه * سُليمانُ بالجيشَينِ ، فوقَ البسيطةِ ( 5 )\r\nو قَبلَ ارتدادِ الطَّرفِ احضِرَ مِن سَبا * لَه عرشُ بَلقيسٍ ، بغيرِ مشقّةِ ( 6 )\r\nو أخمدَ إبراهيمُ نارَ عَدُوِّه * و عَن نُورِه عَادَت لَه رَوضَ جنّةِ ( 7 )\r\nو لمّا دَعا الأطيارَ مِن كلِّ شاهقٍ * و قَد ذُبِحَت ، جاءَتْهُ غيرَ عَصيّةِ ( 8 ) \r\n\r\n","description":"","footnote":"","page_name":" 373 ","page_number":373},
  {"content":"\r\n\r\n و مِن يدِه مُوسَى عَصاهُ تَلقّفتْ * مِن السّحرِ ، أهوالًا على النّفسِ شقّتِ ( 9 )\r\nو مِن حَجَرٍ أجرَى عُيونًا بضربةٍ * بها دِيَمًا ، سَقّتْ ، و لِلبحرِ شَقّتِ ( 10 )\r\nو يوسف إذ ألقَى البَشيرُ قَميصَه * على وجهِ يعقوبَ ، عليه بأوبةِ ( 11 )\r\nرآه بعينٍ قَبلَ مقدَمِه بَكَى * عليهِ بِها ، شَوقًا إليهِ ، فكُفّتِ ( 12 )\r\nو فى آلِ إسرائيلَ مائدةٌ مِن ال - * سّماء لِعيسَى ، انزلَت ثُمّ مُدّتِ ( 13 )\r\nو مِن أكمَهٍ أبرَى و مِن وَضَحٍ عَدا * شَفَى ، وأعاد الطّينَ طَيرًا بنَفخةِ ( 14 )\r\nو سرُّ انفعالاتِ الظّواهِرِ باطنًا * عن الاذنِ ، ما ألقَت باذنِك صِيغَتى ( 15 )\r\nو جَاء بأسرارِ الجَميعِ مُفيضُها * علَينا ، لَهُم خَتمًا علَى حينِ فَترةِ ( 16 )\r\nو ما منهُمُ إلّا و قدْ كانَ داعيًا * بِه قومَه للحقّ ، عن تَبَعيّةِ ( 17 )\r\nفَعالِمُنا منهُم نَبىٌّ و مَن دَعا * إلى الحَقّ منّا قامَ بالرُّسُلِيّةِ ( 18 )\r\nو عارِفُنا ، فى وقتِنا ، الأحمدىُّ مَن * اولى العزمِ منهُم آخذٌ بالعزيمةِ ( 19 )\r\nو ما كانَ منهُم مُعجِزًا ، صارَ بعدَهُ * كَرامةَ صدّيقٍ لهُ ، أو خليفةِ ( 20 )\r\nبِعترَتِه استَغنَتْ عن الرُّسُل الوَرَى * و أصحابِه و التّابِعينَ الأئمّةِ ( 21 ) [ 1 
  ] \r\n« 1 - اين چنين است نفس ، كه اگر چنانچه هواها و آرزوها و تعلّقات جزئيّه خود را رها سازد ، قواى او دائماً رو به ازدياد و تضاعف مىگذارد ( به نحوى كه به هر ذرّه‌اى از ذرّات وجودش تمامى قواى خود را تفويض و تسليم مىنمايد ) و هر ذرّه از ذرّات وجود او مىتواند كار همان نفس را تماماً بجاى آورد .\r\n2 - بواسطهء اين رها نمودن و گسستن از تعلّقات ، يك جمعيّتى در نفس پديد مىآيد كه تو را از هر چيز ديگر و مطلوب ديگرى بىنياز مىكند ، و اين جمعيّت نه مانند مكان و زمان است زيرا در آن دو تفرقه و دوئيّت حاكم است\r\n\r\n\r\n","description":"","footnote":"\r\n[ 1 
  ] - ديوان ابن فارض ، ( التّائية الكبرى ) ص 117 الى 119 ، از شماره 600 الى 620\r\n","page_name":" 374 ","page_number":374},
  {"content":"\r\n\r\n( حدود و قيود مكانى و زمانى باعث تفرقه و تشتّت در امكنه و ازمنه متفاوته خواهند شد ) ولى اين جمعيّت نفس بر هر دو زمان و مكان غالب است و آنها نمىتوانند او را دستخوش تشتّت و تفرقه نمايند ؛ و لذا براى نفس در اين حال آينده با گذشته فرقى نمىكند و هر دو در نزد او حضور دارند ( و اين مكان يا آن مكان براى او فرقى ندارد و او به هر دو آنها به يك نمط و يك وتيره تسلّط و حكومت و هيمنه دارد ) و به اين مقام ، جمعيّت گفته مىشود .\r\n3 - بواسطه همين جمعيّت نفس است كه نوح طوفان را به پا نمود ، و به همين جهت بود كه نجات پيدا كرد هر كه از قومش در سفينه قرار گرفتند .\r\n4 - و بواسطه همين عمل و فعل نفس بود كه زمين ، آن آبهائى را كه نوح بواسطه طلب باران بوجود آورده بود در خود فرو برد و محو نمود ، و نوح با كشتى خود بسوى كوه جودى حركت كرد و بر آن استقرار يافت .\r\n5 - و به سبب همين جمعيّت و قدرت نفس بود كه سليمان نبىّ على نبيّنا و آله و عليه‌السّلام با لشكريان انس و جنّ بر فراز آسمان در حركت بود و باد در زير بساط او به هر جا كه مايل بود او را به حركت در مىآورد ؛\r\n6 - و قبل از آنكه چشم خود را بگرداند تخت ملكه بلقيس از سبا براى او بدون هيچگونه زحمت و مشقّتى حاضر گشت .\r\n7 - و از قدرت نفس بود كه ابراهيم آتش افروخته دشمن خود را خاموش و سرد گردانيد ، و باز به نور نفس بود كه آن آتش براى او تبديل به بهشت برين گرديد .\r\n8 - و به همين جهت بود كه زمانى كه آن چهار مرغ ذبح شده و كوفته را از بالاى كوه فراخواند همه بدون هيچ تمرّد و سركشى به سمت او به پرواز آمدند و در كنار او قرار گرفتند .\r\n9 - و بواسطه جمعيّت نفس بود كه عصاى موسى تمام كيد ساحران را\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nباطل نمود و ترسهاى ناشى از كارهاى سحره را كه بر نفس موسى سنگين آمده بود همه را مضمحلّ و نابود ساخت .\r\n10 - و بواسطه قدرت و قوّت نفس بود كه با يك ضربت بر سنگ دوازده چشمه از آن جارى ساخت همانند باران پياپى و دريا را بشكافت و آن را همچو سنگ منجمد نمود .\r\n11 - و هم به جهت قواى نفس بود زمانى كه بشير پيراهن يوسف را بر روى يعقوب بينداخت در بازگشتش از مصر ؛\r\n12 - چشمان يعقوب بينا شد و او را بديد درحاليكه قبل از آن آنقدر بر فراق يوسف گريسته بود تا هر دو چشم خود را از دست داده بود و نابينا گشته بود .\r\n13 - و بخاطر همين مسأله توسّط حضرت عيسى على نبيّنا و آله و عليه‌السّلام از جانب آسمان مائده نازل شد و آنقدر گسترش پيدا نمود تا همه از آن بخوردند و سير گشتند .\r\n14 - و به جهت همان جمعيّت نفس در حضرت عيسى بود كه به يك اراده كور مادرزاد را شفا مىبخشيد و بَرصى را كه به تمام جسم سرايت كرده بود بهبود مىيافت ؛ و به يك دميدن مرغى را كه از گل درست كرده بود حيات مىيافت و به پرواز درمىآمد .\r\n15 - و سرّ دراز اين تأثيرها كه از ظاهر اولياء و عرفاى الهى بر ديگران حاصل مىشود عبارت از حقيقتى باطنى است در وجود آنها كه همان جمعيّت و قوّت نفس است كه به ظاهر ظهور و بروز نموده و موجب اين امور خارق عادت گشته است كه من براى تو بيان كردم ، و بواسطه اذن پروردگار از باطن به ظاهر سرايت مىنمايد .\r\n16 - و آورد جميع اسرار و كرامات انبياء گذشته را آن فردى كه پس از آنها\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nنبوّت و رسالت به وجود او ختم شده است ، و پس از دوران فترت و انقطاع وحى او ظهور و طلوع نمود و همه اسرار و بيّنات انبياء سلف را با اضافه و مزيد بر ما فرو باريد .\r\n17 - و هيچ پيامبرى از پيامبران گذشته نبود الّا آنكه قومش را بسوى پيامبر آخرالزّمان دعوت و بشارت داده است و خود را تابع و مطيع او قلمداد نموده است ( يعنى اين جمعيّت و قدرتى كه در پيامبر آخرالزّمان است جامع همه قوّتها و قدرتها و جمعيّتهاى انبياى گذشته است و همهء آنها در جمعيّت او مجتمعند ، پس او واجد همهء آن قوّتها و كرامات و به اضافه چيزهاى ديگر و خصوصيّات ديگر است ) .\r\n18 - پس عالِم از ما امّت پيامبر همانند نبىّ امم گذشته است ، زيرا مرتبه جمعيّت و علم كه موجب نبوّت است در اين عالِم محقّق است و هر كه به دعوت آشكار بپردازد مسؤوليّت رسالت را همچو پيامبران گذشته ايفاء نموده است ( بنابراين حقيقت اين جمعيّت و خصوصيّاتى كه گفته شد اختصاص به امّت‌ها وانبياى گذشته ندارد ، بلكه ظهور اين مطلب در امّت پيامبر آخرالزّمان قطعاً محقّق است ) .\r\n19 - و عارف از اين امّت كه امّت پيامبر آخرالزّمان هستيم در جمعيّت و تحقّق اين اوصاف و خصوصيّات باطنى كسى است كه قوّت و قدرتش را از رسول خاتم اخذ مىكند ، و او داراى همان عزم و اراده و اتقان است كه در انبياء اولواالعزم گذشته وجود داشته است ، و او همان كار را مىكند كه آنها را در ميان امّت خود انجام مىدادند .\r\n20 - و هر كرامت و معجزه‌اى كه از انبياء سلف ظهور نموده بواسطه ظهور مقام صدّيقيّت و خلافت در خليفه بلافصل او علىّ مرتضى عليه‌السّلام ظهور و تجلّى يافت ( و فقط علىّ بود كه توانست همان جمعيّت و اقتدار را كه خداى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nسبحان و قادر متعال نصيب رسولش فرموده از آنِ خود سازد و خود را به حقّ مستحقّ خلافت و وصايت آن حضرت بنمايد ) .\r\n21 - به عترت اين پيامبر مردم از غير آنها به كلّى بىنياز و مستغنى گشته‌اند ( و آنان عبارتند از فرزندان حضرت صدّيقه كبرى سلام الله عليها تا خاتم ولايت محمديّه و مظهر اتمّ ظهور خلافت علويّه حضرت حجّة بن الحسن المهدىّ أرواحنا لتراب مقدمه الفداء ) و هر كدام از اصحاب و تابعين كه بواسطهء تبعيّت و انقياد از مواليان خود به اين رتبه از علم و اقتدار و جمعيّت رسيده باشند . »\r\nبارى اين حقيقت را عارف بزرگ اينچنين شرح و توضيح داده است ؛ بنابراين همچنان كه ايشان فرموده‌اند : مقتضاى جمعيّت و وحدت نفس بروز و ظهور اذن الهى است در تجلّى اراده و مشيّت حقّ از نفس عارف و ولىّ خدا ، و اينست حقيقت مفاد و مغزاى آيه شريفه :\r\n\r\nآيات قرآن دلالت كننده بر عينيّت ارادهء حقّ در نفس رسول خداست\r\n( إِنَّهُ لَقَوْلٌ فَصْلٌ * وَ ما هُوَ بِالْهَزْلِ ) [ 1 
  ] . « اين كتاب و آيات الهى كه از مقام تشريع بر قلب رسول ما نزول يافته و از آن مظهر بظهور رسيده‌است ، عين حقّ و متن واقع و فصل الخطاب بين امور اعتباريّه و مجازيّه است و از روى گزاف و بيهوده‌گوئى فرو فرستاده نشده است . »\r\nو يا آيه شريفه : ( وَ النَّجْمِ إِذا هَوى * ما ضَلَّ صاحِبُكُمْ وَ ما غَوى * وَ ما يَنْطِقُ عَنِ الْهَوى * إِنْ هُوَ إِلَّا وَحْىٌ يُوحى * عَلَّمَهُ شَديدُ الْقُوى * ذُو مِرَّةٍ فَاسْتَوى * وَ هُوَ بِالْأُفُقِ الْأَعْلى * ثُمَّ دَنا فَتَدَلَّى * فَكانَ قابَ قَوْسَيْنِ أَوْ أَدْنى * فَأَوْحى إِلى عَبْدِهِ ما أَوْحى * ما كَذَبَ الْفُؤادُ ما رَأى * أَ فَتُمارُونَهُ عَلى ما يَرى ) [ 2 
  ] .\r\n\r\n\r\n","description":"","footnote":"\r\n[ 1 
  ] - سوره الطّارق ( 86 ) آيهء 13 و 14\r\n[ 2 
  ] - سوره النّجم ( 53 ) آيات 1 إلى 12\r\n","page_name":" 378 ","page_number":378},
  {"content":"\r\n\r\n« سوگند به ستاره زمانى كه فرود آيد ( ستاره هدايت و رستگارى كه وجود مقدّس حضرت رسول صلّى الله عليه و آله و سلّم است ) . صاحب شما ( پيامبر اكرم ) هيچگاه گمراه نشده است و به بيراهه نرفته است . و هرگز از روى هوى و هوس نفسانى سخن نمىگويد . و اين كتاب نيست جز وحى از ناحيه پروردگار . او را شخصيّتى بسيار توانا و قدرتمند به وى آموخت . همان شخصيّتى كه به تمام خصوصيّات و قواى وجودى خود بر او جلوه كرده است . و درحاليكه او در بالاترين مرتبه از مراتب وجود قرار گرفته بود ، باز نزديك شد و بر او نازل گرديد ، تا به مقدار فاصله دو قوس و يا كمتر با حضرت حقّ معيّت حاصل نمود . در اين هنگام خداى متعال وحى فرستاد بر بنده‌اش آنچه را كه ميخواست . آنچه را كه قلب او مشاهده كرد دروغ و خلاف نبود . پس آيا شما در آنچه او ديده و مشاهده كرده است او را انكار مىكنيد ؟ »\r\nو يا مانند آيهء شريفه : ( وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِم ) [ 1 
  ] .\r\n« هيچ اختيار و انتخابى براى مرد مؤمن و زن مؤمنه وجود ندارد در وقتى كه خدا و رسول او حكمى مىرانند كه بر خلاف حكم و ارادهء آنان مطلبى داشته باشند و بخواهند بر خلاف دستور آنان عملى را انجام دهند . »\r\nدر تمام اين آيات خداى متعال درصدد اثبات همين نكته است كه حكم و صورت حكميّه يك امرى كه بر دل و ضمير رسول او نقش مىبندد عين حكم و صورت قضائيه و تقديريّه خود او است و ابداً سر موئى فرق و جدائى بين آن دو وجود ندارد .\r\n\r\n\r\n","description":"","footnote":"\r\n[ 1 
  ] - سوره الأحزاب ( 33 ) صدر آيهء 36\r\n","page_name":" 379 ","page_number":379},
  {"content":"\r\n\r\nمطلب در اين قسمت انتهاء ندارد و به هر جا كشيده شود باز جا براى ادامه آن وجود دارد .\r\nمحصّل مطالب گذشته اينكه : صور ذهنيّه در افراد عادى چه جاهل و چه عالم ، در هر مرتبه‌اى كه باشند بر اساس تركيب و مزجى است از احضار صور خارجيّه اعمّ از تصوّرات و تصديقات ، چه صحيح آن و چه سقيم و نادرست آن ، و صفات و ملكات نفسانيّه و غلبهء قواى متخيّله و واهمه كه همه دست به دست هم داده و موجب پديدار شدن يك صورت و معنى در نفس فرد عادى مىگردند . حال ممكن است اين صورت داراى حقيقت و واقعيّت بوده و صادق باشد ، و يا ممكن است بر عكس خلاف واقع و حقيقت و نفس الأمر و متن واقع باشد ؛ و لهذا هيچ دليلى بر اعتبار آن بنفسه نمىتوان اقامه نمود . بله تنها دليل ، تطبيق آن صورت و حكم با ادلّهء متقنهء خارجيّه و ضوابط غير قابل ترديد و خدشه و انكار شرعيّه و يا عقليّه است ؛ و اگر راهى براى اثبات اين مطلب نبود نمىتوان به او به ديدهء وثوق و اعتماد و جزم و يقين نگريست ، و بايد طبق موازين با او برخورد شود .\r\nو اما نقش صور و حقائق در نفس عارف كامل و ولىّ خدا عين نفس اراده و تصوير حضرت حقّ است بدون يك ذرّه كم و زياد . يعنى اگر مثلًا شخص عارفى به فردى گفت : شما به فلان شخص مبلغ يكصد و بيست و نه تومان بپردازيد ، انسان نمىتواند يك تومان كم و يا زياد بپردازد ، زيرا اين حكم عين و نفس حكم پروردگار است . و نفس عارف عيناً حكم آينه را دارد كه نقش اراده و مشيّت حقّ در او جلوه مىكند و از خود چيزى را كم و يا زياد نمىكند .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nشاخصهء ششم : در كلام و كردار عارف كامل شكّ و ترديد و احتياط راه ندارد\r\nششمين خصوصيّت از خصوصيّات و مميّزات عارف كامل اين است كه : در كلام و يا كردار او شكّ و ترديد و احتياط وجود ندارد ، و أعمال او از روى إتقان و إحكام و إبرام است . عارف هيچگاه فردى را امر به احتياط نمىكند ، و خود نيز در فتوى و حكم احتياط ندارد ، و همهء احكام و مبانى براى او همچو آفتاب واضح و روشن است .\r\n\r\nاعمال و عباداتى مقبول خداوند است كه بر پايه خلوص نيّت و استقامت ضمير باشد\r\nبيان مطلب اينكه : حقيقت عبادت و سرّ و جان آن بطور أخصّ ، و كلّيّهء تكاليف الهيّه بطور أعمّ در توجّه مكلّف به حضرت حقّ است ، و هر چه اين توجّه عميق‌تر و استوارتر باشد جان و سرّ عبادت قوىتر و متقن‌تر و از نقطه نظر تأثير بر نفس و عبور آن از تعلّقات و تقريب عبد به مرحله عبوديّت و تجرّد مؤثّرتر خواهد بود ؛ و رواياتى كه در اين مورد وارد است از حدّ احصاء خارج مىباشد . حضور قلب و توجّه تامّ در عبادت شرط اصلى قبولى آن است ، گرچه عبادت بدون آن نيز بنا بر حكم فقيه موجب برائت از ذمّه باشد ؛ امّا بايد به اين نكته توجّه داشت كه ذمّه چيست ؟ و برائت از آن به چه نحو حاصل مىشود ؟\r\nاز آنجا كه در مباحث فقهى ملاك و مناط بر اتيان ظاهر عمل است ، و\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nشخص ، مكلّف به صرف عمل به داعى تقرّب و اتيان امر و دستور مولى است ، بنابراين نفس صدور فعل از مكلّف به هر نيّت و هر مرتبه از مراتب حضور موجب اداء تكليف و برائت ذمّه خواهد بود .\r\nدر اين ديدگاه ذمّه عبارت است از تعهّد و مسؤوليّت نسبت به فعل به همان نحو كه ذكر شد . و برائت از آن نيز به صرف انجام آن عمل ولو به هر نحو از تحقّق معنى و روحانيّت ، و يا اصلًا عدم تحقّق اين مطلب حاصل مىشود . و لذا كسى كه نماز بر عهدهء او است ، به صرف تحصيل طهارت و رعايت آداب و افعال ظاهريّه ( از استقبال و تصحيح در الفاظ و رعايت تلفّظ از مخرج حروف و مكث و سكون به قدر لازم در افعال و بين آنها ) اداء تكليف نموده و ذمّهء او از وجوب نماز برىّ خواهد شد ؛ ولو اينكه از اوّل تكبيرة الاحرام تا آخر تشهّد تمام حواسّش بدنبال معاملات و امور دنيويّه و رتق و فتق مشكلات و چك و سفته و داد و ستد بگذرد ، و حتّى براى يك لحظه نداند كه دارد چكار مىكند و با كه صحبت مىكند و در مقابل چه حقيقتى به عبادت پرداخته است . از نقطه نظر فقهى اين عبادت كاملًا درست و مُبرئ ذمّه و بدون هيچ اشكال و ايراد است .\r\nامّا از ديدگاه پروردگار و كار و برنامهء ملائكه مسأله بكلّى متفاوت است .\r\nدر روايت است وقتى مكلّف نماز مىخواند و ذهن و قلب او در نماز به مسائل ديگرى از امور دنيوىّ و صُور برزخيّه مشغول است ، ملائكه اين نماز را به بالا مىبرند و همين كه مىخواهند از عالم صور و مثال عبور دهند ندا مىرسد كه : اين بندهء ما غير ما را در نماز شريك ما قرار داد و ذهن او متوجّه مسائل ديگرى غير از ما بود ، و از آنجا كه من شريك خوبى هستم براى شركاء ، سهم خود را از اين نماز به ساير شركايم بخشيدم و براى خود چيزى برنداشتم ، شما برويد و اين نماز را بر سر آن نمازگزار بزنيد كه اين نماز مبارك خود او باشد ، و ما اين نماز\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nرا از او نمىپذيريم . [ 1 
  ]\r\nدر ديدگاه فقه ظاهرى مبنا بر انجام ظاهر است و اصلًا توجّهى نسبت به باطن و سرّ و حقيقت عبادت وجود ندارد ، و تنها تكليف را بر مدار نفس اتيان فعل مىشمرد . در اين ديدگاه اگر فردى از زمان بلوغ تا صد سال تمام نمازها و روزه‌ها و حجّ و ساير عباداتش از روى ريا و سمعه و تظاهر باشد هيچ ايراد و اشكالى ندارد ، و در پيشگاه پروردگار مورد بازخواست و سؤال و جواب قرار نخواهد گرفت و بر او ايراد و اعتراض واقع نخواهد شد .\r\nامّا در ديدگاه مكتب اهل بيت عليهم‌السّلام تمام اين نمازها و روزه‌ها به مقدار يك غاز ارزش معنوى ندارد و در دستگاه ملائكه و حضرت ربوبى به پشيزى نمىخرند . عبادتى در اين مكتب مورد امضاء و پذيرش است كه فقط براساس خلوص نيّت و استقامت ضمير و قلب در هنگام عبادت باشد ، و به هر مقدار اين مسأله قويتر باشد جان عبادت و مقبوليّت آن نزد پروردگار بيشتر است . صحبت و بحث بيشتر در اين قسمت را به جاى خود در ضمن فقرات حديث شريف عنوان بصرى موكول مىكنيم ، و فقط بطور اجمال به اختلاف ديدگاه اهل بيت عصمت عليهم‌السّلام و اولياى الهى با احكام و لوازم فقه ظاهرى مىپردازيم .\r\nمقصود از خلقت انسان وصول به مرحله فعليّت و كمال است ، و آن همان معرفت ذات پروردگار به نحو انكشاف حقيقت ذات در سرّ و سويداى ضمير و قلب و تبدّل و تحوّل نفس انسان از رتبهء حيوانيّت و بهيميّت به حيطه و حريم خلافت اللهى مىباشد كه از او به انسان كامل ، و يا به عارف و اصل و ولىّ كامل\r\n\r\n\r\n","description":"","footnote":"\r\n[ 1 
  ] - اصول كافى ، ج 2 ، ص 294 ، حديث 7 : علىّ بن ابراهيم ، عن أبيه ، عن النّوفلى ، عن السكونى عن أبى عبدالله عليه‌السّلام قال : قال النبىّ صلّى الله عليه و آله و سلّم : انّ المَلَك ليصعَد بعمَل العبدِ مُبتَهجًا به فإذا صعِد بحسَناته يقولُ الله عزّوجلّ : اجعَلوها فى سجّينٍ إنّه ليس إيّاىَ أراد بِها !\r\nو عدّة الداعى ، ص 227 حديث مفصّلى را در اين موضوع آورده است .\r\n","page_name":" 383 ","page_number":383},
  {"content":"\r\n\r\nحقّ متعال تعبير مىشود . و آن مرحله بدون طىّ طريق و عبور از بوادى نفس امّاره و غيره و اخلاص در عمل و فعل و توجّه تامّ به حضرت احديّت امكان ندارد ؛ چنانچه در آيه شريفه مىفرمايد : ( وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ ) [ 1 
  ] أى ليعرفون . ( 2 )\r\n\r\nانسان زمانى به مقام عبوديّت مىرسد كه عملش از روى اتقان باشد\r\n« من جنّ و انس را فقط به جهت و مقصد عبادت خلق نمودم . » يعنى از مرتبه عبادت ظاهر به عبادت باطن كه تحقّق به مقام عبوديّت تامّ و صِرف العبوديّه است برسند ، كه در اين مرتبه معرفت ذات حقّ به حقّ المعرفة و كمال المشاهده براى عبد حاصل مىشود . و لذا در روايت منسوب به رسول اكرم صلّى الله عليه و آله و سلّم وارد شده است : مقصود از عبادت معرفت ذات حقّ است ،\r\n\r\n\r\n","description":"","footnote":"\r\n2 - « تفسير گازر » ج 9 ، ص 226 ؛ « تفسير منهج الصّادقين » ج 9 ، ص 50 ؛ « تفسير لاهيجى » ج 4 ، ص 269 ؛ « تفسير المعين » ج 3 ، ص 1413 ؛ « تفسير ابن كثير » ج 4 ، ص 239 ؛ « تفسير أبى السعود » ج 2 ، ص 130 ؛ « أبجدالعلوم » ج 1 ، ص 221 ؛ « تفسير روح المعانى » ج 15 ، ص 50 ، و ج 27 ، ص 21 ، و ص 25 ؛ و بدين مضمون روايتى است از حضرت سيّدالشّهداء أبىعبدالله الحسين بن على عليهماالسّلام در « تفسير صافى » ص 508 ؛ و « علل الشّرايع » ص 9 ؛ و در « لمعات الحسين » عليه‌السّلام ، ص 11 وارد شده است كه :\r\nاز جمله فرمايشات حضرت سيّدالشهداء أباعبدالله الحسين بن علىّ بن أبىطالب عليهم السّلام است كه روزى به عنوان خطبه براى اصحاب خود ايراد نمودند :\r\nأيّها النّاس ! إنّ الله ما خلق خلق الله إلّا ليعرفوه ؛ فإذا عرفوه عبدوه ، و استغنوا بعبادته عن عبادة ما سواه . فقال رجل : يابن رسول الله ! ما معرفة الله عزّوجلّ ؟ فقال : معرفة أهلِ كلّ زمانٍ إمامه الّذى يجب عليهم طاعته .\r\n« اى مردم ! بدرستى كه خداوند خلق خود را نيافريده است مگر از براى آنكه به او معرفت و شناسائى پيدا كنند ؛ پس زمانى كه او را بشناسند در مقام بزرگى و عبوديّت او بر مىآيند ، و به واسطهءعبادت و بندگى او از عبادت و بندگى غير او از جميع ما سوى مُستغنى مىگردند . در اينحال مردى گفت : اى پسر رسول خدا ! معرفت خداوند عزّوجلّ چيست ؟\r\nحضرت فرمود : معرفت و شناخت اهل هر زمان امام خود را كه واجب است از او اطاعت و پيروى نمايند . »\r\n[ 1 
  ] - سوره الذّاريات ( 51 ) آيهء 56\r\n","page_name":" 384 ","page_number":384},
  {"content":"\r\n\r\nكه آن عبارت است از رؤيت حقّ به چشم باطن و قلب . چنانچه مولى علىّ عليه‌السّلام مىفرمايد : ما كُنتُ أعبُدُ رَبًّا لَم أرَه [ 1 
  ] ! « هيچگاه خدائى را كه نديده‌ام عبادت نكرده‌ام ! » و حديث معروف : عَبْدى أطِعنى حتّى أجعلَكَ مِثلى ! و يا حديث معروف : لا يَزالُ يتقرّبُ إلىّ عَبدى بِالنّوافِل ، كه قبلًا ذكرش گذشت تماماً دالّ بر اين نكته مىباشد .\r\n\r\nانسان زمانى به مقام عبوديّت مىرسد كه عملش از روى اتقان باشد\r\nبناءً عليهذا عبادتى كه انسان را به اين مقصد و مقصود برساند در راستاى اين هدف قرار گرفته و مقبول و ممضى و قابل پذيرش از ناحيه پروردگار است ، و آنچه انسان را به اين رتبه نرساند مردود و مطرود و بدون ارزش و اعتبار خواهد بود ؛ و اين معنى حاصل نخواهد شد مگر با اتقان در طريق و جزم در عبادت و يقين به مطلوبيّت و انجاز دعوت از ناحيهء پروردگار .\r\nكسى كه عملى را با شكّ و ترديد انجام مىدهد امكان ندارد قلبش در حين انجام عمل محكم و متقن و متيقّن به تكليف و راسخ باشد . او نمىداند كه اين عمل كه فعلًا به آن اشتغال دارد مورد تكليف است ، يا عملى كه پس از اين انجام مىدهد ؛ و امر به كدام يك از آن دو تعلّق گرفته است ! و لذا دائماً در نفس خود هنگام انجام فعل دچار يك نوع وسوسه و ترديد و شكّ مىباشد ؛ درست مثل كسى كه قبله را گم كرده و بايد به جهات مختلف نماز بگزارد . البتّه شكّى نيست كه در بعضى موارد نفس احتياط مورد تكليف است چنانچه در اخبار و ادلّه موارد آن مشخّص و روشن شده است .\r\nامّا اينكه مكلّف نداند كه اين حكم نفس حكم الله واقعى است ، و فقط براساس احتياط مجتهد در فتوى بخواهد آن را انجام دهد ، اين مسأله با جزم به تكليف و تبعاً ارادهء بتّيّه و اعتقاد راسخ به عبادت كه موجب حضور قلب و قوّت\r\n\r\n\r\n","description":"","footnote":"\r\n[ 1 
  ] - توحيد ، صدوق ، ص 308\r\n","page_name":" 385 ","page_number":385},
  {"content":"\r\n\r\nنفس در هنگام عمل است منافات دارد ؛ و تنها اثرى كه در نفس مكلّف باقى مىگذارد اينست كه اگر اين تكليف مورد انشاء پروردگار و ارادهء او بوده باشد من آن را انجام داده‌ام و چيزى بر گردنم نخواهد ماند و همين ! و اين مقدار كفايت نمىكند ، و نفس را حركت نمىدهد و به اطمينان و سكون و طمأنينه درنمىآورد و اثر عبادت را در قلب و ضمير او ظاهر نمىكند . مكلّف عملى را انجام داده است در ترديد و شكّ و فقط دلش به اين خوش است كه تكليف از ذمّه او ساقط شده است و بس ، و در پيشگاه پروردگار معاقب نخواهد بود .\r\nبر اين اساس عارف از آنجا كه به مشرب وحى و مرحلهء تنزّل احكام وارد شده است ، و حقيقت و واقعيّت و فلسفه و ملاك احكام را كما هو هو با جان و قلب و ضميرش لمس و مسّ نموده است ، مىتواند آن حقيقت را از مرتبه انشاء و فعليّت به عالم ظاهر و تكليف تنجّز و تنزّل دهد .\r\n\r\nعلم امام عليه السّلام علم كلّى و احاطى است و در آنجا احتياط راه ندارد\r\nناگفته نماند ، مسأله تشريع و بيان احكام در نفس معصوم عليه‌السّلام ( چه مقام وحى و حقيقت نبويّه باشد و يا نفس وَلَوى امام عليه‌السّلام ) اين طور نيست كه آنان يك به يك عالم به احكام كلّيّه و جزئيّه فرداً فرداً و مصداقاً مصداقاً بوده باشند ، درست مانند يك دوره كتاب احكام كه آن را از حفظ كرده باشند و به تك‌تك مسائل از روى قوّهء حافظه و ضبط آن نفس اطّلاع حاصل نموده و إخبار نمايند ، و يا اينكه همانند يك فقيه و مجتهد ظاهرى با رجوع به ادلّه و مقدار سعهء اطلاع و وسعت باع بر حكمى و تكليفى اطّلاع حاصل نمايند ؛ اينها تماماً از آثار و لوازم محدوديّت بشرى است و در حيطهء اعمال و كردار و اقتدار يك انسان عادى است . امّا امام عليه‌السّلام در ادراك احكام شرع و مسائل فقهى راه ديگرى را طىّ مىكند و ادراك متفاوتى با ادراكات ما دارد ، و با آن ادراك و سعهء وجودى نيازى به حفظ و ذخيره كردن معلومات و اطّلاع بر ادلّه احكام و استنباط متعارف و اجتهاد متداول ندارد . امام به مرتبهء ملاكات و مناطات\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nاحكام رسيده است ، و در آن مرتبه كه اجتهاد و استنباطى وجود ندارد . در آن مرتبه همه چيز به يك نظره و يك اراده روشن و آشكار است . در آن مرتبه امام عليه‌السّلام براى كشف يك حكم شرعى نياز به تفكّر و تأمّل در اطراف آن مسأله ندارد ؛ و بدون كمترين تأمّلى نفس آن حكم در قلب و نفس او ظاهر است . امام عليه‌السّلام اجتهاد نمىكند بلكه تكاليف در آينه نفس او به يك اراده نقش مىبندد ، و پس از آن آن را براى ما بيان مىكند .\r\nپس علم امام عليه‌السّلام به احكام علم به يك ذخيره و اندوخته مثل كتاب و يا نوار نيست ، بلكه علم امام يك علم كلّى و احاطى است . يعنى مجموع احكام الهى و تكاليف عباد إلى يوم القيمة به يك حقيقت كلّيّه بدون شكل و صورت و بدون تفصيل و بدون تجزّى به اجزاء و بدون تبويب و بدون تقسيم در نفس معصوم عليه‌السّلام محقّق است ، و آن عبارت است از يك علم كلّى و حقيقت لا يوصف و لا يدرك كه جميع تشكّل‌ها و جزئيّت‌ها و مصاديق و خصوصيّات و شرائط و موضوعات مختلفه همه و همه از آن مرتبه تنازل مىيابد و ظهور پيدا مىكند ؛ در يك جا به صورت الزام و در جاى ديگر به صورت حرمت و در جاى ثالث به شكل استحباب و همينطور . . . مطرح مىشود . به اين مرتبه مىگويند مقام كلّى و سِعى و اطلاقى . و تعابير در اينجا متفاوت است ، امّا همه به اين نكته دلالت دارد . حتّى مقام انشاء نيز كه اصوليّين و فقهاء آن را اوّل مرتبه از مراتب تنجّز و فعليّت تكليف مىدانند ، پائين‌تر از اين مقام است و در رتبه متأخّر از آن قرار دارد . زيرا مقام انشاء مقام تقسيم و تفصيل است و درحاليكه ما گفتيم : در اين مرحله اصلًا تفصيلى وجود ندارد و علم به صورت كلّى و سِعى خود در آنجا قرار دارد .\r\nدر اين صورت چگونه ممكن است براى فردى كه به اين مرتبه رسيده باشد شكّ و ترديد و احتياط در عمل و حكم وجود داشته باشد ؟ ! و از آنجا كه\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nامام عليه‌السّلام همهء مردم را به اين رتبه كه رتبهء اطلاقى علم است سوق مىدهد ، ديگر نمىتواند آنانرا امر به احتياط در فعل نمايد . و آيا تا به حال ديده شده است كه شخصى از امام عليه‌السّلام سؤال نموده باشد و حضرت به او بفرمايند : به احتياط لازم و يا وجوبى بايد اين كار را انجام دهى ، و يا احتياطاً فلان كار را هم انجام بده !\r\nالبتّه ناگفته نماند كه بحث ما فعلًا در مقام اصل حكم و تنزيل آنست ، و الّا در مقام عمل چنانچه گذشت اوامر احتياطيّه در موارد خود نه در هر جا محَكّم‌اند و عمل به آنها الزامى است چنانچه خواهد آمد ؛ و اين احتياط با احتياطى كه محطّ بحث ما است زمين تا آسمان متفاوت است . اين احتياط عين تكليف و نفس ارادهء شارع است و مخالفت با آن ، تبعات موبقه و مهلكه را بهمراه دارد .\r\nاگر شخصى مسأله‌اى را از امام عليه‌السّلام سؤال نمايد فوراً امام پاسخ او را بدون احتياط و ترديد و رعايت الأحوط فالاحوط مىدهد ، و جاى هيچگونه شكّ و ريبى را در او باقى نمىگذارد . بلى آن شخص در مقام عمل بايد احراز برائت ذمّه را در تطبيق فعل خود با مأمورٌ به واقعى بنمايد ، و اين همان نكته‌اى است كه بدان اشارت رفت .\r\n\r\nعلم اولياى الهى همانند امام عليه السّلام علم كلّى شده است\r\nبر اين اساس چنانچه حيثيّت امامت و شأنيّت ولايت اقتضاى چنين مرتبه‌اى را از علم و درايت مىكند ، نفس ولىّ خدا و عارف كامل كه به نفس امام عليه‌السّلام متّصل است و از آن حضرت اشراب مىشود و علم او به عنايت امام عليه‌السّلام مبدّل به علم كلّى شده است ، همانند خود امام داراى نظر قطعى و اراده‌اى بتّى و عزمى استوار و رأيى خلل‌ناپذير نسبت به احكام و تكاليف مىباشد ، و اگر در مسأله و يا موضوعى نظرى را ابراز داشت اين مطلب حكايت از اشراف او بر حقيقت مطلب و نفس الأمر مىنمايد ، و اگر چنانچه صلاح در پاسخ دادن نديد از ابراز و اظهار مسأله خوددارى مىنمايد و يا به نحوى مسأله را\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nبه ديگرى ارجاع مىدهد و خود از اظهار رأى در اين مورد سر باز مىزند .\r\nبه ياد مىآورم روزى در خدمت مرحوم والد قدّس الله سرّه به حضور مرحوم علّامه طباطبائى رضوان‌الله عليه در مشهد مقدّس رضوى عليه و على آبائه الف صلوة و تحيّة مشرّف شديم . مجلس خصوصى بود و شخص ديگرى حضور نداشت . صحبت از كيفيّت اطاعت و انقياد شاگرد از استاد سلوكى و اخلاقى خود بود . مرحوم والد قدّس سرّه در مقام اثبات و تأكيد اين نكته بودند كه سالك وقتى دست ارادت و تسليم به استاد كامل و عارف و اصل مىدهد ، يعنى تمام افكار و مبانى اعتقادى و عملى خود را به او تفويض نموه و از ابتداء و صفر مىخواهد رأى او و نظر او و دستور او را جايگزين مطالب گذشته خود بنمايد ، و هيچ رأى و نظرى را بر خلاف نظر و اعتقاد استاد خود به حساب نياورد و آن را مصاب نداند . و كلام او را عين حقّ و متن واقع بشمرد و غير او را مردود و غير قابل اعتماد بداند ؛ بر اين اساس حكايتى را مطرح كردند .\r\nفرمودند : شنيده شده است كه در زمان مرحوم قاضى رضوان‌الله عليه هنگام نماز مغرب شاگردان ايشان در منزل ايشان اجتماع مىكردند ( چون در ماه رمضان بناى ايشان بر اين بوده است كه نماز مغرب و عشاء را به اتّفاق شاگردان و ارادتمندان سلوكى خود برگزار مىكردند ) و چون مرحوم قاضى وقت نماز مغرب را فقط استتار قرص تحت الافق مىدانستند ، همان وقت افطار مىكردند و نماز هم مىخواندند . ولى از آنجا كه مرجع معروف در آن وقت مرحوم آيةالله آقا سيّد أبوالحسن اصفهانى بودند و ايشان احتياطاً با تأخير تا ذهاب حمرهء مشرقيّه نماز را بجاى نمىآوردند ، و بسيارى از شاگردان مرحوم قاضى مقلّد مرحوم آقا سيّد أبوالحسن اصفهانى بودند ، لذا از ايشان درخواست مىكردند وقت نماز مغرب را تا ذهاب حمرهء مشرقيّه به تأخير اندازند تا آنها هم بتوانند به ايشان اقتداء كنند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nمرحوم قاضى كه مىديدند مطلب به اين شكل است اوّل افطارى خود را تناول مىكردند ، ولى به جهت استجابت تقاضاى رفقا و تلامذه خود نماز مغرب را به تأخير مىانداختند و در اوّل وقت خود نمىخواندند . و اين روش همينطور استمرار داشت . مرحوم والد قدّس سرّه از مرحوم علّامه قدّس سرّه سؤال نمودند : اين عمل چه معنائى دارد ؟ و چطور ممكن است فردى به شخصى همچو مرحوم قاضى به عنوان يك عارف كامل و خبير و بصير كه خود معترف است به مراتب كمال و علم شهودى و غير متعارف او ، و خود او ايشان را بارها و بارها تجربه و امتحان نموده است ، باز مىآيد و از فرد ديگرى تقليد مىنمايد و حتّى از ايشان درخواست مىكند كه طبق فتواى خود عمل نكند و نماز خود را به تأخير اندازد ، اين دو طرز تفكّر چگونه با هم جور در مىآيد ؟ !\r\nمرحوم علّامه رضوان‌الله عليه پاسخ دادند : اين مطلب ايرادى ندارد ، زيرا مرحوم آقا سيّد أبوالحسن اصفهانى مجتهد بودند و تقليد از مجتهد بلامانع است ؛ و اگر فردى از شخصى تقليد نمود ديگر نمىشود در جزئيّات تخصيص و استثناء قائل شود و بعضى را از او و بعضى را سر خود از ديگرى تقليد نمايد ، مگر اينكه اعلميّت شخص ثالث براى او احراز شود .\r\n\r\nتقاضاى شاگردان مرحوم قاضى نسبت به تأخير انداختن نماز اوّل وقت صحيح نبوده است\r\nمرحوم والد قدّس سرّه در اينجا سكوت كردند و چيزى نفرمودند . و اكنون اين حقير ناچيز كه خوشه‌چين خرمن اين بزرگواران بر طبق محدوديّت فهم و كمال نقص وجودى خويش است معترف است كه حقّ با مرحوم والد رضوان الله عليه بوده است ، و پاسخ مرحوم علّامه طباطبائى قدّس الله سرّه ناتمام است ؛ زيرا :\r\nاوّلًا : گرچه مرحوم آقا سيّد أبوالحسن مجتهد است و تقليد از او براى عوام ايراد و اشكالى ندارد ، ولى شاگردان مرحوم قاضى كه خود از فضلاء و اهل ادراك و بصيرت بودند مىبايست اين نكته را بفهمند كه ملاك اعلميّت در وجوب تقليد از مقلّد صرفاًتجمّع محفوظات و تدريس بيشتر و سنّ زياده نيست ؛\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nبلكه اعلميّت عبارت از ملكهء قدسى است كه توسّط آن فرد مىتواند حقيقت حكم الله را با اتّصال به مبدأ وحى و مرتبه تنزيل به دست آورد ، كه اين مرتبه فوق مرتبه عدالت است و بزرگان از فقهاء و علماء ربّانى نسبت به اين نكته هشدار داده‌اند و آن را ملكه‌اى ما فوق تصوّرات بشرى مىدانند [ 1 
  ] ، و شخص با تأييدات ربّانى و اختصاصات سبحانى قادر است پا به اين عرصه بگذارد و از اين نعمت عظمى بهرمند گردد ، و با اين وصف است كه مصداق حديث والاى حضرت صادق عليه‌السّلام واقع مىشود كه فرمود :\r\nفأمّا مَن كانَ مِن الفقَهاء صائنًا لِنفْسِه حافِظًا لِدينِه مُخالِفاً علَى هَواهُ مُطيعًا لأمرِ مَولاه فلِلعَوامِ أن يُقلِّدوه . [ 2 
  ]\r\n« و امّا هر فردى كه از فقهاء داراى صيانت نفس و كفّ نفس بوده باشد و بتواند دين خود را از دسترس شيطان و نفس امّاره دور نگه دارد و مخالفت و ترك هواهاى نفسانى را بكند و اوامر مولى را آنطور كه بايد و شايد اتيان نمايد در اين صورت بر عوام واجب است كه از او تقليد نمايند . »\r\nبر اين‌اساس ملاك وجوب تقليد از اعلم كه همان سعهء بيشتر در تلقّى احكام الهى است و اطّلاع مضاعف بر مبانى شرع در اين شخص متحقّق است نه در فرد ديگر ، و مسلّم است در اين مرحله شخصيّتى همچو عارف بىبديل و عظيم الشّأن و استاد الكلّ فى الكلّ مرحوم آيةالله العظمى حاج سيّد على قاضى رضوان‌الله عليه شخص منحصر به فرد و مصداق غير قابل ترديد اين فقرات عالية المضامين خواهند بود ، و در مقام مقايسه با افراد و شخصيّت‌هاى ديگر\r\n\r\n\r\n","description":"","footnote":"\r\n[ 1 
  ] - جهت اطّلاع به ادلّه و توضيح و تبيين آن مراجعه كنيد به درس هفدهم و هجدهم كتاب ولايت فقيه در حكومت اسلام ، ج 2 ، تأليف حضرت علّامه آية الله العظمى حاج سيّد محمّد حسين حسينى طهرانى رضوان الله تعالى عليه\r\n[ 2 
  ] - احتجاج ، ج 2 ، ص 458\r\n","page_name":" 391 ","page_number":391},
  {"content":"\r\n\r\nقياس مع الفارق و خروج تخصّصى خواهد بود . و با اين وصف چگونه ممكن است كه اينان ايشان را رها كرده و از ديگرى تقليد كرده باشند ! اين مسأله بطور مسلّم با اصول و مبانى موضوعه و مفروغه در تضادّ و تنافى صددرصد مىباشد ، و جاى هيچگونه عذر و بهانه‌اى نمىباشد .\r\n\r\nمرحوم قاضى بر خلاف رضاى الهى تكليفى انجام نداده است\r\nو ثانياً : بر فرض كه تقليد از غير ايشان با وجود حضور و حيات ايشان جائز باشد ، آخر اى عزيز من در وقتى كه استاد تو كه دارد تو را به سمت حقّ رهبرى مىكند و از آتش دوزخ مىرهاند و به سرمنزل معبود و حريم مقصود مىرساند ، آيا ممكن است خير و صلاح و مآل و عاقبت تو را نديده بگيرد و تو را امر به نماز در وقت استتار قرص كند ، درحاليكه خود او كه مجتهد است مىداند نماز در غير وقت خواندن حرام و باطل است و موجب عقاب اخروى و قضاى دنيوى است ؛ آيا او اينها را نمىداند ؟ ! ! اگر اين فرد استاد است و كامل است و عارف است و به واقع بصير است و صلاح هر فرد را مانند روز مىبيند و مضارّ او را تشخيص مىدهد ، چطور صلاح او را در اينجا ندانست و او را امر به مسألهء حرام نمود و از او تكليفى بر خلاف رضاى الهى خواست ! آيا او نمىداند كه نماز قبل از وقت روح ندارد و نور ندارد و حيات ندارد ! او كه از تمام زواياى قلب شاگرد اطّلاع دارد و خبر مىدهد و تمام افكار و نيّات آنانرا همچو آفتاب براى آنها بر ملاء مىسازد از اين مسأله بىاطّلاع است ؟\r\nحالا ما كارى به اجتهاد و يا اعلميّت اين يا آن نداريم ؛ صحبت ما در اينجا براساس كشف واقع است . صحبت در اينست كه آيا واقعاً مرحوم قاضى نماز مغرب را صرفاً براساس مطالعه و غور در ادلّه ظاهريّه بجاى مىآورد بدون هيچگونه اطّلاع بر حاقّ واقع و نفس‌الأمر ؟ اگر چنين باشد كه واوَيلا است ! و در اين صورت بين او و بقيّه كه هيچ چيزى نمىدانند جز يك سرى ادلّه و تركيب و مزج آنها با يكديگر چه تفاوت است ! ديگر نه از عالم بالا خبر دارند نه از تغيير و\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nتحوّلات در كيفيّت نزول و صعود ملائكه خبر دارند ، و نه از تبدّل مشيّت حقّ در عالم تكوين كه به موجب آن تبدّل در كيفيّت و كمّيت صلوات خمسه بوجود مىآيد ؛ از تمام اين احوال غير از مرحوم قاضى كى خبر دارد ؟\r\nروزى مرحوم والد رضوان‌الله عليه مىفرمودند : يكى از رفقاء و دوستان سلوكى ايشان كه قبل از اذان صبح در حرم مطهّر حضرت سيّدالشّهداء عليه‌السّلام به عبادت و ذكر مشغول بوده است ، قبل از اينكه صداى اذان صبح برخيزد به دوستان مىگويد : نماز صبح شد برخيزيم و نماز بخوانيم ! آنها گفتند : هنوز اذان نگفته‌اند ؛ ايشان مىگويد : وقت نماز شده است زيرا من الآن ديدم ملائكه شب كه موكّل بر اعمال بندگان هستند و عبادات آنها را بالا مىبرند ، آنها رفتند و به جاى آنها ملائكه روز آمدند و جاى آنها را گرفتند ؛ و از اينجا من فهميدم كه طلوع فجر صادق شده است .\r\nطبيعى است كه قطعاً ساير افراد اطّلاعى بر اين مسائل ندارند و دستشان از اين حقائق خالى است . حال آيا اين مطلب از ديدگان نافذ و حقيقت‌بين مرحوم قاضى مخفى بوده است ؟ اگر اين چنين بوده است پس براى چه يك چنين فردى را به عنوان استاد سلوك و حركت بسوى خدا برگزيده‌اند ، و ديگر فرق بين ايشان و ساير افراد در چه چيزى مىباشد ؟ اگر ايشان بر اساس مدركات ظاهرى عمل كنند و بر همان اساس به شاگردانشان دستور دهند و غير از همين مبانى ظاهريّه و اعتقادات بدويّه چيز ديگرى را ندانند ، پس چرا اين افراد به سراغ ايشان بروند ؟ بروند نزد همان مرجع كه هم از او تقليد كنند و هم از دستورات ديگر و برنامه‌هاى ديگر او ، و اختيار و ارادهء خود را به دو تفويض نمايند !\r\nفرق بين مرحوم قاضى و ديگران در اعلميّتِ ظاهرى نيست\r\nفرق بين قاضى و ديگران در دروس علمى و كتب فقهى و تفسيرى و رجالى نيست ؛ و ملاك برترى و فضيلت در او اعلميّت ظاهرى در اين علوم نيست ؛ زيرا اين اعلميّت در هر عصرى جبراً موجود است ، و به قاعدهء امكان\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nاشرف بالأخره يك نفر در بين يك جماعت بر ديگران تفضيل دارد ، و اين كه مسأله مهمّى نيست . حال يكى اندكى پائين‌تر و يكى اندكى بالاتر مطلب چندان تأثيرى در كردار و اعمال مكلّفين بوجود نمىآورد . و اين مسأله تا آنجا سهل و غير قابل اهتمام است كه بسيارى از فقهاء در وجوب تقليد از اعلم تشكيك كرده‌اند ، و يا ملاك تقوى و ضبط و بصيرت در امور ظاهرى را بر مسأله اعلميّت ترجيح داده‌اند . و تازه اين مسأله به تشخيص خود مقلّد مربوط مىشود . يك مقلّد فردى را اعلم تشخيص مىدهد و فرد ديگر شخص ديگرى را و فرد ثالث شخص ثالث و همينطور ، تا جائى كه امروزه مشاهده مىكنيم ده‌ها نفر هر كدام خود را نسبت به ديگرى اعلم و تقليد از خود را ارجح و اولى بر تقليد از غير مىداند ؛ درحاليكه در عالم واقع و متن نفس‌الأمر يكى از اينها بر ديگران ترجيح دارد . و همينطور مطلب رو به تنزّل مىگذارد تا به آن فرد آخر برسد كه او هم خود را از ديگران أعلم مىداند ! !\r\n\r\nفرق بين مرحوم قاضى و ديگران در اعلميّتِ ظاهرى نيست\r\nبر اين اساس ديگر مسأله اعلميّت و افضليّتى اين چنين چه امتيازى محسوب مىشود و چه ارزش مضاعف و غير متعارف بوجود مىآورد ؟ اعلميّتى كه با دو سال تدريس اضافى حاصل شود و چند اصطلاح را بيشتر توضيح دهد و در بيان مطالب طليق اللّسان و گوياتر باشد ، آيا اعلميّت است ؟ تازه اگر اعلميّت بر اين امور استوار باشد ، نه بر پايه اشاعات و تبليغات و مجارى غير علمى و غير منطقى كه در آنصورت مسأله صورت ديگرى پيدا خواهد نمود .\r\nفرق بين مرحوم قاضى با ديگران فرق بين شخص بينا و بصير است در شب تار و ظلمانى كه در دست او چراغ قرار دارد و دقيقاً راه را از چاه بازمىشناسد و طريق مستقيم را از راههاى انحرافى و خطرناك و مهالك تشخيص مىدهد و خود و ديگران را به سلامت و صحّت به منزل مقصود مىرساند ، و بين شخص أعمى و كور كه با عصائى در دست مىخواهد خود را از\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nاين مهالك و چاهها و درّه‌ها و طوفان و صاعقه و گردبادها و گرداب‌ها نجات دهد ، و با اين وضع حركت مىكند و ديگران را به حركت درمىآورد ؛ و خدا مىداند كه نتيجه اين قيام و اقدام به كجا خواهد رسيد !\r\nبارى فرق بين حضرت قاضى با ديگران فرق بين خورشيد با شب تار است ، نه بين خورشيد و ماه و يا بين ماه و ستارگان . قاضى مىبيند و ديگران نمىبينند ؛ قاضى لمس مىكند و ديگران در تخيّل و وهم بسر مىبرند ؛ قاضى حقيقت را با جان خود مسّ و با قلب خود مشاهده مىكند و ديگران تيرى در شب تار مىپرانند ؛ قاضى به حقّ متحقّق گشته است و اصالت يافته است و بقيّه در اعتباريّات و تصوّرات منغمرند .\r\nالبتّه اين مسأله به اين صورت نيست كه در ميان بزرگان افرادى يافت نشوند كه خود را در مقام تهذيب و تزكيه قرار نداده‌اند و تا حدّ وسع و همّت و توان ، خود را به مرام و مقصد و غايت اولياى الهى و عرفاى بالله نزديك نكرده باشند . اين مطلب مربوط است به آن دسته از افراد كه سهم خود را از تدريس و تدرّس و اشتغال به علوم اهل بيت عليهم‌السّلام صرفاً غايات و مقاصد ظاهريّه قرار داده‌اند و عمر خود را مصروف اين هدف ساخته‌اند ، و سرمايه‌هاى وجودى و خدادادى را به هدر داده‌اند و تباه نموده‌اند .\r\nدر اين صورت شاگردان حضرت قاضى چطور به اين نكته روشن و واضح توجّهى ننموده‌اند و از ايشان تقاضاى تأخير نموده‌اند ؟ !\r\nثالثاً : چطور يك شاگرد بايد به خود اجازه دهد كه از استادش تقاضاى تأخير در نماز را بكند و او را از پرداختن به عبادت و ذكر و مناجات با حضرت حقّ به صرف توفيق ادراك جماعت با او مانع گردد ؟ او چه حقّى دارد كه استادش را از اقامهء نماز در اوّل وقت ولو اينكه بر خلاف فتواى او و يا مقلّدش باشد منع كند ! اگر مىخواهد با او در اوّل وقت نماز بخواند و اگر نمىخواهد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nنخواند ؛ بگذارد استادش نماز خودش را بخواند و او پس از گذشت مدّت زمانى در وقت دلخواه خود نماز را بخواند ، تا بواسطه حُجب و حَيا و شرم ، استاد در محظور قرار نگيرد و نخواهد اجابت اين فرد را ردّ كند كه در اين صورت نيز تبعاتى را بدنبال آورد ؛ آيا اين طرز عمل با استاد صحيح است ؟\r\nاين مطلب به نظر اين حقير كمال بىادبى و بىتربيتى نسبت به ساحت مقدّس ولىّ خدا تلقّى مىشود ، و خدا از اين مسأله نخواهد گذشت . ما خيال مىكنيم با تقاضاى تأخير صلوة ، ادراك فيض نماز جماعت را آن هم به امامت يك ولىّ خدا نموده‌ايم ؛ ولى از اين نكته غافليم كه آنچه را از سعادت و رشد و ادراك مطلب و ارتقاء فكر از دست داده‌ايم هزارها برابر ثواب و اجرى است كه به واسطه اقتداء به يك ولىّ خدا به دست آورده‌ايم . و اين نكته از اسرار و رموز مسأله تربيت و تزكيه و سلوك است و بايد سالكان راه خدا و پويندگان طريق فلاح و سعادت از آن غفلت نورزند و خداى ناكرده همچو گاو نُه من شيرده همهء زحمات و مراقبه‌هاى خود را به يك خطاء و لغزش باطل نسازند .\r\nو ما خود در زمان حيات مرحوم حدّاد و حضرت والد قدّس الله سرّهما از اين مسائل بسيار ديده‌ايم ، كه چگونه برخى از تلامذهء مقدّس‌نماى خشك مغز و متحجّر از ايشان اينچنين تقاضاهائى را مىنمودند و آنان را در محظور شرم و حيا قرار مىدادند ؛ و ما چقدر از اين مسأله رنج مىبرديم و وقتى در مقام اقدام و اعتراض برمىآمديم از طرف مرحوم والد دعوت به سكوت و آرامش مىشديم و صرف‌نظر مىكرديم .\r\nدر اينجا بمناسبت مطلب نكته‌اى به نظر رسيد كه ذكرش را خالى از لطف نمىبينم :\r\n\r\nتقاضاى أبوثمامه صيداوى در ظهر عاشورا جهت نماز چه وجهى دارد ؟\r\nبه ياد دارم در يكى از روزهاى دههء آخر ماه صفر بود ، و در منزل يكى از دوستان به جهت اقامه مجلس عزاء منبر مىرفتم . و اتّفاقاً بحث در آن روز همين\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمسأله‌اى بود كه ذكر شد ، و صحبت به اينجا رسيد كه انسان نبايد در حضور اولياى الهى مسأله‌اى را مطرح كند به نحوى كه آنان را ملزم و مجبور به انجام آن كند ؛ درحاليكه اگر به حسب ظاهر خود آن ولىّ خدا بر آن مسأله واقف بود تصميم مقتضى را مىگرفت و احتياجى به يادآورى نمىبود .\r\nاين حقير صحبت را به جريان و وقايع روز عاشوراء بردم ، و اينكه در وقت زوال شمس أبوثمامه صيداوى رضوان‌الله عليه ( يكى از اصحاب باوفاى حضرت سيّدالشّهداء عليه‌السّلام ) به آن حضرت عرض كرد : وقت نماز ظهر شده است ، و ما ميل داريم كه اين نماز آخر را در خدمت شما بجاى آوريم . حضرت فرمودند : خداوند ترا رحمت كند و از مصلّين قرار دهد ، اذان بگو ! أبوثمامه صيداوى اذان گفت و حضرت نماز را بجاى آوردند . [ 1 
  ]\r\nسپس گفتم : ما در روز عاشوراء نبوديم كه ببينيم چه مطالبى پيش آمده است و حقيقت مسأله چگونه بوده است ؛ امّا اگر بخواهيم صرفاً به ظاهر مسأله توجّه كنيم بايد بگوئيم كه اين تقاضا نمىبايست انجام بگيرد ، و اگر ما بجاى اين صحابى والامقام بوديم از آن حضرت تقاضاى نماز ظهر را نمىبايست بكنيم . حضرت اگر مىخواستند نماز بخوانند خودشان مىدانستند و اگر نمىخواستند باز مطلب به خودشان مربوط مىشد . آنچه مهمّ است و بلكه مهمترين مسأله است ، و حتّى بايد گفت : تنها همين نكته بايد مورد توجّه قرار گيرد و بس ، اينست كه : انسان خود را در خدمت امام عليه‌السّلام قرار دهد و ديگر هيچ خواست و توقّعى را در نظر نياورد و هر چه از آن ناحيه صادر گشت بر ديده بگذارد و به جان بخرد و ديگر هيچ ! آنچه كه هست و بايد باشد صرف الوجود امام عليه‌السّلام و يا ولىّ خدا است ، و امّا اطوار و اشكال و اختلاف بروزات و ظهورات او هيچ ارتباطى با ما و تكليف ما ندارد ؛ و ما نبايد از توجّه به ذات و\r\n\r\n\r\n","description":"","footnote":"\r\n[ 1 
  ] - نفس المهموم ، ص 270\r\n","page_name":" 397 ","page_number":397},
  {"content":"\r\n\r\nحقيقت او به اطوار و حالات و كردار و ظواهر او عطف توجّه بنمائيم .\r\nپس از انقضاى مجلس بعضى از دوستان كه اين صحبت را شنيده بودند خدمت مرحوم والد قدّس سرّه رسيدند و عرض كردند : امروز مسأله‌اى را ما از فلانى شنيده‌ايم ، آيا مطلب به همين كيفيّت است و اشكالى ندارد ؟\r\nمرحوم والد فرمودند : در جريان روز عاشورا يك جنبه و حالت وحدتى بين حضرت سيّدالشّهداء عليه‌السّلام با اصحاب حكمفرما بود ، و اصلًا فرقى بين آنها از نقطه نظر بروز و ظهور افعال و اطوار وجود نداشت ؛ و همان نفس ولايت حضرت خيمه خود را بر شراشر وجود همهء آنها افكنده بود ، به حيثى كه هيچ اراده و خواستى براى آنها سواى اراده و مشيّت مولاى خود وجود نداشت . و در اين صورت ديگر اينها از خود ميل و رغبتى نسبت به چيزى ندارند تا اينكه بخواهند در مقابل ميل و اراده و خواست آن حضرت بيان كنند . و به عبارت واضحتر : در اين فرض مسأله فقط يك خواست و اراده در اينجا مىماند و آن اراده و مشيّت حضرت است و بس ! و اينكه جناب أبوثمامه صيداوى پيشنهاد كرده است كه با حضرت نماز ظهر را بجاى آورد در واقع خود آن حضرت اين مطلب را خواسته و طلب كرده ، منتهى از زبان و ظهور اين صحابى جليل القدر و با معرفتش ظاهر شده است ، و او در اينجا حكم زبان ناطق امام عليه‌السّلام را پيدا نموده است ؛ و در اين صورت ديگر اشكال و ايرادى متوجّه او نخواهد بود .\r\n\r\nعملكرد عارف كامل در احكام ظاهرى همانند امام عليه السّلام مىباشد\r\nبارى صحبت در امتياز بين عارف و غير او در تمسّك به احتياط و عدم آن است ؛ و عرض شد : عارف بالله و بأمرالله در كيفيّت اطّلاع بر تكليف ، نفس حكم الله الواقعى در قلب و آينه نفس او تجلّى و ظهور مىيابد و هيچ امر مبهم و نقطه اجمالى نسبت به موضوع و يا شرائط آن و يا قرائن محفوفه و نفس حكم براى او باىّ وجه من الوجوه باقى نخواهد ماند . و از آنجا كه نفس عارف كامل با نفس ولىّ حىّ و قطب عالم امكان صاحب ولايت كليّه الهيّه اتّحاد وجودى و عينى\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nدارد ( يعنى نفس ولايت كليّه الهيّه كه در حقيقتِ امام معصوم عليه‌السّلام ظهور مىنمايد همان ولايت در شيعيان و متابعان و عارفان حقيقى امام معصوم عليه‌السّلام نيز تجلّى و بروز مىكند ) در اين صورت هيچ افتراقى بين اين دو نمىتوان يافت مگر در جنبه و حيثيّت طوليّه ، كه امام عليه‌السّلام در حكم علّت و سبب اصلى و حقيقى اين افاضه و اشراق مىباشد ، و در نتيجه سعهء وجودى او و كيفيّت ادراك مراتب اسماء و صفات در او اوسع و اعلى است ، و نفس عارف در جنبه معلوليّت و استفاضه قرار مىگيرد ؛ و به عبارت اخرى آن حقيقت والاى علمى اوّل در نفس امام معصوم عليه‌السّلام جلوه و ظاهر مىشود و از او به نفس عارف كامل منتقل مىشود . بنابراين در حقيقت ادراك حكم شرعى و تكليف الهى فرقى بين آن دو وجود ندارد . و از آنجا كه امام معصوم عليه‌السّلام احتياط و شبهه و ترديد در فكر و عمل او اصلًا معنى ندارد ، نتيجه مىگيريم كه اين مطلب در نفس عارف كامل نيز تحقيقاً منتفى مىباشد ، و او به همان نحو و شكلى عمل مىكند كه امام عليه‌السّلام عمل كرده است .\r\nو از طرف ديگر ، از آنجا كه احكام الهى در مراتب خود از حيث اهميّت و لزوم و خطير بودن و سهل بودن و اهتمام و عدم آن داراى مراتب مختلفه مىباشند ، و خود امام عليه‌السّلام نيز در رعايت اين موارد داراى حالات و كردار متفاوت است ، همين شيوه و عملكرد در حالات و اطوار عارف الهى به چشم مىخورد .\r\nمثلًا شارع مقدّس در احكام طهارات و نجاسات و تا حدودى نيز در مأكل و مشرب قائل به تسهيل و سمحه است ، و اين موضوع به خوبى از لسان روايات معلوم مىشود ؛ و احكام ظاهريّه در اين باب ، و اصول و قواعد طهارت و حِلّ هم براى افراد عادى و هم براى شخص امام عليه‌السّلام به يك نسق و يك وتيره جعل شده است . نه اينكه اجراء قاعده طهارت براى افراد عادى است و امّا امام\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nعليه‌السّلام در مورد شبهات موضوعيّه و يا حكميّه در اين باب بايد به علم باطنى و لدنّى خود رجوع نمايد ؛ خير مطلب اين چنين نيست ، امام نيز همانند ساير افراد موظّف است به حكم ظاهرى همانطور كه خود به شيعيان دستور مىدهد عمل نمايد . چنانچه امام صادق عليه‌السّلام در مورد ثوب مشكوك به نجاست دربارهء خود نيز اين چنين عمل مىكردند و حكم به طهارت مىنمودند . و اينكه بعضى مىگويند : عمل به مقتضاى حكم ظاهرى مختصّ به جاهلين به احكام واقعيّه در موضوعات است سخنى است بدور از تحقيق و تأمّل [ 1 
  ] .\r\n\r\nاحتياط ائمّه و اولياى دين در مسائل دماء و نفوس و أعراض\r\nامّا در موارد ديگر همچون مسائل مربوط به دماء و نفوس و أعراض ، ما با شدّت اهتمام شارع در رعايت احتياط و توقّف در موارد مشتبهه برخورد مىكنيم ، و از كيفيّت تعامل حضرات معصومين عليه‌السّلام با اين موارد به سرّ و لُبّ مسأله پى مىبريم ؛ و اينكه در چه موردى بايد به سهل و روان بودن در آن ملتزم شد ، و در چه موردى بايد با نهايت دقّت و وسواس در مسأله مواجه شد و زود در موردى حكم به امرى نداد .\r\nمن باب مثال : ما مشاهده مىكنيم در مسأله حدود ، اميرالمؤمنين عليه‌السّلام چگونه به هر نوع حيله و مستمسكى متوسّل مىشود تا اينكه بتواند حدّى را از يك فردى كه خود اقرار به زنا و يا امر ديگرى كرده است بردارد ؛ و اجراء احتياط را در اين طرف از مسأله قرار مىدهد نه در طرف اجراء حدّ . زيرا\r\n\r\n\r\n","description":"","footnote":"\r\n[ 1 
  ] - وسائل الشّيعة ، ( كتاب الطّهارة ) أبواب أحكام الخلوة ، باب 11 ، ( باب استحباب الإستبراء للرّجل قبل الاستنجاء من البول ) حديث 1 ، ج 1 ، ص 32 : محمد بن الحسن بإسناده عن الحسين بن سعيد ، عن صفوان عن عبدالرّحمن بن الحجّاج قال : سألت أبا إبراهيم عليه‌السّلام عن رجل يبولُ بالليل فيحسب أنّ البول أصابه فلا يستيقِن ، فهل يُجزيه أن يَصبّ على ذكره إذا بال و لا يتنشّف ؟\r\nقال : يغسلُ ما استبان أنّه أصابه ، و ينضَح ما يشكّ فيه من جسده أو ثيابه و يتنشَّف قبل أن يتوضّأ ،\r\nقال صاحب « المنتقى » : المراد بالتنّشف هنا : الاستبراء ، و بالوضوء : الاستنجاء .\r\n","page_name":" 400 ","page_number":400},
  {"content":"\r\n\r\nمسأله دماء براى او بسيار خطير و اقدام به هلاكت يك فرد براى او فوق العاده با اهميّت است ( 1 ) .\r\n\r\n\r\n","description":"","footnote":"\r\n1 - وسائل الشّيعة ، ج 28 ( كتاب الحدود و التّعزيرات ) ، ابواب مقدّمات الحدود و أحكامها العامّة ، باب 16 ( أن من تاب قبل أن يوخذ سقط عنه الحد ) ، حديث 6 :\r\nمحمّد بن علىّ بن الحسين بإسناده عن سعد بن طريف ، عن الأصبغ بن نباتة قال : أتى رجل أميرالمؤمنين ( عليه‌السّلام ) فقال : يا أميرالمؤمنين ، إنّى زنيت فطهّرنى فاعرض عنه بوجهه ، ثم قال له : اجلس ، فقال : أيعجز أحدكم إذا قارف هذه السيئة أن يستر على نفسه كما ستر الله عليه ، فقام الرجل ، فقال : يا أميرالمؤمنين إنّى زنيت فطّهرنى ، فقال : و ما دعاك إلى ما قلت ؟ قال : طلب الطهارة ، قال : و أى طهارة أفضل من التّوبة ، ثمّ أقبل على أصحابه يحدّثهم ، فقام الرّجل فقال : يا أميرالمؤمنين إنّى زنيت فطهّرنى ، فقال له : أتقرء شيئا من القرآن ؟ قال : نعم ، قال : اقرأ ، فقرأ ، فأصاب ، فقال له : أتعرف ما يلزمك من حقوق الله فى صلاتك و زكاتك ؟ قال : نعم فسأله فأصاب ، فقال له : هل بك مرض يعروك أو تجد وجعا فى رأسك ( أو بدنك ) ؟ قال : لا ، قال : اذهب حتى نسأل عنك فى السرّ كما سألناك فى العلانية ، فإن لم تعد إلينا لم نطلبك . . . الحديث .\r\nوسائل الشيّعة ، ج 28 ( كتاب الحدود و التعزيرات ) ، ابواب حد اللواط ، باب 5 ( ثبوت اللواط بالإقرار أربعاً لا أقل . . . ) ، حديث 1 :\r\nمحمد بن يعقوب ، عن على بن إبراهيم ، عن أبيه ، عن ابن محبوب ، عن ابن رئاب ( عن مالك بن عطّية ) عن أبى عبد الله ( عليه‌السّلام ) قال : بينما أميرالمؤمنين ( عليه‌السّلام ) فى ملاءٍ من أصحابه ، إذ أتاه رجل فقال : يا أميرالمؤمنين ( عليه‌السّلام ) إنّى أوقبت على غلام فطهّرنى ، فقال له : يا هذا امض إلى منزلك لعلّ مرارا هاج بك ، فلمّا كان من غد عاد إليه ، فقال له : يا أميرالمؤمنين إنّى أوقبت على غلام فطهّرنى فقال له : اذهب إلى منزلك لعلّ مرارا هاج بك ، حتّى فعل ذلك ثلاثا بعد مرّته الاولى ، فلمّا كان فى الرّابعة قال له : يا هذا إنّ رسول الله ( صلّى الله عليه و آله ) حكم فى مثلك بثلاثة أحكام فاختر أيهن شئت ، قال : و ما هن يا أميرالمؤمنين ؟ قال : ضربة بالسيف فى عنقك بالغة ما بلغت ، أو إهداب من جبل مشدود اليدين و الرجلين ، أو إحراق بالنار ، قال : يا أميرالمؤمنين أيهن أشد على ؟ قال : الاحراق بالنار ، قال : فانى قد اخترتها يا أميرالمؤمنين فقال : خذ لذلك اهبتك ، فقال : نعم ، قال : فصلى ركعتين ، ثم جلس فى تشهده ، فقال : اللهم إنى قد أتيت من الذنب ما قد علمته ، و إنى تخوفت من ذلك فأتيت إلى وصى رسولك و ابن عم نبيك فسألته أن يطهرنى ، فخيرنى ثلاثة أصناف من العذاب ، اللهم فانى اخترت أشدهن ، اللهم فانى أسألك أن تجعل ذلك كفارة لذنوبى ، و أن لا تحرقنى بنارك فى آخرتى ، ثمّ قام - و هو باك - حتّى دخل الحفيرة التى حفرها له أميرالمؤمنين ( عليه‌السّلام ) و هو يرى النّار تتأجّج حوله ، قال : فبكى أميرالمؤمنين ( عليه‌السّلام ) و بكى أصحابه جميعا ، فقال له أميرالمؤمنين ( عليه‌السّلام ) : قم يا هذا فقد أبكيت ملائكة السّماء و ملائكة الارض ، فإنّ الله قد تاب عليك ، فقم و لا تعاودن شيئا ممّا فعلت .\r\n","page_name":" 401 ","page_number":401},
  {"content":"\r\n\r\nدر اينجا است كه محطّ و مورد رواياتى كه دلالت بر احتياط در شبهات حكميّه و يا موضوعيّه ، چه در جانب وجوب و يا حرمت قرار دارند روشن مىشود ، و اهتمام شارع مقدّس در موارد خطير و قابل توجّه ظاهر مىگردد . و اوامر مؤكّده وقوف در شبهات و احتياط مُلزِم مسأله‌اى نيست كه يك فقيه آگاه و خبير به مبانى شرع بتواند به سهولت و راحتى از كنار آن بگذرد . و حمل آن بر موارد استحبابى و ارجحيّت فعل يا ترك بهيچوجه با لسان روايات سازگار نمىباشد . و حكومت ادلّه برائت و اباحه بر روايات وقوف و احتياط خالى از وجه وجيه و دليل شرعى مىباشد . بلكه حقيقت مطلب و سخن متقن آن است كه هر كدام از آنها شامل موارد خاصّ خود بوده و محطّ احكام مخصوص به خود مىباشند . اصول عمليّه و ادلّه اباحه در موارد حلّيّت و حرمت مأكولات و ملبوسات و طهارات و نجاسات و نظائر آنها جريان و سريان دارد ، و امّا در امورى مهمّه همانند دماء و نفوس و أعراض و حتّى مسائل ملكيّت و شؤون افراد و تعهّد و قبول مسؤوليّت‌هاى اجتماعى و اداره امور مملكتى و زعامت و ولايت و تصدّى امور حسبيه و پذيرش مسؤوليّت تربيت افراد ، چيزى نيست كه بتوان آن را در تحت نفوذ و شمول ادلّه برائت قرار داد و ادلّه احتياط را از مصبّ حقيقى و اصلى خود به امور غير ملزَمه منصرف نمود .\r\nو لهذا مىبينيم كه دأب و دَيدن عرفاى الهى و اولياء حقّ هميشه بر تحفّظ و رعايت قطعى احتياط و توقّف در اين موارد ذكر شده بوده است و به شدّت نسبت به اين امور حسّاسيّت و دقّت و امعان نظر بخرج مىدادند .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nاظهار تأسّف مرحوم حدّاد از فاجعه مسجد گوهرشاد و سخنرانى آن\r\nروزى در محضر حضرت حدّاد رضوان الله عليه بودم ، سخن از جريانات و وقايع مصيبت‌بار و فاجعهء كشتار مسجد گوهرشاد در زمان رضاشاه ملعون به ميان آمد ، و فردى كه بواسطه سخنرانى او و تحريك حكومت جبّار پهلوى اين فاجعه بوقوع پيوست ؛ ايشان درحاليكه آثار تألّم و تأثّر شديد از وجنات و چهرهء منوّرشان هويدا بود فرمودند :\r\nاين شخص به چه جرأتى آن منبر كذائى و آن سخنرانى را در آن موقعيّت بسيار خطرناك و تحريك‌آميز انجام داد كه باعث هلاكت و قتل عام بيش از چهار هزار نفر انسان بيگناه و مؤمن گرديد ؛ و جواب خدا را چگونه خواهد داد ؟ ! و چگونه است كه خود از معركه جان سالم بدر ببرد و بقيّه مردم را به دست گلوله‌ها و مسلسل‌ها بسپارد ؟ آيا اين روش روا و انسانى است ؟ اگر سخن حقّ است و عمل صحيح ، بسيار خوب خود شما هم همراه و همگام با مردم تا آخرين نفر و آخرين نفس در صحنه و معركه حضور داشته باش ، و همان نتيجه و مآلى را كه براى ساير افراد پيش‌بينى مىنمودى براى خود نيز اختيار نما ؛ و اگر اين عمل خلاف و بدور از موازين شرعى و عقلى است چرا مردم بايد تاوان او را بپردازند ؟ ! سخن گفتن آسان است و مردم را راهى ديار عدم كردن چندان دشوار نيست ؛ آنچه كه دشوار و بسى خطير است پذيرش مسؤوليّت امّت و تقبّل آن در قبال حضرت حقّ است . آنچه كه اهمّيت حياتى و ملزمه دارد تحفّظ دماء و اعراض مردم است و حراست از جان و مال و ناموس ملّت است .\r\nروزى مرحوم والد رضوان‌الله عليه به يكى از اعاظم از بستگان و ارحام مىفرمودند : ما تا جائى مىتوانيم امور را امضاء و صحّه بگذاريم و خود همراه و همگام با جريانات و مسائل اجتماعى قرار گيريم كه خون از بينى فردى نيايد ؛ و اگر كار به اينجا رسيد ما ديگر نمىتوانيم مسؤوليّت امور را به عهده بگيريم ، و اين مسأله از قدرت و تحمّل ما خارج است .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nاحتياط در مكتب اولياى الهى به علّت عدم بصيرت مكلّفين به حقيقت و باطن امر است\r\nاز اينجا روشن مىشود كه بين احتياط و توقّف در عرفاى بالله و علماء ربّانى و بين احتياط ساير افراد تفاوت ما بين المشرق و المغرب است . احتياط در مكتب اولياى الهى ناشى از انكشاف حقيقت امر و وضوح مسأله است ، نه ناشى از جهالت و عدم وصول به حكم . احتياط در منهج اولياء حقّ به جهت حسّاسيّت و ظرافت و احتمال هلاكت موبقه است ، و اين خود از ظهور حقيقت امر در اين موارد نشأت مىگيرد ؛ و اين احتياط خود عين علم و ادراك و وصول به حاقّ واقع و حقيقت امر است و عين يقين به كُنه مسأله مىباشد .\r\nبناءً عليهذا اگر ما حتّى در اين موارد مشاهده مىكنيم كه از ناحيه ولىّ خدا دستور بر احتياط آمده است ، اين نه به جهت اجمال و ابهام مسأله در نزد او مىباشد ، بلكه به جهت جهالت و نادانى و عدم بصيرت ما است كه بدين صورت ما را از وقوع در هلاكت و عقاب اخروى و تبعات مُفسده دنيوى حفظ مىكنند ؛ و الّا آنها كه نياز به احتياط ندارند و نياز به وقوف ندارند و نياز به تثبّت ندارند ، و فحص و تأمّل و تبيّن در حيطهء ادراكات آنها جائى ندارد ؛ چنانچه آيه شريفه مىفرمايد : ( يا أَيُّهَا الَّذينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمينَ ) [ 1 
  ] .\r\n« اى گروه مؤمنان ! اگر فاسقى خبرى را نزد شما آورد فوراً نپذيريد ، بلكه ابتداءً در صحّت و سقم آن تحقيق كنيد و سپس اقدام نمائيد ؛ زيرا اگر چنين نكنيد ممكن است از روى نادانى و ضلالت اقدامى از شما سر زند كه موجب شرمسارى و ندامت گردد ( و چه بسا كه ديگر راه تدارك و ترميم و اصلاح وجود نداشته باشد ) . »\r\nدر اين آيهء شريفه جنبهء علّيّت تفحّص و تأمّل و به عبارت ديگر احتياط در\r\n\r\n\r\n","description":"","footnote":"\r\n[ 1 
  ] - سوره الحجرات ( 49 ) آيه 6\r\n","page_name":" 404 ","page_number":404},
  {"content":"\r\n\r\nعمل ، وقوع در مفسده و هلاكت و إهلاك معرّفى شده است كه آن ناشى از جهالت و عدم خبرويّت و بصيرت در امور است ، و پيامد آن خسران وسرشكستگى و ندامت و إفناء نفوس و إمحاء استعدادها و امكانات و بوار و نيستى و اضمحلال جامعه است .\r\nامّا از آنجا كه براى امام عليه‌السّلام نقطهء ابهام و ترديدى وجود ندارد ، طبعاً اين آيه شامل حال او نخواهد شد ؛ زيرا يا اين طرف مسأله براى او روشن است و يا آنطرف آن ، و هر كدام هم حكم بتّى و قطعى مختصّ به خود را دارد ، ديگر تبيّن و تفحّص چه معنائى خواهد داشت ! و همينطور بالنّسبه به عارف الهى و عالم ربّانى مسأله از اين قرار مىباشد .\r\nبدين لحاظ اصلًا احتياط در اطوار و افعال و ممشاى عرفاى بالله وجود ندارد ، و اگر انسان حالتى به نحو احتياط در آنان مشاهده نمود يا بايد حمل بر عدم اظهار واقع و حقيقت امر نمود ( به لحاظ مصلحتى و عنايتى ) و يا بايد حمل بر جنبهء تربيتى و ارشاد اطرافيان شود . و هر دوى اين مسأله بسيار بسيار در روش و منهج اولياى الهى به چشم مىخورد ، و خود اين حقير راقم سطور در اين باره حكايتها دارم و مطالبى كه در صورت توفيق و به حول پروردگار در جاى خود ذكر خواهم نمود .\r\nاحتياط در ديگر مكاتب ناشى از عدم وصول به حكم واقعى است\r\nو امّا احتياطى كه ساير افراد به آن مبتلا مىباشند ناشى از عدم ادراك حكم شرعى و احراز حاقّ واقع و لبّ مسأله است ، و در واقع با اين احتياط آشكارا اعتراف به عجز از وصول به احكام و لنگى در حركت به سوى تكاليف واقعيّه را مىكنند . چنانچه بارها مرحوم والد رضوان‌الله عليه مىفرمودند : هر كه را ديديد كه احتياطش در فتوى بيشتر بود بدانيد كه دستش از وصول به حكم الله كوتاه‌تر است . مجتهد نبايد مردم را سردرگم كند و در شكّ و ترديد حكم الهى نگهدارد ؛ و اگر نمىتواند نبايد خود را در معرض افتاء و مرجعيّت درآورد و مردم را به\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nسمت خود دعوت نمايد . حكم الهى بايد بتّى و قطعى باشد نه احتمالى و احتياطى ، مگر در بعضى از موارد خاصّ كه اجتهاد فعلى و متعارف را به كشف حقيقت امر و حكم الله راهى نيست و ادلّهء موجوده از عهدهء اين مسأله نمىتوانند برآيند . و از آنجا كه تمام وجهه و همّت و ادراك علماى ظاهر و فقهاء عادى بر انجام نفس فعل به طريق ظاهرى و نِمود آن است و به جنبهء باطنى و معنوى و ربط آن كمتر توجّه و عنايت دارند ، لذا تمام تلاش و اهتمام خود را مصروف صحّت نفس عمل و تكليف از نقطه نظر ظاهرِ عمل نموده‌اند ، و از مكلّف صرفاً صحّت عمل را بر اساس مبانى و ملاكاتِ موضوعهء خويش خواسته‌اند ؛ حال او در نيّتش چه مىگذرد و چگونه با اين عمل و عبادت خود را تطبيق مىدهد ، و از نقطه نظر جنبه معنوى و نفس آن كه همان جان و روح و حقيقت عمل است چه احساسى با آن فعل و عبادت دارد با او كارى ندارند .\r\n\r\nاحتياط در ديگر مكاتب ناشى از عدم وصول به حكم واقعى است\r\nآنها از او مىخواهند بايد نماز طوافش را به نحوى اداء نمايد كه تمام حركات و سكنات و كيفيّت تلفّظ حروف از مخرج آنها طابق النّعل بالنّعل ( همچون يك فرد بليغ اديب خبير به اصوات حروف و تجويد قرآن ) از عهده‌اش بر مىآيد ، و آنگاه نوبت به تهديد و ارعاب و تخويف مىرسد كه اگر چنان نشد چنين خواهد شد ؛ زنت بر تو حرام مىشود ، عقدت باطل خواهد شد ، ديگر زندگى نخواهى داشت ، و چه و چه . و طبيعى است كه يك همچنين فردى در قبال اين تكليف الهى چه بر سر او خواهد آمد و اين فريضهء حياتى بجاى افاضه روح و حيات و نور بر قلب او به چه كابوس وحشتناكى مبدّل خواهد شد .\r\nحجّى كه بايد ابتدائش به انقطاع از ماسوىالله و تبتّل بسوى او شروع شود ، و در تمام اطوار و حركات و افعال جز ذكر حقّ و ياد حبيب چيز ديگرى بر ضمير او و ذهن او خطور ننمايد ، و تمام توجّه و حواسّش بايد به سمت عوالم ربوبى و ملكوت اين اعمال و افعال متمركز گردد ، براى او تبديل به جهنّمى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nسوزان و درّه‌اى هولناك و مخوف خواهد شد كه براى هر لحظه لحظه‌اش از خدا طلب خلاصى و نجات را مىكند ، و پس از انجام تكاليف با هزار شكّ و ترديد و عذاب و محنت ، بشكرانه تخلّص از اين مصيبت عظمى سر به سجده شكر مىگذارد و خود را رها و آسوده از تشويش و اضطراب عجيب احساس مىكند ؛ و اين است نتيجهء اين احتياطات و وسواس‌ها و تشكيك‌ها !\r\nامّا صحّت عمل از ديدگاه عارف بالله و شريعت حقّهء واقعيّه با توجّه تامّ قلب و سرّ انسان در هنگام اتيان به فعل به مبدأ هستى و قادر متعال در عين رعايت موازين ظاهرى به قدر طاقت و توان هر فرد تحقّق مىپذيرد . زيرا اصل در ديدگاه مقدّس شرع انور بر اتّصال قلب بنده است با حضرت ربّ الأرباب ، نه بر رعايت جوانب و آداب ظاهرى بدون توجّه به حقيقت و باطن آن . و بر اين لحاظ اگر مجموع رعايت و توجّه به حقيقت و باطن عمل و عبادت و ظاهر آن را به صد درجه تقسيم كنيم ، از ديدگاه شرع مقدّس نود و پنج قسمت به مسأله باطنى و روحى آن تعلّق دارد ، و تنها پنج درصد و يا كمتر به رعايت جوانب ظاهرى و صحّتِ فعلى اركان و جوارحى آن تعلّق مىگيرد . و رعايت احتياط از ديدگاه عارف طبعاً به جنبهء باطنى و حقيقى عبادت برمىگردد ، كه آن اصل و ميزان در مضمار سنجش و محاسبه است ، و آن معيار قبول و يا ردّ عبادات و اعمال است .\r\nدر اين سفر اخيرى كه خداوند توفيق زيارت بيت‌الله الحرام را در سفر حجّ نصيب اين حقير نمود ، روزى يكى از رفقاء و احبّه و اخوان روحانى ما كه به شخصى از شاگردان بعضى از منتسبين به معرفت و مشهورين به اخلاق و عرفان و تهذيب نفس برخورد كرده بود ، آن شخص توحيد خود را در اين فريضه مقدّس الهى رعايت دقيق افعال و دقّت در تحسين تلفّظ ادعيه و اذكار و وسواس در صحّت تامّ اعمال ظاهرى ( اعمّ از رمى و طواف و سعى و صلوة\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nطواف و غيره ) قرار داده بود ؛ و گفته بود كه به خانواده خود نيز توصيه كنيد كه حمد و سوره را دقيقاً با مخارج صحيح آن بخوانند و ادعيه و اذكار را دقّت كنند كه اشتباه نخوانند و چه و چه .\r\nايشان تصوّر كرده‌اند كه اگر ذكر و يا حمد و سوره آنطور كه منظور ايشان است خوانده نشود ، ملائكه از روى جهالت و نادانى آن را به اشتباه و خطا به آسمان بالا خواهند برد ، و در نتيجه ثواب و اجرى نصيب اين بنده مسكين نخواهد شد . اين افراد از اين نكته غافلند كه ملائكه را با ما فرق از زمين تا آسمان است . آنها به خلوص نيّت و مقدار توجّه عبد نظر مىافكنند ، و ما به كيفيّت اداء كلمات و حروف از مخرج خود . آنها به مقام عبوديّت بنده و مقدار خلوص او توجّه دارند ، و ما به اطوار و حركات او در موقع عمل .\r\nاز مطاوى مطالب گذشته استفاده مىشود :\r\n\r\nخلاصه بحث تمايز عارف و غير عارف در مسأله إفتاء به احتياط\r\n1 - اولياى الهى از آنجا كه حقائق احكام و تكاليف عباد مانند روز براى آنان روشن و واضح است ، و با اشراق و تجلّى نفس امام عليه‌السّلام بر قلب منوّر آنان هيچ حكم و تكليف مجهولى ( چه شخصى و چه اجتماعى ، چه عبادى و يا غير آن ) براى آنان وجود نخواهد داشت ، بنابراين رعايت احتياط در اطوار و افعال آنان كاملًا بىمعنى و بىمفهوم خواهد بود ؛ و در مقابل ، كسانى كه از اين نعمت عظمى و حيات سرمدى و تفضّل خاصّ الهى محروم مىباشند دائماً در كشاكش ترديدها و تشكيك‌ها و احتمالات و احتياطات ، هم خود و هم سايرين را غوطه‌ور مىسازند .\r\n2 - احتياط در مكتب توحيد بر پايه هر چه بيشتر رعايت باطن و حقيقت عبادت و عمل و خلوص نيّت و توجّه به روح و سرّو جان عمل است ، نه پرداختن به ظاهر عبادت و به زيور آراستن آن با رعايت آداب و اطوار ظاهرى و صورى .\r\n3 - تكليف به احتياط در امور خطيره و مهمّه از ناحيه عرفاى الهى و علماء\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nربّانى نه به جهت اجمال و ابهام مسأله براى آنها است ، بلكه به لحاظ عدم بصيرت و آگاهى مكلّفين نسبت به حقائق و بواطن امور و احكام است ؛ كه اين خود نيز موجب رشد و ترقّى و حفظ مصالح عباد و تنظيم نظام حقّ و عدل در جامعه است . و در اين مورد دستورات مؤكّده و فرامين بسيار غلاظ و شداد از جانب اولياء الهى و حضرات معصومين عليهم‌السّلام صادر شده است ؛ و امّا براى خود آنها اين احتياط چنانچه گذشت معنائى ندارد .\r\n4 - كسانى كه در دستورات و تكاليف خود براى متابعين و شاگردان به مسأله احتياط در احكام بيشتر توجّه دارند بوئى از عرفان و انكشاف توحيد و حقائق عالم قدس نبرده‌اند ، و خود و ديگران را عاطل و باطل در كريوه‌هاى شكّ و ترديد و دودلى و سردرگمى نگه مىدارند ، و تمام توان و حركت و استعداد سير را در وجود آنان مىخشكانند و مضمحلّ مىسازند و استعدادات آنان را محو و نابود مىسازند ، چنانچه گذشت .\r\n5 - اولياى الهى و عرفاء بالله در مواجهه با فعل و عمل مكلّف از بالا و مرتبه ربوبى به آن مىنگرند و آن را مقصد و غايت براى فعل مكلّف مىدانند و به مقام فعل خارجى و رعايت ضوابط به ميزان اندكى توجّه و عنايت دارند ، امّا اشخاص عادى از آنجا كه دستشان از وصول به آن ذروهء عليا كوتاه مىباشد و هيچ حقيقتى را وراى همين عمل ظاهرى و انجام تكليف عادى ادراك نمىكنند ، تمام همّ و غمّ و سعى و تلاششان مبذول تحسين نفس عمل ظاهرى و رعايت جوانب عادى آن خواهد شد .\r\nعمل از روى احتياط موجب عدم ثبات نفس مكلّف شده ، عواقب سوئى براى فتوا دهنده دارد\r\n6 - عملى كه از روى احتياط و دودلى انجام پذيرد فاقد جزم و يقين و استقرار نفس و ثبات قلب است ، و چنين عملى از روح و جان و حقيقت عبادت خالى ، و نصيبى نخواهد داشت . آن عملى موجب تأثير در نفس و قلب است كه از روى يقين و جزم صورت پذيرد ، و انسان در هنگام انجام آن اتّصال خود را با\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nحضرت حقّ احساس كند ، و ربط خود را وجدان كند و خواست و طلب و دعوت خداوند را با وجود خود و حضور خود مشاهده نمايد ، و اين معنى با شكّ و ترديد منافات دارد . انسان اگر از روى يقين و جزم اقدام به فعلى نمايد براى او مؤثّرتر است از اينكه همين فعل را بنا به خواست و دستور رسول خدا انجام دهد امّا از روى احتياط و ترديد و احتمال ؛ زيرا اطاعت از فرمان رسول خدا در اين صورت موجب رفع احتمال و شكّ تكويناً در نفس او نخواهد شد ، بلكه صرفاً به لحاظ تعبّد و انقياد اقدام به انجام اين عمل مىنمايد ؛ درحاليكه از اوّل با طرح احتياط آن جاذبيّت و تمكين و قوّت در نيّت و اراده از او سلب شده است . و اين نكته اخير مطلبى است كه در كيفيّت تربيت و تهذيب سالكان راه خدا توسّط مربّى اخلاق تأثيرى حياتى دارد و عدم توجّه به اين مسأله نيز براى آنها موجب پيدايش خطرات و حوادث نفسيّه مهلكه خواهد شد . البتّه پيامدهاى اين مسأله براى عموم افراد و متعبّدين به اين منهج و ممشى خواهد بود ، و براى سالكان طريق بيشتر بارز و ظاهر خواهد شد .\r\n\r\nعمل از روى احتياط موجب عدم ثبات نفس مكلّف شده ، عواقب سوئى براى فتوا دهنده دارد\r\n7 - با توجّه به مطالب گذشته بر افرادى كه خود را در معرض تقليد عموم و مقام افتاء قرار داده‌اند لازم است كه چنانچه نتوانند از عهدهء اين مسؤوليّت عظمى و خطير برآيند و در بيان احكام الهى چنانچه گذشت حقّ مطلب را اداء نكنند و خود را قاصر و ناتوان‌تر از آن بيابند كه بتوانند پا به عرصهء اين ميدان بگذارند و مردم را به هر طرف و هر مسيرى نكشانند ، عهدهء خود را از زير بار اين مسؤوليّت رها كنند و تحمّل أعباء اين مهمّ را بر دوش اهلش قرار دهند ، و خود را گرفتار عواقب دنيوى و محاسبه اخروى نكنند ؛ و بدانند كه خداى متعال بر هر فردى مسؤوليّتى خاصّ و تكليفى در خور طاقت و توان او گذارده است . و تعدّى از اين مسؤوليّت خداى نكرده عواقب جبران ناپذيرى را بوجود خواهد آورد و عالَمى را به تباهى خواهد كشاند ؛ و كلام قرآن ناطق ، حضرت صادق آل\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمحمّد صلوات الله عليه را نصب العين خود قرار دهند كه فرمود :\r\nواهرُبْ من الفُتيا هَرَبَك مِن الأسَد . [ 1 
  ] « چونان كه از شير مىگريزى از تصدّى مقام افتاء و مرجعيّت بگريز . »\r\nو نكال آخرت را براى خود نخرند و بدانند كه دين و ملّت ، ولىّ و صاحب اختيار دارد و قيّم دارد و نگهبان و حافظ دارد ؛ و بدين لحاظ در مسائل مربوط به ولايت و نفوذ و انفاذ او دخل و تصرّف نكنند ، و امور دين و ديانت و اداره مردم را به صاحب اصلى آنها صاحب مقام ولايت كبراى الهيّه حضرت حجّةبن الحسن المهدى أرواحنا لتراب مقدمه الفداء بسپارند ، و او را بر همهء امور خود و تصرّفات و خواستها و تدبيرها برترى بخشند ، و با ادلّه واهى چون عدم وجود فرد أولى و احتمال مفسده و از دست رفتن استعدادات و به زمين ماندن كارها و امور و امثال ذلك حبال ابليس و جنود او را برگردن خود نيندازند ، و خود را آماج سهام زهرآگين دنيا و اهل دنيا قرار ندهند كه مطلب بسيار خطير است ، و بسيار دقيقتر و ظريفتر از آنست كه به اين سهولت و راحتى بتوان به كُنه و مغزاى آن راه يافت . على الخصوص آنان كه متصدّى تربيت و تزكيه افراد مىگردند و جا پاى قدم بزرگان طريق و عارفان بالله مىگذارند كاملًا بايد به عواقب بس خطرناك و مهالك موبقهء اين اقدام خود واقف شوند و بدانند إفناء و إعدام روح و استعدادت يك نفس مسأله‌اى نيست كه خداى متعال از كنار آن بگذرد ، و عواقب شوم اين عمل سرانجام گريبان آنانرا خواهد گرفت و عذاب اخروى را براى آنان به ارمغان خواهد آورد .\r\n8 - از آنجا كه در شرع مقدّس بناء در احكام خطير و حسّاس بر رعايت بيشتر و مداقّهء افزونتر است ( مانند احكام ازدواج و يا قصاص و يا أعراض و\r\n\r\n\r\n","description":"","footnote":"\r\n[ 1 
  ] - « مشكوة الأنوار » ص 328 ؛ « وسائل الشّيعة » ج 27 ، ص 172 ؛ « بحار الأنوار » ج 1 ، ص 226 ؛ و ج 2 ، ص 260\r\n","page_name":" 411 ","page_number":411},
  {"content":"\r\n\r\nحدود و صد البتّه مسائل و امور اجتماعى و حكومتى و . . . ) بايد نهايت دقّت و تأمّل و احتياط براى سالكان راه خدا و پويندگان سير حقّ و حريم پروردگار در اين امور صورت پذيرد ، و از تصدّى مسؤوليّت‌ها و تعهّدهائى كه خداى نكرده ممكن است با اغواء شيطان و نفس امّاره آنها را در كام هلاكت و نيستى و انحراف و اعوجاج افكند بشدّت پرهيز و احتراز كنند و تصدّى آنها را به ساير افراد تفويض نمايند .\r\nو امّا در امور عادّيه و احكام سهله همچون طهارات و نجاسات و مأكولات و از اين قبيل ، رعايت جانب سهولت و مدارا را بنمايند و خود را گرفتار وساوس و تشكيكات غير مطّلعين و غير اهل بصيرت ننمايند ، و همانطور كه سيره و سنّت زعماى شرع مبين و ائمّه اطهار صلوات الله و سلامه عليهم اجمعين بر اين مسأله ثابت و مستقرّ است عمل نمايند . و فرمايش شريف نبوى را كه فرمود : بُعِثتُ بالحَنيفيَّة السَّمحَةِ السَّهلَة [ 1 
  ] ، از ياد نبرند ؛ و بدانند كه رعايت احتياط و وسواس در اين امور جز ابتعاد و دورى از حقّ و رحمت پروردگار چيزى نصيب آنان نخواهد كرد و ثمره‌اى براى آنان باقى نخواهد گذاشت و اجرى مترتّب بر اين احتياطات براى آنان ثبت نخواهد شد .\r\nو رعايت احتياط را در واگذارى امورى كه چندان خبرويّت و سررشته و اطّلاع از آن ندارند به اشخاص خبير و بصير به اين امور بنمايند و از فتوى بر مسائلى كه خود هنوز به موضوعات آن كمترين تجربه علمى و اطّلاع ندارند پرهيز نمايند ، چنانچه در مسأله طهارات و نجاسات ، بعضى از صاحب رساله‌هاى عمليّه بدون هيچ واجديّتى علمى و فنّى فتوى بر نجاست قائلين به وحدت وجود\r\n\r\n\r\n","description":"","footnote":"\r\n[ 1 
  ] - « محجّة البيضاء » ج 7 ، ص 365 ؛ « كافى » ج 5 ، ص 495 ؛ « أمالى طوسى » ص 528 ؛ « شرح نهج البلاغة » ج 15 ، ص 144 ؛ « وسائل الشّيعة » ، ج 8 ، ص 116 ، باب 14 ؛ « بحار الأنوار » ج 22 ، ص 263 ؛ « صحيح بخارى » كتاب الايمان ، باب الدّين يُسر\r\n","page_name":" 412 ","page_number":412},
  {"content":"\r\n\r\nمىدهند - نعوذ بالله - و رمياً بالغيب موجب عواقب خطير و هتك أعراض و نفوس مىگردند ، و اين نيست جز عدم رعايت احتياط و تثبّت و تأمّل نسبت به امورى كه از آن اطّلاعى ندارند .\r\n\r\nكلام مرحوم آية الله حكيم در مورد قائلين به وحدت وجود\r\nمرحوم آيةالله حكيم ( ره ) در « مستمسك العروة » جلد اوّل ، صفحه 391 در مسأله طهارت و يا نجاست قائلين به وحدت وجود چنين مىفرمايند :\r\nأمّا القائلونَ بوَحدَة الوُجودِ مِن الصّوفيَّة فقَد ذكرَهُم جَماعةٌ ، و مِنهُم السَّبزَوارىّ فى تَعليقَتِه على « الأسفار » ؛ قالَ : و القائلُ بالتَّوحيدِ إمّا أن يَقولَ بكَثرَة الوجودِ و المَوجودِ جَميعًا مع التّكلُّم بكَلِمةِ التَّوحيدِ لِسانًا و اعتِقادًا بِها إجمالًا ، و أكثرُ النّاسِ فى هذا المَقامِ . و إمّا أن يَقولَ بوَحدَة الوجودِ و المَوجودِ جَميعًا ، و هو مَذهَبُ بَعضِ الصُّوفيَّة . و إمّا أن يقولَ بوَحدَة الوجودِ و كَثرَة المَوجودِ ، و هو المَنسوبُ إلى أذواقِ المُتألّهين ؛ و عَكسُه باطِلٌ . و إمّا أن يقولَ بوَحدَة الوجودِ و المَوجودِ فى عَينِ كَثرَتِهما ، و هو مَذهبُ المُصنِّفِ و العُرفاء الشّامِخين .\r\nو الأوّلُ تَوحيدٌ عامىّ ، و الثّالثُ تَوحيدٌ خاصّىّ ، و الثّانى تَوحيدُ خاصِّ الخاصّ ، و الرّابع تَوحيدُ أخَصِّ الخواصّ .\r\n« امّا قائلين به وحدت وجود از طائفه صوفيّه ، افرادى به اين مسأله اشاره كرده‌اند ، از جمله سبزوارى ( حكيم متألّه فقيه صمدانى و آيت ربّانى مرحوم حاج ملّا هادى سبزوارى رضوان‌الله عليه ) در تعليقه‌اى كه بر « اسفار » دارد ؛ مىفرمايد :\r\nكسى كه به حقيقت توحيد و يكتائيّت حضرت حقّ اعتراف دارد ، يا معتقد است به كثرت وجود و موجود توأماً ، درحاليكه با زبان مقرّ و معترف به توحيد حقّ مىباشد و بنحو اجمال نيز به اين مسأله اعتقاد دارد ، اين مرتبه شامل اكثر مردم و عوام از آنها مىباشد .\r\nو يا اينكه قائل است به وحدت وجود و موجودات خارجيّه با هم ، و اين مذهب و مرام بعض صوفيه مىباشد . و يا اينكه ملتزم است به وحدت وجود و\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nكثرت موجود و اين مرام منسوب است به اذواق متألّهين ؛ و عكس اين مرام باطل است . و يا اينكه معتقد است به وحدت وجود و موجود در عين كثرت و تعدّد آنها ، و اين مذهب مصنّف ( صدر المتألّهين شيرازى ) و عرفاء شامخين است .\r\nتوحيد اوّل را توحيد عوام گويند ، و سوّم را توحيد خاصّ ، و دوّم را توحيد خاصّ الخاصّ ، و چهارم را توحيد أخصّ الخواصّ . »\r\nأقولُ : حُسنُ الظنِّ بهؤلاء القائلينَ بالتَّوحِيدِ الخاصِّ و الحَملِ علَى الصِّحةِ المَأمورِ به شَرعًا ، يوجِبانِ حَملَ هذِه الأقوالِ علَى خِلافِ ظاهِرِها ؛ و إلّا فكَيفَ يَصِحّ على هذِه الأقوالِ وُجودُ الخالِق و المَخلوقِ و الآمرِ و المَأمورِ و الرّاحِم و المَرحومِ ؟ و ما تَوفيقى إلّا باللَهِ علَيهِ تَوكَّلتُ و إليه انيبُ .\r\n« من مىگويم : حسن ظنّ به قائلين به توحيد خاصّ و حمل بر صحّت نمودن كه يك دستور شرعى است ايجاب مىكند كه ما اين اقوال را بر خلاف ظاهر آنها حمل نمائيم ؛ و در غير اين صورت چگونه بنا بر اين اقوال مىتوان وجود خالق و مخلوق را با هم تصوّر نمود ، و آمر و مأمور را در كنار هم قرار داد ، و راحم و مرحوم را فرض كرد .\r\nو نيست توفيق من مگر به واسطه عنايت و لطف پروردگار ، بر او توكّل مىنمايم و به او إنابه و توبه مىكنم . »\r\nراقم سطور گويد : بر افراد خبير و بصير به مسائل حكميّه روشن است كه اظهار نظر و قضاوت در مسائل فلسفيّة ( خصوصاً يك همچنين مسأله‌اى كه حتّى بسيارى از بزرگان حكمت و خُبراء فلسفهء الهى از ادراك كنه و حقيقت آن اظهار عجز و ناتوانى كرده‌اند ) احتياج به دراسات متماديه در ساليان طولانى و تحقيقات عميقه‌اى دارد كه معمولًا اين افراد فاقد آنها مىباشند . مسألهء وحدت وجود و موجود چيزى نيست كه به راحتى بتوان درباره او قضاوت نمود و به سرعت باد آن را ردّ كرد و قائل به او را نجس و از زمرهء مشركين و كفّار به حساب آورد ؛\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nفتوى دادن سهل است ولى عواقب آن بسيار خطرناك و حساب و كتاب آن دنيا را در پى خواهد داشت .\r\nاين حقير با اين بضاعت مزجاة و قلّت مايه كه متجاوز از بيست و پنج سال است كه به تعلّم و تدرّس و تدريس فلسفه و حكمت الهى اشتغال دارم ، هنوز نتوانسته‌ام اشكال جدّى و ردّى قاطع بر اين نظريّه وارد آورم ! و با وجود مَحمل موجّه و تأمّل متقَن در اين مسأله چگونه ما مىتوانيم حكم به انحراف و اعوجاج مذهب آنان داده و سپس نعوذ بالله فتوى بر نجاستشان صادر نمائيم ( درحاليكه خود آنان ادلّه‌اى را بر اثبات مكتب و مرام خود چه عقلًا و چه كشفاً و شهوداً ارائه مىدهند و هيچگاه در مقام بحث و استدلال ميدان را به حريف واگذار نمىكنند و از آن بدر نمىروند ) . و آيا اينست معنى رعايت احتياط ! ! باز خدا مرحوم آيةالله حكيم را رحمت كند كه زود فتوى بر نجاست آنان نداد و آنانرا مشرك و كافر نشمرد ، درحاليكه بعضى ديگر در رساله‌هاى عمليّه خود صريحاً فتوى بر نجاست قائلين به وحدت وجود داده‌اند ! و اگر اين چنين است پس بدانند كه خود حقير و راقم سطور نيز از معتقدين بسيار متعصّب و شديد بر وحدت وجود مىباشد و اين مذهب را عين مكتب حقّ و مذهب شيعهء اثنى عشريّه و مرام و منهاج اولياى حقّ ، حضرات ائمّه معصومين صلوات الله و سلامه عليهم اجمعين مىداند و به آن افتخار و مباهات مىنمايد ، و از آن با تمام وجود و امكانات خويش دفاع مىكند و به اثبات مىرساند .\r\nاين همه خُطب « نهج البلاغه » و روايات توحيديّه از حضرات معصومين عليهم‌السّلام اگر بر وحدت وجود دلالت نكند بر چه دلالت مىكند ؟ اين آيات قرآنيّه ، امثال سوره توحيد و آيات سورهء حديد و ساير آيات شريفه مگر بر غير از اين مسأله دلالت دارد ؟\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nكلام علّامه در « الله شناسى » در مورد كلام مرحوم حكيم نسبت بقائلين بوحدت وجود\r\nدر اينجا مناسب مىبينم مطالبى را از مرحوم والد رضوان‌الله عليه كه در جلد سوّم كتاب ارزشمند « الله شناسى » در اين باره آورده‌اند ذكر كنم ؛ كه بيان مطلب از زبان و قلم فردى كه با تمام وجودش حقيقت توحيد پروردگار را لمس كرده و ذرّه ذرّه از روح و جانش به مسأله وحدت وجود اعتراف و اذعان دارد أولى و احقّ است .\r\nمرحوم آيةالله حاج سيّد محسن حكيم طباطبائى در تعليقهء خود بر اين فتواى مرحوم سيّد محمّد كاظم يزدى ( قدّه ) مرقوم داشته‌اند : [ 1 
  ] ( امّا قائلين به وحدت وجود را از صوفيّه ، جماعتى ذكر نموده‌اند كه از زمرهء آنانست سبزوارى در تعليقهء خود بر « اسفار » ؛ او چنين توضيح داده است :\r\nقائلين به توحيد چهار دسته هستند : يا معتقدند به « كثرت وجود و كثرت موجود » جميعاً ، با تكلّم به كلمهء توحيد بر زبانشان و اعتقاد بدان اجمالًا ؛ و بيشترين مردم در اين مقام هستند .\r\nو يا معتقدند به « وحدت وجود و وحدت موجود » هر دو تا ؛ و اين مذهب بعضى از صوفيّه است .\r\nو يا معتقدند به « وحدت وجود و كثرت موجود » و اين قول منسوب است به أذواق المتألّهين ؛ و عكس اين باطل مىباشد .\r\nو يا معتقدند به « وحدت وجود و موجود در عين كثرت آن دو » و اينست مذهب مصنّف ( ملّاصدراى شيرازى ) و عرفاى شامخين .\r\nقسم اوّل توحيد عوامّ است ، و قسم دوّم توحيد خواصّ ، و قسم سوّم توحيد خاصّ الخاصّ ، و قسم چهارم توحيد أخصّ الخواصّ - اين بود گفتار سبزوارى در تعليقه . )\r\n\r\n\r\n","description":"","footnote":"\r\n[ 1 
  ] - مستمسك العروة ، ج 1 ، ص 386 ، مسأله 2 : لا اشكال فى نجاسة الغلاة و الخوارج و النّواصب ؛ و أمّا المجسّمة و المجبّرة و القائلون بوحدةالوجود من الصّوفيّة إذا التزموا بأحكام الاسلام فالأقوى عدم نجاستهم .\r\n","page_name":" 416 ","page_number":416},
  {"content":"\r\n\r\nدر اينجا مرحوم معلِّق ( آيةالله حكيم ) فرموده‌اند : ( حسن ظنّ به معتقدين به توحيد خاصّ كه بعضى از صوفيّه باشند ، و حمل بر صحّت كه در شرع بدان امر شده‌ايم ، اين دو تا باعث مىشود كه ما گفتار اين جماعت را بر خلاف ظاهرش حمل نمائيم ؛ و گرنه چگونه صحيح است بنابر اين اقوال ، وجود خالق و مخلوق ، و آمر و مأمور و راحم و مرحوم ؟ و ما تَوفيقى إلّا باللهِ علَيهِ تَوكّلتُ و إليه انيبُ . )\r\nدر اينجا تذكّر چند نكته لازم است :\r\nنكتهء اوّل : كلام سبزوارى ( قدّه ) كه بهترين گفتار از اقوال اربعه را قول « وحدت وجود و وحدت موجود در عين كثرت آن دو » شمرده است و آن را توحيد أخصّ الخواصّ نامگذارى نموده است ، در اينجا يك سؤال پيش مىآيد و آن اينست كه : كثرتى را كه در اينجا ذكر مىكند آيا اعتبارى است يا حقيقى ؟\r\nاگر پاسخ دهند : اعتبارى است ؛ اين همان قول دوّم يعنى توحيد بعضى از صوفيّه مىباشد كه آن را توحيد خاص‌ّنام گذاردند . تمام صوفيّه‌اى كه ايشان مدّ نظر دارند همّ و غمّشان اثبات همين كثرت اعتبارى است ، نه انكار اصل كثرت گرچه به نحو اعتبار باشد . شما در ميان جميع فِرق يك نفر را نشان بدهيد كه حتّى كثرت اعتبارى وجود و موجود را نفى كند ! و اگر كسى چنين تفوّه نمايد او را از زمرهء عقلا خارج دانند و گفتارش را در رديف دگران عنوان ننمايند .\r\nو اگر پاسخ دهند : كثرت حقيقى است همانطور كه همينطور هم هست و خودشان تصريح دارند و در مكاتبات ميان عَلَمَين آيتين : مرحوم آية الحق و سَند التّوحيد و العرفان حاج سيّد أحمد طهرانى كربلائى و محقّق مدقّق حكيم و فيلسوف مرحوم حاج شيخ محمّد حسين كمپانى اصفهانى قدّس الله أسرارهما به خوبى مشهود و بلكه نزاع بر سر همين است و بس ، كه آيةالله كمپانى اصرار بر اثبات وحدت و كثرت حقيقى دارد و آيةالله كربلائى پر و پاى آن را مىزند و خاكسترش را به باد فنا مىدهد و روشن مىسازد كه با وجود وحدت حقّهء حقيقيّه و وجود بالصّرافه اصلًا تعدّد حقيقى معنى ندارد\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nو كثرت حقيقى را در بيغوله‌هاى جهنّم و زواياى آتش شرك بايد جست نه در بهشت توحيد و معرفت كه در آنجا شائبه‌اى از كثرت موجود نيست ؛ بنابراين همان اشكال واضح و روشن فوراً در برابر ما جلوه مىكند كه : عقلًا وحدت واقعيّه با كثرت واقعيّه نمىتوانند جمع شوند . وحدت با كثرت ، متضادّين يا متناقضين هستند . مفهوم وحدت با مفهوم كثرت ضدَّين يا نقيضَين هستند ؛ آنگاه چگونه امكان دارد در جائى كه وحدت را حقيقى فرض كرده‌ايم كثرت را نيز حقيقى بدانيم ؟\r\nبر اين اساس قول ذَوق المتألّهين كه : وحدت وجود و كثرت موجود حقيقى است ، با قول صدرالمتألّهين كه : وحدت وجود و وحدت موجود در عين كثرت آن دو هر دو حقيقى هستند را بايد كنار بگذاريم ، و پس از غير قابل قبول بودن قسم اوّل ناچاريم كه آنچه را كه از بعضى از صوفيّه نقل كرده‌اند و آن را توحيد خاصّ گرفته‌اند كه : وحدت وجود و وحدت موجود حقيقيّه با كثرت وجود و كثرت موجود اعتباريّه مىباشند را عالىترين اقسام توحيد و ميزان و شاخص قرار دهيم .\r\nنكتهء دوّم : وجود خالق و مخلوق ، و آمر و مأمور ، و راحم و مرحوم در اين صورت بسيار روشن است كه ابداً جاى انكار و شكّى در آن تصوّر نمىگردد . مثال روشن آن انسان است با قواى باطنيّه و قواى ظاهريّه آن . نفس ناطقه هر فرد از افراد بشر داراى حسّ مشترك و قواى مفكّره و واهمه و حافظه و داراى حسّ باصره و سامعه و شامّه مىباشد . اين قوا همگى از جهت وحدت عين نفس ناطقه بوده و واحد هستند ، و ليكن به اعتبار تعيّنات و ظهورات بدين گونه متعيّن و ظاهر شده‌اند .\r\nحقاً و تحقيقاً ما نمىتوانيم وحدت و وحدانيّت خودمان را انكار كنيم ، و ايضاً در عين حال اين تعدّد و تعيّن و تكثّر قوا امرى است غير قابل ترديد .\r\nنفس وحدانى ما به قواى باطنيّه و آنگاه به قواى ظاهريّه امر مىكند و از ما بدين واسطه كارهائى سر مىزند كه داراى عنوان كثرات هستند ، ولى در عين حال وحدت ما در اين افعال و قوا به جاى خود باقى است . بنابراين قواى باطنيّه ما\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nخود ماست در آن ظهورات ، و قواى ظاهريّه ما مثل ديدن و شنيدن ما نيز خود ماست در اين ظهورات . تعدّد در قواى ما كه موجب عزلت گردد غلط است . وحدت است كه در مظاهر و مجالى خود ظهور و تجلّى كرده است ؛ همچنين است اين امر راجع به حضرت سبحان ، خود اوست نه غير او كه در اين آيه‌ها و آئينه‌ها و مظاهر و مجالى ظهور نموده است . تعدّدى كه مستلزم عزلت شود غلط است ؛ وحدت است در كثرت ، وحدت حقيقى در كثرت اعتبارى .\r\nحقّ سبحانه و تعالى خالق است در مرتبه عالى ، و مخلوق است در مرتبهء دانى ؛ آمر است در مقام بالا ، مأمور است در مقام پائين ؛ راحم است در افق مبين ، مرحوم است در نشأهء أسفل السّافلين .\r\nچقدر خوب و عالى و دلنشين فرموده‌است عارف و اصل ما :\r\n آنِ خداى دان همه مقبول و نا قبول [ 1 
  ] * مِن رَحمَةٍ بَدا و إلى رَحمَةٍ يَؤُل\r\nاز رحمت آمدند و به رحمت روند خلق * اينست سرّ عشق كه حيران كند عقول\r\nخَلقان همه به فطرت توحيد زاده‌اند * اين شرك عارضى بود و عارضى يزول\r\nگويد خرد كه سرّ حقيقت نهفته دار * با عشقِ پرده‌در چه كند عقل بوالفضول\r\nيك نقطه دان حكايت ما كان و ما يكون * اين نقطه گه صعود نمايد گهى نزول\r\nجز من كمر به عهد امانت نبست كس * گر خوانيَم ظلوم ، و گر خوانيم جهول [ 2 
  ] \r\n\r\n\r\n","description":"","footnote":"\r\n[ 1 
  ] - در كتاب « عدل الهى » به همين كيفيّت مذكور است ، امّا ظاهراً « نامقبول » صحيح‌تر به نظر مىرسد .\r\n[ 2 
  ] - كتاب عدل الهى ، طبع اوّل ، ص 260 ، و گويد : گويا مرحوم آقا محمّد رضا قمشه‌اى باشد . ( تعليقه )\r\n","page_name":" 419 ","page_number":419},
  {"content":"\r\n\r\nنكتهء سوم : اين مطلب از سابق الأيّام براى بندهء حقير مشكل آمده بود كه : چرا برخى از فقيهان ما درباره مجسِّمه و معطِّله و منزِّهه و مجبِّره و مفوِّضه حكم به تكفير نمىكنند و گفتار آنان را با قبول اصل توحيد موجب كفر و نجاستشان نمىشمرند ، و ليكن راجع به قائلين به وحدت وجود فوراً چماق تكفير را بر سر مىكوبند و در تسرّع اين امر از هيچ دريغ ندارند ؟\r\nبه چه علّت ايشان به انواع و اقسام نجس العين از بول و غائط و غيرهما يكى را به نام « وحدت وجودى » افزوده‌اند ؟ افزوده شدن اين شىء نجس العين به نجاسات از چه و از كدام زمان شروع شد ؟\r\nبالأخره پس از مطالعات و مشاهدات ، بعد اللَتَيا و اللَتى مطلب به اين نكته منتهى گشت كه بواسطهء دقّت و رقّت و عظمت فهم و ادراك اين نوع از توحيد كه توحيد مخلَصين و مقرّبين بارگاه حضرت حقّ جلّ شأنه مىباشد از طرفى ، و از طرف ديگر بواسطه صعوبت و مشاقّى كه در اين راه و در سبيل حصول اين مرام براى سالك سبيل إلى الله پيش مىآيد و طبعاً با مزاج مُتترِّفين سازش ندارد ، قشريّون و ظاهريّون كه از جهتى سطح فكريشان و از جهتى سطح علميشان كوتاه و ضعيف است ، براى زير بار نرفتن اين مسأله و عدم تقليد و تبعيّت از مرد وارستهء راه پيموده ، خود را راحت كرده و با نداى كفر و خروج از اسلام زير بناى اين بنيان را خراب و تيشه بر بن اين ريشه زده و با اتّهام به نجاست كه اثر زندقه و الحاد است آنان را زنديق و ملحد دانسته‌اند .\r\nآرى ، معروف است و تجربه هم تأييد مىكند كه تكفير و تفسيق چماق بىخردان است . و اينان با اين تكفير ، تيشه بر اساس اسلام زده‌اند . مگر نه آنكه اسلام دين و آئين توحيد است ؟ توحيد عين وحدت است . توحيد از باب تفعيل و متعدّى و وحدت از باب ثلاثى مجرّد و فعل لازم است .\r\nتوحيد اسلام يعنى يكى كردن جميع كثرات و منحصر گردانيدن اثر و قوّه و علم و حيات و قدرت و وجود و ذات را در حضرت حقّ سبحانه و تعالى .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nوحدت يعنى يكى شدن و يگانه بودن اين افعال و اسماء و صفات و ذات در آن حضرت متعال .\r\nدر اين صورت وحدت وجود يعنى نتيجه و ماحصل بدست آمدهء از توحيد و ثمرهء اين شجره مثمره . پس كجا توحيد با وحدت ضدّيت دارد ! توحيد اسلام كمال ملايمت بلكه عينيّت با آن را دارد . وحدت وجود شربت شيرين و خوشگوار توحيد حقّ در مراحل كثرات است .\r\nامّا اين بىانصافان كه نمىتوانسته‌اند و نتوانسته‌اند آنان را به توحيد در وجود متّهم سازند ، زيرا اين كلام ملعبه و بازيچه‌براى دشمنان و دوستان مىشد كه عجيب است ! چه عيب دارد كسى كه به دين اسلام گرويده است به نتائج غائى آن كه توحيد در ذات و در صفت است برسد و توحيد در وجودى گردد ؟ آمده‌اند لفظ توحيد را با وحدت عوض كرده‌اند ، و عوام النّاس كالأنعام هم كه خبر از هيچ چيز ندارند ، گرز وحدت وجودى را بر سر آنان مىكوبند . و ايشان به عنوان كافر ملحد زنديق خارج از دين صبغهء نجس العين به آنان زده‌اند تا مردم از صد مترى دستشان به آنان نرسد .\r\nمخالفت با معتقدين به وحدت وجود عبارهءٌ اخراى مخالفت با اهل توحيد است ؛ يعنى با موحّدين .\r\nمشركين عرب و بالأخص قريش كه مخالفت با رسول اكرم صلّى الله عليه و آله مىكرده‌اند ، بر اساس توحيد و يگانه دانستن و يگانه شمردن مبدأ و معاد و جميع امور مابينهما بوده است .\r\nآنان مىگفته‌اند : اين مرد زنديق و ملحد است ، سحر مىكند و به توحيد فرامىخواند ، و اين خروج از دين و آئين و سنّت ماست . او مردى است پليد ! يا وى را بدين جرم و جريمه بايد بكشيم ، و يا از شهر و ديارمان بيرون كنيم ، يا خانه را بر سرش آوار آوريم يا در عزلت و انزوا تنها و تنها خودش و پيروانش را محصور كنيم .\r\n( وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ * أَ جَعَلَ الْآلِهَةَ إِلهاً واحِداً إِنَّ هذا لَشَىْءٌ عُجابٌ * وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nآلِهَتِكُمْ إِنَّ هذا لَشَىْءٌ يُرادُ * ما سَمِعْنا بِهذا فِى الْمِلَّةِ الْآخِرَةِ إِنْ هذا إِلَّا اخْتِلاقٌ * أَ أُنْزِلَ عَلَيْهِ الذِّكْرُ مِنْ بَيْنِنا بَلْ هُمْ فى شَكٍّ مِنْ ذِكْرى بَلْ لَمَّا يَذُوقُوا عَذابِ ) [ 1 
  ] .\r\n« و كافران به شگفت در آمدند كه يك نفر رسول بيم دهنده از جنس خودشان به سويشان بيايد . و كافران گفتند : اين مرد سحر كننده و بسيار دروغگو مىباشد ( دروغ ساز است ) .\r\nآيا او خدايان كثيره و متعدّدهء ما را يك خدا كرده است ؟ اين مسأله از چيزهائى است كه زياده از حدّ موجب تعجّب مىباشد .\r\nو سران مستكبر قومشان بر اين تصميم و منهاج برآمدند كه : بايد طريقه و راه و روش خودتان را ادامه دهيد و بر پرستش خدايان بسيارتان ثابت قدم و استوار باشيد . ( يا با قيام پيغمبر كه شما را به توحيد فرا مىخواند بر خدايان بسيارتان خرده مىگيرد و اين از وقايع و پيش‌آمدهاى زشت زمانه است ، بايد مقاومت نمائيد ! ) اين كارى است كه مورد پسند و خواست و ارادهء جميع ملّت ماست .\r\nما حتّى در آخرين ملّتى كه آمده است ( ملّت مسيح و مذهب نصارى ) نشنيده‌ايم كه مردم را به وحدت خداوند بخوانند . بنابراين دعوت محمّد جز بافتگى و دروغ‌اندازى از نزد خودش چيز ديگرى نمىتواند بوده باشد .\r\nآيا وحى و قرآن از ميان ما جميع مردمان فقط بسوى وى نازل گشت ؟ ! بلكه اين مردم كافر از نزول قرآن كه ذكر من است در ريب و شكّ و ترديد بسر مىبرند ؛ بلكه هنوز طعم عذاب مرا نچشيده‌اند . ( تا بدانند كه نتائج قول به كثرت خدايان و تعدّد وجود و موجود و آلهه چه بلاى خانمانسوزى بر سرشان آورده است ؟ ! ) »\r\nاين آيات و امثال اينها كه در قرآن مجيد بسيار است ، همه دلالت دارد كه اشكال مشركين و كافرين بر پيامبر و بر اسلام و قرآن ، مسأله توحيد بوده است و بس .\r\nآيا اشكال درس خوانده‌ها و عالمانى كه به وحدت وجودىها مىتازند و\r\n\r\n\r\n","description":"","footnote":"\r\n[ 1 
  ] - سورهء ص ( 38 ) آيات 4 تا 8\r\n","page_name":" 422 ","page_number":422},
  {"content":"\r\n\r\nآنانرا مورد اتّهام و سرزنش و مؤاخذه قرار مىدهند ، به مثابه بلكه به عين اشكال مشركان و كافران به موحّدان نمىباشد ؟ آن به صورت اشكال بر توحيد وجود و اين به صورت اشكال بر وحدت وجود . آن با رَمى به زندقه و خروج از دين ، اين هم با رمىبه زندقه و خروج از دين .\r\nآن به عنوان انحراف مردم از آئين ، و اين هم به عنوان از دست رفتن عقيدهء عاميانه عامّه مردم .\r\nالبتّه اسرار پيوسته بايد حفظ شود و مطالب عاليه راقيه عرفانيّه را به هر كس نتوان گفت ، و تكلّم با مردم در حدّ عقول و استعدادشان هميشه مطلوب بلكه مأمورٌ به و فرض است ؛ امّا گفتار ما با خواص‌ّاست نه با عوام ، با علماء است نه با جهلاء ، با اهل فهم و درايت و ادب و مطالعه است نه با مرد عامّى عارى از همه گونه اين مسائل .\r\nما مىگوئيم : اگر بنا بشود يكهزار و چهارصد سال از شريعت توحيد محمّدى بگذرد و باز هم عقيدهء ما فقط توحيد لسانى باشد ، و از اسرار و مراتب عاليه توحيد فكرى و عقلى و قلبى سر در نياوريم و به همان يقين اجمالى قانع باشيم ، و عملًا هم بر اهل وحدت كه موحّدان حقيقى و مسلمانان واقعى هستند هَجمه و حمله آوريم ، پس فرق ميان ما با مشركين قريش كه در جنگ بدر و احد و أحزاب و حُنين بر روى پيامبر و أميرالمؤمنين عليهماالسّلام و بر روى جميع موحّدان يعنى قائلان و معتقدان به وحدت الهى شمشير كشيده‌اند چيست ؟ ! ما كه به عنوان مرجع و ولىّ فقيه رساله طبع مىكنيم ، يعنى جان و مال و ناموس و عِرض مردم مسلمان را بدست مىگيريم و در تحت پوشش اراده و قواى فكرى خود مسلّط مىپنداريم ، نبايد لاأقلّ در مسأله توحيد هم قدمى زنيم ؛ و خداى ناكرده اين فتاوى موجب هتك نفوس و اموال و نواميس و أعراض نگردد . ما لازم نيست خود را پاسدار و نگهبان جا بزنيم ؛ لأاقلّ دشمن شمشير به دست بر نفع خصم مشرك ، و بر ضرر اين فرد مسلم موحّد نبوده باشيم !\r\nما را به خير تو امّيد نيست شرّ مرسان !\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nنكته چهارم : پس از آنكه معلوم شد صحّت گفتار خالق و مخلوق و آمر و مأمور ، راحم و مرحوم ، و وجه صحّت و علوّ اين تعابير بنا بر رأى پيشگامان فلسفه و عرفان اسلامى امثال محيى الدّين عربى و تلامذه‌اش ، همچون قونوىّ و قيصرىّ ، و مثل عالم فقيه و نبيل و عارف بىبديل غائب از انظار و افكار در مدّت هفت قرن : سيّد حيدر آملى ، و مثل فقيه و حكيم خبير و بصير و دانشمند فرزانه الهى : ملّا صدراى شيرازى و امثالهم كه حقّاً و واقعاً حقّى عظيم بر اسلام و مسلمين و مؤمنين و پيروان أميرالمؤمنين عليه أفضل‌الصّلوات و أكمل تحيّات المصلّين دارند كه با كتب برهانيّه و شهوديّه خود به اسلام خشك شده در اثر غلبه افكار حشويّه و ظاهريّون و اخباريّون تهى مغز و سبك درايت ، جان نوينى بخشيدند و درخت توحيد را از نو آبيارى كردند و خُطب « نهج‌البلاغة » را باز به خاطرها آوردند ، اينك عرض مىكنيم : عبارتى را كه مرحوم آيةالله حكيم قدّس سرّه در پايان تعليقه و فتواى خود مرقوم داشته بودند كه : ( وَ ما تَوْفيقى إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنيبُ )\r\n« و نيست توفيق من مگر بواسطه خداوند . من بر او توكّل كرده‌ام و بسوى او بازگشت مىنمايم . » داراى دو نكته و اشاره است :\r\nاوّل : همين معناى آن كه درخواست اين امور از خداوند است .\r\nدوّم : آنكه مىخواهند بفهمانند : آيه دلالت بر دوئيّت آمر و مأمور و راحم و مرحوم دارد ؛ زيرا براى خودش خوديّتى و توفيقى را در مقابل خدا و توكّلى و انابه‌اى در برابر خدا بيان كرده است .\r\nآرى ، مطلب از اين قرار است ولى آيا خوديّتى و توفيقى و توكّلى حقيقى را بيان مىكند يا اعتبارى ؟ !\r\nاگر حقيقى باشد درست نيست ، زيرا در برابر ذات و صفت حقّ براى هيچ ذرّه‌اى از ذرّات استقلال نيست ، چه در وجود و چه در صفت .\r\nو اگر اعتبارى باشد ، اين منافات با كلام صوفيّه ندارد بلكه عين مطلب آنها مىباشد . چنانچه خود حضرت شعيب على نبيّنا و آله و عليه الصّلوة و السّلام كه بدين سخن لب گشوده است مرادش همين بوده است :\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n( قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّى وَ رَزَقَنى مِنْهُ رِزْقاً حَسَناً وَ ما أُريدُ أَنْ أُخالِفَكُمْ إِلى ما أَنْهاكُمْ عَنْهُ إِنْ أُريدُ إِلَّا الْإِصْلاحَ مَا اسْتَطَعْتُ وَ ما تَوْفيقى إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنيبُ ) [ 1 
  ] .\r\n« شعيب گفت : اى طائفه و خويشاوندان و اقوام من ! شما مرا مطّلع سازيد از آنكه اگر من از جانب پروردگارم داراى حجّت و برهانى بوده باشم ، و آن پروردگار به من از نزد خودش روزىِ نيكو عطا مىكند ( باز من پرستش و اطاعت او را نكنم ؟ ! ) و من اراده ندارم كه خودم كارى را انجام دهم كه شما را از آن نهى مىنمايم . من درخواستى و اراده و نيّتى ندارم مگر اصلاح بقدرى كه در خودم توان و قدرت مىيابم . و توفيق من نيست مگر بواسطهء او ؛ بر او توكّل كرده‌ام و به سوى او بازگشت مىنمايم ! »\r\n نه هر كه چهره برافروخت دلبرى داند * نه هر كه آينه سازد سكندرى داند\r\nنه هر كه طرف كله كج نهاد و تند نشست * كلاه دارى و آيين سرورى داند\r\nتو بندگى چو گدايان به شرط مزد مكن * كه دوست خود روش بنده‌پرورى داند\r\nغلام همّت آن رند عافيت سوزم * كه در گداصفتى كيمياگرى داند\r\nوفا و عهد نكو باشد ار بياموزى * و گرنه هر كه تو بينى ستمگرى داند\r\nبباختم دل ديوانه و ندانستم * كه آدمى بچه‌اى شيوهء پرى داند\r\nهزار نكتهء باريك‌تر ز مو اينجاست * نه هر كه سر بتراشد قلندرى داند \r\n\r\n\r\n","description":"","footnote":"\r\n[ 1 
  ] سوره هود ( 11 ) آيهء 88\r\n","page_name":" 425 ","page_number":425},
  {"content":"\r\n\r\n مدار نقطهء بينش ز خال تست مرا * كه قدر گوهر يك دانه جوهرى داند\r\nبه قدّ و چهره هر آن كس كه شاه خوبان شد * جهان بگيرد اگر دادگسترى داند\r\nز شعر دلكش حافظ كسى بود آگاه * كه لطف طبع و سخن گفتن دَرى داند [ 1 
  ] و [ 2 
  ] \r\nتمام شد گفتار مرحوم والد رضوان‌الله عليه در كتاب « الله شناسى » جلد سوّم . اين حقير راقم سطور را در اين جا مواردى از تذكّر است كه تِلواً معروض مىشود :\r\n\r\nمرحوم حكيم كلام عرفا را حمل بر خلاف ظاهر نموده است\r\nاوّل اينكه : مطلب مرحوم آيةالله حكيم كه فرموده بودند : « در صورت حمل بر صحّت و عدم حمل كلام بعض صوفيّه بر معانى و مفاهيم ظاهرى آن ، نمىتوان حكم به نجاست آنان نمود » دلالت دارد بر حكم و فتواى به نجاست قائلين به وحدت وجود و موجود با اعتقاد به كثرت اعتباريّه آنها چنانچه مذكور گرديد . حال سخن در اين است كه ايشان به چه توجيه منطقى و عرفى كلام اين قوم را حمل بر خلاف ظاهر و مخالف مدلول لفظى و مفهوم واقعى آن نموده‌اند ؟ اگر يك فرد بر اساس برهان و دليل عقلى و انكشاف حقائق عالم توحيد با إشراق باطنى و إفاضهء قدسى چنانچه خود آن فرد مدّعى آنست جزماً و بتّاً و قطعاً و بدون هيچ ترديد و تشكيك حكم به وحدت وجود و موجود نمايد ، آن وقت چگونه ممكن است كلام او را حمل بر خلاف معتقد و نظريّهء قطعيّه و بدون تطرّق احتمال او بنمائيم ؟ و آيا اين توجيه بما لا يرضى صاحبه نيست ؟ به چه حقّى ما مىتوانيم به خود اجازه دهيم كه كلام و اعتقاد و نظريّه علمى و شهودى\r\n\r\n\r\n","description":"","footnote":"\r\n[ 1 
  ] ديوان خواجه حافظ شيرازى ، طبع محمّد قزوينى و دكتر قاسم غنّى ، ص 120\r\n[ 2 
  ] الله شناسى ، ج 3 ، از صفحه 219 الى 230\r\n","page_name":" 426 ","page_number":426},
  {"content":"\r\n\r\nيك فردى را به خلاف رأى و نظر او حمل نمائيم ؟ اين خود يك فعل خلاف شرع و خلاف عقل و خلاف منطق و عرف است .\r\nاگر فردى آشكارا مىگويد : من كارى را انجام دادم و فلان صحبت و سخنى از من صادر شد ، ما حقّ نداريم به جهت مصلحتى از مصالح كه خود تشخيص مىدهيم آن فعل را از او نفى نمائيم ، و او را در اداء اين عبارت لاغى و لاعب با الفاظ بدانيم و فعل او را حمل بر عبث و لغو نمائيم ! اين شرعاً و عرفاً خلاف است ، و حمل به صحّت اصلًا در اين موارد معنى ندارد . چنانچه ما بيائيم و تمام مطالب و فرمايشاتى را كه از حضرت والد رضوان الله عليه در اين مورد نقل نموديم حمل به صحّت كنيم و همه را بر خلاف مراد و منوىّ ايشان حمل كنيم ؛ اين عمل شرعاً حرام است . كسى كه اينطور در مقام دفاع از عقيده و مسأله علمى خويش به بيان ادلّه و حجج متقنه مىپردازد ، چگونه ممكن است كلام او را بر خلاف عقيده و نظريّه‌اش حمل نمائيم ؟ اين مسأله نه تنها با موازين شرعى و عرفى در تعارض و تضادّ مىباشد ، بلكه به دور از ادب و سيره و شيوهء يك نويسنده و عالم در مسائل علمى و فنّى مىباشد ، و موجب ابهام و اجمال و گمراه شدن اشخاص و باحثين در اين گونه مسائل علمى و تخصّصى خواهد شد .\r\nدوّم اينكه : از لحن عبارت مرحوم آيةالله حكيم اينطور بر مىآيد كه خود ايشان مقرّ و معترف است كه كلام اين دسته از عرفاء و صوفيّه كه قائل به وحدت وجود و موجوداند قابل توجيه و تأويل نيست ، امّا از آنجا كه خود را در مقام حكومت و مقايسه بين اقوال ناتوان مىبيند ، و بحث و نقد در مباحث فلسفيّه و عرفانيّه را خارج از قلمرو علمى و سعهء اطّلاعات خويش مىپندارد ، لذا در مقام تحكيم و افتاء نتوانسته‌است جرأت إصدار حكم به كفر و شرك و نجاست را بر خود بپذيرد ، و در مقام احتياط خود را به نحوى از اين معركه دور نگه داشته ، و با توسّل به حمل بر صحّت و حمل بر جهات مخالف گُردهء خود را از زير فشار و\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nثقل و تبعات موبقهء افتاء بر نجاست اين افراد رها گردانيده و خيال خود را راحت كرده است ؛ و از اين نقطه نظر مستوجب سپاس و تشكّر است ، به عكس آن دسته از افراد كه در يك چنين وضعيّتى با نهايت جرأت و جسارت حكم به تكفير و تفسيق و نجاست داده ، ابداً باكى از عواقب و تبعات آن به خود راه نمىدهند .\r\nسوّم : نظر حقير در مسأله توحيد همان است كه مرحوم والد رضوان الله عليه مفصّلًا و مبيّناً روشن و آشكار ساختند ، كه عبارت است از : وحدت وجود و موجود و كثرت اعتباريّه اعيان خارجيّه و ممكنات مخلوقه در عالم وجود ؛ و از اين جهت با فرمايش و نظر مرحوم صدرالمتألّهين در تعارض و تقابل مىباشد . چنانچه از فرمايشات و بيانات مرحوم آية الحقّ و العرفان حضرت آقا سيّد احمد كربلائى قدّس الله سرّه العزيز اين مطلب به خوبى استفاده مىشود . حال هر كه مىخواهد حكم به تكفير و نجاست ما كند ، بسم الله ! بقول خواجه شيراز :\r\n ما چو داديم دل و ديده به طوفان بلا * گو بيا سيل غم و خانه ز بنياد ببر [ 1 
  ] \r\nو يا اينكه :\r\n من نه آن رندم كه ترك شاهد و ساغر كنم * محتسب داند كه من اين كارها كمتر كنم [ 2 
  ] \r\n\r\nپاسخ از دليل مرحوم شيخ محمد على كاظمى جهت عدم لزوم فراگيرى علوم فلسفه و عرفان\r\nچهارم : از مرحوم آيةالله آقا شيخ محمّد على كاظمى كه اعظم تلامذهء مرحوم نائينى بوده است و مباحث ايشان را تقرير فرموده نقل شده است كه : علّت اينكه ما مكلّف و مأمور به فراگيرى علوم الهى ، امثال فلسفه و عرفان نيستيم اينست كه : آنچه در حيطه ربط و انتساب ما با پروردگار قرار دارد همان جنبه و حيثيّت عبوديّت است ؛ و پس از احراز اين مسأله عبد بايد در مقام اطاعت و بندگى مولى و پروردگار برآيد . حال مولاى او كى است و چه خصوصيّاتى دارد\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان بختيارى ، غزل 256 ، ص 113\r\n[ 2 
  ] - همان مصدر ، غزل 351 ، ص 157\r\n","page_name":" 428 ","page_number":428},
  {"content":"\r\n\r\nو داراى چه حقيقتى است ، تمام اينها ربطى به او ندارد ؛ او بايد بندگىاش را بكند و كارى به خداى متعال نداشته باشد .\r\nامّا اين مطلب تمام نيست ، زيرا :\r\nشكّى نيست كه معرفت پروردگار و شناخت حقيقت و كُنه و ذات او مسأله‌اى است داراى مراتب متفاوت و درجات مختلف ( از معرفت ابتدائى و بسيط و گنگ و مبهم ، مانند صرف اعتقاد به مبدأ هستى بدون هيچ امر زائدى بر آن گرفته ، تا بالاترين حدّ از معرفت و شناخت كه فرمود : لَم أعبُد رَبًّا لَم أرَه . « عبادت نكردم هيچگاه خدائى را كه نديده بودم » . ) و مسلّم است عبادت و انقياد فرع اذعان و اعتقاد به وجود حضرت حقّ است .\r\nحال با توجّه به اين مطلب چگونه ممكن است فردى ضرورت عبادت و اطاعت پروردگار را بر خويش به نحو جزم و يقين احراز نمايد ، امّا در خودِ ذات پروردگار و كيفيّت وجود او داراى شكّ و ابهام و هزار نقطه مجهول و بىجواب بوده باشد ؟ و آيا مىشود حقيقتى را كه هيچ سنخيّتى با موجودات خارجى از جهت ماهيّت و كيفيّت آنها ندارد ، همينطور رجماً بالغيب پذيرفت و بدون آنكه هيچ شناختى از او نداشت به پرستش و عبادتش پرداخت ؟ و آيا به اعتقاد شما اگر فردى بدون توجّه به جنبه تجرّد و بساطت حضرت حقّ ، خدا را يك موجود مادّى بسيار بزرگ كه خصوصيّات يك مخلوق را در بالاترين مرتبه از عظمت و بزرگى دارد ، و همانند ما داراى دست و پا و چشم و روده و غيره ، و در آسمان بالا منزل گزيده بداند عبادتش صحيح است ( چنانچه عوام داراى يك چنين اعتقادى مىباشند ) ؟ و آيا براى فردى كه مىتواند مرتبه معرفت و شناخت خود را به حضرت حقّ به مراتب و مراحل عالىتر و راقىترى برساند بايد گفت : زحمت بىخود نكش ! زيرا اين علوم هيچ نفعى براى تو ندارد و به اندازه يك سر موئى از مواهب و الطاف حضرت حقّ بهره‌مند نخواهى شد ؟\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nو مگر نه اينست كه عبادت به مقدار خلوص نيّت و حضور قلب و سرّ سنجيده مىشود ، و به همان ميزان اجر و قرب به او تعلّق مىگيرد ؟ پس چگونه است كه انسان خداى ناشناخته را در وجود خود و قلب و ضمير خود حاضر و ناظر گرداند و توجّه خود را به سمت و سوى او متمركز كند ؟ و آيا نمازى كه يك نفر بدون هيچ شناخت و معرفتى به خداى متعال بجاى مىآورد با نماز امام سجّاد عليه‌السّلام يكى است ؟ با نماز رسول خدا يكى است ؟ با نماز حضرات معصومين يكى است ؟\r\nنگوئيد : آنها امام‌اند و حسابشان با ما فرق دارد ! ما مىگوئيم : از اين نقطه نظر چه فرقى دارد ! نماز نماز است ؛ مگر غير از اينست كه داراى افعالى خاصّ با شرائط طهارت و غيره است ؛ پس چه فرقى مىكند ؟ ! هر دو داراى وضو و هر دو رو به قبله و هر دو كاملًا شرائط صحّت ظاهرى از اتيان به اجزاء و قرائت صحيح حمد و سوره را بجاى مىآورند .\r\nدر اينجا بايد گفت : اين كلام به فكاهى و مطالب غير قابل اعتناء أشبه است تا به يك مطلب و مسأله علمى و اعتقادى !\r\n\r\nروايات دالّه بر اختلاف مراتب ايمان\r\nو از طرف ديگر : اين همه رواياتى ( 1 ) كه دلالت بر مراتب مختلف ايمان و درجات مؤمنين در روز قيامت مىكند به كجا خواهد رفت ؟ اگر منظور و مطلوب\r\n\r\n\r\n","description":"","footnote":"\r\n1 - روايات بسيارى با عناوين مختلف بدين معنى دلالت دارد ؛ به چند روايت به عنوان نمونه اشاره مىگردد :\r\n1 ) بحارالأنوار ، ج 69 ، ص 171 ، باب 32 ( درجات الإيمان و حقائقه ) حديث 14 ، از « تفسير عياشى » : عن أبى عمرو الزُبيرىّ ، عن أبىعبدالله عليه‌السّلام قال : بالزّيادَة فى الإيمانِ تَفاضَل المؤمِنون بالدَّرجاتِ عِندَ الله .\r\nقلت : و إنّ للايمانِ دَرجاتٍ و منازلَ يتفاضلُ بها المؤمنونَ عندَ الله ؟\r\nفقال : نعم !\r\nقلت : صِفْ لى ذلك رَحمِكَ الله حتّى أفهمُه .\r\n","page_name":" 430 ","page_number":430},
  {"content":"\r\n\r\n\r\n\r\n","description":"","footnote":"\r\nقال : ما فضّلَ الله به أولياءَه بعضَهم على بعضٍ ، فقال : ( تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ ( فوقَ بعض ) دَرَجات ) 1 الآية . و قال : ( وَ لَقَدْ فَضَّلْنا بَعْضَ النَّبِيِّينَ عَلى بَعْض ) 2 . و قال : ( انْظُرْ كَيْفَ فَضَّلْنا بَعْضَهُمْ عَلى بَعْضٍ وَ لَلْآخِرَةُ أَكْبَرُ دَرَجات ) 3 . و قال : ( هُمْ دَرَجاتٌ عِنْدَ اللَّه ) 4 . فهذا ذِكرُ دَرجاتِ الإيمانِ و مَنازلِه عندَالله 5 .\r\n2 ) بحار الأنوار ، ج 69 ، ص 168 ، باب 32 ، حديث 9 ، از « خصال » صدوق : ابن الوليد ، عن الصفّار ، عن محمّد بن حمّاد ، عن عبدالعزيز قال : دخلتُ على أبى عبدالله علَيه‌السّلامِ فذَكَرتُ له شيئًا مِن أمرِ الشّيعَةِ و من أقاويلهم .\r\nفقالَ : يا عبدَالعزيزِ ! الإيمانُ عشرُ دَرجاتٍ بمَنزلةِ السُّلَّمِ ، له عَشرِ مَراقى ، و تُرتَقى منه مِرقاةً بعد مرقاة ، فلا يقولنَّ صاحبُ الواحدَة لصاحِب الثّانيَة : لَستَ علَى شىءٍ ، و لا يقولَنّ صاحبُ الثّانية لصاحب الثّالِثة : لستَ علَى شَىءٍ ، حتّى انتَهى إلى العاشِرةِ ، ثُمّ قال : و كان سَلمانُ فى العاشرةِ و أبوذرّ فى التّاسعةِ و المقدادُ فى الثّامِنةِ . يا عبدَالعزيزِ ! لا تُسقِط مَن هو دونَك فيَسقطك مَن هو فَوقَك . و اذا رأيتَ الذّى هو دونَك فقَدِرتَ أن تَرفَعه إلى دَرَجتِك رَفعًا رَفيقًا فافعَلْ . و لا تَحمِلنَّ علَيه ما لا يُطيقُه فتكْسِرَه ، فإنّه منْ كَسَر مؤمِنًا فعلَيهِ جَبرُه ، لأنّك إذا ذَهبتَ تَحمِل الفَصيلَ حَملَ البازِلَ فسَختَه ( الخصال ، ص 448 ، حديث 49 ) .\r\n3 ) شرح نهج البلاغة ، محمّد عبده ، ج 1 ، ص 149 :\r\n( و منها فى صفة الجنّة ) دَرجاتٌ مُتفاضِلاتٌ ، و منازِلُ مُتفاوِتاتٌ .\r\n4 ) أمالى ، صدوق ، مجلس 70 ، حديث 10 ، ص 374 : از حضرت سيّد السّاجدين امام زين‌العابدين عليه‌السّلام مىفرمايد : و إنّ للعبّاس عندَالله تَباركَ و تعالَى مَنزلةً يغبِطُه بها جَميعُ الشّهداء يَومَ القيامَة .\r\n5 ) بحار الأنوار ، ج 69 ، از « كافى » ( ج 2 ، ص 45 ) عن محمّد ، عن أحمد ، عن علىِّ بن الحكم ، عن محمّد بن سنان ، عن الصباح بن سيابة ، عن أبى عبدالله عليه‌السّلام قال : ما أنتُم و البَراءَةَ يَبرَأ بعضُكُم مِن بَعضٍ ؟ إنّ المؤمنينَ بعضَهُم أفضَل مِن بَعضٍ ، و بعضَهُم أكثرُ صلاةً منْ بعضٍ ، و بعضَهُم أنفَذُ بَصيرةً مِن بعضٍ و هى الدَّرجات .\r\n. . . . . . . .\r\n1 - سوره البقرة ( 2 ) صدر آيه 253 ؛ البته كلمه ( فوق بعض ) در آيه موجود نيست .\r\n2 - سوره الإسراء ( 17 ) قسمتى از آيه 55\r\n3 - همان سوره ، صدر آيه 163\r\n4 - سوره آل عمران ( 3 ) صدر آيه 163\r\n5 - تفسير عياشى ، ج 1 ، ص 135\r\n","page_name":" 431 ","page_number":431},
  {"content":"\r\n\r\nشارع صِرف انجام عبادت به صورت صحيح و با حفظ آداب ظاهرى باشد ، حال بأىّ نحوٍ كان ( از اعتقاد به پروردگار و معرفت ذات او ) ديگر مراتب ايمان يعنى چه ؟ و مراتب بهشت چه معنائى خواهد داشت ؟\r\n\r\nپى بردن بمعانى آيات توحيديّه و جواب از تشكيكات ملحدين بدون حكمت و عرفان ميسّر نيست\r\nو از طرف ديگر : اين آيات توحيديّه كه در قرآن كريم وارد شده است و جز با فراگيرى دروس رسمى الهى حكمت و عرفان امكان ندارد شخص به محتوا و معناى آنها پى ببرد ، براى چه آمده است ؟ آيا يك فرد عامى كه به نظر جنابعالى به صرف اعتقاد به يك خداى موهوم او را پرستش و عبادت مىكند و تكليف مقام عبوديّت را از دوش خود برمىدارد و ديگر هيچ مسؤوليّتى بر عهده او نمىباشد ، مىتواند به حقيقت آيه ( هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَىْءٍ عَليمٌ ) [ 1 
  ] پى ببرد ؟ و آيا شما هم مىتوانيد پى ببريد ؟ هيهات ! پس اين آيه براى كِه آمده است ؟\r\nاگر بگوئيد : براى رسول خدا و حضرات معصومين آمده است ، خوب چه ارتباطى به ما دارد ؟ و مگر قرآن براى ائمّه نازل شده است ؟ و تازه نقل كلام در خود ائمّه مىكنيم : براى چه ائمّه عليهم‌السّلام به اين درجه از معرفت حقّ رسيده‌اند و مطالبى را مىفهمند كه ما نمىفهميم ؟ و به درجاتى دسترسى يافته‌اند كه ما نمىتوانيم ؟ اگر آن درجات ممدوح و مستحسن است ، پس چرا ما بايد محروم باشيم ! و اگر فائده‌اى ندارد - چنانچه اين فاضل محترم مىفرمايند - پس چرا ائمّه بايد به اين مراتب برسند ؟ و چه رجحانى بر اين معرفت مترتّب است ؟ !\r\nاضافه بر اين : اين روايات و خطبى كه از حضرات معصومين عليهم‌السّلام در شناخت حضرت حقّ و توحيد ربوبى شرف صدور يافته است براى كى است ، و چه علّتى مىتواند داشته باشد ؟ اگر مردم مكلّف به شناخت و معرفت واقعى و حقيقى\r\n\r\n\r\n","description":"","footnote":"\r\n[ 1 
  ] - سوره الحديد ( 57 ) آيه 3\r\n","page_name":" 432 ","page_number":432},
  {"content":"\r\n\r\nحضرت حقّ به تمام المعرفة و كمال المعرفة بر حسب طاقت و توان هر شخص نبوده باشند ، ديگر اين بيانات و كلمات توحيدى معصومين نعوذ بالله لغو نمىباشد ؟\r\nو از اين گذشته : با توجّه به اين محدوديّت معرفتى و شناخت بسيط و عاميانه نسبت به ذات پروردگار ، اگر فردى بيايد و شبهه‌اى را در مسأله توحيد براى شما بوجود آورد چه جوابى خواهيد داد ؟ آيا شما مىتوانيد با اين شناخت كودكانه از ذات پروردگار شبهه ابن كمونه را در تشكيك مسأله توحيد پاسخ بگوئيد ؟ و بدون تعلّم و تدرّس مبانى حكمت از عهدهء اين شبهات عجيب و غريب از دهريّين برآئيد و به دفاع از اسلام و فقه و فقاهت و حوزه‌هاى علميّه خود برآئيد ؟ حوزهء علميّه‌اى كه نهايت اهتمام خود را بر صحّت صلوة با قرائت صحيح حمد و سوره قرار داده است ، چه فكرى براى مشروعيّت خود در قبال اين شبهات و اشكالات نموده است ؟ آيا اين طرز فكر و اين مبنى مىتواند پاسخ ملحدين و دشمنان تا بن دندان مسلّح به حربهء الحاد و كفر و خداستيزى را به نحو شايسته و بايسته و قاطع و دندان‌شكن بدهد ؟ و آيا حوزهء تدريس شما آمادهء پذيرائى از اين شبهات و مطالب الحادى مىباشد ؟ و اگر هست به چه طريقى و چه راهى مىخواهد مقابله كند ؟ آيا با كتب فقهى و اصولى بايد به اين مهمّ پرداخت ، و دفع اين آفات و بلايا نمود ؟ در اينجا قضاوت را به عهدهء خوانندگان و اهل بينش و درايت مىسپاريم .\r\nدر مكتب اهل بيت هيچ حدّ و مرزى براى تكامل علمى و روحى وجود ندارد\r\nامّا در مكتب أهل بيت عليهم‌السّلام مسأله اينطور نيست و مطلب از زمين تا آسمان فاصله دارد . در مكتب اهل بيت براى معرفت حدّى تعريف نشده است . حدّ يعنى ذات پروردگار ، يعنى كمال مطلق ، يعنى غايت الغايات ، يعنى اندكاك در ذات حضرت حقّ و فناء در ذات او و محو و نيستى در حقيقت وجود كلّى و بالصّرافهء حقّ ، يعنى بيرون آمدن از شوائب كثرت و دوئيّت و ماهيّت و پيوستن به ذات لايتناهى ؛ اين حدّ معرفت است .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nدر مكتب اهل بيت هيچ حدّ و مرزى براى تكامل علمى و روحى وجود ندارد\r\nما مفتخريم پيرو مكتبى هستيم كه هيچ حدّى و مرزى براى رشد و تكامل علمى و روحى و نفس انسان قائل نمىباشد . ما مفتخريم دنباله‌رو امامى هستيم كه خطبات نهج‌البلاغه‌اش پس از گذشت يكهزار و چهارصد سال تنها تك‌سوار عرصهء توحيد و معارف و جولانگاه اقيانوس علم و تعقّل و اعتلاء باقى مانده است . ما مفتخريم كه از امامى تبعيّت مىكنيم كه قبل از هر گونه فعل و عمل ما را به تفكّر و تعقّل امر نموده است . ما مفتخريم كه در اين مكتب ، اولياى او با كشف حقائق توحيدى و اسرار الهى و بيان رموزات عالم هستى كه در تاريخ بشريّت هيچ سابقه‌اى نداشته است ، سند افتخار جاودانگى و ابديّت مكتب تشيّع را بر پيشانى تاريخ تا ابد قرار داده‌اند ؛ و همه آدميان و محقّقين علوم الهى و انسانى را ريزه‌خوار اقيانوس لايتناهاى علم و معرفت خويش ساخته‌اند . ما مفتخريم كه در مكتبى قرار گرفته‌ايم كه لواداران آن بالاترين مرتبه علم و معرفت را به كمال مطلق و علم مطلق و حيات مطلق منحصر كرده‌اند ، و ما را به همان نقطه و جايگاهى مىرسانند كه خود در آن منزل و جايگاه مأوى گزيده‌اند . ما مفتخريم كه امامان ما با كشف نقاب از حقائق و اسرار توحيد جاى هيچگونه نقص و خلأ و ضعف و فتورى را در مراحل رشد و تكامل و فعليّت ما باقى نگذاشتند ، و هيچ خطّ قرمزى براى وصول به مراحل عاليه و كمالات روحيه قرار نداده‌اند ؛ آرى :\r\n اولئكَ آبائى فَجِئنى بمِثلِهِم * إذا جَمَعَتنا يا جَريرُ المَجامِعُ [ 1 
  ] \r\nچه خوب عارف و اصل و روشن ضمير ما ، پيرو مكتب تشيّع و دنباله‌رو راستين مسير و منهاج ائمّه معصومين عليهم‌السّلام ، حضرت شيخ محمود شبسترى رضوان‌الله عليه در اين مقام قلم فرسائى و دُر افشانى فرموده است :\r\n\r\n\r\n","description":"","footnote":"\r\n[ 1 
  ] - ديوان فرزدق ؛ جامع الشواهد ، ص 86 : « اينان پدران من هستند و اگر مىتوانى تو هم مانند ايشان بياور ، در زمانيكه همه ما در مجالس و اجتماعات حضور خواهيم يافت . »\r\n","page_name":" 434 ","page_number":434},
  {"content":"\r\n\r\n جهان آنِ تو و تو مانده عاجز * ز تو محروم تر كس ديده هرگز\r\nچه محبوسان بيك منزل نشسته * بدست عجز پاى خويش بسته\r\nنشستى چون زنان در كوى إدبار * نميدارى ز جهل خويشتن عار\r\nدليران جهان آغشته در خون * تو سر پوشيده ننهى پاى بيرون\r\nچه كردى فهم از دين العجائز * كه بر خود جهل مىدارى تو جائز\r\nزنان چون ناقصات عقل و دين‌اند * چرا مردان ره ايشان گزينند\r\nاگر مردى برون آى و نظر كن * هر آنچه پيشت آيد زان گذر كن [ 1 
  ]\r\nمياسا يك زمان اندر مراحل * مشو موقوف همراه رواحل\r\nخليل آسا برو حق را طلب كن * شبى را روز و روزى را بشب كن\r\nبگردان زان همه اى راهرو روى * هميشه لا احبّ الآفلين گوى\r\nو يا چون موسى عمران در اين راه * برو تا بشنوى إنّى أنا الله\r\nترا تا كوه هستى پيش باقى است * جواب لفظ أرْنى لن ترانى است\r\nبرو اندر پى خواجه به اسراء * تفرّج كن همه آيات كبرى\r\nبرون آى از سراى امّ هانى * بگو مطلق حديث من رأنى\r\nگذارى كن ز كاف كنج كونين * نشين بر قاف قرب قاب قوسين\r\nدهد حقّ مر ترا از آنچه خواهى * نمايندت همه اشياء كما هى [ 2 
  ] \r\nو امّا مطلب و نكتهء پنجم :\r\nرعايت مبانى و آداب علم و درايت و اخلاق و ديانت اقتضاء مىكند كه انسان نسبت به امورى اظهار رأى و عقيده كند كه در آن امر بصيرت و خبرويّتى بهم رسانيده است ، و نسبت به امورى كه چندان اطّلاع و سر رشته ندارد از اظهار نظر و حكم جدّاً پرهيز نمايد . چنانچه اين مسأله در روايات و احاديثى كه از ائمّه\r\n\r\n\r\n","description":"","footnote":"\r\n[ 1 
  ] - هر آنچ آيد به پيشت زان گذر كن ؛ نسخ . ( تعليقه )\r\n[ 2 
  ] - گلشن راز .\r\n","page_name":" 435 ","page_number":435},
  {"content":"\r\n\r\nهدى صلوات الله عليهم وارد شده است بيان گرديده ، و نسبت به رواياتى كه قابل جمع با روايات معارض خود نيستند دستور به توقّف و ارجاع آنها به خود ائمّه عليهم‌السّلام و عدم اظهار نظر و رأى ناصواب داده شده است . ( 1 )\r\nپس شايسته است كه بزرگان و فقهاء ما نسبت به علوم و معارفى كه به حدّ كافى و وافى در آنها غور و بحث و تأمّل ننموده‌اند از اظهار نظر در آنها خوددارى نموده ، و قضاوت در آنها را بر عهدهء واجدين شرائط و متأهّلين در آن علوم بگذارند ؛ كه هم شرعاً و عرفاً و عقلًا طريق تثبّت و احتياط پيموده‌اند ، و هم از عواقب تخلّف از اين مسير در دنيا و آخرت محفوظ و مصون باشند .\r\nدر اينجا ما هم ختم اين مبحث را به آيه شريفهء انجام مىدهيم كه :\r\n( وَ ما تَوْفيقى إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنيبُ ) [ 1 
  ] .\r\n\r\n\r\n","description":"","footnote":"\r\n1 - بحار الأنوار ، ج 2 ، ص 222 ، قسمتى از خبر عمر بن حنظله : قلت : جُعلت فِداك ! فإن وافقَهم الخَبران جَميعًا ؟ قال : انْظروا إلى ما يَميلُ الله حُكّامَهم و قُضاتَهم فاتركُوه جانِبًا و خُذوا بغَيره ، قلتُ : فإن وافَق حُكّامَهم الخَبَرين جَميعًا ؟\r\nقالَ : إذا كان كَذلِك فأرجِه و قِفْ عندَه حتّى تَلقَى إمامَك ؛ فإنّ الوُقوفَ عند الشّبهاتُ خيرٌ من الاقتِحام فى الهلَكات ، والله المرشِدُ .\r\nو در ص 233 ، حديث 15 . . . عن المَيثمىّ أنّه سَأل الرّضا عليه السّلامُ يومًا - و قَد اجتَمعَ عندَه قومٌ مِن أصحابِه و قَد كانوا تنازَعوا فى الحديثَين المُختَلفين عَن رسولِ الله صلّى الله عليه و آله و سلّم فى الشّىء الواحد [ بعد از ارائه ملاكات جمع روايات متضادّه حضرت مىفرمايند : 
  ] و ما لَم‌تجِدوه فى شَىء من هذِه الوجوهِ فرُدّوا إلينا عِلمَه فنَحن أولى بذلك . و لا تَقولوا فيه بآرائكُم و علَيكم بالكَفّ و التَّثبَّتِ و الوُقوفِ و أنتم طالِبون باحِثون حتّى يَأتيكُم البيانُ من عِندنا .\r\nونيز در ص 241 ، حديث 33 محمّد بن عيسى قال : أقرأنى داودُ بن فرقدِ الفارسىّ كتابَه إلى أبى الحسن الثّالثِ عليه‌السّلام و جوابَه بخطّه ، فقال : نسألُك عن العلمِ المَنقولِ إلينا عن آبائكَ و أجدادِك قَد اختَلَفوا علينا فيهِ كَيف العملُ بِه على إختِلافه ؟ إذا نرُدّ اليكَ فقد اختلفَ فيه . فكتبَ - و قرأته - : ما علمتُم أنّه قَولُنا فالزَموه و ما لم تَعلمُوا فرُدّوه إلينا .\r\n[ 1 
  ] - سوره هود ( 11 ) ذيل آيه 88\r\n","page_name":" 436 ","page_number":436},
  {"content":"\r\n\r\n\r\nشاخصهء هفتم : تجلّى و ظهورات عارف و اصل ظهور و تجلّى حضرت حقّ است\r\nهفتمين خصوصيّت از خصوصيّات عارف كامل اينست كه : تجلّيات و ظهورات او از ظهور و تجلّى حق است نه از تجلّى نفس ، و نه در حيطهء اقتدار و قوّت نفس ، بلكه از ناحيه إفناء و إمحاء و إعدام نفس است .\r\n\r\nعارف كامل از خود هيچ نداشته ، جلوه حقّ مىگردد\r\nاز آنجا كه نفس سالك بواسطه رياضات شرعيّه و مجاهدات در عوالم ظلمانى و روحانى از تعيّن گذشته و استقلال خود را از دست داده است ، وجود حقّ و انّيّت او ( كه غيرتش غيرى باقى نمىگذارد ) در هويّت و تعيّن سالك تجلّى پيدا مىكند ، و از اين پس ديگر اين شخص با شخصيّت گذشته‌اش تفاوت خواهد داشت ، و ماهيّتش با ماهيّت قبل مختلف خواهد بود ؛ گرچه به شكل و شمايل فرق چندانى نداشته باشد ولى سيره و سريرتش كاملًا با اخلاق و خصائص و صفاتش امتياز خواهد داشت . حركات او رنگ و بوى ديگرى دارد ، و گفتار او حساب و كتاب ديگرى دارد . در اينجا تجلّى حقّ است بلا واسطه ، و ظهور فعل حقّ است مباشرةًبدون دخالت نفس و دستبرد آن و تصرّف آن . اگر قبل از اين حقيقتى قرار بود از زبان او و يا كردار او ظهور نمايد ، قبل از ظهور روى آن فكر مىكرد و صلاح و فساد آن را ارزيابى مىكرد و با شرائط و جوانب خويش مىسنجيد ؛ و اگر اين حقيقت با اين امور در تعارض بود از ابراز آن به\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nنحوى شانه خالى مىكرد ، و يا با عبارات و كلمات به نحو ايماء و اشاره و كنايه به قسمى بيان مىكرد كه در مآل به نفع او و موافق با نيّات او از آب درآيد ( به اين نكته خيلى بايد توجّه و دقّت كرد ) و يا در كيفيّت رفتار به گونه‌اى عمل نمايد كه آن اثر مطلوب از آن رفتار مشهود نگردد .\r\nروزى مرحوم والد رضوان الله عليه به يكى از شاگردانشان فرموده بودند كه به بنده بگويد فلان مطلب را در جلسهء دوستان و رفقاء مطرح كنم . وقتى آن شخص اين مطلب را از طرف والد معظّم مطرح نمود ، به نحوى بيان كرد كه گويا بهتر است خود ايشان اين موضوع را بيان كند . بنده حدس زدم از آنجا كه ايشان بسيار مايل بود توسّط خودش اين موضوع مطرح شود ، جورى مسأله را بيان كرده است كه گوينده ايشان باشد ( با اينكه حضرت والد تصريح كرده بودند كه حقير آن را بيان كنم ) و آخر الأمر هم خود ايشان قضيّه را مطرح كرد . اين يك نمونه بسيار كوچك و ناچيز بود كه به عنوان مثال در اينجا ذكر كردم . و فقط خداى متعال مىداند و بس كه با اعمال چنين روش و شيوه‌اى چه انحرافات و چه اعوجاجات و چه تدليس‌ها و چه خيانتها در مكتب و ممشاى بزرگان به وقوع پيوسته‌است . و إن‌شاء الله به برخى از آنان در همين كتاب اشاره خواهيم نمود .\r\nمَثل عارف به تقريب و تشبيه مثل طفل خردسال است كه هنوز به تعلّقات و وابستگيهاى دنيا و زرق و برق آن نيالوده است . طفل خردسال اگر مسأله‌اى را ببيند بدون دخل و تصرّف آن را بازگو مىكند ، زيرا در نفس او جز نفس همان قضيّه چيز ديگرى نقش نبسته است . و در مقام شهادت و ردّ امانت همان چيز را كما هو هو اظهار و ابراز مىنمايد . امّا همان طفل آنگاه كه با گذشت زمان و احساس لذّت‌ها و الَم‌ها و كسب تعلّقات و جاذبه‌ها منافعى براى خود در نظر گرفت و امور را در راستاى همان منافع تطبيق و مقايسه نمود ، مىبينيم كه\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nآن حالت بيرنگى و شفّافيّت و زلال در گفتار و اطوار او تغيير يافته است و مسائل به گونه‌اى ديگر مطرح مىشود ، و آن صداقت و طهارت و صفا كم‌كم به توريه و كذب و نفاق و دورنگى تغيير مسير داده است . لذا مىگويند حرف راست را از كودك بشنويد ، تا وقتى كه با كسى برخورد و ملاقات نكرده است . و اين مسأله حتّى در بعضى از جريانات حقوقى و قضائى نفوذ دارد . عارف كامل از خود هيچ ندارد و هر چه هست جلوهء حقّ است . و به همين دليل است كه كلام او حجّت است و كلام ساير افراد حجّت نيست و احتياج به تفحّص و تأمّل و تثبّت و وثاقت دارد . كلام عارف كلام حقّ است و كلام حقّ تثبّت و تحقيق بر نمىدارد .\r\nقرآن كريم دربارهء القاء كلام رسول خدا صلّى الله عليه و آله و سلّم و اجتناب از دخل و تصرّف توسّط آن حضرت مىفرمايد : ( إِنَّهُ لَقَوْلُ رَسُولٍ كَريمٍ * وَ ما هُوَ بِقَوْلِ شاعِرٍ قَليلًا ما تُؤْمِنُونَ * وَ لا بِقَوْلِ كاهِنٍ قَليلًا ما تَذَكَّرُونَ * تَنْزيلٌ مِنْ رَبِّ الْعالَمينَ * وَ لَوْ تَقَوَّلَ عَلَيْنا بَعْضَ الْأَقاويلِ * لَأَخَذْنا مِنْهُ بِالْيَمينِ * ثُمَّ لَقَطَعْنا مِنْهُ الْوَتينَ * فَما مِنْكُمْ مِنْ أَحَدٍ عَنْهُ حاجِزينَ * وَ إِنَّهُ لَتَذْكِرَةٌ لِلْمُتَّقينَ ) [ 1 
  ] .\r\n« اين كلام گفتار فرستاده‌اى بس بزرگوار و ارجمند است . و كلام يك نفر شاعر و سخن پرداز نيست ، درحاليكه ايمان شما به آن اندك است . و نيز كلام يك فرد كاهن و غيب‌گو نمىباشد ، درحاليكه توجّه شما به اين مسأله اندك است . اين كلام از جانب پروردگار جهانيان فرو فرستاده شده است . و اگر اين پيامبر روزى بخواهد از پيش خود بعضى از مطالب را بر ما ببندد ، ما با يدِ قدرت خود او را مأخوذ مىداريم . سپس رگ حيات او را قطع مىنمائيم . و هيچ يك از شما را ياراى آن نيست كه او را از چنگ ما برهاند . و اين مطلب تنبّه و هشدارى است براى تقوى پيشگان . »\r\n\r\n\r\n","description":"","footnote":"\r\n[ 1 
  ] - سوره الحآقّة ( 69 ) آيات 40 الى 48\r\n","page_name":" 439 ","page_number":439},
  {"content":"\r\n\r\nدر اين آيات خداى متعال نفى تصرّف و تغيير و تبديل در وحى را از ناحيه رسول‌الله مىنمايد و در مقابل ، انحصار وحى را در اراده و اختيار خود قرار مىدهد ؛ و بدينوسيله آشكارا اعلان مىنمايد كه هر آنچه از جانب رسول او به شما مخاطبين القاء مىشود صددرصد جنبه نفسانى و انانيّت و خواست بشرى در او منتفى است ، و تمام و كمال به أعلى درجه از تعلّق و ارتباط و انتساب به حضرت حقّ مرتبط است .\r\nو ثمرهء بسيار بارز و ظاهر اين مسأله اينست كه يك چنين فردى در دستورات و فرامينش هميشه اضمحلال و انعدام نفس أمّاره را مدّ نظر قرار مىدهد ، نه رشد و تقويت و قوّت او را . و اين مسأله مهم‌ترين و حياتىترين مسأله تربيتى و تهذيب و تزكيه است . چه بسا خيلى از مدّعيان تهذيب و تزكيه خودسرانه اقدام به دادن دستورات و برنامه‌هاى سلوكى و تربيتى مىكنند ، و از لابلاى كتب‌و با استفاده از مسموعات و تجربيّات خود اوراد و اذكار و برنامه‌هاى تربيتى و اجتماعى و خانوادگى و كسبى به شاگردان بىخبر از مطالب و قضايا و حتّى به ساير افراد ، به نوع فلّه‌اى و بىحساب مىدهند و آنها را به جاى رشد و ترقّى در مهالك و خطرات گرفتار مىسازند ؛ و بجاى اينكه جنبه و حيثيّت نفسانى آنها را مورد ضربه و تخريب قرار دهند موجب تقويت و ازدياد شوائب و آثار منفيّه نفس مىگردند .\r\nدادن ذكر و ورد به اشخاص سرسرى و گُتره نيست . گرچه ذكر ، ذكر پروردگار است ولى هر ذكرى در شرائط خاصّ تأثير بخصوصى دارد ، و با توجّه به نياز و استعداد نفس و شرائط جانبى فرد توجيه مىپذيرد . ممكن است يك ذكر در بعضى از شرائط مفيد و در بعضى از اوقات مضرّ باشد ، و تأثير آن در نفس موجب بوجود آمدن حالات نفسانى و خوديّت‌ها و انانيّت‌ها شود . و اين رموز را غير از عارف كامل و بصير به نفس سالك كه از تمام زوايا و خطورات و اسرار\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nنفس او اطّلاع دارد كسى نمىتواند پى ببرد ، و لذا بجاى ترقّى و كمال به حضيض انانيّت و هبوط در مىآورد .\r\nمرحوم والد رضوان الله عليه مىفرمودند :\r\n\r\nداستان مكاشفه شيخ محمّد بهارى و متنبّه شدن او توسّط استاد\r\nيكى از شاگردان سلوكى و عرفانى عارف كبير و اخلاقى عظيم آية الله العظمى و حجّته الأكبر مرحوم آخوند ملّا حسينقلى درجزينى همدانى ، مرحوم عارف كامل و سالك و اصل حضرت آية الله شيخ محمّد بهارى همدانى رضوان الله عليهمامىباشد .\r\nايشان كه از زمرهء معروفترين تلامذه مرحوم آخوند بودند طىّ ساليان متمادى از فيض تربيت و تهذيب آن مرد بزرگ مستفيض و بهره‌مند بودند . روزى در حالتى خاصّ مسأله‌اى براى ايشان كشف مىشود و با قلب خود مشاهده مىكنند كه خداى متعال ايشان را واسطه و وسيله همهء فيوضات خود بر خلق قرار داده است ، و از ناحيه نفس ايشان است كه بركات و ارزاق و عنايات ( چه ظاهريّه و چه معنويّه ) بر مخلوقات افاضه مىشود ؛ و خلاصه خداوند ايشان را مجراى فيض و مجلاى تقديرات و ارادهء خود نموده است ، و از جمله تمام عنايات و الطافى كه از ناحيه پروردگار به خود استاد ايشان مرحوم آخوند نازل مىشود از دريچه نفس او مىباشد ، و اگر او نباشد چيزى نصيب استادش نخواهد شد !\r\nايشان پس از بروز اين حالت قدرى تأمّل مىكند و هر چه با خود فكر مىكند كه آيا ممكن است مسأله غير از اين باشد مىبيند خير ، مطلب همين است و بس ! و لذا با خود مىگويد : ديگر چه لزومى دارد كه به خدمت استاد برسم و از او كسب فيض كنم ؟ اينك اين منم كه واسطهء فيض حقّ هستم ، و هر چه استاد مىداند از دريچه نفس من مىداند ، و اگر من لطف و عنايتم را از او سلب كنم هيچ چيز براى او باقى نمىماند و دستش از همه چيز خالى و تهى خواهد شد .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nامّا به جهت رعايت ادب و احترام و اينكه ساليان متمادى براى ما زحمت كشيده‌اند و رنج و تعب تربيت و تزكيه ما را متحمّل شده‌اند امروز در جلسهء ايشان شركت مىكنيم و از فردا ديگر نمىرويم .\r\nپس از اين نيّت حركت مىكند به سمت منزل مرحوم آخوند ، و درحاليكه هنوز خورشيد طلوع نكرده بود دقّ الباب مىكند ؛ پس از مدّتى مرحوم آخوند درب را باز مىكند و ايشان سلام مىكند . يك مرتبه مرحوم آخوند مىگويد : سلام عليكم و زهر مار ! اى فلان و فلان و فلان شده براى چه آمدى اينجا ؟ برو گم شو ! و چه و چه . . . و درب را محكم مىبندد . و مرحوم آقا شيخ محمّد بهارى مانند كسى كه كوه بر سرش خراب شده همينطور مات و مبهوت در انديشه رفتار و كردار مرحوم آخوند پشت در مىماند .\r\nمدّتى به اين نحو سپرى مىشود و سرانجام مرحوم آقا شيخ محمّد چون راه و چاره‌اى را در برابر خود نمىبيند يكسره به قبرستان وادى السّلام مىرود و در آنجا سكونت اختيار مىكند . گويند بمدّت شش روز در آنجا مىماند و پس از انقضاى مدّت ، يك مرتبه حالش دگرگون مىشود و مشاهده مىكند عجب ! اين چه حالتى بود كه براى او پيش آمد ، او كجا و اين حالات كجا ؟ او بنده‌اى بيش نيست و در اين اقيانوس بىانتهاى مخلوقات الهى همچون پر كاهى بيشتر جايگاهى ندارد و حسابى روى او باز نمىشود . همانجا به روى زمين مىافتد و شروع به استغفار مىكند و از خداى بزرگ طلب بخشش و عفو مىنمايد ، و شكر از تنبّه و استبصار و توجّه را بجاى مىآورد ، و از همانجا به سمت منزل مرحوم آخوند استاد سلوكى خويش حركت مىكند و درب منزل را بصدا در مىآورد . گويا مرحوم آخوند پشت درب منتظر او بودند ، كه بلافاصله درب را باز مىكنند و او را سخت در آغوش مىكشند و با كلمات و عبارت بهجت‌آور و مسرّت‌زا از او استقبال مىكنند ، و او را بسيار مورد لطف و تفقّد خويش قرار مىدهند و به\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nداخل منزل راهنمائى مىكنند . و سپس به او مىفرمايند : آقا شيخ محمّد ! اگر من آن كار را با تو نمىكردم هلاكت و نيستى تو حتمى بود و در وادى فرعونيّت و انانيّت محو و نابود مىشدى !\r\n عاشقم بر قهر و بر لطفش به جدّ * بوالعجب من عاشق اين هر دو ضدّ [ 1 
  ] \r\nالبتّه اين مسأله به قبول و پذيرش خود افراد بستگى دارد ، و چه بسا شاگردانى كه بر خلاف مرحوم حاج شيخ محمّد بهارى از قبول اين تربيت سر باز مىزنند و تمرّد مىكنند و نمىگذارند و نمىخواهند كه شيوه و سلوك تربيتى استاد در آنها تأثير گذارد و آنان را متوجّه خطا و لغزششان بنمايد ؛ كه در اين صورت در باتلاقهاى مهلك انانيّت و سركش نفس به قعر لجن‌زار تفرعن و ظلمت فرو خواهند رفت .\r\nاين حقير در طول ساليان متمادى حيات خود با حضرت والد رضوان الله عليه و تجربهء سلوكى و تربيتى ايشان از يك طرف ، و مطالعه و غور در تراجم و احوال اولياى الهى و عرفاى ربّانى در كتب مدوّنه و غيره از طرف ديگر مىتوانم مدّعى شوم كه كسى را تا به حال همانند مرحوم والد قدّس سرّه در خبرويّت و تخصّص اين مسأله حياتى نيافته‌ام ؛ و حذاقت و مهارت ايشان را در انجام اين امر مهمّ بسيار قابل تأمّل و دقّت مىدانم .\r\nايشان در مسأله كوبيدن و اعدام و فروپاشيدن انانيّت‌ها و شوائب نفسانى سالك يد بيضاء نشان مىداد ؛ و هيچ روزنه‌اى از روزنه‌هاى نفس شاگرد نبود الّا آنكه به خوبى از كم‌ّو كيف آن مطّلع بوده ، و مطابق با مصلحت و اقتضاى مبرم خود به معالجه و مداواى آن مىپرداخت . و البتّه بودند افرادى كه از پذيرش اين سيره و اين تربيت استنكاف مىنمودند و سر باز مىزدند و بالأخره موجبات\r\n\r\n\r\n","description":"","footnote":"\r\n[ 1 
  ] - مثنوى مولوى ، دفتر اوّل ، طبع سبحانى ، ص 67\r\n","page_name":" 443 ","page_number":443},
  {"content":"\r\n\r\nخسران و بدبختى و بيچارگى خود را با عدم قبول و اقبال دستورات و اوامر سلوكى و حياتى اين رجل الهى فراهم مىنمودند ؛ و به قول خواجه شيراز :\r\nطبيب عشق مسيحا دم است و مشفق ليك\r\nچو درد در تو نبيند كه را دوا بكند [ 1 
  ] بايد به اين نكته توجّه داشت كه مسأله تكامل نفس و سير إلى الله صرفاً با انجام اوراد و اربعينيّات و قرائت ادعيه و اذكار ميسّر نمىشود ، بلكه مراقبه و مجاهده و مخالفت‌با خواستها و تمايلات نفس نقشى اساسى در اين حركت و تغيير و تحوّل را دارد . و اگر انسان بخواهد سَر خود و بدون اشراف و تبعيّت از استاد كامل به انجام اين امور بپردازد ، بيم آن مىرود كه در دام ابالسه و شِباك خطرناك قطّاع الطّريق و لصوص و راهزنان راه گرفتار آيد ، و نه تنها هيچ طَرْفى از انجام اين دستورات نبسته است ، كه عمر خود را ضايع و سرمايه خود را باطل و خداى نكرده به طوفان حوادث و قضاياى غير مترقّبه گرفتار شده و باعث هلاكت و بوار خود و ديگران گردد . دستورات سلوكى اگر توسّط فرد خبير و وارد به راه و رسم طريق و عقبات نفس نباشد ممكن است در جهت مخالف حركت به سمت و سوى تجرّد و تجريد قرار گيرد . و همين خطر در مكاتب و دستجات و محافل عرفانى و اخلاقى بطور وضوح به چشم مىخورد . دورى از اشراف استاد كامل و به عهده گرفتن زمام امور تربيتى توسّط خود سالك خطرى است بس عظيم كه بزرگان و راه‌رفتگان طريق را در كام نيستى و هلاكت خود فرو برده است .\r\n\r\nظهورات نفس انسان غير كامل در تاريك ديدن اماكن يا نفس افراد\r\nمرحوم والد رضوان الله عليه مىفرمودند : يكى از شاگردان مرحوم قاضى رضوان الله عليه كه پس از فوت ايشان در نجف اشرف با او مراوده و معاشرت داشته و چه بسا از او أخذ دستورات و برنامه‌هاى عملى نيز مىنمودند ، در اواخر\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان بختيارى ، غزل 127 ، ص 58\r\n","page_name":" 444 ","page_number":444},
  {"content":"\r\n\r\nعمر در يكى از شهرهاى ايران زندگى مىنمود . امّا از آنجا كه در طول مدّت زمان استفاده از محضر مرحوم قاضى نتوانسته بود به همه استعدادات خود جامهء فعليّت بپوشاند و نقاط نقصان و ضعف نفسانى را ترميم بخشد ، لذا مراتب كمال و حصول تجرّد در او به انتهاء نرسيده و هنوز تا وصول به اين مرتبه و درجه راه درازى را در پيش داشت . و با اين وصف خود را از تبعيّت و اهتداء توسّط فرد كامل مستغنى و بىنياز مىپنداشت . تا اينكه بالأخره ديو سركش نفس امّاره در او سر به طغيان برداشت و خود را در مقام و بارگاه ربوبى از همه افزون ديد و كسى را ديگر در مقابل خود نمىتوانست مشاهده كند ، و بدين لحاظ در يك جهنّمى از تبختر و تكبّر و انانيّت و ظلمت فرو رفت كه ديگر سر بر نياورد .\r\nاز او نقل شده است كه : گاهى كه از شهر به قصد مسافرت خارج مىشوم تمام شهر در ظلمت و تاريكى فرو مىرود ! و با اين بيان مىخواهد بگويد : اين نفس شريف و نورانى و پر بركت و بهاء من است كه بر سر اهالى شهر نورافشانى نموده‌است ، و خداوند به بركت نفس من اهالى اين شهر را مستفيض و بهره‌مند نموده است ، و اگر من از اين شهر بخواهم خارج شوم ديگر نور و بهائى در اين شهر باقى نمىماند و شهر جملگى در ظلمت و كدورت فرومىرود .\r\nمرحوم والد مىفرمودند : اين ظلمت و كدورتى كه اين شخص مشاهده مىنمود ظلمت و انانيّت نفس خود او بود كه به اين صورت براى او تجلّى پيدا مىكرد . يعنى انانيّت و نفسانيّت او آنچنان قوى و قدرتمند و شيطانى شده بود كه وجود خود را تنها محل افاضه و لطف حضرت حقّ مىديد و بس ، و هيچ فرد ديگرى را در اين شهر قابل و لايق اين مرتبه و اين فيوضات نمىديد ! و بر اين اساس حضور خود را موجب فيضان رحمت حقّ ، و خروج خود را موجب سلب اين توفيق و قطع اين فيوضات احساس مىنمود ؛ و به عبارت ديگر : گويا فقط در اين شهر يك نفر مؤمن و موحّد بود و آن همين شخص مىبوده است ! و پناه بر\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nخدا از اين همه انانيّت و ضلالت و جهالت كه بايد خلق خدا را همچو جماد و حيوان احساس نمايد و فقط يك روح ارزشمند و يك انسان متكامل در اين شهر وجود داشته باشد و آن نفس شريف ايشان بوده باشد ! و لذا وقتى از شهر بيرون مىرفت ديگر كسى را در شهر مستحقّ رحمت و لطف پروردگار مشاهده نمىكرد ، و بنابراين احساس مىنمود كه شهر در ظلمت و كدورت فرورفته است . زهى بدبختى و خسران و خذلان كه تمام اينها ناشى از تمرّد و سركشى و عدم انقياد در قبال حقّ و عدم تسليم و سرسپردگى در پيشگاه ولىّ كامل و عارف آگاه حاصل مىگردد .\r\nناگفته نماند كه عين همين مطلب توسّط برخى از شاگردان و تلامذهء حضرت والد قدّس الله نفسه نسبت به بلدهء طيّبهء قم ، عُشّ آل محمّد و كريمهء أهل بيت ( حضرت فاطمه معصومه ) سلام الله عليها شنيده شده است .\r\nسرزمينى كه مرحوم والد رضوان الله عليه آن را تالى تلو نجف اشرف و مرقد مولى أميرالمؤمنين عليه‌السّلام مىدانستند ، و حضرت حدّاد رضوان‌الله عليه دربارهء او چه‌ها گفتند ، و از اثر نفس قدسى و ملكوتى اين بانوى كريمه بر شهر مقدّس قم چه مطالبى فرمودند ، در نظر اين شخص يك شهر ظلمانى و مكدّر و جهنّمى عنوان شده بود ! ! و مىگفت : هر وقت كه به قم بيايم احساس مىكنم اين شهر در ظلمت و كدورت فرورفته است ؛ چرا ؟ به چه جهت اين احساس در نفس اين افراد پيدا شده است و چرا در نفس بقيّه اين احساس وجود ندارد ؟ زيرا در اين شهر مخالفين و معترضين به مرام و مسلك ايشان سكنى دارند و بدين جهت بايد اين شهر در ظلمت و كدورت فرو برود و از هستى ساقط شود و نيست و نابود گردد ، چون معترض به من وجود دارد و كسى كه به من اعتراض دارد بايد از صفحه روزگار محو شود و حقّ حيات از او گرفته شود ، زيرا او مكدّر است و او ظلمانى است و او جهنّمى است ، و از اثر نفس خبيث او است\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nكه شهر قم را با وجود مرقد بىبى دو عالم و با وجود قبور مطهّر اولياى الهى ( چنانچه حضرت حدّاد بدان اشاره فرمودند ) به ظلمت و تاريكى فرو مىبرد ؛ و هر شهرى كه رفقاى من و پشتيبانان من و موافقين من در آن حضور داشته باشند محلّ نزول ملائكه و جلب فيوضات ربّانيه و انفاس ملائكه قدسى و نفوس عرشى مىباشد ، گرچه پاريس و لندن و نيويورك باشد ! !\r\nاين همان چيزى است كه مرحوم والد رضوان الله عليه راجع به آن شخص و شاگرد مرحوم قاضى رحمة الله عليه فرموده بودند .\r\nعزيز من شهر قم كدورت و ظلمت ندارد ، ظلمت از جاى ديگر است . شهرى كه در او فاطمه معصومه سلام‌الله عليها آرميده است كجا كدورت و ظلمت دارد ؟ ! قم حرم اهل بيت است و مأواى ملائكه و نفوس عاليهء ملكوتى است ، اين جا كجا و ظلمت كجا ؟ خاك اين بلده طيّبه را بايد طوطياى چشمان رمد ديده و دوبين خود بنمائيم تا مگر از بركات غبار آن شفائى حاصل شود .\r\n\r\nشهر مقدّس قم در نورانيّت تالى تلو نجف اشرف است\r\nروزى به اتّفاق حضرت والد قدّس سرّه به محضر مرحوم علّامه طباطبائى رحمة الله عليه در طهران رسيديم . يكى از حضّار كه از معاودين عراق بود در آن مجلس حضور داشت . مرحوم علّامه طباطبائى از آن شخص راجع به پدرشان كه در نجف سكونت داشتند و بهيچوجه حاضر نشدند كه نجف را ترك كنند و به ايران آيند و در قم سكونت اختيار نمايند ، سؤالاتى نمودند و فرمودند : چرا ايشان به قم نمىآيند و با اين شرائط بسيار سخت تحت حكومت جائرانه بعث ، عراق را ترك نمىكنند ؟ ايشان اظهار داشتند : پدرم شرم و حيا مىكند كه از كنار مرقد مولى أميرالمؤمنين عليه‌السّلام به جاى ديگرى هجرت نمايد ؛ و اين مسأله را خلاف ادب و مبانى تولّى مىداند . مرحوم علّامه طباطبائى فرمودند : خير اينطور نيست ! ولايت يكى است ، نجف و قم ندارد ، هر دو يكى است و فرقى نمىكند ، چه در آنجا و چه در اينجا .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nدر اينجا مناسب مىبينم قضيّه‌اى را كه براى خود حقير در ارتباط با اين بلدهء طيّبه و انفاس ملكوتى اين بىبى معظّمه اتّفاق افتاده است نقل كنم تا دوستان و رفقاء و خوانندگان گرامى متوجّه باشند اين مسائل يك قضاياى اعتبارى و توهّمى و من‌درآوردى نيست ، بلكه حقيقتى است متقَن و حادثه‌اى است تكوينى و واقعى .\r\nچند سال پيش براى حقير سفرى به يكى از كشورهاى آفريقائى پيش آمد و برخى از دوستان كه در آنجا سكونت داشته و يا به آنجا مىآمدند از بنده دعوت كردند به آنجا بروم . بنده نيز روى مصالحى اين دعوت را پذيرفتم و به دنبال مقدّمات حركت برآمدم . از آنجا كه مسير از يكى از كشورهاى حوزه خليج مىگذشت ، قرار شد دو سه روزى در آنجا توقّف و سپس به ادامه سفر بپردازم . امّا پس از ورود به آنجا چنان حال قبض و كدورتى در خود مشاهده كردم كه از ترتيب و تنظيم سفر به اين شكل پشيمان و نادم گشتم ، و فقط در اوقاتى كه در منزل و يا به مسجد مىرفتم اين حال بر طرف مىشد ، و به مجرّد اينكه پا از مسجد بيرون مىگذاشتم دوباره اين حال كدورت و قبض عارض مىگشت ؛ و لذا بنا را بر اين گذارده بودم كه حدّاكثر اوقاتم را در مسجد و يا منزل بگذرانم و از آنجا خارج نشوم . و دائماً در اين احساس بسر مىبردم كه هر چه زودتر امَد و مدّت اين سفر مقطعى بپايان برسد و بسوى كشور مقصد حركت كنم . پس از مراجعه به دفتر فروش بليط براى تثبيت آن متوجّه شدم كه از ابتداء اشكالى در بليط ما بوده است و براى رفع آن حدّاقل چهار روز بايد اضافه در آنجا بمانم . تحمّل اين مسأله آنچنان بر من دشوار شد كه ديدم اصلًا نمىتوانم بيش از اين ، اين حالت را بر خود تحميل نمايم .\r\nو لذا با فرستادن نامه براى دوستان انصراف خود را از اين سفر اعلام و آن را موكول به فرصت و مجال ديگر نمودم ، و فوراً براى مراجعت به ايران به يكى از دفاتر فروش مراجعه كردم ؛ پاسخ دادند كه در عرض دو ساعت ديگر طيّاره\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبراى ايران موجود است . بليط خريدم و فوراًبه منزل آمدم و ساك خود را برداشته حركت كردم . و همينطور اين حالت قبض و كدورت با من وجود داشت و از بين نمىرفت . سوار هواپيما شدم و حركت كرد ، پس از گذشت بيش از يك ساعت يك مرتبه ديدم حالت قبض بر طرف شد و بجاى آن چنان انبساط و بهجت و نشاط آمد كه بكلّى مرا از آن حال و هوا بيرون آورد ؛ تو گوئى يك همچنين مطلبى وجود نداشته است ، و اصلًا روحيه و اخلاق و شخصيّت ديگرى سواى آن شخصيّت و روحيهء قبلى پيدا نمودم . در اين وقت خطورى دست داد كه شايد ما بر فراز شهر قم حركت مىكنيم و اين تبدّل حال و تغيير احوال از بركات اين زمين مقدّس است . مهمان‌دار را صدا زدم و از او پرسيدم الآن ما كجا قرار داريم ؟ و او پاسخ داد : بالاى شهر قم هستيم ، چيزى تا طهران نمانده است .\r\nاين مطلب كه ديگر تخيّل و توهّم نبود و چشم‌بندى نمىتوانست باشد ؛ آيا جز از بركات اين نفس مطهّر و قدسى حضرت بىبى فاطمه معصومه صلوات الله عليها مىتوانست باشد ؟\r\nو عجيب اينجاست كه نزد اينان پس از مدّتى بواسطه بعضى از تغييرات ديگر آن كدورت و ظلمت و جهنّم وجود نداشت ؛ و نه تنها تمام آنها از بين رفت بلكه تبديل به زمينى مقدّس و تالى تلو نجف اشرف گرديد و حكايتها و اشارتهاى بسيار از مرحوم والد رضوان الله عليه درباره آن نقل گرديد ؛ آرى : ( ثُمَّ كانَ عاقِبَةَ الَّذينَ أَساؤُا السُّواى أَنْ كَذَّبُوا بِآياتِ اللَّه ) [ 1 
  ] .\r\nتمام اين قضايا نتيجهء عدم اتّباع از دستورات و برنامه‌ها و اوامر سلوكى استاد كامل و مربّى و اصل مىباشد . بارهاو بارها از مرحوم والد قدّس سرّه ، اين\r\n\r\n\r\n","description":"","footnote":"\r\n[ 1 
  ] - سوره الرّوم ( 30 ) صدر آيه 10 : « و عاقبت كسانى كه عمل خلاف و سيّئى انجام دادند اين است كه آيات الهى را تكذيب و ردّ نمايند . »\r\n","page_name":" 449 ","page_number":449},
  {"content":"\r\n\r\nبيت را دوستان و تلامذهء ايشان شنيده بودند :\r\n هزار دام به هر گام اين بيابان است * كه از هزار هزاران يكى از آن نجهند \r\nتربيت استاد كامل موجب از بين رفتن نفس و شوائب نفسانى خواهد شد ، و در غير آن اين غرض و غايت حاصل نخواهد گرديد . و از اينجا بدست مىآيد كه دستورات و فرامين فردى مىتواند از ناحيه پروردگار مورد وثوق و اطمينان باشد كه بالكليّه از نفس و شوائب آن عبور نموده باشد و صرفاً با لقلقهء لسان بيان نشود ، و اطوار زاهدانه و عوام‌پسندانه را در پى نداشته باشد . در اين مرتبه است كه انسان به كلام آن شخص اطمينان و اعتماد خواهد كرد ، و مىتواند آن را اسوه و نصب‌العين امور و برنامه خود قرار دهد . و در غير اين صورت بايد با احتياط به او توجّه كند و دربسته و سربسته آن را بديدهء قبول ننگرد ، بلكه در اطراف آن تأمّل كند و بينديشد ؛ زيرا هر قدر مسأله خطيرتر و حياتىتر باشد طعمه مناسبتر و دام مهيّاترى براى نفس و دخل و تصرّفات آن خواهد بود .\r\n\r\nقلم زدن در شرح مقامات عرفا از افرادى چون علّامه طهرانى ساخته است\r\nتا اينجا مطالبى كه گذشت تا حدودى شرح حالات و مقامات عارف و اصل و ولىّ كامل حضرت حقّ در مقام ثبوت بود . و اين قلم را گزير و گريزى نيست كه به عجز خود در توضيح و تبيين اين مقام اعتراف نمايد ، زيرا شرح اين مرتبه از عهدهء خامهء اين حقير خارج است و قلم زدن در اين عرصه را فردى بايد به عهده گيرد كه خود با تمام شراشر وجودش به حقيقت حقّهء حضرت حقّ متحقّق شده باشد و مراتب تجرّد و توحيد را تا مرحله فناء ذاتى و انمحاء بالكليّه در ذات اقدس حىّ متعال حاصل نموده باشد ؛ و اين مرتبه كجا و من مسكين مستكين عاطل و باطل و سراسر نقص و عيب و شين كجا .\r\nبيان اين مهمّ از عهده خامهء درر بار حضرت سيّدنا الاستاد علّامهء والد روحى فداه بر مىآيد و بس ، كه كتابى در شرح احوال و مراتب توحيدى استاد بزرگوار خويش حضرت حدّاد رضوان‌الله عليه برشته تحرير درآوردند ؛ و وقتى\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nحقير به ايشان عرض كردم : آقاجان شما در اين كتاب مطالبى از ايشان نقل كرده‌ايد كه من تا به حال از آن خبر نداشتم ، فرمودند : آقا سيّد محمّد محسن من چيزى از ايشان ننوشتم ! و آنچه را كه توانستم از ايشان بنويسم در قبال آنچه نمىتوانم بنويسم قليلى از بسيار است . و واقعاً هم همين‌طور است ؛ مگر مىشود توحيد را برشته تحرير درآورد ، و مگر مىتوان حقيقت مجسّم حقّ را بشرح و بيان آورد . ما از دور دستى بر آتش داريم ، و آنها خود در حريم يار با هم قرين و مونس و مؤالف‌اند ، و أهل البيت أدرى بما فى البيت ؛ و به قول مولانا :\r\nعقل در شرحش چو خر در گل بخفت\r\nشرح عشق و عاشقى خود عشق گفت [ 1 
  ] و لذا مىبايد اعتراف كنم با وجود كتابى در بيان حالات و مقامات عارف و اصل الهى بنام « روح مجرّد » ديگر قلم زدن از اين كمترين فقط مايه خجلت و شرمندگى و سرافكندگى است . و خواستيم با نوشتن اين چند ورق خودى نشان دهيم و متاع نالايق خود را به بازار علم و ادب عرضه كنيم و خود را در زمرهء خريداران جمال يوسف به حساب آوريم . امّا هيهات و صدها بار هيهات ، كه توانسته باشيم شمّه‌اى از اوصاف و خصائص و صفات راه يافتگان كوى معبود و حريم مقصود را برشته تحرير آوريم .\r\n\r\n\r\n","description":"","footnote":"\r\n[ 1 
  ] - مثنوى مولوى ، طبع ميرخانى ، دفتر أوّل ، ص 4 ، سطر 19\r\n","page_name":" 451 ","page_number":451},
  {"content":"\r\n . \r\n","description":"","footnote":"","page_name":" 452 ","page_number":452},
  {"content":"\r\n\r\n\r\nمجلس دوازدهم : راههاى شناخت عارف بالله و بامر الله\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\nبِسم اللَه الرَّحمن الرَّحيم\r\nالحَمد للّه ربِّ العالَمينَ ، وصلَّى اللَهُ علَى محمّدٍ وآلِه الطّاهرين\r\nولَعنة اللَه علَى أعدآئهم أجمعين\r\nاينك به قسمت دوّم در اين باب ( وجوب رجوع به فرد كامل ) كه مقام اثبات و كيفيّت شناخت عارف بالله و بأمر الله است مىپردازيم . مطالبى كه در صفحات گذشته مطرح شد درصدد تبيين مقام ثبوتى اولياء الهى و عرفاى بالله بود ؛ حال سخن در اين است كه راه معرفت به آنها و كيفيّت شناخت آنان چگونه است ، و از كجا بايد تشخيص داد كه يك فرد داراى مقام ثبوت و حائز حقيقت ولايت و تجرّد و توحيد گرديده است ، تا از غير تميز داده شود و موقعيّت و مرتبت هر شخص در جاى صحيح و واقعى خود قرار گيرد ؟ و اكنون به ذكر ملاكات و امورى كه مىتوان بوسيلهء آنها راهى بدين مقصود يافت مىپردازيم .\r\n\r\nاولين ملاك شناخت انسان كامل انطباق اعمال و اقوال اوست با مبانى شريعت\r\nاوّلين ملاك از ملاكات تشخيص فرد كامل از غير كامل انطباق جميع امور و اقوال او بر وفق مبانى محرزه و مفروغه شرع انور است . و اين مسأله بسيار بديهى و روشن است ، زيرا سالك با رفض و قطع تعلّق به نفس امّاره و انانيّت ديگر موجبى براى سركشى و مخالفت با اوامر و فرامين حضرت حقّ باقى\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nنگذاشته است تا سبب انحراف و اعوجاج و عناد گردد . و از آنجا كه نظام تكوين در عالم وجود مسبّب و علّت نظام تشريع است ، و بايد بين اين دو نظام وحدت و اتّفاق بنحو صددرصد برقرار باشد ، بنابراين هر فرد كه از دائره بشريّت پا به عرصهء توحيد و تجرّد گذارده است به عين همان تكليف و حكمى كه از ناحيه حقّ متعال بر نفس رسول او و يا جانشينان او فرستاده شده است بايد در نفس او تجلّى و ظهور يابد ، و بدنبال اين ظهور بدان جامه عمل بپوشد ؛ و اين يك مطلب منطقى و عقلى است . و در نتيجه عملى را كه يك فرد عارف بالله انجام مىدهد نه از روى مشقّت و تكليف و تحميل بر نفس و بر خلاف خواست و اراده او است ، بلكه حركت طبعى و ذاتى نفس او اقتضاى اين امر را مىكند ؛ و اين مسأله فوق‌العاده مهمّ و خطير است .\r\nعارف هيچگاه در مقام انفاق و بذل مال و توجّه به فقراء و أيتام و ذوىالحاجة و العلّة به تكليف و حكم انفاق و ثواب و اجر آن فكر نمىكند ، بلكه نفس او به مقتضاى وجود شرائط و تحقّق موضوع بر اين مسأله جرى و انبعاث دارد ؛ بخلاف صدور اين امور از ناحيه ما كه لازمه‌اش انطباق نفس و موقعيّت با تكليف و چه بسا تحميل آن بر خود در صورت عدم وجود شوق و ميل و رغبت نسبت به آن است .\r\nمثلًا ديده شده است كه بعضى از افراد با شركت در مجالس وعظ و خطابه و استماع نصائح و احاديث و يا ذكر مصيبت و تحوّل و تغيير به حالت رقّت و عطوفت ، حالت انفاق و بخشش در آنها تقويت مىشود و دست آنها براى اعطاء كمك روانتر و آسانتر مىشود ، و اگر كسى در همان حال از آنها طلبى و تقاضاى عطائى را بنمايد فوراً اقدام مىكند ؛ امّا همين كه از آن مجلس خارج گشتند و چند ساعتى با دنيا و اهل دنيا گذرانيدند ديگر آن روحيه و نفس بخشنده در آنها رو به افول و سستى مىگذارد و چه بسا از انجام آن عمل استنكاف خواهند نمود .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nو اين بدان جهت است كه نفس نسبت به اين امور خود ميل و اشتياقى ندارد و بواسطه مجاهده و مراقبه متبدّل به يك نفس رحمانى كه منشأ ظهور و بروز اسماء و صفات حضرت حقّ شده باشد نگرديده است ، و لذا دائماً در شرائط مختلف حالات و اطوار گوناگونى به خود مىگيرد و هيچگاه در يك مرحله از ثبات و تثبّت قرار ندارد ؛ با يك حرف حالت جود و بخشندگى در او پيدا مىشود و با حرف ديگر صد و هشتاد درجه به قهقراء برمىگردد و به شخصيّتى كاملًا متفاوت با شخصيّت قبلى در مىآيد .\r\nامّا در اولياء الهى كه ديگر نفس وجود ندارد ، هميشه حالات آنها نسبت به اين مسأله يكسان است ؛ زيرا در اين صورت هم اراده بر عطاء و بخشش و هم اعطاء آن هر دو از ناحيه ملاء اعلى و از اراده و فعل حقّ نشأت مىگيرد ، و در آنجا كه اختلاف و شدّت و ضعف و قوّت و سستى ديگر معنى ندارد .\r\n\r\nكلام مرحوم علّامه در « رساله لبّ اللباب » در التزام سالك به امور شرع\r\nدر كتاب شريف « رساله لبّ اللباب » ، مرحوم والد قدّس سرّه چنين مىنويسند :\r\nپوشيده نماند كه از ابتداى سير و سلوك تا آخرين مرحله از آن ، سالك بايد در تمام امور ملازم شرع انور باشد و به قدر سر سوزنى از ظاهر شريعت تجاوز ننمايد . پس اگر كسى را ببينى كه دعوى سلوك كند و ملازم تقوى و ورع نبوده و از جميع احكام الهيّه شرعيّه متابعت ننمايد ، و به قدر سر سوزنى از صراط مستقيم از شريعت حقّه انحراف نمايد ، او را منافق مىدان مگر آنچه به عذر يا خطا يا نسيان از او سرزند . و اينكه از بعضى شنيده شده است كه مىگويند : سالك پس از وصول به مقامات عاليه و وصول به فيوضات ربّانيّه تكليف از او ساقط مىگردد ، سخنى است كذب و افترائى است بس عظيم ؛ زيرا رسول اكرم صلّى الله عليه و آله با اينكه اشرف موجودات و اكمل خلائق بودند معهذا تا آخرين درجات حيات تابع و ملازم احكام الهيّه بوده‌اند ؛ بنابراين سقوط تكليف به اين معنى دروغ و بهتان است . بلى از براى آن مىتوان معناى ديگرى نمود كه قائلين آن را قصد نمىنمايند و آن اينست كه : اتيان اعمال عباديّه باعث براى استكمال نفوس بشريّه است ، و\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nمراتب استعداد انسان به واسطه التزام بر سنن عباديّه از مراحل قوّه به فعليّت مىرسد . بنابراين براى افرادى كه هنوز به مرحله فعليّت تامّه من جميع الجهات نرسيده‌اند عبادات آنان براى استكمال است ، ولى براى افرادى كه به مرحله فعليّت تامه رسيده‌اند ديگر عبادت به جهت حصول استكمال و تحصيل مقام قرب معنى ندارد ، بلكه اتيان عبادات براى چنين شخصى به عنوان ديگرى كه همان مقتضاى حصول كمال است خواهد بود . لهذا عايشه از حضرت رسول اكرم صلّى الله عليه و آله پرسيد كه : پس از آنكه خداوند در شأن شما فرمود : ( لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّر ) [ 1 
  ] ، پس اين اندازه رنج در تحمّل عبادات براى چيست ؟ فرمودند : آيا مگر نمىخواهى من عبد شاكر خداى خود بوده باشم ؟\r\nاز اينجا به خوبى معلوم مىشود كه اتيان اعمال عباديّه براى بعضى از نفوس بشريّه استكمالًا للنّفس نبوده بلكه محضاً براى اظهار امتنان و شكراً للّه العظيم بوده است . [ 2 
  ]\r\n\r\nراه شناخت استاد كامل در « رساله لب اللباب »\r\nو در باب بيست و يكم ( شيخ و استاد ) چنين مىفرمايند :\r\nامّا استاد عامّ شناخته نمىشود مگر به مصاحبت و مرافقت با او در خلأ و ملأ تا به طور يقين براى سالك واقعيّت و يقين او دستگير شود ، و ابداً به ظهور خوارق عادات و اطّلاع بر مغيبات و اسرار خواطر افراد بشر و عبور بر آب و آتش و طىّ الأرض و الهواء و استحضار از آينده و گذشته و امثال اين غرائب و عجائب نمىتوان پى به وصول صاحبش برد ، زيرا كه اينها همه در مرتبه مكاشفهء روحيّه حاصل مىشود و از آنجا تا سر حدّ وصول و كمال ، راه به نهايت دور است ؛ و تا هنگامى كه در استاد تجليّات ذاتيّه ربّانيّه پيدا نشود استاد نيست ، و به مجرّد تجليّات صفاتيّه و اسمائيّه نيز نمىتوان اكتفاء كرد و آنها را كاشف از وصول و كمال دانست .\r\n\r\n\r\n","description":"","footnote":"\r\n[ 1 
  ] - سوره الفتح ( 48 ) آيه 2\r\n[ 2 
  ] - رسالهء لبّ اللباب ، ص 52 و 53\r\n","page_name":" 458 ","page_number":458},
  {"content":"\r\n\r\nمنظور از تجلّى صفاتى آنست كه سالك صفت خدا را در خود مشاهده كند و علم يا قدرت و حيات خود را حيات و علم و قدرت خدا ببيند . مثلًا چيزى را كه مىشنود ، ادراك كند كه خدا شنيده و او سميع است ، و چيزى را كه مىبيند ادراك كند كه خدا ديده و او بصير است ، و يا در جهان علم را منحصر به خدا ذوق كند و علم هر موجودى را مستند به علم او بلكه نفس علم او مشاهده كند .\r\nو مراد از تجلّى أسمائى آن است كه صفات خدا كه مستند به ذات او هستند ، مثل قائم ، عالم ، سميع ، بصير ، حىّ ، و قدير و امثال اينها را در خود مشاهده كند . مثلًا ببيند كه عليم در عالم يكى است و او خداى متعال است و دگر خود را در مقابل او عليم نبيند ، بلكه عليم بودن او عين عليم بودن خداست . يا ادراك كند كه حىّ و زنده يكى است و او خداست و خود او اصلًا زنده نيست بلكه زنده خداست و بس ؛ و بالأخره وجدان كند كه لَيس القَديرُ و العَليمُ و الحَىُّ إلّا هو تعالَى و تَقدَّس .\r\nالبتّه ممكن است تجلّى أسمائى در خصوص بعضى از اسماءالهيّه صورت گيرد ، و هيچ لازمه‌اى در بين نيست كه چون در سالك يكى دو اسم تجلّى كرد حتماً بايد بقيّه اسماء تجلّى كند .\r\nامّا تجلّى ذاتى آنست كه ذات مقدّس حضرت بارى تعالى در سالك تجلّى نمايد ، و آن وقتى حاصل مىشود كه سالك از اسم و رسم گذشته باشد ، و به عبارت ديگر به كلّى خود را گم كرده و اثرى در عالم وجود از خود نيابد و خود و خوديّت خود را يكباره به خاك نسيان سپرده باشد ، و لَيس هُناكَ إلّا اللَه . در اين موقع ديگر ضلال و گمراهى براى چنين شخص متصوَّر نخواهد بود ، زيرا تا ذرّه‌اى از هستى در سالك باقى است هنوز طمع شيطان از او قطع نشده است و اميد إضلال و إغواى او را دارد ؛ ولى وقتى كه بحول الله تبارك و تعالى سالك بساط خوديّت و شخصيّت را درهم پيچيد و قدم در عالم لاهوت نهاد و در حرم خدا وارد شده لباس حرم در بر كرد و به تجليّات ذاتيّه ربّانيّه مشرّف آمد شيطان دندان طمع را از او كنده و در\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nحسرت مىنشيند . استاد عام بايد بدين مرتبه از كمال برسد و الّا به هر كسى نتوان سر سپرد و مطيع و منقاد گشت .\r\n هزار دام به هر گام اين بيابان است * كه از هزار هزاران يكى از آن نجهند \r\nبنابراين نبايد در مقابل هر كسى كه متاعى عرضه مىكند و بضاعتى ارائه مىدهد و كشف و شهودى ادّعا مىنمايد سر تسليم فرود آورد . بلى در جائى كه تحقيق و تدقيق در حال استاد و شيخ متعذّر و متعسّر باشد بايد توكّل به خدا نموده و آنچه را كه او بيان مىكند و دستور مىدهد با كتاب خدا و سنّت رسول خدا و سيرهء ائمّه طاهرين صلوات الله و سلامه عليهم اجمعين بسنجد ؛ اگر موافق بود عمل نمايد و الّا ترتيب اثر ندهد . . . [ 1 
  ]\r\n\r\nكلام مرحوم علّامه در « رساله سير و سلوك منسوب به سيّد بحر العلوم » در مورد معرفت استاد\r\nو نيز در « رساله سير و سلوك منسوب به بحرالعلوم » گويد :\r\nانواع مكاشفات به نقل از « رساله سير و سلوك منسوب به سيد بحر العلوم »\r\nانواع تجليّات به نقل از « رساله سير و سلوك منسوب به سيد بحر العلوم »\r\nو امّا استاد عامّ شناخته نمىشود مگر به مصاحبت او در خلأ و ملأ و معاشرت باطنيّه و ملاحظهء تماميّت ايمان جوارح و نفس او . و زينهار به ظهور خوارق عادات و بيان دقائق نكات و اظهار خفاياى آفاقيّه و خباياى انفسيّه و تبدّل بعضى از حالات خود به متابعت او فريفته نبايد شد ؛ چه اشراف بر خواطر و اطّلاع بر دقائق و عبور بر ماء و نار و طىّزمين و هوا و استحضار از آينده و امثال اينها در مرتبه مكاشفهء روحيّه حاصل مىشود و از اين مرحله تا سر منزل مقصود راه بىنهايت است . ( 2 )\r\n\r\n\r\n","description":"","footnote":"\r\n2 - مكاشفات بر چند گونه است :\r\nاوّل : مكاشفات مادّيّه و طبيعيّه ، و آن اطّلاع بر مخفيّاتى است كه براى انسان در عالم طبع حاصل مىشود ، مانند علوم طبيعى و رياضى و هيئت و امثال آن .\r\nدوّم : مكاشفاتى است كه براى سالك بعد از عبور از عالم طبع و ورود در عالم مثال حاصل مىشود ، و آن را مشاهدات قلبيّه گويند ؛ چون تجسّم بعضى از معانى به صورتهاى مثالى و آن در بيدارى نظير خوابها و رؤياهايى است كه انسان در خواب مىبيند .\r\nسوّم : مكاشفاتى است كه براى سالك بعد از عبور از عالم مثال و ورود در عالم روح و عقل حاصل مىگردد ، و آن را مشاهدات روحيّه گويند ، كه بواسطه قدرت روح و سيطرهء او در عالم پيدا مىشود ؛ چون احاطه بر خواطر و افكار و طىّ الارض و طىّ در هوا و عبور از آتش و اطّلاع از آينده و تصرّف در نفوس به مرض يا صحّت و تصرّف در افكار عامّه .\r\nچهارم : مكاشفات سرّيّه است ، و آن مكاشفاتى است كه براى سالك در عالم خلوص و لاهوت بعد از عبور از روح و جبروت حاصل مىشود ، و آن را مكاشفات سرّيّه گويند ؛ چون كشف اسرار عالم وجود و اطّلاع بر معانى كلّيّه ، و كشف صفات و اسماء كلّيّهء الهيّه .\r\nپنجم : مكاشفاتى است كه براى سالك بعد از كمال و عبور از مراتب خلوص و وصول به مقام توحيد مطلق و بقاء بالله پيدا مىشود ، و آن را مكاشفات ذاتيّه گويند ؛ چون ادراك حقيقت هستى و آثار آن و ترتيب نزول حكم بر عالم امكان و مصدر قضاء و قدر و مشيّت الهيّه و مصدر تشريع و وحى و احاطه بر جميع عوالم نازله و كيفيّت تحقّق حادث و ربط آن به عوالم ربوبى و اتّحاد وحدت و كثرت و امثال آن ؛ و اين را مكاشفات ذاتيّه گويند .\r\nبنابر آنچه گفته شد معلوم مىشود كه مكاشفات روحيّه قبل از ورود به عالم الهى و توحيد حاصل مىشود و مشترك بين مؤمن و كافر است ، و بهيچوجه اثباتاً دلالت بر كمال و نفياً دلالت بر عدم كمال ندارد . ( تعليقه )\r\n[ 1 
  ] - رساله لبّ اللباب ، ص 135\r\n","page_name":" 460 ","page_number":460},
  {"content":"\r\n\r\nو بسى منازل و مراحل است ، و بسى راهروان اين مرحله را طىّ كرده و از آن پس ، از راه افتاده به وادى دزدان و ابالسه داخل گشته ؛ و از اين راه بسى كفّار را اقتدار بر بسيارى از امور حاصل ، بلكه از تجلّيات صفاتيّه نيز پى به وصول صاحبش به منزل نتوان برد ؛ و آنچه مخصوص واصلين است تجلّيات ذاتيّه است و آن نيز قسم ربّانيّه‌اش نه روحانيّه . ( 1 ) و 2\r\n\r\n\r\n","description":"","footnote":"\r\n1 - تجلّيات بر چهار گونه است :\r\nاوّل : تجلّيات فعليّه ، و آن چنان است كه سالك ، فعلى را كه از او سر مىزند از خود نمىبيند ، بلكه اجمالًا از موجودى ديگر مىيابد . يا آنكه فعلى را كه از مردم سر مىزند آن را از آنها نمىبيند ، بلكه آن را قائم به ديگرى ادراك مىكند . مثل آنكه ادراك كند تمام حركات و سكون و رفت و آمد و تكلّم مردم همه و همه قائم به يك ذات است و بس .\r\nدوّم : تجلّيات صفاتيّه ، و آن چنان است كه سالك صفتى را كه راجع به اوست از خود نمىبيند ، بلكه اجمالًا از ذات ديگرى ادراك مىكند . مثلًا سخنى را كه مىشنود خود را شنونده نمىيابد ، بلكه سامع را ديگرى مىبيند . يا چيزى را كه مىبيند خود را بينندهء آن نمىبيند ، بلكه موجود ديگرى را بيننده مىبيند . و همچنين نسبت به صفات ديگر ، و همچنين صفاتى كه در ساير افراد مردم است ، همهء آنها را از علم و قدرت و سمع و بصر و حيات از ديگرى ادراك مىكند .\r\nسوّم : تجلّيات ذاتيّه ، و آن چنان است كه سالك صفت را با قيّوم آن معاًبه طور اسم ادراك مىكند ؛ مثلًا در موقعى كه مىشنود ، سميع و شنونده را ذات ديگرى مىيابد ؛ و حىّ و عليم و بصير و قدير را ديگرى ادراك مىكند . و همچنين در بقيّه موجودات و ساير افراد مردم ، اسماء را از آنها نمىبيند ، بلكه همهء اسماء را اسم خدا مىيابد .\r\nچهارم : تجلّى ذات ، و آن چنان است كه سالك اصل حقيقت وجود خود را يا موجود ديگر يا همهء موجودات را از ذات اقدس حقّ مىبيند . و در بعضى از اصطلاحات اين تجلّى را نيز تجلّيات ذاتيّه گويند .\r\nبه هر حال منظور مصنّف ( ره ) آنست كه تجلّيات صفاتيّهء الهيّه دليل بر وصول صاحبش به مقصد نخواهد بود ، بلكه تجلّيات ذاتيّه لازم است ، آن هم قسم ربّانيّه‌اش نه روحانيّه .\r\nبدانكه تقسيم تجلّيات ذاتيّه را به ربّانيه و روحانيّه در هيچ يك از كتب قوم نيافتيم ، و ظاهراً از تعبيرات مختصّه مصنّف است و مراد از آن معلوم نشد . محتمل است كه مراد از ربّانيّه تجلّيات اسمائى باشد كه در عالم ذات و ربوبيّت باشد ، مثل تجلّى اسم حىّ و عليم و قدير و سميع و بصير ؛ و مراد از تجلّيات ذاتيّه روحانيّه ، تجلّيات اسمائى باشد در عالم فعل ، چون الخالق و الرّازق و امثال ذلك . و نيز محتمل است مراد از تجلّيات ذاتيّه ربّانيّه همان تجلّى اسم كه حقيقتش فناى سالك در آن اسم متجلّى عليه است بوده باشد ، و در اين صورت خود سالك فانى مَجلاى اسم ربوبى شده و خود را فانى در آن اسم مىيابد ؛ و مراد از تجلّيات ذاتيّه روحانيّه صرفاً انكشاف آن اسم است در عالم روح بدون آنكه فنائى در آن اسم براى سالك محقّق شده باشد . گرچه اين را در اصطلاح تجلّى نمىگويند ، بلكه كشف و انكشاف گويند ؛ والله العالم . ( تعليقه )\r\n","page_name":" 461 ","page_number":461},
  {"content":"\r\n\r\nعارف نامى حضرت شيخ محمود شبسترى نيز در اين مقام مىفرمايد :\r\n كسى مرد تمام است كز تمامى * كند با خواجگى كار غلامى\r\nپس آنگاهى كه ببريد او مسافت * نهد حق بر سرش تاج خلافت\r\nبقا مىيابد او بعد از فنا باز * رود ز انجام ره ديگر به آغاز\r\nشريعت را شعار خويش سازد * طريقت را دثار خويش سازد\r\nحقيقت خود مقام ذات او دان * شده جامع ميان كفر و ايمان \r\n\r\n","description":"","footnote":"","page_name":" 462 ","page_number":462},
  {"content":"\r\n\r\n به اخلاق حميده گشته موصوف * به علم و زهد و تقوى بوده معروف\r\nهمه با او ولى او از همه دور * به زير قبّه‌هاى سترّ مستور [ 1 
  ] \r\nانسان كامل عمل به موازين و مبانى شرع را تحميل بر نفس نمىكند\r\nاز اين بيانات استفاده مىشود كه چنانچه گذشت شرط اصلى و محورى و حياتى متابعت از استاد كامل و عارف و اصل و يا به تعبيرى استاد عامّ ، متابعت از شرع اقدس و تطبيق امور خود با موازين و مبانى شرع است .\r\nتذكّر اين نكته فوق العاده مهمّ است كه اين تطبيق نه از روى مراقبه و مجاهده و تكليف و تحميل نفس است ، بلكه خواهى نخواهى حال او متبدّل به حال و خصوصيّتى مىشود كه اين جَرى و انطباق حاصل مىشود . و اين مطلب از آن جهت است كه نفس او از محدوده نفوس بشرى بالكليّه خارج شده است ، و متبدّل به نفس الرّحمن و ذات أقدس إله شده است ، و ديگر اثرى از آثار و لوازم نفوس بشرى در او موجود نيست تا بخواهد آن را از خود دور كند و يا بر خلاف ميل خود بخواهد إطاعةًلأمر الله و انقياداً لَه تكليفى را انجام دهد ، چنانچه ما انجام مىدهيم . و از آنجا كه سنّت پروردگار بر إرسال رسل و إنزال كتب و شرايع و اديان است ، بايد در عالم ظاهر نيز نفس عارف همان سنّت و شريعت و تربيت و ادب را به أحسن وجه إعمال نمايد ، كه در غير اين صورت تخلّف نظام تكوين از تشريع لازم آمده و امور عالم تشريع مختلّ و درهم خواهد شد .\r\nحضرت سيّد السّاجدين و زين العابدين علىّ بن الحسين عليهماالسّلام در بيان اين مسأله مىفرمايند : [ 2 
  ]\r\n\r\n\r\n","description":"","footnote":"\r\n[ 1 
  ] - گلشن راز\r\n[ 2 
  ] - در احتجاج طبرسى آورده است : و بالإسناد المتقدّم ذكره عن الرّضا عليه‌السّلام أنّه قال : قالَ علىُّ بنُ الحسين عليهِما السّلامُ . . .\r\n","page_name":" 463 ","page_number":463},
  {"content":"\r\n\r\nإذا رَأيتُم الرّجُلَ قَد حسُنَ سَمْتُه و هَديُه و تَماوتَ فى مَنطِقِه و تَخاضَعَ فى حَركاتِه فرُوَيدًا لا يَغُرّنّكُم ! فما أكثرَ مَن يُعجِزُه تَناوُلُ الدّنيا و رُكوبُ الحَرام مِنها لِضَعفِ نِيّتِه و مَهانَتِه و جُبنِ قَلبِه ، فنَصَب الدّينَ فَخًّا لَها ، فهُو لا يَزالُ يَختُلُ النّاسَ بظاهرِه ، فإن تَمكّنَ منْ حرامٍ اقْتحَمَه .\r\nوإذا وجَدتُموه يَعِفُّ عَن المالِ الحَرامِ فرُويدًا لا يَغُرنَّكم ! فإنّ شَهَواتِ الخَلقِ مُختلِفةٌ ، فما أكثَر مَن يَنبُوا عَن المالِ الحَرامِ و إن كَثُر ، و يَحمِلُ نَفسَه علَى شَوْهاءَ قَبيحَةٍ ، فيَأتى مِنها مُحرَّمًا .\r\nفإذا وجَدتُموه يَعِفُّ عَن ذلكَ فرُويدًا لا يَغرّنَّكُم ! حتّى تَنظُروا ما عُقدَةُ عَقلِه ، فَما أكثَر مَن تَرَك ذلِك أجمَع ثُمّ لا يَرجِع إلى عقلٍ متينٍ فيَكونُ ما يُفسِدُه بجَهلِه أكثَر مِمّا يُصلِحُه بِعَقلِه .\r\nفإذا وَجَدتُم عَقلَه مَتينًا فرُوَيدًا لا يغُرّنّكُم ! حتّى تَنظُروا أ معَ هَواهُ يَكونُ علَى عَقلِه أم يَكونَ معَ عَقلِه علَى هَواهُ ؟ و كَيفَ مَحبّتُه للرِّياساتِ الباطِلَة و زُهدُه فيها ، فإنّ فى النّاسِ مَن خَسرَ الدّنيا و الآخِرةِ فيَترُكُ الدّنيا لِلدّنيا ، و يَرَى أنّ لَذّةَ الرِّياسَةِ الباطِلَة أفضَلُ مِن لَذّةِ الأموالِ و النَّعَم المُباحَة المُحلَّلةِ ؛ فيَترُكُ ذلِك أجمَعَ طَلبًا لِلرِّياسَةِ حتّى إذا قِيلَ لَه اتّقِ اللَهَ أخَذَتهُ العِزّةُ بالاثمِ فَحَسبُه جَهنّمُ و لَبئسَ المِهادُ .\r\nفهُو يَخبِطُ خَبطَ عَشواءَ يَقودُه أوّلُ باطِلٍ إلى أبعَدِ غاياتِ الخَسارَةِ و يَمُدّهُ رَبُّه بَعدَ طَلَبِه لِما لا يَقدِر علَيهِ فى طُغيانِه . فهُو يُحِلُّ ما حَرّمَ اللهُ و يُحَرِّم ما أحَلّ اللَهُ ، لا يُبالِى ما فاتَ مِن دِينِه إذا سَلِمَت لَه رِياسَتُه الّتى قَد شَقِىَ مِن أجْلِها ، فاولَئكَ الّذِينَ غَضِبَ اللهُ علَيهِم و لَعنَهم و أعَدَّ لَهُم عَذابًا مُهينًا .\r\nولكِنّ الرّجُلَ كُلَّ الرّجُلِ نِعمَ الرّجُلُ هوَ الّذى جَعلَ هَواهُ تَبَعًا لأمرِ اللَهِ و قُواهُ مَبذولَةً فى رِضَى اللَهِ ، يَرى الذُّلَّ معَ الحقّ أقرَبَ إلى عِزِّ الأبَد مِن العِزِّ فى الباطِل ، و يَعلَمُ أنّ قَليلَ ما يَحتَمِلُه مِن ضَرّائها يُؤدّيهِ إلى دَوامِ النّعيمِ فى دارٍ لا تَبيدُ و لا تَنفَذُ ، و أنّ كَثيرَ ما يَلحَقُه مِن سَرّائها إن اتّبعَ هَواهُ يُؤدّيهِ إلى عَذابٍ لا\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nاْنقِطاعَ لَه و لا يَزولُ .\r\nفَذلِكُم الرّجلُ نِعمَ الرّجلُ ؛ فَبِه فتَمسَّكوا و بسُنَّتِه فاقْتَدوا و إلى ربِّكم فِيه فتَوسَّلوا فإنّهُ لا تُردَّ دَعوَةٌ و لا يُخَيَّبُ لَه طَلَبةٌ .\r\n\r\nمعرّفى مؤمن حقيقى توسّط امام سجّاد عليه السّلام\r\n« اگر مردى را ببينيد كه طريقه و روش او نيكوست ، و گفتار خود را آهسته و آرام نموده ، و سخن خود را ضعيف و ملايم نشان دهد و در كارها و حركاتش خود را خاضع و فروتن جلوه دهد ، فوراً به او گرايش پيدا نكنيد ! دست نگاه داريد ، توقّف كنيد كه شما را گول نزند ! زيرا چه بسيار كسانى هستند كه به علّت سستى نيّت و پستى هويّت و ترسو بودن ، دلشان از رسيدن به دنيا و ارتكاب كارهاى حرام عاجز مانده‌اند ، و بدين جهت دين را دام وصول به دنيا و وسيله صيد وصول به مادّيات و شهوات قرار مىدهند ؛ مردم را به ظاهر آراسته خود مىفريبند و چنانچه به چيز حرامى دست يابند با تمام مشقّت و تكلّف خود را بدان مىرسانند و دست مىآلايند .\r\nو اگر ديديد كه آن مرد از مال حرام اجتناب مىورزد و دست بدان نمىآلايد پس باز صبر كنيد ! و در گرايش به او مبادرت نكنيد كه شما را فريب ندهد ! چون خواسته‌ها و تمايلات نفسانى مردم مختلف است ؛ زيرا كه چه بسيارى از مردم از به دست آوردن مال حرام گرچه فراوان باشد دورى مىكنند ، و ليكن ارادهء خود را از راه زنا و اعمال شنيعه باز نمىدارند ، و نفس خود را بر ورود بر يك زن زشت كريه المنظر فرود آورده و از راه حرام با او آميزش مىكنند .\r\nو اگر آن مرد را چنين يافتيد كه از اين عمل زشت هم دورى مىكند باز شكيبا باشيد ! و در گرايش به او شتاب نكنيد كه مبادا شما را گول زند ! تا خوب بنگريد كه گره و بستگى عقلانى او چطور است ؟ و مركز تصميم‌گيرى تفكيرى او چگونه است ؟ چون بسيارى از مردم هستند كه از روى آوردن به دنيا و ارتكاب محرّمات و وصول به اموال حرام و اعمال آميزشى جنسى خوددارى نموده و عفّت به خرج مىدهند ، و ليكن داراى عقل متين و فكرى استوار نيستند ؛ و بنابراين مفسدهء كارهائى را كه انجام مىدهند بيش از\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمصلحت آنست ؛ چون بر پايهء جهالتى كه دارند مفسده‌اى مىآفرينند بيشتر از مصلحتى كه پديدهء عقل و درايتشان است .\r\nو اگر عقل او را نيز متين و استوار يافتيد باز زود اقدام بر پيروى و تبعيّت نكنيد ! تا آنكه او را بنگريد كه آيا با هواى نفس خود متّحد شده و برعليه عقلش قيام كرده است ؟ و يا آنكه با عقلش متّحد شده و با هم برعليه هواى نفس امّاره به پا خاسته‌اند ؟ و ديگر ببينيد كه آيا نسبت به رياست‌هاى باطله دنيويّه اشتياق و رغبت دارد ، يا آنكه بىرغبت و ميل است ؟ چون در ميان تودهء مردم افرادى يافت مىشوند كه هم دنيا و هم آخرت هر دو را باخته‌اند ؛ دنيا را براى وصول به دنيا ترك گفته‌اند و پنداشته‌اند كه لذّت رياست‌هاى باطل از لذّت اموال حرام و نعمتهاى مباح و حلال بيشتر است ، و بنابراين براى نيل به رياست‌هاى باطل از همهء اينها گذشته‌اند . و اگر به آنها گفته شود : از خدا بپرهيز ! مقام خودخواهى و عزّت كاذب او را به گناه مىكشد ؛ پس جهنّم براى او بس است و حقاً بد جايگاهى است .\r\nاين چنين فردى چون آدم يك چشمى پيوسته در امور بدون بصيرت و درايت است ، و اوّلين گامى كه به باطل بردارد او را به آخرين مراتب خسران و زيان مىكشاند . و پس از آنكه نمىتواند به منويّات خود برسد ، پروردگارش او را در طغيان و سركشى ممتدّ مىبرد ، و در اين صورت آنچه را خدا حرام كرده است حلال مىشمرد ، و آنچه را خدا حلال كرده حرام مىشمرد ؛ و اگر رياست باطلش كه بدنبالش مىرود و براى وصول به آن خود را به مهالك انداخته و به شقاوت رسانده است سالم بماند ، باكى در از بين رفتن دينش ندارد ؛ پس اين افراد كسانى هستند كه خدا بر آنها غضب نموده و به آنان صلاى دورباش زده و عذاب ذلّت‌آميز و تحقيرانگيز برايشان مهيّا ساخته است .\r\nو ليكن مرد ، تمام مرد ، نيكو مرد آن كسى است كه هواى نفس و درخواست خود را تابع امر خدا نموده است و قواى خود را در راه رضاى خدا مبذول داشته است ؛ و ذلّت را با وجودِ داشتن حقّ ، به عزّت ابديّه نزديكتر مىيابد از\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nعزّتى كه با باطل به دست مىآيد . و به يقين مىداند كه گرفتاريهاى كم و ناچيز دنيا كه براى رضاى خدا آنها را تحمّل مىكند ، او را به دوام نعمتهاى ابديّه خداوند در بهشتى كه خرابى و فناء و نيستى ندارد خواهد رسانيد . و نيز مىداند كه اگر از هواى نفس امّاره خود پيروى كند بسيارى از خوشىهائى كه در دنيا مىبرد او را به عذاب ابديّه خداوند كه زوال و انقطاع ندارد خواهد كشانيد .\r\nپس بنابراين بدانيد كه مرد تمام عيار چنين مردى است ؛ مرد نيكو ، پسنديده و استوار چنين مردى است ؛ پس حتماً به او تمسّك كنيد و بر رويّه و منهاج و سيرهء او اقتدا نمائيد و بوسيلهء او بسوى پروردگارتان متوسّل شويد ! چون درخواست و دعاى او ردّ نمىشود و طلب و خواهش او دچار حِرمان نمىگردد . » [ 1 
  ]\r\n\r\nامام سجّاد عليه السّلام راه شناسائى افراد را معاشرت و مراوده با آنها مىداند\r\nدر اين روايت شريفه حضرت سجّاد عليه‌السّلام به خوبى از نقاط ضعف و امور سلبيّه در يك چنين فردى پرده برمىدارند . و مطلب را بر محور حبّ و نفع شخصى و رعايت مصالح فردى و حفظ شخصيّت و انانيّت در ارتباطات اجتماعى و معاشرت با افراد قرار مىدهند .\r\nمعاشرت و مراوده و مصاحبت با اين افراد انسان را به مسائل باطنى آنها و اسرار مخفيّه در نفوس ايشان آشنا مىسازد ، و اين همان مطلبى است كه تمام بزرگان راه و مربيّان اخلاق بدين مسأله هشدار داده‌اند و ما را برحذر داشته‌اند و از خطر اين دام سخن رانده‌اند ، و حجّت را بر همهء ما تمام كرده‌اند و جاى هيچگونه عذر و بهانه‌اى باقى نگذاشته‌اند .\r\nاين حقير خود از فردى كه مدّعى تعيين ظهور حضرت وليعصر ارواحنافداه بود مطالبى شنيده بودم ، و وقتى خلاف آن به اثبات رسيد همهء آنها را انكار كرد و گفت : چنين مطلبى را اصلًامن نگفته‌ام ! اين خود شاهدى است بر آنچه كه در\r\n\r\n\r\n","description":"","footnote":"\r\n[ 1 
  ] - به نقل از كتاب معادشناسى ، تأليف حضرت والد قدّس سرّه ، ج 7 ، ص 317\r\n","page_name":" 467 ","page_number":467},
  {"content":"\r\n\r\nبالا گذشت . و يا افرادى كه ادّعاى ولايت و خلافت مقام ارشاد و دستگيرى پس از حضرت والد قدّس الله اسراره را داشتند ، اكنون كه بطلان راه و ادّعاى آنان به وضوح روشن و معلوم گشته و خود را از هر سلاح و دليل و حجّتى خالى و عارى مىبينند ، در مقام ردّ همه آن مسائل و مطالب و ادّعاها برآمده و بالكلّ آنها را انكار مىكنند و خود را من جميع الجهات منزّه و مبرّى نموده ، ديگران را متّهم به دروغ و تهمت و انتساب خلاف مىنمايند ! ! آيا اين دروغ نيست . و اگر نيست پس چه هست ؟ ! جالب اينجاست كه بسيارى از اين مطالب بعينه در نوارها و يا نوشتجات و نامه‌ها مكتوب و موجود است .\r\nو همينطور افرادى كه با وعده‌هاى پوچ و بىاساس مردم را به بازى گرفته‌اند و با إخبار از وقايع آينده اين خلق حيران و سرگشته را ملعبهء هواها و خواستها و سرگرميهاى خويش نموده‌اند ، و با اين گفتارها و مطالب شيرين و عوام‌پسند درصدد رونق و گرمى بخشيدن به محافل و مجالس خود برمىآيند ، و وقتى خلاف آنها ثابت مىشود مىگويند بدا حاصل شده است . آنها نمىتوانند بگويند : ما دروغ گفته‌ايم ، ما از روى نفهمى و جهالت اين مطالب را مطرح كرده‌ايم ، ما به حقيقت مطلب نرسيده ، اين طرّهات و مزخرفات را سرهم بافته‌ايم ! زيرا شخصيّت آنان زير سؤال مىرود و كوس رسوائى آنان بر بام نواخته مىشود و ديگر كسى به دنبال آنان جمع نمىشود ؛ لذا مىآيند و گناه مطالب چرند و خرافه خود را برگردن تقدير و مشيّت بيچاره مىاندازند و خدا را در اين مسأله گناهكار و مقصّر قلمداد مىكنند . تو گوئى آنها خود هيچ عيب و نقصى ندارند و كلام آنها وحى منزل بلكه بالاتر از آنست ، و اين خلاف متوجّه ملائكه و مدبّرات عالم امر است كه كلام آنها را جامه عمل نپوشانده‌اند و آنها را در پيشگاه خلق رسوا ساخته‌اند ؛ و اگر دستشان برسد حلقوم جبرائيل و ميكائيل و غيره را چنان بفشارند كه خفه شوند و اثرى از آنان باقى نماند تا ديگر كسى جرأت نكند\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nبر خلاف اراده و مشيّت و گفتار انشاءگونه آنان خلافى مرتكب شود !\r\n\r\nدست بيعت دراز نمودن به فرد ظاهر الصّلاح موجب هلاكت و بدبختى است\r\nاگر مردى و بوئى از مردى برده‌اى بيا و صريحاً اعتراف كن كه اشتباه كردم ، چرا پرده مىپوشانى ! تو كه ادّعاى ولايت بزرگان و جانشينى آنان را مىكنى بيا و صريحاً بگو من نيستم و حقّ با آنان است كه اين مسأله را از من نفى مىنمودند و آنان درست مىگفتند و راه ما اشتباه بوده است ! چرا مطلب را مىچرخانى و دور مىزنى و به عبارت چند پهلو ضعف را از خود دور مىسازى ؟\r\nو چرا در اداء امانت و بيان مطالب از بزرگان خيانت مىشود ، و مطلب را آنگونه كه گفته‌اند مطرح نمىكنند ؟ چرا نمىآئيد و در حضور همه اعلام نمىكنيد كه مرحوم آقا رضوان الله عليه در آخر حيات خود فرمودند : من هيچ فردى را كه بتوانم پس از خود بعنوان وصىّ و جانشين معرّفى كنم نمىيابم و من وصىّ و جانشينى ندارم ! از اين كتمان و اعوجاج چه نصيبى مىبريم و به چه نفعى مىرسيم ؟ اينها همان خطر و نگرانىهائى هستند كه بزرگان هشدار داده‌اند و ما را دعوت به تأمّل و ملازمت و معاشرت با افراد نموده‌اند تا خصوصيّات نفسانى و سجايا و ملكات و نقاط ضعف براى ما مشخّص شود و از روى خامى و جهالت و ساده‌لوحى دست بيعت بسوى هر فردى دراز نكنيم و هر ظاهرالصّلاحى را اهل هدايت و ارشاد نپنداريم و هر كه قدم آهسته و با طمأنينه برداشت و ظاهرى آراست و محاسنى ارسال نمود و نعل و عصا و اسباب و ادوات استجلاب نفوس را مهيّا ساخت و سر به زير انداخت و روى خوش به مردم نشان داد و در منزل و حسينيّه به اقامه مجالس وعظ و خطابه پرداخت باعث فريب و گول خوردن ما نشود .\r\nآنكه به فردى وعده مىدهد و بر اساس آن وعده و شرط شرعى و تعهّد شرعى و الزام شرعى مطلبى را استوار مىسازد و پس از گذشت مدّتى چون\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nظروف و احوال را مخالف اميال و خواستهاى خود مىبيند به يكباره پا به همهء آن شروط و تعهّدها و وعده‌ها مىزند ، اين شخص مصداق همان روايت امام سجّاد عليه‌السّلام مىباشد و سر سپردن به چنين فردى جز خسران و بدبختى و هلاكت ثمرى نخواهد داشت .\r\nآنكه در مقام قضاوت اگر مسأله به يكى از افراد مخالف خود بستگى داشته باشد چنان مو را از ماست درمىآورد و چنان در كشف نقاط مجهول تأمّل و دقّت و ملاحظه مىكند كه عقل آدمى را به حيرت مىاندازد ، امّا وقتى كه قضيّه به يكى از رفقاء و همكيشان خود برمىگردد آنچنان به توجيه و تأويل و تبرئه او مىپردازد كه گوئى غير از اين كار ديگرى از او برنمىآيد ، اين فرد مصداق همان كلام بزرگان و فرمايش حضرت سجّاد عليه‌السّلام مىباشد .\r\nآن كسى كه كلام صريح اولياى الهى را به نحوى مطرح مىكند كه انسان در اصل و فرع آن كلام به شكّ و شبهه مىافتد ، امّا مطالب متقن و غير قابل تشكيك آنها را در جائى كه براى او منفعتى در پى دارد چنان وارونه و متناقض تأويل مىكند كه انسان جز تعجّب و حيرت كارى نمىتواند بكند ، مصداق همان روايت حضرت زين العابدين عليه‌السّلام مىباشد .\r\nآن كسى كه براى جلب منافع خود و رفع موانع و مضارّ از خود از كاه كوهى و از كوه كاهى مىسازد چگونه مىتواند زمام امور مردم را در مسائل اعتقادى و امور حياتى و سعادت و شقاوت آنها به عهده بگيرد ؟\r\n\r\nكلام امام حسن عسكرى عليه السّلام در مورد فقها ، تحقق ملكه قدسى است\r\nاينكه در بعضى از روايات نسبت به برخى از اصحاب ائمّه عليهم‌السّلام وارد است كه : إنّه مَأمونٌ علَى الدِّينِ و الدُّنيا . [ 1 
  ] « او بر دين و دنياى شما امين است » به اين معنى است .\r\n\r\n\r\n","description":"","footnote":"\r\n[ 1 
  ] - اختيار معرفة الرّجال ( معروف به رجال كشّى ) ، ص 594 و 595\r\n","page_name":" 470 ","page_number":470},
  {"content":"\r\n\r\nو در باب تقليد نيز از امام عليه‌السّلام وارد است كه مىفرمايد :\r\nفأمّا مَن كانَ مِن الفُقهاء صائنًا لنَفْسِه حافِظًا لِدينِه مُخالِفًا علَى هَواهُ مُطيعًا لأمرِ مَولاهُ فلِلعَوامِ أن يُقلِّدوه . [ 1 
  ]\r\n« هر فردى از فقهاء كه داراى اين شرائط باشد : نفس خود را از ورود در شبهات و مهالك نگه دارد ، و پاسدار و حافظ دين خود باشد ، و بر هواى نفس غلبه كند ، و مطيع اوامر مولاى خويش بوده باشد ، بر مردم عوام است كه از او تقليد كنند . »\r\nمقصود امام عليه‌السّلام تحقّق ملكه قدسى است كه او را از وقوع در مهالك و خطرات و زلّات و لغزشها مصون و محفوظ مىدارد . تازه اين مسأله مربوط به تقليد است ؛ امّا مسأله بيعت و تسليم به فردى جهت دستگيرى و ارشاد بسيار خطيرتر و حسّاس‌تر است . ما يك مسأله نفس شنيده‌ايم امّا خبر نداريم كه درون اين لفظ و محتواى او چه عالمى از اسرار و نكته‌هاى سربسته و غوامض از مفاهيم و معانى نهفته است . به هر كسى كه مىرسند مىگويند : از نفس گذشته است . هر كسى را كه مىخواهند تعريف كنند مىگويند از نفس گذشته است . هر كه حالتى از زهد و ريا بر خود گرفت مىگويند از نفس گذشته است . هر كه در غذا و مَلبس و مسكن اندكى با مردم فاصله گرفت مىگويند : فلانى از نفس گذشته است . اين افراد نفس را با نَفَس اشتباه گرفته‌اند كه در هر دقيقه حدود پنجاه بار مىآيد و مىرود . جان من چه كسى از نفس گذشته است ؟ دم شتر به زمين مىرسد تا يكى در قرنى پيدا شود كه از آن گذشته باشد .\r\nمحك زدن شخصى كه او را از نفس گذشته مىپنداشتند\r\nخدايش رحمت كند مرحوم جدّ مادرى ما را جناب عماد الذّاكرين حضرت حجّة الاسلام و المسلمين حاج سيّد عبدالحسين معين شيرازى تغمّده\r\n\r\n\r\n","description":"","footnote":"\r\n[ 1 
  ] - احتجاج ، ج 2 ، ص 458 ؛ تفسير منسوب به امام حسن عسكرى عليه‌السّلام ، ص 300\r\n","page_name":" 471 ","page_number":471},
  {"content":"\r\n\r\nالله برحمته كه انصافاً مردى بود با لطف و صفا و اهل تهذيب و تزكيه و معنى . روزى با ايشان صحبت از فردى داشتم كه از شاگردان مرحوم آية الله استاد و مربّى نفوس و اخلاقى كبير آقاى حاج شيخ محمّد جواد انصارى همدانى رضوان الله عليه بود و در طهران مجالس و محافلى داشت و خود به صحبت مىپرداخت ؛ و مرحوم جدّ ما نيز فى الجمله ارادت و سرسپردگى خدمت ايشان داشت . ايشان مؤكّداً اصرار بر اين داشتند كه اين فرد از نفس و آثار نفسانى و نفسانيّات گذشته ، و مرحوم انصارى نيز در همان زمان سابق بر اين مسأله تصريح داشتند .\r\n\r\nمحك زدن شخصى كه او را از نفس گذشته مى پنداشتند\r\nاين حقير از آنجا كه از نزديك با او حشر و نشر داشتم و اطوار و حالات او را مشاهده مىكردم ديدم با مبانى و ملاكاتى كه براى تشخيص حالات روحانى با نفسانى در اختيار داريم تعارض و تضادّ كلّى دارد و بهيچوجه قابل تطبيق و سازگارى نمىباشد ؛ لذا بنده هم در مقام انكار كوتاهى ننمودم و شديداً اين مسأله را از او نفى كردم . ايشان فرمودند : راجع به عبارتى كه از مرحوم انصارى ( ره ) دربارهء ايشان شنيده شده چه مىگوئى ؟ عرض كردم : حقيقت نفس حقيقتى بسيار پيچ در پيچ است و تو در تو ؛ ممكن است فردى در بعضى از ظهورات و بروزات نفس با ديگران اندك اختلافى داشته باشد ، امّا اين دليل نيست از همهء عقبات و كريوه‌هاى مهلك آن عبور نموده باشد . و به عبارت ديگر : تحقّق اين مسأله در بعضى از حالات و زواياى نفس با تغيير و تحوّل اساسى و تبدّل جوهرى كه نفس و نفسانيّات بالمرّه و بالكليّه از وجود برزخى و ملكوتى انسان رخت بربندد و جاى خود را به ملكه طهارت سرّ و پاكى ضمير بدهد ، اختلافى به تفاوت زمين تا آسمان را دارد ( چنانچه در نوشتار « رساله بحرالعلوم » گذشت ) و قطعاً مرحوم انصارى رضوان الله عليه مسأله ملكه طهارت و قداست نفس را در همه مراتب و عوالم آن شخص مدّ نظر نداشته‌اند .\r\nمرحوم جدّ ما رحمة الله عليه از پذيرش اين مطلب إبا مىنمود ، و حقير نيز\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nچون ديدم ديگر بحث فائده‌اى ندارد مطلب را قطع كردم و عرض كردم : إن‌شاءالله به زودى صدق گفتار و عرائض حقير بر شما منكشف خواهد شد . ايشان فرمودند : فلانى خيلى از شما تعريف مىكند و مىگويد : علم او بسيار زياد است و چه و چه . . . بنده عرض كردم : اين حرف ايشان نيز بىحساب و بىجهت نمىتواند باشد . على كلّ حال مدّتى از اين جريان گذشت ، تا روزى حقير براى زيارت ايشان و ارحام به منزلشان رفتم . اتّفاقاً مصادف شد با روزى كه بطور هفتگى مجلس روضه برقرار بود و از قضاء آن شخص محترم نيز به اتّفاق تعدادى از شاگردان و مريدها و دوستان خود شركت داشتند و بر حسب اتّفاق هنگام نهار من در كنار ايشان قرار گرفتم .\r\nپس از صرف نهار ايشان رو كردند به من و با تعبيرى نه چندان مناسب از حالات مرحوم والد رضوان الله عليه كه در آن زمان در قيد حيات بودند سؤال نمودند ، و با وجود اينكه بنده از تعبير ايشان ملول و مكدّر گشتم پاسخ ايشان را به نحو اجمال اداء نمودم . در اين وقت ايشان با لحنى بسيار بىادبانه و استهزاءگونه رو كردند به بنده و از احوال ما و كيفيّت اعاشه و گذران معاش و زندگى سؤال كردند . و اين سؤال به نحوى اداء شد كه نه فقط به شخص حقير بلكه به قاطبه طبقه روحانيّت و علماء نظر داشت ( و بنده از ذكر كلام ايشان به جهت رعايت عفّت و ادب در محاوره صرف نظر مىكنم ) و طبعاً مريدان و دوستان ايشان نيز شروع كردند به خنديدن و خوشحالى نمودن . بنده ديدم سكوت در برابر يك همچنين مرد بىتربيت و بىادبى كه بى محابا به كل‌ّنظام روحانيّت و جامعه علم و تقوى دست تعرّض و تعدّى دراز نموده و مىتازد جائز نيست ، و لذا با كلامى بسيار مؤدّبانه ولى قاطع و محكم پاسخ دندان شكن به او دادم و مجلس را در بهت و سكوت قرار دادم . ايشان كه توقّع چنين جوابى را از بنده نداشت ناگهان عنان اختيار از كف بداد و با كلماتى ناموزون و سخنانى درشت شروع به هتّاكى\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nو بىحرمتى نمود و همينطور ادامه داد تا اينكه كاملًا خود را بر اريكه قدرت و عرش سلطنت مستقرّ و متمكّن يافت ، آنگاه دست از صحبت باز كشيد و ساكت شد . اين بنده در اينجا به پاسخ‌گوئى ايشان برآمدم و با همان كيفيّت و همان نحوه‌اى كه در خور شأن و لياقت او بود با او برخورد نمودم . براى بار سوّم ايشان زمام سخن را بدست گرفت و با حمله‌اى بسيار شديدتر به دفاع از نفس و انانيّت و شخصيّت و آبروى از دست رفته خويش پرداخت ، به نحوى كه براى تمام افراد مجلس محرز گشت اين مرد كنترل كلام از كفَش خارج شده و زمام سخن از دستش درآمده ، و همه با نگرانى و دلهرهء شديدى به عاقبت و مآل مجلس مىانديشيدند ؛ و پس از ده دقيقه كه آنچه در توان داشت در ردّ و طرد و اضمحلال ما ذرّه‌اى فرو نگذاشت از سخن باز ايستاد .\r\nحقير نيز كه وضع را اين چنين ديدم با اشاره به يكى از سخنرانىهايشان و مطالب بىمحتوى و باطلى كه در آنجا زده بودند عرصه را چنان بر ايشان تنگ كردم كه رنگش مانند توت سياه شد و رعشه بر اندامش افتاد و ديگر لب به سخن نگشود و فهميد اينجا با جاهاى ديگر فرق دارد و هر سخنى با پاسخى محكم و دندان‌شكن روبرو خواهد شد ، لذا سكوت كرد و پس از مدّتى در مقام اعتذار و دلجوئى برآمد و حقير نيز بر همان مسلك و ممشى بودم تا اينكه مجلس خاتمه يافت و افراد متفرّق شدند .\r\nدر اين مجلس مانند روز بر همه روشن شد كه حقّ با حقير بوده است و ايشان دقيقاًمسير عناد و لجاج و خودسرى و انانيّت و اثبات و اظهار را پيموده است .\r\nپس از مدّتى روزى حقير به مرحوم والد قدّس سرّه عرض كردم : مىگويند فلان شخص از نفس گذشته است ! ايشان با حالتى متنكّراً فرمودند : ايشان از نفس گذشته است ؟ ؟ مگر عبور از نفس شوخى است كه هر كسى بگذرد .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاين مطالبى كه در اين اوراق ذكر شد از باب بيان حكايت و تاريخ و سرگرمى نيست ، بلكه غرض تبيين اين نكته حياتى و بسيار با اهميّت است تا خوانندگان محترم دريابند كه مطلب تا چه حد دقيق و ظريف و باريك است و به اين سادگى تسليم كسى نشوند و سر نسپرند .\r\nامام صادق عليه‌السّلام مىفرمايند :\r\nتَجِدُ الرّجلَ لا يُخطِئُ بلامٍ و لا واوٍ خَطيبًا مُصقِعًا و لَقلبُه أشدُّ ظُلمةً مِن اللَيلِ المُظلِم ؛ و تَجِدُ الرّجلَ لا يستطيعُ أن يُعبِّرُ عمّا فى قَلبِه بِلسانِه و قَلبُه يَزهَرُ كما يَزهَرُ المِصباح . [ 1 
  ]\r\n« مردى را مىبينى كه در سخن پردازى و ايراد خطبه و خطابه يك لام و يا واو را به اشتباه نمىگويد ، درحاليكه قلب او مانند شب تار در ظلمت و تاريكى منغمر است ؛ و در مقابل مردى را مشاهده مىكنى كه قادر نيست از ضمير خود و نيّت خود با زبانش پرده بردارد ، ولى قلب او مىدرخشد همچنان كه چراغ مىدرخشد . »\r\n\r\nممكن است شخصى به تمام آداب شرع ملتزم شود ولى گرفتار نفس باشد\r\nاينست كه تمام اولياى الهى و علماء بالله و بأمر الله و عارفان و اصل اوّلين شاخص و ملاك حقّيّت و حقّانيّت فردى را كه در مقام دستگيرى و ارشاد برآمده است التزام تامّ و تمام او به شرع انور و رعايت دقيق موازين و تكاليف الهى ذكر كرده‌اند .\r\nو لذا آنان كه بدون توجّه به رعايت احكام الهى ( چه در دستورات به افراد و چه در اعمال و تكاليف شخصى خود ) رفتار و يا گفتار خلاف شرع از خود ابراز مىدارند شيّادانى هستند كه در ذىّ و لباس اهل تقوى و ارشاد به اغواء و إضلال خلق مىپردازند ، و با عبارات و تعبيراتى از قبيل اينكه : احكام براى\r\n\r\n\r\n","description":"","footnote":"\r\n[ 1 
  ] - كافى ( اصول ) ، ج 2 ، ص 422\r\n","page_name":" 475 ","page_number":475},
  {"content":"\r\n\r\nمبتدئين هست و شخص و اصل از حيطه تكليف خارج گشته است ، و يا اينكه : شريعت چون پوست و قشر است براى حقيقت ، و كسى كه به حقيقت كه همان مغز و لبّ توحيد است و اصل شد ديگر پوست را بايد رها كند ، و امثال اين عبارات كه تماماً كفر و زندقه است و فقط و فقط به جهت اغواء خلق بىاطّلاع و بهره‌كشى و انتفاع و باركشى از آنان و استحمار و استعباد و استعمار ايشان ساخته‌اند مىپردازند .\r\nاينان چون نمىتوانند در تحت اوامر و نواهى الهى و التزام به تكاليف به منويّات شوم و خواستهاى خودكامه خود برسند ، آمده‌اند و اصل تكليف و شرع را از بن قطع و انكار كرده‌اند ، و روى اين اصل به هر عمل حرام و مهلكى مبادرت ورزيده‌اند .\r\nالبتّه بايد توجّه داشت كه ادراك اين مرتبه براى عموم افراد قابل حصول است و نياز چندانى به تخصّص و كاردانى در مسائل سلوكى و عرفانى و نفسانى ندارد . در اين مرتبه حتّى عوام هم مىتوانند به شناخت نسبى دسترسى پيدا كنند ، و اگر نسبت به مسأله‌اى دچار ترديد و تشكيك گرديدند به اهل خبره مراجعه و از آنان استفسار به عمل آورند .\r\nاز اينجا به بعد مسأله قدرى ظريفتر و عميقتر مىشود ؛ بدين صورت كه ممكن است فردى رعايت همه موازين شرعى را بنمايد و به همه تكاليف به احسن وجه با رعايت آداب و لوازم آن عمل نمايد ، حتّى ترك مكروهات و اتيان به مستحبّات در خلوت و جلوت را بجاى آورد و به اذكار و اوراد ليلًا و نهاراً قيام نمايد ، امّا هنوز گرفتار نفس و وسوسه‌هاى فتنه‌انگيز آن باشد ، و تمام اين امور جهت التذاذات نفسانى صورت پذيرد ( و شرح اين مطلب در يكى از فصول خصوصيّات عارف و اصل گذشت ) . در اينجا ديگر افراد عادى و معمولى را يارا و توان آن نيست كه به مسائل نفسى و گرفتاريهاى روحى و قلبى اين فرد پى ببرند ؛\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nو ممكن است با رؤيت و مصاحبت با او مفتون و شيفته او گردند و او را در زمرهء اولياى الهى پندارند . و چه بسا با بروز خارق عادت و ظهورات نفسانيّه كه تماماً در حيطهء قدرت نفس بدون دخالت و تصرّف قواى ملكوتى و ربّانى است ، كاملًا اين نفوس از همه جا بىخبر را تحت تسخير و سلطهء قدرت اهريمنى خويش درآورند . در اينجا افراد بايد به اهل خبره مراجعه كنند و براى كشف حقيقت امر از آنان مدد طلبند ، و اينكه آيا اين فرد از هوى و هوس و وسوسه‌هاى نفس امارّه بيرون آمده است يا خير ؟ در اين صورت فرد خبير با او بايد روز و شب بسر ببرد و تمام حركات و سكنات او را زير نظر بگيرد تا براى او روشن شود كه آيا اين اعمال و رفتار بر اساس مراقبه و توجّه است يا به جهت عادت و التذاذ .\r\nپس از ارتحال مرحوم والد قدّس الله رمسه كه حقير بسيار نسبت به تنظيم امور و ترتيب قضايا طبق دستورات و طريق سلوكى آن مرد بزرگ حسّاسيت نشان مىدادم تا هيچ قضيّه‌اى بر خلاف راه و منهاج ايشان پيش نيايد و راهى سواى راه و طريق تربيتى و ارشاد ايشان بوجود نيايد ، مشاهده كردم فردى مىخواهد به نحوى مرموز و شيطانى در نفوس رفقا و شاگردان ايشان نفوذ كند و افراد را به دور خود جمع كند ، و بدين لحاظ مرتّب در منزل خود مجالس روضه و اطعام به مناسبتهاى مختلف برگزار مىكرد . روزى اين مطلب را به بعضى گفتم و مطرح كردم : به چه مناسبت اين فرد كه يك زن است بايد مردها را به منزل خود دعوت كند و يا مجالس اطعام زنانه بطور مرتّب بيندازد ؟ چه دليلى دارد ؟ پاسخ شنيدم كه : اين شخص نذر دارد كه يك همچنين اطعام‌هائى را دائر كند . من گفتم : اشكالى ندارد مخارج اطعام را بپردازد ما در هر جا كه صلاح ديديم اطعام مىدهيم ، ديگر چه لزومى دارد كه در منزل خودش باشد . در اين وقت متوجّه شديم كه مطلب تغيير پيدا كرد و دم خروس از لاى قبا نمودار شد و مشخّص\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nشد كه تمام اين نذرها و نيازها همه كلك و نيرنگ بوده است ، و همه براى اغواء و فريب ساده‌دلان تدارك شده است . اين را مىگويند امتحان و تشخيص و محك زدن . ناگفته نماند اين فرد كسى بود كه با انواع حيله و مكر و فريب به اغواء افراد ساده‌لوح و ساده‌دل مىپرداخت و با ظاهرى آراسته و جملاتى دلنشين و كلماتى محبّت‌آميز و انواع لطف و نرمش به إضلال و گمراهى اشخاص اقدام مىنمود ؛ و إن شاء الله در فصل خود شمّه‌اى از احوال او خواهد آمد .\r\n\r\nعمل انسان كامل به تكاليف شرعيّه بايد ملكه گردد\r\nآنچه تا كنون در تشخيص استاد كامل بيان شد مراتب ابتدائى و اوّليّه آن بود . حال پس از احراز اين نكته كه شخص هم در انجام تكاليف شرعيّه و تعهّدات و التزامات كاملًا رعايت صحّت و اتقان و امانت را مىنمايد ، و هم در مقام بروزات و ظهورات نفس كاملًا مراقب بر نفس خود و تسويلات و وساوس آن مىباشد ، و هيچ فعل و يا قولى كه حكايت از طلوع و بروز انيّت و انانيّت نفس است از او سر نمىزند ، بايد ديد كه آيا اين مرتبه براى او به صورت حال است يا اينكه ملكه شده و ثبات يافته است . زيرا در بسيارى از اوقات از آنجا كه بين مرحلهء ثبات و تمكين و مرحلهء حال فاصلهء بسيار است ، نفس در مواجهه با حادثه و قضيّه‌اى كه موجب تحريك و طغيان آن گردد ممكن است از خود خويشتن‌دارى نشان دهد و با كظم غيظ در ظاهر در باطنش طوفانى به پا شود و به تلاطم آيد ولى از ابراز و اظهار آن جلوگيرى كند ، اين فائده‌اى ندارد ؛ زيرا گرچه نفس به مرحله‌اى رسيده است كه مىتواند جلوى بروزات و ظهورات ناخوشايند را در انظار عموم بگيرد و خود را آرام و بردبار نشان دهد ، ولى از آنجا كه ريشه‌هاى كدورت و خباثت و عناد و انانيّت هنوز در زوايا و بواطن تودرتوى آن وجود دارد ، طبعاً اين مسأله در كيفيّت منويّات و افكار و تصميم‌گيرىها و دستور العملها و جهت‌گيرىهاى فرد دخالتى بس عظيم خواهد داشت . و انسان هيچگاه از عواقب معاشرت و مصاحبت و اطاعت او احساس\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nامن و آرامش نخواهد كرد . و انسان نمىتواند بهيچوجه بار تكاليف و دستورات خود را به گردن او بيندازد و اوامر او را به منصّهء ظهور برساند .\r\nدر اينجا مسأله قدرى دقيقتر و عميقتر و ظريفتر مىشود و اختبار و امتحان اين قسمت ديگر كار هر كسى نيست . بلكه بايد فردى خبير به مسائل روحى و نفسى و سلوكى باشد و در اين راه تجربيّاتى نيز كسب نموده باشد .\r\nدر اين باره مرحوم والد قدّس سرّه نقل مىفرمودند : در ايّامى كه مرحوم شيخ الفقهاء الصّالحين و فخر العلماء المتّقين آية الله ميرزا محمّد تقى شيرازى رحمة الله عليه در كربلاى معلّى رياست و مرجعيّت عامّه را حائز بودند ، جمعى خدمت مرحوم جمال السّالكين و عماد العلماء الرّبانييّن آية الله شيخ محمّد بهارى همدانى رضوان الله عليه مىرسند و از درجه تقوى و عدالت و خلوص جناب ميرزا از ايشان استفسار مىكنند . مرحوم آقا شيخ محمّد بهارى كه بسيار مزّاح و شوخ طبع و ظريف بود در پاسخ مىگويد : جواب شما را فردا خواهم داد . و در عين حال شب‌هنگام در وقت نماز جماعتِ ميرزا مىآيد و سجّاده خود را كنار سجّاده ميرزا محمّد تقى قرار مىدهد و مشغول نماز مغرب مىشود . پس از اتمام نماز به آن افرادى كه از او راجع به درجه خلوص و عدالت و تقواى ميرزا سؤال كرده بودند مىگويد : من ايشان را امتحان كردم ، ابداً و ابداً به اندازهء سر سوزنى خطور و تصوّر و مطلب خلاف در نفس ايشان نيامد و همينطور مستقيم و محكم تا آخر نماز در حال توجّه و حضور بودند ! و اين مسأله نشان مىدهد كه مرتبه خلوص و رفض انانيّت و شخصيّت طلبى در نفس مرحوم ميرزا محمّد تقى مستقرّ شده بود و از جنبه حال به جنبه ملكه و دوام متحوّل گشته بود .\r\nامّا بايد اعتراف نمود كه از اين مرحله نيز تا مقام توحيد فاصله بسيار است . ممكن است يك فرد مانند ميرزا موفّق به اين توفيق شده باشد ، امّا نفس همچنان در وجود خود باقى و هستى او در قبال هستى و وجود حضرت حقّ\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nپابرجا و ثابت باشد ؛ اين چنين فردى تا وصول به درجه تجرّد و كشف انوار وحدت و شهود حقيقت و نور وجود فاصله بسيار دارد .\r\n\r\nاشعار مرحوم شبسترى در وصول به تجرّد و كشف انوار وحدت\r\nدر اين‌باره عارف كامل و و اصل ما مرحوم شيخ محمود شبسترى چه خوب توصيف و ترسيم نموده است :\r\n كسى بر سرّ وحدت گشت واقف * كه او واقف نشد اندر مواقف\r\nدل عارف شناساى وجود است * وجود مطلق او را در شهود است\r\nبجز هست حقيقى هست نشناخت * و يا هستى كه هستى پاك در باخت\r\nوجود تو همه خار است و خاشاك * برون انداز از خود جمله را پاك\r\nبرو تو خانهء دل را فرو روب * مهيّا كن مقام و جاى محبوب\r\nچو تو بيرون شوى او اندر آيد * به تو بى تو جمال خود نمايد\r\nكسى كو از نوافل گشت محبوب * به لاى نفى كرد او خانه جاروب\r\nدرون جاى محمود او مكان يافت * و بى يسمع و بى يبصر نشان يافت\r\nز هستى تا بود باقى بر او شين * نيابد علم عارف صورت عين\r\nموانع تا نگردانى ز خود دور * درون خانهء دل نايدت نور\r\nموانع چون در اين عالم چهار است * طهارت كردن از وى هم چهار است\r\nنخستين پاكى از احداث و انجاس * دوم از معصيت و ز شرّ وسواس\r\nسيم پاكى ز اخلاق ذميمه است * كه با وى آدمى همچون بهيمه است\r\nچهارم پاكى سرّ است از غير * كه اينجا منتهى مىگرددت سير\r\nهر آنكو كرد حاصل اين طهارات * شود بىشك سزاوار مناجات\r\nتو تا خود را بكلّى در نبازى * نمازت كى شود هرگز نمازى\r\nچو ذاتت پاك گردد از همه شين * نمازت گردد آنگه قرّة العين\r\nنماند در ميانه هيچ تمييز * شود معروف و عارف جمله يك چيز [ 1 
  ] \r\n\r\n\r\n","description":"","footnote":"\r\n[ 1 
  ] - گلشن راز\r\n","page_name":" 480 ","page_number":480},
  {"content":"\r\n\r\nبا توجّه به مطالب گذشته شناخت عارف كامل براى افراد در سطوح مختلفه مختلف است . براى افراد عامى عامى كه مدركات آنها از تشخيص امور ظاهرى و تطبيق آنها بر معيارهاى فطرى و نهادينه شده در عقول و وجدان آنها تجاوز نمىكند ، تدبّر در حركات و سكنات و اقوال و اطوار اين افراد در مرحلهء اوّل و ابتدائى حقّانيّت و بطلان آنها و سير آنها را روشن و مبرهن مىسازد چنانچه از ابتداى روايت حضرت سجّاد عليه‌السّلام اين مطلب به دست آمد .\r\nبه ياد دارم در زمان گذشته نه چندان نزديك روزى به اتّفاق مرحوم والد قدّس سرّه در مجلس جشن عقدى كه تا اندازه‌اى به خود ايشان نيز مربوط مىشد شركت كرديم ، مجلس مملوّ از اقشار مختلف مردم خصوصاً از علماء و ائمّه جماعات بود . هنگام غروب شمس ايشان به بهانه‌اى مجلس را ترك كردند و در يكى از اطاقهاى منزل به اقامهء نماز مغرب و عشاء پرداختند ؛ ما نيز به اتّفاق رفقاء و دوستانِ ايشان اقتداء كرديم و پس از اتمام به جاى خود برگشتيم . بسيارى از ائمّه جماعات به جهت رسيدن به مسجدشان و اقامه نماز جماعت جلسه را ترك كرده بودند ، و برخى از آنان منجمله خودِ فردى كه مجلس منتسب به او مىشد افرادى را به عنوان نيابت از طرف خود فرستادند و خود با خاطرى آسوده و فارغ البال به صحبت و اختلاط و غيره ادامه دادند ؛ و بدون اينكه فضيلت نماز اوّل وقت را ادراك كنند همينطور بر جاى خود محكم نشسته بودند و حرف مىزدند . و از آنجا كه فصل تابستان و شبها كوتاه بود طبعاً مجلس وقتى رو به اتمام گذاشت كه فرصت چندانى تا نيمه شب باقى نمانده بود . و خلاصهء مطلب ، بنده محاسبه كردم كه بسيارى از اين اشخاص از آنجا كه نماز مغرب و عشاء نخوانده بودند وقتى به منزل خود مىرسيدند كه قطعاً نماز مغرب آنها حدّاقلّ قضاء مىگرديد ، و يا به احتمال بسيار ضعيف قريب به قضاء شدن مىشد . از اين جريان مدّتها گذشت ؛ روزى حقير با يكى از همين آقايان راجع به فضيلت\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nنماز اوّل وقت و تحصيل رضاى پروردگار در ابتداى وقت بحث مىكردم ، و اينكه در روايت وارد است كه معصوم عليه‌السّلام فرمود :\r\n\r\nنماز اوّل وقت رضوان الله و نماز آخر وقت غفران الله است\r\nأوّلُ الوَقتِ رِضوانُ اللَه و آخِرُ الوَقتِ غُفرانُ اللَه .\r\n« نماز در اوّل وقت موجب رضاى خدا و خشنودى او است و نماز در آخر وقت موجب بخشش و آمرزش از جانب خداست . »\r\nو اينكه بعضىها نماز اوّل وقت را ترك مىكنند و وقت را به صحبت با افراد و خنديدن و غيره مىگذرانند و انگار نه انگار خداى متعال در اين وقت تكليفى را متوجّه آنان ساخته است .\r\nايشان در مقام ردّ و پاسخ حقير مىگفت : گرچه نماز اوّل وقت فضيلت دارد ، امّا پذيرائى و ضيافت از مهمان و اختلاط با آنان مهمتر است ، و اين مطلب اداء احترام به مهمان است و قطعاً رضاى خدا در اين قضيّه بيشتر خواهد بود .\r\nحقير عرض كردم : اوّلًا : خود مهمان نيز مشمول همين حكم است . به چه حقّى و دليلى بايد مهمانى و مهمان به نحوى باشد كه فضيلت نماز اوّل وقت از او فوت شود . و چه اشكالى دارد كه خود مهمان از جاى خود برخيزد و وضو بگيرد و در گوشهء مجلس نماز بخواند و دوباره برگردد و سر جايش بنشيند ؟ آسمان به زمين مىرسد ؟ يا صاعقه بر سرش نازل مىشود ؟\r\nثانياً : از كجا شما يك همچنين حكمى را استنباط مىكنيد ؟ احترام مهمان بجاى خود محفوظ ، اداء نماز نيز بجاى خود محفوظ ؛ و اگر مهمان بداند كه شما براى اداء نماز از مجلس خارج شديد و خواستيد به حكم و تكليف الهى سر تسليم و انقياد فرود آوريد اين بيشتر موجب رضايت و خوشحالى او خواهد شد ، تا اينكه بداند شما با اين كار نه اينكه بخواهيد رعايت مهمان را بنمائيد بلكه مىخواهيد از زير بار تكليف فرار كنيد و شانه خالى كنيد ، آنوقت آمده‌ايد و ثقل و و بال مسأله را بر سر مهمان بدبخت و بيچاره كوبيديد و خواستيد وجدان آلوده\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nخود را تشفّى بخشيد و از عذاب وجدان قدرى آسوده شويد .\r\nاگر شما در همان وقت دچار سردرد مىشديد ، آيا براى رهائى از آن از منزل خارج نمىشديد و قرص مسكّن نمىخريديد ؟ آيا فضيلت نماز اوّل وقت از يك سردرد كمتر است ؟ چرا مىخواهيد مردم را گول بزنيد ؟ و چرا نمىخواهيد بگوئيد : براى ما اصلًا نماز ارزشى ندارد و فقط به عنوان يك رفع تكليف با آن برخورد مىكنيم ؟ و اى كاش آن هم نبود كه آسوده و فارغ البال به خنده و شوخى و اختلاط مىپرداختيم ؛ اين احترام مهمان نيست ، اين بىارزش بودن تكليف است ، حال چه مهمان باشد يا بهانه‌اى ديگر براى آنها فرقى ندارد . بين اين حالت و حالت رسول خدا صلّى الله عليه و آله و سلّم كه نزديك وقت نماز كه مىشد تغيير و تبدّل حال آنحضرت براى همه كاملًا مشهود بود و وقت نماز كه مىشد صدا مىزد : أرِحْنا يا بِلال ! [ 1 
  ] « اى بلال با نداى اذان خود ما را از توجّه به دنيا و كثرات نجات بده و خلاص كن . » ببين فرق از كجا است تا به كجا ؟\r\nبين اين حالت و حال ائمّه معصومين صلوات الله عليهم اجمعين در وقت نماز مقايسه كن تا تفاوت امر را به خوبى و وضوح دريابى ! بين اين حال و حال اولياى الهى و عرفاى ربّانى تأمّل كن تا لذّت مناجات با حقّ و قرب با او و انس مصاحبت و مجالست با او را ادراك كنى . و توجّه كنى كه آنها در چه حال و هوائى هستند و اين مردم عادى ( گرچه در زىّ اهل علم و صلاح ) در چه روزگارى و دنيائى بسر مىبرند . اينها شوخى نيست . ادراك اين مطالب براى همه ميسّر است و براى همه قابل فهم است . ما مثالى را در اينجا ذكر كرديم كه هيچ كس نتواند بگويد اينها از دائرهء مدركات و قواى عقلانى و تشخيص ما خارج\r\n\r\n\r\n","description":"","footnote":"\r\n[ 1 
  ] - « مفتاح الفلاح » ص 141 ؛ « رسائل شهيد ثانى » ( رسالهء أسرار الصّلوة ) ص 120 ؛ « بحار الأنوار » ج 79 ، ص 193 و ج 80 ، ص 16 ؛ « سُنن النبىّ » صلّى الله عليه و آله و سلّم ، ص 268\r\n","page_name":" 483 ","page_number":483},
  {"content":"\r\n\r\nاست . و بر همين قياس مىتوان به ساير مطالب و واقعيّت‌ها دست يافت ، چنانچه در صفحات گذشته مطرح گرديد .\r\n\r\nسؤال از مرحوم انصارى از نحوهء ادراك الطاف الهى بر قلب سالك\r\nدر سال يكهزار و سيصد و نود و دو هجرى قمرى كه به اتّفاق مرحوم والد قدّس سرّه و اخوى پس از سفر حجّ و زيارت بيت الله الحرام كه به عراق و عتبات عاليات مشرّف شديم ، در منزل حضرت آقاى حدّاد رضوان الله عليه مستقرّ شديم . روزى شنيديم كه مرحوم آية الله آقاى حاج سيّد عبدالحسين دستغيب شيرازى نيز به عتبات مشرّف و در كربلا سكونت دارند ؛ و ظاهراً اين تشرّف پس از ارتحال فرزند ايشان بود ، و ايشان بواسطهء شدّت تألّم روحى كه بر اهل بيتشان بواسطه اين حادثه پيش آمده بود به اتّفاق به زيارت عتبات مشرّف شدند . مرحوم حدّاد فرمودند : خوب است جهت تسليت به ايشان ملاقاتى داشته باشيم ؛ و لذا به اتّفاق به منزل مرحوم دستغيب رفتيم .\r\nايشان در ضمن صحبت فرمودند : روزى در محضر عارف و اصل حضرت آية الله انصارى همدانى در همدان بوديم . صحبت و بحث از كيفيّت عنايات و الطاف الهى بود كه بر سالك و مؤمن نازل مىكند . من عرض كردم : آقا چطور انسان از اين عنايت و لطف مىتواند آگاه شود و خصوصيّات آن را ادراك كند ؟ ايشان پاسخى ندادند و مجلس به سكوت گذشت ، تا اينكه وقت نماز ظهر شد ؛ و پس از اذان ايشان جلو ايستادند و ما همگى به ايشان اقتداء كرديم . نماز عجيبى بود و حال عجيبى هم بر ايشان و هم بر ساير افراد غلبه كرده بود ، بطوريكه كسى نمىخواست هيچگاه نماز به پايان برسد .\r\nپس از اتمام نماز و تسبيحات حضرت زهراء سلام الله عليها ايشان رو كردند به من و فرمودند : آقاجان حالا الطاف الهى را فهميدى و مشاهده كردى ؟ عرض كردم : خوب فهميدم و متوجّه شدم ! رحمة الله عليهم رحمةً واسعةً .\r\nو در صورتى كه مسأله براى انسان روشن شود ديگر نيازى نيست كه\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nسراغ معيارها و شاخص‌هاى ديگر رفت ؛ از همان اوّل انسان بايد خطّى دور آن فرد بكشد و او را از ذهن و فكر خود براى هميشه خارج سازد .\r\nو اگر شخص در اين مسائل چنانچه ذكر شد نقطهء ضعفى از خود نشان نداد ، بايد آنوقت به سراغ ساير محك‌ها و آزمايش‌ها رفت و از آنها براى رسيدن به مطلوب مدد گرفت . تا جائى كه نوبت به رسوخ و تثبيت اسماء و صفات جماليّه و جلاليّه حقّ در نفس ولىّ مىرسد ، و اينكه آيا اين حالات و اطوار و كردار او كه تماماً حكايت از جلوات و اشراقات از ناحيه حضرت حقّ است به نحو حال و مقطعى و زمانى است يا اينكه در نفس و جان او به صورت ملكه و دوام درآمده است . و بدين جهت است كه بوعلى در « اشارات » از اين مقام چنين تعبير آورده است :\r\n\r\nكلام بوعلى سينا دربارهء تثبيت اسماء و صفات جماليّه و جلاليّه در نفس ولىّ\r\nو المُتَصرِّفُ بفِكرِه إلى قُدسِ الجَبَروتِ ، مُستَديمًا لِشُروقِ نور الحَقِّ فى سِرّه ، يُخَصُّ باسم العارِف . [ 1 
  ]\r\n« آن شخصى كه جنبهء توجّه و نظر او يكسره به عالم جبروت اتّجاه و سمت دارد و دائماً نور حقّ در سرّ و سويداى او طلوع مىنمايد به او عارف گفته مىشود . »\r\nگرچه در اينجا جناب بوعلى سينا حقيقت عرفان و خصوصيّت عارف را توجّه فكر و انديشهء او به سمت عالم جبروت دانسته است - و در اين مطلب بايد تأمّل نمود و چه بسا گفته شود كه مرتبه عارف بالاتر از اين وضعيّت و موقعيّتى است كه ايشان ترسيم نموده‌اند - ولى از آن جهت كه اين رتبه و موقعيّت را براى عارف به نحو دوام و ثبات مىبيند نه به نحو حال و مقطعى ، خود مطلب صحيح و متقنى است ؛ و چه بسا اين حال براى برخى به عنوان حال و موقّت حاصل\r\n\r\n\r\n","description":"","footnote":"\r\n[ 1 
  ] - شرح الاشارات و التنبيهات ، نمط نهم ، ج 3 ، ص 369\r\n","page_name":" 485 ","page_number":485},
  {"content":"\r\n\r\nشود ، ولى از آنجا كه دوام نداشته است ممكن است در حال عدم تحقّق آن با رجوع به عالم نفس و كثرت آن حيثيّت الهى و انتساب ظهور و طلوع صفات و مظاهر را به حضرت حقّ نداشته باشد .\r\nو چه بسيارند افرادى كه ظهور صفات حسنه در آنها ناشى از تردّد آنها در عالم صفات بوده و هنوز به عالم اسماء وارد نگرديدند و در انانيّت نفس باقى بوده باشند و خود پندارند كه از نفس و آثار آن بالمرّه مبرّى و منزّه گشته‌اند .\r\nچنان كه در مقام ترحّم و عطوفت و تواضع آنگونه عمل مىنمايند كه مسأله هم براى ديگران و هم براى خود آنها مشتبه مىشود و تصوّر مىكنند كه حقيقت و واقعيّت اين صفت در ذات و سرّ آنها رسوخ نموده و با تغيير ذات ، صفات نيز متغيّر گشته‌اند .\r\nآنان چنين مىپندارند كه اسماء و صفات الهى در وجود آنها حضور استمرارى و دوام يافته ، و بهيچوجه من الوجوه از ذات آنها منفكّ و جدا نخواهد شد ؛ درحاليكه اين خيالى باطل و انديشه خامى بيش نيست . و اگر شخصى در همان حال مطلبى درباره ايشان بگويد كه حاكى از نقصان و خلأ اين صفت در آنها بكند آنچنان برآشوبند كه تو گوئى آنان را متّهم به انجام اعمال شنيعه و قبيحه نموده است ؛ و اگر در ظاهر برنياشوبند و نفس خود را در ملأ عام حفظ كنند و حالت سكون و آرامش را در انظار ارائه دهند ، ولى در باطن آنان طوفانى به پا خواهد شد و نسبت به آن شخص كينه‌ها را بدل خواهند گرفت تا در موقع مقتضى به تسويه حساب و انجام امور مقتضى بپردازند . چنان كه حكايت اين مسأله در بيان احوال آن فردى كه با او برخوردى در منزل مرحوم جدّم داشتم گذشت .\r\n\r\nكلام بوعلى سينا در بيان حالات عارف\r\nأبوعلى سينا حكيم نامدار و فيلسوف عظيم المنزله در بيان حال عارف در اين باب چنين گويد :\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nالعارِفُ هَشٌّ بشٌّ بَسّامٌ ، يُبَجِّلُ الصّغيرَ مِن تَواضُعِه كما يُبَجِّلُ الكَبيرَ ، و يَنبَسطُ مِن الخامِل مِثلَ ما يَنبسطُ من النّبيهِ . و كَيف لا يَهُشُّ و هو فَرْحانٌ بالحَقّ و بكُلّ شَىءٍ ، فإنّه يَرَى فيه الحَقّ ؛ و كيفَ لا يَستَوى و الجميعُ عِندَه سَواسِية . . . [ 1 
  ]\r\n« عارف دائماً در حالت ابتسام و خوشروئى و نشاط است . چونانكه شخص بزرگ را تعظيم و تكريم مىكند ، طفل خردسال را نيز از شدّت تواضعى كه دارد تكريم مىنمايد . و چنان كه از برخورد با شخص معروف و مشهور و صاحب صِيت و آوازه مبتهج مىگردد ( چنان كه دأب و دَيدن عموم افراد اين چنين است كه مىخواهند با افراد معروف و صاحب منصب مراوده و ارتباط داشته باشند و آن را براى خود مايه فخر و مباهات قرار دهند ) از برخورد و صحبت و مجالست با شخص غير معروف و بىبضاعت و دور از چشم انظار نيز منبسط و مسرور مىگردد . و چگونه مسرور و مبتهج نباشد درحاليكه او به حقّ مبتهج است و ذات او به عالم بهجت و سرور متّصل است ، و به هر چيز كه مىنگرد حقّ را در او مشاهده مىكند ، و ظهور حقّ را بالسّويّه در همهء مرايا و ظلال بالعيان ادراك مىنمايد ، لذا با همهء افراد حالت ابتهاج و انبساط دارد . »\r\nدر اينجا گرچه جناب بوعلى ( ره ) شدّت تواضع را يكى از خصوصيّات بارزه و ظاهرهء مقام عرفان و عارف برشمردند ( و حقّ مطلب هم همينطور است كه ايشان فرمودند ) امّا بايد عرض كنم كه : ظهور مسأله تواضع و تكريم صغير در عارف نه به جهت شدّت تواضع و نهايت اين وصف است در او ، و گرچه هر چه اين صفت ممدوحه در نفس انسان اشتداد بيشترى يابد او را از تعلّق به كثرات دور ساخته و به جنبه و جهت توحيد نزديكتر مىسازد ، ولى حقيقت امر در نفس عارف چيز ديگرى است .\r\n\r\n\r\n","description":"","footnote":"\r\n[ 1 
  ] - همان مصدر ، ص 391\r\n","page_name":" 487 ","page_number":487},
  {"content":"\r\n\r\nتواضع هر چه باشد و در هر مرتبه از شدّت و قوّت باشد باز مسأله جنبه دوئيّت و افتراق بين بنده و پروردگار را از بين نمىبرد ؛ و گرچه نفس در مقام بروز و ظهور بسيار خود را كوچك و حقير مىشمارد و از آنچه ديگران در اين ارتباطات و معاشرتها و داد و ستدها بدان اشتغال دارند پرهيز و دورى مىنمايد ، ولى باز نفس به نفسانيّت خود هنوز باقى است و ضعف در مقام بروز موجب از بين رفتن آن هنوز نشده است و خطر هنوز باقى است .\r\nتواضع عارف از جنبه خلقى در مىآيد و جنبه ربّى پيدا مىكند . بدين معنى كه طلوع اين صفت از نفس او طلوع آن از ذات حضرت حقّ است ، و ديگر در اينجا عارفى و متواضعى باقى نمانده است تا تواضع كند و همه را به يك نظر و يك ديدگاه نگاه كند . او به خلق از منظر إله نگاه مىكند و منظر إله كه تواضع ندارد . تواضع از صفات خلقى است نه ربّى ، و از مقتضيات ادب و ارتباط در عالم كثرت است نه در عالم وحدت ، در آنجا عبوديّت است نه تواضع .\r\nعارف خود را يك عبد مىبيند و عبد به ملك مولى و اربابش به يك چشم نگاه مىكند نه اينكه تواضع مىكند ، گرچه در انظار اين عمل به صورت تواضع و ادب و فروتنى جلوه كند . و نمىخواهد ديگران به او تواضع كنند ، زيرا اين مسأله را با مقام عبوديّت خود در برابر حقّ منافى احساس مىكند ؛ و به مقتضاى عمل و تكليف در عالم كثرت اجازه نمىدهد كسى با او از اين ديدگاه و منظر برخورد داشته باشد .\r\nمرحوم آقا راجع به بوسيدن دست ايشان توسّط افراد اظهار ناراحتى و عدم رضايت داشتند ؛ امّا نسبت به بوسيدن پاى ايشان توسّط اشخاص آن چنان منقلب مىشدند و عكس‌العمل نشان مىدادند كه شخص را از كردهء خويش پشيمان مىكردند ، و ديگر براى هميشه جرأت تكرار اين كار را پيدا نمىكرد .\r\n\r\nحكايتى از آية الله حاج سيّد على لواسانى در بى هوائى و صفاى نفس مرحوم علّامه\r\nدر اينجا مناسب مىبينم حكايتى را در ارتباط با موضوع سخن از عالم\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nبزرگوار عماد العلماء الربّانيّين حضرت آية الله آقاى حاج سيّد على لواسانى أدام الله ظلّه الوارف نقل نمايم .\r\nپس از ارتحال مرحوم والد قدّس الله نفسه روزى براى ملاقات با آية الله لواسانى به اتّفاق بعضى از دوستان و ارحام به منزلشان مشرّف شديم . ايشان پس از قرائت حمد و طلب مغفرت و علوّ درجات براى مرحوم والد فرمودند : ايشان در بىهوائى و صفاى نفس و رفض انانيّت و خوديّت نظير نداشت ، و من در عمرم به مانند ايشان برخورد نكرده‌ام .\r\nروزى به ايشان عرض كردم كه من مىخواهم يك جفت نعلين از طهران براى شما تهيّه كنم ، و هر وقت آماده شد به شما اطّلاع مىدهم . آمدم طهران و به دكّان كفّاشى رفتم و يك جفت نعلين زرد با خصوصيّاتى كه مدّ نظر داشتم سفارش دادم ، و پس از آماده شدن گرفتم و به مشهد آمدم و خواستم آنها را به منزل ايشان بياورم . ايشان قبول نكردند و فرمودند : من به منزل شما و ملاقات شما خواهم آمد . و قرار شد كه در ساعت مشخّص به منزل ما تشريف بياورند .\r\nقبل از آمدن ايشان دو نفر از اهل علم كه مقيم طهران بودند نيز به منزل ما آمدند و در طىّ سخنان شروع كردند نسبت به ايشان اهانت و بىادبى نمودن و سخنان نامربوطى بر زبان جارى ساختن . من هر چه سعى كردم كه موضوع را برگردانم و آنها را از ادامه اين جسارتها منصرف سازم و جواب آنها را بدهم ممكن نشد ، و لذا سكوت كردم و ديگر چيزى نگفتم . و با خود گفتم : همين كه آقا تشريف آوردند عملًا كارى خواهم كرد كه اينها حساب كار خودشان را بدانند و بفهمند ميزان ارادت من نسبت به ايشان چقدر است .\r\nپس از گذشت اندك زمانى والد شما تشريف آوردند و نشستند ، و قدرى كه از مجلس گذشت عرض كردم : آقا ! من آن نعلين را كه گفته بودم آوردم ، امّا ميل دارم خودم آن را پاى شما كنم . ايشان با تعجّب و شرم و حياى مخصوصى\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nفرمودند : هرطور كه ميل مبارك است . من نعلين را برداشتم و به ايشان گفتم : لطفاً پاى خود را دراز كنيد تا آن را پاى شما كنم . ايشان ابتدا پاى راست را دراز كردند و من نعل راست پاى ايشان كردم و سپس پاى چپ را دراز كردند و من قبل از اينكه آن را پاى ايشان كنم خم شدم و انگشتان پاى ايشان را جلوى آن افراد نادان بوسيدم ! تا به آنها بفهمانم حالا ديديد ميزان ارادت و مودّت مرا نسبت به اين مرد ؟ حال هر چه مىخواهيد بگوئيد بگوئيد !\r\nامّا غافل از اينكه به مجرّدى كه اين عمل از من سر زد يك مرتبه ديدم حال ايشان متغيّر گشت و انقلابى در ايشان پديد آمد . و آنچنان از اين عمل من درهم پيچيدند و رنگشان سياه شد و حالشان بهم خورد و اوضاعشان واژگون شد و بهم ريخت كه من ترسيدم خداى ناكرده خطرى متوجّه ايشان بشود . و خلاصه حالتى من در ايشان ديدم كه گفتم : اى كاش هرگز اين كار را نمىكردم ! و همينطور ايشان در اين حالت بودند تا اينكه برخاستند و خداحافظى كردند و رفتند .\r\n\r\nحالت عبوديّت در مرحوم علّامه مبدّل به ملكه گرديده بود\r\nسپس ايشان فرمودند : من افراد زيادى ديده‌ام و اطوار گوناگونى مشاهده نموده‌ام ، اين حالت با ساير حالتها و اعمال ديگران تفاوت كلّى داشت . من تا به حال نديده بودم بزرگى هر چقدر داراى مقامات عاليه و درجات روحى و معنوى قوى باشد اين چنين كند كه ايشان كردند . و معلوم بود اين حال تصنّعى و ظاهرسازى نبود ، بلكه يك حقيقت بود و حكايت از يك حالت درونى و عبوديّت بود كه نمىتوانست يك همچون عملى را از شخص تحمّل كند .\r\nاين حالت در مرحوم والد قدّس سرّه حاكى از رسوخ و تثبيت جنبه عبوديّت و تبدّل مقام حال به دوام و ملكه است و ارتباطى به مسأله تواضع و فروتنى ندارد . و در مقابل افراد عديده‌اى نقل كرده‌اند كه ايشان دست اطفال و فرزندان آنها را مىبوسيدند ، و اين مسأله نه از روى خضوع و تواضع بود ، بلكه حال ايشان اين چنين اقتضائى را داشت ، و هيچ تغييرى و تبدّلى نيز پس از اين\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nعمل در چهره و سيماى ايشان مشاهده نمىگرديد . حتّى روزى اهل بيت حقير اظهار مىداشت خدمت ايشان رسيدم و رفتم دست ايشان را بوسيدم ؛ ايشان فرمودند : حالا شما دستت را بده تا من ببوسم . من از اين كلام استيحاش نمودم و بشدّت إبا كردم و گفتم : مگر ممكن است كه اجازه دهم شما اين كار را بكنيد ؟ ! ايشان فرمودند : ابداً امكان ندارد بايد دست خود را بدهى ؛ و بالأخره خم شدند و دست مرا بوسيدند ! و هيچ تغييرى هم در چهره و وجنات ايشان ديده نشد ؛ گويا يك كار عادى و بسيار بسيط از ايشان سر زده است .\r\nاين مسأله براى افرادى كه تا حدودى در مسائل سلوك عملى و اخلاق عملى و تهذيب اطّلاع داشته باشند مراتب تثبيت و رسوخ ملكه عبوديّت را نشان مىدهد ، و از اين جا مىتوانند به رتبه و جهات درونى و نفسى افراد مطّلع شوند ، و به خصوصيّات مرتبه فعليّت و تحقّق و تمكين روح عارف در عالم بقاء پىببرند .\r\nو امّا اگر بخواهيم از اين نقطه نيز تجاوز كنيم و مقام عارف كامل را معيار و ملاك ديگرى تشخيص بدهيم ، بايد عرض كنم كه از اينجا به بعد ديگر در سعه و قدرت و فهم حتّى افراد مطّلع نيز ممكن است قرار نگيرد ؛ در اينجا ديگر شخص بايد خود از اهل خبره باشد و نظرش نسبت به مطالب صائب و در تشخيص و مقايسه و تطبيق محتاج بحث و گفتگو و مراقبه و مصاحبت نباشد ، بلكه با يك نظر بفهمد كه اين فرد در چه مرتبه‌اى است و با يك اشاره تشخيص دهد كه در چه افقى قرار دارد ، و اين ديگر كار هر كسى نيست و به علم و كتاب و دفتر و مدرسه حاصل نمىشود .\r\nچنانچه مرحوم والد رضوان الله عليه در سفرى كه از نجف به كربلا جهت زيارت حضرت سيّدالشّهداء عليه‌السّلام در نيمه ماه شعبان آمدند ، به مجرّد ملاقات و زيارت حضرت حدّاد قدّس الله نفسه پى به احوال و مراتب غير عادى\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nايشان بردند ، و از همان لحظهء اوّل متوجّه اختلاف و تفاوت اين مرد با ساير از بزرگان از اهل معرفت و راه گشتند ، و به اختلاف فاحش و بين المشرقين مراتب اين رجل الهى با آنچه تا به حال از مشاهير عرفاء و اهل باطن مشاهده كرده بودند پى بردند . و آن حقيقتى را كه طىّ ساليان متمادى در خدمت اولياى الهى و راهيان كعبه مقصود ، همچون علّامهء طباطبائى رضوان الله عليه و آقا سيّد جمال الدّين موسوى گلپايگانى و مرحوم حاج شيخ محمّد جواد انصارى همدانى و مرحوم حاج شيخ عبّاس هاتف قوچانى و غيره بدنبال او مىگشتند در وجود حضرت حدّاد پيدا كردند و به مطلوب رسيدند . و در اينجا بود كه به آن آرامش و طمأنينه و سكونت خاطر كه دربدر بدنبالش به همه جا سر مىزدند و به همه كس چشم اميد مىدوختند دسترسى پيدا نمودند ، و بقول خودشان فرمودند : ديدم كه هر چه هست اينجاست .\r\n\r\nكلام مرحوم علّامه از اوّلين برخورد با مرحوم حدّاد به نقل از « روح مجرد »\r\nو اين نكته از كيفيّت تعبير ايشان از وصولشان به حضرت حدّاد كه در « روح مجرّد » آمده است به خوبى پيداست .\r\nچقدر مناسب حال من سرگشتهء خستهء رنج ديده بود در ساليان متمادى با وصول به اين كانون حيات و مركز عشق حضرت سرمدى ، اين غزل خواجه رضوان الله عليه :\r\n هر چند پير و خسته دل و ناتوان شدم * هر گه كه ياد روى تو كردم جوان شدم\r\nشكر خدا كه هر چه طلب كردم از خدا * بر منتهاى مطلب خود كامران شدم\r\nدر شاهراه دولت سرمد به تخت بخت * با جام مى به كام دل دوستان شدم\r\nاى گلبن جوان برِ دولت بخور كه من * در سايهء تو بلبل باغ جهان شدم \r\n\r\n","description":"","footnote":"","page_name":" 492 ","page_number":492},
  {"content":"\r\n\r\n از آن زمان كه فتنهء چشمت به من رسيد * ايمن ز شرّ فتنهء آخر زمان شدم\r\nاوّل ز حرف لوح وجودم خبر نبود * در مكتب غم تو چنين نكته دان شدم\r\nآن روز بر دلم درِ معنى گشوده شد * كز ساكنان درگه پير مغان شدم\r\nقسمت حوالتم به خرابات مىكند * هر چند كاينچنين شدم و آنچنان شدم\r\nمن پير سال و ماه نيم يار بىوفاست * بر من چو عمر مىگذرد پير از آن شدم\r\nدوشم نويد داد عنايت كه حافظا * بازآ كه من به عفو گناهت ضمان شدم [ 1 
  ] و [ 2 
  ] \r\nبارى در اينجا ديگر از ادامهء بحث از كيفيّت شناخت استاد كامل و عارف بالله خوددارى مىكنيم و با هزار مرتبه استغفار از بيان اين نكته اعتراف مىكنيم كه :\r\nاى مگس عرصهء سيمرغ نه جولانگه تست\r\nعِرض خود مىبرى و زحمت ما مىدارى [ 3 
  ] ما را كجا و قلم زدن در اين عرصه كجا ! كى ما مىتوانيم پرده از رخسار خورشيد آسمان معرفت و ظهور حقيقت توحيد كما هو هو برافكنيم ؟ خورشيد پرده و حجابى ندارد ، بلكه چشمان رمد دار ما قدرت و تاب تماشاى چشمهء خور را ندارد و از اين رو است كه اسرار و رموز آن بر ما مختفى مىباشد .\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان بختيارى ، غزل 335 ، ص 150 ( تعليقه )\r\n[ 2 
  ] - روح مجرد ، طبع چهارم ، ص 29 ( پاورقى )\r\n[ 3 
  ] - ديوان حافظ ، غزل 452 ، ص 207\r\n","page_name":" 493 ","page_number":493},
  {"content":"\r\n\r\nحقير آنچه تا كنون در باب صفات ثبوتيّه عارف كامل ، و كذلك كيفيّت شناخت و معرفت او در مقام اثبات برشته تحرير آوردم ، حكم نابينائى را دارد كه راهى را در دل شب ظلمانى به سايرين ارائه مىنمايد ؛ و از آنجا كه خود شخصاً با بسيارى از بزرگان اهل معرفت و اولياى الهى حشر و نشر داشتم و از نزديك شاهد ظهورات و بروزات و جلوات و اطوار آنان بوده‌ام ، لذا بهتر و بيشتر از هر كس ديگر بر اين نكته واقفم كه : ادراك كنه و حقيقت يك عارف كامل و به تصوير كشيدن آن از عهدهء من و يا امثال من از محالات و امور ممتنعه مىباشد ، و امكان ندارد تا شخصى خودش به آن مرتبه از فعليّت و حضور نرسيده باشد بتواند آن مرتبه و آن مرحلهء از تجرّد و توحيد را برشتهء تحرير و بيان آورد .\r\nعنقا شكار كس نشود دام باز چين\r\nكانجا هميشه باد بدستست دام را [ 1 
  ]\r\n\r\nعاليترين مراتب شناخت عارف كامل را مىتوان از كتاب « روح مجرد » بدست آورد\r\nو در اينجا تصريح مىكنم كه كتاب « روح مجرّد » مرحوم والد رضوان الله عليه بهترين و عاليترين مرتبه از مراتب شناخت و تبيين يك عارف كامل است ، و بر تمامى خوانندگان محترم و أحبّه و أعزّه الزام مىنمايم كه از مطالعه و تدبّر و تأمّل در كلمه كلمه اين كتاب ارزشمند و قدّوسى غفلت نورزند ؛ و بدانند كه با وجود يك همچنين كتابى ديگر به هيچ كتاب ديگرى إلى يوم القيمه در اين موضوع نيازى نخواهند داشت . گرچه خود ايشان بارها به حقير مىفرمود : آنچه ما در اين كتاب از شرح حال و مقامات حضرت حدّاد بيان كرديم آن مقدار بود كه توانستيم برشتهء تحرير آوريم ، و امّا آنچه من از ايشان مىدانم و قادر بر إفشاء و اظهار آن نمىباشم بسيار بيشتر از آنست كه تا كنون دربارهء ايشان نوشته‌ام و توانسته‌ام بيان كنم ؛ و للّه دَرّه و عليه أجره .\r\nو همچنانكه معرّفى شخصيّت و تبيين حقائق توحيدى و مراتب وجودى حضرت حدّاد شخصيّتى چون حضرت والد رضوان الله عليه را مىطلبد ، معرّفى\r\n\r\n\r\n","description":"","footnote":"\r\n[ 1 
  ] - همان مصدر ، غزل 7 ، ص 4\r\n","page_name":" 494 ","page_number":494},
  {"content":"\r\n\r\nخود ايشان و تشريح مراتب فعليّت ايشان نيز فردى چون حضرت ايشان : والى ملك ولايت و فاتح اقليم وحدت و تجرّد را طلب مىنمايد ؛ و لذا بهتر آنست كه عنان قلم را در همينجا بدست گيريم و به همين مقدار اكتفاء نمائيم ، و به طريق ديگر معرفت و شناخت استاد كامل كه طريق معرّفى و اثبات ولىّ سابق و عارف قبلى است بپردازيم .\r\n\r\nدوّمين ملاك شناخت استاد كامل معرّفى او از ناحيه ولىّ خدا مىباشد\r\nدوّمين ملاك جهت شناخت استاد و عارف بالله معرّفى و ارائهء آن از جانب ولىّ خدا و عارف كامل است . البتّه ناگفته نماند كه معرّفى ولىّ خدا و اثبات لياقت و اهليّت تربيت و دستگيرى يك فرد ممكن است به دو صورت تحقق پذيرد ، چنان كه خود مرحوم والد قدّس سرّه در كتاب « روح مجرّد » فرموده‌اند :\r\n\r\nكلام مرحوم علّامه در « روح مجرد » دربارهء وصايت\r\nاز حضرت آقا كراراً سؤال مىشد كه : علّت آنكه مرحوم قاضى أعلى الله مقامه شما را وصىّ خود در امور عرفانيّه و سلوكيّه و توحيديّه قرار ندادند و جناب آية الله حاج شيخ عبّاس قوچانى هاتف را قرار دادند چيست ؟ !\r\nايشان مىفرمودند : وصايت ظاهرى دارد و باطنى .\r\nامّا وصىّ ظاهر ، آن كسى است كه استاد در ملأ عامّ او را وصىّ خود قرار مىدهد و مىنويسد و امضاء مىنمايد و معرّفى مىكند . و به مذاق مرحوم قاضى كه عالمى بود جامع و مجتهد و ذوالرّياستين من العلوم الظّاهريّة و الباطنيّة حتماً بايد كسى باشد كه داراى علوم ظاهريّه از فقه و اصول و تفسير و حديث و حكمت و عرفان نظرى بوده باشد تا سدّ شريعت شكسته نشود و دو مجرا و ممشى در جريان نيفتد ؛ و اين اصلى بود كه مرحوم قاضى بسيار بدان تكيه داشت و براى شريعت غرّاء خيلى حساب باز مىكرد . خودش يك مرد متشرّع به تمام معنى بود و معتقد بود كه : شريعت است كه راه وصول به حقائق عرفانى و توحيدى است و به قدرى در اين مسأله مجدّ بود كه از كوچكترين سنّت و عمل استحبابى دريغ نمىكرد ، تا جائى كه بعضى از معاندان گفتند : اين درجه از زهد و اتيان اعمال مستحبّه را كه قاضى انجام مىدهد از روى اخلاص نيست . او مىخواهد خود را در خارج بدين شكل و\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nشمايل معرّفى كند و الّا او يك مرد صوفى محض است كه براى اين اعمال ارزشى قائل نيست .\r\nروى اين اصل مرحوم قاضى به علوم ظاهريّه التفات داشت .\r\nو ديگر آنكه عالم درس خوانده را كسى نمىتواند گول زند و بفريبد . و امّا اگر اصل تعيين وصىّ در غير علماء دارج و رائج گردد چه بسا شياطينى ادّعاى معرفت كنند و خلقى را به خود بخوانند و مردم ساده‌لوح در دام آنها گرفتار آيند ، و ديگر با هيچ منطقى نتوان ايشان را به اشتباه و خطايشان واقف نمود .\r\nلهذا مرحوم قاضى از شاگردان خود آقاى حاج شيخ عبّاس را كه مردى عالم و بدون هواى نفس و رنج ديده و بلا كشيده بود اختيار فرمود . و ايشان آن ابّهت و مقام و مسند مرحوم استاد قاضى را به نحو كامل و اكمل حفظ كرده و مىكند .\r\nامّا وصىّ باطن آن كسى است كه در باطن خود به كمالات استاد مكمّل بوده باشد و داراى معرفت شهودى و قدرت رهبرى باطنى و سرّى باشد ، گرچه استاد وى را معرّفى نكرده باشد . زيرا كه خواهى نخواهى او از باطن بر نفوس سيطره دارد و شاگردان را به امر خدا هدايت مىنمايد و به راه و روش آنها نظر مىكند و مىرسد .\r\nوصىّ ظاهر از ظاهر ، عمل به مقتضاى وصايتش مىكند و وصىّ باطن از باطن كار مىكند . و چون اين دو با هم توأم شوند چه منافع بيشمارى عائد گردد و چه گلهائى از غنچه‌هاى بوستان توحيد بشكفد !\r\nوصىّ ظاهر ، افراد طالب را قبول مىكند و وصىّ باطن آنها را سوا مىكند و انتخاب مىنمايد . فلهذا افرادى كه مدّتى در تحت تربيت وصىّ ظاهر قرار گرفتند اگر منافق از آب در آمدند وصىّ باطن از اوّل آنها را نمىپذيرد ، و بنابراين پس از مدّتى خود به خود دلسرد شده و برمىگردند يا خداى نخواسته سر از عناد بيرون مىآورند ؛ و شاگردان واقعى را از راه باطن هدايت مىكند . و البتّه در اين صورت چون آنها اهل طلب صادق و نيّت\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nصحيحه مىباشند ، طبعاً با وصىّ باطن آشنائى پيدا مىكنند و از تعاليم وى مستفيض و كامياب مىگردند .\r\nبنابراين روى اين بيان استاد ظاهر و استاد باطن هر دو موجود است و هر كدام مقوّى و مؤيّد دگرى مىباشند و در پيشبرد شاگرد بسوى مقصد اصلى سهميّهء گرانى را بر عهدهء خود دارند . و در اين صورت حتماً بايد ميان استاد ظاهر با باطن مخالفتى اتّفاق نيفتد كه اختلاف دليل بر عدم صحّت طريق است - انتهى محصّل و مفاد فرمايش ايشان . [ 1 
  ]\r\nاز اين عبارت بدست آمد كه ولىّ كامل و استاد باطن احتياج به اثبات ندارد ، بلكه او از باطن هدايت مىكند و طريق معرفت به او همان طريقى است كه قبلًا ذكر شد . و امّا استاد ظاهر كه رتبه ولايت را هنوز حائز نگشته است و تنها در مقام صلاح و تزكيه و تهذيب قرار دارد احتياج به تثبيت و امضاء از ناحيه عارف كامل دارد . زيرا ممكن است افراد مهذّب و در مقام تزكيه و اخلاص بسيار بوده باشند و انسان نداند صلاح در رجوع به كدام يك از آنها است و همهء آنها واجد شرائط دستگيرى ظاهرى و ارشاد ظاهرى باشند ، چنانچه در شاگردان مرحوم قاضى رضوان الله عليه مسأله فقط منحصر به آقاى شيخ عبّاس هاتف نبود ، بلكه بسيارى از بزرگان همچون علّامه طباطبائى و برادرشان و مرحوم آية الله شيخ محمّد تقى آملى و آقا شيخ غلامرضا مرندى و آية الله سيّد حسن اصفهانى و غيرهم كه هر كدام ستاره‌اى تابناك در آسمان معرفت و ارشاد بودند داراى مقام صلاح و قابليّت تربيت و تزكيه را واجد بودند . و امّا اگر انسان تشخيص دهد كه فردى از آنها قابليّت و شرائطش نسبت به ديگرى رجحان داشته قطعاً رجوع به وصىّ ظاهرى ديگر الزامى نخواهد بود . چنانچه مرحوم والد قدّس سرّه با وجودى كه نسبت به وصايت آية الله حاج شيخ عبّاس هاتف علم و اطّلاع داشتند اما مستقيماً تحت نظر\r\n\r\n\r\n","description":"","footnote":"\r\n[ 1 
  ] - روح مجرّد ، ص 489 ، طبع جديد\r\n","page_name":" 497 ","page_number":497},
  {"content":"\r\n\r\nمرحوم علّامهء طباطبائى رضوان الله عليه قرار داشتند و عباراتى را كه در مقام تعريف و تبيين شخصيّت سلوكى و عرفانى علّامهء طباطبائى از ايشان مىشنيديم قابل مقايسه با تعابير از مرحوم آقا شيخ عبّاس هاتف نبود .\r\nمثلًا دربارهء علّامه مىفرمودند : ايشان شخصيّتى است كه ملائكه بدون وضوء اسم ايشان را بر زبان جارى نمىكنند ؛ و يا در مقدّمهء كتاب « توحيد علمى و عينى » چنين نوشته‌اند :\r\n\r\nتعابير مرحوم علّامه از استاد خويش علّامه طباطبائى در كتاب « توحيد علمى و عينى »\r\nو امّا شرح حال و ترجمهءصاحب تذييلات و محاكمات استادنا الأكرم و مولانا الأعظم : حضرت آية الله العظمى حاج سيّد محمّد حسين طباطبائى تبريزى أفاض الله علينا من بركات نفسه به شرح قلم نيايد ، و خامه را توان آن نيست ، و فكر و انديشه را سعه و گسترش آن نه ، كه اطراف و جوانب مقامات علمى و فقهى و حكمى و عرفانى و روح بلند و خلق عظيم او را بررسى كند ، و كمربند منطق و گفتار هيچگاه نمىتواند آن نفس قدسيّه و انسان ملكوتى و روح مجرّد وى را در خود حصر كند .\r\n هر چه گويم عشق را شرح و بيان * چو به عشق آيم خجل گردم از آن\r\nگرچه تفسير زبان روشنگر است * ليك عشق بىزبان روشن‌تر است\r\nچون قلم اندر نوشتن مىشتافت * چون به عشق آمد قلم بر خود شكافت\r\nچون سخن در وصف اين حالت رسيد * هم قلم بشكست و هم كاغذ دريد\r\nعقل در شرحش چو خر در گل بخفت * شرح عشق و عاشقى هم عشق گفت\r\nآفتاب آمد دليل آفتاب * گر دليلت بايد از وى رو متاب \r\n\r\n","description":"","footnote":"","page_name":" 498 ","page_number":498},
  {"content":"\r\n\r\n از وى ار سايه نشانى مىدهد * شمس هر دم نور جانى مىدهد\r\nواجب آمد چونكه بردم نام او * شرح كردن رمزى از إنعام او\r\nاين نفس جان دامنم برتافته است * بوى پيراهان يوسف يافته است\r\nكز براى حقّ صحبت سالها * باز گو رمزى از آن خوش حالها\r\nتا زمين و آسمان خندان شود * عقل و روح و ديده صد چندان شود\r\nگفتم اى دور اوفتاده از حبيب * همچو بيمارى كه دور است از طبيب\r\nلا تُكلِّفنى فإنّى فى الفَناء * كَلَّت أفهامى فلا احصى ثَناء\r\nكلُّ شَىءٍ قالَه غيرُ المُفيق * إن تَكلَّف أو تَصَلَّف لا يَليق\r\nهر چه مىگويد موافق چون نبود * چون تكلّف ، نيك نالايق نمود\r\nخود ثنا گفتن ز من ترك ثناست * كاين دليل هستى و هستى خطاست\r\nشرح اين هجران و اين خون جگر * اين زمان بگذار تا وقت دگر [ 1 
  ] \r\n\r\n\r\n","description":"","footnote":"\r\n[ 1 
  ] - منتخبى است از اشعار مولانا مولوى در مجلّد اوّل ، ص 4 از « مثنوى » ميرزا محمود وزيرى . ( تعليقه )\r\n","page_name":" 499 ","page_number":499},
  {"content":"\r\n\r\nچون حضرت استاد از اين عالم به عالم خلود رحلت فرمود ، و اين حقير با عنوان « مهرتابان » يادنامه‌اى برايشان نوشتم ، با خود گمان مىكردم تا اندازه‌اى توانسته‌ام ايشان را معرّفى كرده باشم و به عاشقان كوى حبيب و مشتاقان لقاى جمال حضرت سرمدى ارائه طريقى نموده باشم . اينك كه گهگاهى همان نوشتهء خود را نگاه مىكنم ، مىگويم : هيهات ، هيهات ! أن أظُنّ أن أصِلَ إلى فهمِ مَغزَى مَعنويّتك ، أو أقدر على أتَفوّهُ بكمال روحانيّتك ، فيرجِع فَهمى كليلًا و عينى خائبًا و حسيرًا و لسانى خارسًا و ثقيلًا !\r\n عنقا شكار كس نشود دام بازگير * كانجا هميشه باد به دست است دام را\r\nسينه‌ام زآتش دل در غم جانانه بسوخت * آتشى بود درين خانه كه كاشانه بسوخت\r\nتنم از واسطهء دورى دلبر بگداخت * جانم از آتش مهر رخ جانانه بسوخت\r\nسوز دل بين كه ز بس آتش و اشكم دل شمع * دوش بر من ز سر مهر چو پروانه بسوخت\r\nماجرا كم كن و بازآ كه مرا مردم چشم * خرقه از سر بدرآورد و به شكرانه بسوخت\r\nهر كه زنجير سر زلف گره گير تو ديد * دل سودا زده‌اش بر من ديوانه بسوخت\r\nآشنائى نه غريب است كه دلسوز من است * چون من از خويش برفتم دل بيگانه بسوخت\r\nخرقهء زهد مرا آب خرابات ببرد * خانهء عقل مرا آتش خمخانه بسوخت \r\n\r\n","description":"","footnote":"","page_name":" 500 ","page_number":500},
  {"content":"\r\n\r\n چون پياله دلم از توبه كه كردم بشكست * همچو لاله جگرم بى مى و پيمانه بسوخت\r\nترك افسانه بگو حافظ و مى نوش دمى * كه نخفتم به شب و شمع به افسانه بسوخت [ 1 
  ] و [ 2 
  ] \r\n\r\nرجوع مرحوم علّامه به وصىّ مرحوم قاضى به دستور علّامه طباطبائى بوده است\r\nو امّا تعبيرى كه ما از ايشان دربارهء مرحوم آية الله آقا شيخ عبّاس هاتف قوچانى وصىّ رسمى مرحوم قاضى رضوان الله عليه مىشنيديم اين بود : « ايشان مرد بىهوائى بود و مرد صادقى بود ؛ و مىگفت : من در خودم چيزى نمىبينم كه مرحوم قاضى مرا وصىّ خود قرار داده است . » و بيش از اين ما از مرحوم والد دربارهء ايشان مطلبى نديديم .\r\nحقير در سالهاى آخر حيات مرحوم والد قدّس سرّه شبى از ايشان پرسيدم : آقاجان ! ما كه خود از نزديك مرحوم آقا شيخ عبّاس قوچانى را ديده بوديم و از خصوصيّات روحى و ميزان كمالات ايشان مطّلع بوديم ؛ شما هم كه در كلمات و تعابيرتان اضافه بر آنچه ما تشخيص داده‌ايم مطلبى نيفزوده‌ايد ؛ حال اين سؤال براى من هست : به چه حجّت و دليل منطقى شما در تطبيق برنامه سلوكى و دستورات به ايشان مراجعه كرديد ؟ و آيا صرف وصايت ايشان حجّت را بر شما تمام نموده بود و ديگر نيازى به ابرام و الزام از ناحيهء ديگر در خود نمىديديد ؟\r\nايشان پاسخ دادند : من سر خود به ايشان مراجعه نكردم ؛ و رجوع من به ايشان به خاطر وصايت ايشان از ناحيه مرحوم قاضى نبود ، بلكه من شاگرد علّامهء طباطبائى بودم و دستورات سلوكى را از ايشان مىگرفتم . و تا آخر زمانى كه در نجف بودم باز تحت نظر و إشراف مرحوم علّامه طباطبائى بودم ؛ ليكن وقتى مىخواستم به نجف مشرّف شوم ايشان براى اينكه من با فردى كه مرحوم قاضى\r\n\r\n\r\n","description":"","footnote":"\r\n[ 1 
  ] - حافظ ، طبع پژمان ، ص 15 ، ( تعليقه )\r\n[ 2 
  ] - توحيد علمى و عينى ، مقدّمه ، ص 35\r\n","page_name":" 501 ","page_number":501},
  {"content":"\r\n\r\nرا ديده و خدمت و حضور با آن رادمرد الهى را تجربه كرده است و مىتواند براى من مفيد باشد به من امر فرمودند كه نزد ايشان بروم و از ايشان به آن مقدار كه خداوند مقرّر فرموده استفاده كنم . و من سرخود پيش آقاى قوچانى نرفتم و فقط و فقط به دستور استادم بوده است ، و در تمام مدّت اقامت در نجف نيز تحت نظر و دستور علّامه طباطبائى بودم ، تا اينكه به حضرت حدّاد رسيدم و در اينجا ديگر مطلب به صورت ديگرى درآمد !\r\n\r\nرجوع به وصىّ ظاهر با بودن فرد اكمل جايز نمى باشد\r\nبنابراين ما مشاهده مىكنيم كه تعيين وصايت نه از اين جهت است كه فرد مورد نظر أكمل و أعلى و أشرف از همهء شاگردان و تلامذهء سلوكى يك عارف كامل است ، بلكه عارف كامل و استاد و اصل بنا به مصالحى يك فرد را رسماً وصىّ خود قرار مىدهد درحاليكه قطعاً و صد البتّه در ميان شاگردان او افرادى هستند كه تفاوت آنها با او بين مغرب و مشرق است !\r\nو اينكه ما گفتيم : شخص براى اينكه سردرگم نشود و به هر فردى مراجعه نكند بايد پيش وصّى ظاهرى برود براى افراد عامى و مبتدى و غير مطّلع است ؛ و امّا براى افراد خبير و مطّلع مطلب نه تنها الزامى و اجبار نيست بلكه رجوع به وصىّ ظاهر با وجود شرائط مساعد و مناسب و سهل الوصول بودن فرد راجح عقلا و منطقاً و شرعاً اشكال دارد ، و اين مطلب كاملًا بديهى است . و آنقدر واضح است كه هر طفل دبستانى نيز مىفهمد . چنانچه اگر مرحوم والد با وجود علّامه طباطبائى به آقاى قوچانى مراجعه مىكردند به همه موازين عقلى و شرعى و عرفى پشت پا مىزده‌اند و كار ايشان هيچگونه توجيه منطقى نمىداشت .\r\nو واضح‌تر و بديهىتر اينكه خود شاگردان آن عارف نبايد به وصىّ ظاهر رجوع كنند ( اگر احساس مىكنند كه حدّ و مرتبه‌اش در حدّ افاده و افاضه نمىباشد ) چنانچه هيچيك از شاگردان مرحوم قاضى به آقاى قوچانى مراجعه نكردند ، و ايشان نيز آنانرا مكلّف و ملزم به پيروى و متابعت از خود ننمود . كدام\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nشاگرد از شاگردان مرحوم قاضى به آقاى قوچانى رجوع نمود ؟ و ايشان به كدام يك از آنها نامه نوشت و يا بطور شفاهى خود را در مقام استاد پس از مرحوم قاضى قلمداد كرد ؟ و يا از شاگردان مرحوم آقا سيّد احمد كربلائى كدام يك به مرحوم آقا سيّد ابوالقاسم لواسانى كه وصىّ ظاهرى ايشان بود مراجعه كردند ؟\r\nاز اينجا استفاده مىشود كه رجوع به وصىّ ظاهرى فقط يك ارائه طريق است ، آن هم براى مبتدئين و آنها كه چندان سررشته و اطّلاعى از ميزان رشد و ارتقاء روحى و كمالات استاد ندارند ، و در رجوع به افراد صالح و حائز شرائط دچار سردرگمى و تشويش خواهند شد ؛ و امّا براى خود شاگردان ولىّ كامل و عارف و اصل و يا براى افرادى كه مىتوانند به فرد أكمل و أعلى و أزكى مراجعه كنند ( چون علّامه طباطبائى قدّس سرّه و غيره ) رجوع به وصىّ ظاهر ، هم عقلا و هم عرفاً و هم شرعاً محلّ اشكال و شبهه است . و اين نكته بسيار مهمّ و قابل دقّت است .\r\nدر جائى كه در شرع رجوع به اهل ذكر به عنوان يك تكليف الهى و عقلى واجب شمرده شده است ، چنانچه مىفرمايد : ( فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ) [ 1 
  ] ، و يا آياتى كه دلالت بر وجوب اطاعت از فرد اعلم را مىكند ، و در لسان روايات نيز به حدّ تواتر بيان شده است ، آنوقت به چه دليل شرعى و غيره انسان مىتواند به غير أعلم و أبصر با وجود آن مراجعه نمايد ؟ ! در اينجا است كه آنچه نبايد بشود پس از ارتحال حضرت والد رضوان الله عليه به وقوع پيوست ، و عدم توجّه به اين نكتهء حياتى خسران و خسارتى را بر مكتب و مرام و ممشاى بسيارى از مدّعيان پيروى و اتبّاع از آن مرد الهى و رجل مَيدان توحيد و معرفت وارد آورد ، و اى كاش كه اين چنين نمىشد و اين گونه پيش نمىآمد !\r\n\r\n\r\n","description":"","footnote":"\r\n[ 1 
  ] - سوره النّحل ( 16 ) ذيل آيه 43 ، و سوره الأنبياء ( 21 ) ذيل آيه 7\r\n","page_name":" 503 ","page_number":503},
  {"content":"\r\n\r\nتعيين وصىّ ظاهر از ناحيه ولىّ خدا الزامى نمى باشد\r\nالبتّه اين‌نكته نبايد فراموش شود كه تعيين وصىّ ظاهر براى ولىّ خدا بهيچوجه ضرورت و الزامى ندارد . ولىّ خدا به مقتضاى اشراف كلّى و بصيرت بر شرائط زمان و اجتماع و ساير امورى كه حتّى ممكن است چه بسا از ديدگان ما مخفى باشد ، يا وصىّ ظاهر تعيين مىكند و يا نمىكند ؛ اين مسأله به خواست و ارادهء او تعلّق دارد ، چنانچه اصل اين نكته نيز در طول ازمنهء گذشته به ثبوت رسيده است . من باب مثال مرحوم آخوند ملّاحسينقلى همدانى وصىّ ظاهر تعيين نفرموده بودند ، و يا مرحوم شيخ محمّد بهارى و يا مرحوم حاج شيخ محمّد جواد انصارى همدانى و يا مانند مرحوم علّامه طباطبائى و بسيارى ديگر از اولياى الهى با وجود تصدّى مقام ارشاد و تربيت در دوران حيات خود اصلًا وصىّ ظاهر نداشتند .\r\nبرخى از سلسله‌هاى صوفيّه نظير نعمت اللهيّه معتقدند كه مسأله ولايت و تصدّى مقام تربيت و ارشاد بايد از طرف ولىّ قبل كتباً يا شفاهاً به ولىّ بعد تفويض گردد ، در غير اين صورت دستگيرى و تربيت او هيچ مجوّزى نداشته ، و مستند به يك اصل و حقيقت كه نفس ولىّ با استناد و ربط و تعلّق به آن حقيقت مُجاز و مأذون به تربيت و ارشاد است نخواهد بود ، و ارشاد او باطل و رجوع به يك چنين فردى لغو و بيهوده است .\r\nاين مسأله صرفاً يك ادّعا و يك عقيده است ، و هيچ مدرك علمى و فنّى و دليلى بر اثباتش قائم نشده است . اينان مقام تعبّد و تنزيل را با مقام حقيقت و واقع و حيازت شرائط و لوازم هدايت و دستگيرى باطنى كه همان طلوع ولايت حقّ در نفس ولىّ خدا است اشتباه گرفته‌اند . آنچه نياز به اجازه و دستور و اثبات دارد وصايت ظاهرى است نه ولايت باطنى و وصايت باطنى . وصايت باطنى مقام حقيقت و فعل است و با حيثيّت اعتباريّه و تنزيليّه كه در مقام اثبات يعنى تعيين وصىّ ظاهر است زمين تا آسمان تفاوت دارد . حجّيت رجوع به ولىّ باطن\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nتكوينى و عقلى است ، و امّا در وصىّ ظاهر تعبّدى و نقلى و تنزيلى است ؛ مانند حجّيت كلام امام عليه‌السّلام و يا كلامى كه شخص از امام عليه‌السّلام نقل كند . در صورت اوّل نفس كلامى كه از امام عليه‌السّلام شنيده مىشود حجّيت عقلى و طبعى دارد ، و امّا در صورت دوّم خير ؛ مگر اينكه دليلى بر قبول كلام فردى از ناحيه امام عليه‌السّلام وارد شود .\r\nو روى همين اصل اطاعت از وصىّ ظاهر نه عقلًا و نه شرعاً الزامى نيست ؛ و اينكه چشم بسته هر چه بگويد بايد پذيرفت ، ابداً اينطور نيست و بايد كلام او را با ملاكات شرعيّه و عقليّه سنجيد ، اگر منافات نداشت آنگاه انسان به آن عمل مىكند .\r\nو امّا مطلب و مسأله در مورد ولىّ خدا و عارف كامل اينطور نيست ، و بايد سمعاً و طاعةًبدون برو برگرد و بدون چون و چرا هر چه از او بعنوان امر و دستور صادر مىشود فوراً به منصّه اطاعت و انقياد درآورد ؛ چنانچه توضيح اين مسأله قبلًا گذشت و إن شاء الله نيز قدرى دربارهء او سخن خواهيم گفت .\r\nو امّا آنچه مرحوم حدّاد قدّس الله نفسه دربارهء عدم منافات بين طريق وصىّ ظاهر و وصىّ باطن و تأييد آن دو يكديگر را فرمودند عين حقّ و عين واقع است . زيرا راه اولياى خدا و مسير آنان راه صدق و راه خلوص و راه حقّ و توحيد است ، و در توحيد ديگر تو و منى معنى ندارد ، و از مصالح دنيوى و دواعى نفسانى و آنچه مردم بدان مبتلا و درگير مىباشند اصلًا و ابداً خبرى نيست ، و اگر باشد در مشروعيّت طريق آن دو تأثير خواهد گذارد ؛ زيرا از جانب وصىّ ظاهر ، او نمىتواند با فعل و گفتار ولىّ باطن مخالفت كند ( و فرض مسأله هم درباره ولىّ باطن است ) و ولىّ خدا نبايد فردى را وصىّ ظاهر خود كند كه با روش و منهاج ولىّ خداى ديگر كه پس از او زمام امور تربيت و تزكيه را بدست مىگيرد تعارض و تنافى داشته باشد ، و اين خلاف فرض است .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nو امّا از ناحيه ولىّ باطن و عارف كامل ، او نبايد كارى كند كه فعل و عمل استاد قبل از خود را به زير سؤال ببرد و او را از مشروعيّت خارج سازد ؛ و بايد در باطن با قدرت نفسى و ارادهء ملكوتى خود حال و وضعيّت و اطوار وصىّ ظاهر را به قوام آورد و او را كنترل نمايد و از باطن گرچه خود او نيز نداند او را اشراب كند ؛ و اين مطلب از اسرار و رموز ربط و تعلّق بين وصىّ ظاهر و ولىّ باطن است .\r\n\r\nكلام عبدالرّحمن جامى در « نفحات الانس » راجع به وصايت ظاهر و باطن\r\nدر كتاب « نفحات الانس » تأليف عبدالرّحمن جامى راجع به وصىّ ظاهر و باطن پس از مولانا چنين نوشته است :\r\nسؤال كردند كه بخلافت مولوى مناسب كيست ؟ فرمود كه : چلپى حسام الدّين ! تا سه بار اين سؤال و جواب مكرّر شد ؛ چهارم بار گفتند كه : نسبت به سلطان ولد ( فرزند مولانا جلال الدّين محمّد بلخى ) چه مىفرمائيد ؟ فرمود كه : وى پهلوان است ، حاجت به وصيّت نيست !\r\nاز اين بيان استفاده مىشود كه سلطان ولد از وصىّ ظاهر مولانا قويتر و ادراك مراتب توحيد را بهتر و بيشتر كرده بود .\r\nو دربارهء سلطان ولد چنين گويد :\r\nوى سيّد برهان الدّين محقّق و شيخ شمس الدّين تبريزى را خدمتهاى شايسته كرده بود ، و با شيخ صلاح الدّين كه پدر خاتون وى بود ارادت تمام داشت ، و پانزده سال حسام الدّين را قائم مقام و خليفه پدر خود مىداشت ، و بسالهاى بسيار كلام والد خود را بلسان فصيح و بيان فصيح تقرير مىكرد . وى را مثنوى است بر وزن حديقه حكيم سنائى ، بسى از معارف و اسرار در آنجا درج كرده است . بارها خدمت مولانا ويرا خطاب كردن : أنت أشبهُ النّاس بى خَلقًا و خُلقًا ! و عظيم دوستش داشتى . گويند كه : بقلم ستبر بر ديوار مدرسه خود نوشته بود كه : بهاء الدّين ما نيكبخت است و خوش زيست و خوش مىرود ، و الله اعلم .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nو گويند كه روزى وى را نوازش مىفرمود و مىگفت : بهاء الدّين ! آمدن من به اين عالم جهت ظهور تو بود ، اين همان سخنان قول منست ، و تو فعل منى !\r\nو دربارهء فرستادن او نزد مولانا شمس الدّين تبريزى به دمشق و حالات وى در بين راه چنين گويد :\r\nچون به قونيه رسيد مولانا شمس الدّين خدمتهاى سلطان ولد را با مولانا تقرير ميكرد و مىگفت كه : من وى را چنين گفتم و وى جوابم چنين مىداد ، و بشاشت بسيارى نمود . پس گفت : مرا از موهبت حقّ تعالى دو چيز است : سَر و سِرّ . سر را در راه مولانا به اخلاص فدا كردم ، و سرّ را به بهاء الدّين ولد بخشيدم . اگر بهاء الدّين را عمر نوح بودى و همه را در اين راه صرف كردى آنش ميسّر نشدى كه در اين سفر از من به وى رسيد ؛ اميد است كه از شما نيز نصيبها يابد .\r\nچون خدمت مولانا به جوار حقّ پيوستند بعد از روز هفتم ، چلپى حسام‌الدّين برخاست و با جمع اصحاب پيش سلطان ولد آمد و گفت : مىخواهم كه بعد اليوم بر جاى پدر نشينى و مخلصان و مريدان را ارشاد كنى و شيخ راستين ما باشى ، و من در ركاب تو غاشيه بر دوش نهاده بندگى كنم ؛ و اين بيت بخواند :\r\n بر خانهء دل اى جان آن كيست كه استاده * بر تخت شه كه باشد جز شاه و شاهزاده \r\nسلطان ولد سر نهاد و بسيار گريست و فرمود كه : الصّوفى أولى بخِرقَته و اليَتيم أحرى بحِرفَته . همچنانكه در زمان والدم ، خليفه و بزرگوار بودى همچنين در اين زمان خليفه و بزرگوار مائى . [ 1 
  ]\r\nمطالب « طرائق الحقائق » راجع به وصايت ظاهر و باطن\r\nو همچنين درباره مسأله وصايت ظاهر و باطن نسبت به حضرت شاه نعمت الله ولىّ رضوان الله عليه در كتاب « طرائق الحقائق » و غيره چنين مذكور است !\r\nآنگاه آن سرور دودمان امامت ، خلفاء و درويشان و مخلصان را طلب داشته\r\n\r\n\r\n","description":"","footnote":"\r\n[ 1 
  ] - نفحات الانس جامى ، منتخبى از صفحات 463 ، 469 ، 470 ، 471\r\n","page_name":" 507 ","page_number":507},
  {"content":"\r\n\r\nمنصب ولايت عهد و ارشاد طوايف عباد را به ولد ارشد خود ، شاه خليل الله تفويض فرمود و گفت :\r\n\r\nمطالب « طرائق الحقائق » راجع به وصايت ظاهر و باطن\r\nما را به درگاه حىّ قيّوم مىبايد رفت . آنكه ما را غسل دهد از اوتاد و كسى كه بر ما نماز گزارد از اقطاب خواهد بود . و چون دو روز گذشت و روز پنجشنبه بيست و دوّم شهر رجب المرجّب سنه اربع و ثلاثين و ثمان مأة ( 834 ) در رسيد كلمهء طيّبه شهادتين بر زبان عرفان بيان جارى ساخته ، طاير روح مقدّسش بجانب حظائر انس پرواز نمود .\r\nاز وقوع اين حادثهء شامله ، نائره حزن و الم بر كانون درون اشراف بنىآدم تافت ؛ و از حدوث اين واقعهء كامله ، فزع اكبر در عالم اصغر سمت ظهور يافت . مريدان و خلفاى آن حضرت بجاى اشك ، خون دل از ديده گشودند ؛ درويشان سلسله و اصحاب هدايه از غايت اندوه در خاك و خونِ ديدهء خود غلطان بودند . صعوبت آن مصيبت نه به مثابه‌اى بود كه زبان قلم به كيفيّت تحرير آن تواند پرداخت ، و شدّت اندوه آن تعزيت نه آن مرتبه داشت كه قلم و زبان شرح آن را در اين اوراق مبين تواند ساخت .\r\nچون زمانى از رحلت آن حاوى كمالات انسانى گذشت ، باباحاجى نظام‌الدّين كيجى كه خليفة الخلفاى سلسلهء نعمت اللهيّه بود و در آن وقت در اقليد توابع ابرقوه مىبود به طىّ الارض حاضر گرديده ، به وظائف آداب و سنن به غسل آن حضرت قيام نمود . بعد از آن مِحَفَّه آن سرور را به مسجد جامع كرمان برده ، سادات و علماء منتظر بودند كه آيا سعادت امامت و پيشنمازى از كدام سعادتمند خواهد بود .\r\nناگاه أمير شمس الدّين محمّد ابراهيم بمى از بم آمده و با كسى متكلّم نگرديده ، و در پيش ايستاد و بر آن جنازه مغفرت اندازه نماز گزارد . آنگاه تابوت منوّر را به ماهان برده در خانقاه مقدّسه ، كه حالا مطاف طواف اكابر آفاق است به خاك سپردند ! [ 1 
  ]\r\n\r\n\r\n","description":"","footnote":"\r\n[ 1 
  ] - مجموعه در ترجمهء احوال شاه نعمت الله ولىّ ، ص 192 و 193\r\n","page_name":" 508 ","page_number":508},
  {"content":"\r\n\r\nو نيز در كتاب « تاريخ كرمان » گويد :\r\nالحاصل آن جناب در پنجشنبه بيست و دوّم رجب سنه هشتصد و سى و چهار در شهر كرمان به جنان خراميد . مدّت عمر آن بزرگوار يكصد و چهار سال بود . يك شب قبل از ارتحال به مريدان وصيّت فرمود كه : نعش مرا غسل داده كفن نموده در مسجد جامع شهر كه از بناهاى مبارز الدّين محمّد است بگذاريد . بر من نماز نخواهد گزارد مگر قطب زمان و ولىّ حقّ . مريدان به فرموده عمل نموده منتظر بودند كدام امام نماز گزارد . ناگاه سيّد شمس‌الدّين ابراهيم پدر راقم « بم‌نامه » كه مستغنى الوصف است با سر و صورت خاك‌آلود از بم وارد شده به نماز آن جناب قيام نمود . نعش را مريدان بدوش كشيده به ماهان بردند و در همان موضع كه سيّد شمس‌الدّين صلاح ديده بود دفن كردند . [ 1 
  ]\r\nدر اينجا نيز مشاهده مىكنيم كه آن جناب وصىّ ظاهرى داشتند و باطنى ، كه هر كدام از آنها به مهمّ خود و تكليف الهى قيام مىنمودند . و اين يك مسأله اعتبارى و سليقه‌اى و دل‌بخواهى نيست . چه بسا بزرگانى كه فردى را در بين اولاد و ارحام و منتسبين خود نيافتند كه به او وصيّت نمايند ، و آن را در خارج از حيطهء روابط و تعلّقات ظاهرى و نسَبى و خويشاوندى قرار دادند ؛ زيرا مسأله چنان كه گذشت خارج از محدوده اعتبار و تعلّقات شخصى و نفسانى است ، و كار ولىّ خدا و عارف بالله بر محوريّت حاقّ واقع و مصلحت حقيقى و الهى دور مىزند ، نه بر محوريّت ملاكات دنيوىّ و زد و بندهاى متعارف مادّى و شيطانى .\r\nاز باب مثال مرحوم قاضى رضوان الله عليه به هيچ يك از آقازادگان خود وصيّت نكردند ، و وصىّ ظاهرى خود را مرحوم قوچانى قرار دادند . ايشان در وصيّت نامه‌شان نسبت به امور شرعى و حقوقى و امور روحانى و سلوكى چنين نگاشته‌اند :\r\n\r\n\r\n","description":"","footnote":"\r\n[ 1 
  ] - تاريخ كرمان ، ص 579 و 580\r\n","page_name":" 509 ","page_number":509},
  {"content":"\r\n\r\nوصيّتنامه مرحوم قاضى رضوان الله عليه\r\nبسم الله الرّحمن الرّحيم\r\nالحمد للّه الذى لا يَبقى إلّا وجهُه و لا يَدوم إلّا ملكُه\r\nو الصّلوةُ و السّلام على خاتَم النبيّينَ الّذى هو البحرُ و الأئمّة الأطهارِ من عترَتِه جِواريه و فُلكه\r\nصلّى الله عليه و عليهم و سلّم ما سُلِك سُلكَه و نُسكَ نُسكَه\r\nو بعد : وصيّت از جملهء سنن لازمه است ، و بندهء عاصى علىّ بن حسين الطباطبائى چندين مرتبه وصيّت‌نامه نوشته است ، و اينكه در اين تاريخ كه روز چهارشنبه دوازدهم ماه صفر سنهء هزار و سيصد و شصت و پنج 1365 است ، ناسخ همهء آنها است . و اين وصيّت‌نامه دو فصل است : يك فصل در امور دنيا ، فصل ديگر در امور آخرت است .\r\nمقدّم داريم ذكر دنيا را چنان كه حقّ تبارك و تعالى در خلقت و ذكر آن را مقدّم داشته است .\r\nپس مىگويم كه : وصىّ و جانشين بنده در امور دنيا علويّه محترمه امّ ابيها دختر بزرگم كه ديانت و عدالتش درست است ؛ مُعزَى إليها وصىّ است كه كارهاى بنده را بعد از وفات به دستيارى نور چشمان : ميرزا محمّد تقى و ميرزا مهدى حفظهما الله بجا بياورد ؛ هر چه علويّه بگويد ، ايشان و غير ايشان قبول نموده اعتراض ننمايند . . .\r\nفصل دوّم در امور آخرت است و عمدهء آنها توحيد است ؛ خداى تعالى مىفرمايد : ( إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ ) . [ 1 
  ]\r\nو اين مطلب حقيقتش به سهولت به دست نمىآيد . و از اولادهاى بنده كسى تا حال مستعدّ تعليم آن نديده‌ام ، و از رفقاء هنوز وصىّ امور آخرتى معيّن نكرده است كه شما را به پيروى او امر كنم . عجالتاً اين شهادت را از بنده تحمّل نمائيد .\r\n\r\n\r\n","description":"","footnote":"\r\n[ 1 
  ] - سوره النّسآء ( 4 ) صدر آيه 48 و 116\r\n","page_name":" 510 ","page_number":510},
  {"content":"\r\n\r\nأشهدُ أن لا إله إلّا الله وَحدَه لا شَريكَ لَه ، كما شَهِد اللَهُ لِنفْسِه و ملائكَتُه و اولوا العِلم مِن خَلقِه لا إلهَ إلّا هو العزيز الحَكيم . إلهًا واحدًا أحدًا صمدًا لم يَتّخِذ صاحِبةً و لا وَلدًا . لا شَريكَ لَه فى الوجودِ و لا فى الالُوهيَّة و لا فى العُبوديَّة ، و اشهِد اللَه سُبحانَه و ملائكَتَه و أنبيائه و سماءَه و أرضَه و مَن حَضَرنى مِن خَلقِه و ما يُرى او ما لا يُرى ، و اشهِدُكم يا أهلى و إخوانى علَى هَذه الشّهادَة بَل كلَّ مَن قَرأ هذا الكتابَ و بَلغَتْه شهادتى و كفَى باللهِ شَهيدًا . و أشهَد أنّ مُحمّدًا عَبدُه و رَسولُه ، جاءَ بالحَقِّ مِن عِندِه و صَدَّق المُرسَلينَ ، و أنّ أوصيائَه مِن عِترَتِه اثنَى عشَر رجُلًا أوّلُهم أميرُالمؤمنين علىّ بن أبىطالبٍ و آخِرُهم الإمامُ المُنتظَرُ القائمُ بالحقِّ و أنّهُ فى هَذِه النَّشأةِ حَياتُه حياةً جسديّة و أنّه سَوف يَظهَر و يُظهرُ دِينَ الحقِّ صلّى اللهُ عليهِ و علَيهم أجمَعين . و أشهَد أنّ البَعثَ حقٌّ و النُّشور حَقٌّ و كلَّ ما جاءَ به رَسولُ اللهِ و قالَه أوصياؤهُ صلّى اللهُ علَيه و علَيهم حَقٌّ لا ريبَ فيهِ . أسألُ اللهَ المَوتُ علَى هَذه الشَّهادَةِ و هو حَسبُنا جَميعًا و نِعمَ الوَكيلُ و الحَمدُ للّه رَبِّ العالَمين .\r\nامّا وصيّتهاى ديگر : عمدهء آنها نماز است . نماز را بازارى نكنيد ، اوّل وقت بجا بياوريد و با خضوع و خشوع ؛ اگر نماز را تحفّظ كرديد همه چيزتان محفوظ مىماند . و تسبيحهء صدّيقهء كبرى سلام الله عليها ، و آية الكرسى در تعقيب نماز ترك نشود .\r\nآن اهمّ واجبات است . و در مستحبّات ترك تعزيه‌دارى و زيارت حضرت سيّدالشّهداء مسامحه ننمائيد .\r\nو روضهء هفتگى ولو دو سه نفر باشد اسباب گشايش امور است . و اگر از اوّل عمر تا آخرش در خدمت آن بزرگوار از تعزيت و زيارت و غيرهما بجا بياوريد هرگز حقّ آن بزرگوار اداء نمىشود . و اگر هفتگى ممكن نشد دههء اوّل محرم ترك نشود .\r\nديگر آنكه اگر اين حرفها آهن سرد كوبيدن است ولى بر بنده لازم است بگويم : اطاعت والدين ، حسن خلق ، ملازمت صدق ، موافقت ظاهر با باطن ، و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nترك خدعه و حيله ، و تقدّم در سلام و نيكوئى كردن با هر برّ و فاجر مگر در جائى كه خدا نهى كرده . اينها را كه عرض كردم و امثال اينها را مواظبت نمائيد .\r\nالله الله كه دل هيچ كس را نرنجانيد .\r\n تا توانى دلى به دست آور * دل شكستن هنر نمىباشد \r\nشهد بذلك سيّد هاشم هندى - شهد بذلك عبّاس هاتف القوچانى .\r\nبسم الله الرّحمن الرّحيم - هذه الورقه صحيحة معتبره و وصيّته أعلى الله مقامه بما رقم فى الورق تأييد محقّق لدى الأحقر الجانى جمال الموسوى الگلپايگانى .\r\nبسم الله الرّحمن الرّحيم - قد صحّ ما سطر فى الورق لدى الأحقر الجانى ، الأحقر عبد النّبىّ العراقى ؛ صحيح است .\r\nالبتّه در زير وصيّتنامه عبارتى غير واضح مشاهده مىشود كه اسم آقاى قوچانى در آن به چشم مىخورد ولى مشخّص نيست كه ايشان به عنوان وصىّ در آن مكتوب قيد شده‌اند يا به عنوان و جهت ديگر ، والله العالم .\r\n\r\nوصيّتنامه مرحوم حاج سيّد هاشم حدّاد رضوان الله عليه\r\nو همينطور دربارهء حضرت حدّاد روحى فداه ايشان به هيچكدام از فرزندانشان وصيّت ننموده‌اند و وصىّ ايشان ظاهراً و باطناً حضرت والد رضوان الله عليه مىباشند . ايشان در وصيّت‌نامه به حضرت والد روحى فداه چنين فرموده‌اند :\r\nبسم الله‌الرّحمن الرّحيم\r\nهو الحىّ الّذى لا يموت\r\nالحمد للّه رب العالمين و صلّى الله على محمّد و آله الطّاهرين\r\nامّا بعد : حقير ، سيّد هاشم حدّاد وصىّ و جانشين قرار دادم از طرف خودم ، چه در حال حيات و چه در حال ممات ، در امور شريعت و در امر طريقت و تربيت افراد براى وصول به حقّ ، آقاى سيّد محمّد حسين حسينى طهرانى را ؛\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nو ايشان لسان من است و ايشان مورد اعتماد من مىباشد و به ديگرى اعتمادى ندارم .\r\nو السّلام عليكم و رحمة الله و بركاته\r\n6 شهر ربيع الأول 1397 هجرى قمرى\r\nسيّد هاشم\r\nاين وصيّت‌نامه چنانچه از لحن تعابير آن پيدا است علاوه بر تعيين وصىّ ظاهر حكايت از وصايت باطنى نيز دارد ؛ گرچه وصايت باطن احتياجى به تعيين و جعل ندارد ، و آن در وادى ديگر و ملاكات ديگر است و راه وصول به آن غير از طريق و راه وصول به وصىّ ظاهر است ، چنانچه گذشت . ولى در اينجا گويا حضرت آقاى حدّاد پرده از احراز اين حيثيّت نيز برمىدارند . و اين مسأله جداى از تصريحاتى است كه شفاهاً در طول حيات خود به كثيرى از افراد فرموده‌اند ؛ بطوريكه اين قضيّه براى همه مانند روز روشن بود كه مرحوم والد روحى فداه در زمان خود حضرت ايشان به ولايت باطنى و مرتبه تجرّد و توحيد و بقاء أتمّ رسيده بودند .\r\nاز جمله به خود حقير فرمودند : من آنچه را كه داشتم به سيّد محمّد حسين دادم ! و يا اينكه به بنده فرمودند : سيّد محمّد محسن ! اگر در تمام روى زمين بگردى مانند پدرت را پيدا نخواهى كرد ! و يا اينكه فرمودند : سيّد محمّد حسين حقيقت من است و او است كه باطن مرا اظهار و تبيين مىنمايد !\r\nو از قبيل اين عبارات كه بطور صريح و وضوح و قابل فهم براى همه بدون هيچ پرده‌پوشى و تقيّه و اخفاء ، دلالت بر حيازت مرتبه ولايت و استخلاف باطنى حضرت حدّاد داشت . بطوريكه وقتى حضرت حدّاد به عالم بقاء رحلت فرمود براى هيچ أحدى جاى كمترين شكّى نبود كه همان مرتبه از كمال و همان رتبه از توحيد و تجرّد و بقاء بدون سرسوزنى نقصان و خلأ از براى حضرت والد روحى فداه محقّق شده بود ، و خصوصاً براى بنده و امثال بنده كه از نزديك\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nشاهد اطوار و اقوال و رفتار حضرت والد بوديم اين نكته مانند آفتاب روشن بود .\r\n\r\nنتيجه و خلاصهء بحث وصايت\r\nآنچه از مطالب گذشته به دست مىآيد اينست كه :\r\nاوّلًا : وصايت ظاهر از ناحيه استاد كامل و عارف و اصل براساس رعايت و سنجش مصالح و ملاحظاتى است كه نفس قدّوسى و ضمير ملكوتى او با إشراف بر امور شخصى و اجتماعى به فردى اعطاء مىشود ، و چنانچه خود حضرت والد روحى فداه در كتاب « روح مجّرد » فرمودند : بايد امضاء و اظهار شود ، و مكتوباً قابل رؤيت و مشاهده همگان باشد . [ 1 
  ] و حقيقت مطلب هم به همين كيفيّت است ؛ زيرا مقام ارشاد و تربيت براى چنين فردى مقام اثبات و جعل است ، بخلاف وصايت باطنى كه مقام آن مقام ثبوت و تكوين و وجود است . و مسلّماً براى مقام اثبات و جعل ، احتياج به اعتبار و تنزيل جاعل است ، بخلاف مقام ولايت تكوينى و باطنى .\r\nثانياً : تعيين وصىّ ظاهرى بهيچوجه دليل بر اكمليّت فرد وصىّ بر ساير شاگردان و تلامذه عارف قبل و استاد كامل نيست ، و يا حتّى بر ساير افراد در خارج از حيطهء تربيت استاد قبل نمىباشد . چنانچه بطور وضوح اين مطلب درباره وصىّ ظاهرى مرحوم قاضى رضوان الله عليه در مقايسه با ساير شاگردان ايشان به چشم مىخورد ، و خود حضرت والد كراراً بر اين موضوع تأكيد مىورزيد ، و از گفتار ايشان دربارهء علّامه طباطبائى ، و نيز اخوى محترم ايشان مرحوم آية الله سيّد محمّد حسن طباطبائى بطور وضوح اين نكته روشن و واضح است .\r\nثالثاً : رجوع به وصىّ ظاهر فقط براى مبتدئين و افرادى است كه تازه مىخواهند وارد سلوك شده و از بركات تربيت و ارشاد عارف كامل به عالم بقاء شتافته بهره‌مند گردند ؛ امّا براى خود شاگردان آن استاد و يا حتّى براى غير آن\r\n\r\n\r\n","description":"","footnote":"\r\n[ 1 
  ] - روح مجرّد ، ص 489 ، 490\r\n","page_name":" 514 ","page_number":514},
  {"content":"\r\n\r\nشاگردان نه تنها ضرورت و الزامى ندارد ، بلكه لغو و عبث خواهد بود و چه بسا ترجيح مرجوح بر راجح لازم آيد ، چنان كه در مورد شاگردان مرحوم قاضى نيز به همين نحو بوده است ، و حتّى براى مرحوم والد قدّس سرّه با اينكه از شاگردان مرحوم قاضى نبوده‌اند و با اينكه مىدانستند وصىّ رسمى و ظاهرى ايشان چه كسى است ، باز تربيت و تزكيه خود را به دست با كفايت حضرت علّامه طباطبائى رضوان الله عليه سپردند و به امر ايشان در وقت عزيمت به نجف اشرف به آقاى قوچانى مراجعه كردند .\r\nرابعاً : تعيين وصىّ ظاهر دليل اين نمىشود كه در تمام عالم فقط بايد به آن شخص مراجعه كرد ؛ زيرا هيچ دليلى چه كتباً و چه شفاهاً وجود ندارد كه استاد كامل گفته باشد : تعيين وصيّت ظاهر به معناى انحصار مسأله تربيت و تزكيه در وجود وصىّ ظاهر است ، و هر كس بخواهد به فرد ديگرى ولو اينكه اكمل از وصىّ ظاهر باشد رجوع كند ، باطل و عمر او به فناء خواهد رفت و هيچ مرتبه‌اى عائد او نخواهد شد . بلكه تعيين وصىّ ظاهر به اين معنى است كه اگر فردى بخواهد از راه و ممشى و منهاج سلوكى آن عارف كامل مطّلع و باخبر گردد اين فرد مورد وثوق و صلاح مىباشد ، به همين مقدار نه بيشتر .\r\nبلى در وصيّت‌نامه حضرت‌حدّاد روحى فداه به اين نكته اشاره شده‌است كه غير از ايشان هيچ فردى قابليّت براى ارشاد و تربيت در نزد حضرت حدّاد وجود ندارد !\r\nخامساً : اطاعت و انقياد از دستورات و فرامين وصىّ باطن و فاتح ولايت توحيد و تجرّد از أوجب واجبات و ألزم اشياء مىباشد ، و اگر سالك به اندازه سر موئى از ارشادات و دستورات او سرپيچى كند به همان مقدار موجبات خسران و بدبختى خود را فراهم آورده است . امّا اطاعت و انقياد از دستورات وصىّ ظاهر بطور دربست و سربست نمىباشد ، بلكه بايد رعايت مراتب لزوم و اهتمام را\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nانسان بنمايد ، و چه بسا مطلبى عالىتر و نظريّه‌اى متكامل‌تر به ذهن و نفس انسان خطور كند ، و چنانچه شخص مبتدى نباشد و خود ، اهل خبره و اطّلاع باشد اين مسأله بيشتر و واضحتر خود را روشن مىسازد . چنانچه در ارتباط بين مرحوم والد قدّس سرّه با آقاى قوچانى در نجف مطلب از اين قرار بود ، و خود ايشان در ادراك مطالب و حقائق سلوكى چه بسا در بعضى از اوقات نظرشان را إعمال مىكردند ؛ گرچه مقام ادب و تواضع ايشان هيچگاه اجازه نداد كه از اين مطلب در ملأ عام پرده بردارند . ولى حقير از آنجا كه بيشتر راجع به اين مسائل و مطالب با ايشان حشر و نشر و بحث و گفتگو داشتم به اين نكته كاملًا وقوف و علم دارم ، و اگر مقام و موقعيّت ادب و تواضع ايشان نبود ( كه هنوز هم مسأله بجاى خود باقى است و تغييرى نكرده است ) و خوف آن نداشتم كه مبادا ابراز و اظهار اين مسأله موجب رنجش و تكدّر خاطر ايشان در آن عالم گردد ، همانا به ذكر جزئيّات و مصاديق اين مسأله اشاره مىكردم .\r\nبه نظر مىرسد كه مطلب آنطور كه بايد و شايد توضيح و تبيين گرديده و ابهامى راجع به آن وجود نداشته باشد ، و اينك به ذكر و شرح مطلب ديگر كه تعيين وصىّ ظاهر و يا عدم آن از ناحيه حضرت والد رضوان الله عليه است مىپردازيم ، و كيفيّت تطبيق مطالب گذشته را در ارتباط با منهج سلوكى و عرفانى و تربيتى حضرتش بيان مىكنيم .\r\nبروز فتنهء كبرى پس از ارتحال علّامه طهرانى قدّس سرّه\r\n\r\nبروز فتنهء كبرى پس از ارتحال علّامه طهرانى قدّس سرّه\r\n( رَبَّنا إِنَّكَ تَعْلَمُ ما نُخْفى وَ ما نُعْلِنُ وَ ما يَخْفى عَلَى اللَّهِ مِنْ شَىْءٍ فِى الْأَرْضِ وَ لا فِى السَّماءِ ) [ 1 
  ] .\r\nاللَهمّ إنّك‌َتَعلَم أنّهُ لَم يكُن ما كانَ مِنّا تَنافُسًا فى سُلطانٍ و لا الْتِماسًا مِن فُضولِ\r\n\r\n\r\n","description":"","footnote":"\r\n[ 1 
  ] - سوره إبراهيم ( 14 ) آيه 38\r\n","page_name":" 516 ","page_number":516},
  {"content":"\r\n\r\nالحُطامِ ولكِن لِنَرى المَعالِمَ مِن دِينِك و نُظهِرَ الإصلاحَ فى بِلادِك . [ 1 
  ]\r\nاين قلم از آنجا كه به حسّاسيّت فوق العاده و ظرافت و لطافت و صحّت و اتقان و حقّانيّت مكتب و منهاج حضرت سيّدنا الاستاد ، والد معظّم ، علّامه سيّد محمّد حسين حسينى طهرانى أفاض الله عليه من شآبيب رحمته و أنوار بحار تجرّده و توحيده و أسكنه بحبوحة جنّاته فى جوار ائمّة الميامين و حجج ربّ العالمين وقوف كامل دارد ، و نيز از آنجا كه اين مسأله آسان به دست نيامده است بلكه مجاورت و مصاحبت و معاشرت قريب چهل سال از نزديك و در بيت آن بزرگ در سفرها و حضرها ، در صحّت‌ها و مرض‌ها ، در احوالات عادى و شدائد و خلاصه در تمام مراحل و ادوار و اطوار حيات ، اين تجربه ثمين و گرانقدر و بصيرت به احوال ايشان را نصيب اين حقير كرده است ، فلهذا همين حسّاسيّت و اهميّت فوق العاده را در تداوم و استمرار اين مكتب و مرام مشاهده و احساس مىنمايد .\r\nشخصيّت و مراتب علمى و توحيدى ايشان ناشناخته نيست . كتابهاى ايشان كه به زبانهاى مختلف ترجمه شده و در اقصى نقاط دنيا مورد استفاده و استنارهء افراد و علاقمندان معرفت معارف الهى است ، بر صيت و اشتهار مراتب كماليّه ايشان افزوده است . وجود صدها نفر از شاگردان سلوكى در ايران و خارج از آن هرگونه ابهام و ترديد را نسبت به موقعيّت ايشان بر طرف مىنمايد . اقامت\r\n\r\n\r\n","description":"","footnote":"\r\n[ 1 
  ] - لمعات الحسين ( عليه‌السّلام ) ص 13 : « بار پروردگارا ! حقّاً تو مىدانى كه آنچه از ما تحقّق يافته ( از ميل به قيام و اقدام و امر به معروف و نهى از منكر و نصرت مظلومان و سركوبى ظالمان ) به جهت ميل و رغبت رسيدن به سلطنت و قدرت مفاخرت انگيز و مبارات آميز نبوده است ؛ و نه از جهت درخواست زياديهاى اموال و حُطام دنيا ! بلكه به علّت آنست كه نشانه‌ها و علامت‌هاى دين تو را ببينيم ، و در بلاد و شهرهاى تو صلاح و اصلاح ظاهر سازيم ؛ و تا اينكه ستمديدگان از بندگانت در امن و امان بسر برند ، و به واجبات تو و سنّت‌هاى تو و احكام تو رفتار گردد . »\r\n","page_name":" 517 ","page_number":517},
  {"content":"\r\n\r\nحدود چهل سال از عمر پربركتشان در ايران و تبليغ و ارشاد و برگزارى جلسات عمومى و اقامهء جماعت در مسجد قائم در طهران ، و وعظ و خطابه و تصدّى مسؤوليّت شرعى تربيت افراد مستعدّ در اين مدّت طولانى ، و اقدام به انجام تكاليف اجتماعى و امور سياسى و تشكيل حكومت اسلامى از ايشان چهره‌اى كاملًا شناخته شده و بىنياز از تعريف و توضيح ساخته است .\r\nارتباط با علماء و دانشمندان و حشر و نشر با مبلّغين و وعّاظ و ائمّه جماعات و ساير اقشار و طبقات مختلف اجتماع موجب پديدار شدن سيما و شخصيّتى ملكوتى و ربّانى و تخلّق به اخلاق انبياء و مرسلين و اتّباع سنّت سيّدالمرسلين و منهاج و مرام ائمّه معصومين صلوات الله عليهم‌اجمعين در نزد همهء آنها گشته است ، به نحوى كه تمامى آنها چه در زمان حيات آن بزرگ و چه پس از وفات و رحلتش او را به اتّصاف به ملكات و صفات الهيّه و روحانيّه مىستودند ، و از او بعنوان فردى كه دقيقاً دنباله‌رو و پيرو مكتب معصومين عليهم‌السّلام مىباشد ياد مىنمودند ، و حتى مغرضين و معاندين و مخالفين ايشان نيز بر اين نكته اعتراف و اقرار دارند ، و ايشان را به صدق و صفا و خلوص نيّت مىستايند ، و از ايشان به فردى كه به دور از هوى و تسويلات نفس به دنبال انجام وظائف الهى و تكاليف شرعى خود مىباشد ياد مىنمايند . و خلاصهء مطلب اينكه : در نمودار و ظهورات شخصيّت ايشان نكته‌اى مبهم و تاريك و مشوّه كه بتوان آن را مخالف و مباين با مكتب ائمّه اطهار و اولياى الهى به حساب آورد مشاهده نمىشود .\r\n\r\nتشبّث شيطان و جنود او براى از بين بردن مكتب علّامه پس از رحلت ايشان\r\nولى مع‌الأسف و با هزار بار تأسّف و الَم پس از ارتحال ايشان مسأله صورت ديگرى به خود گرفت . شيطان و جنود ابالسه كه از ايشان در زمان حيات پر بركتش ضربهء سهمگينى خورده بود ، زيرا مسيرى را كه از ناحيه ايشان براى وصول به مرتبه توحيد و انكشاف حقائق عالم ربوبى بر روى جميع مشتاقان و\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nطالبان وصل حضرت محبوب و پويندگان سبل سلام باز شده بود ، همه را بسوى اين حيات سرمدى و فلاح ابدى دعوت مىنمود ، و سفره‌اى كه براى پذيرائى از سالكان حرم انس و راهيان قلّهء قاف و عنقاى ولايت و توحيد گسترده شده بود همگان را به اين مأدبهء الهى دعوت مىكرد ، و به قول حضرتش كه بارها مىفرمود : هر كه مطالب ما را به دقّت ارزيابى كند و كتابهاى ما را خوب مطالعه كند و به آنچه در آن آمده توجّه نمايد خداوند براى او فتح باب خواهد كرد و او را به مقصود خواهد رساند ؛ و از اينجا بود كه شيطان تمام بنيه و توان خود را به كار برد تا پس از رحلتش ضربه خود را بر پيكر اين مجموعه و اين مسير و اين مكتب وارد آورد ، و به انواع حيل و نقشه براى تدمير و انهدام اين نهضت الهى متشبّث شود ، و از هر مكر و خدعه‌اى براى بهم ريختن اين وحدت و انسجام بهره گيرد .\r\nامّا غافل از آنكه اين مكتب مكتبى نبود كه با اين دسائس و فريب‌ها حيثيّت وجودى و كيان خود را از دست بدهد ، و اين ترفندها و نقشه‌هاى فريب‌كارانه و دام‌هاى أوهن من بيت العنكبوت بتواند در مبانى و ملاكات و شاخصه‌هاى آن خللى وارد سازد ؛ زيرا حقّ هميشه پايدار و به حيات أبدى حىّ است ، و لِلباطِل جَولةٌ و لِلحَقّ دَولةٌ ، [ 1 
  ] ( كَلِمَةُ اللَّهِ هِىَ الْعُلْيا ) [ 2 
  ] ، ( وَ لِلَّهِ عاقِبَةُ الْأُمُورِ ) [ 3 
  ] .\r\nدر طول مدّت حيات علّامه كلمه اى راجع به وصايت ظاهرى يا باطنى شنيده نشد\r\nحقير راقم سطور به عنوان فرزند مرحوم آية الله علّامه طهرانى قدّس الله نفسه شهادت مىدهم و اعتراف مىكنم كه در مدّت چهل سال زندگى با آن بزرگوار هرگز كلمه‌اى كه دلالت بر وصايت ظاهرى و يا باطنى فردى از افراد\r\n\r\n\r\n","description":"","footnote":"\r\n[ 1 
  ] - شرح نهج البلاغة ، لابن أبى الحديد ، ج 9 ، ص 73\r\n[ 2 
  ] - سوره التّوبة ( 9 ) قمستى از آيه 40\r\n[ 3 
  ] - سوره الحجّ ( 22 ) ذيل آيهء 41\r\n","page_name":" 519 ","page_number":519},
  {"content":"\r\n\r\nعائله خود و يا غير عائله را پس از ارتحال ايشان بنمايد نشنيده‌ام ، و نه از كس ديگرى چنين جمله‌اى در زمان حيات ايشان نشنيده‌ام ؛ و اللهُ على ما أقول وكيلٌ و شهيدٌ .\r\n\r\nدر طول مدّت حيات علّامه كلمه اى راجع به وصايت ظاهرى يا باطنى شنيده نشد\r\nو همينطور كلمه‌اى كه بنحو كنايه و يا اشاره دلالت بر اين مطلب بنمايد نيز نشنيده‌ام ؛ و موقعيّت بنده در زمان حيات ايشان به نحوى بود كه نمىشد مطلبى از من مخفى بماند و كتمان بشود ، و اين را قاطبهء افرادى كه با آن مرحوم در زمان حيات ايشان مرتبط بودند اذعان و اعتراف داشتند . و كذلك اشهدُ اللَه و ملائكتُه و رسُلَه كه حتّى از يكى از بستگان نيز يك همچنين مطلبى را در طول حيات مرحوم والد نشنيده بودم .\r\nروى اين اصل همانطور كه خود ايشان در كتاب « روح مجرّد » فرموده‌اند ، هيچ مكتوبى كه دلالت بر وصايت ظاهريّه را نسبت به شخصى بنمايد از ايشان به دست نيامده است و هيچ كس مدّعى اين مطلب نيست كه ايشان فردى را در ملأ عام بعنوان جانشين و وصىّ پس از خود معرفى نموده باشند ، و اگر هست بيايد و مطرح كند .\r\nبا توجّه به مطالب گذشته قطعاً ايشان وصىّ ظاهر نداشته‌اند ، و وصىّ باطن نيز كه جايگاه خود را دارد و بايد شرائطش در هر فردى كه مدّعى آنست احراز و اثبات شود ، و الّا صرف ادّعا كه نمىتواند مُثبِت باشد و هر كسى مىتواند اين ادعا را داشته باشد .\r\nپس از ارتحال ايشان كه بواسطه كسالت قلبى در بيمارستان امام رضا عليه‌السّلام در مشهد مقدس به تاريخ نهم صفر 1416 هجرى قمرى ساعت 10 صبح رخ داد ، رفقا و تلامذه و منتسبين به ايشان در حالتى از بُهت و حيرت و اضطراب عجيبى قرار گرفتند ، و وقوع اين حادثه آنچنان از نظر و فكر آنان بعيد مىنمود كه تا مدّتها قبل از تدفين بسيارى هنوز انتظار رجعت روح را به بدن\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nمىكشيدند و تصوّر نمىكردند اينطور غير متوقّعانه و غير منتظره ايشان لباس عاريت تن را خلع و به خلعت تجرّد و غفران مخلّع گردند ؛ حتّى براى خود حقير نيز بسيار غير منتظره و مستبعد مىنمود .\r\nحدود سه سال قبل از اين واقعه وقتى كه براى اوّلين بار ايشان به ناراحتى قلبى ( پارگى شريان آئورت ) دچار گشتند ، اين حقير توفيق ملازمت و مصاحبت ايشان را به مدّت دو هفته در بيمارستان قائم عليه‌السّلام در مشهد مقدّس پيدا كردم . در ابتدا به مدّت شش روز كه در بخش  ccu  بسترى بودند كمتر صحبتى ردّ و بدل مىشد ، ولى پس از انتقال به بخش به مدّت هشت روز دائم و تمام‌الوقت در خدمتشان بودم ، و از اين فرصت براى مطالب و مسائلى كه در نظر داشتم ايشان را در زحمت و افاضه و افاده قرار مىدادم ؛ چه شبها كه تا صبح هر دو بيدار بوديم و از هر درى سخنى و از هر مطلبى و موضوعى گوهرى ارزشمند و درّى شاهوار نصيب مىگشت ، و بنده تمام مطالب آن شبها و روزها را بر روى كاغذ مىنوشتم تا بعد به صورت مبيضّه و منقّح درآورم .\r\nسفارشهائى از مرحوم علّامه در زمان كسالت جهت امور بعد از رحلت\r\nبه ياد مىآورم شبى سخن از ارتحال به عالم آخرت بميان آمد و ايشان همانطور كه روى تخت خوابيده بودند فرمودند : آقا سيّد محسن ! من مىخواهم امشب مطالبى را به شما بگويم ، خوب دقّت كن و بخاطر بسپار !\r\nمن قرار بود در اين كسالت از دنيا بروم ، و براى مدّتى نيز رفتم ولى مرا برگرداندند و به من فرصت كمى دادند كه هر چه سريعتر به نوشته‌هاى خود بپردازم ، ولى گفتند : معلوم نيست كه بتوانى همهء آنها را به اتمام برسانى .\r\nاگر از دنيا رفتم مرا در حرم مطهّر يا صحن در قسمت پائين پا دفن كنيد ، و الّا در قسمت پشت سر ؛ و راضى نيستم كه در قسمت بالا سر و يا مقابل حضرت دفن شوم . و هيچ يك از ارحام و آشنايان را كه خارج از مشهد هستند مطّلع نكنيد ، زيرا آمدن به اينجا موجب زحمت و اذيّت است ؛ همين چند نفر\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nرفيق كه در اينجا هستند بيايند و مرا با سلام و صلوات و با خنده و سرور و فرح و انبساط ، پايكوبان و دست‌افشان حركت دهند و ببرند براى دفن و حركت بسوى سفر آخرت . مبادا كسى در تشييع من گريه كند و يا حتّى اظهار ناراحتى نمايد ، كه راه من راه بسوى سعادت و نور است و بهجت و بهاء و جمال است و زيارت محبوب است !\r\n\r\nسفارشهائى از مرحوم علّامه در زمان كسالت جهت امور بعد از رحلت\r\nمن كه از اين سخنان قدرى ناراحت شدم و نمىتوانستم به باور خود بقبولانم كه به اين زودى تقدير الهى و مشيّت قاهرهء پروردگار يك همچنين نعمتى را از ما خواهد گرفت و ما را به سوگ حرمان و فقدان او خواهد گذارد ، عرض كردم : آقاجان ! شما داريد جدّى صحبت مىكنيد يا شوخى مىكنيد ؟ ايشان تا اين جمله را شنيدند از جاى خود برخاستند و فرمودند : شوخى ! من كجا شوخى مىكنم ، من جدّى هستم ؛ تو از حرف من نارحت شدى ؟ و درحاليكه دست راست خود را دراز كردند با لحنى بسيار عجيب و دلنشين و با اطمينان و عالمى از بهجت و سرور فرمودند : آقاجان من خوشم ! طورى اين كلمه « خوشم » را كشيدند كه جداً حاكى از مقام بهجت تامّه و سرور و بهاء اتمّ ، و يك دنيا لذّت و مستى از جام بادهء دوست و شراب طهور بود ؛ و هنوز طنين صداى ايشان كه اين كلمه را ادا فرمودند از ياد و خاطرهء من نرفته است ؛ هنيئًا لَه ثمّ هنيئًا لَه ( وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا ) [ 1 
  ] .\r\nسپس مطالبى فرمودند ، از جمله اينكه : اين مجالس اعياد و وفيات معصومين عليهم‌السّلام كه صبحها در منزل است ، حيّاً و ميّتاً بايد عيناً مانند آنچه الآن برگزار مىشود براى هميشه برقرار باشد ، و شما بايد نسبت به اين مسأله مراقبت داشته باشى .\r\n\r\n\r\n","description":"","footnote":"\r\n[ 1 
  ] - سوره مريم ( 19 ) آيه 15\r\n","page_name":" 522 ","page_number":522},
  {"content":"\r\n\r\nو مسألهء ديگر اينكه : مدّت عزادارى و مجالس ترحيم فقط سه روز است ، و سنّت رسول خدا و ائمّه أطهار بر اين سه روز استوار است ؛ [ 1 
  ] و اين مجالس در خود منزل بايد باشد ، و فقط به قرائت قرآن و ذكر مصائب أهل بيت عليهم‌السّلام پرداخته شود و از سخنرانى پرهيز شود . و انعقاد مجلس اربعين بدعت است و راضى نيستم كه برايم اربعين بگيريد ؛ اربعين اختصاص به حضرت سيّدالشّهداء عليه‌السّلام دارد و براى هيچ يك از ائمّه حتّى براى رسول خدا نيز گرفتن اربعين جائز نيست ، و اين مسأله از علائم تشيّع است چنانچه از حضرت عسكرى عليه‌السّلام روايت شده است .\r\nحقير با اينكه ايشان فرموده بودند وقوفم در اين دنيا طول نخواهد كشيد ولى باور نداشتم كه فقط حدود سه سال اين حيات و زندگى به طول انجامد ؛ و حتّى تا آخرين لحظات حيات ايشان كه باز توفيق ملازمت ايشان براى بار دوّم در بيمارستان امام رضا عليه‌السّلام نصيب حقير گشت ، و سر مبارك ايشان روى دست من بود كه روح از كالبد تن به سوى عالم أعلى پرواز نمود ، بنده باور نمىكردم كه اين واقعه بدون هيچ توقّع و انتظارى رخ دهد .\r\nجلسه اى پس از رحلت علّامه جهت چگونگى ادامهء راه شاگردان ايشان\r\nو بر اين اساس نگرانى و اضطرابى عجيب بر نفوس و قلوب ارادتمندان ايشان و أحبّه مستولى گشته بود ، و لذا بنا شد پس از اتمام مجالس ترحيم مجلسى ترتيب يابد و راجع به كيفيّت ادامه راه و اتّباع از طريق و ممشاى آن بزرگوار سخنانى گفته شود .\r\nابتداء اخوى مكرّم ما جناب حجّة الاسلام آقاى حاج سيّد محمّد صادق سلّمه الله سخنانى متين و موزون و مطابق با واقع و حقيقت امر مطرح كردند ، و صريحاً اظهار داشتند كه : شخصى را مرحوم والد رضوان الله عليه وصىّ خود قرار\r\n\r\n\r\n","description":"","footnote":"\r\n[ 1 
  ] - وسائل الشّيعة ، كتاب الطّهارة ( ابواب الرّفق ) باب 67 ، ج 3 ، ص 236 ؛ و در سفينة البحار ، ج 3 ، ص 477 ، آورده است : قال الشّيخ أبوالصّلاح : مِن السُّنّةِ تَعْزيَة أهلِه ثَلاثَةَ أيّامٍ و حَملُ الطَّعامِ إليَه .\r\n","page_name":" 523 ","page_number":523},
  {"content":"\r\n\r\nندادند ، و ما بر همان منهج و ممشاى ايشان حركت مىكنيم و چنانچه مطلب و مسأله‌اى پيدا شد در خدمت رفقاء و دوستان مىباشيم .\r\n\r\nجلسه اى پس از رحلت علّامه جهت چگونگى ادامهء راه شاگردان ايشان\r\nپس از ايشان اينجانب نيز در ادامه مطالب ايشان عرض كردم : مسير اولياى الهى مسير حركت بسوى كلّيت و رفض حيثيّات شخصيّه و مسائل فرديّه است ؛ و ما كه در اين مدّت به دنبال ايشان و مطيع و منقاد دستورات ايشان بوديم از آن جهت بود كه ايشان دعوت به خود نمىكرد ؛ دعوت او به توحيد و كلّيت و مقام سعه و اطلاق بود نه شخص خود و محوريّت خود . بنابراين با رفتن ايشان ، راه و مكتب و منهاج ايشان كه از بين نرفته است ، و ما همگى بايد بر اساس همان منهاج و ممشى به حركت و سير خود ادامه دهيم ؛ و همگى ما تحت نظر و ارشادات جناب اخوى مكرّم قرار داريم . و اگر شخصى فردى را مىشناسد كه لياقت ارشاد و دستگيرى و تربيت را دارد و احساس مىكند رجوع به او براى راه و سير او أنفع و اصلح است بدون معطّلى و اتلاف وقت به آن شخص مراجعه كند ، زيرا مرحوم آقا هيچ كسى را براى استخلاف و وصايت پس از خود تعيين نكرده‌اند .\r\nرفقا و حاضرين با شنيدن سخنان حقير بارقه اميدى بر قلبشان تابيد و رَوح و نشاطى بر كالبدشان وزيد و فرح و سرورى بر وجودشان حاكم گشت ، بطورى كه بعضى تعبير مىآوردند پس از سخنان حقير گويا اصلًا هيچ اتّفاقى نيفتاده و مرحوم آقا رضوان الله عليه از دنيا رحلت نكرده‌اند . شاد و خندان و مسرور از جلسه خارج شدند و آن غم و ماتم و مصيبت بالكلّيه به دست فراموشى و نسيان سپرده شد .\r\n\r\nمرحوم علّامه در اواخر عمر به فرزند ارشد خود مىفرمايند : من كسى را بعنوان وصى نمىيابم !\r\nدو سه روز از اين جلسه گذشته بود كه ايشان ( اخوى ) به من گفتند :\r\nدر ماه‌هاى آخر حيات مرحوم والد ، سحرگاه روزى به خدمتشان رسيدم و ايشان را در حياط منزل در حال قدم زدن ديدم . وقتى كه مرحوم والد چشمشان\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nبه من افتاد ايستادند و فرمودند : آسيّد محمّد صادق ! من هر چه فكر مىكنم كسى را كه بتوانم به عنوان وصىّ و جانشين پس از خود معرّفى كنم نمىيابم . اين را گفتند و رفتند !\r\nو عجيب اينست كه مرحوم والد اين مطلب را به شخص ايشان فرمودند ، زيرا مىدانستند پس از رحلت ايشان دقيقاً اين مطلب توسّط بعضى از فتنه‌گران در ميان تلامذه و رفقاى ايشان بر سر زبان خواهد افتاد ، و بدين وسيله مىخواستند ايشان را متوجّه مسائل و قضايائى سازند كه در شرف وقوع بوده است .\r\nو جالب توجّه اينكه در همان ايّام يك مكاشفه دروغين و قلّابى توسّط خانم . . . از مرحوم آقا نقل شد كه به اين خانم فرموده بودند : برو پيش سيّد محمّد صادق و به او بگو كه مسأله وصايت و جانشينى پس از مرا بپذيرد ! ولى او قبول نخواهد كرد ، امّا شما اصرار و الحاح كن كه ايشان بپذيرد .\r\nمن مشاهده كردم كه ممكن است وسوسه و فتنه اين زن فتنه‌گر در نفس ايشان تأثير گذارد ، به ايشان گفتم : شما كه خود از مرحوم آقا شنيديد كه : من كسى را سراغ ندارم كه به او وصيّت كنم ! با اين مكاشفه چطور جور در مىآيد ؟ !\r\nعجيب است ما تا به حال خيال مىكرديم اولياء الهى و عرفاى حقّ ، حيات و مماتشان يكى است و آنان بواسطه وصول و دسترسى به علم كلّى حقّ و مظهريّت اسماء و صفات الهى در حال حيات بر همه مصالح و مفاسد چه در گذشته و چه در آينده اشراف دارند ؛ حال مىبينيم خير ، مطلب اينطور نيست بلكه آنان ممكن است نسبت به خيلى از مسائل جاهل باشند و با رفتن به آن دنيا تازه پرده از جلوى چشمانشان كنار رفته باشد و بر خلاف نصّ صريح در زمان حيات مطلبى در مكاشفه و يا خواب به اين و آن القاء نمايند ، خيلى عجيب است ! و ما بايد نسبت به تمام مدركات و معلومات و حتّى شنيده‌هاى خود از اولياى الهى تشكيك كنيم ، زيرا آنان در زمان حيات خود اين مبانى و اين عقايد را به اين نحو\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nبه ما تعليم مىدادند ، و حال مىبينيم كه خير ، مسأله غير از اين است و از طرف اين خانم مطلب به نحو ديگرى مطرح مىشود ! !\r\nجالب اينكه اين خانم خواست نظير اين كلاه را بر سر ما بگذارد ، ولى غافل از اينكه مشت او براى ما باز شده ، و مكر او براى ما نتيجه‌اى ببار نياورد . روزى آمد پيش حقير و گفت : من ديشب كه به حرم علىّ بن موسىالرّضا عليهماالسّلام مشرّف شدم حضرت آقا را ديدم كه به من فرمودند : به آسيّد محمّد محسن بگو : منزلى را كه در نبش كوچه ما و درست روبروى كوچه اصلى واقع است براى شما بخرد و شما با مسؤوليّت لَجنهء تحقيق به آنجا نقل مكان كنيد و لجنه را هم به آنجا ببريد و آن را سرپرستى و اشراف كنيد ! !\r\nبنده هر چه فكر كردم ، آخر اين زن را به إشراف لَجنهء تحقيق چه كار ؟ او كه هِرّ را از بِرّ تشخيص نمىدهد چگونه از طرف حضرت آقا در عالم مكاشفه مسؤول لجنهء تحقيق در كتابهاى ايشان بايد شده باشد ! يعنى كار خدا و ملائكه و مدبّرات امر اينطور درهم و برهم شده است كه چنين فردى را مسؤوليّت يك چنين امر خطيرى داده‌اند . خلاصه هيچ نگفتم ، و گفتم : راجع به اين موضوع تحقيق كنيد تا ببينم چه مىشود . در ضمن خود نيز شخصى را فرستاده و از صاحب منزل قيمت پيشنهادى او را سؤال كردم . و وقتى قيمت را متوجّه شدم از شدّت تعجّب حيرت نمودم ؛ زيرا بسيار بسيار بالاتر از قيمت اصلى بوده ، و اصلًا هيچ تناسبى بين واقع و تقاضا وجود نداشت ، و در عين حال امكان تهيّه يك چنين مبلغى در آن وقت مستحيل مىنمود .\r\nچند روز پس از اين واقعه آن خانم را ملاقات كرده و گفتم از آن منزل چه خبر ؟\r\nايشان درحاليكه كاملًا خود را خونسرد و رفتار خود را عادى نشان مىداد گفت : به شخصى گفتند : مىخواهند بيايند و مادر تو را بخرند ، آن شخص پاسخ\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nداد : مادر كه خريدنى نيست . گفتند : ايرادى ندارد تو هم يك مبلغى را پيشنهاد كن تا كسى قدم پيش نگذارد و جلو نيايد ؛ حالا اين صاحب منزل يك مبلغى مطرح كرده است كه كسى نتواند قدمى پيش بگذارد و بخرد .\r\nبنده عرض كردم بسيار خوب ! امّا شما هم هر وقت دوباره مرحوم آقا را در مكاشفه ديديد عرض كنيد : قبل از اينكه به مكاشفه ما بيائيد اوّل يك سرى به بنگاه‌هاى معاملاتى بزنيد تا قيمت منزل دست شما بيايد ، آنگاه بگوئيد اين را بخر يا آن را بخر ! !\r\n\r\nمكاشفات و خوابهاى غير حقيقى سهم بسزائى در فتنهء بعد از رحلت علّامه داشت\r\nو از اينجا ديگر بازار مكاشفات دروغين و خوابهاى كذب و خلاف رونق گرفت ، و ايشان با بيانى گرم و جذّاب شروع كردند به تثبيت ولايت و خلافت باطنى و ظاهرى اخوى در مجالس و محافل ، و حقير نيز كه كذب مسأله و ادّعاى دروغ و تهمت و افتراء بر مرحوم آقا رضوان الله عليه چون آفتاب برايم روشن و آشكار بود شديداً با آن به مقابله و معارضه برخاستم .\r\nروزى همين خانم براى توضيح پاره‌اى از مسائل به منزل حقير آمد و در ضمن صحبت يك مرتبه گفت : شما چرا راجع به فلان مطلب كه مىدانيد نظر مرحوم آقا بوده است مطلب را به خود آقا نسبت نمىدهيد و نمىگوئيد : مرحوم آقا يك همچنين مطلبى را گفتند ؟\r\nمن هر مطلبى را كه به نظرم صحيح مىآيد آن را به مرحوم آقا نسبت مىدهم و مىگويم : ايشان يك چنين مطلبى را در روز فلان و با اين خصوصيّات گفتند .\r\nبنده كه از بيان اين مسأله بشدّت مضطرب شده بودم گفتم : منظور شما را نفهميدم ! يعنى شما مىگوئيد : هر چرندى به نظر ما آمد آن را به مرحوم آقا نسبت دهيم ؟ ! در اين‌صورت بايد گفت : و على الاسلام السّلام لو بُليَت الامّة براعٍ مثلَ هذا الجهّال و المجانين ؛ ديگر از اين حرفها نشنوم كه با شما جور ديگرى برخورد مىكنم ! و او هم وقتى ديد خيلى قضيّه خراب شد دم فرو بست و هيچ نگفت .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nدر ملاقاتى كه با اخوى داشتم به ايشان گفتم : آقا مواظب افراد و اطرافيان خود باشيد و ببينيد چه مطالب و عقائدى در دور و بر شما جريان دارد !\r\n\r\nارجاع به افراد از ناحيه مرحوم علّامه در زمان حيات و بعد از آن دالّ بر وصايت نيست\r\nناگفته نماند كه در مقابل اين جريان بعضى نيز خواستند بنده را به همين عنوان معنون كنند و منصب ولايت و وصايت را بر گردن ما بيندازند و رداى خلافت را بر قامت ما بپوشانند ، ولى به حول و قوّهءالهى توطئهء آنان نابود گشت و خداى متعال ما را بر عواقب امر مطّلع و از دسيسهء آنان با خبر نمود ؛ و لذا با شدّت هر چه بيشتر به معارضه و مقابله آنان قيام نمودم تا اينكه نطفه اين جريان خطرناك كه مىرفت به نوزادى بس ناميمون و نامبارك تبديل گردد در همان اوان شكل‌پذيرى و انعقاد از ميان برفت .\r\nناگفته نماند كه يكى از تلامذهء مرحوم والد چند سال قبل از ايشان سؤال مىكند كه اگر قضيّه‌اى براى شما پيش آيد به كه مراجعه كنم ؟ ايشان مىفرمايند : به آقا سيّد محمّد صادق . و نظير اين مطلب را يكى ديگر سؤال مىكند ، ايشان مىفرمايند : به آقا سيّد محمّد محسن و يا آقا سيّد محمّد صادق . و آن فرد اوّل مطلب را پس از فوت مرحوم آقا افشاء نمود ، و اين خود سبب دامن زدن به اين شايعه گرديد .\r\nولى بر اهل فنّ و بصيرت پوشيده نيست كه اوّلًا : اثبات مبانى اعتقادى با خبر واحد بدون محفوفيّت قرائن قطعيّه از نظر فنّى و اصولى مردود مىباشد ؛ چنانچه نظر خود مرحوم والد و كذلك مرحوم علّامه طباطبائى اين چنين بوده است .\r\nثانياً : اين مطلب با مطلبى كه شخص اخوى صريحاً از مرحوم والد بر نفى وصايت نقل كردند منافات و تعارض كلّى داشته و به مقتضاى اصول و قواعد ، از آنجا كه كلام اخوى در اواخر حيات حضرت والد بوده است قطعاً بر كلام سابق وارد و آن را از درجه اعتبار ساقط مىنمايد .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nثالثاً : با توجّه به نظائر اين مطالب و تعابير كه حتّى در زمان حيات خود ايشان متداول بوده است مىتوان گفت : از آنجا كه ايشان قطعاً وصىّ و جانشينى تعيين نكرده بودند لذا ارجاع به اخوى و يا به بنده و يا به شخص ثالث و رابع و غيره ، يك ارجاع عادى بوده ، همانطور كه در زمان حيات خود اين چنين مىكرده‌اند ، و صوناً لكلام الحكيم عن اللغويّه بايد مطالب گذشته را بر اين وجه صحيح حمل نمائيم .\r\nولى از آنجا كه مغرضين و مفسدين بيكار ننشسته بودند ، شروع كردند به تشكيل مجالس و محافل و سم‌پاشى و طرد مخالفين و تكفير افرادى كه نمىخواستند هر مطلبى را بدون دليل و حجّت بپذيرند ؛ تا جائى كه دامنه اين فتنه و فساد آنچنان بالا گرفت كه ديگر زمام امر از دست متولّيان و متصدّيان به در آمد و كاملًا راه دو تا گرديد ، و گروه مخالف راه و مسير و مبانى مكتب مرحوم والد هر اعتراضى را با طرد و تهمت و افتراء و سلام نكردن و يا پاسخ سلام ندادن و دورباش و خلاصه هر فعل زشت و زننده و غير انسانى كه انسان از افراد مبتدى و اوائل اجتماع توقّع ندارد ، پاسخ دادند .\r\nسعى در جلوگيرى از انحراف و جدائى در مكتب مرحوم علّامه\r\nحقير كه مطلب را به اين نحو ديدم با ملاقات مكرّر با مسؤولين و متصدّيان به خطرات و مفاسد موبقهء اين اعمال و كردار متذكّر شدم ، و وقتى متوجّه شدم كه كار از كار گذشته است و امر از دست زعماى قوم بيرون رفته ، گفتم : ما با شما بوديم تا وقتى كه اساس و معيار در ارتباط و محاورت بر پايه مكتب و اصول مرحوم والد رضوان الله عليه بوده باشد ، حال كه احساس مىشود مسأله به راه ديگر مىرود و رودخانه از مسير اصلى خود خارج و به بيراهه مىرود ، ما را در اين جريان نصيب و بهره‌اى نمىباشد ؛ ما را به خير و شما را به سلامت !\r\nولى از آنجا كه وجدان بنده و احساسات حقير نسبت به ارزش و اعتلاى مكتب مرحوم والد مرا دائماً تحت فشار و ضيق مسائل روحى و روانى قرار داده\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nبود و اين مسأله شديداً بر اعصاب و روان و زندگيم اثر گذاشته بود ، با توسّل به روح مطهّر حضرت والد قدّس سرّه علاج كار و وظيفه خود را از جنابشان خواستار گرديدم .\r\n\r\nسعى در جلوگيرى از انحراف و جدائى در مكتب مرحوم علّامه\r\nبه ياد دارم در روز تاسوعاء بعدازظهر درخواب ايشان را ديدم كه در يك بيابانى مقابل من ايستاده‌اند . بين ما و ايشان درياچه‌اى از باطلاق قرار گرفته است . بنده پاى خود را آهسته در اين باطلاق گذاردم و احساس كردم مسأله جدّى و خطير است ، و اگر بيشتر فشار دهم غرق و نابود خواهم شد . مسير دور باطلاق را طىّ كردم تا اينكه به مرحوم والد رضوان الله عليه رسيدم . ايشان روكردند به من و فرمودند : امتحان كردى و ديدى كه باطلاق است و انسان را فرو مىبرد ؟ عرض كردم : بلى ! آنگاه در حالى كه با انگشت سبّابه خود اشاره به دهانشان مىكردند فرمودند : آقا سيّد محمّد محسن ! بدان كه حرف حقّ تو را كسى نمىفهمد ، فلهذا دم فرو بند و ديگر صحبت نكن .\r\nاز خواب برخاستم درحاليكه گويا كوهى از بار و مشكلات از دوشم برداشته شده بود ، و آبى سرد و خوشگوار بر وجودم ريخته شده بود ؛ آنقدر احساس فرح و انبساط و راحتى و آسايش نموده بودم كه وصفى بر آن نتوان آورد . آخر فقط خدا مىداند و بس كه چه رنجها در طول اين مدّت كشيدم و چه خون دلها كه خوردم و چه مسافرتها براى اصلاح امور و تعديل حوادث و جريانات انجام دادم ! و در نتيجه ديدم كه تقدير و مشيّت الهى به سمت و سوى ديگر است و لذا خود را كنار كشيدم تا خداوند چه تصميمى بگيرد و چه مشيّتى اتّخاذ نمايد .\r\nروزى از گردش روزگار و بازى چرخ دوّار و بىوفائى دنيا و ابناء دنيا دلتنگ شده بودم ، ديوان خواجه در دستم بود تفألى زدم ، اين غزل آمد !\r\n\r\n","description":"","footnote":"","page_name":" 530 ","page_number":530},
  {"content":"\r\n\r\n غمناك نبايد بود از طعن حسود اى دل * شايد كه چو وابينى خير تو در اين باشد [ 1 
  ] \r\nو آنگاه به قرآن كريم توسّل جستم و مآل امر خود را از مكتب وحى استفسار نمودم ، اين آيه شريفه آمد :\r\n( جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فى آذانِهِمْ وَقْراً وَ إِنْ تَدْعُهُمْ إِلَى الْهُدى فَلَنْ يَهْتَدُوا إِذاً أَبَداً ) ! [ 2 
  ]\r\nبسيار تأسّف خوردم و بر زحمات و رنجها و مشقّات اولياى اين مكتب الهى كه با چه خون دلها و چه مرارتها اين درخت سرسبز و تنومند توحيد و معرفت را به حيات و نشاط و بارورى نشانده بودند ، و اكنون با چشم خود شاهد پژمردگى و اضمحلال آن بوده‌ام ، آه حسرت سردادم ، ولى به ناگاه بشارت و فتح و نويد وعده الهى كه فرمود :\r\n( حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا ) [ 3 
  ] .\r\nمرا به خود آورد ، و ما در انتظار طلوع خورشيد معرفت و زوال ابرهاى سياه كدورت و تفرقه ، و تجلّى خورشيد معرفت و بصيرت چشم اميد خود را به عنايات و الطاف حضرت حقّ و صاحب مقام ولايت دوخته‌ايم ، باشد كه گوشهء چشمى بما كنند .\r\n\r\n\r\n","description":"","footnote":"\r\n[ 1 
  ] - ديوان خواجه حافظ ، طبع پژمان ، غزل 236 ، ص 105\r\n[ 2 
  ] - سوره الكهف ( 18 ) ذيل آيه 57 : « و ما بر دلهاى ايشان چنان پرده و حجاب نهاديم كه حقّ را هيچگاه درنيابند ، و در گوششان نيز ثِقل و ناشنوائى قرار داديم تا سخن حقّ را نشوند ؛ و اگر آنان را به هدايت فرا خوانى هيچگاه موفّق نخواهند شد ! »\r\n[ 3 
  ] - سوره يوسف ( 12 ) صدر آيه 110 : « تا اينكه فرستادگان ما مأيوس گرديدند و گمان بردند كه به آنان خلاف گفته شده است ؛ يك مرتبه نصرت و پيروزى ما آمد و آنان را از رنج و عذاب برهانيد ! »\r\n","page_name":" 531 ","page_number":531},
  {"content":"\r\n\r\nغرض از بيان وقايع بعد از علّامه رفع ابهام از مكتب نورانى ايشان است\r\nدر اين ميان از تلامذه آن بزرگ مرد الهى افرادى با قامتى استوار و عزمى راستين و همّتى عالى همچنان به متابعت و پيروى از آن منهاج و مسير عالى و راقى ادامه مىدهند و با وجود همه گونه بىحرمتيها و طردها و فشارها و مضيقه‌ها دست از آن بناى عالى و مبناى رصين و متقن برنداشته ، با تمام وجود و با هرگونه فشار مضاعف و بىوفائىو نامرادى ، راه و مسير آن رجلى الهى را مايه فخر و مباهات حركت و عمل خود قرار داده‌اند و از آن تخطّى نمىنمايند .\r\nراقم اين سطور از اوّل بنا داشت كه جريان ماوقع و حوادث پس از رحلت والد عظيم الشّأن را در آن محدوده كه مرتبط با مسائل مكتب ايشان و مبانى ايشان بوده است توضيح كافى و بيان شافى نمايد ، تا كاملًا روشن و واضح شود كه حساب آنچه از قضايا كه به اسم مكتب ايشان پس از وفات او پيش آمد با حساب خود او و راه و مسير او جدا گردد ، و هر كدام را به حساب ديگرى قرار ندهند و نگويند اين نتيجه همان مكتب و همان منهج عرفان است ؛ ولى ظاهراً تقدير و مشيّت الهى چنانچه در گذشته دعوت به خويشتن‌دارى و سكوت نموده بود اين بار نيز قلم را از بسط بيشتر و شرح افزونتر باز داشت . و به همين مقدار حقّ مطلب اداء شد و رفع ابهام از رخسار مشعشع اين مكتب رفيع المنزله گرديد ، و چهره تابناك اين رجل الهى از لابلاى ابرها و غبارهاى آلوده پس از رحلت او روشن و نمايان گرديد . و مشخّص شد كه ايشان بطور كلّى هيچ وصىّ و جانشينى تعيين نكرده است ، و اگر فردى و يا افرادى يك همچنين مسأله‌اى را به ايشان نسبت دهند تهمت و افتراء است . و اگر جانشين و وصىّ تعيين نكرده است پس حقّ با آن افرادى است كه در صفّ مقابل و مخالف با اين انحراف و اعوجاج به مبارزه و معارضه برخاسته‌اند ؛ و راه ديگر و طريق سوّمى نيز وجود نخواهد داشت .\r\n\r\nراه وصول به وصايت باطن اختبار و امتحان و مصاحبت با ولىّ الهى است\r\nزيرا در مسألهء وصايت باطن ، طريق وصول عبارت از اختبار و امتحان و\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nلزوم مجاورت و مصاحبت با ولىّ الهى است تا حقيقت امر براى انسان منكشف گردد ؛ و براى افراد خبير صحبت و بحث با چنين شخصى ولو در يك جلسه كفايت مىكند . چنان كه مرحوم والد رضوان الله عليه همين توصيه را به حضرت آية الله خسروشاهى و مرحوم آية الله شهيد مطهّرى در ارتباط با كشف حقيقت و قضيّه حضرت حدّاد فرمودند ، و جهت هر دو آنها بخصوص براى مرحوم شهيد مطهّرى واضح و آشكار شد كه حضرت حدّاد در افقى فراتر از افكار و عقول متعارف سير مىكند ؛ و همين نكته نيز از جانب حقير براى كشف اين مسأله پس از رحلت مرحوم والد قدّس سرّه مطرح شد و خود حقير آمادگى خود را براى روشن شدن قضيّه و رفع ابهام ابراز كردم ، امّا به هر علّتى تاكنون موفّق به انجام يك چنين تجربه علمى و فنّى نگرديده‌ام .\r\nو با نفى هر دو مرتبه از وصايت ظاهرى و وصايت باطنى كه همان انكشاف حقيقت توحيد و وصول به ذروهء ولايت حقّ است ديگر راه سوّمى وجود ندارد كه انسان را ملزم به متابعت و انقياد بنمايد . بلى در اين صورت انسان به هر فردى كه خبرويّتى و تجربه‌اى و بصيرتى نسبت به مسائل سلوكى و تربيتى داشته باشد خوب است مراجعه و استفاده كند و اين اختصاص به يك نفر ندارد ، ممكن است انسان به دو نفر يا سه نفر يا ده نفر نيز مراجعه داشته و استفاده كند ؛ چنانچه مرحوم والد رضوان الله عليه قبل از وصول به حضرت حدّاد قدّس سرّه به همين روش عمل مىنمودند ، و إن شاء الله توضيح اين مسأله در جلد بعد خواهد آمد .\r\nو اينكه گفته مىشود راه ما روشن است و ما خود را در نور و روشنائى و صحّت مىبينيم ، بايد سؤال كرد كه مگر غير از شما خود را در تاريكى مىبينند ؟ و مگر روشنائى مسير مختصّ به مسير و راه شما است و ديگران در ظلمت و كدورت هستند ؟ اين چه حرف بىاساس و بىبنيانى است !\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nو يا اينكه مىگويند : مسير ما دو تا است ! مقصود از دوئيّت چيست ؟ اگر مقصود انتساب راه و طريق به همان مكتب و مرام بزرگان و اولياء گذشته است ، همه اين ادّعا و سخن را بر زبان مىآورند ؛ و اگر انتساب اين مسأله به شخص خاصّ و فرد خاصّ است ، بايد سؤال كرد كه آن فرد و شخص خاصّ مگر چه خصوصيّتى دارد كه انتساب به او موجب قرب و عدم انتساب به او موجب بعد از حقّ و بطلان و اعوجاج طريق است ؟ آيا آن شخص وصىّ است يا ولىّ ؟ و هر دو صورت نيز كاملًا روشن و واضح است ، پس اين انتساب چه صورتى خواهد داشت ؟\r\nشما برنامه‌هاى خود را ، و دستورات خود را در يك كاغذ بنويسيد تا ببينيم آيا با برنامه‌ها و مطالب ديگران تفاوت دارد يا خير ؟ و اگر تفاوت دارد در كجا است كه موجب تفرقه و دوئيّت راه و مسير گرديده است ! در اينجا بايد پناه به خدا برد و كلام رسول خدا را كه فرمود :\r\nاللَهمّ لا تَكِلنا إلى أنفُسِنا طَرْفَةَ عَينٍ [ 1 
  ] ، هميشه مدّ نظر قرار داد و از آن در همهء امور استعانت و مدد طلبيد .\r\n\r\nابتلاء به فتنه و آزمايش سنّت الهى است\r\nدر اينجا بنده اعتراف مىكنم آنچه مرحوم آقا رضوان الله عليه در كتاب « روح مجرّد » از فتنه و انحراف پس از مرحوم انصارى رضوان الله عليه برشته تحرير آورده‌اند بايد گفت : آن انحراف و فتنه به گرد اين فتنه و انحرافى كه پس از رحلت ايشان بوجود آمد نمىرسد . و آن مسائل و مطالب خلافى كه در راستاى آن اعوجاج و انحراف مطرح مىشده است يكى از هزار مطلب و خلافى است كه در اين فتنه عمياء و داهيهء عظمى به وجود آمده بود .\r\nاز خداى متعال خواستاريم كه تلامذهء واقعى و متابعين راستين منهاج و\r\n\r\n\r\n","description":"","footnote":"\r\n[ 1 
  ] - مصباح كفعمى ، ص 267 ؛ البلد الأمين ، ص 350 : « خداوندا ما را به اندازه يك چشم بهم‌زدن به خود وامگذار ! »\r\n","page_name":" 534 ","page_number":534},
  {"content":"\r\n\r\nمكتب آن عارف كامل و ولىّ الهى را پيوسته و دمادم مورد لطف و عنايت خاصّهء خود قرار دهد ، و راه آنان را هر چه بيشتر و بهتر روشن و نورانىتر بگرداند ، و قدم‌هاى آنان را در اين مسير ثابت‌تر و محكم‌تر بگرداند ؛ و غفلت‌زدگان را نيز از خواب غفلت بيدار كند و آنانرا به هوش آورد و خطايا و لغزشهاى گذشته را بر آنان ببخشايد و آنانرا مورد رحمت و لطف عميم و شميم خود قرار دهد ، آمين .\r\n( أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ * وَ لَقَدْ فَتَنَّا الَّذينَ مِنْ قَبْلِهِمْ فَلَيَعْلَمَنَّ اللَّهُ الَّذينَ صَدَقُوا وَ لَيَعْلَمَنَّ الْكاذِبينَ ) [ 1 
  ] .\r\n« آيا مردم گمان مىكنند همين كه ايمان آوردند و شهادتين بر زبان جارى كردند ما آنها را رها خواهيم نمود . بتحقيق كه آدميان قبل از شما را مورد امتحان و آزمايش قرار داديم تا اينكه در نزد حق تعالى افراد صادق و ثابت قدم و پابرجا از دروغگويان و سست اراده‌ها مشخّص و متمايز گردند . »\r\n( بِسْمِ اللَّهِ الرَّحْمنِ الرَّحيمِ * طسم * تِلْكَ آياتُ الْكِتابِ الْمُبينِ * لَعَلَّكَ باخِعٌ نَفْسَكَ أَلَّا يَكُونُوا مُؤْمِنينَ * إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعينَ ) [ 2 
  ] .\r\n« اينها آيات قرآن كريم و كتاب بيان كنندهء حقائق است . اين چنين مىنمايد كه تو خود را براى اين كفّار كه ايمان نمىآورند به هلاكت مىاندازى . اگر ما بخواهيم مىتوانيم با قوّه قاهرهء خود حادثه‌اى بر آنان نازل مىكنيم كه همهء آنها طوعاً أو كُرهاً در برابر اراده و قدرت ما سر تسليم و تعظيم فروآورند »\r\nتوصيهء مرحوم علّامه در اواخر حيات خويش به مصنّف جهت نشر مبانى مكتب\r\nحال كه سخن به پايان كتاب رسيده است با ذكر حكايت و قضيّه‌اى از مرحوم والد قدّس الله نفسه مطلب را خاتمه داده و خوانندگان محترم را به تأمّل\r\n\r\n\r\n","description":"","footnote":"\r\n[ 1 
  ] - سوره العنكبوت ( 29 ) آيهء 2 و 3\r\n[ 2 
  ] - سوره الشّعرآء ( 26 ) آيات 1 الى 4\r\n","page_name":" 535 ","page_number":535},
  {"content":"\r\n\r\nو دقّت لازم در مطالب مطرح شده و تدبّر تامّ در محتويات آن دعوت مىنمايم .\r\n\r\nتوصيهء مرحوم علّامه در اواخر حيات خويش به مصنّف جهت نشر مبانى مكتب\r\nدر همان ايّامى كه مرحوم والد در بيمارستان جهت كسالت قلبى بسترى بودند ، شبى صحبت از كيفيّت ارتباط حقير با رفقاء و شاگردان ايشان مطرح شد ، و ايشان به من فرمودند : فلانى ! شما نبايد وقت خود را براى اين افراد بگذارى ؛ شما به دنبال كار و تكليف خود برو ، و آنچه را كه ما تا به حال نوشته و يا مطرح كرده‌ايم بر عهدهءتو است كه آن را ادامه دهى و دنبال كنى . ما به تكليف خود عمل كرديم و حقائق را به رشته تحرير و نطاق بيان درآورديم ، اينك تو بايد از اين به بعد آن را منتشر كنى و اين مبانى را به گوش همه برسانى و تبليغ كنى ، تا اينكه اين مسائل به دست همه برسد و در زاويه خمول و نسيان به دست فراموشى سپرده نشود .\r\nبنده عرض كردم : خوب آقاجان من كه با افراد صحبت مىكنم و گرفتاريهاى آنان را بر طرف مىكنم و وقت خود را براى حلّ و فصل معضلات و مشكلات آنها مىگذارم به خاطر خود شما است ، و به خاطر مكتب شما است و به خاطر راه شما است ، و الّا مرا با اين حرفها چه ارتباطى هست و به من چه ربطى دارد كه فلانى مشكلى دارد يا ندارد ! و اگر شما نخواهيد نمىكنم . ايشان فرمودند : بلى مىدانم كه شما قصد و نيّت خير دارى و مىخواهى قدمى براى مشكلات و مسائل اينها بردارى ، ولى اين باعث مىشود كه عمر تو تلف شود و به آنچه كه براى آن تلاش و سعى نموده‌اى نرسى ؛ و اين مطالب و امور را غير از تو هم مىتوانند انجام دهند . تو بايد به استفاده از علم و اطّلاعاتت بپردازى و اين مكتب را با توسّل به آنها تبليغ كنى ، و اين راهى را كه از بزرگان سلف و اولياى الهى با چه خون دلها به دست ما رسيده است ادامه دهى و براى مشتاقان به طريق ، علمى و منطقى تبين و آشكار سازى ؛ اين وظيفهء تست ، نه پرداختن به مسائل و مشكلات خانوادگى و شغلى و ارتباطات بين اين و آن .\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمن در اينجا جسارت كردم و به ايشان عرض كردم : آقاجان ! شما چرا بسيارى از وقت خود را به اين مسائل مىگذرانيد و با اين و آن نشست و برخاست مىكنيد ، درحاليكه مىدانيم اصلًا يك ذرّه از وجود شما و نفس شما تمايل و اشتياقى به اين امور ندارد ؟ ! ايشان فرمودند : آقا سيّد محمّد محسن ! اگر نبود دستور و وصيّت استادم كه : سيّد محمّد حسين از افراد دستگيرى كن ! يك ساعت از عمرم را با يك نفر نمىگذراندم ؛ تو هم به اين وظيفه كه برايت تعيين كردم عمل نما !\r\nاللَهمّ أعلِ دَرجَة استاذِنا و مُربّينا الوالِد المُعَظَّم فى أعلَى عِلّيّين و اجْزِه عَنّا خَيرَ\r\nجَزاء المُعلّمين و احْشُره مَع أوليائهِ المَعصومينَ و ارْحَمنا برَحمَتكَ يا أرحَم الرّاحِمين .\r\nمشهد مقدّس ، يازدهم رجب المرجّب 1425 هجرى قمرى ، دو ساعت به اذان ظهر سيّد محمّد محسن حسينى طهرانى\r\nبن بابويه القمّى ، قدّم له الشيخ حسين الأعلمى ، مؤسّسة الأعلمى للمطبوعات ، بيروت ، الطبعة الخامسة ، 1400 ه . ق .\r\nالأمالى : الشيخ الطوسى ( شيخ الطائفة أبىجعفر محمّد بن الحسن الطوسى ) تحقيق : قسم الدراسات الإسلامية ، مؤسّسة البعثة ، نشر دارالثقافة ، قم ، الطبعة الأولى 1414 هق .\r\nامام شناسى : حضرت علّامه آية الله العظمى حاج سيّد محمّد حسين حسينى طهرانى ، انتشارات حكمت ، چاپ اول 1410 ه . ق ، 18 ج .\r\nالانسان الكامل و القطب الغوث الفرد : من كلام الشيخ الأكبر محيى الدّين ابن العربى ، جمع و تأليف محمود محمود الغراب ، الطبعة الثالثة 1420 ه / 1999 ميلادى ، دمشق - سوريه .\r\nبحار الأنوار : علّامه شيخ محمّد باقر مجلسى ، طبع دارالكتب الاسلاميّة ( مرتضى آخوندى ) طهران 110 ج و طبع الوفاء بيروت .\r\nبحرالمعارف : مولى عبدالصّمد همدانى ، چاپ افست سنگى ، انتشارات بيدار ، قم - چاپ دوّم .\r\nالبلد الأمين : شيخ ابراهيم الكفعمى ، مكتبة الصّدوق ، طهران .\r\nبوستان سعدى .\r\nتاريخ كرمان : احمد على خان وزيرى ، تصحيح و تحشيه : باستانى پاريزى ( محمّد ابراهيم ) انتشارات علمى ، چاپ چهارم ، 1370 هش .\r\n\r\n","description":"","footnote":"","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n . \r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n . \r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\nتحفة الحكيم ( منظومة فى الحكمة و المعقول ) : لناظمها آية الله الشيخ محمّد حسين الاصفهانى الغروى ، قدّم لها و دقّقها الحجّة الشيخ محمّد رضا المظفّر ، مؤسّسة آل البيت عليهم‌السّلام للطباعة و النشر .\r\nتشريح و محاكمه در تاريخ آل محمّد صلّى الله عليه و آله و سلّم : قاضى زنگه ذورى مشهور به بهلول بهجت افندى ، ترجمه آقاى ميرزا احمدى اديب ، ناشر : كتابفروشى صابرى تبريز ، سال 1349 .\r\nتفسير القرآن الكريم : اسماعيل بن عمر بن كثير الدمشقى أبوالفداء ، ج . نشر دار الفكر - بيروت 1401 .\r\nتفسير أبى السّعود ( ارشاد العقل السّليم الى مزيا القرآن الكريم ) : محمّد بن محمّد العمادى أبوا السعود ، 9 ج ، نشر دار احياء التراث العربى ، بيروت .\r\nتفسير روح المعانى ( روح المعانى فى تفسير القرآن العظيم و السبع المثانى ) : محمود الآلوسى أبوا الفضل ، 30 ج ، نشر دار احياء التراث العربى ، بيروت .\r\nتفسير الصّافى : ملّا محسن فيض كاشانى ، طبع افست سنگى ، كتابفروشى محمودى ، و طبع حروفى نشر دار المرتضى للنشر 5 ج .\r\nتفسير العيّاشى : أبىالنّصر محمود بن مسعود بن عيّاشى السلمى السمرقندى . وقف على تصحيحه و تحقيقه و التعليق عليه الحاج السيّد هاشم الرسولى المحلّاتى ، نشر المكتبة العلمية الاسلامية ، طهران .\r\nتفسير شريف لاهيجى : بهاء الدّين محمّد شيخ على الشريف اللاهيجى ، نشر طهران ، مؤسّسهء مطبوعاتى علمى ، 1363 شمسى ، 4 ج .\r\nتفسير گازر ( جلاء الأذهان و جلاء الأحزان ) : أبوالمحاسن الحسين بن الحسن الجرجانى ، نشر طهران ، چاپخانه دانشگاه طهران ، چاپ اول 1337 شمسى ، 10 ج .\r\nتفسير المعين : المولى نور الدّين محمّد بن مرتضى الكاشانى ، نشر قم ، كتابخانهء آية الله مرعشى نجفى ، چاپ اول ، بىتا ، 3 ج .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nالتفسير المنسوب الى الامام أبى محمّد الحسن بن علىّ العسكرى عليهم‌السّلام : تحقيق و نشر مدرسة الامام المهدى ، قم المقدّسه ، سنة 1409 ه .\r\nتفسير منهج الصّادقين فى إلزام المخالفين ( تفسير كبير ملّا فتح الله كاشانى ) : ملّا فتح‌الله كاشانى ، نشر طهران ، كتابفروشى اسلاميّه ، چاپ دوّم 1344 شمسى ، 10 ج .\r\nتفسير الميزان ( الميزان فى تفسير القرآن ) : العلّامة السيّد محمّد حسين الطباطبائى ، نشر دارالكتب الاسلاميّة ، الطّبعة الثانية 1394 ه . ق ، 20 ج .\r\nتفسير المحيط الأعظم و البحر الخضم فى تأويل كتاب الله العزيز المحكم : مولانا السيّد حيدر الآملى ( قرن 8 ) حقّقه و قدّم له و علّق عليه السيّد محسن الموسوىّ التبريزى ، مؤسّسة الطباعة و النشر وزارة الثقافة و الإرشاد الاسلامى ، الطبعة الاولى 1414 .\r\nتنزيه الأنبياء : السّيد المرتضى على بن الحسين الموسوى ، منشورات الشريف الرضى ( قم - ايران ) .\r\nالتّوحيد : الصّدوق أبى جعفر محمّد بن على بن الحسين بن بابويه القمّى ، صحّحه و علّق عليه السيّد هاشم الحسينى الطهرانى ، الناشر مكتبة الصدوق طهران ، 1398 ه . ق .\r\nتوحيد علمى و عينى در مكاتيب حكمى و عرفانى : حضرت علّامه آية الله العظمى حاج سيّد محمّد حسين حسينى طهرانى ، انتشارات حكمت ، چاپ اول ، 1410 ه . ق .\r\nثواب الأعمال و عقاب الأعمال : الصّدوق أبىجعفر محمّد بن علىّ بن الحسين بن بابويه القمّى ، صحّحه و علّق عليه ، على اكبر الغفّارى ، الناشر : قم كتبى نجفى و طهران مكتبة الصدوق .\r\nجامع الأخبار : المؤلّف فى القرن السّابع ، قدّمها حسن المصطفوى 1341 ه . مركز نشر كتاب .\r\nجامع الأسرار و منبع الأنوار ( به انضمام رسالهء نقد النقود فى معرفة الوجود ) : شيخ سيّد حيدر آملى با تصحيحات و دو مقدّمه از هنرى كربين و عثمان اسماعيل يحيى ، نشر شركت انتشارات علمى و فرهنگى وابسته به وزارت فرهنگ و آموزش عالى و انجمن ايرانشناسى فرانسه ، چاپ دوّم .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nجامع الشّواهد : علّامه محمد باقر الشريف الاردكانى افست از چاپ سنگى طهران ، كتابفروشى مصطفوى ، ماه رمضان 1379 ه .\r\nالحكمة المتعالية فى الأسفار العقلية الأربعة : صدرالدّين محمّد بن ابراهيم الشيرازى ، دار إحياء التراث العربى بيروت الطبعة الثالثه 1981 م .\r\nالخصال : الصّدوق أبىجعفر محمّد بن على بن الحسين بن بابويه القمّى ، صحّحه و علّق عليه على اكبر الغفارى ، منشورات جماعة المدرّسين فى الحوزة العلمية : قم المقدّسة .\r\nخصائص أميرالمؤمنين علىّ بن أبىطالب عليه السّلام : أبى عبدالرّحمن أحمد بن شعيب النّسائى الشافعى ، حقّقه و صحّح أسانيده و وضع فهارسه محمّد هادى الأمينى ، إصدار مكتبة نينوى الحديثة ، طهران .\r\nديوان الامام علىّ عليه السّلام : جمع و ترتيب عبد العزيز الكرم ، انتشارات كتابخانه اروميه ، قم ، گذرخان .\r\nديوان ابن فارض : الشيخ أبى حفص و أبى قاسم عمر ابن أبى الحسن بن المرشد بن على الحموى المشهور بابن الفارض .\r\nديوان خواجه حافظ : مولانا شمس‌الدّين محمّد حافظ شيرازى ، با تصحيح و اهتمام حسين پژمان ، نشر : كتابفروشى فروغى .\r\nديوان شمس مغربى : ملّا محمّد شيرين مولانا شمس‌الدّين مغربى مشهور به تبريزى از انتشارات كتابفروشى اسلاميّه طهران 1348 شمسى .\r\nرجال كشّى اختيار معرفة الرجال .\r\nالرّسائل التوحيديّة : العلّامة آية الله السيّد محمّد حسين الطباطبائى ، مؤسّسة النشر الاسلامى التابعة لجماعة المدرسين ، قم المشرفة ، الطبعة الثانية ، 1417 ه .\r\nرسائل مجذوبيّة ( مجموعهء هفت رسالهء عرفانى ) : جناب محمّد جعفر كبودرآهنگى ( مجذوب عليشاه ) ، تصحيح و تحقيق حامد ناجى اصفهانى ، چاپ اول ، ناشر : انتشارات حقيقت .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nرسالهء أسرار الصّلوة : ( در ضمن رسائل شهيد ثانى ) زين‌الدّين بن على الجبعى العاملى ، منشورات مكتبة بصيرتى ، قم .\r\nرسالهء سير و سلوك منسوب به بحر العلوم : علّامه آية الله العظمى سيّد مهدى بن سيّد مرتضى الطباطبائى النجفى ، . با مقدّمه و شرح علّامه آية الله العظمى سيّد محمّد حسين حسينى طهرانى ، چاپ اول 1402 هق ، ناشر انتشارات حكمت ، طهران .\r\nرسالهء طهارت انسان : سيّد محمّد محسن حسينى طهرانى ، انتشارات شهريار ، چاپ اوّل ، ربيع الثانى 1425 هق .\r\nرسالهء لبّ اللباب در سير و سلوك اولى الألباب : حضرت علّامه آية الله العظمى سيّد محمّد حسين حسينى طهرانى ، ناشر انتشارات حكمت .\r\nروح مجرّد : حضرت علّامه آية الله العظمى حاج سيّد محمّد حسين حسينى طهرانى ، انتشارات علّامه طباطبائى ، مشهد مقدّس ، طبع چهارم ، 1418 ه . ق .\r\nروضة الواعظين : محمّد بن القتال النيسابورى ، منشورات الرّضى ، قم .\r\nسفينة البحار و مدينة الحِكَم و الآثار : الشيخ عبّاس القمّى ، تحقيق مجمع البحوث الاسلاميّه تقديم و اشراف على اكبر الهى خراسانى ، الطبعة الاولى ، الطبع : مؤسسة الطبع و النشر فى الآستانة الرضوية المقدّسة ، 4 ج .\r\nالسّنن الكبرى : للحافظ أبىبكر أحمد بن الحسين بن على البيهقى ، دار المعرفة ، بيروت ، 1412 ، ه . ق .\r\nسنن النبىّ ( صلّى الله عليه و آله و سلّم ) : العلّامة آية الله السيّد محمّد حسين الطباطبائى ، ترجمه و تحقيق محمد هادى فقهى ، از انتشارات كتابفروشى اسلامية طهران ، 1354 ه . ش .\r\nالسيّرة الحلبيّة : على بن برهان الدّين الحلبى الشافعى ، الناشر : المكتبة الإسلامية بيروت - لبنان ، دار إحياء التراث العربى .\r\nسيرى در زندگانى استاد مطهرى : ناشر انتشارات صدرا ، چاپ اول : ارديبهشت 70 و چاپ هفتم ( با اضافات ) اسفند 1380 مطابق ذى الحجّة 1422 .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nشرح ابن ميثم على المأة حكمة لأميرالمؤمنين علىّ بن أبىطالب عليه السّلام : كمال‌الدّين ميثم بن على بن ميثم البحرانى ، عنى بطبعه و نشره ، و تصحيحه و التعليق عليه مير جلال الدّين الحسينى الارموى المحدُث ، سازمان چاپ دانشگاه ، 1390 ه . ق .\r\nشرح الإشارات و التّنبيهات الإشارات و التّنبيهات .\r\nشرح منظومه : حاج ملّا هادى سبزوارى ، طبع ناصرى ، 1367 ، ه . ق .\r\nشرح نهج‌البلاغة : عزّ الدّين أبى حامد عبدالحميد بن هبة الله المدائنى الشهير بابن أبى الحديد ، تحقيق محمّد أبوالفضل ابراهيم ، دار احياء الكتب العربية ، عيسى البابى الحلبى و شركاه ، الطبعة الثانية ، 1385 ه . ق 2 ج .\r\nصحيح البخارى : أبوعبدالله ، محمّد بن اسمعيل بن ابراهيم بن المغيرة بن بزدرية البخارى الجعفى ، ضبط و شرح الدكتور مصطفى و ذبب البُغا ، دار ابن كثير ، بيروت ، الطبعة الرابعة ، 1410 ه . ق .\r\nالصّراط المستقيم الى مستحقى التقديم : الشيخ زين الدّين أبى محمد على بن يونس العاملى النّباطى البياضى ، صحّحه و حقّقه و علّق عليه محمّد الباقر البهبودى عُنيت بنشره ، المكتبة المرتضويّة لاحياء الآثار الجعفريّة ، الطبعة الاولى 1384 .\r\nعدّة الدّاعى و نجاح السّاعى : أحمد بن محمد بن فهد الحلّى الأسدى ، صحّحه و علّق عليه أحمد الموحدى القمّى ، كتابفروشى وجدانى ، قم .\r\nعلل الشّرايع : الصّدوق أبىجعفر محمّد بن على ابن الحسين بن بابويه القمّى ، قدّم له : السيّد محمّد صادق بحرالعلوم ، دار احياء التراث العربى ، الطبعة الثانية .\r\nعوالى اللئالى العزيزية فى الأحاديث الدّينية : محمّد بن على بن إبراهيم الأحسائى المعروف بابن أبى جمهور ، قدّم له آية الله السيّد شهاب الدّين النجفى المرعشى ، تحقيق الشيخ الحاج آقا مجتبى العراقى ، مطبعة سيّد الشّهداء قم ، الطبعة الاولى ، 1403 . ه . ق .\r\nعيون أخبار الرّضا عليه السّلام : أبىجعفر الصّدوق ، محمّد بن على بن الحسين بن بابويه القمّى ، عنى بتصحيحه و تذييله السيّد مهدى الحسينى اللاجوردى ، انتشارات جهان ، طهران ، 2 ج .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nالغدير فى الكتاب و السّنة و الأدب : العلّامة الشيخ عبد الحسين أحمد الأمينى النجفى ، دارالكتب الاسلامية ، طهران ، چاپ پنجم ، 1371 ه . ش .\r\nالغيبة : شيخ الطائفة أبىجعفر محمّد بن الحسن الطوسى ، قدّم له العلّامة الشيخ آغا بزرگ الطهرانى ، إصدار مكتبة نينوى الحديثة ، طهران .\r\nالفتوحات المكّية : أبى عبدالله محمّد بن على المعروف بابن عربى الحاتمى الطائى ، توزيع دارالجبل ، بيروت ، دار صادر ، 4 ج .\r\nفرائد السّمطَين : إبراهيم بن محمّد بن المؤيّد بن عبدالله بن على بن محمّد الجوينى الخراسانى ، تحقيق الشيخ محمّد باقر المحمودى ، ط : مؤسسة المحمودى للطباعة و النشر ، بيروت ، لبنان .\r\nفلاح السّائل و نجاح المسائل فى عمل اليوم و الليلة : السيّد بن طاوس أبى القاسم علىّ بن موسى بن جعفر بن محمّد بن محمّد ، تحقيق : غلام‌حسين المجيدى ، الناشر : مركز النشر لمكتب الإعلام الاسلامى ، الطبعة الاولى ، 1419 ق .\r\nالكافى : أبىجعفر محمّد بن يعقوب بن اسحاق الكلينى ، صحّحه و علّق عليه علىاكبر الغفّارى ، دارالكتب الاسلامية ، الطبعة الثالثة ، 1388 ه . ق ، 8 ج .\r\nكامل الزّيارات : الشيخ أبىالقاسم جعفر بن محمّد بن قولوية ، صحّحه و علّق عليه العلّامة الشيخ ميرزا عبدالحسين الامينى التبريزى ، طبع المطبعة المرتضوية فى النجف الأشرف ، سنه 1356 .\r\nكلمات مكنونه من علوم اهل الحكمة و المعرفة : المولى محمّد محسن الملّقب بالفيض الكاشانى ، صحّحه و علّق عليه الشيخ عزيز الله العطاردى القوچانى ، ناشر : مؤسسة انتشارات فراهانى ، طهران ، چاپ دوّم ، 1360 .\r\nكلمة الله : سيّد حسن الشيرازى ، دار الصادق ، بيروت ، الطبعة الاولى ، 1389 ه . ق .\r\nكلّيات شمس تبريزى ( ديوان كبير ) : مولانا جلال الدّين محمّد بلخى مشهور به مولوى ، چاپ امير كبير .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nكمال الدّين و تمام النّعمة : شيخ الصّدوق ، صحّحه و علّق عليه على اكبر الغفّارى ، دارالكتب الاسلامية ، 1395 ه . ق ، ج 2 .\r\nكنز العمال فى سنن الأقوال و الأفعال : علاءالدّين على المتقى بن حسام الدّين الهندى ، مؤسّسة الرسالة ، بيروت ، 1409 . ه . ق .\r\nگلشن راز : شيخ محمود شبسترى ، ناشر : كتابخانهء طهورى ، طهران ، طبع اوّل 1361 هش .\r\nلمعات الحسين : حضرت علّامة آية الله العظمى حاج سيّد محمّد حسين حسينى طهرانى ، انتشارات علّامه طباطبائى ، مشهد مقدّس ، طبع پنجم ، 1421 ه . ق .\r\nمثنوى معنوى : مولانا جلال الدّين محمّد بن محمّد بن الحسين البلخى الرومى ، به خط ميرخانى .\r\nمجمع الزّوائد و منبع الفوائد : للحافظ نورالدّين على بن أبىبكر الهيثمى ، ناشر دارالكتاب العربى ، بيروت ، طبع سوم ، 1402 ه .\r\nمجموعه در ترجمهء احوال شاه نعمت الله ولىّ : تصحيح و مقدّمه : ژان اوبن ، ناشر : زبان و فرهنگ ايران ، چاپ كتابخانه طهورى ، سال طبع : 1361 .\r\nمجموعهء قصّه‌هاى شيرين : حسن مصطفوى ، چاپ دوّم ، از منشورات مركز نشر كتاب ، طهران 1380 ه . ق .\r\nمحمّد خاتم پيامبران : جمعى از مؤلّفان ، انتشارات حسينيهء ارشاد ، شماره 1 .\r\nالمحجّة البيضاء فى تهذيب الاحياء : محمّد بن المرتضى المدعوّ بالمولى محسن الكاشانى ، صحّحه و علّق عليه علىاكبر الغفّارى ، طبع دفتر انتشارات اسلامى ، وابسته به جامعه مدرسين حوزهء علميه قم ، الطبعة الثانية .\r\nمختصر البصائر : الشّيخ عزالدّين الحسن بن سليمان الحلّى ، تحقيق عشتاق المظفر ، طبع مؤسّسه النشر الاسلام التابعة لجماعة المدرّسين بقم المشرفة ، الطبعة الاولى ، 1421 ه . ق .\r\nمسكّن الفؤاد عند فقد الأحبّة و الأولاد : الشهيد الثانى الشيخ زين الدّين على بن أحمد الجبلى العاملى ، تحقيق مؤسّسة آل البيت عليهم‌السّلام لاحياء التراث ، الطبعة الاولى ، 1407 ه .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nمستمسك العروة الوثقى : آية الله سيّد محسن الطباطبائى الحكيم ، الطبعة الرابعة ، دار إحياءالتراث العربى ، بيروت ، لبنان .\r\nمشارق أنوار اليقين فى اسرار أميرالمؤمنين : الحافظ رجب البرسى ، الطبعة الاولى فى ايران ، منشورات الشريف الرضى ، سنة الطبع 1414 ه .\r\nمشكاة الأنوار فى غرر الأخبار : أبىالفضل على الطبرسى ، الطبعة الثالثه ، منشورات دارالكتب الاسلامية ، قم 1385 ه .\r\nالمصباح : شيخ تقى الدّين ابراهيم بن على بن الحسن بن محمّد بن صالح العاملى الكفعمى ، منشورات الرضى ، زاهدى .\r\nمعاد شناسى : حضرت علّامه آية الله العظمى حاج سيّد محمّد حسين حسينى طهرانى ، طبع ششم ، 1417 ه . ق ، ناشر : انتشارات علّامهء طباطبائى ، مشهد مقدّس .\r\nالمعجم الأوسط : سليمان بن أحمد بن أيّوب اللخمى الطبرانى ، التحقيق ابراهيم الحسينى ، المطبعة دارالحرمين ، الناشر دارالحرمين ، 9 ج .\r\nمفاتيح الجنان : شيخ عبّاس قمّى رحمةالله عليه .\r\nمفتاح الفلاح فى عمل اليوم و الليلة : العلّامة بهاء الدّين محمّد بن الحسين العاملى ، منشورات الرضى ، قم .\r\nالمناقب لآل أبىطالب : أبوجعفر رشيد الدّين محمّد بن على بن شهر آشوب السروى المازندرانى ، طبع مؤسسة انتشارات علامة ، قم ، 4 ج .\r\nمن لا يحضره الفقيه : شيخ الصّدوق أبىجعفر محمّد بن على بن الحسين بن بابويه القمّى ، صحّحه و علّق عليه على اكبر غفارى ، منشورات جامعة المدرّسين فى الحوزة العلميّه فى قم المقدّسة ، الطبعة الثانية .\r\nالمواقف : القاضى عضد الدّين عبد الرحمن بن أحمد الإيجى .\r\nنفحات الانس من حضرات القدس : نور الدّين عبد الرحمن جامى ، مقدّمه ، تصحيح و تعليقات : دكتر محمود عابدى ، انتشارات اطّلاعات طهران ، 1370 هش .\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nنفس المهموم فى مصيبة سيّدنا الحسين المظلوم عليه‌السّلام : المحدّث الحاج الشيخ عبّاس القمّى ، تحقيق الشيخ رضا استادى ، نشر مكتبة بصيرتى ، قم ، 1405 . ق .\r\nنهج‌البلاغة : مع شرح الشيخ محمّد عبده ، دارالمعرفة للطباعة و النشر ، بيروت ، 4 ج .\r\nوسائل الشّيعة : الشيخ محمد بن الحسن الحرّ العاملى ، تحقيق و نشر مؤسسة آل البيت عليهم‌السّلام لاحياء التراث ، قم المشرّفة ، الطبعة الاولى ، 1409 ه . ق . 3 ج .\r\nولايت فقيه در حكومت اسلام : حضرت علّامه آية الله العظمى حاج سيّد محمّد حسين حسينى طهرانى ، انتشارات علّامه طباطبائى ، مشهد مقدس ، طبع اول ، 1414 ه . ق 4 ج .\r\n\r\n","description":"","footnote":"","page_name":" 551 ","page_number":551},
  {"content":"\r\n . \r\n\r\n","description":"","footnote":"","page_name":" 552 ","page_number":552}
  ]