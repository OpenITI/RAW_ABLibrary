[
  {"content":"\r\n\r\nمنابع تاريخ و جغرافيائى ايران\r\n\" 84 \"\r\nاسناد و مكاتبات سياسى ايران\r\nاز سال 1038 تا 1105 ه‍ . ق\r\nهمراه با يادداشتهاى تفصيلى\r\nبه اهتمام\r\nدكتر عبد الحسين نوائى\r\nانتشارات بنياد فرهنگ ايران\r\n\" 315 \"\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nاز اين كتاب\r\n1200 نسخه در سال 1360 در چاپخانه وزارت فرهنگ و آموزش عالى\r\nبه چاپ رسيد\r\nاسناد و مكاتبات سياسى از سال 1052 تا 1077\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\n\r\nفهرست مطالب\r\nمقدمه نه\r\nشرح حال شاه صفى 12 - 1\r\nمراجع 13\r\nسلطان مراد چهارم پادشاه عثمانى 18 - 15\r\nنامهء جهانگير گوركانى پادشاه هند به سلطان مراد چهارم 23 - 19\r\nنامهء سلطان مراد چهارم به شاه صفى مشعر بر تهديد 25 - 24\r\nنامهء مسالمت آميز شاه صفى به سلطان مراد چهارم 30 - 26\r\nصلح نامهء شاه صفى و سلطان مراد چهارم 34 - 31\r\nنامهء شاه صفى به سلطان مراد چهارم در پذيرش صلح نامه 38 - 35\r\nجواب مراد چهارم در پذيرش صلح نامه 42 - 39\r\nسلطان ابراهيم خان پادشاه عثمانى 44 - 43\r\nنامهء شاه صفى به سلطان ابراهيم در تاكيد صلح و ارسال هدايا 48 - 44\r\nروابط ايران با هندوستان 50 - 49\r\nنامهء شاه صفى به شاه جهان در تعزيت مرگ پدر و تهنيت جلوس 54 - 51\r\nنامهء شاه جهان به شاه صفى 58 - 55\r\nجواب 60 - 59\r\nروابط ايران و انگلستان 62 - 61\r\nقرارداد تجارتى ايران و انگلستان در زمان شاه صفى 67 - 63\r\nقرارداد تجارتى ايران و انگلستان در زمان شاه عباس اول ( مقايسه ) 70 - 68\r\nنامهء شاه صفى به چارلز اول پادشاه انگلستان 72 - 71\r\nنامهء شاه صفى به مجلس طبقاتى هلند 74 - 73\r\nنامهء حسن خان شاملو به يكى از امراى هند . 76 - 75\r\nنامهء حسن خان شاملو به آصف خان صدر اعظم هند 77\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nنامهء حسن خان شاملو به يكى از امراى هند 78\r\nنامهء ديگر 80 - 79\r\nيك فرمان از شاه صفى 81\r\nآغاز سلطنت شاه عباس ثانى و تحصيلات وى 85 - 83\r\nروابط ايران و اوزبكان 90 - 86\r\nروابط ايران با هندوستان 101 - 91\r\nروابط ايران با تركان عثمانى 104 - 102\r\nروابط ايران با روسيه 109 - 105\r\nسياست داخلى و مرگ شاه عباس ثانى 115 - 110\r\nمراجع 117 - 116\r\nنامهء شاه عباس ثانى به عبد العزيز خان 119 - 118\r\nپيش نويس قرارداد صلح با عبد العزيز خان 122 - 120\r\nنامهء شاه عباس ثانى به عبد العزيز خان 125 - 123\r\nنامهء ديگر 126\r\nنامهء ديگر 127\r\nنامهء ديگر 129 - 128\r\nنامهء ديگر 131 - 130\r\nنامهء ديگر 133 - 132\r\nنامهء ديگر 134\r\nنامهء ديگر 136 - 135\r\nنامهء شاه عباس ثانى به ابوالغازى خان والى خوارزم 139 - 137\r\nنامهء ديگر 140\r\nنامهء شاه عباس ثانى به شاه جهان در تقاضاى قندهار 144 - 141\r\nنامهء شاه عباس ثانى به كوتوال قلعه قندهار 147 - 145\r\nنامهء شاه عباس ثانى به شاه جهان ( پس از فتح قندهار ) 150 - 148\r\nفتح نامهء قندهار 153 - 151\r\nفتح نامهء ديگر 156 - 154\r\nدارا شكوه ( زندگانى و آثار علمى و ادبى او ) 160 - 157\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nنامهء شاه عباس به دارا شكوه ( مشعر بر دعوت وى ) 162 - 161\r\nنامهء شاه عباس ثانى به سلطان محمد مراد بخش 163\r\nنامهء ديگر 166 - 164\r\nجواب شاه عباس به سلطان محمد مراد بخش 168 - 167\r\nاورنگ زيب 174 - 169\r\nنامهء شاه عباس ثانى به اورنگ زيب دربارهء قندهار 180 - 175\r\nعادلشاهيان 182 - 181\r\nمراجع 183\r\nنامهء شاه عباس ثانى به عادل شاه 185 - 184\r\nنامهء ديگر 189 - 186\r\nقطب شاهيان 191 - 190\r\nمراجع 192\r\nنامهء شاه عباس به قطب شاه 195 - 193\r\nنامهء ديگر 197 - 196\r\nسلطان محمد چهارم پادشاه عثمانى 202 - 198\r\nنامهء سلطان محمد چهارم به شاه عباس ثانى 205 - 203\r\nنامهء شاه عباس ثانى به سلطان محمد چهارم 208 - 206\r\nنامهء ديگر 211 - 209\r\nنامهء شاه عباس ثانى به تزار روس 213 - 212\r\nفرمان شاه عباس ثانى در باب كشيشان اروپائى 214\r\nفرمان ديگر در باب كشيشان كارمليت 215\r\nفرمان ديگر در باره كشيشان پابرهنه نمايندگان پاپ 216\r\nفرمان شاه عباس دربارهء تاخت گرجستان 217\r\nفرمان دربارهء برقرارى مقررى سالانه 218\r\nشاه سليمان ( شرح حال ) 230 - 221\r\nوقايع 233 - 230\r\nروابط ايران با دول اروپا ( هداياى سفراى اروپائى - اصرار ايشان در تشكيل اتحاديه بر ضد دولت عثمانى . جواب خردمندانه شيخ\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nعلى خان ، برخورد با هلنديها - رد دعوت پاپ در مورد پيشنهاد اتحاد بر ضد تركان ) 240 - 234\r\nهيئت سفارت ايران در سيام ( نفوذ فرهنگ ايران در سراسر سيام ) 241\r\nشيخعلى خان زنگنه اعتماد الدوله 247 - 244\r\nمحمد طاهر وحيد قزوينى عماد الدوله 248 - 247\r\nمراجع 249\r\nنامهء سلطان محمد چهارم به شاه سليمان 257 - 250\r\nنامهء احمد پاشا وزير اعظم به شيخعلى خان 264 - 258\r\nسلطان سليمان ثانى ( پادشاه عثمانى ) 266 - 265\r\nسلطان احمد ثانى ( پادشاه عثمانى ) 268 - 267\r\nمراجع 269\r\nنامهء سلطان احمد خان ثانى به شاه سليمان صفوى 277 - 271\r\nنامهء شاه سليمان به حسين پاشا صدر اعظم عثمانى 278\r\nنامهء محمد طاهر قزوينى صدر اعظم ايران به حسين پاشا صدر اعظم عثمانى 281 - 280\r\nنامهء شاه سليمان به كارلوس پادشاه اسپانيا 283 - 282\r\nنامهء شاه سليمان به پادشاه روسيه 285 - 284\r\nمحمد اكبر فرزند اورنگ زيب ( در ايران ) 289 - 286\r\nمراجع 290\r\nنامهء شاه سليمان به محمد اكبر 291\r\nنامه‌اى ديگر 292\r\nنامه‌اى ديگر 293\r\nفرمان شاه سليمان به فرماندار هند هلند 296 - 294\r\nنامهء شيخعلى خان در جواب نامهء وزير پادشاه سيام 298 - 297\r\nنامهء شاه سليمان به پاپ اينوسان يازدهم 300 - 299\r\nفرمانى از شاه سليمان ( دربارهء شيخ إله الاسلامى مشهد ) 302 - 301\r\nفرمان ديگر ( در مورد حقوق وظيفه ) 303\r\nفرمان ديگر ( در باب لغو معافيت عوارض ) 304\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nفرمان ديگر ( در باب استخدام و برقرارى حقوق ) 305\r\nفهارس 306\r\n( در فهرست‌ها فقط لغات متن كتاب منظور شده بدون مقدمه )\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\n[ مقدمه 
  ]\r\nبه نام خداوند جان و خرد سپاس فراوان به پيشگاه دادار منّان كه توفيق خدمت عطا فرمود تا توانستم كتاب حاضر را به آستان اهل دانش و صاحبان نظر تقديم دارم .\r\nاين كتاب در حقيقت هفتمين مجلد است از مجموعه كتبى كه در مورد اسناد سياسى و مكاتبات رسمى كشور ايران تقديم علاقمندان به تاريخ و فرهنگ ايران زمين داشته‌ام . نخستين مجلد از اين مجموعه در سال 1341 انتشار يافت تحت عنوان « اسناد و مكاتبات سياسى ايران از تيمور تا شاه اسماعيل » مشتمل بر نامه‌هاى سلاطين يا به اصطلاح « سلطانيات » و نامه‌هاى رجال سلسلهء تيموريان ( و گوركانيان ) ، و تركمانات قراقوينلو و آق قوينلو يعنى اسناد دست اول سياسى از حدود سال 772 سال ظهور تيمور در عرصهء جنگ و سياست آسياى مركزى تا سال 906 طلوع دولت صفوى و درخشش ستاره اقبال شاه اسماعيل . سپس دو كتاب شاه اسماعيل ( 1347 ) و شاه طهماسب ( 1350 ) مستقلا در شرح اسناد و مكاتبات سياسى بنيانگذار سلسلهء صفوى و پسرش . در خلال سالهاى 1352 تا 1356 سه مجلد ديگر ازين مجموعه به ترتيب در سالهاى ( 1352 ) و ( 1353 ) و ( 1356 ) منتشر شد كه اولين آن مشتمل بود بر اسناد و مدارك سياسى زمان شاه اسماعيل ثانى و شاه محمد خدابنده و آغاز سلطنت شاه عباس و دو مجلد بعدى مجموعه‌اى بود از اسناد و مدارك سياسى زمان شاه عباس اول در باب روابط او با اوزبكان و گوركانيان و سلاطين عثمانى و پادشاهان اروپا و پاپها و اينك مجلد هفتم از اين مجموعه .\r\nاين مجلد مشتمل است بر اسناد و مدارك سياسى وطن عزيز ما ايران در خلال سالهاى 1038 كه سال مرگ شاه عباس و آغاز سلطنت شاه صفى است تا سال 1105 كه سال درگذشت شاه سليمان است و آغاز سلطنت شاه سلطان حسين . اين دوره مشتمل است بر ايام سلطنت شاه صفى و شاه عباس ثانى و شاه سليمان .\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nاين دوره از تاريخ ايران عصر انحطاط دولت صفوى است . اين انحطاط درست از روز مرگ شاه عباس اول شروع شد همچنان كه در دورهء سلطنت شاه عباس اول ايران به اوج قدرت سياسى و نظامى خود رسيد . روزى كه شاه عباس درگذشت مرزهاى ايران از شرق به هندوستان و از غرب به دجله و فرات رسيده بود و حد شمالى ايران اعماق منطقه گرجستان و لگزستان بود و حد جنوبى آن جزاير بحرين . اما از همان روز كه نوهء نالايق شاه عباس به نام شاه صفى بر تخت نشست دوران انحطاط قدرت سلطنت و تجزيه امپراطورى صفوى آغاز شد .\r\nبحث دربارهء علت اين ضعف و انحطاط كه به تجزيهء كشور و بدبختيهاى مردم انجاميد از حوصلهء اين مقال خارج است . اما اگر پاى بحث به ميان آيد مسلما روشن مىشود كه يكى از علل مهم اين ضعف و انحطاط همان طبيعت حسود و خشن و خودخواه و خودراى شاه عباس بوده است . اين مرد كه شجاعت و كفايتش را نمىتوان منكر شد ، براى حفظ سلطنت مستبدانه خويش از كشتن و كور كردن جگر گوشگان خود نيز مضايقه نكرد و محمد باقر ميرزا فرزند ارشد خود را به دست يكى از مقربان درگاه خود به خاك و خون كشيد و دو پسر ديگر خود و يك پسر محمد باقر ميرزا را از بينايى محروم كرد . تنها نوهء پسرى وى همين صفى ميرزا يا به تعبير درستتر « سام » ميرزا بود كه شاه عباس وى را براى روز مبادا نگهداشت . با اين حال دستور داد تا او را به ترياك معتاد كنند كه مبادا روزى فيلش ياد هندوستان كند و براى انتقام خون پدر يا تحصيل سلطنت پاى در ركاب نهد . شاه عباس از اين امر وحشت داشت زيرا او خود بر ضد پدر خويش كودتا كرده و سلطنت را قبضه نموده و پدر را هر چند محترمانه محبوس و منزوى ساخته بود . وى مىترسيد كه مبادا همين بلا بر سر او آيد .\r\nشاه صفى بىكفايت كه هنرى جز كشتن خويشان و شرابخوارى بىامان نداشت چهارده سال بيش در سلطنت نپاييد . در همين دوران كوتاه سلطنت وى ، در غرب امپراطورى صفويه ، عراق عرب از ايران جدا شد و به خاك عثمانى پيوست و در شرق امپراطورى ناحيهء قندهار از ايران منتزع گرديد و به تصرف گوركانيان هند در آمد .\r\nامر مهمى كه در دوران سلطنت شاه صفى پيش آمد و شايستهء ذكر است قطع مخاصمات ايران و عثمانى است به موجب قرارداد زهاب . اين قرارداد كه به\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\nامضاء سلطان مراد چهارم پادشاه عثمانى و شاه صفى پادشاه ايران رسيد تا پايان سلطنت شاه سلطان حسين دوام يافت و تنها وقتى ملغى الأثر گرديد كه بر اثر حملهء افغانها و ضعف صفويه در برابر مهاجمين و نفوذ روسها در داخله ايران و تصرف دربند و باكو دولت عثمانى به وساطت سفير فرانسه در استانبول حاضر به لغو قرارداد زهاب و تقسيم ايران بين دولت روس و عثمانى گرديد . با اين حال ، در دوران افشاريه و پس از آن همه جنگ و جدال و فتوحات و شكستهاى نادرى ، وقتى دو دولت به مصالحه دست زدند باز همان عهدنامه يا قرارداد زهاب ( 49 ، ا ه ) مبناى مذاكره قرار گرفت .\r\nعهدنامهء مزبور هر چند موجب آسايش بندگان خدا از ايرانيان و تركان شد و مرز نشينان ايرانى و ترك مدتى در حدود 86 سال از آرامش و آسايش برخوردار شدند ، اثرات بدى در جامعه ايرانيان قزلباش گذاشت . به اين معنى كه دولت صفويه بر اثر فراغت خاطر از جنگ با دشمنان ديرين ، كوشش و جوشش خود را از دست داد و به جمع ثروت و كسب لذت افتاد و سران قزلباش نيز به جاى جنگيدن با دشمنان كشور و تصرف اراضى مخالفان به جان رعايا افتادند و به قيمت دسترنج آنان به ايجاد كاخها و خريدن سراها و باغها و انباشتن سرمايه فراوان پرداختند . شجاعت و جلادت جاى خود را به نيرنگبازى و توطئه سازى داد و قزلباشان به جاى آن كه سينه دشمنان را سفره كنند به سفره‌هاى رنگين و ميهمانيهاى سنگين يورش بردند . دستى را كه پيش از اين بر قبضه شمشير داشتند بر گردن صراحى و ساغر افكندند . نيزه‌هاى بلند را به دور انداختند و به نازنينان بالا بلند پرداختند . آن كه روزى جريد بازى مىكرد شاهد بازى برگزيد و آن كه ازين پيش دست از قبضهء خنجر بر نمىداشت ، آنك سيب ز نخدان يار از دست نمىگذاشت . شمشير كج قزلباشان كه روزگارى در سرزمين پهناور ايران از قندهار تا بغداد و از داغستان تا بحرين مايهء اميد دوستان و موجب وحشت دشمنان بود به تدريج زنگ گرفت و چندان در نيام ماند كه مشتى افغان بر اصفهان استيلا يافتند .\r\nبارى درين ميان ، تنها در دوران شاه عباس ثانى دولت صفويه حركت مذبوحى كرد و آن تصرف قندهار بود در سال 1059 . اين فتح هر چند روشنايى گرمى فراوان اميد به دلهاى سرد و تاريك ايرانيان بخشيد ، ولى به\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nعلت مى گسارى فراوان شاه و شيفتگى او به زنان زيبا و مجالس عيش و طرب ازين پيشرفت نتيجه‌اى حاصل نيامد و بار ديگر خواب گران دولت صفوى آغاز گرديد چنان كه ديگر از خواب برنخاست و هم در خواب به انقراض پيوست و به تعبيرى درستتر خواب به خواب رفت . مردم ايران نيز به علت آرامش طولانى و درآمد ناشى از زراعت و تجارتى كه در آرامش و امنيت رو به افزونى مىرفت در عيش و نوش و تن‌پرورى و باده نوشى و ساده بازى افتادند . نمودارى ازين بىخياليها و راحت طلبيها و باده‌گساريها و شاهد بازيها را مىتوان در خلال اشعار سخنوران آن روزگار در وصف قهوه خانه و بيت اللطفها و بوزه خانه‌ها و قمار خانه‌ها جستجو كرد . سياحان خارجى نيز چون تاورنيه و شاردن و سانسون كشيش و پررافائل دومان و انگلبرت كمپفر در كتابهاى خويش بدان اشاره كرده‌اند . شرحى كه ازين مسائل در كتاب « رستم التواريخ » آمده وحشت آور است .\r\nدرين ميان پادشاهان صفوى حقا براى رعاياى خود « مرشد كامل » بودند .\r\nشاه صفى كه در هجده سالگى به سلطنت ايران رسيده بود آنقدر در شرب و شيرهء تاك و معجون ترياك افراط كرد كه در سى و دو سالگى درگذشت . پسرش شاه - عباس ثانى كه هر چند بىجوهر و بىجربزه نبود - در طول سلطنت خود همواره در پاى خم خراب و همسايهء ديوار به ديوار شراب بود و در همين حالت مستى بود كه به اصرار با زنى از مطربان و رقاصان همبستر شد و هر چه زن بيچاره صادقانه اقرار كرد كه بيمار و به سيفليس گرفتارم « قبله عالم » توجه نفرمود تا آن كه بعد از مدتى دچار سيفليس شد و به وضعى شرم‌آور و مشمئز كننده در گذشت .\r\nوقتى مرد سى و چهار سال بيشتر نداشت . پسر وى به نام شاه سليمان مرد بىغم دودمان صفوى هر چند از پدر و جد خود عفيف‌تر نبود و كمتر از آنان به زن و شراب نپرداخت ولى عمرى نسبة دراز كرد . وى هنگامى كه مرد چهل و هفت ساله بود .\r\nدر حالى كه چنين كسانى بر كشور ما سلطنت مىكردند ، دنيا وارد مرحلهء مهمى از مراحل سياست و اقتصاد شده بود . بدين معنى كه ملل سودجوى زورگوى ولى تيزهوش و سخت كوش اروپايى براى تأمين ما يحتاج غذائى خود و تهيهء مواد خام براى كارگاهها و كارخانه‌هاى خويش به بهاى ارزان و در صورت امكان رايگان ، روى به مشرق زمين نهاده بودند و اين آغاز تسلط اروپا بر شرق يا به\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\nعبارت ديگر شروع دورهء استعمار و استثمار مشرق زمين بود به توسط ملل اروپائى . اجازه بدهيد با اختصار تمام بدين امر اشارتى كنيم . زيرا كشور ما نيز از اثرات شوم استعمار در امان نماند و از همين روزگار به علت جهل و بىخبرى سلاطين صفوى ، وطن ما اندك اندك روحا و مادة مقهور سياستهاى استعمارى اروپا گرديد .\r\n\r\nآغاز هجوم استعمارگران\r\nشروع اين قصهء پر غصه از سال 912 / 7 - 1506 بود و با هجوم پرتقاليان به آبهاى خليج فارس و تصرف جزاير و شهرهاى ساحلى ايران من جمله بندر ثروتمند و پر آوازه هرموز . با اين حال خودخواهى و غرور و تكبر و تفرعن اين مردمان خشن و سنگدل و نادان و متعصب و بىادب مانع از آن شد كه پرتقاليها بتوانند به داخل ايران نفوذ كنند و با ايرانيان حشر و نشر فراوان نمايند .\r\nاندكى بعد پرتقال جزو اسپانيا شد . ولى اسپانيائيها هم بهتر از پرتقاليان نبودند فيليپ دوم پادشاه اسپانيا بسيار كوشيد كه سيادت اسپانيا و پرتقال را در بحرين و ساير مناطق خليج حفظ كند . ولى توفيقى نيافت و ايرانيان به تدريج جزاير و سواحل من جمله جزاير بحرين را از چنگ پرتقاليان بيرون كشيدند و سپس به كمك انگليسيها بر ناوگان و قلاع نظامى آنان تاختند و به قدرت آنان خاتمه بخشيدند ( 1030 ) .\r\n\r\nانگليسيها در ايران\r\nاما انگليسيها از قماش ديگرى بودند . مانند پرتقاليها سودجو و سخت‌كوش ولى نيرنگ باز و تيز هوش . به طورى كه تا مىتوانستند به سرانگشت تدبير گره از كار فرو بسته بگشايند دست به شمشير و تفنگ نمىبردند . انگليسيها چندين سال گرفتار تهديدات فيليپ دوم پادشاه اسپانيا بودند . سرانجام با شمشير و تدبير\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nتوانستند كشتيهاى عظيم اسپانيائى را كه به مغلوب نشدنى شهرت يافته بودند درهم شكنند . وقتى كشتيهاى كوه پيكر ( آرمادا ) از بين رفت و امنيت به درياها بازگشت ، بازرگانان انگليسى از اليزابت اول ملكه انگلستان خواستند تا در مورد تجارت با هند به تجّار اجازه داده شود . اليزابت پيشنهاد ايشان را پذيرفت و چنين شد كه در 31 دسامبر 1600 ميلادى ( برابر با 29 جمادى الثانى سال 1009 هجرى قمرى ) بنا بر فرمان ملكه اليزابت اول شركتى براى تجارت با هندوستان به نام « شركت بازرگانان لندن كه با هند شرقى تجارت مىكنند » تأسيس شد و همين شركت است كه بعد « شركت هند شرقى انگليسى » نام گرفت و سرانجام كارش از تجارت به سياست كشيد و اندك اندك سراسر هند را به تدبير و تزوير و احيانا به پول و شمشير تصرف كرد و در حدود چهار قرن سياست شوم استعمارى خود را بر مردم ناتوان هند تحميل نمود و براى حفظ هندوستان از آسيب حادثه جويان سياسى و نظامى ، ملل و دول اطراف هندوستان را يا از طريق توسعهء فساد و رشوه خوارى يا از راه زور و كشتار ضعيف و زبون ساخت و از هيچگونه نامردى خوددارى نكرد چنان كه كشور عزيز ما را در روزگار فتحعلى شاه چون بره‌اى دست و پا بسته در برابر گرگى خونخوار چون امپراطور روس انداخت و زمينه را چنان ماهرانه و ناجوانمردانه آماده كرد كه ايران به اضطرار و اكراه مجبور به قبول عهدنامه شوم گلستان و تركمانچاى شد و بعدها هم عهدنامه‌هاى ديگر و ديگر .\r\nنخستين بازرگان انگليسى كه از طريق اوقيانوس هند به قصد تجارت به شبه قارهء هند درآمد جيمز لانكاستر بود كه در سال 1601 به كشتى نشست و رو به هند نهاد و دو سال بعد با محمولاتى گرانبها من جمله يك ميليون پوند ( 500 تن ) فلفل به انگلستان بازگشت .\r\nاما نخستين تاجر انگليسى كه عمال شركت هند شرقى را به تجارت با ايران تشويق كرد جوانى بود به نام ريچارد استيل . وى كه در آرزوى جمع ثروت و كسب شهرت در 1613 / 1022 به هند آمده بود ، از طرف تجار انگليسى مأمور عزيمت به ايران شد . موضوع اين بود كه بازرگانان انگليسى ، شايد به علت تازه كارى و ناآزمودگى و عدم توجه به احساسات مردم و ناسازگارى آب و هوا مقدار زيادى ماهوت به هند برده بودند و كسى آنها را نخريده بود . جنس به اصطلاح بازاريان « باد كرده بود » و لازم بود بازارى ديگر بيابند تا شايد بتوانند « بنجل » خود را\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nآب كنند . چه جايى بهتر از ايران ، سرزمين دولت پولدار صفوى و مردم تجمل پرست و خوشگذران ايران .\r\nريچارد استيل با همراهى تاجر ديگرى به نام كراوتر به ايران آمد و نه تنها ماهوتهاى باد كرده را آب كرد بلكه به كمك هموطن خود رابرت شرلى ، وى توانست فرمانى از شاه عباس به دست آورد خطاب به كليهء فرمانداران ايرانى مشعر بر همكارى و مساعدت به انگليسيان . اين دو تاجر انگليسى ضمنا جاسك را براى پايگاه عملياتى شركت هند شرقى انگليس در كشور ايران انتخاب كرده بودند .\r\nزيرا عمق آب درين نقطه زياد بود و كشتيهاى انگليسى بزرگ مىتوانستند در كنار آن لنگر اندازند . شرح مفصل اقدامات انگليسيان درين جا مورد نظر نيست .\r\nهمين قدر لازم به يادآورى است كه هيأتى از تجّار انگليسى در نوامبر سال 1616 ( ذى القعده 1025 ) براى عقد قرارداد تجارتى به ايران آمدند . آنان در 22 ربيع الاول 1026 / 31 مارس 1617 به حضور شاه عباس رسيدند و از شاه اجازه تأسيس چند نمايندگى تجارى در شيراز و اصفهان گرفتند و قرارداد تجارتى نيز با ايران بستند و اين همان قراردادى است كه متن آن در صفحه 68 كتاب حاضر آمده است . چند سال بعد ، پس از درگذشت شاه عباس انگليسيان همان قرارداد را با تغييراتى نه چندان وسيع و عميق با شاه صفى تجديد كردند ( صفحه 63 متن كتاب ) .\r\nآنچه در اين قرارداد اهميت دارد و سيطرهء ارادهء تجّار انگليسى است بر ارادهء ملى و فرهنگ قومى مردم ايران و به عبارت ديگر تحميل شرايط بازرگانان انگليسى بر دربار و جامعهء ايرانى و ازين هم فراتر . آنچه مربوط به سيطره و تفوق ارادهء انگليسيان بوده در قانون به صورت مواد مختلف آمده و به موجب اين مواد به بازرگانان انگليسى اجازه داده شده كه آزادانه به خريد و فروش كالا پردازند و هر بندرى را كه خواهند انتخاب كنند و از هر جا كه خواستند به جاى ديگر روند و در هر جا كه خواستند اقامت كنند و با خود اسلحه‌اى كه مىخواهند حمل نمايند و در مراسم مذهبى خود آزادى كامل و معبد و گورستان خاص داشته باشند .\r\nبديهى است كه تمام اين امتيازات يك طرفه بود . زيرا بازرگانان ايرانى به علت نداشتن نيروى دريايى هرگز نمىتوانستند خود را به انگلستان برسانند و ازين گونه تسهيلات متقابلا برخوردار شوند .\r\nاما اگر اين امتيازات را نيز محدود به روابط بازرگانى بدانيم ، جنبه‌هاى سياسى\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\nو اجتماعى اين قرارداد و امتيازاتى كه انگليسيان در اين زمينه از ايران گرفته‌اند بسيار فراتر از ديگر جنبه‌ها است .\r\nاز مادهء اول قرارداد كه لزوم تعيين و اعزام يك سفير مقيم را از دو كشور در پاى تخت دو دولت تصريح و تأكيد مىنمايد بگذريم و به اين قسمت‌ها از قراداد توجه كنيم :\r\n« ديگر اين كه جمعى از مردم انگليس كه به تجارت و سوداگرى به ممالك محروسه آيند هر قسم اسلحه و يراقى كه خواهند نگاهدارند احدى متعرض نشود و اگر احدى از هر طبقه ميانهء ايشان دزدى يا حراميگرى كند ، اگر در محل دزدى يا حراميگرى آن كس كشته شود حكام متعرض نشوند و اگر دزد يا حرامى گرفتار شود ، اگر دزد يا حرامى مسلمان باشد حكام آن محل در حضور قونصل بعد از خاطر نشان ، او را به جزا و سزا رسانند و اگر فرنگى باشد قونصل او را به قتل رساند .\r\n« ديگر آن كه اگر از مردم ايلچى در ممالك محروسه امر بىحسابى صدور يابد او را گرفته نزد ايلچى فرستند كه او تنبيه نمايد و حكام و داروغگان بدان علت مزاحمت به حال انگليس ننمايند و طمع و توقعى نكنند ، اين همان حق قضاوت كنسولى يا به اصطلاح آشناتر كاپيتولاسيون يعنى پله نخستين سياست استعمارى است . بر طبق اين مواد اگر انگليسيان ايرانيان را به گناه دزدى و قتل بكشند ، ايرانيان حق اظهار نظر ندارند ولى اگر مردم ايلچى ( انگليسيها ) مرتكب گناهى شدند حكام و داروغگان ايرانى حقى در اجراى قوانين مملكت ايران ندارند و نبايد مزاحمت ايجاد كنند بلكه بايد مقصر را به جناب سفير بسپارند تا او تنبيه كند !\r\nاين اختيارات وسيع سياسى و قضايى در شهرهاى ديگر به قونسولها سپرده شده بود حتى در مواردى كه « از احدى نسبت به مردم انگليس تعدى و بى حسابى واقع شود . ازين گذشته حتى مترجمين « سفارت انگليس نيز امتياز خاص داشتند و عمال دولت و مردم ايران مىبايست به نوعى كه مردم انگليس را حرمت و عزت مىدارند كلمه چيهاى ( مترجمين ) ايشان را نيز معزز و محترم بدارند . حتى اگر كسى به رضاى خود « ملازم مردم انگليس » شد و از ايشان « مرسوم و مواجب » گرفت هيچ كس نمىبايست مزاحم وى شود . يعنى جاسوسان و\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nخبرچينان و وابستگان و حقوق بگيران سفارت را نيز مردم بالاجبار مىبايست « حرمت و عزت » بدارند و آنان را روى سر گذاشته حلوا حلوا كنند . زيرا انگليسيان چنين خواسته بودند كه شاه صفوى و درباريان ايران قدرت آنان را به رسميت بشناسند و مردم ايران اطاعت كنند .\r\nاين نوع قراردادها بود كه موجب شد به تدريج مردم ايران خود را در مقابل اروپاييان خاصه در قبال انگليسيها ببازند و احساس حقارت كنند و تصور نمايند كه فرنگيها بخصوص انگليسيان تافتهء جدا بافته و از نژادى برتر و صاحب انديشه‌اى عاليتر از مردم ايران هستند . بر اثر اين نوع برخورد دولتهاى ايران با خارجيان و بستن اين گونه قراردادهاى تذلل آميز بود كه روحيه ايرانيان در مقابل اروپاييان متزلزل شد و بعدها وقتى تفوق نظامى روس و انگليس و فرانسه بر مردم ايران آشكار شد ، ايرانى در مقابل مردم اروپا خود را به كلى زبون و ناتوان ديد . چنين بود كه فرنگى را « صاحب » ناميد و در او به چشم اعجاب و تحسين بلكه تعظيم و تكريم نگريست و از او بتى با قدرت بىپايان ساخت و خود در پاى اين بتى كه ساخته بود به زانو در آمد بلكه به سجده افتاد و خويشتن خويش را فراموش كرد و شرف و آزادى و آزادگى خويش را در پاى آن بت قربانى نمود و دست بسته به قراردادهاى شومى چون گلستان و تركمانچاى و پاريس . . . گردن نهاد . البته اين نكته را بايد متوجه بود كه شاه عباس مىخواست به كمك انگليسيها ريشه پرتقاليان را بركند و بدين جهت بود كه انگليسيها هر چه خواستند يافتند . اما بعدها همين مواد مندرج در اين قرارداد در مورد ديگران نيز منظور گرديد و روسها در زمان فتحعلى شاه قاجار و حتى در روزگار ما امريكائيان نيز از حق كاپيتولاسيون برخوردار شدند .\r\nبارى چهار سال بعد ازين قرارداد تجارى يعنى در سال 1030 متعاقب مذاكرات دولت ايران با نمايندگان شركت هند شرقى ، انگليسيان حاضر شدند كه با نيروى دريايى خود به ايرانيان در جنگ با پرتقال شركت كنند . نبرد در آبهاى جاسك در سوم صفر 1030 / 28 دسامبر 1620 صورت گرفت و در 27 ربيع الثانى سال 1031 / 12 مارس 1622 جزيرهء هرموز به دست ايرانيان افتاد و پيش از آن در ماه ربيع الاول جزيره قشم از دست پرتقاليان به در آمده بود .\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\n\r\nرقيبى در تجارت و شريكى در استعمار\r\nبعد از انگليسيها نوبهء هلنديها بود . شاه عباس مىخواست هلنديها را در مقابل انگليسيها علم كند . زيرا از هاسلت نقاش هلندى دربار خود مطالب فراوانى دربارهء قدرت دريايى هلند شنيده بود .\r\nهلنديها پيش از انگليسيها به هند راه يافته بودند و در حقيقت تأسيس شركت تجارتى هند شرقى انگليس رقابت با تجار هلند بود كه در سال 1597 / 6 - 1005 در هلند به تاسيس « شركت تجارت با كشورهاى دوردست » اقدام كرده بودند .\r\nشركتى كه در سال 1602 « شركت هند شرقى هلند » ناميده شد .\r\nدر سال 1603 يك كشتى پرتقالى حامل ابريشم ايران به چنگ هلنديها افتاد و فروش ابريشمها سود كلانى عايد هلنديان ساخت و اين سود كلان چنان زير دندان گرد آنان مزه كرد كه شيفتهء تجارت با ايران به هواى ابريشم شدند .\r\nسرانجام ويس نيخ نماينده شركت هند شرقى هلند توانست از شاه عباس امتيازات مهمى بگيرد و قراردادى در زمينهء تجارت دو كشور به امضاى شاه عباس برساند .\r\nمتن اين قرارداد را ويس نيخ تهيه كرده بود و اين متن با اصلاحاتى كه رجال دربار ايران مصلحت دانسته بودند ، همراه با اظهارنظر شاه عباس به صورت قراردادى در 12 نوامبر 1623 / سلخ محرم 1033 به مهر و امضاى شاه عباس رسيد . بر اساس اين قرارداد هلنديها هم اجازه يافتند كه بر سر سفرهء گستردهء شاهنشاه صفوى بنشينند و ازين خوان نعمت كه مردم ايران به كدّ يمين و عرق جبين فراهم آورده بودند بخورند . بدين معنى كه هلنديها هم اجازه يافتند كه آزادانه در سراسر ايران تجارت كنند و هر جا كه خواهند بروند و جز در مورد حق راهدارى از ساير حقوق گمركى هم معاف باشند و از اوزان و مقادير كشور خود استفاده كنند و از حق قضاوت كنسولى ( كاپيتولاسيون ) هم برخوردار باشند . زيرا بر طبق مواد 14 و 15 قرارداد مقرر بود :\r\n« اگر يك نفر هلندى خداى نكرده كسى را به قتل رساند يا در مورد افراد تبعهء ملل ديگر مرتكب جنايتى شود ، مقامات قضايى ايران او را محاكمه نخواهند كرد بلكه محاكمه و تنبيه او به سرپرست عمال هلندى سپرده خواهد شد تا طبق شرايط و ضوابط خود به انجام آن مبادرت ورزند . »\r\nشاه عباس در كنار اين ماده به عنوان اظهار نظر نوشته است :\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\n« در صورت آدمكشى يا هر نوع جنايت به شما اجازهء محاكمه اتباع خودتان اعطا مىشود به شرطى كه در محاكمه و تنبيه آنان همان گونه كه از ملت شما انتظار داريم عدالت و انصاف مراعات گردد . »\r\nمادهء 15 :\r\nاگر يك هلندى با زنى رابطه پيدا كرد مراجع قضايى حق تعقيب او را ندارند . چنانچه مقصر باشد مقامات هلندى بايد او را تنبيه كنند .\r\nشاه عباس اظهار نظر كرده است .\r\n« مأمورين قضائى موظفند هر هلندى را كه با زنى رابطه داشته به شما تحويل دهند تا بر طبق نوع جرمى كه مرتكب شده تنبيه گردد . »\r\nخلاصه اين كه اگر يك هلندى با زنى شوهردار يا بىشوهر حتى دوشيزه‌اى روى هم ريخت و هر گونه فسادى پديد آمد ، نه شوهر يا ولى آن زن حق شكايت و تقاضاى مجازات دارند . نه حاكم شرع و داروغه . و اظهار نظر بسته به لطف و عنايت « سرپرست عمال هلندى » است .\r\nبگذريم ازين كه هلنديهاى جسور و پرتوقع حتى پيشنهاد كرده بودند كه اگر يك هلندى ديانت اسلام را بپذيرد ، اموالش به ضبط هلنديها در آيد كه شاه عباس چنين نظرى را نپذيرفته بود و ( در اين خصوص رجوع شود به كتاب اولين سفراى ايران و هلند ) .\r\nبارى هلنديها هم در مقابل انگليسيان به ايجاد پايگاههاى تجارتى و انبارها و مراكز ادارى و تجارى پرداختند و با يكديگر به رقابت شديد برخاستند . اما هر قدر انگليسيها تودار و زرنگ و مسلط بر احساسات خويش بودند هلنديها سمج و بىادب و خودخواه و پرتوقع بودند و حريص و خسيس و گدامنش . تا جايى كه ويس نيخ نمايندهء شركت هند شرقى هلند ، روزى در خانهء ملايم بيك ملك التجار و نماينده تجارتى شاه ايران با نمايندهء شركت هند شرقى انگليس گلاويز شد و براى او چاقو كشيد ! يك بار هم وقتى نمايندگان دولت شلزويك هولشتاين جهت عقد يك قرارداد تجارتى با دولت ايران از طريق درياى خزر به دربار صفوى آمدند ( 1637 / 1046 ) نماينده شركت هند شرقى هلند در ايران به نام نيكلا ژاكوب اورشل به مقر هيأت نمايندگى آلمان رفت و صريحا بدانان گفت كه منظور ايشان در تجارت با ايران مخالف مصالح و منافع شركت تجارتى هلند است و او بر طبق\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nدستور شركت با مقاصد ايشان مخالفت خواهد كرد . سپس براى اثبات مدعا ناگهان قيمت خريد هر بار ابريشم را از 42 تومان به 50 تومان ترقى داد و بدين طريق مانع از عقد قرارداد تجارتى بين ايران و آلمان گرديد . اما همين كه هيأت آلمانى با ناكامى تمام از ايران خارج شد ، نمايندهء هلند قيمت خريد را تا 44 تومان پايين آورد . اين رفتار وقيحانهء هلنديها كه بدينگونه مانع از عقد قرارداد ايران و آلمان شده بود به اندازه‌اى خشم شاه صفى را برانگيخت كه دستور داد از كالاهاى هلندى نيز حقوق گمركى دريافت شود . هلنديهاى گستاخ به جاى معذرت خواهى ، دست به جمع‌آورى نيروى دريايى زدند و در سال 1055 كه چهار سالى از مرگ شاه صفى مىگذشت قشم را در محاصره گرفتند و براى جلوگيرى از فعاليت تجارى بازرگانان انگليسى و هندى چند كشتى جنگى به محاصره و تهديد جزيرهء هرموز و سواحل جنوب فرستادند . اما به سبب گرماى شديد ، و تلف شدن عدهء زيادى از ملاحان هلندى ، شركت هند شرقى هلند بالاخره كوتاه آمد و با فرستادن هداياى فراوان ، شاه و درباريان را بر سر مهر و عنايت آوردند . شاه عباس ثانى راضى شد كه باز هلنديها از پرداخت حقوق گمركى معاف شوند . هلنديها هم راضى شدند كه قيمت خريد را تا 46 تومان بالا برند .\r\nهلنديها يك بار ديگر هم براى دولت ايران شاخ و شانه كشيدند و آن هم وقتى بود كه در سال 1684 / 1095 با دولت ايران بر سر نوع و مقدار ابريشم اختلاف پيدا كرد و با بىشرمى تمام با كشتيهاى جنگى بندر گمبرون و قلعه و جزيرهء قشم را در محاصره گرفتند و سيزده كشتى ايران را توقيف كردند . فرماندهى نيروى دريايى هلند در اين اقدامات خشن با مردى بود به نام كازن برود .\r\nتاورنيه در كتاب خود ، ضمن تفصيل مجلس ضيافت خصوصى شاه عباس ثانى كه به خاطر او فراهم شده مطالب ارزنده‌اى آورده . وى مىنويسد كه در اين مجلس بزم خصوصى كه هفده ساعت ( از ساعت 8 صبح تا يك بعد از نيمه شب ) ادامه يافت و در آن خوانندگان و نوازندگان و رقاصان و لوليان نيز در تمام مدت حضور داشتند ، دو جوان زيبا روى هلندى نيز شركت جسته بودند كه يكى از آنان بنا بر ميل و فرمان شاه وظيفه ساقيگرى را بر عهده گرفت . اين جوان زيبارو موسوم بود به كازن برود ! !\r\n\r\nنفوذ تمدن فرنگى\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\nامر ديگرى كه بر اهميت اجتماعى اين دوره از تاريخ ايران مىافزايد آشنايى فراوان و متقابل ايرانيان و اروپاييان بود . زيرا از به دو ظهور دولت صفوى ، دول اروپايى كه در مقابل عظمت و كثرت و جلادت عثمانيان به خود مىلرزيدند ، از تشكيل يك دولت نيرومند در شرق امپراطورى عثمانى شادمان شدند و به اميد آن كه نظر اين دولت را براى تشكيل جبههء متحد در برابر عثمانى و حمله به دولت ترك از دو جبهه جلب كنند ، مرتبا هيأتهاى سياسى به ايران ارسال داشتند . با محكم شدن پايه‌هاى دولت صفوى ، ملل اروپايى نيز به فكر تجارت و روابط بازرگانى افتادند . خاصه آن كه ابريشم ايران در بازارهاى اروپا مشتريان خوبى داشت .\r\nچنين بود كه هيأتهاى تجارى آلمان و انگلستان و هلند و سوئد و روس و پس از همه فرانسه همواره به اصفهان مىآمدند و مىرفتند .\r\nاز آن گذشته ، شاه عباس براى جلب نظر ملل مسيحى اروپا در جنگ با تركان عثمانى نسبت به مسيحيان عطوفت و عنايت فراوان ابراز مىداشت گو اين كه وى خود در مسائل مذهبى هرگز تعصب نشان نمىداد . رفتار او با مسيحيانى كه براى انجام مأموريتهاى سياسى و تجارى به ايران مىآمدند و همچنين نظر مساعد و دوستانه وى با ارامنهء جلفا گوياى اين حقيقت است كه وى صاحب سعهء صدر و وسعت مشرب فراوان در امر مذهب بوده است و ازين جهت همواره در جهت ايجاد وسائل رفاه كشيشان مسيحى از هر فرقه مىكوشيده و فرمانهاى متعددى كه در اين مورد صادر نموده حاكى از نظر لطف او به جامعهء روحانيت مسيحيت است . چنين بود كه علاوه بر مأمورين سياسى و عاملين تجارى ، جمع فراوانى نيز از روحانيون مسيحى يعنى پادريان ( كشيشان ) به ايران مىآمدند و با استفاده از مهمان نوازى و بلند نظرى ايرانيان سالها در اين كشور مىماندند .\r\nاين هجوم اروپاييان به ايران و حشر و نشر آنان با ايرانيان موجب شد كه ايرانيان با علم و هنر و عقايد و افكار اروپاييان آشنا شوند و متقابلا اروپاييان با گنجينه‌هاى فرهنگى ايران آشنايى يابند . هر يك ازين دو مطلب شايستهء بحثى طولانى و مستوفى است . ولى ما درين مقدمه كه هر چه سعى در اختصار آن مىكنيم باز به درازا مىكشد به اشارتى گذرا درين زمينه اكتفا مىكنيم .\r\nاز معروفترين كشيشانى كه به ايران آمدند و ماندنى شدند يكى پررافائل دومان است از فرقه كاپوسن . وى در سال 1047 به همراهى تاورنيه به ايران آمد و 51 سال\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nدر ايران ، در شهر اصفهان اقامت جست و جلوس شاه عباس ثانى و شاه سليمان و شاه سلطان حسين را به چشم ديد تا اين كه در سال 1108 در اصفهان درگذشت .\r\nوى به مناسبت وقوفش بر زبانهاى اروپايى ، در ايران مورد احترام بود و همه وقت به مناسبت ورود هيأتهاى اروپائى به ايران به عنوان مترجم در دربار ايران راه مىيافت و بنا بر سابقهء وحدت مذهبى به كليهء اروپاييان خاصه به فرانسويان هموطن خويش خدمات فراوان مىنمود . به طورى كه تاورنيه ازو در كتاب خود به احترام ياد مىكند و حتى مىنويسد كه در آن مجلس بزم هفده ساعته پررافائل هم شركت داشته . سرجان شاردن و انگلبرت كمپفر نيز از مساعدتهاى پررافائل ياد كرده و خود را مرهون مهر و محبت آن كشيش دانسته‌اند .\r\nپررافائل كتاب دقيقى درباره ايران و ايرانى نوشته به نام « ايران در سال 1660 » .\r\nسال 1660 ميلادى برابر است با 1068 قمرى يعنى سال شانزدهم سلطنت شاه عباس ثانى .\r\nسانسون كشيش نيز در سال 1683 / 1095 به ايران آمد و چند سال در ايران در سمت مبلغ دين مسيح خدمت كرد و زبانهاى فارسى و تركى و ارمنى را فرا گرفت .\r\nوى دربارهء سفرهاى فراوان و مسموعات و مشهودات خويش سفر نامه‌اى مصور نوشته كه هر چند مختصر است ولى مطالب آن از صحت و دقت برخوردار است .\r\nشواليه سرجان شاردن كه اصلا در خانواده ثروتمندى در پاريس در 26 نوامبر 1643 / 14 ( رمضان 1053 ) به دنيا آمده بود ، در بيست و دو سالگى جهت تجارت روى به مشرق زمين نهاد و در سال 1665 / 1076 از راه استانبول و آسياى صغير و ارمنستان ( ايروان ) و تبريز و قزوين و قم به اصفهان رفت و بعدها چند سفر ديگر به ايران كرد . كتاب مفصلى كه وى درباره ايران نوشته گنجينهء عظيمى است از اطلاعات دقيق وى در كليهء زمينه‌ها از حيوانات و گياهان گرفته تا انديشه‌هاى فلسفى و آثار فرهنگى ايران . اهميت كتاب او به حدى بود كه مندرجات آن مورد مطالعه و اقتباس مونتسكيو مرد دانش و انديشهء فرانسه در قرن هجدهم گرديد .\r\nشاردن كه از چارلز دوم پادشاه انگلستان عنوان شواليه و لقب « سر » گرفت و حتى به وزارت رسيد ، در 26 ژانويه 1713 / 28 ذى الحجه 1124 درگذشت .\r\nتاورنيه نيز مانند شاردن جواهر فروش بود . وى نيز مانند شاردن چند سفر به ايران آمده و چند سال در اين كشور مانده بود . اما وى عمق و متانت و علم و اطلاع شاردن را نداشت . تاجرى بود كه به دنبال پول سفر مىكرد . با اين حال\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nسفرنامهء وى مشتمل بر نكات دقيقى است حاكى از آن كه اگر تاورنيه سواد حسابى نداشته و حتى فرانسه را خيلى خوب نمىنوشته ولى خيلى خوب به محيط اطراف خود نظر افكنده و خيلى خوب ديده‌ها را وصف كرده است .\r\nكتاب وى بسيار شيرين و خواندنى است . اين كتاب كه اول بار با هفت تصوير در 1676 / 1087 در پاريس به چاپ رسيد سه سال بعد تجديد چاپ شد با تصاوير بيشتر ( 1679 ) و در سالهاى 1712 و 1724 نيز مجددا طبع و انتشار يافت . كتابش به آلمانى در 1681 با 29 تصوير منتشر گرديد و سر لوح اين چاپ تصوير تاورنيه است . لباسى كه تاورنيه در هنگام اقامت در شرق همواره بر تن داشت .\r\nتاورنيه در آخرين سفر خود به ايران برادرزادهء خويش را كه آندره دوليه دلاند خوانده مىشد به ايران آورد . او هم متجاوز از دو سال در ايران ماند و كتابى در بازگشت خود به فرانسه راجع به ايران نوشت به نام « زيبائيهاى ايران » با 12 تصوير من جمله تصويرى دل‌انگيز از تنگ الله اكبر و دروازه قرآن شيراز\r\nيكى ديگر از كسانى كه درين روزگار به ايران آمده ته‌ونو مستشرق فرانسوى است . وى در سال 1663 / 1072 از راه بغداد و كرمانشاه به اصفهان رفت و پنج ماه در اصفهان ماند و بعد به هندوستان رفت و در راه از تخت جمشيد ديدن نمود و در سال 1667 / بار ديگر به ايران آمد و باز به ديدن آثار تخت جمشيد رفت و در آن جا با شاردن و تاورنيه و دوليه دلاند ملاقات نمود . اين مستشرق در هنگام بازگشت به اروپا ، در شهر ميانه درگذشت ( 28 نوامبر 1667 / 1078 ) و ده سال بعد مستشرق ديگر فرانسوى به نام پتى دولاكروا نعش وى را به تبريز منتقل كرد و در گورستان كاپوسن‌ها به خاك سپرد . ته‌ونو هم سفرنامه خود را در 5 جلد با تصاوير در سال 1689 / 1100 در پاريس چاپ كرد .\r\nبحث در اين مورد را با ذكرى از آدام اولئاريوس به پايان مىبرم . زيرا ذكر كليهء كسانى كه درين دوره به ايران آمده و ايران را با تحرير و تصوير به جهانيان شناسانده‌اند به درازا مىكشد .\r\nاولئاريوس آدام ( اولشلاگر ) كه مردى دانشمند و محقق بود ، همراه هيأت آلمانى شلزويك هولشتاين به ايران آمد . پس از ناكامى هيأت سفارت كه بر اثر كارشكنيهاى هلنديها پيش آمد و خشونت و غرور و قساوت بروگمان رئيس هيأت\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\nنيز در اين عدم موفقيت بىتأثير نبود ، هيأت سياسى آلمان در معيت يك هيأت سياسى ايرانى به رياست امامقلى سلطان به سوى اروپا حركت كرد . در جزو هيأت سياسى ايران مردى بود دانشمند به نام حق‌وردى كه پسرش رضا را نيز به همراه داشت . اولئاريوس با اين پدر و پسر ايرانى حشر و نشر يافت و چنان شد كه حق وردى عضويت در هيأت سياسى ايران را رها كرد و خود و پسرش اسلام را رها كردند و به خدمت اولئاريوس در آمدند . اين پسر كه ديانتش را عوض كرده بود ، اندكى بعد نامش را به يك نام آلمانى تبديل كرد و نام هانس گئورگ فارس بر خود نهاد .\r\nآدام اولئاريوس به كمك همين حق‌وردى زبان فارسى را ياد گرفت و در ضمن ياد گرفتن اين زبان با كتاب گلستان آشنا شد و چند سال بعد وى اين كتاب را كه شاهكار ادب و انديشهء ايرانى است به آلمانى ترجمه كرد و آن را « گلستان ايرانى » ناميد .\r\nاين كتاب چندان مورد توجه قرار گرفت كه در ظرف مدت كوتاهى به چاپ بيستم رسيد و همين حسن استقبال موجب شد كه وى « داستانهاى ازوپ » ( لقمان ) و كتاب بوستان را نيز به آلمانى ترجمه كند .\r\nاولئاريوس حاصل مطالعات و مشهودات خود را در سفر به مشرق زمين يك بار در ششصد صفحه ( 1647 ) و بار ديگر با تفصيل بيشتر ، در حدود هزار صفحه منتشر كرد ( 1666 ) و كتاب وى سه بار در سالهاى 1656 و 1663 و 1671 در حيات وى تجديد و سه بار در سالهاى 1656 و 1663 و 1727 به وسيله سه مترجم به فرانسه ترجمه شده و در شهرهاى پاريس و ليدن و آمستردام به ترتيب چاپ و منتشر گرديده . وى نخستين اروپائى است كه نقشه و مناظر شهرهاى مهم ايران مثل اردبيل و قم و كاشان و اصفهان را طرح كرده و در كتاب خود درباره ايران مطالب ارزنده‌اى در حدود سيصد صفحه نوشته و همه جا به لطف و اعجاب در ايران و ايرانى نگريسته است .\r\nحق‌وردى پنج سال تمام در خانه اولئاريوس زيست و او را در تحرير و اتمام سفرنامه يارى داد و سرانجام هم در خانه اولئاريوس درگذشت . اولئاريوس نيز در 22 فوريه سال 1671 / 12 شوال 1081 روى در نقاب خاك پوشيد .\r\nهمانطور كه اشاره كرديم ، ارتباط و حشر و نشر با اروپاييان باعث شد كه\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nايرانيان به هنر و دانش نو اروپا و وسائل علمى آن آشنا شوند . شاه عباس كه نسبت به اروپاييان و هنر و دانش ايشان اعجاب و علاقهء فراوان داشت فن هاسلت نقاش هلندى را سالها در دربار خويش نگهداشت و ظاهرا اين همان هنرمندى است كه پيترودلاواله با خود به ايران برده . زيرا پيترود لاواله خود به اين نكته ضمن بيان علاقمندى شاه عباس به هنرمندان خارجى تصريح مىكند كه نقاشى از فلاندر همراه خود به ايران برده بودم تا از مناظر آن كشور نقاشى كند و شاه عباس همين كه با او آشنا شد ، با اين كه آن نقاش تازه كار بود او را نزد خود نگاه داشت و سالى هزار سكه طلا مواجب به دو داد با مزاياى ديگر . وى مىنويسد كه شاه چند تن از ايرانيان را نيز به ايتاليا فرستاده تا از ونيز و ميلان برايش متخصص و هنرمند در رشته‌هاى مختلف بفرستند . شاه خود كارهاى هنرى هر شهرى را از روى مصنوعات آن شهر مىشناسد . وقتى با همان نقاش فلاندرى كه من همراه برده بودم سفيرى به هلند فرستاد تا از آن كشور يا از كشور فرانسه برايش استادان نقاش و مجسمه ساز و كسانى كه در ساختن حوض و فواره و چشمه‌هاى مصنوعى و امثال آنها زبردست باشند به ايران آورند .\r\nآنگاه پيترودلاواله تصريح مىكند كه شاه از هنرمندان بيگانه كار زياد توقع ندارد . بلكه مىخواهد هنر خويش را به ايرانيان بياموزند و به همين نظر هميشه دسته‌اى از كودكان و جوانان ايرانى را در اختيار ايشان مىگذارد تا به هنرهاى مختلف آشنا سازند و به هر يك كه زودتر هنرمند گردد جايزهء كلان مىدهد .\r\nبيهوده نيست كه نقاشى عصر شاه عباس و پس از آن رگه‌اى از شيوهء فلاندر دارد . در زمان شاه عباس ثانى هم عده‌اى از ايرانيان را به اروپا فرستادند تا نقاشى بياموزند . از اين جماعت مهمتر از همه آقا محمد زمان است كه نقاشى را به خوبى آموخت . وى دچار غرب‌زدگى شد و مخفيانه به مسيحيت گرويد و بر اثر همين امر در بازگشت چندان در ايران نماند و به هند رفت و در حدود سى سال بعد به ايران بازگشت .\r\nكارهاى علمى و فنى مردم اروپا همواره مورد توجه بود و پيترودلاواله مى نويسد كه هر وقت از اختراعات تازه فرنگ مثل دوربين و ذره‌بين يا تفنگهاى جديد و ماشينهاى نوظهور چيزى به دست شاه عباس مىرسيد ، وى با اعجاب و تحسين مىنگريست و با كمال علاقه و شوق مىخواست به جزئيات هر يك آگاه گردد .\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n\r\nمردم نيز به اين پيشرفتهاى علمى توجه فراوان داشتند . مع التأسف زياد درين باره در كتب مختلف مطالبى نيامده ولى در كتاب رياض العلما تاليف عبد الله افندى به نقل از كتاب نوادر العلوم و الادب تاليف ملا محمد صالح قزوينى مىنويسد :\r\n« در زمان ما در اصفهان مردى فرنگى فاضل و مهندس ذو فنون هست كه در فن رياضى على الخصوص عديل و سهيم ندارد و آلتى ساخته است و از استادان فرنگ فرا گرفته كه چون از آن آلت نظر كنى و در شب بسيار ستارگان كه ديده نشده‌اند ديده شوند و على الخصوص در حوالى بعضى از سيارات ستاره‌اى چند مىنمايد . و ماه به هيأت عجيب نموده شود و ايشان دعوى كنند كه در ميان ماه زمينها و جنگلها و شهرهاست . خوشهء پروين چنان مىنمايد كه به وصف نيايد و ستارگان بىشمار در او پيدا بود از هم به مسافت دور جدا . الغرض عجبها به آن آلت در آسمان ديده شود و هيأت آن بر مثال انبوبى است همچونى هندى كه از آن نيزه سازند به طول دو ذرع تخمينا و از نى نيزه غليظتر از مقواى كاغذى ساخته‌اند و در دو طرف آن دو شيشهء مدور همچو عينك نصب كرده سرّ آن صنعت در آن دو شيشه و هيأت آنهاست در تدوير و تقعير و مثل اين . چون چشم بر يك شيشه نهند و از درون نى بنگرند اين اثر بر آن دو شيشه مواجه هم مترتب گردد و بس عجيب است و عجيبتر از آن اين كه هم اين فرنگى كه مسمابه رفائيل است آلتى مانند شاخ نفير قلندران ساخته است كه چون بر گوش شخص كر نهند بشنود و براى تجربه بر گوش شخصى كه گوشش سخت گران بود نهاديم و او را از دور خوانديم آواز داد و آنچه گفتيم مىشنيد . »\r\nبى گفتگوست كه اين رفائيل همان پررافائل دومان است كه ذكرش گذشت و تاورنيه تصريح مىكند كه در رياضى چيره دست است . آن آلت هم دوربين نجومى بوده و ستارگانى كه در حوالى بعضى از سيارات به چشم رسيده به احتمال قوى اقمار سيارات بوده . امروز مىدانيم كه مريخ 2 و مشترى 12 و زحل 9 و اورانوس 5 و نپتون 2 قمر دارد . آن روزها اين مطالب را نمىدانستند . حتى از وجود بعضى سيارات مثل اورانوس و نپتون خبر نداشتند .\r\nدوربين نجومى را اول بار ليپرشى منجم معروف هلندى در سال 1608 ساخت\r\n\r\n","description":"","footnote":"","page_name":" مقدمه 26 ","page_number":26},
  {"content":"\r\n\r\nو دوربين دومين را گاليله ايتاليايى در سال 1609 . اين دوربين دومين از سال 1610 مورد استفاده منجمين اروپايى قرار گرفت و پنجاه شصت سال بعد به ايران رسيد .\r\nاما دومين آلت همان سمعك بوده ظاهرا همان گوشى اطبا منتها نه به صورت تكامل يافتهء امروزى بلكه به صورت قيف مانندى كه از آن سابقا براى شنيدن صداى تنفس جنين در زنهاى حامله به كار مىرفت .\r\nعبد الله افندى در مورد دوربين اظهار نظر مىكند كه « ما آن را مكرر در قسطنطنيه و اصفهان ديده‌ايم . اما قصهء آلتى كه كر توسط آن مىشنود ، اين همان چيزى است كه ظرفا آن را عينك گوش مىخوانند و آن شبيه به اين مثل فارسى است كه گويند عينكى به گوشت بگذار . من به صحت و تأثير آن معتقد نيستم » .\r\nافسوس كه بحث از تكنولوژى علمى اروپا در آثار علما و نويسندگان ايرانى قرن يازدهم غير ازين مورد نمىيابيم و اين مىرساند كه ظاهرا جامعه علمى ايران هنوز به اهميت مصنوعات علمى اروپايى پى نبرده يا بدانها كمتر دسترسى داشته است . ولى اشارات فراوانى وجود دارد كه تكنولوژى فرنگى در مورد مهندسى و ابزار و مهمات جنگى ( مثل توپ و خمپاره ) مورد احتياج و جستجوى ايرانيان بوده است و همچنين مصنوعات ظريف فرنگى مثل ساعت و جواهر و ميناكارى و نظاير آن سخت مورد علاقه دربار ايران و به تقليد از آن ، مورد علاقه مردم ايران بوده است .\r\nتاورنيه مىنويسد كه شاه عباس يك هنرمند فرانسوى را كه در كار گلدوزى استاد بود مدتها در دربار نگاه داشت . همچنين دو الماس تراش فرانسوى و يك جواهر ساز و ميناكار يهودى در خدمت او بودند و آن يهودى با مقدارى از جواهرات گرانبها از ايران گريخت . « نوه‌اش شاه صفى در نامهء خود به چارلز اول پادشاه انگلستان خواستار شده كه يك نفر ميناكار و يك نفر ساعت ساز و يك نفر الماس تراش و يك نفر زرگر اعلى و يك نفر تفنگ ساز و يك نفر نقاش بالادست و يك نفر توپچى آتشباز » براى او « با شاگردان و مصالح افزار » بفرستد كه در سر كار خاصهء شريفه به همايون خدمات مذكوره قيام نمايند .\r\nتاورنيه از ساعت سازى به نام رودلف اشتادلر حكايت مىكند كه در دربار\r\n\r\n","description":"","footnote":"","page_name":" مقدمه 27 ","page_number":27},
  {"content":"\r\n\r\nشاه صفى كار مىكرده و مأمور كوك يا تعمير ساعتهاى شاه بوده و هر روز اول وقت به دربار مىرفته كه ساعت وى را كوك كند . اين رودلف ساعتى ساخته بود به اندازهء يك اكو ( سكه طلا ) كه زنگ مىزد و 200 اكو قيمت بر آن نهاده بود . اين ساعت ساز سويسى بود و اين قدر مقرب بود كه هيأت آلمانى شلزويك هولشتاين او را واسطهء انجام كار خود قرار داده بود .\r\nبا اين كه دربار صفوى از هر قوم و ملت اروپايى كارگر و استاد كار مىپذيرفت ، ظاهرا به استخدام فرانسويان رغبت بيشتر نشان مىداد . شايد علت اين امر لطف و ملاحت و حسن برخورد و خنده رويى فرانسويان و بالنتيجه تشابه طبيعى و روحى آنان با ايرانيان در اين امر دخالت داشته . فراموش نكنيم كه سياح فرانسوى به نام لابولاى لاگوز در سفرنامهء مصور خود شرقيها و غربيها را مقايسه و ايرانيان را فرانسويان آسيا و اعراب را ايتاليائيهاى آسيا و تركان را اسپانيائيهاى آسيا شمرده مقايسه‌اى كه هنوز هم خالى از حقيقت به نظر نمىرسد .\r\nشاه عباس دوم بخصوص فرانسويها را بسيار دوست مىداشت و به قول تاورنيه هر چيز را كه به واسطهء يك فرانسوى وارد نشده يا فاقد مارك فرانسه بود به ميل و رغبت نمىپذيرفت . در همان مجلس هفده ساعته بزم خصوصى كه شاه عباس براى تاورنيه فرانسوى ( سويسى الاصل ) ترتيب داده بود ، مدتها شاه عباس از فرانسه و زبان مردم فرانسه حرف زده و گفته بود از پادشاه فرانسه راضى هستم . در همين مجلس تاورنيه براى شاه آواز مىخوانده و شاه بارك الله مىگفته است . تا اين كه در مجلس سخن از موسيقى پيش مىآيد زنان رقاصه مىخوانند و مىرقصند و بعد ارگى را كه پادشاه روس به هديه فرستاده بود زدند ناگهان شاه به ياد زرگر فرانسوى دربار موسوم به سائين مىافتد كه با نى مخصوص شبانان كه از فرانسه همراه آورده بود آهنگهاى لطيف مىزد . اين زرگر علاوه بر مطربى جوان خوش مزه شيطانى بود و با زنهاى فاحشه رقاص شوخيها مىكرد و بازيها در مىآورد خاصه وقتى كه شراب هم خورده بود ! !\r\nوى در حضور شاه يكى از زنها را به دوش خود سوار مىكرد و يكى را در بغل مى گرفت و يكى را بر زمين مىزد . رجال دربار هم او را بدين مسخرگيها و خل بازيها تشويق مىكردند تا قبله عالم بيشتر سرگرم باشد . .\r\nدر همين فصل هجدهم كتاب تحت عنوان « صحبت شاه با مصنف از سلاطين\r\n\r\n","description":"","footnote":"","page_name":" مقدمه 28 ","page_number":28},
  {"content":"\r\n\r\nاروپا و دعوت او از مصنف براى يك شبانروز در مجلس عيش خود » ( 727 تا 811 ) تاورنيه نقل مىكند كه نوكرش سيوردوليه براى شاه سنتور زده و آواز خوانده سپس چون صداى او بم بوده شاه خوشش نيامده و در اين موقع تاورنيه شروع به خواندن كرده و شاه دو دفعه بارك الله گفته . سيوردوليه هم با سنتور او را همراهى نموده .\r\nباز در همين فصل هجدهم ، تاورنيه از يك فرانسوى به نام ماره ياد مىكند كه شمخالچى و حكاك بوده و ويولون هم خوب مىزده . همچنين وى از پنج فرانسوى نام مىبرد كه در خدمت شاه عباس ثانى بودند . يكى از اينها همان سائين زرگر بود و ديگر وارن و لاژى كه هر دو ساعت ساز بودند و دو شمخال ساز به نامهاى ماره و برنارد . اين پنج نفر به قدرى مورد علاقهء شاه بودند كه وقتى شاه بزرگان دربار را براى شركت در مجلس شراب دعوت مىكرده آنان را نيز فرا مىخوانده .\r\nاين مستخدمين مسلما مردان هنرمندى بوده‌اند . اما تاورنيه از مردان شياد نادرستى هم نام مىبرد كه خود را در دربار ايران جا زده و با اطلاع از حسن نيت آميخته به بىخبرى و سادگى ايرانيان از خوان نعمت دربار ايران استفاده مىكرده‌اند . وى من جمله از شياد بىسوادى به نام لاشاپل دوهان از مردم نورماندى فرانسه اسم مىبرد كه مدتها در خدمت محمد بيك تبريزى به عنوان معدن شناس و شيميدان و متخصص علم مكانيك نان مىخورد بىآن كه كار كند يا چيزى در چنته داشته باشد . وى همچنين از طبيب پول دوست بى شخصيتى ياد مىكند كه حاضر شد در مقابل دريافت يك دست لباس و صد سكه طلا دو جوان پانزده ساله و هفده ساله را مقطوع النسل كند . زيرا شاه از آن دو جوان خيلى خوشش آمده بود و مىخواست آنها را پيش خود نگاهدارد . ولى چون مرد بودند شاه نمىتوانست آنها را در حرمسرا ببرد . زيرا زنها مىبايست رو بگيرند و شاه صفوى هم ديدار زنان بىپرده را طالب بود هم مصاحبت آن دو نوجوان زيبا را .\r\nلاجرم عليقلى خان از بزرگان دربار براى خوشخدمتى راه حل وحشتناكى را در نظر گرفت و طبيب فرانسوى هم آن دو جوان را « خواجه » كرد .\r\nاى كاش سلاطين مست و مخمور صفوى به جاى ميناكار و ساعت ساز و زرگر و نقاش و گلدوز و فواره ساز و ساز زن و حكاك جمعى از دانشمندان علوم رياضى و تجربى يا عده‌اى از صنعتگران و استادكاران رشته‌هاى فنى ارزنده را به ايران دعوت مىكردند . ايرانيان به خوبى كمبود خود را ، در زمينه‌هاى صنعت و تكنولوژى ،\r\n\r\n","description":"","footnote":"","page_name":" مقدمه 29 ","page_number":29},
  {"content":"\r\n\r\nاحساس كرده بودند . سخنان ملا محمد صالح قزوينى در باب پررافائل و ابزارهاى علمى وى از اعجاب و تحسين ايرانيان در برابر دانشهاى اروپايى و ولع و عطش ايشان براى فرا گرفتن هنر و دانش جديد اروپا حكايت مىنمايد . سلاطين صفوى درين روزگار اگر درك كافى از روزگار و توجه وافى به حال جامعه و ملت و كشور خويش داشتند به خوبى مىتوانستند با استفاده از وضع سياسى و اجتماعى كشور و علاقهء اروپا به داشتن روابط سياسى و اقتصادى و فرهنگى با ايران جمعى از استادان مبرز را در رشته‌هاى طبابت و فلاحت و صناعت به ايران آورند يا جماعتى از استادكاران رشته‌هاى صنعت را از رشته‌هاى مختلف دعوت نمايند تا در محيط فرهنگى كشور ما ، تحولى عظيم حاصل آيد و صنعت ما نيز از حد گليم و جاجيم و قالى فراتر رود . خاصه آن كه در آن روزگار اروپا تازه از خواب گران قرون وسطايى بيدار شده و تازه زنجيرهاى تعبد و سنت را در زمينه‌هاى مختلف علمى از فيزيك و شيمى و پزشكى گرفته تا رياضيات و هيئت و تجارت و سياست از پاى خويش بر گرفته بودند و هنوز فاصلهء آنان با ما در عرصهء دانش و تكنيك چندان زياد نشده بود . آرى سلاطين صفوى به چنين اقدامى مىتوانستند دست بزنند . ولى چندان مست جام باده و چشم ساده بودند كه بدين كارها هرگز نيانديشيدند .\r\nلاجرم باز كشور ما در همان ركود و رخوت علمى چند صد ساله فرو رفت و در همان دائرهء محدود سنت گرايى علمى و پاى بندى كوركورانه به عقايد سقراط و بقراط و جالينوس و بطلميوس باقى ماند تا اين كه در سالهاى نخستين قرن نوزدهم ميلادى ( سيزدهم هجرى ) ناگهان به صداى رعد آساى غرش توپ روسها ايرانيان از خواب پريدند و تازه متوجه شدند كه چه قدر از كاروان به دور افتاده‌اند . عباس ميرزا نايب السلطنه و وزيرش ميرزا عيسى فراهانى و بعد از آنان ميرزا تقى خان امير كبير و ديگران بسيار كوشيدند تا مگر ايرانيان را با دانش و صنعت اروپا آشنا سازند .\r\nاما نتيجهء درخشانى نگرفتند . زيرا در اين هنگام دانش و صنعت جديد در اروپا چنان عظمت و وسعت عمقى يافته و غربيان چنان از ملل شرق فاصله گرفته بودند كه ايرانيان - مانند بسيارى از ملل شرقى - همواره مرعوب عظمت و قدرت نظامى و مجذوب مظاهر رفاهى و مغلوب ظواهر توخالى و بىاساس تمدن اروپائيان شدند و نتوانستند هم ايرانيت و اسلاميت و فرهنگ خويش را حفظ كنند هم دانش و هنر و تكنيك و صنعت اروپا را فرا گيرند و اين مصيبتى است كه هنوز ادامه دارد .\r\n\r\n","description":"","footnote":"","page_name":" مقدمه 30 ","page_number":30},
  {"content":"\r\n\r\nبه پايان آمد اين دفتر حكايت همچنان باقى .\r\nاين مقدمه سخت به درازا كشيد و هنوز سخن فراوان است . بهتر آن كه دفتر از گفتار پريشان فرو شويم و سخن را به پايان برم . اما پيش از آن كه دفتر فرو بندم و قلم به يك سو نهم ، بر خود فرض مىدانم كه از توجه و عنايت بنياد فرهنگ ايران در طبع و انتشار اين كتاب و از لطف و محبت كاركنان بنياد از صميم قلب تشكر كنم . چه مهر و محبت و صبر و حوصلهء آنان بود كه در اين شرايط دست به نوشتن بردم . توفيق همهء آنان را در ادامهء خدمت ارزنده خود از خداوند آرزو مىكنم بمنه و كرمه .\r\nدكتر عبد الحسين نوايى\r\nتهران اول شهريور هزار و سيصد و شصت هجرى شمسى\r\n\r\n","description":"","footnote":"","page_name":" مقدمه 31 ","page_number":31},
  {"content":"\r\n . \r\n","description":"","footnote":"","page_name":" مقدمه 32 ","page_number":32},
  {"content":"\r\n\r\n\r\nشاه صفى\r\nشاه عباس يك پسر خود را به نام صفى ميرزا كشته و دو پسر ديگر خود سلطان محمد ميرزا و امامقلى ميرزا را كور كرده بود . ازين روى در بستر نزع وصيت كرد كه سام ميرزا پسر صفى ميرزا جانشين وى گردد . هنگامى كه شاه عباس درگذشت سام ميرزا در حدود هجده سال داشت . نام پدرش محمد باقر بود ولى به صفى ميرزا شهرت داشت . شاه عباس اين پسر را بسيار دوست مىداشت . اما مسلما نه به اندازهء سلطنتش . زيرا وقتى ارباب غرض و بدگويان از توجه مردم به صفى ميرزا با شاه عباس سخن گفتند پادشاه صفوى انديشناك شد و اندكى بعد تصميم گرفت تا پسر محبوب خويش را از ميان بردارد . بهبود خان چركس مأمور اجراى اين انديشهء زشت و تصميم هولناك شد و در سال 1022 ه . ق « 1 » در شهر رشت آن جوان بىگناه را به قتل رسانيد .\r\nجسد شاهزاده چند ساعت در ميان آب و گل افتاده بود تا آن كه شيخ بهاء الدين محمد عاملى معروف به شيخ بهايى اجازه گرفت كه نعش را از زمين بردارد و ميرزا رضى صدر وى را غسل و كفن كرد و جسدش را به اردبيل فرستادند تا در جوار جدش شيخ صفى الدين به خاك سپرده شود .\r\nاين رفتار شاه عباس با پسر رشيد و بىگناهش چنان مردم را به خشم آورد كه به دولتخانه ( خانهء شاه ) حمله كردند و مجازات قاتل وى را خواستار شدند . نوشته‌اند كه مردم در آشكار و پنهان شاه را دشنام مىدادند . از جمله پس از كشته شدن صفى ميرزا ، وقتى شاه عباس به كاشان رفت ، ملا مير على كاشى از شاعران و نيكان آن شهر همين كه با شاه عباس روبه‌رو شد با جسارت تمام به دو گفت چرا شاهزادهء ما را كشتى ؟ به از خود از حسد نمىتوانستى ديد ؟ . آنگاه ارتجالا اين بيت كه\r\n\r\n\r\n","description":"","footnote":"\r\n( 1 ) - عالم آرا تاريخ هلاك وى را محرم سال 1024 نوشته ولى با ماده تاريخى كه مير على كاشى ساخته مغايرت دارد .\r\n","page_name":" 1 ","page_number":33},
  {"content":"\r\n\r\nمصراع دوم آن تاريخ قتل صفى ميرزا است بر خواند :\r\n هر كه فرزند جگر گوشهء خود را بكشد * ثانى حارث « بىرحم » « 1 » بود تاريخش « 2 » \r\nشاه عباس ، در سال 1031 ه دستور داد تا سليمان ميرزا پسر صفى ميرزا را كور كنند تا وليعهدش امامقلى ميرزا را رقيبى نماند . اما در سال 1036 ، امامقلى ميرزا نيز به امر پدر چشمان خود را از دست داد . ديگر شاه عباس جانشينى نداشت مگر سام ميرزا . با اين حال ، شاه عباس دستور داده بود كه همه روزه يك نخود ترياك به دو دهند تا هميشه خمار و سست و بىحس باشد و بالنتيجه نتواند بزرگان دربار و سران سپاه را به خود علاقمند سازد !\r\nچنين شاهزاده‌اى بر جاى شاه عباس نشست و چون از اسم « سام » بدش مىآمد ، آن نام به يك سو نهاد و خويشتن را به نام پدر خويش شاه صفى خواند . جلوس وى روز دوشنبه چهارم جمادى الثانى سال 1038 ه . ق . روى داد . « 3 » درين روز به نام وى سكه زدند و مير محمد باقر داماد در مسجد شاه خطبه خواند . مولانا شرمى قزوينى ماده تاريخ جلوس وى را چنين يافت : « صفى پا بر اورنگ شاهى نهاد »\r\nميرزا حسن واهب نيز در تاريخ جلوس او رباعيى گفت كه هر مصرعش تاريخ است : « 4 »\r\n « اى شاه جهان مهى ز اوج شرفى » * « نو باوهء بوستان شاه نجفى » \r\n « نازد ز تو مسند شهى زان كه ز جاه * « هم سام نريمانى « 5 » و هم شاه صفى » « 6 » \r\n\r\n\r\n","description":"","footnote":"\r\n( 1 ) - ثانى حارث به حساب جمل برابر است با 1270 و چون « رحم 248 » را از آن بردارند 1022 مىشود .\r\n( 2 ) - تذكرهء نصر آبادى ص 244 چاپ وحيد دستگردى تهران ، نيز رجوع شود به زندگانى شاه عباس اول ج 2 تاليف نصر الله فلسفى .\r\n( 3 ) - شادروان استاد عباس اقبال جلوس وى را دوشنبه بيستم جمادى الثانيه سال 1038 نوشته و آنچه در متن آورده‌ام ، ماخوذ است از تاريخ ملاكمال كه خود از درباريان شاه صفى بوده و وقايع را اغلب به چشم ديده يا به گوش از بزرگان دربار صفوى شنيده است .\r\n( 4 ) - تذكرهء نصر آبادى ص 480 .\r\n( 5 ) - چون شاه صفى قبلا نامش سام بوده شاعر به هر دو نام اشاره كرده است .\r\n( 6 ) - غرورى كاشى هم يك رباعى ساخته كه هر مصراع آن تاريخ جلوس شاه صفى است ( تذكرهء نصر آبادى ص 477 ) .\r\n","page_name":" 2 ","page_number":34},
  {"content":"\r\n\r\nدوران سلطنت وى سيزده سال و دو ماه و شش روز طول كشيد . درين مدت كه چندان كوتاه هم نيست ، هيچ واقعهء افتخار آميزى روى نداده بلكه در داخلهء كشور فقط خونريزى و كشتن و كور كردن شاهزادگان و امرا و بزرگان قوم و سران قزلباش بود و در مرزهاى مملكت ، در برابر دشمنان ايران يعنى تركان عثمانى ، تنها شكست و تسليم .\r\nوى در ابتداى جلوس خود ، امامقلى ميرزاى كور ، عموى خود را به بهانهء اين كه در صدد تصرف تاج و تخت بوده است به قتل رسانيد و آنگاه سه دختر زادهء شاه عباس يعنى پسران عيسى خان قورچى باشى و پدر آنان را كه داماد شاه عباس بود به دست جلادان سپرد . سپس دستور داد تا دختر زادگان ديگر شاه عباس يعنى چهار پسر خليفه سلطان اعتماد الدوله و سه پسر ميرزا رفيع صدر و يك پسر ميرزا محسن متولى مشهد را با يك پسر زاده از دختر شاه عباس و همچنين سلطان حسين خان نوادهء عليقلى خان شاملو را كه از طرف مادر به شاه اسماعيل ثانى مىرسيد و پسران قراحسن خان حاكم همدان را كه از دختر سلطان حيدر ميرزا ، « 1 » پسر شاه طهماسب بودند و سنجر ميرزا پسر شاه نعمت الله يزدى را كه مادرش خواهر شاه طهماسب بود و خود در مراحل كهولت از عمر به سر مىبرد كور كردند و زينب بيگم دختر شاه طهماسب را كه سراسر عمر را در زمان شاه عباس اول به احترام تمام در نظارت و رياست بر حرم شاهى به سر برده بود و شاه عباس در مسايل مهم مملكتى با او مشورت مىكرد ، به فرمان شاه از دربار سلطنت بيرون انداختند .\r\nازين گذشته وى به قتل امامقلى خان والى فارس و فاتح بندر هرموز و پسرانش فرمان داد و آن خاندان را برانداخت . مورخين ايرانى نوشته‌اند كه چون داود خان برادر امامقلى خان با طهمورث خان گرجى همداستان شد و سران ايل قاجار را كشت و از دستورات دولت صفوى سر باز زد ، شاه صفى بر امامقلى خان نيز بدگمان شد و او و سه پسرش را به قتل رسانيد . اما تاورنيه جواهر فروش زيرك فرانسوى در كتاب خويش به مطلبى اشاره كرده كه اسكندر بيك منشى نيز از آن ياد نموده و ظاهرا اين\r\n\r\n\r\n","description":"","footnote":"\r\n( 1 ) - اين پسر شاه طهماسب در هنگام مرگ پدر در قزوين بود و داعيهء سلطنت داشت .\r\nاما طرفداران اسماعيل ميرزا به دسايس پنهان و آشكار پريخان خانم ( دختر شاه طهماسب ) به حرمسرا ريختند و وى را كشتند و اسماعيل ميرزا را به سلطنت برداشتند .\r\n","page_name":" 3 ","page_number":35},
  {"content":"\r\n\r\nامر بيش از هر چيز محرك شاه صفى در برانداختن چنين خاندان وفادار و خدمتگزارى بوده است . بدين تفصيل :\r\nالله ويردى خان پدر امامقلى خان اصلا ارمنى بود كه اسلام آورد و در دستگاه سلطنت شاه عباس اول خدمتها كرد تا مورد توجه قرار گرفت و از سال 1003 ه . ق . به حكومت فارس رسيد و مدت هجده سال حكومت او بر سرزمين نسبتا پهناورى از لارستان تا بحرين و از مرز اصفهان تا سواحل جنوبى خليج فارس امتداد يافت . از آثار او پل سى و سه چشمهء چهار باغ اصفهان معروف به پل جلفاست كه به دستور شاه عباس ساخته و بناى مدرسهء خان در شيراز كه امامقلى خان به پايان رسانده . الله ويردى خان در سال 1021 ه . ق . هنگامى كه به ديدن مخدوم خود به اصفهان آمده بود ، درگذشت ( دوشنبه چهاردهم ربيع الثانى ) و شاه عباس شخصا در مراسم تشييع جنازهء او شركت كرد و دستور داد تا نعش او را به مشهد بردند و در بقعه‌اى كه الله وردى خان خود پيشاپيش دستور ساختمان آن را داده بود دفن كردند .\r\nشاه عباس مقام و حكومت الله ويردى خان را به پسرش امامقلى خان سپرد و اين مرد هفده سال ، با كفايت تمام ، بر مسند فرمانروايى فارس تكيه زد و با اختيارات كاملى كه در حوزهء حكومت خود داشت پادشاهى بى جيقه بود . تا آن جا كه گويند شاه عباس به دو گفته بود : دلم مىخواهد خان اقلا روزى يك محمودى كمتر از من خرج كند تا ميان شاه و خان فرقى باشد . و اين محمودى سكهء كوچكى بود برابر با يك دهم قران ( ريال فعلى )\r\nاز آثار امامقلى خان مدرسهء خان است در شيراز كه پدرش الله ويردى خان بدان كار دست زد . ولى فرصت اتمام نيافت . چون درگذشت ، امامقلى خان به پايان رسانيد . پل خان بر سر راه شيراز به زرقان بر روى رود كر نيز از آثار خير اوست .\r\nامامقلى خان ، در ايام شاه صفى ، به مناسبت زيادى سن ، به دربار نمىآمد و ترجيح مىداد كه در فارس بماند . اما ثروت و مقام و منزلت او مايهء رشك اعتماد - الدوله طالب خان وزير اعظم و موجب نگرانى مادر شاه بود . اين دو با هم همداستان شدند و شاه جوان را كه سخت تحت تأثير مادر و زندگانى حرمسرا بود نسبت به امامقلى خان بدگمان ساختند . آنچه درين ميان موجب نگرانى شاه صفى بود اين بود كه فرزند ارشد امامقلى خان ادعا داشت كه فرزند شاه عباس صفوى است و بنابراين\r\n\r\n","description":"","footnote":"","page_name":" 4 ","page_number":36},
  {"content":"\r\n\r\nسلطنت را حق خويش مىدانست . علت اين ادعا اين بود كه در روزگاران گذشته پادشاهان ايران وقتى مىخواستند سردار يا اميرى را مورد توجه و عنايت بيش از معمول قرار دهند كنيزك يا كنيزكانى از حرمسراى خويش به دو مىبخشيدند . شاه عباس هم يكى از زنان حرم خويش را به امامقلى خان بخشيده بود . گويا اين زن هنگام خروج از حرم شاه عباس سه ماهه آبستن بوده و بعد از شش ماه در منزل امامقلى خان پسرى به دنيا آورده كه در حقيقت از صلب شاه عباس بوده است . اين جوان خود خواه كه صفى قلى خان نام داشت و از جانب پدر حاكم لار بود ، اشتياق فراوان به تصرف تاج و تخت داشت و فتحعلى بيك و عليقلى بيك برادرانش هم جانب او را مىگرفتند .\r\nسرانجام ، بر اثر اين شايعات كه دور از حقيقت هم به نظر نمىرسيد ، مادر شاه و طالب خان صدر اعظم شاه جوان و كج خيال صفوى را بر آن داشتند كه سردار و پسرانش را از ميان بردارد . در صورتى كه امامقلى خان نسبت به شاه عباس و وصيت وى وفادار بود و هرگز خيال خيانت به شاه صفى نداشت .\r\nشاه صفى در اجراى انديشهء قتل سردار پير و فرزندانش ، با استفاده از هجوم تركان عثمانى به ايران ، تمام سران لشكر و حكام ولايات ، من جمله امامقلى خان را فرمان داد كه با لشكر خود به قزوين رود . پسرانش او را از رفتن بر حذر داشتند .\r\nاما سردار پير كه به دودمان صفوى خدمتها كرده بود و هرگز قصد خيانت نداشت ، در جواب پسران خود گفت شايد حق با شما باشد . ولى من نسبت به پادشاه و ولى نعمت خود عصيان نكرده‌ام و تا مرگ نيز عصيان نمىكنم .\r\nشاه صفى ، به قصد نظارت بر تجمع سپاه ، به قزوين رفته و سران سپاه و واليان ايالات را نيز به قزوين خواسته بود . امامقلى خان و پسرانش نيز در همين شهر به حضور شاه صفوى بار يافتند . شاه صفى آنان را با خوشرويى تمام استقبال كرد و چند روز بعد در شب جشن عيد النبى ، « 1 » پسران امامقلى خان را چندان شراب داد تا از پاى در آمدند و سپس جمعى را به كشتن آنان فرستاد . جلادان سر آن سه جوان را كه از شدت مستى توان برخاستن نداشتند بريدند و هر يك را جداگانه در طشتى زرين نهاده نزد شاه فرستادند . شاه صفى نيز به كلبعلى بيك ايشيك آقاسى و داود بيك گرجى و عليقلى بيك دستور داد تا سرها را پيش امامقلى خان كه در خانه\r\n\r\n\r\n","description":"","footnote":"\r\n( 1 ) - در خصوص اين جشن رجوع شود به كتاب ايلخچى تحقيق ارزندهء دكتر غلامحسين ساعدى و مقالهء اين جانب در مجلهء گوهر سال اول شماره‌هاى پنج تا نه\r\n","page_name":" 5 ","page_number":37},
  {"content":"\r\n\r\nمانده و به دعا و نماز پرداخته بود ، ببرند و وقتى كه امامقلى خان سر پسران خود را بريده ديد او را نيز سر ببرند . آن سه تن كه دو نفر از آنان يعنى داود بيك گرجى و عليقلى بيك داماد امامقلى خان بودند ، هنگامى به خانهء سردار رسيدند كه او در حال نماز بود . نمازش را شكستند تا سر پسرانش را به دو نشان دهند . سردار پير و فاتح هرموز نگاهى به سر جگرگوشگان خويش افكند و بىآن كه تغيير حالتى دهد ، اجازه خواست تا نماز خويش را به پايان برد . وقتى كه نمازش تمام شد ، آن سه تن سر او را نيز بريدند و پيش شاه بردند ، شاه نيز هر چهار سر را نزد مادر خويش فرستاد . اما كار به همين جا پايان نيافت . بىدرنگ قاصدانى از طرف شاه صفى به به شيراز فرستاده شدند كه جميع اولاد امامقلى خان و پسرانش را بكشند . تنها امامقلى خان پنجاه و دو فرزند داشت . مىگويند دايگان تنها توانستند دو طفل شيرخوار را پنهان كنند . بقيهء آنان يا كور شدند يا به قتل رسيدند . اموال و املاك امامقلى خان و فرزندانش نيز ضبط و جزو اموال سلطنتى گرديد . ! !\r\n\r\nروابط ايران و عثمانى\r\nيكى از سران گرجى به نام گيورگى ساكادزه ملقب به موراوى « 1 » كه نخست در خدمت شاه عباس بود ، در سال 1032 ه . ق بر شاه صفوى ياغى شد و در گرجستان به تحريك بر ضد دولت ايران پرداخت و چون در مقابل سپاه ايران تاب نياورد به دولت عثمانى پناه برد و سلطان مراد چهارم را كه جوانى جوياى نام بود به جنگ با ايران برانگيخت . تا شاه عباس زنده بود ، تركان جرأت نكردند كه به مرزهاى ايران تجاوز كنند . ولى پس از مرگ وى ، در سال اول سلطنت شاه صفى ، به دستور مراد چهارم لشكرى به سردارى خسرو پاشا صدر اعظم به سوى بغداد روانه شد و لشكرى به فرماندهى موراوى گرجى به حدود وان و آذربايجان و موصل . اين لشكر در مقابل فرماندهء سپاه آذربايجان به نام رستم بيك ديوان بيگى كارى از پيش نبرد و شايد هم به همين علت بود كه خسرو پاشا موراوى را به قتل رسانيد ( 1038 ه . ق ) . خسرو پاشا بغداد را در محاصره گرفت و سپاهى نيز به كردستان فرستاد . زينل خان بيگدلى شاملو\r\n\r\n\r\n","description":"","footnote":"\r\n( 1 ) -  Giorgi Sakadze Mouravi \r\n","page_name":" 6 ","page_number":38},
  {"content":"\r\n\r\nسردار ايران به شتاب خود را به مريوان رسانيد . ولى در 22 رمضان همان سال شكست خورد و تركان توانستند تا همدان پيش روند . با اين حال ، اندكى بعد خسرو پاشا به حوالى بغداد بازگشت و شاه صفى دستور داد تا زينل خان را به هلاكت رسانند و خود در سال 1039 براى نجات بغداد به راه افتاد . در مدت محاصرهء بغداد ، صفى قلى خان حاكم ايرانى شهر مردانه با تركان به جنگ ايستاد و دليرانه دفاع كرد . چنان كه شمار كشتگان ترك را در پاى ديوارهاى بغداد دوازده هزار نوشته‌اند .\r\nوقتى خبر حركت شاه صفى به خسرو پاشا رسيد ، وى دست از محاصره برداشته بازگشت . شاه صفى روز چهارشنبه هفده ربيع الثانى سال 1039 به بغداد در آمد و پس از تصرف قلاع شهر زور و حله به دست سپاه ايران ، پادشاه جوان صفوى قبور ائمهء اطهار را در عتبات عاليات زيارت كرده به اصفهان بازگشت ( چهارشنبه دوم ذى الحجه سال 1040 ه . ق ) .\r\nداود خان برادر امامقلى خان كه از سخت‌كشى و بيداد شاه صفى ترسيده بود ، در محل حكومت خود يعنى ناحيهء قراباغ ، سر به شورش برداشت و با طهورث خان والى كاخت و كارتيل و گرجستان ، همداستان شده علم طغيان برافراشت و جمعى از سران قاجاريه را كه درين راه با او همراه و همدل نبودند به قتل آورد . شاه صفى دستور داد تا رستم بيك ديوان بيگى كه در جنگهاى عراق عرب رتبهء سپهسالارى يافته بود ، خسرو ميرزا شاهزادهء گرجى را كه در اصفهان سمت داروغگى داشت به گرجستان برده بر جاى طهورث خان ياغى بنشاند . سپهسالار نيز وى را كه از جانب شاه صفوى به رستم موسوم شده بود همراه برداشته به سوى گرجستان عزيمت كرد . داود خان به خاك عثمانى گريخت و طهمورث به اعماق گرجستان يعنى ناحيهء باش آچوق .\r\nرستم خان سپهسالار تخت سلطنت گرجستان را طبق دستور شاه صفى براى رستم بيك آماده ساخت و پس از تعمير دژهاى گرجستان ، متوجه وان شد و آن شهر را در محاصره گرفت . درين هنگام ، شاه صفى خود از قزوين به تبريز آمد ( 17 ربيع الاول 1043 ه . ق ) . در همين سال است كه شاه صفى به دست خود طالب خان اعتماد الدوله صدر اعظم را همراه با حسن بيك يساول صحبت و اغرلوخان ايشيك آقاسى كشت و منصب وزارت را به ميرزا محمد تقى وزير دار المرز ( مازندران ) سپرد . اين مرد همان است كه در تاريخ ايران به سارو تقى ( تقى زرد ) شهرت يافته است .\r\nدر سال 1045 ه . ق ، سلطان مراد كه از دغدغهء شورش امير فخر الدين دروزى\r\n\r\n","description":"","footnote":"","page_name":" 7 ","page_number":39},
  {"content":"\r\n\r\nو سركشى ينى چريان فراغتى يافته بود از طريق ارزنة الروم به سوى مرزهاى ايران به راه افتاد . مراد چهارم نخست ايروان را در محاصره گرفت . امير گونه خان قاجار حاكم ايروان خيانت كرده شهر را به سلطان ترك سپرد ( 23 صفر 1045 ) و در عوض اين خيانت حكومت حلب يافت . مراد از آن جا روى به تبريز نهاد ( 6 ربيع الاول ) .\r\nسپهسالار مردم سر راه را كوچانيد و تمام خواربار و ما يحتاج و علوفهء دهات بين راه را سوزانيد و تبريز را خالى نموده در عقب كوه سرخاب كمين كرد . اين اقدامات ، همراه با سرماى شديد ، مانع از آن شد كه مراد چهارم بتواند در تبريز ديرى بپايد .\r\nوى شب شنبه دوم ربيع الثانى به ديار بكر رفت . به محض رفتن او ، شاه صفى خود را به تبريز رسانيد ( 5 جمادى الاخر ) . اين هنگام مصادف بود با روزهاى سرد برج قوس ( آذر ماه ) . با اين حال ، پادشاه صفوى به سوى ايروان شتافت و شخصا به فرماندهى سپاه ايران پرداخت . با اين كه جمعى از سران سپاه ايران درين جنگ كشته شدند ، ولى سرانجام در سه‌شنبه 24 شوال قلعهء ايروان بار ديگر به دست ايرانيان افتاد و روز دوشنبه غرهء ذيقعده حكومت ايروان به كلبعلى خان داده شد و اين كلبعلى خان همان كلبعلى بيك بود كه در ازاى كشتن امامقلى خان فرمان حكومت و عنوان خان يافته بود . شاه صفى از راه قراباغ به اهر ( آهار ) و مشكين شهر وارد - بيل آمد و به زيارت بقعهء شيخ صفى رفت و سپس به سوى اصفهان شتافت .\r\nدر سال 1048 ، سلطان مراد چهارم بار ديگر بغداد را در محاصره گرفت .\r\nشاه صفى شتابزده سپاهى به دفع تركان فرستاد و خود نيز روى به بغداد نهاد . ولى در كنگاور هر چند « مزاج مبارك نواب اشرف به هم بر آمد » « با وجود كوفت بيرون آمد » « 1 » و لشكر بغداد را سان ديد . اما چند روز بعد خبر رسيد كه تركان ، روز چهارشنبه شانزدهم شعبان ، يورش آورده‌اند و پس از دو روز جنگ سخت ، روز جمعه بكتاش خان شهر را به تركان وا گذارده است . طبق دستور مراد ، غير از چند نفر از سران قزلباش كه از بغداد دفاع مىكردند ، بقيهء ساكنين قلعهء بغداد قتل عام شدند و جمعى نيز خود را به دجله انداختند و جان به سلامت بردند .\r\nملا كمال كه خود در اردوى سپهسالار عازم بغداد بوده مىنويسد كه پس از فتح بغداد ، سلطان مراد آقا محمد نامى را كه از امراى معتبر بود ، با خلفا كه مدتى\r\n\r\n\r\n","description":"","footnote":"\r\n( 1 ) - تاريخ ملا كمال ص 94 .\r\n","page_name":" 8 ","page_number":40},
  {"content":"\r\n\r\nبود ازين جانب به ايلچيگرى روم رفته بود همراه كرده فرستاد و طلب صلح نمود و خود روز دوشنبه 12 رمضان المبارك مراجعت نمود . « 1 » « اما در منابع تركى آمده است كه پس ازين واقعات ، پادشاه عجم راغب به صلح شده استمرار قتال را به عنوان صلح خواهى در بوتهء اجمال و امهال گذاشت . دولت عليه نيز محض تمهيد اساس صلح جنگ را متاركه داشت . » « 2 »\r\nدر هر حال ، هر كه براى صلح پا پيش نهاد ، مذاكرات صلح شروع شد و دو ماه اين مذاكرات سياسى به طول انجاميد و سرانجام به عقد قراردادى منجر شد كه به قرارداد يا عهدنامهء زهاب شهرت يافته است . به موجب اين عهدنامه ، ايروان قطعا به ايران تعلق گرفت و بغداد قطعا از آن تركان شد . اين قرارداد تا زمان نادر و بعد از آن نيز درين مورد همچنان باقى بود تا آن كه ايروان در طى جنگهاى ايران و روسيه ( 1243 - 1241 ه . ق ) به دست روسها افتاد و بغداد هم پس از جنگ بين الملل اول ( 1918 - 1914 م ) و متعاقب تجزيهء دولت عثمانى و ايجاد دولت مستقل عراق ، پايتخت دولت جديد التأسيس گرديد .\r\nهنوز مركب قرارداد زهاب خشك نشده بود كه محمد قلى بيك كه به ايلچيگرى روم رفته بود ، آمد و خبر وفات سلطان مراد چهارم رسانيد . شاه صفى نامه‌اى به پادشاه جديد عثمانى سلطان ابراهيم نوشت و عهد نامهء زهاب را ياد آور شد و حفظ عهد و پيمان را خواستار گرديد و هدايايى براى پادشاه ترك فرستاد . اما خود او نيز پس ازين قرار ، بسيار نزيست . زيرا در سال 1052 ه . ق بر اثر افراط در شراب در گذشت . وقتى كه مرد سى و دو سال بيشتر نداشت .\r\nدر زمان شاه صفى دو واقعهء مهم سياسى روى داد . نخست آمدن سلطان بلاغى شاهزادهء هندى نوادهء شاه سليم ( جهانگير ) پسر خسرو سلطان وليعهد او به ايران دوم شورش على مردان خان زيگ در قندهار و پناهندگى وى به گوركانيان هند .\r\nسلطان بلاغى پسر خسرو سلطان بود . سلطان خرم ( - شاه جهان ) به قتل وى فرمان داده بود . اما ظاهرا در غوغاى جانشينى سليم و آشوبى كه بر اثر رقابت شاهزادگان پديد آمده بود ، شخص ديگرى را به جاى سلطان بلاغى گرفته و كشته بودند\r\n\r\n\r\n","description":"","footnote":"\r\n( 1 ) - تاريخ ملا كمال ص 94\r\n( 2 ) - احسن التواريخ محمد فريد بيك ( ترجمه ) ص 147 .\r\n","page_name":" 9 ","page_number":41},
  {"content":"\r\n\r\nو سلطان بلاغى توانسته بود از هند بگريزد و به ايران پناه آورد . شاه صفى نسبت بدين شاهزادهء تيره بخت محبت فراوان كرد و او ساليان دراز در ايران ماند .\r\nاما شورش على مردان خان ضربهء مهيبى بر سلطنت شاه صفى بود . توضيح آن كه حكومت منطقهء قندهار ، پس از آن كه در زمان شاه عباس اول به ايران بازگشت ، از جانب پادشاه صفوى به گنجعلى خان زيگ محول گرديد . گنجعلى خان زيگ اصلا كرد بود . وى از طرف شاه عباس نخست حكومت كرمان يافت ( 1005 ه . ق ) و پس از فتح قندهار حكومت اين ناحيه نيز ضميمهء حكومت كرمان شد . گنجعلى خان تا سال فوت خود ( 1034 ه . ق ) بر اين سرزمينها حكومتى عادلانه و خردمندانه داشت .\r\nوى همان است كه مجموعه‌اى از بازار و حمام و مسجد در شهر كرمان ساخته و دست روزگار آن جمله را تا كنون حفظ كرده است . بارى پس از مرگ گنجعلى خان پسرش على مردان خان جنازهء وى را از قندهار به مشهد برد و به خاك سپرد . شاه عباس ، به پاس وفادارى و خدمتگزارى گنجعلى خان ، حكومت قندهار را به پسرش على مردان خان داد و چون گنجعلى خان ملقب به « بابا » بود ، شاه عباس ، پسرش را « باباى ثانى » لقب داد .\r\nعلى مردان خان ، در حكومت قندهار ، از حلال و حرام ثروتى فراوان اندوخته بود . وقتى كه شاه صفى به سلطنت رسيد و امرا و بزرگان دربار شاه عباس را به دست جلاد سپرد ، على مردان خان سخت به وحشت افتاد و مدتها در بيم و اميد زيست .\r\nبا اين حال تا طالب خان صدر اعظم زنده بود ، على مردان خان هنوز فى الجمله اميدى بر مال و جان خود داشت . زيرا طالب خان با او خويشاوند بود و حتى بر اثر اين خويشاوندى ، على مردان خان از وجوه ايالت قندهار دينارى به خزانهء دولت نمىفرستاد و هر ساله بدهى او به خزانهء دولت افزونى مىگرفت . ولى چه باك . چون خواهر على مردان خان زن طالب خان بود و طالب خان هم به احترام همسر خود ، مال دولت را از والى قندهار مطالبه نمىكرد و به روى نمىآورد . شايد هم برادر زن و شوهر خواهر در مسايل مالى به نوعى توافق رسيده بودند ! !\r\nتا اين كه در سال 1043 ه . ق در ييلاق سهند ، طالب خان شبى جماعتى را در چادر خود به ميهمانى خواند و به شرابخوارى نشست . يكى از مهمانان وى اغر لوخان شاملو عازم كشيك شد . طالب خان مانع گرديد و بر سر اين موضوع با كشيكچى باشى بگومگو كرد و در ضمن صحبت به دو گفت شاه بسيار جوان است و بدين\r\n\r\n","description":"","footnote":"","page_name":" 10 ","page_number":42},
  {"content":"\r\n\r\nكارها توجهى ندارد . با اين همه كشيكچى باشى تمكين نكرد و كار به زد و خورد كشيد . فردا صبح شاه صفى خبردار گرديد و طالب خان را احضار كرد و گفت جزاى كسى كه نان مخدوم خويش را بخورد و احترامش را نگه ندارد چيست . طالب خان بىخبر از همه جا گفت جزاى او مرگ است . شاه صفى هم در دم شمشير كشيده در شكم طالب خان فرو كرد و دستور داد تا قورچيان سر و دهان او را با تبر زين خرد كنند . نوشته‌اند كه يكى از ملازمان مخصوص با نفرت بدين منظره نگريست . شاه صفى فرمان داد تا چشمهاى وى را بيرون آوردند و قاضى محسن را هم كه از مجلس او گريخته بود - چون گفته شد كه نتوانسته ناظر مرگ طالب خان باشد - به امر شاه دست و پايش را قطع كردند و چشمانش را از حدقه بيرون كشيدند و بينىاش را بريدند ! !\r\nبارى طالب خان بدين نحو كشته شد و على مردان خان بهترين حامى خود را از دست داد . جانشين طالب خان دشمن وى ميرزا محمد تقى معروف به سارو تقى بود . بدين گونه روزگار با على مردان خان بىمهرى آغاز كرد . ديگر نه تنها كسى ازو حمايتى نمىكرد . بلكه مردم زمانه به مقتضاى روز در شكست كارش مىكوشيدند و به دشمنيش برمىخاستند و بدهى او و ثروتش را يك كلاغ و چهل كلاغ مىكردند .\r\nدرين راه سارو تقى بيش از همه مىكوشيد . تا اين كه شاه صفى ، خان قندهار را احضار كرد . على مردان خان كه شنيده بود چگونه امامقلى خان فاتح هرموز و زينل بيك شاملو مرد برجستهء جنگ و سياست دربار شاه عباس و طالب خان اعتماد الدوله صدر اعظم و اغرلو خان ايشيك آقاسى باشى و عيسى خان قورچى باشى و پسرانش و چراغ خان قورچى باشى و يوسف آقا ريش سفيد غلامان و مير شكار باشى كشته شده‌اند و حتى زنان حرم نيز از سنگدلى و خونخوارى شاه صفى جان به در نبرده‌اند ، از رفتن به اصفهان خوددارى كرد . به خصوص كه از بابت بقاياى مالياتى سنواتى مبالغ هنگفتى به خزانهء دولت بدهكار بود و از طمع و كينهء سارو تقى هم خبر داشت .\r\nدر نتيجه ، در سال 1047 ه . ق . على مردان خان نامه‌اى به شاه جهان پادشاه هند نوشت و از وى كمك خواست . درين خصوص ، ملا كمال نوشته است :\r\n« حسب الامر مقرر شد كه قوللر آقاسى به قندهار رفته و به خرابى و آبادانى قلعهء قندهار برسد . اما چون قوللر آقاسى متوجه قندهار شد ، واهمه بر على مردان خان مستولى شد و جمعى از امراى جغتاى را كه نزديك به آن سرحد و كابل بودند طلبيد\r\n\r\n","description":"","footnote":"","page_name":" 11 ","page_number":43},
  {"content":"\r\n\r\nو قلعه را به ايشان تسليم نمود و با اسباب و اموال و خانه و قشون و عيال به هند رفت . » « 1 »\r\nپيداست كه بررسى وضع قلعهء قندهار بهانه‌اى براى فرستادن سپاه بدان شهر و حبس و قيد بلكه قتل على مردان خان و ضبط اموال وى بوده است . على مردان خان هم به همين دلايل از شاه جهان كمك خواسته بود . يكى از كسانى كه به دستور شاه جهان به يارى على مردان خان شتافت ، سعيد خان نايب الحكومهء كابل بود .\r\nعلى مردان خان و سعيد خان ، در محلى به نام سنجرى ( سجزى ) از محال نزديك قندهار ، بر قشون قزلباش به فرماندهى سياوش خان قوللر آقاسى غلبه كردند و على مردان خان به هند رفت . وى و همراهانش مورد استقبال و پذيرايى فراوان قرار گرفتند و شاه جهان او را نخست منصب شش هزارى و سپر و شمشير و دستار مرصع و بيست اسب و چهار فيل بخشيد و سال ديگر او را منصب هفت هزارى و نيابت حكومت لاهور و كشمير ارزانى داشت . « 2 »\r\nشاه صفى بر اثر افراط در ميگسارى در سال 1051 ه . ق بيمار شد . ولى بهبود يافت . درين مورد ، ملا كمال مىنويسد : « كوفت نواب اشرف در لنجان اصفهان .\r\nولى الحمد لله كه عاقبت به خير شد . » اما سال بعد در حقيقت شاه صفى « عاقبت به خير شد » كه ديگر از بستر بيمارى برنخاست . بدين معنى كه هنگامى كه از اصفهان عازم زيارت آستان رضويه در مشهد بود ، در روز دوشنبه 12 ماه صفر ، در ورود به كاشان ، درگذشت ( 1052 ه . ق ) نعش وى را به قم بردند و در خاك كردند . ملا كمال در مورد مقبرهء وى مىنويسد : « عمارات عالى ساختند و موقوفات مقرر شده همه روزه آب و آش به مستحفظين داده مىشود . » سخن ملا كمال را جان شاردن مسافر تيز هوش و تاجر تيزبين فرانسوى تأييد مىكند . شاردن وصف دقيقى از مقبرهء شاه صفى ( و پسرش شاه عباس ثانى ) و هزينهء نگهدارى مقبرهء آن دو و تجملات فراوان و پر شكوه اين مقابر به دست داده است . « 3 »\r\n\r\n\r\n","description":"","footnote":"\r\n( 1 ) - تاريخ ملا كمال ص 93 ، 97 .\r\n( 2 ) - ايضا ص 97 .\r\n( 3 ) - شاردن ج 3 ص 80 - 78 .\r\n","page_name":" 12 ","page_number":44},
  {"content":"\r\n\r\n\r\nمراجع\r\n* عالم آراى عباسى از اسكندر بيك تركمان ، انتشارات امير كبير ج 2 تهران .\r\n* ذيل عالم‌آرا از اسكندر بيك تركمان طبع احمد سهيلى خوانسارى سال 1317 ش تهران .\r\n* تاريخ ملا كمال طبع ابراهيم دهگان . اراك 1334 ش .\r\n* سفرنامهء تاورنيه ترجمهء ابو تراب خان نظم الدوله 1331 ق .\r\n* سفرنامهء شاردن ترجمهء محمد لوى عباسى در 10 جلد از انتشارات امير كبير .\r\n* روضة الصفاى ناصرى از رضا قلى خان هدايت لله باشى ج 8 .\r\n* تاريخ سرجان ملكم ترجمهء ميرزا حيرت .\r\n* تاريخ مفصل ايران تأليف شادروان عباس اقبال آشتيانى ، تهران 1320 ش .\r\n* مجلهء يادگار سال اول ش 6 و سال 4 ش 4 .\r\n* نشريهء گروه آموزش تاريخ دانشكدهء ادبيات دانشگاه تهران ج 1 ش 1 سال 1355 ( مقاله به خاطر يك مشت سنگ از باستانى پاريزى )\r\n* تذكرهء نصر آبادى طبع وحيد دستگردى تهران ، 1317\r\n* تاريخ منتظم ناصرى از اعتماد السلطنه محمد حسن خان ج 2\r\n* زندگانى شاه عباس اول از نصر الله فلسفى ج 2\r\n* ايلخچى تحقيق و تأليف دكتر غلامحسين ساعدى\r\n* احسن التواريخ محمد فريد بيك ترجمه ميرزا على مستوفى ، 1330 ه . ق .\r\n* سياست و اقتصاد در عصر صفوى از دكتر باستانى پاريزى . تهران ، 1348 ش .\r\n\r\n","description":"","footnote":"","page_name":" 13 ","page_number":45},
  {"content":"\r\n . \r\n","description":"","footnote":"","page_name":" 14 ","page_number":46},
  {"content":"\r\n\r\n\r\nسلطان مراد چهارم پادشاه عثمانى\r\nمراد چهارم پسر سلطان احمد كه در 18 جمادى الاول سال 1018 ه . ق / 29 اوت 1609 ميلادى متولد شده بود ، پس از عزل سلطان مصطفى اول ، به سعى كمانكش على پاشا و تمايل ينى چريان به سلطنت رسيد ( 1032 ه / 1623 م ) .\r\nهنوز مراد بر تخت سلطنت مستقر نشده بود كه شاه عباس پادشاه ايران بر بغداد دست يافت . اين امر موجب ظهور اختلاف نظر در ميان رجال دربار عثمانى و تسويهء حسابهاى خصوصى شد . كمانكش على پاشا به اتهام سستى دركار و به جرم خيانت به قتل رسيد و مسند صدارتش به چركس محمد پاشا واگذار گرديد . اما وى نيز ديرى درين سمت نماند و پيمانهء عمرش به سر رسيد و حافظ احمد پاشا صدارت يافت ( 1033 / 1624 ) .\r\nاين مرد از سرداران مشهور دولت عثمانى است . او بود كه اباظه پاشا را كه كوس استقلال مىزد و سراز فرمان دولت پيچيده بود ، در جنگهاى قيصريه و ارزروم ، در هم شكست و او را به اطاعت باز آورد و سپس عفو وى را از سلطان خواستار شد و حكومت پيشين را به دو باز گذاشت .\r\nدر سال 1034 ه حافظ احمد پاشا به قصد تصرف بغداد و بيرون آوردن آن از دست شاه عباس بغداد را در محاصره گرفت . اما چون با وجود طول مدت محاصره ، سپاه قزلباش هيچگونه ضعفى در دفاع از شهر نشان ندادند . ينى چريان از درازى روزگار محاربه به تنگ آمدند و سر به شورش بر آوردند . تا آن جا كه صدر اعظم ترك به ناچار دست از محاصرهء بغداد برداشت و به موصل بازگشت و از آن جا به ديار بكر روى آورد . ولى درين جا نيز ينى چريان سر از اطاعت باز زدند و حتى عزل صدر اعظم را خواستار آمدند . سلطان جوان عثمانى هم در مقابل آنان پايدارى نتوانست و\r\n\r\n","description":"","footnote":"","page_name":" 15 ","page_number":47},
  {"content":"\r\n\r\nحافظ احمد پاشا را از كار بر كنار كرد و منصب وزارت وى را به خليل پاشا تفويض نمود .\r\nخليل پاشا ساليانى چند پيش ازين روزگار ، در زمان سلطان احمد اول و سلطان مصطفى و سلطان عثمان به وزارت عظمى رسيده و تجربتى فراوان اندوخته بود . وى در ابتداى صدارت اباظه پاشا را احضار كرد و چون پاشاى مزبور گمان برد كه درين احضار نيرنگ و افسونى نهفته است بار ديگر دست به عصيان و آشوب زد و حاكم ارزروم را كه از ينى چريان بود به قتل رسانيد و حسين پاشا سردار و سپاهيانش را در هم شكست . فتنه چنان بالا گرفت كه صدراعظم خود به قصدگوشمالى و تنبيه وى شتافت و اباظه را در محاصره گرفت و بر او پيروز شد . با اين همه خليل پاشا نيز در سال 1035 ه . از صدارت معزول شد و خسرو پاشا بر جاى وى نشست .\r\nخسرو پاشا بار ديگر به ارزروم بازگشت و سركوبى اباظه پاشا را به پايان رسانيد و او را به فرماندارى ولايت بسنى ( بشناق ، بسنه ) « 1 » فرستاد و بدين تدبير او را از آناطولى بيرون راند ( 1037 ه ) . درين هنگام دولت عثمانى سخت آشفته بود .\r\nزيرا ينى چريان و ساير سپاهيان هر روز دم از عصيان مىزدند و هر لحظه قتل و عزل جمعى از درباريان و عمال دولتى را كه با خواستهاى نامعقول ايشان موافقت نداشتند جويا مىشدند و مراد نيز كه در برابر آنان پايدارى نمىتوانست كرد به آنچه مىخواستند گردن مىنهاد .\r\nمرگ شاه عباس كه ساليان دراز لرزه بر اركان سلطنت عثمانى انداخته بود و جلوس جوان هجده ساله‌اى به نام شاه صفى بر تخت سلطنت ايران ، سرداران ترك را بر آن داشت كه بار ديگر به ايران حمله كنند و اين امر خود موجبى بود براى بيرون فرستادن ينى چريها از پايتخت و جلوگيرى از بهانه جوئيهاى هر روزهء آنان .\r\nخسرو پاشا روى به مرزهاى ايران نهاد و پس از تحمل رنج فراوان خود را به همدان رسانيد ( 1039 ه ) و از آن جا به محاصرهء بغداد شتافت . ولى به فتح شهر توفيق نيافت و در هفتم ربيع الثانى سال 1040 ه دست از محاصره برداشت و براى گذراندن زمستان به موصل رفت و در بهار سال بعد بار ديگر آهنگ بغداد نمود اما چون سپاهيانش سر به شورش بر آوردند ، وى ناچار روانهء حلب گرديد .\r\nخسرو پاشا در ميانهء اين رنج و اندوه هنوز دست و پا مىزد كه فرمان عزل او\r\n\r\n\r\n","description":"","footnote":"\r\n( 1 ) -  Bosnie \r\n","page_name":" 16 ","page_number":48},
  {"content":"\r\n\r\nرسيد . سلطان ترك منصب صدارت عظمى را بار ديگر به حافظ احمد پاشا داده بود .\r\nخسرو پاشا براى حفظ مقام و منصب صدارت ، سپاهيان ترك را به مخالفت با دستور سلطان مراد وا داشت و به آنان چنين وانمود كرد كه عزل وى به علت طرفدارى وى از نظريات لشكريان بوده است . سپاهيان شورشى نمايندگانى به استانبول فرستادند و بركنارى حافظ احمد پاشا را همراه با بازگشت خسرو پاشا به وزارت عظمى تقاضا كردند . اما سلطان مراد درخواست آنان را نپذيرفت و سپاهيان روى به استانبول نهادند و با خشم و هيجان به سراى سلطان ريختند ( 18 رجب 1042 ه / 9 فوريه 1633 م ) و على رغم مداخلهء سلطان ، بى آن كه كسى بتواند جلوگيرى كند ، حافظ احمد پاشا را به قتل رسانيدند . مراد كه از اين بازى هولناك و خونين صدر اعظم پيشين خود سخت به خشم آمده بود دستور داد تا وى را بكشند . بدين ترتيب خسرو پاشا آرزوى صدارت مجدد را به گور برد .\r\nسلطان مراد چهارم منصب صدارت را به بيرام محمد پاشا واگذار كرد و خود براى تحكيم مقام سلطنت رؤساى ينى چريان را به سختى مجازات كرد و بسيارى از سران ايشان را كشت . اين شدت عمل موجب وحشت سركشان دور و نزديك شد .\r\nرجب پاشا نيز از كسانى بود كه در اين فتنه با خسرو پاشا همداستان بود . مراد دستور داد كه وى را نيز بكشند و جسدش را در شبكه‌هاى سراى سلطنتى آويزان كنند .\r\nوقتى كه اين سختگيريهاى خونين خاتمه يافت و ينى چريان از سركشى باز ايستادند ، سلطان مراد به انديشهء تصرف مجدد سرزمينهايى افتاد كه شاه عباس به زور شمشير از دست تركان بيرون آورده بود . اما هنوز دشمنى در داخلهء متصرفات كشور عثمانى داشت و آن امير فخر الدين پيشواى قبيلهء دروز بود كه به امر سلطان عثمانى گردن نمىنهاد . به دستور سلطان مراد ، حكمران دمشق به امير فخر الدين حمله برد . رهبر دروزيان درين جنگ مغلوب شد و خود و دو پسرش به استانبول و قسطنطنيه ، فرستاده شدند . هنگام ورود امير و دو فرزندش به پايتخت دولت عثمانى ( استانبول ) پسر ديگر امير فخر الدين در شام سر به شورش برداشت تا مگر انتقام شكست و اسارت پدر و برادران را بگيرد . مراد چهارم نيز به محض شنيدن اين خبر ، فرمان قتل امير فخر الدين و پسر بزرگش را صادر كرد ( دى القعده 1044 / آوريل 1635 ) و اين حركت تند و شديد موجب شد كه قبيلهء دروز نيز گردن به اطاعت نهد .\r\nپس از اين اقدامات ، سلطان مراد چهارم متوجه ايران شد و در ماه صفر 1045\r\n\r\n","description":"","footnote":"","page_name":" 17 ","page_number":49},
  {"content":"\r\n\r\nاوت 1636 م شهر ايروان را گشود و از اين فتح چنان شادمان شد كه قاصدانى به استانبول فرستاد تا هفت شبانروز شهر را آذين كنند . همراه با اين فرمان نيز دستور داد كه دو برادر كهترش با يزيد و سليمان را رهسپار ديار عدم سازند . آنگاه به سوى تبريز روى آورد و شهر را گرفت و با فخر و شكوهى تمام وارد تبريز شد ( 28 ربيع الاول 1045 ه ) . ولى در تبريز بسيار نماند و به استانبول بازگشت .\r\nدر قبال فتوحات تركان عثمانى ، ايرانيان نيز دست به اسلحه بردند و از پاى ننشستند و به فرماندهى شاه صفى شهر ايروان را از تركان پس گرفتند ( 1046 / 1637 م ) مراد براى جبران اين شكست ، اين بار به بغداد رفت و شهر را در محاصره گرفت و سرانجام آن شهر را با وجود پايدارى شديد ايرانيان تصرف كرد ( رجب 1048 / نوامبر 1638 م ) .\r\nپس ازين واقعه ، دو دولت كه باطنا مايل به ادامهء جنگ نبودند به مذاكرات صلح پرداختند و قرارداد صلح پس از ده ماه مذاكرات سياسى به امضاى طرفين رسيد . به موجب اين قرارداد ، ايروان به ايران تعلق گرفت و بغداد از آن تركان شد . اين عهدنامه كه در سال 1049 / 1639 بسته شد به نام محل مذاكرات به عهدنامهء زهاب شهرت يافت .\r\nپس از قرارداد صلح ، بسى بر نيامد كه سلطان مراد چهارم در بحبوحهء جوانى درگذشت ( 16 شوال 1049 / فوريه 1640 م ) هنگام مرگ بيش از سى و يك سال نداشت . چون او را فرزندى نبود ، برادرش ابراهيم به جاى وى بر تخت سلطنت عثمانى نشست .\r\n\r\n","description":"","footnote":"","page_name":" 18 ","page_number":50},
  {"content":"\r\n\r\n\r\nنامهء جهانگير پادشاه گوركانى هند به سلطان مراد چهارم پادشاه عثمانى « 1 »\r\nسپاس بىقياس و ستايش قدسى اساس خالقى را كه ، از ميان خلايق ، سلاطين را به مزيد قدرت و مكنت و شوكت و عظمت اختصاص داده هر يك را مطاع عالمى و متبوع جهانى نموده به محافظت شرايع و نواميس الهى و اجراى احكام سماوى از اوامر و نواهى و به محارست بلاد و عباد ، از شر اهل فساد و عناد ، نامور گردانيد و از ميان آن گروه و الا شكوه صاحب دولتى را كه آيين معدلت و نصفت را منظور نظر حق بين خود كرده باشد و متخلق به اخلاق الهى و مقتدى به سنن سنيهء حضرت رسالت پناهى عليه و على آله و اصحابه من الصلاة اكملها و من التسليمات افضلها گشته از براى منصب جليل القدر خلافت خود اختيار نموده به خطاب مستطاب ظل اللهى سرافرازى بخشيد و اطاعتش را بر كافهء انام از خواص و عوام مثل اطاعت خود و رسول خود واجب و لازم و فرض و متحتم ساخت و ارتباط خواقين اسلام و اتفاق اين برگزيدگان پروردگار انام را با يكديگر باعث تفرقه و استيصال اعدادى دين و موجب قطع رگ و ريشهء مبتدعين « 2 » و بر افتادن آن جماعت وخيم العاقبة از روى زمين از خس و خاشاك وجود ناپاك اين طايفهء بىباك نمود و درود نامعدود و رحمت پروردگار ودود بر صاحب مقام محمود باد كه انبيا را سرور و رسل را سر دفتر و بهترين فرزند ابوالبشر و صاحب حوض كوثر و حاكم روز محشر است و عموم عالميان را به ابلاغ اوامر و نواهى قرآن فيض گستر و خصوص سلاطين را به عدل و احسان\r\n\r\n\r\n","description":"","footnote":"\r\n( 1 ) - اين نامه از آن جهت در اين مجموعه آمده كه نشان دهنده نظرات سياسى گوركانيان هند نسبت به ايران و ايرانيان زمان صفويه و مبين ريا و تزوير سياسى آنان است .\r\n( 2 ) - پيداست كه اشاره به قزلباشان ( ايرانيان ) مىكند .\r\n","page_name":" 19 ","page_number":51},
  {"content":"\r\n\r\nراهبرست و قتال وجدال با منكران دين مبين و مبتدعين ضالين مضلين را بر سلاطين مسلمين عين فرض و فرض عين و منتج حصول سعادت دارين ساخته و بر آل طيبين طاهرين آن حبيب رب العالمين كه كريمهء و يطهركم تطهيرا « 1 » ناطق صادقى است بر طهارت آن سلسلهء علية الشان و آيت  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 2 » شاهد عدلى است بر وجوب مودت آن طبقهء و الا مكان و بر اصحاب هادين مهديين آن خلاصهء تركيب ماء وطين ، خصوصا بر خلفاى راشدين كه اركان اربعهء قصر دين و باعث بعثت حضرت سيد المرسلين و موجب انتشار شريعت خاتم النبيين بر روى زمين‌اند و نص قاطع  رَضِيَ اللَّهُ عَنْهُمْ وَ رَضُوا عَنْهُ  « 3 » برهان قطعى بر رضاى خالق آسمان و زمين از آن خلاصهء انصار و مهاجرين و سكون آن طبقهء مقربين در فردوس برين و وصول آن جماعت قدسيين بر مرتبهء اعلاى عليين ، چون رابطهء دينى اشد انواع روابط و توافق مذهبى اكمل افراد توافق است اين معنى را منظور داشته هر چند كه درين مدت مديده ، ( بين ) اين دودمان خلافت نشان و آن سلسلهء عظيم الشأن ابواب مراسلات مفتوح نبوده و به آمد شد حجاب رفع حجاب بيگانگى نشده ، درين ايام خجسته فرجام ، به وسيلهء اهداى دعايى كه ساكنان ملأ اعلى مقدم آن را فوز عظيم دانسته بر سبيل استعجال اجابت را به استقبال آن روانه سازند و ابلاغ ثنايى كه كروبيان عالم بالا ورود آن را از وهاب منان به هزار زبان خواهان باشند به عالى حضرت سپهر رفعت گردون بسطت سكندرشان سليمان مكان خورشيد اشتهار فلك اقتدار ، حامى حوزهء اسلام ، مهر سپهر احتشام ، مالك ملك ذو القرنين ، خادم حرمين شريفين ، ناشر آثار عدل و انصاف ، ماحى مآثر جور و اعتساف ، سلطان غزاة و مجاهدين ، خاقان ولاة مسلمين ، فروزندهء چراغ دودمان آل عثمان ، فرازندهء لواى دولت آن خاندان عظيم الشأن ، مدالله ايام سلطنته به امتداد الزمان و اعلام فتوحات تازه كه ، در سال ارسال اين نامهء فرخنده فال ، اين مشمول عنايت ايزد متعال را روى داده و بيان غنايم بىاندازه كه درين مدت قليل اين پروردهء رب جليل را به دست در آمده فتح اين باب و رفع اين حجاب\r\n\r\n\r\n","description":"","footnote":"\r\n( 1 ) - سورة الاحزاب 33\r\n( 2 ) - سورة الشورى 23\r\n( 3 ) - المائدة 119\r\n","page_name":" 20 ","page_number":52},
  {"content":"\r\n\r\nمىنمايد و از اين جهت كه اطلاع بر وصول نعمت ، به دوستان صادق المحبه ، موجب حصول مسرت است يقين كه اخوان ملت حنيفى و موافقان مذهب حنفى از استماع اين فتوحات غيبيه مبتهج و از اطلاع بر حصول اين مغانم كثيره « 1 » مسرور خواهند گرديد و سنت سنيهء ادخال سرور در قلب مؤمن به اين وسيله به فعل خواهد آمد ، حقيقت آن فتوحات بر سبيل اجمال آن است درين يوروش كه از دار الخلافهء اكبر آباد كه مقر سلطنت و مستقر خلافت است به صوب دكن واقع شده ، در زمانى كه امتداد آن از يك سال كمتر بود ، سى و شش حصن حصين و قلاع متين كه هر يك در حصانت و متانت مشهور آفاق و در استحكام و استوارى و اشتمال بر لوازم قلعه دارى طاق بود و تسخير آن به غير از قوت اقبال سلاطين ذوى الاقتدار منظور نظر عنايت پروردگار قادر مختار محال مىنمود ، چه اكثر آن بر قلل جبال شامخه واقع است و مرغ بلند پرواز وهم و خيال صعود بر آن نمىتواند نمود . و دو كرور روپيه از نقد و جنس ملكى كه يك و نيم كرور روپيه حاصل آن بوده باشد به تصرف اولياى دولت قاهره در آمد و از يمن عنايت واهب بىضنت و از بركت مرحمت بخشندهء بىمنت از اين سفر خير اثر كثير المنفعة به تاريخ هژدهم شهر شعبان هزار و چهل و شش مراجعت به مقر سلطنت و مستقر خلافت واقع شد و چون الحال ، در سر حد دكن و ساير محال ملك هندوستان ، به هيچ وجه كارى نمانده و خاطر بالكليه ازين طرفها جمع گشته ارادت آن نموده كه بعد ازين ، انشاء الله تعالى ، در مقام دفع و رفع قزلباش اوباش مذهب تراش در آيد و ابتدا از تسخير قندهار كه در سر حد آن ديار واقع شده نمايد و بعد از آن در صدد گرفتن خراسان و مفتوح ساختن آن ولايت شود . چه دفع اين جماعت اهل بدعت و ضلالت بر پادشاهان اسلام كه مروج شريعت غرا و مؤيد ملت بيضااند واجب و لازم است و استخلاص عراق عرب خصوصا بغداد كه حضرت امام اعظم « 2 » و حضرت سيد محيى الدين عبد القادر گيلانى و جمعى از اكابردين رحمهم الله\r\n\r\n\r\n","description":"","footnote":"\r\n( 1 ) - مأخوذ از آيهء ، 40 سورة الفتح :  وَعَدَكُمُ اللَّهُ مَغانِمَ كَثِيرَةً  و همچنين آيهء 19 همان سوره  وَ مَغانِمَ كَثِيرَةً يَأْخُذُونَها  و ايضا آيهء 94 از سورة النساء :  فَعِنْدَ اللَّهِ مَغانِمُ كَثِيرَةٌ  .\r\n( 2 ) - مقصود از امام اعظم ابو حنيفه نعمان بن ثابت است از فقهاى معروف و پيشواى فرقهء حنفى ، مدفون در بغداد ( 150 - 80 ه ) .\r\n","page_name":" 21 ","page_number":53},
  {"content":"\r\n\r\nاجمعين كه آن گمراهان عداوت و اهانت ايشان را عبادت خود مىدانند در آن جا مدفون‌اند واجبتر « 1 » . اگر چه آن خاقان معظم در سال گذشته متوجه به اين مهم ضرورى شده قلعهء روان را مفتوح ساخته تا به تبريز تشريف برده بودند . اما به واسطهء آن كه بعضى از قضايا در استانبول روى داده بود ، در آن سرحد توقف ننموده به زودى مراجعت به مقر سلطنت خود فرموده بودند ، آن كار به اتمام نرسيد و در خور شوكت و عظمت آن عمدهء سلاطين زمان و خواهش دوستان آن دودمان عظيم الشأن از پيش نرفت و چون قلعهء روان « 2 » را هم سرانجام خوبى ننموده بودند در تصرف نماند .\r\nاگر اين مرتبه خاطر انور را از بلند و پست معاملات ملك جزو و كل « 3 » جمع نموده به استعداد و سامان و سرانجامى متوجه شوند كه در آن سرحد ، خواه در حلب خواه در ديار بكر ، خواه در ارض روم ، دو سال توقف توانند نمود و هر سال دو فوج عمده ، كه هر يك از آن به تنهايى از عهدهء تمام لشكر قزلباش توانند برآمد بفرستند يك فوج را به عراق عرب و فوج ديگر را به روان و آذربايجان ، اميد چنان است كه اگر الله تعالى خواسته باشد و باطن آن بزرگان دين قدس الله اسرار هم امداد نمايد ، طايفهء ضاله مقهور گردند و آن ولايتها از تصرف ايشان بر آيد و مراقد منورهء معطرهء اكابردين از لوث وجود مبتدعين ناپاك پاك گردد و ازين جهت نام نيكى در دنيا و اجر عظيم در عقبى حاصل نمايد .\r\nان شاء الله تعالى افواج قاهرهء اين نيازمند درگاه صمديت هم اولا بر قندهار و بعد از آن به خراسان روان خواهد شد و چون به والى ماوراء النهر و حاكم بلخ نيز اشارت شده آنان هم از آن طرف به حركت در خواهند آمد و در خور قوت و قدرت خود هر چه توانند خواهند كرد . درين صورت مآل حال آن قوم ضال بدفعال به غير استيصال امرى ديگر نخواهد بود .\r\nچون ضرورى بود كه اين نامه را يكى از معتمدان اين درگاه به آن جا رساند ، سيادت مرتبت قديم الخدمة ، لايق المرحمة ، مير ظريف را كه از خانه زادان اعتمادى اين آستان است به اين خدمت مأمور گردانيد .\r\n\r\n\r\n","description":"","footnote":"\r\n( 1 ) - مراد محيى الدين عبد القادر گيلانى است ملقب به غوث و غوث اعظم و باز الله و باز اشهب از عرفا و صوفيه كه قبرش در بغداد است ( 470 هجرى قمرى تا 560 )\r\n( 2 ) - مقصود قلعهء ايروان است كه مراد تصرف كرد ولى شاه صفى آن را پس گرفت .\r\n( 3 ) - نسخه : خورد و كل - شايد : خرد و كل .\r\n","page_name":" 22 ","page_number":54},
  {"content":"\r\n\r\nچون مقصد از فرستادن او ، غير از رسانيدن اين نامه و اظهار دوستى و يگانگى از اين طرف نيست ، او را به زودى مرخص خواهند فرمود و به خلاف سابق ابواب مراسلات را پيوسته مفتوح خواهند داشت .\r\nايام سلطنت و اقبال ابدى الاتصال و تأييد خالق ذى الجلال لا يزال باد . « 1 »\r\n\r\n\r\n","description":"","footnote":"\r\n( 1 ) منشآت فريدون بيك ج 2 ص 161 .\r\n","page_name":" 23 ","page_number":55},
  {"content":"\r\n\r\n\r\nنامهء سلطان مراد چهارم به شاه صفى\r\nقال الله الملك العلام :  إِنَّ الدِّينَ عِنْدَ اللَّهِ الْإِسْلامُ  « 1 » .  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ  « 2 » . الحمد لله وحده و الصلاة على من لا نبى بعده .\r\nاما بعد تأييدات ازليهء سبحانيه و توفيقات لم يزليهء ربانيه ، جل جلاله و عم نواله ، ايله بنكه خادم الحرمين الشريفين ، ثانى اسكندر ذو الفرنين ، قاتل الكفرة و المشركين ، راغم انوف الفراعنه و مغفرتيجان الخواقين ، فريدون همايون اثر كيخسرو داد ، پادشاه عالى نژاد ، غازى سلطان مراد خان بن سلطان احمد خان بن سلطان محمد خانم سنكه فرماندهء قوم عجم ، سپهسالار معظم ، داراب گير و دار ، افراسياب روزگار ، امير صفى نامدار سن توقيع رفيع جهانبانى و يرليغ بليغ كشورستانى كه غرهء غراى سلطنت و كامرانى و شمسهء رايات شوكت آيات خسروانى در و اصل اوليجق معلوم اوله كه جناب رب العالمينك عنايتى و حضرت سيد المرسلينك هدايتى و چهار يار گزين رضوان الله عليهم اجمعينك روحانيتى ايله مزدحم جباه سلاطين عظام و ملتثم شفاه خواقين عالى مقام اولان سدهء سنيهء سدره مثال و عتبهء عليهء فلك اشتمال خديوانه مزك تعظيم و تكريمنده و رعايت و تفخيمنده دين اسلامده اولان خسروان عالى منقبت نه طريقله جست وجوده و ساير اديانده اولان ملوك و حكام ذى شوكت نه وجهله تك و پوده اولوب خصوصا اسلافك دولت عليه مزايله يوزدن معامله ايدوب دوستلقمزى كند و لرينه سبب دولت و سرمايهء امن و راحت ملاحظه ايتمكله رضاى همايون مز تحصيلنه نه كيفيت ايله وقت ايده كلد كلرى معلوم ايكن\r\n\r\n\r\n","description":"","footnote":"\r\n( 1 ) - آل عمران 3 .\r\n( 2 ) - ايضا 26 .\r\n","page_name":" 24 ","page_number":56},
  {"content":"\r\n\r\nخلاف عادت اولطرفدن ظهور ايليان حالت مستوجب هيجان غيرت و حميت شهنشاهانه مزاولوب بفضل الله تعالى كركى كبى گوشمال ويروب رفضهء خاسرنك قلع و قمعى نيتى ايله بغداد طرف لرينه نهضت همايون مز واقع اولمشيدى .\r\nالحالة هذه عساكر نصرت مآثر مزله كلند كده سندن و لشكر هزيمت اثر كدن نام و نشان بلور ميوب ماوراء جبال شامخه دن مختفى اولمش سن بعون الله تعالى و حسن توفيقه قلعهء بغداد ازمدت ايچنده فتح و تسخير اولنمق ميسر اولمغين محافظه سنه دستور اكرم مشير افخم ، نظام العالم ، وزير اعظم مصطفى پاشا ادام الله تعالى اجلاله عسكر اسلام نصرت انجام مزله تعيين اولنوب جلالت مآب مز مرافقت فضل كردگار ايله ديار بكر سمتنه عطف عنان عزيمت قيلمشيزدر . ان شاء الله الملك المستعان عن قريب روان « 1 » و نخجوان و آذربايجان و بالجمله ايران و توران جانب لرين مخيم خيام غزاة نصرت موعود و پايمال خيول جنود ظفر و رود مزاولمق مصمم خاطر همايون مزاولمشدر شويله كه طريقهء اجدادكى مسلوك و گشاده طوتوپ قضاى مافات يچون جلب قلب همايون مزه بذل قدرت اولنور سه ان الله عفو يحب العفو مضموننجه حالات ماضيه ما مضى ذيلى ايله پوشيده و مستور بيور يلوب جدا مجد بزرگوار مز دستور العمل اولمق اوزره رشتهء مصافات عقد اولمنسنه رضاى همايون‌فر اولمق جائز در و الا وقتكه حاضر اوله سنكه وراء پردهء تقدير ده مختفى اولان صور خير و شر هر نه ايسه منصهء ظهورده جلوه‌گر اولوب . البادى اظلم مصداقنجه طرفيندن پايمال اولان عجزه و مساكين رعايانك روز جزاده گناه لرى اوزريكه راجع اولوب حضور حقده مظهر عتاب اوله سن بوندن اقدم آستانهء سعادت آشيان مزه ايلچيلك ايله كوندريلان مقصود سلطانك كتوردوكى نامه سنده سر رشتهء احسن معامله اولا حق كلامكز اولما مغله قوت قاهرهء خسروانه مزه لازم اولان مصلحتى بعناية الله تعالى وجوده كتورمك مقرر اولمشدر بوند نصكره جوابك نه ايسه ركاب همايون مزه اعلام ايليه سن باقى و السلام على من اتبع الهدى « 2 »\r\nحرر فى اوايل سنة ثمان و اربعين و الف بيورت صحراى بغداد « 3 »\r\n\r\n\r\n","description":"","footnote":"\r\n( 1 ) - منظور شهر ايروان است كه تركها روان مىگويند و اروپاييان اريوان\r\n( 2 ) - سورة طه 47 .\r\n( 3 ) - منشآت فريدون بيك ج 2 ص 299 - 298 .\r\n","page_name":" 25 ","page_number":57},
  {"content":"\r\n\r\n\r\nنامهء شاه صفى به سلطان مراد چهارم\r\nبسم الله الرحمن الرحيم  وَ لَهُ الْكِبْرِياءُ فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ  « 1 » .\r\nاللهم يدك فوق كل يد و قوتك و عزتك اعز من كل قوة و عزة و سلطانك اجل و امنع من كل سلطان\r\nنظم\r\n خدايا جهان پادشاهى تراست * ز ما خدمت آيد خدايى تراست \r\n سر پادشاهان گردن فراز * به درگاه تو بر زمين نياز \r\n سرى كاز تو گردد بلندى فزاى * به افكندن كس نيفتد ز پاى \r\nصل على صفيك و حبيبك سلطان الانبياء و الرسل و سيد الكل فى الكل ، محمد المصطفى هادى السبل و آله المعصومين « الذين اذهب لله عنهم الرجس و طهرهم تطهيرا » « 2 » .\r\nبعد هذا ، شرايف دعوات مسكية النفحات كه روايح اجابتش از هواى دلگشاى  ادْعُونِي أَسْتَجِبْ لَكُمْ  « 3 » در اهتزاز آمده بوستان مودت و گلستان محبت  رِجالٌ صَدَقُوا ما عاهَدُوا اللَّهَ عَلَيْهِ  « 4 » را نضارت بخشيده و لطايف تحيات زاكيات عنبرية النسمات كه فوايح خلوصش از مهب و القيت  عَلَيْكَ مَحَبَّةً مِنِّي  « 5 » وزيده رياض اخلاص و گلشن اتحاد  وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً  « 6 » را نزاهت افزايد هديهء مجلس خلد آيين و تحفهء محفل ارم تزيين عالى حضرت گردون بسطت فلك رفعت\r\n\r\n\r\n","description":"","footnote":"\r\n( 1 ) - سورة الجاثية 37 .\r\n( 2 ) - سورة الاحزاب 33 .\r\n( 3 ) - المؤمن 60 .\r\n( 4 ) - الاحزاب 23\r\n( 5 ) - طه 39 .\r\n( 6 ) - الفتح 10 .\r\n","page_name":" 26 ","page_number":58},
  {"content":"\r\n\r\nسپهر مرتبت خورشيد منزلت جمشيد رتبت دارا درايت فريدون شوكت سكندر صولت سليمان حشمت ، پادشاه جم جاه انجم سپاه ، شهنشاه كيوان بارگاه آفتاب كلاه ، سلطان سلاطين ذوى الاقتدار ، خاقان رفيع قدر عالى تبار ، قيصر كسرى افسر افراسياب نشان ، خسرو دولت قرين صاحبقران ، شهريار ايوان نصفت و عدالت ، شهسوار ميدان بسالت و جلادت ، مهر سپهر سلطنت و كامكارى ، بدر منير آسمان ابهت و بختيارى ، گوهر درج عظمت و كامرانى ، اختر برج خلافت و جهانبانى ، مؤسس بنيان السلطنة القاهرة ، مرصص اركان الدولة الباهرة ، معدلت گسترى كه از مطالع انوار نصفتش مهر التعظيم لامر الله تابان و نصفت پرورى كه از رشحات سحاب مكرمتش باران الشفقة على خلق باران است .\r\nمثنوى\r\n شهنشاه دوران شه كامران * سكندر سرير و سليمان مكان \r\n فريدون جم قدر عالى تبار * پدر بر پدر خسرو كامكار \r\nحارس حوزة الملة و الدين ، حافظ ثغور الاسلام و المسلمين ، سلطان البرين و خاقان البحرين ، ثانى اسكندر ذو القرنين ، خادم الحرمين الشريفين ، ناصب رايات العدل و الاحسان ، ماحى آيات الجور و الطغيان ، السلطان بن السلطان و الخاقان بن الخاقان ، شمس سماء السلطنة و الجلالة و الشوكة و العظمة و الاحسان و العز و الامتنان ، سلطان مراد خان بن سلطان احمد خان لازالت اعلام سلطنته مرفوعة الى قبة السماء و ارقام دولته مرقومة على لوح البقاء گردانيده مرفوع راى مهر انجلا و مشهود ضمير منير خورشيد ضيا كه پرده گشاى اسرار غيب و چهره نماى تجليات لا ريب است مىگرداند كه فروغ اشعهء خورشيد سعادت و بارقهء پرتو نير مكرمت اعنى كتاب مشكين نقاب مصالحت اشتمال و خطاب خجسته مآل كه مانند هماى همايون فال در هواى دلگشاى جاه و جلال بال اقبال گشاده بود ساحت آمال محبان صادق البال را آشيانهء عزت و اجلال ساخت . چون از مطالع اشراقات آن لوامع انوار صلح و صلاح و سواطع آثار فوز و فلاح بروجنات احوال خلايق و عباد الله كه درين چند سال پامال فتنه و فساد بودند مىتافت زبان حال به كريمهء  هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ  « 1 » گويا شده مورد كريمش را به مراسم اعزاز و اكرام\r\n\r\n\r\n","description":"","footnote":"\r\n( 1 ) - سورة الفتح 4 .\r\n","page_name":" 27 ","page_number":59},
  {"content":"\r\n\r\nو لوازم تعظيم و احترام مقارن داشت . اشعارى در مفاوضهء سعادت مقرون شده بود كه بنا بر مراعات احوال برايا و انديشهء سئوال روز جزا تأسى به آثار مرضيهء حضرت پادشاهان جنت مكان عليين آشيان ، الغريقين فى بحار الرحمة و الرضوان ، سلطان سليمان خان و شاه طهماسب اسكنهما الله فى فراديس الجنان فرموده اساس مصالحه بر آن قاعده استوار مىنمايد و هر كس كه از آن قرار تجاوز نمايد مستحق و بال دنيى و نكال عقبى باشد . عالم السراير و الضماير شاهد است  كَفى بِهِ شَهِيداً  « 1 » از انكشاف صبح شعورالى يومنا هذا ، اين خيرخواه بىريا را پيوسته مطمح نظرا صابت اثر رعايت مراسم شبانى و لوازم پاسبانى است كه كافهء عجزه و رعايا در ظل رأفت و سايهء معدلت از نوايب فتن و حوادث محن محفوظ بوده گلستان آمال زيردستان به قطرات امطار مهربانى و عطوفت و رشحات سحاب مصادقت و موافقت فرمانفرمايان شاداب و ريان باشد .\r\nلهذا به محض استرضاى خالق و استرفاه احوال خلايق بادى احراز اين سعادت شده به ارسال نامهء مسادقت ختامه مبادرت نمود . همانا مشيت ازليه بر تمشيت اين امر خير انجام تعلق يافته كه نير عالم افروز انجام اين مرام ميمنت فرجام از مطلع خاطر انور و ضمير فيض گستر آن عالى حضرت فريدون‌فر كسرى سير كه مشرق انوار فيوضات ربانى و مورد آثار الهامات سبحانى است ساطع و لامع گرديده جناب وزارت و ايالت مآب شوكت و عظمت قباب ، معدلت و نصفت مناب ، دستور مكرم مشير مفخم نظام العالم ، متمم مهام الانام بالعقل الشامل ، مدبر امور الجمهور بالرأى الكامل ، صدر اكرم و سردار افخم ، وزير اعظم مصطفى پاشا علا مدارج اقباله على ما يشاء را به طريق وكالت مطلقه تعيين فرموده بودند كه تأكيد قواعد صلح و صلاح و تشييد مبانى نجاح و فلاح و تمهيد پيمان و عهود و تشخيص مواضع سنور و حدود نمايد . اين صادق الوداد نيز رضاى كريم جواد و آسايش عباد و آرامش بلاد را كه موجب رستگارى يوم التناد است منظور داشته ايالت و شوكت پناه عالى جاه صاروخان را كه از امراى معتمد و معتبر اين دودمان ولايت مكان است بر سبيل وكالت فرستاد كه به اتفاق صدر اعظم و اكرم اركان مصالحه را به شرايط معاهده و پيمان مؤكد ساخته تشخيص ثغور و سر حد طرفين نمانيد و وكيلين مزبورين اتمام و انتظام اين مهام خجسته\r\n\r\n\r\n","description":"","footnote":"\r\n( 1 ) - الاحقاف 8 .\r\n","page_name":" 28 ","page_number":60},
  {"content":"\r\n\r\nانجام داده وثيقهء معتبرهء مسجلهء مشتمله بر عهود و عقود چنانچه وزير ارسطو نظير بر سايهء سرير خلافت مصير عرض خواهد نمود از هر دو طرف در سلك تحرير در آمد .\r\nلله الحمد كه از مهب لطف الهى و مكمن فضل نامتناهى نسايم قبول بر رياض آمال اين امر فرخنده مآل وزيده و دوحهء دولتى كه خواقين سلف عليهم الرحمة و اكرم التحف به ايادى عز و شرف از دو طرف غرس نموده بودند و به تصاريف ايام از نشو و نما افتاده به اجراى زلال دوستى و وفاق و ارواى منهال سلسال يك جهتى و اتفاق سرسبز گشته به انوار مراد و اثمار و داد و اتحاد بارور گرديد و قواعد خلت و ولا و ضوابط محبت و وفا  كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ  « 1 » به نوعى مشيد و مستحكم گشت كه ان شاء الله الرحمن تا انقراض زمان ، خلل و نقصان به اركان راسخة البنيان آن راه نخواهد يافت و بعد اليوم از ميامن اين الفت و و داد ، عباد و بلاد از آسيب فتنه و فساد سالم بوده و خلايق در مهاد امن و راحت و بستر فراغت و استراحت آسوده و غنوده و حجاج بيت الله الحرام و زوار مدينهء حضرت خير الانام و مشاهد مقدسهء ائمهء كرام عليه و عليهم الصلاة و السلام فارغ البال و مرفه الحال به سعادت طواف و زيارت مشرف گشته در آن اماكن قدس مواطن كه مظان اجابت دعاست به دعاى دولت بىزوال اشتغال خواهند نمود و ثواب آن به روزگار فرخنده آثار جانبين و ارواح منورهء پادشاهان جنت مكين كه بادى و بانى صلح و صلاح و دافع و رافع مواد نزاع و كفاح شده‌اند و اصل مىگردد و اشارتى كه در ملاطفهء ساميه به بعض امور شده بود در آن باب چه اطناب نمايد . يفعل الله ما يشاء و يحكم ما يريد .\r\nمثنوى\r\n مر او را سزد كبريا و منى * كه ملكش قديم است و ذاتش غنى \r\nمترصد از مكارم و اشفاق آن اعظم سلاطين آفاق آن است كه پيوسته شيوهء مرضيهء عطوفت و دوست نوازى را مرعى داشته به ورود مفاوضات عليه و مراسلات سنيه و رجوع خدمات و اشارات منت پذير گردانند .\r\nزياده تصديع نداده به دعا ختم مىنمايد . همواره سرير عرش نظير سليمانى\r\n\r\n\r\n","description":"","footnote":"\r\n( 1 ) - سورة ابراهيم 24 .\r\n","page_name":" 29 ","page_number":61},
  {"content":"\r\n\r\nو اورنگ سپهر مصير عثمانى مقر جاه و جلال و مستقر سلطنت و اقبال باد .\r\nمثنوى\r\n الهى كه اين شاه عادل نهاد * بود تا ابد بر سرير مراد « 1 » \r\n\r\n\r\n","description":"","footnote":"\r\n( 1 ) منشآت فريدون بيك ج 2 ص 298 - 296 .\r\n","page_name":" 30 ","page_number":62},
  {"content":"\r\n\r\n\r\nصلحنامهء شاه صفى و سلطان مراد چهارم\r\nالحمد لله العزيز الكريم الفتاح الذى افتتح ابواب الصلح و الصلاح و ارتفع ظلام المصاف و الكفاح بمصباح صباح الفوز و الفلاح و الصلاة و السلام على رسوله الذى اظهر و اوضح الدين بكمال الايضاح و انشرح صدر الاسلام بطلعته السعيدة اى انشراح و على آله و اولاده و اصحابه الذين هم الاشباح الذى ارواح مافاح نشر الضياء و لاح نور الصباح .\r\nاما بعد ، مشيت و ارادت رافع السماء به غير عماد و حكمت و قدرت مبدع المركبات عن ألاضداد ، جل شأنه عن مشاكلة الانداد ، ايله مدار نظام احوال عباد و منشأ ثبات و دوام عالم ايجاد پادشاهان با عدل و داد و شهرياران مكرم اعدل حسن ، اتفاق و اتحاد لرينه منوط و اوامر و نواهى الهيهء سنيه اتباع و انقياد لرينه مربوط دركه   فَاتَّقُوا اللَّهَ وَ أَصْلِحُوا ذاتَ بَيْنِكُمْ   « 1 » فحواى شريفى اوزره سلاطين شوكت آيين همت اصلاح مستوجب الفلاحه عزيمت و جانب خصومت و كفاحدن عودت بيور دقلرده تيغ خلاف طرفين در غلاف و ارباب مصاف جانبين پر پر لرينه سينه صاف اولا گلمشلر - در  ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  « 2 » . بناء على ذلك بر اضعف عباد الله ، جناب جلالت مآب پادشاه دين پناه و ذات سعادت دستگاه سليمان بارگاه ، خليفة الله فى العالمين ، ما صدق مصداق السلطان ظل الله فى الارضين ، ملاذ اعاظم السلاطين ، معاذ اكارم الخواقين ، ناصر الاسلام و المسلمين ، قاهر الكفرة و و المشركين ، سلطان البرين و البحرين ، خاقان المشرقين و المغربين ، خادم الحرمين الشريفين ، عين الانسان و انسان العين ، المؤيد بتأييدات الملك المستعان و\r\n\r\n\r\n","description":"","footnote":"\r\n( 1 ) - سورة الانفال 1 .\r\n( 2 ) - سورة الحديد 21 .\r\n","page_name":" 31 ","page_number":63},
  {"content":"\r\n\r\nالموفق بتوفيق العزيز المنان ، لازالت سلسلة خلافته ممتدا الى آخر الزمان و ما برحت اطناب خيام سلطنته مشدودة الى انتهاء الدوران حضرتلرينك طرف اعلاى جلالت مقرون و جانب اسناى سعادت مشحون لرندن حل و عقد امور ملك و ملته مأمور و مأذون و اختيار صلح و جنگ خصوصنده توفيق يافته اجازهء همايون اولمغله وكالت مطلقه و نيابت محققه مز حسبيله عساكر اسلام نصرت انجامى بغداد دن قالدورب متوكل على الله تعالى عجم ولايتينه عزيمت متين ايله طى منازل و مراحل آهنگ و آغاز اولنوب هارونيه نام منزله نزول اولدقده .\r\n زينت افروز تختگاه عجم * روشنايى ده ممالك جم \r\nخورشيد علم دارا حشم ، خديو معظم خداوند مكرم\r\n در يكتاى بحر تاجدارى * ذكاء آسمان شهريارى \r\n هژبر عرصهء شوكت پناهى * گزيده شاهباز اوج شاهى \r\nشاه عالى جاه سعادت دستگاه ، خسرو فلك بارگاه ستاره سپاه ، اعلى الله اعلام قدره من السمك الى السماك و رفع بنيان مجده الى قبة الافلاك ، جانب شر - يفلرندن سعادتلو و عظمتلو پادشاهمز حضرت لرينه نامه لرى و لوح قره مكتوب ملاطفت خاتمه لرى ايله عمدة الامرا ، قدوة الكبراء ، شمس الدين محمد قلى بيك ايشيك آقاسى ايلچيلك طريقتله كلوب شاه حضرت لرى اصلاح ذات البين و صلح و صلاح جانبين خصوصتين اراده ايدوب تسكين آتش جنگ و جدال و دفع و رفع غبار حرب و قتال التماس طلب ايتمكين بز داخى  وَ إِنْ جَنَحُوا لِلسَّلْمِ فَاجْنَحْ لَها  « 1 » نص شريفيله عمل ايتمكه مأخذ هر مجمل و مفصل بر ابواب امن و استراحت عباد الله ايچون صلحه رضا و يروب لايق دولت طرفين و موافق عرض و ناموس جانبين اولان وجه وجيه او زره احوال صلحه فيصل و ير لمك پاينده شاه و الا جاه حضرت لرينك طرف قرين الشرف لرندن بير معتمد عليه كمسيه توكيل بيوريلوب ارسال ارليمق ايچون جم جاهى مكتوب كوندر لمشدى الحالة هذه بساط صلح و صلاح و ربط و ارتباط مصالحهء مستوجب الفلاح و استقرار مواثيق و عهود و تعيين احوال سنور و حدود ايچون بوصلح و صلاح انجام الى يوم القيامة نهج شرع قديم معتبر اوزره طرف شرف و حضرت شاهندن وكيل معتمد عليه اولوب انعقاد مصالحه و معاهديه مأمور و نامزد و مفوض اولنه و مقدر اولان جناب امارت مآب ايالت نصاب مصادقت عنوان ساروخان دام ساميا بمصالح الا من و الامان ذهاب نام منزلنده كلوب اردوى همايون خداوندگاريه\r\n\r\n\r\n","description":"","footnote":"\r\n( 1 ) - سورة الانفال 61 .\r\n","page_name":" 32 ","page_number":64},
  {"content":"\r\n\r\nداخل اولدوقده مراسم مهمان نوازى رعايتنده بصكره هجريهء نبويه عليه افضل الصلاة و التحية تنك بنك قرق طقوز سنه سندن واقع اولان محرم الحرام عظم الله قدره بين الانامنك اون دردونجى گونى بيروقت خرم و ساعت ميمنت توام ابدى كه اردوى همايونده اولان وزراى عظام و مير ميران عالى مقام و امراى كرام و آقايان ذوى الاحترام وينگچرى آقاسى و اولان بلوك آقالرى و ساير كبراى عسكر و عظماى لشكر ظفر پيكر ايله ديوان عالى اولنوب مشار اليهما وكيل معتمد عليه سارو خان و ايلچى محمد قلى بيك ديوان همايونه كتوريلوب بالمشافهه نظام احوال فقراى رعايا و انتظام حال ودايع خالق البرايا ايچون طرفيندن ترتيب اولان مقدمات صحيحهء معاهده بو و جهله نتيجه بخشاى مشكل حسن قبول جانبيندن ابراز اولنان حجج و براهين قضاياى صالحه بونوعله ممضاى قلم اجابت شمول اولمشدركه بغداد ولايتنده جصان و بدره و مندليجين و در تنگ و در نه سعادتلو پادشا همزه متعلق اوله مندليجين دن در تنگ واريچه صحرا اولان محللر بوطرفدن ضبط النوب داغ شاه طرفيه متعلق اوله و در تنگ ايله درسه سنور سرميل نام محل تعيين اولمشيدر و جافيك ضياء الدين و هارونى سى پادشاه گردون وقار حضرت لرينه متعلق اولوب هره و ردونى شاه طرفنه قاله و زنجير قلعه كه داغنك قله سنده واقع اولمشدير يقلوب طرف غربنده واقع اولان كويلر جانب خداوندگاردن و طرف شرقنده اولان قريه لرجانب شاهدن ضبط اولنه و شهر زور فرسده ظالم قلعه سنك بالا سنده اولان داغنك قلعهء مزبوره ناظر اولان طرفى جانب پادشاهى دن و قلعهء اورمان توابعى اولان قريه لرايله طرف شاهندن ضبط اولنه و شهره زور چغان كودكى سنور اولوب قزلجه قلعه و توابعى جانب اشرف شهنشاهى و مهربان و توابعى طرف شريف شاهندن تصرف اولنه وان سرحد نده قوتور و ماكو و قارص جانبنده مغاذ برد نام قلعه لرطرفين نقدريله مواد مزبوره معتبر دن ماعدا آخسقه و قارص و وان و شهره زور و بغداد و بصره نك ساير سنور لرنه داخل اولان قلاع و بقاع و نواحى و اراضى و صحارى و برارى و تلال و جبال مادام كه شاه حضرت لرينك طرفدن و تعرض اولميوب ايقاظ فتنه باعث الاجق بر حالت موحش صادر اولميه بوجانب دن داخى سعادتلو و عظمتلو پادشاه مزبور صلحى مقبول توتوب طرف همايون لرندن خلاف عهد و ميثاق اول طرفك سنور لرى داخلنده اولان محل لر بوجانبدن تعرض اولميوب اطرافند نك تجار و ابناء السبيل كلوب كيدوب دوستلق اولمغچون اه‌شو وثيقهء انيقهء مشتملة الحقيقة وكالت عامه و نيابت محققه حاضر موجبنه كشيده\r\n\r\n","description":"","footnote":"","page_name":" 33 ","page_number":65},
  {"content":"\r\n\r\nسلك تحرير النوب ارسال حضور شوكت پناه سامى و ابلاغ مجلس شامخ ايوان دولت پناهى قلنمشدر كه بوشرط و عهود مرقومه معتبر توتلوب طرف شريفلرندن  وَ لا تَنْقُضُوا الْأَيْمانَ بَعْدَ تَوْكِيدِها  « 1 » نص شريفين مفهومى رعايت اولند قچه دولتلو و عظمتلو پادشا همزه حضرت لرينك داخى جناب اشرف لرندينك و  أَوْفُوا بِالْعَهْدِ إِنَّ الْعَهْدَ كانَ مَسْؤُلًا  « 2 » امر شريفنه متابعت اولنوب باذن الله الملك العلام صلح خير انجام الى القيام ثبات و دوام بولا .  فَمَنْ بَدَّلَهُ بَعْدَ ما سَمِعَهُ فَإِنَّما إِثْمُهُ عَلَى الَّذِينَ يُبَدِّلُونَهُ  « 3 » الحمد لله وحده و الصلاة على النبى من بعده اولا و آخرا و ظاهرا و باطنا « 4 »\r\n\r\n\r\n","description":"","footnote":"\r\n( 1 ) - سورة النحل 91 .\r\n( 2 ) - سورة الاسرى 34 .\r\n( 3 ) - البقرة 181 .\r\n( 4 ) عباسنامه به تصحيح ابراهيم دهگان ، اراك سال 1329 ه . ش .\r\n","page_name":" 34 ","page_number":66},
  {"content":"\r\n\r\n\r\nنامهء شاه صفى به سلطان مراد چهارم\r\nبسم الله الرحمن الرحيم قال الله تبارك و تعالى  أَوْفُوا بِعَهْدِي أُوفِ بِعَهْدِكُمْ  « 1 » . ستايش و نيايش بىآلايش سزاى عتبهء كبرياى مبدع لا يزالى است كه به محض قدرت كامله عالم كون و فساد را از نهان خانهء كمون به جلوه‌گاه ظهور آورده به وجود فايض الجود سلاطين صاحب اقبال كه مظهر جمال و جلال مهيمن متعالند انتظام و التيام داده خلعت كرامتشان را به طراز اعزاز  ثُمَّ جَعَلْناكُمْ خَلائِفَ فِي الْأَرْضِ  « 2 » مطرز و گوش هوش صدق نيوش اين گروه و الا شكوه را به گوشواره   فَاتَّقُوا اللَّهَ وَ أَصْلِحُوا ذاتَ بَيْنِكُمْ   « 3 » مزين ساخته به مؤداى  وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً  « 4 » از گريوهء اختلاف به گلشن هميشه بهار ائتلاف هدايت فرموده تودد و تألف ايشان را موجب ترفه كافهء رعايا و عامهء فقرا كه بهترين ودايع خالق البرايااند ساخت .  تَعالى عَمَّا يَقُولُونَ عُلُوًّا كَبِيراً  « 5 » ، و درود بى حد و قياس ، افزون از حيطهء مشاعر و حواس ، شايستهء سدهء قدس اساس رسول بىمثالى است كه از عين مرحمت شامله سرگشتگان تيه هيمان را در شاهراه امن و امان دلالت نموده به حكم  أَوْفُوا بِعَهْدِ اللَّهِ إِذا عاهَدْتُمْ  « 6 » طبقات امت را به ايفاى عهود و ابقاى عقود كه متضمن نظام مهام انام و به موجب حسن العهد من الايمان از شعائر شرايع اسلام است امر فرمود كه لا ايمان لمن لا عهد له ، صلوات الله و سلامه عليه و على اولاده المعصومين  الَّذِينَ هُمْ لِأَماناتِهِمْ وَ عَهْدِهِمْ راعُونَ  « 7 » .\r\n\r\n\r\n","description":"","footnote":"\r\n( 1 ) - سورة البقرة 40 .\r\n( 2 ) - يونس 14 .\r\n( 3 ) - الانفال 1 .\r\n( 4 ) - آل عمران 103 .\r\n( 5 ) - الاسرى 43 .\r\n( 6 ) - النحل 91 .\r\n( 7 ) - المؤمنون 8 .\r\n","page_name":" 35 ","page_number":67},
  {"content":"\r\n\r\nاما بعد ، چون توجه خاطر قدسى سراير خورشيد مظاهر عالى حضرت آسمان رفعت ثريا منزلت سپهر سرير قمر مسير عطارد تدبير ناهيد عشرت آفتاب نظير بهرام غلام مشترى احترام كيوان احتشام گردون شكوه انجم گروه شهنشاه جم جاه كسرى بارگاه شهريار خورشيد كلاه كيهان درگاه خسرو فريدون فر گيتى ستان ، خديو آراى جهانيان ، سلطان اعظم سليمان مكان ، خاقان عدل عظيم الشان ، ثانى اسكندر ذو القرنين ، خادم الحرمين الشريفين ، پادشاه اسلام پناه ظل الله ، السلطان بن السلطان و الخاقان بن الخاقان ، سلطان مراد خان بن سلطان احمد خان ، شيد الله اركان سلطنته و اجلاله متوجه ترفيه احوال عباد و تسكين مواد فتن و فساد و تشييد مبانى صلح و صلاح و تأكيد مراسم فوز و فلاح گشته جناب وزارت و ايالت مآب شوكت و نصفت قباب ، ابهت و معدلت مناب ، متبوع اعاظم الوزرا ، مستخدم افاخم الامرا ، مؤتمن الدولة العلية العثمانية ، معتمد السلطنة البهية السلطانية ، صدر عالى قدر صائب تدبير ، مشير كافى راى صافى ضمير ، دستور مكرم و محترم مصطفى پاشاى وزير اعظم ادام الله تعالى اقباله را بر سبيل وكالت مطلقه تعيين فرموده بودند تمهيد قواعد صلح و معاهدهء ما بين و تشخيص سنور و سر حد طرفين نموده نوعى نمايد كه من بعد اهل فتنه و فساد را مجال گفتگو و عناد نباشد ، ما نيز رفاه حال عجزه و مساكين و فراغ بال كافهء براياى جانبين را منظور داشته ايالت و شوكت پناه ، ابهت و نصفت دستگاه ، عالى جاه نظام الاياله و الاقبال صاروخان را كه از اجلهء امراى معتمد خواقين معتبر اين دودمان ولايت مكان و محل اعتماد نواب همايون ماست مقرر فرموديم كه از جانب اشرف ما وكيل بوده به اتفاق جناب وزارت و ايالت مآب مشار اليه اركان صلح و صلاح و محل سنور و سرحد را استقرار و استحكام داده درين باب وثيقهء معتبرهء مسجله از جانبين موافق صلاح دولت طرفين به تحرير آورند و ايالت پناهين عالى جاهين مومى اليهما بعد از تشييد بنيان عهد و پيمان ، سنور و سرحد جانب بغداد و آذربايجان را بدين عنوان قرار داده احدى از امرا و حكام اين دودمان مخلد البنيان از آن تجاوز جايز ندارند :\r\nبستان كه تعلق به منسوبان پادشاه و الا جاه و منسوبان دودمان ولايت نشان دارد .\r\nچشان و بادرانى كه تعلق به منسوبان پادشاه و الا جاه دارد .\r\nقصبهء مندليجين الى در تنگ كه سنور در تنگ سر ميل است ، آنچه صحرايى\r\n\r\n","description":"","footnote":"","page_name":" 36 ","page_number":68},
  {"content":"\r\n\r\nاست تعلق به منسوبان پادشاه و الا جاه دارد و كوه به منسوبان دودمان ولايت نشان متعلق است .\r\nدر نه و در تنگ كه سنور سرميل است به منسوبان پادشاه و الا جاه تعلق دارد .\r\nجاف كه ضياء الدين و هارونى تعلق به منسوبان پادشاه و الا جاه دارد و هره و ردونى به منسوبان دودمان ولايت نشان متعلق است .\r\nقلعهء زنجير كه در قلهء كوه است خراب شود و دهكدهء طرف غربى به منسوبان پادشاه و الا جاه و دهكدهء طرف شرقى به منسوبان دودمان ولايت نشان متعلق است .\r\nكوه كه در بالاى قلعهء زلم واقع شده اين طرف كوه كه به زلم نگاه مىكند از منسوبان پادشاه و الا جاه و قلعهء اورمان و دهكده‌ها و توابع آن از منسوبان دودمان ولايت نشان باشد .\r\nشهرزور كه سنورگدك جغان است و قزلجه و توابع به منسوبان پادشاه و الا جاه و مهربان و توابع به منسوبان دودمان ولايت نشان متعلق است .\r\nمحال آذربايجان كه از طرفين در ميانه خراب شود : قلعهء ماكول ، مغاز برد چون حقيقت ما فى السطور بر ضمير انور ظهور يافت ، رابطهء خلت و وفا و قاعدهء محبت و صفا را واسطهء بركات الهى و حسنات نامتناهى و باعث آسايش عباد و آرامش بلاد دانسته از صدق و صفاى طويت بدان قرار راضى شده عهد فرموديم كه بعد اليوم در مراسم مصادقت و مصافات و لوازم مرافقت و موالات ، چون صبح دوم صادق دم و مانند قطب فلك راسخ قدم باشيم و همواره مراسم يگانگى و يك جهتى و قواعد دوستى و يكتا دلى را مستحكم داشته تا از آن طرف قرين الشرف خلاف عطوفت و الفت امرى به ظهور نرسد كه مفسدان و حاسدان مجال اغوا و افساد يابند ، از اين جانب اركان و داد و اتحاد كسبع « 1 » شداد مشيد و مؤكد بوده در مراتب محبت اهمال و امهال صورت محال دارد و از ميامن اين امر خير انجام عموم خلايق شادان و اطراف ممالك آبادان و طبقات انام كه از وقوع وقايع گوناگون و حدوث نوايب دهر بوقلمون اسير محنت و بلا و پايمال مشقت و عنا گشته‌اند تا انقراض زمان در بسيط امن و امان آسوده حال و فارغ البال گردند و از دل صاف و نيت خالص به حكم   يا أَيُّهَا الَّذِينَ آمَنُوا أَوْفُوا بِالْعُقُودِ   ( 2 ) عهد كرديم كه بدين قوانين مؤكده به ايمان وفا\r\n\r\n\r\n","description":"","footnote":"\r\n( 1 ) - مأخوذ از آيهء 8 سورة النبا : و بنينا فوقكم سبعا شدادا .\r\n","page_name":" 37 ","page_number":69},
  {"content":"\r\n\r\nكنيم و از خلف و كسر آن اجتناب نماييم .  فَمَنْ بَدَّلَهُ بَعْدَ ما سَمِعَهُ فَإِنَّما إِثْمُهُ عَلَى الَّذِينَ يُبَدِّلُونَهُ  « 1 »\r\nتحريرا فى منتصف محرم الحرام سنة تسع و اربعين و الف « 2 »\r\n\r\n\r\n","description":"","footnote":"\r\n( 1 ) - سورة البقرة 181 .\r\n( 2 ) منشآت فريدون بيك ج 2 ص 301 - 299 .\r\n","page_name":" 38 ","page_number":70},
  {"content":"\r\n\r\n\r\nجواب\r\nبسم الله الرحمن الرحيم . الحمد لله لا حول و لا قوة الا بالله بيده مقاليد الامور و بقدرته ظهور كل مقدور و الصلاة و التسليم على نبيه الكريم محمد افضل من اوتى الحكمة و فصل الخطاب « 1 » و على آله الكرام و اصحابه الفخام ، خير الآل و خير الاصحاب .\r\nاما بعد ، چون مشيت جناب ذو العرش المجيد و ارادت حضرت فعال لما يريد ايله انتظام اسباب عالم و رتق و فتق امور بنى آدم ، مظاهر آيت كريمهء  الَّذِينَ جاهَدُوا  « 2 » و نظم كريم  وَ الْمُوفُونَ بِعَهْدِهِمْ إِذا عاهَدُوا  « 3 » اولان سلاطين روى زمين و خواقين هدايت قرينك توافق و الفت لرينه وابسته و موقوف و آراى اصابت آرا لرينه و دايع خالق البرايا اولان ضعفاى رعايادن متاعب و مشاق مصروف اولوب زير جناح حمايت لرنده ممالك اسلاميه شور و شردن امين و مسالك مؤمنين كمال امن و سلامته رهين اوله كلوب ، خصوصا  إِنَّا جَعَلْناكَ خَلِيفَةً فِي الْأَرْضِ  « 4 » مدلولنجه رتبهء عاليهء سلطنت كبرى و طبقهء ساميهء خلافت عليامزى منتهى الغاية جملهء طبقات ايدوب خدمت حرمين شريفين شرفهما الله تعالى سعادتى له ذات قدسى صفات مزه شرف و عزت و متابعت سنت سنيهء حضرت رسول الثقلين صلى الله عليه و سلم ايله دايرهء دولت و سلطنت مزه وسعت و بسطت و يروب درون صفا مقرون مزى انوار محبت آل و اصحاب ايله مجلى و مصفى و پيروى طريق پر توفيق لرين سبب رستگارى روز جزا ايليوب\r\n\r\n\r\n","description":"","footnote":"\r\n( 1 ) - اشارتى به آيهء  « وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ »  ( سورة ص آيهء 20 ) .\r\n( 2 ) - سورة آل عمران 242 ، سورة توبه 16 .\r\n( 3 ) - البقرة 177 .\r\n( 4 ) - سورة ص 26 .\r\n","page_name":" 39 ","page_number":71},
  {"content":"\r\n\r\n فَاحْكُمْ بَيْنَ النَّاسِ بِالْحَقِّ  « 1 » فحواسى او زره مالك ممالك عدل و داد  وَ جاهِدُوا فِي اللَّهِ حَقَّ جِهادِهِ  « 2 » امر لازم الامتثالى او زره سالك مسالك غزا و جهاد ايدوب  إِنْ تَنْصُرُوا اللَّهَ يَنْصُرْكُمْ  « 3 » فحواى شريفى دائما انديشه مز و مقتضاى لطيفى ايله عمل هميشه كار و پيشه مزاولمغله شمشير ظفر قرين مزى دفع كفار و مشركين ايچون سد آهنين و گرد سرحد ممالك مسلمينه حصن حصين ايتمكله ايام دولت روز افزون مزه ثبات و دوام و سلسلهء سلطنت همايون مزه ابد الدهر استقرار و استحكام و يردى جل من لا يعد نعماؤه و تقدست ذاته و اسمائه ، عالى حضرت معالى منقبت سامى مرتبت گرامى منزلت ، مسند نشين اقليم ايران ، حامى فارس و مازندران ، فرماندهء ملك عجم ، شاه صفى دام منظورا بعناية ربه الوفى حضور مصافات ظهور لرينه دعوات صافيات و تسليمات وافيات اتحاف و اهدا سندن صكره انهاى مسالمت انتما بودركه عتبهء عليهء گردون وقار و سدهء سنيهء عالم مدار مزه ، عين الاعيان ، محمد قولى ، رزقت سلامة ، وساطتى له نامهء خلت ختامه لرى و اصل اولوب . خلاصهء فحواى بلاغت احتواسى و جعل بينكم مودة آيت الفت عنواننى تفسير و بيان  وَ أَلْقَيْتُ عَلَيْكَ مَحَبَّةً  « 4 » كريمهء كرامت نشاننى تقرير و عيان ايدوب صراط مستقيم مصافاته مهتدى و شيمهء كريمهء قد مايه مقتدى اولملريله طالب صلح و صلاح و راغب فوز و فلاح اولوب بالفعل وزير اعظم جليل المقدار و جانب شرقده سردار و سپهسالار مز ، اولان دستور اكرم ، مشير افخم ، نظام العالم ، ناظم مناظم الامم ، مصطفى پاشا ، ادام الله تعالى اجلاله يه كوندر يلان و كيلكز عمدة الخواص و المقربين صاروخان زيد رشده زهاب نام محلده ملاقى اولديغندن انتظام امور صلح و عهود و تنفيذ قضاياى قطع حدود خصوصى مطارحه و مكالمه اولنوب بغداد و آذربايجان سمت لرنده اولان سنور و حدود دن : چشان و بادرانى نام محل لر جانب همايون مزه متعلق اولوب .\r\nمندليجين قصبه سى و درتنگه وارنجه كه در تنگ سرميل نام محل سنور تعيين اولنوب ما بينده اولان صحرا لريله جانب همايون مزه اولوب و ياننده اولان طاغ اوته طرفه قاله و درنه و درتنگه سنور تعيين اولنوب جانب همايون مزه اوله و جاف عشيرت لرينك ضياء الدين و هارونى تعبير اولنور قبيله‌لرى طرف شريف مزه اولوب ،\r\n\r\n\r\n","description":"","footnote":"\r\n( 1 ) - سورة ص 26\r\n( 2 ) - سورة الحج 78\r\n( 3 ) - سورة محمد 7\r\n( 4 ) - طه 39\r\n","page_name":" 40 ","page_number":72},
  {"content":"\r\n\r\nهره و ردونى اوته طرفه قالوب و طاغ او زرنده واقع اولان زنجير قلعه سى هدم و خراب اولوب ، قلعهء مهدومهء مزبوره نك غربى طرفنده اولان كويكلر جانب همايون مزه قالوب جانب شرقى ده اولان كويكلر اوته جانبه اوله و شهر زور قربنده ظالم قلعه سنك اوستنده واقع اولان طاغك قلعهء مزبوره يه ناظر اولان اطرافى جانب همايون مزدن ضبط اولنوب و اورمان قلعه سى توابعى كوكريله اوته طرفه قاله و شهر - زوره جغان گدوكى سنور اولوب و قزلجه و توابعى ايله جانب همايون مزه ضبط اولنوب و مهربان و توابعى اوته طرفه قاله .\r\nوان سرحدن ده قتور و ماكووقارص جانبنده مغازبرد قلعه لرى طرفيندن ييقدر - لمق او زره قرار و يرلمكن مشار اليهما نك منوال مشروح اوزره ايتدكلرى قول و قراره راضى اولديغكزى و فى ما بعد معاهده و مصافات مراسمن رعايت و مواسات و موالات لوازمنى صيانت ايدوب ايمان مزه وفا ايليه و زديو تعهد ايتديككزى اول نامه ده تصريح ايدوب جانبكزدن كلان وثيقهء مختومه مقبول همايون مز اولمسنى استدعا ايتدوككز اجلدن انجاز الوعد من دلايل المجد ، محض آسايش خلايق و عباد و آرامش ممالك و بلاد ، ايچون بوصلح قرار داده و صلاح شمولى و اصل رتبهء قبول قيلوب شول شرط له مقرر طوتلديكه قطع و تعيين اولنان سنور و حدود داخلنده واقع اولوب جانب همايون مزه متعلق و منسوب و سايهء عدالت پايه مزله محمى بلدان و ممالكدن محسوب . اولان محال و مواضعدن و صحارى و اراضيدن قزلباش طايفه سندال چكدريلوب اگر اراضى معموره و اگر خاليه در الشئى اذا ثبت ثبت بلوازمه مقتضا سنجه توابع و لواحق لريله مؤكلان بارگاه اعلامز و معتمدان درگاه معلامز ضبط لرنده اوله و ذكر اولنان مواد دن ماعدا آخسقه و قارص و وان و شهر زور و بغداد و بصره نك و ساير سنور لرينه داخل اولان قلاع و بقاع و نواحى و اراضى و صحارى و برارى و تلال و جباله اوله طرفدن دخل و تعرض النميه و اجداد عظام مز انار الله براهينهم زمان سعادت اقتران لرنده اسلافكزه كوندريلان عهدنامه لرك جملهء شروط معتبرهء صريحه سى الدين النصيحة كلمهء فصيحه سى اوزره زير حكومت لرنده بعض اسافل و ادانى يه حاشاثم حاشاشيخين و ذى النورين و زوجهء مطهرهء رسول الثقلين و ساير اصحاب گزين و ائمهء مجتهدين رضوان الله عليهم اجمعين حضراتنه زبان درازلقه رخصت و يرلميوب منع اولنملرينه گيرو بروجهله رخصت و يرلميه كه بوصلح قرار داده الى انتهاء القرون ثبات و دوامه مقرون اوله مادام كه جنابكزدن خلاف عهد و ميثاق و موجب\r\n\r\n","description":"","footnote":"","page_name":" 41 ","page_number":73},
  {"content":"\r\n\r\nاختلاف و شقاق بر وضع ناهموار ظاهر و آشكار اولميه ، طرف كامل الشرف پادشاهانه مزدن دخى منوال مذكور اوزره محرر و مسطور اولان شروط و قيود مرعى قيلنوب ايل و مملكت كزه تعرض اولنما مغيچون ارسال اولنان عهدنامه كز مقابله سنده اشبونامهء همايون صدق مشحون مز كشيدهء سلك تحرير و بيان قيلفنشدر كه مابينده خصومت بر طرف و رعايت مراسم الفت و موافقت فوق ما سلف اوله و سفير مسفور شرف تقبيل بساط عزت و انبساط پادشاهانه مزله مفتخر و مباهى اولوب . آداب رسالتى كما هو حقه ادا ايتد كدر نصكره اجازت عليه مزله جانبكزه عودت و انصرافه مرخص اولمغين .\r\nنامهء همايون‌مز تبليغى خدمتنه تعيين اولنان درگاه سعادت دستگاهمز متفرقه لرندن افتخار الا ماجد و الاكارم متفرقه محمد دام مجده ايله همراه قيلنوب روانه اولدىلر .\r\nهمواره صلاح انديشان دين و دولت مظهر احسان ملك منان باد برب العباد .\r\nتحريرا فى اوايل شعبان المعظم سنة تسع و اربعين و الف « 1 »\r\n\r\n\r\n","description":"","footnote":"\r\n( 1 ) منشآت فريدون بيك ج 2 ص 304 - 302 .\r\n","page_name":" 42 ","page_number":74},
  {"content":"\r\n\r\n\r\nسلطان ابراهيم خان\r\nسلطان مراد چهارم در 16 شوال 1049 درگذشت و چون فرزندى نداشت برادرش سلطان ابراهيم جانشين وى شد . اين پادشاه كه پسر سلطان احمد اول ( متوفى در 1026 ه ) است در 12 شوال 1024 ه / 4 نوامبر 1615 م متولد شده است .\r\nسلطان ابراهيم ، پس از دفع جماعت قزاق و باز پس گرفتن شهر آزوف ، در صدد فتح جزيرهء كرت بر آمد . اين جزيره در آن هنگام يكى از پايگاههاى استوار ونيزيان در مديترانهء شرقى بود . از اين پايگاه ، ونيزيان گاه و بيگاه بر كشتيهاى تركان مىتاختند و زنان و دختران ترك را به اسيرى و اموال و كشتيهاى آنان را به تاراج مىبردند .\r\nتا اين كه شواليه‌هاى مالت يك بار يك كشتى ترك را مورد حمله قرار دادند و زن جوانى را كه با فرزند خردسال خويش در آن كشتى بود به اسارت بردند و پسر وى را به آيين مسيح تربيت كردند و به قصد آن كه وى را روزى وسيله براى مبارزه با سلطان عثمانى قرار دهند وى را پادرى اوتومانو ( پدر عثمان ) نام نهادند . اين اخبار مايهء وحشت دربار ترك شد . ولى ونيزيان از اين امر سخت شادمان شدند و اقدام جسارت آميز همكيشان عيسوى خود را بزرگ داشتند و وقتى كه يكى از شواليه‌هاى مالت وارد كرت شد ، وى را با شكوهى تمام تجليل كردند .\r\nاين عمل مردم جزيرهء كرت و خاصه ارتباط نزديك آنان با شواليه‌هاى مسيحى مالت كه ممكن بود خطر بزرگى براى دولت عثمانى ايجاد كند ، سلطان ابراهيم خان را چنان خشمگين كرد كه به حبس و بند قونسولهاى ونيز و هلند و انگليس دستور داد . تنها وزير اعظم بود كه به عنوان اين كه شواليه‌ها هر چند كيش مسيحى دارند ولى تابع هيچ دولت مسيحى نيستند ، سلطان را از آن خشم فراوان بيرون آورد و قونسولها را از حبس و بند رهايى بخشيد .\r\nاما سلطان از گناه مردم كرت در نگذشت و فرمان داد تا سپاه ترك بدان جزيره\r\n\r\n","description":"","footnote":"","page_name":" 43 ","page_number":75},
  {"content":"\r\n\r\nحمله برد . يوسف پاشا فرماندهء ترك با 300 كشتى به ناگاه بر كرت تاخت و روز 29 ربيع الثانى سال 1055 ه / 25 ژوئيه 1645 م به كنار جزيره رسيد و با استفاده از نرسيدن كشتيهاى كمكى ونيز قدم به جزيره نهاد . ونيزيان كه دير رسيده بودند ، به عنوان انتقام ، شهرهاى پتراس و كورون و مودون را به آتش بيداد سوختند .\r\nپادشاه عثمانى هم ، در قبال اين كشتارهاى بىرحمانه ، فرمان قتل عام كليهء مسيحيان را صادر كرد و اگر كوشش مفتى اسعدزاده سعيد افندى نبود ، اين دستور وحشت‌آور به مرحلهء اجرا مىرسيد .\r\nيوسف پاشا ، سال بعد ، قسمتهاى بيشترى از جزيره را متصرف شد و پايتخت جزيره يعنى شهر كاندى را در محاصره گرفت . ولى شورش ينى چريان و سپاهيان در پايتخت موجب شد كه در جزيرهء كرت نيز ينى چريان و سپاهيان دست از كار بكشند .\r\nتفصيل واقعه اين بود كه سلطان ابراهيم خان قصد داشت كه در شب عروسى دختر خود با پسر صدر اعظم ، رؤساى متمرد ينى چرى را كه لحظه‌اى از ايجاد اختلال و تجاوز به حقوق سلطنت و تعرض به قوانين و مقررات و ضوابط كشورى باز نمىايستادند به قتل رساند . ولى رؤساى ينى چرى ازين انديشه باخبر شدند و در صدد عزل ابراهيم بر آمدند . بدين منظور در مسجد معروف به اورطه جامع گرد آمدند و مفتى عبد الرحيم افندى را با جمعى ديگر با خويش همداستان نمودند و عزل سلطان و نصب پسرش محمد را به سلطنت خواستار آمدند . روز 18 رجب 1058 / 8 اوت 1648 سلطان ابراهيم را از تخت به زير آوردند و پسرش محمد را كه هنوز هفت سال نداشت به سلطنت برداشتند . ده روز بعد ، باز ينى چريان سر به شورش بر آوردند كه شاه سخت خردسال است و پادشاهى را نشايد . همان بهتر كه بار ديگر سلطان ابراهيم پادشاه شود . اما درين ميان ، سرداران ينى چريان و جمعى از امناى دولت كه دست در عزل سلطان داشتند بر جان خود بيمناك شدند كه مبادا سلطان به قتل آنان فرمان دهد . ازين روى در قتل او هم پيمان شدند و به همراه قره على جلاد وارد سراى سلطنت گرديدند و سلطان ابراهيم را خفه كردند ( 28 رجب 1058 / 18 اوت 1648 م )\r\nمدت سلطنت ابراهيم هشت سال و نه ماه بود و عمرش سى و سه سال و نه ماه و شانزده روز .\r\n\r\n","description":"","footnote":"","page_name":" 44 ","page_number":76},
  {"content":"\r\n\r\n\r\nنامهء شاه صفى به سلطان ابراهيم خان « 1 »\r\nبسم الله الرحمن الرحيم قال الله تعالى  أَوْفُوا بِعَهْدِي أُوفِ بِعَهْدِكُمْ  « 2 » . حمد و ثنا مبدع لا يزالك كبريا سنه لايق در كه قدرت كامله سى ايله عالم كون و فسادى نهان خانهء غيب دن جلوه‌گاه ظهوره گتوروب سلاطين صاحب اقبالك وجود فايض الجود لرينه كه مهيمن متعالك جمال و جلالنه مظهر لر در انتظام و التيام و يروب كرامتلرى خلعتنى و جعلكم خلفاء فى الارض « 3 » اعزا زينك زينتى ايله مطرز و بو گروه و الاشكوهك گوش هوش صداقت اسماع لرين   فَاتَّقُوا اللَّهَ وَ أَصْلِحُوا ذاتَ بَيْنِكُمْ   « 4 » گوشواره سيله مزين ايدوب  وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً  « 5 » مؤداسيله كوهستانندن ائتلاف بهارستاننه هدايت بيوروب اوله سلاطينك الفت و مودت لرين كافهء برايا و عامهء فقرا كه ودايع خالق البرايانك بهتر لريدر انلرك حضورينه موجب ايلدى تعالى  عَمَّا يَقُولُونَ عُلُوًّا كَبِيراً  « 6 » و صلوة و سلام بىقياس كه احاطهء حواسدن زياده اوله رسول بىهمتانك سدهء قدس اساسنه لايق دركه عين مرحمت شامله سندن حيرت صحرا سنك سرگشته لرينى شاهراه امن\r\n\r\n\r\n","description":"","footnote":"\r\n( 1 ) - عنوان نامه در منشآت فريدون بيك : « عهدنامهء سابقك عينيدر كه ايران شاهى شاه صفى طرفندن جنت مكان سلطان ابراهيم خان غازى حضرتلرى درگاهنه هديه ايله تقديم ايلمنشدر سنة 1051 » .\r\n( 2 ) - سورة البقرة 40 .\r\n( 3 ) -  هُوَ الَّذِي جَعَلَكُمْ خَلائِفَ فِي الْأَرْضِ  ( الانعام 165 ، الفاطر 39 ) در متن نامه ، آيه با آيات ديگر مخلوط شده و ظاهرا با آيهء  وَ يَجْعَلُكُمْ خُلَفاءَ الْأَرْضِ  ( النمل 62 ) .\r\n( 4 ) - الانفال 1 .\r\n( 5 ) - آل عمران 103 .\r\n( 6 ) - الاسراء 43 .\r\n","page_name":" 45 ","page_number":77},
  {"content":"\r\n\r\nو امانه دلالت ايليوب  أَوْفُوا بِعَهْدِ اللَّهِ إِذا عاهَدْتُمْ  « 1 » حكمى ايله امتنك طبقه لرينى عهده وفا و عقودى ابقا ايلمكى امر بيوردى كه مهمات نظامنى متضمن اولوب حسن العهد من الايمان موجبنجه شرايع اسلامك خلعتلرى در لا ايمان لمن لا عهد له صلوات الله و سلامه عليه و على آله و اولاده المعصومين  الَّذِينَ هُمْ لِأَماناتِهِمْ وَ عَهْدِهِمْ راعُونَ  . « 2 »\r\nاما بعد ، چون اعلى حضرت آسمان رفعت ثريا منزلت سپهر سرير قمر مسير عطارد تدبير ، ناهيد عشرت آفتاب نظير ، بهرام غلام مشترى احترام كيوان احتشام ، گردون شكوه انجم گروه ، شهنشاه جم جاه كسرى بارگاه ، شهريار خورشيد كلاه ، سلطان اعظم سليمان مكان ، خاقان اعدل عظيم الشأن ، ثانى اسكندر ذوالقرنين ، خادم الحرمين الشريفين ، پادشاه اسلام پناه ، السلطان بن السلطان ، سلطان مراد خان بن سلطان احمد خان الى آخر السابق الفارسى . يعنى اين ترجمهء اوست بعينه « 3 »\r\nصورت هدايايى كه شاه صفى براى سلطان ابراهيم خان فرستاده در سال 1051 ( و ظاهرا همراه همين نامه ) :\r\n؟ ؟ ؟ ؟ ؟ ؟ ؟ ؟ ؟ ؟ ؟ ؟ ؟ ؟ ؟ پادزهر ممهور كيسه 5\r\nمسك ، مثقال 2000 ، در كيسهء ممهور . عدد 4\r\nعنبر ، مثقال 2000 ، در كيسهء ممهور . عدد 4\r\nشمشير كار اسد قبضه عدد 18\r\nياى « 4 » كارخانه عمل مولانا نبى عدد 27\r\n\r\n\r\n","description":"","footnote":"\r\n( 1 ) - النحل 91 .\r\n( 2 ) - سورة المؤمنون 8 ، سورة المعارج 32 .\r\n( 3 ) - اصل نامه قبلا ذكر شده است و فريدون بيك لزومى به ذكر ترجمهء آن نديده است .\r\n( 4 ) - معنى اين كلمه را كه بدين صورت در منشآت آمده نيافتم . اما چون منشآت بسيار پرغلط است به اغلب احتمال اين كلمه « يل » باشد يعنى نيم تنه‌اى كه زنان مىپوشيدند ( رك لغت نامه دهخدا كه آن را « جامهء نيم تنهء زنان » نوشته است . )\r\n","page_name":" 46 ","page_number":78},
  {"content":"\r\n\r\nزربفت اعلى كار كارخانه عدد 27\r\nزربفت گجراتى زردوز « 1 » عدد 9\r\nزربفت يزد و كاشان « 2 » عدد 18\r\nمخمل زربفت يعنى تللى قطيفه عدد 9\r\nمخمل ساده يعنى آلاجه قطيفه عدد 9\r\nپوست سمور طونلق عدد 27 جمعا 1080 فى 40\r\nدستار ململ « 3 » شاهى عدد 46 « 4 »\r\nدستار فرهاد خانى خاصه عدد 25\r\nكشمير شال عدد 36\r\nتافتهء « 5 » اطلس گجراتى عدد 18\r\nقطنى شبى « 6 » يك رنگ عدد 27\r\nقطنى « 7 » رنگارنگ كارخانه عدد 27\r\nكمخاى خطايى عدد 18\r\nدارايى رنگارنگ يزدى و كاشانى عدد 27\r\nفغفورى قديم پاى تختى عدد 81\r\n\r\n\r\n","description":"","footnote":"\r\n( 1 ) - منشآت : زراندرز\r\n( 2 ) - ايضا : برد و كاشان .\r\n( 3 ) - ايضا : ملل .\r\n( 4 ) - ظاهرا شمار دستارهاى ململ شاهى و فرهاد خانى اشتباه ذكر شده . زيرا همانطور كه ملاحظه مىشود ، تمام هدايا بر مبناى سنت قديمى تركان به اصطلاح طقوز طقوز يعنى نه تا نه تا فرستاده شده . بنابراين به اغلب احتمال ، شمار دستار ململ 36 بوده و شمار دستار فرهاد خانى 45 كه جمع آن 81 مىشود يعنى ضريب 9 عدد 9 ( 9 * 9 ) .\r\n( 5 ) - تصحيح قياسى . نسخه : دفعه .\r\n( 6 ) - نسخه : شيئى . در فرهنگ رشيدى آمده : شبى جامه‌اى كه شب پوشند » و در فرهنگ جهانگيرى : « نوعى از جامه باشد و بعضى گفته‌اند پوستين بود . »\r\n( 7 ) - تصحيح قياسى . متن : متبق ( ؟ )\r\n","page_name":" 47 ","page_number":79},
  {"content":"\r\n\r\nقالى كبير عمل كارخانه جفت 3\r\nقالى كبير كرمانى جفت 5\r\nقاليچهء زربفت عدد 5\r\nقاليچهء قطيفهء ساده عدد 4\r\nمقعد سوزنى يعنى كار هندى عدد 27\r\nاسب يورغه مع جل زربفت عدد 14\r\nاشترمايه سرك مع جل زربفت و چوب دبوس زربفت عدد راس 50\r\nاشترمايه هجين مع جل وزين پوش « 1 » زربفت عدد 10 « 2 »\r\n\r\n\r\n","description":"","footnote":"\r\n( 1 ) - ايضا : متن : زرين پوش\r\n( 2 ) منشآت فريدون بيك ج 2 ص 301 .\r\n","page_name":" 48 ","page_number":80},
  {"content":"\r\n\r\n\r\nروابط ايران با هندوستان\r\nهنگامى كه شاه عباس از مرگ جهانگير و جلوس شاه جهان با خبر گرديد ، سفيرى به نام بحرى بيك به دربار هند فرستاد تا مرگ جهانگير را تسليت و جلوس شاه جهان را تهنيت گويد . اما شاه عباس هم اندكى بعد درگذشت و شاه جهان ، پس از پذيرفتن بحرى بيك ، سفيرى به نام مير بركه را همراه او كرده به ايران فرستاد . مورخ رسمى او درين مورد مىگويد « به حكم رعايت مراسم بازگشتى كه از ديرباز ميان اين دودمان ديرمان و سلسلهء صفويه از راه كمال و داد و اتحاد مرعى بود ، هم درين ايام سيد كريم النسب مير بركه را كه از بنده‌هاى فهميده و آزموده و معتمدان ديرينهء روزگار ديدهء درگاه جهان پناه است به رسم اداى مباركباد جلوس شاه صفى و لوازم تعزيت شاه عباس و تحصيل اشراف و اطلاع بر حقايق احوال و استيفاى دقايق امور آن ولايت به رسالت نامزد فرموده نامور ساختند و هفتم آبان ماه به عنايت خلعت و خنجر و فيل و انعام پنجاه هزار روپيه سرافراز نموده حكم كردند كه بعد از تقديم وظايف امور مقرره و رسوم معهوده به زودى رخصت معاودت حاصل نموده متوجه دريافت سعادت ملازمت شود . « و بحرى بيك را نيز » هم درين روز رخصت معاودت داده عنايت خلعت گرانمايه و خنجر مرصع و ماده فيل ضميمهء سوابق عواطف عميمه ساختند و چون مير بركه جريده مى « 1 » رفت يك قبضه شمشير مرصع بر سبيل استعجال با نامهء نامى به انشاء علامى افضل خان ارسال يافت . »\r\nمير بركه به عنوان سفير شاه جهان به سال 1039 / 1629 همراه بحرى بيك به ايران آمد . شاه صفى او را به احترام تمام پذيرفت و سفير هند پس از چند ماه\r\n\r\n\r\n","description":"","footnote":"\r\n( 1 ) - منظور اين است كه چون شتاب در رفتن داشت نمىتوانست سر فرصت به تهيهء پيشكش مناسب بپردازد .\r\n","page_name":" 49 ","page_number":81},
  {"content":"\r\n\r\nاقامت در ايران بازگشت . پيش از رسيدن مير بركه به ايران ، شاه صفى سفيرى به نام محمد على بيك اصفهانى به دربار شاه جهان فرستاده بود . شاه جهان در شهر برهان پور پذيرائى بسيار محبت آميزى از او كرد و بيش از سيصد هزار روپيه نقد و صد هزار روپيه اجناس به دو بخشيد . البته سفير ايران نيز هدايايى در حدود سيصد هزار روپيه به هندوستان برده بود . محمد على بيك در سال 1042 به ايران بازگشت . اين بار ، شاه جهان سفيرى به نام صفدر خان به دربار شاه صفى فرستاد با هدايائى به ارزش چهارصد هزار روپيه . اما شاه صفى با عثمانيان در جنگ بود و مدتها نتوانست سفير هند را بپذيرد . سرانجام پس از يك سال و نيم انتظار سفير هند به نزد پادشاه صفوى بار يافت و شاه صفى او را به احترام تمام پذيرفت .\r\nوقتى كه صفدر خان به هند بازگشت ، از طرف شاه صفى سفيرى به نام يادگار بيك به هندوستان فرستاده شد در نامه‌اى كه يادگار بيك تقديم شاه جهان نمود شاه صفوى شرح فتح قلعهء ايروان را در قلم آورده بود . يادگار بيك در طول توقف در هند سه بار به حضور شاه جهان بار يافت و شاه جهان مبلغى در حدود نود هزار روپيه و خنجر مرضع و اشياء و اجناس ديگر نيز به دو بخشيد .\r\nعلت فرستادن يادگار بيك اين بود كه على مردان خان زيگ پسر گنجعلى خان حاكم قندهار از ترس غضب شاه و طمع وزيرش سارو تقى سر به شورش برداشته بود و قصد داشت كه قلمرو خود را به شاه جهان تسليم كند و خود نيز به دربار گوركانى پناهنده شود . لذا لازم بود كه نظر دربار دهلى استمزاج شود و ترتيبى اتخاذ گردد كه روش على مردان خان به تماميت سرزمين ايران و روابط بين دو دولت لطمه وارد نكند .\r\nاما يادگار بيك وقتى به هند رسيد كه كار قندهار تمام شده و سپاه شاه جهان آن منطقه را تصرف كرده بود . اين امر موجب سردى روابط دو كشور شد و ديگر در روزگار شاه صفى از جانب هند سفيرى به ايران نيامد « 1 » .\r\n\r\n\r\n","description":"","footnote":"\r\n( 1 ) - براى اطلاع بيشتر در مورد روابط ايران و هند در زمان شاه صفى رجوع شود به روابط ايران و هند ( به انگليسى ) تأليف دكتر رياض الاسلام لاهور 1970 ، تاريخ فرشته ، شاه جهان نامه ( عمل صالح ) چاپ لاهور 1967 ج 1 و منتخب اللباب خافى خان ج 2 و مجموعهء مقالات دكتر هادى حسن 1956 حيدر آباد دكن ، زندگانى شاه عباس اول از نصر الله فلسفى ج 4 .\r\n","page_name":" 50 ","page_number":82},
  {"content":"\r\n\r\n\r\nنامهء شاه صفى به شاه جهان « 1 »\r\nاداى حمد و سپاس ، چنانچه شايستهء معبود تواند بود ، مقدور باد پيمايان عالم خاك و سالكان مسالك ادراك نيست . هائمان بيداى امكان و متحيران فيفاى « 2 » حدوث و نقصان را با آلايش تعلقات و اعتبارات از صفات كمال قيوم كائنات كه از مدارك عقول و افهام و دريافت حواس و اوهام متعالى است دم زدن و پاى انديشه در باديهء ادراك كنه وحدت ذات نهادن جراتى تام و گستاخيى عين ابرام است .\r\n اين حضرت عشق است نگهدار ادب * اين واد مقدس است فاخلع نعليك « 3 » \r\nچه نهايات عقول را در بدايات معرفتش جز تحير و تلاشى دليلى نيست و بصيرت صاحب نظران را در اشعهء انوار عظمتش جز تعامى و تناشى سبيلى نه .\r\n اى پرده نشين عقل شيدايى تو * وى پردهء حسن تو هويدايى تو \r\n پنهان شده‌اى به صد هزاران پرده * ناپرده بر انداخته پيدايى تو \r\nلاجرم انسب آن است كه صرف عنان بيان از اين وادى حيرت افزا نموده در خور دانايى و توانايى خويش درود خجسته ورود نثار بارگاه و ايثار درگاه مرتبهء جامعه كه بى سر و پايان كوى نيستى را وسيلهء فيضان انوار فضل و احسان گشته مىنمايد تا از ميامن لوامع انوار آن علت غايى ايجاد و تكوين و آل و عترت طيبين و طاهرين\r\n\r\n\r\n","description":"","footnote":"\r\n( 1 ) - عنوان نامه در نسخهء منشآت طوسى : « كتابت از جانب نواب اشرف اعلى به اعلى حضرت شاه جهان مشتمل بر تعزيت شاه سليم ( - جهانگير ) و تهنيت جلوس مشار اليه مصحوب مقرب الحضرة محمد على بيك از منشآت عبد الحسين طوسى »\r\n( 2 ) - هائم به معناى سرگشته است و بيدا به معناى بيابان و جمع آن بيد آمده است و بيداوات . فيفاء به معناى بيابان بى آب است و جمع آن فيافى .\r\n( 3 ) - مأخوذ از آيهء 12 سورة طه :  إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً  .\r\n","page_name":" 51 ","page_number":83},
  {"content":"\r\n\r\nاو صلوات الله عليهم اجمعين كه مصابيح ظلام غوايت و مفاتيح ابواب هدايتند ، آيينهء زنگ آلود وجود خود را عكس پذير تجليات جلالى و جمالى « 1 » ساخته جام گيتى نماى گرداند و از عالم تناسب جبلى و تعارف معنوى كه از به دو فطرت كرامت شده و به مقتضاى آن قرابت روحانى و امتزاجات جسمانى و روابط صورى صورت پذير گشته تشييد معاقد الفت و و داد و تأسيس مبانى يگانگى و اتحاد را شطرى از مقاصد بلند و نبذى از مآرب ارجمند دوستى و دلاويزى از مكمن بطون به منصهء ظهور آورد . اولا تحفهء دعايى كه مسبحان صوامع قدس از روايح آن استنشاق فوايح صدق و صفا نمايند و هديهء ثنايى كه مقدسان حظاير انس از نسايم آن استشمام شمايم يگانگى كنند به عالى محفل جنت مشاكل اعلى حضرت گردون رفعت ، پادشاه جوان بخت كيوان وقار ، شهريار فلك قدر سپهر اقتدار ، خديو كامكار جهانگشا ، خسرو نامدار خورشيد لقا ، برازندهء افسر شهنشاهى ، فرازندهء چتر ظل اللهى ، نهال دوحهء سلطنت و اقبال ، زلال منهال ابهت و جلال ، گوهر تابان درج جلالت و كامكارى ، اختر رخشان برج بسالت و بختيارى ، تابنده آفتاب دولت روزافزون ، فروزندهء شمع دودمان همايون ، روشنى چشم بخت بيدار ، خرمى گلشن تأييد كردگار ، زينت افزاى ديهيم گوركانى ، فرمان فرماى اقليم صاحبقرانى ، منظور انظار عنايت كردگار ، عم رفيع قدر عالى تبار ، ايده الله ما دار الفلك الدوار اتحاف داشته حديقهء انيقهء مودت و مصافات را به اجراى انهار دعا و تحيت و ثنا شاداب و ريان سازد و ثانيا به مراسم پرسش و تعزيت و لوازم مباركباد و تهنيت پردازد .\r\nبر ضمير منير خورشيد نظير ظاهر است كه بنيان كارخانهء كون و فساد و بنياد اساس ابداع و ايجاد بر حيات و ممات گذاشته‌اند و كوشش و خواهش بنده را در آن باب به هيچ باب مدخل نداده‌اند . هيچكس در ولايت خلقت خلعت بقا نپوشيده و در حدود حدوث شربت حيات بىشوب ممات ننوشيده . به مقتضاى كل من عليها فان « 2 » وصول آفتاب حيات ممكنات به سر حد زوال امرى است لازم و غروب كوكب موجودات امكانى به مغرب و بال قضيه‌اى است فرض و متحتم .\r\n\r\n\r\n","description":"","footnote":"\r\n( 1 ) - از صفات الهى ، آنچه از لطف و رحمت و عدالت است جمالى گفته‌اند و آنچه مربوط به قهر و عذاب و انتقام و عقاب است جلالى .\r\n( 2 ) - سوره الرحمن 26 .\r\n","page_name":" 52 ","page_number":84},
  {"content":"\r\n\r\n در دهر كجاست صبحگاهى * كش نيست ز پى شب سياهى \r\nليكن اين معنى در مذاق اولوا البصائر از جام دليل و برهان و ساغر شهود و عرفان چاشنى ريز است كه مرگ فناى ذات انسانى نيست . چه نفس ناطقه پرتوى از انوار ملكوت است كه فنا را به ساحت آن مجال تطرق نيست و تطرق را به جوهر ذات او به هيچ وجه تعلق نه . پس مستبصر هوشمند بايد كه از التهاب نواير نوايب روى در هم نياورده گشاده پيشانى بر فراز آسمان شهود بر آمده ذروهء ملكوت را مأوى دانسته به اين معنى متحقق باشد كه دو سه روزى اجزاى عنصرى كه به تكاپوى افلاك بر وفق مشيت ايزد پاك فراهم آمده بالذات متداعى افتراق و انفكا كند .\r\n كاين سيل متفق بكند روزى اين درخت * وين باد مختلف بكشد يك شب اين چراغ \r\nهر چند نيازمند درگاه الهى را از استماع واقعهء هايلهء جانگزا و حادثهء داهيهء انده فزاى اعلى حضرت جنت منزلت پادشاه رضوان جايگاه عليين آشيانى و وقوع قضيهء عالم سوز و مصيبت غم‌اندوز نواب گيتى ستانى قدس آشيانى ، فردوس مكانى ، اسكنهما الله فى فراديس الجنان كه دعوت  أَجِيبُوا داعِيَ اللَّهِ  « 1 » را لبيك اجابت فرموده در نزهتگاه ملكوت همنشين رحمت حى لا يموت « 2 » گشته‌اند ، غمهاى گوناگون به خاطر حقيقت نمون راه يافته ضمير منير رنگ ملال گرفت و دل حزين قرين ناله و انين گشت . اما ازين كه\r\n مرغى به تنگناى قفس بود پاى بست * دست قضا به لطف قفس را برو شكست \r\n بگشاد بال صدق و صفا در فضاى قدس * جولان كنان به كنگر قصر بقا نشست \r\nپىسپر رضاى ايزدى شده به بقاى ذات عديم الهمال و ارتقاء به مدارج جاه جلال آن برازندهء ديهيم و گاه شكر ايزد ذو الجلال به تقديم رسانيد و به مژدهء استقرار آن اعلى حضرت معلى مرتبت بر تخت سلطنت موروث و استقلال در لوازم آداب خلافت خرسند گشته به شرايط تهنيت و مباركبادى و لوازم خرمى و شادى پرداخت .\r\n\r\n\r\n","description":"","footnote":"\r\n( 1 ) - سورة الاحقاف 31 .\r\n( 2 ) - مأخوذ از آيهء 58 سورة الفرقان :  وَ تَوَكَّلْ عَلَى الْحَيِّ الَّذِي لا يَمُوتُ . \r\n","page_name":" 53 ","page_number":85},
  {"content":"\r\n\r\nالمنة لله تعالى و تقدس كه لوامع نيز حصول آمال بر وجنات احوال همگنان تافته غنچهء مراد دوستان صميمى از تنسم نسيم عنبر شميم اين بشارت بر گلبن تمنا شكفتن آغاز نهاده موجب تزايد شكر گزارى گشت .\r\n زين مژدهء اقبال كاز آن سو آمد * دولت ز نشاط تهنيت گو آمد \r\nاميد كه اين جلوس همايون مبارك و ميمون بوده همواره اسباب حشمت و جهانبانى و موجبات شوكت و كشورستانى در تضاعف باد .\r\nاكنون از آن جا كه لازمهء خلوص عقيدت و صفاى طويت است ، خاطر محبت مظاهر مىخواهد كه همچنانچه هميشه ميانهء اين دو سلسلهء عليه طريقهء محبت و يگانگى مسلوك بوده به مضمون محبة آلاباء قرابة الابناء همان شيوهء الفت و اتحاد منظور باشد تا در مواقع حوادث به شيوهء مرضيهء اسلاف عمل نموده از جانبين مواد تزايد خلت و و داد به ظهور آيد و از طرفين حقايق يومى « 1 » اعلام رود .\r\nچون تقديم رسوم تعزيت و تهنيت از شرايط يك جهتى است و نواب جنت بارگاه گيتى ستانى يكى از مختصان حريم عزت را به تبليغ آن تعيين فرموده بودند كه واقعهء ناگزير آن حضرت روى داد ، محب خيرخواه نيز در عالم يگانگى مقيد به بعضى امور نشده رفعت و معالى پناه مقرب الحضرة العلية ، محمد على بيك را روانهء آن صوب صوابنما نموده چندى از كلمات يكتا دلى به زبان او تفويض رفت كه در وحدتسراى انس به معرض انها رساند و بر كماهى احوال خير مآل و مكنونات خاطر خورشيد مثال مطلع گشته به زودى رخصت انصراف يافته به اخبار مسرت آثار و خوشى و كامرانى بهجت افزاى ضمير مهرگزين گردد . ترقب آن كه پيوسته ارسال رسايل را از شمايل و داد دانسته تجويز مغايرت نفرمايند .\r\nهمواره به تأييدات و توفيقات لاريبى مؤيد باشند . « 2 »\r\n\r\n\r\n","description":"","footnote":"\r\n( 1 ) - يومى به معناى روزانه .\r\n( 2 ) مجموعهء منشآت عبد الحسين طوسى منشى .\r\n","page_name":" 54 ","page_number":86},
  {"content":"\r\n\r\n\r\nنامهء شاه جهان به شاه صفى « 1 »\r\nحمدى كه كبرياى معبود حقيقى را سزد جز به زبان حال اوصاف كمال او نمىتوان بود و زبان امكان به غير از اعتراف به عجز و قصور راهى ديگر درين وادى نمىتواند پيمود ، پس درود نامعدود بر قائل لا احصى ثناء عليك انت كما اثنيت على انفسك باد كه حق حمد آن ذات مقدس را  تَعالى عَمَّا يَقُولُونَ  « 2 » كه در حقيقت اعتراف به عجز و قصور است به جاى آورده و سرگردانان اين وادى را به شاهراه مستقيم آن مقصد اقصى راهنمايى فرموده و بر آل آن سرور كه سروران خاندان دين بلكه وجود فايض الجودشان حمد يزدان است و بر اصحاب فيض گستر كه فيض دين مبين به يارى آن ياران بر بسيط زمين گسترده گشته و شكرى كه به ازاى اين عطيهء كبراى نامتناهى و سپاسى كه در برابر اين نعمت عظماى الهى زيبد به هيچ زبانى و عنوانى ادا نمىتوان نمود كه بعد از غروب آفتاب عمر و دولت و انقضاى ايام حيات و سلطنت عم جم جاه خلد آرامگاه جعل الله الجنة مثواه مثل آن كوكب عالم افروزى از افق دولت طالع و لامع گشته و مثل آن سزاوار تاج و تختى بر سرير سلطنت دودمان صفوى نشسته و همچون آن تازه نهال اقبالى گلشن شوكت را به تازگى تازه ساخته و نظير آن ماهى از اوج جلال بر عرصهء ايران پرتو انداخته . اميد از كرم و اهب بىمنت و بخشندهء بىضنت آن است كه اين جلوس ميمنت لزوم را بر آن صفوهء دودمان صفوى و ثمرهء شجرهء مصطفوى و نور حديقهء مرتضوى و بر دوستان آن دودمان رفيع مكان مبارك گرداند به حق الحق و اهله .\r\n\r\n\r\n","description":"","footnote":"\r\n( 1 ) - عنوان نامه در نسخه منشآت عبد الحسين طوسى : « كتابت نواب شاه جهان به خدمت بندگان اشرف اقدس اعلى مصحوب مير بركه »\r\n( 2 ) - سورة الاسراء 43 .\r\n","page_name":" 55 ","page_number":87},
  {"content":"\r\n\r\nچون از قديم الايام الى الان ، به مقتضاى تعارف ازلى كه مستتبع روابط لم يزلى است ، چنانچه مأثورهء الارواح جنود مجندة ما تعارف منها ائتلف و ما تناكر اختلف شاهد اين دعوى و ناطق به اين معنى است ، ميانهء خواقين اين دودمان خلافت نشان و سلاطين آن خاندان عظيم البنيان پيوسته رابطهء مودت مستحكم و همواره علاقهء محبت محكم بوده و به مؤداى الحب يتوارث از سلف به خلف اين عطيهء كبرى و از سابق به لاحق اين موهبت عظمى به ارث مىرسيده ، لهذا ميانهء اعلى حضرت سليمان حشمت جنت مكانى انار الله برهانه و شاه رضوان دستگاه ، سمى عم حبيب الله « 1 » ، رابطهء دوستى به حد برادرى منتهى شده بود و ميانهء اين نيازمند درگاه إله و آن شاه و الا جاه خلد آرامگاه ، در ايام خجسته فرجام پادشاهزادكى ، نسبت محبت به مرتبه‌اى انجاميده بود كه آن اعلى حضرت را به منزلهء عم بزرگوار خود مىدانست و آثار محبتى و علامات مودتى كه رشك علاقهء ابوت و بنوت تواند شد از طرفين مشاهد عالميان مىگشت و يوما فيوما اين معنى در تزايد و آنا فآنا اين نسبت در تضاعف بود تا حدى كه از نسبتهاى سابقين بسيار و از روابط سالفين بىشمار زياده گرديد و پيوسته در خاطر دوستى گزين مهرآگين اين معنى مركوز بود كه هر گاه واهب العطايا نوبت اين خلافت كبرى و سلطنت عظمى را به اين نيازمند درگاه الهى رساند و به اين درجهء عليا و مرتبهء قصوى فايز گرداند با آن رضوان دستگاه غفران پناه دقيقه‌اى از دقايق دوستى نامرعى نگذارد و آن چنان محبتى بورزد كه خواقين زمان از تصور آن در بحر تأسف مستغرق و سلاطين از رشك آن در درياى تحسر مستهلك گردند .\r\nچون اعلى حضرت سليمان حشمت سكندر شوكت جنت مكان به حكم قضاى الهى به تسخير دار الملك بقا نهضت فرمودند و نوبت خلافت كبرى و سلطنت عظمى به اين نيازمند درگاه آله رسيد خار و خاشاكى را كه از تموج امواج حوادث بر روى اين بحر خلافت كبرى گرد گرديده بود به شعلهء تيغ آتشبار سوخت و عرصهء مرز و بوم هندوستان را از لوث وجود ناپاك مخالفان به آب شمشير خون فشان پاك ساخت و تمام ملك موروثى كه قبل از اين چندين پادشاه عظيم الشأن داشته‌اند و مساحان روى زمين سه ربع ربع مسكون انگاشته‌اند به تصرف دولت قاهره در آمد .\r\n\r\n\r\n","description":"","footnote":"\r\n( 1 ) - منظور شاه عباس است كه همنام عباس بن عبد المطلب عموى پيغمبر ( ص ) بوده است .\r\n","page_name":" 56 ","page_number":88},
  {"content":"\r\n\r\n فحمدا له ثم حمدا له * فشكرا له ثم شكرا له \r\nمىخواست كه مراتب دوستيى را كه مركوز خاطر مهر آگين بود از قوه به فعل آورد و يكى از معتمدان آگاه و منتسبان درگاه آسمان جاه را به رسم سفارت و طريق رسالت به خدمت آن عم قدس منزلت روانه سازد كه در اين اثنا ، خبر واقعهء هايله و حادثهء نازلهء آن شاه جم جاه جنت بارگاه از دار فنا به عالم بقا رسيد و جراحت كلفت قصهء پر غصهء اعلى حضرت جنت مكانى را تازه ساخت و خاطر حزين كه به نصايح سودمند و مواعظ ارجمند فى الجمله تسلى يافته بود به پيكار غمى و المى كه ازين حادثه روى نهاده بود پرداخت تا آن كه به امداد مژدهء جلوس ميمنت مأنوس آن عالى تبار گردون اقتدار بر سرير سلطنت آن عم بزرگوار و استقرار آن شاه جم جاه بر مقر دولت آن غفران پناه خلد آرامگاه آن لشكر غم و الم را از گرد خاطر مهرآگين دور گردانيد . كلفت به بهجت و شدت به فرح و غم به شادى و الم به راحت مبدل گشت .\r\nرجاى واثق و اميد صادق از كرم كريم على الاطلاق چنان است كه همچنان كه اين جلوس ميمنت مأنوس را بر اين نيازمند درگاه إله مبارك گردانيد ، آن جلوس همايون را بر آن كامكار نامدار مبارك گرداند و در وادى عدالت و انصاف و دورى از جور و اعتساف توفيق رفيق سازد و در باب احقاق حقوق و ايفاى عهود و عفو زلات و ترك تعصبات و تكثير خيرات و توفير مبرات و تفقد حال ضعفا و رفع احتياج فقرا و اعزاز علما و اكرام صلحا كه لشكر دعا و حافظان شريعت غرااند به احراز قصبات سبق از سابقين تأييد نمايد كه درين صورت بهرهء كامل از سلطنت و حظ وافر از دولت يافته به مؤداى و اما  ما يَنْفَعُ النَّاسَ فَيَمْكُثُ فِي الْأَرْضِ  « 1 » به طول عمر مبشر خواهند بود و به وسيلهء سلطنت اين جهان فانى دولت آن جهان باقى حاصل خواهند نمود و چون شاه جم جاه غفران پناه خلد آرامگاه را اعلى حضرت خاقانى « 2 » عرش آشيانى\r\n\r\n\r\n","description":"","footnote":"\r\n( 1 ) - سورة الرعد 17 .\r\n( 2 ) - مقصود از اعلى حضرت خاقانى عرش آشيانى اكبر پادشاه هند است كه شاه عباس را فرزند مىخواند و غرض از حضرت سكندر شوكت سليم ( جهانگير ) پسر اكبر و پادشاه هند است كه با شاه عباس به عنوان برادر مكاتبه مىكرد .\r\n","page_name":" 57 ","page_number":89},
  {"content":"\r\n\r\nبه منزلهء فرزند و حضرت سكندر شوكت جنت مكانى به جاى برادر مىدانستند و اين نيازمند درگاه إله آن رضوان دستگاه را عم بزرگوار مىخواند ، به مقتضاى اين نسبتها آن نور حديقهء دودمان صفوى و نور حدقهء خاندان مصطفوى و مرتضوى به منزلهء فرزند ارجمند خود دانسته آن مراتب دوستيى را كه در خاطر دوستى گزين مركوز داشت كه در ايام سلطنت و خلافت نسبت به آن عم سليمان حشمت از قوه به فعل آورد ، ان شاء الله تعالى نسبت به آن فرزند كامكار نامدار به فعل خواهد آورد و چون اخلاص شعار مستحسن الخدمة محمد على بيك را از روى استعجال ، عم غفران مآل ، به جهت استخبار اوضاع و استعلام احوال ما فرستاده بودند او را به زودى روانه نموده ، ما نيز سيد صحيح النسب پسنديده حسب مير بركه را كه از بنده‌هاى روشناس « 1 » اين درگاه والاست بر سبيل استعجال و از براى استفسار احوال خير مآل آن صفوهء دودمان صفوى به اتفاق او روانهء آن صوب فرموديم كه بعد از اداى مراسم تهنيت و تعزيت و اظهار مراتب محبت و مودت آن معتمد را از احوال خجسته مآل خود كما ينبغى آگاه سازند و هر گونه امرى كه باعث مزيد اقتدار و هر نوع كارى كه موجب زيادتى استقرار آن شاه و الا جاه در امر سلطنت آن ديار باشد و اين نيازمند درگاه الهى را بايد نمود اشاره نمايند كه از قوه به فصل آورد و بر عالميان دوستى خود را نسبت به آن فرزند و الا جاه ظاهر سازد كه درچه درجه است و چون خاطر به دانستن احوال خير مآل آن نامدار گردون اقتدار بسيار متعلق است هر چند آن معتمد را زودتر مرخص نمايند بهتر خواهد بود و از اين جهت كه مىخواهد هميشه گلشن خلت را تازه دارد ، بعد از مراجعت سيادت مآب ، از اعيان درگاه معلى و از منتسبان بارگاه و الا شخصى كه به مزيد قرب و افزونى اعتماد اختصاص داشته باشد به رسم رسالت و طريق سفارت به خدمت آن فرزند و الا مرتبت روانه خواهد نمود .\r\nمناسب آن كه ستوده شيوهء اجداد كرام را در وادى دوستى اين خلافت نشان مرعى داشته به ارسال مراسلات و ارجاع مهمات و اعلام مرغوبات كه درين بلاد به هم رسد ، گلشن محبت و چمن مودت را نضرت و خضرت بخشند\r\nايام سلطنت قرين كامرانى و موجب سعادت دو جهانى باد . « 2 »\r\n\r\n\r\n","description":"","footnote":"\r\n( 1 ) - به معناى سرشناس ، مشهور .\r\n( 2 ) منشآت عبد الحسين نصيرى طوسى .\r\n","page_name":" 58 ","page_number":90},
  {"content":"\r\n\r\n\r\nجواب « 1 »\r\nلمعان بارقهء عطوفتى كه از وادى ايمن اعطاف خاقانى ظل سبحانى درخشيدن گرفته بود از شجر دولت ثمر اقبال به مقتضاى أنى آنست نارا « 2 » ساحت آمال محبان مهجور و نزديكان به حسب ظاهر دور را مشرق نور سرور ساخت و هدهد تفقدى كه از سباى مكرمت پادشاهى پژوهش احوال دوستان را بال گشوده پرواز گرفته بود سعادت ورود ارزانى داشته حديقهء ضمير مخلصان صميمى را مطلع وفور حبور گردانيده پيرايهء محبت موروثى و سرمايهء مودت مكتسبى گشت . از لوامع اشراقات آن خطاب مستطاب كه مبشر فتوحات و مخبر سلامتى ذات قدس صفات بود ، زبان حال به مقال انى القى الى كتاب كريم « 3 » گويا شده لوازم شكر به تقديم رسيد . هر چند مشاعر جسمانى ظاهرا به حرمان اتصاف دارند ليكن مدارك روحانى از مجالست و مؤانست معنوى كامرواى بهجت و مسرت گشته به سعادت جاويد مستسعدند .\r\nاين وصالى است كه از پى غم هجرانش نيست\r\nو به حكم الولد الحر يقتدى بآبائه الغر از مبادى انكشاف صبح دولت همگى همت حق طويت به احياى مراسم مرضيهء اجداد ماضيه مصروف داشته مطمح نظر دولت اثر آن است كه روابط اخوت و يگانگى و ضوابط خلت و يك جهتى ميانهء آن دو پادشاه گردون بارگاه و اين محب خير خواه بيشتر از زمان خجسته اوان نواب جنت بارگاه فردوس آرامگاه شاه بابا ام و اعلى حضرت قدس منزلت رضوان مكانى عرش آشيانى انار الله برهانهما مشيد و مستحكم بوده به نوعى مبانى اخوت و و داد و قواعد خلت\r\n\r\n\r\n","description":"","footnote":"\r\n( 1 ) - اين جواب به انشاء عبد الحسين نصيرى طوسى است .\r\n( 2 ) - سورة طه 10 .\r\n( 3 ) - سورة النمل 29 .\r\n","page_name":" 59 ","page_number":91},
  {"content":"\r\n\r\nو اتحاد اشتداد يابد كه ، به مرور شهور و دهور ، خلل و قصور به اركان آن راه نيابد .\r\nچه مراقبت اين نسبت و مراعات اين رابطه كه وسيلهء انتظام احوال عالم و التيام اوضاع بنى آدم است بر ذمت همت سلاطين عدالت آيين كه مسند نشينان ارائك دولت و دين‌اند لازم است و انوار اين معنى از اشراقات عالم قدس و الهامات معالم انس بر ضمير انور پرتو افكن خواهد بود .\r\nترصد از عطوفت عامه آن كه همين شيوهء مرضيه مسلوك بوده مشام و داد را از شمامهء اتحاد معطر داشته رفعت بخش پايهء الفت و دوستى باشند تا در هر حال از جانبين تأسى به سنت سنيهء اسلاف نموده توجهات معنوى و تأييدات صورى ظهور يافته بر عالميان حقيقت اتحاد و كيفيت اعتقاد ظاهر گردد و مجال سعايت و غوايت كوتاه بينان عالم صورت محال گيرد و بنا بر اشاره‌اى كه در مفاوضهء سامى شده بود ، سيادت و نجابت پناه ، نقاوة النقباء الكرام ، سيد بركه را كه بر سبيل تعجيل به پرسش و تفحص احوال اين صادق البال ارسال فرموده بودند ، بعد از احراز سعادت ملاقات و تحقيق كماهى حالات ، بلا توقيف رخصت مراجعت داده روانه ساخت و ضمير محبت سمير اين خير خواه نيز متعلق استفسار احوال خجسته مآل آن مسند آراى اورنگ عظمت و اجلال است . اگر توجه به رخصت رفعت و معالى پناه ، مقرب الحضرة العلية محمد على بيك ، مبذول داشته او را به زودى روانه سازند ، كه به مژدهء صحت ذات قدسى صفات و اعلام سوانح مهمات مسرت بخش خاطر مهرآگين گردد ، از مراتب اشفاق دور نخواهد بود .\r\nمرجو آن كه همواره طريق انيق وحدت و يگانگى را به ارسال مراسلات مفتوح داشته تجويز مغايرت و بيگانگى نفرمايند و آنچه از خصايص اين ولايت مرغوب خاطر اقدس و شايان نظر مقدس باشد به اظهار آن ممنون سازند .\r\nرياض آمال از رشحات سحاب فضل ربانى و اقطار امطار فيض يزدانى سرسبز و ريان باد و السلام . « 1 »\r\n\r\n\r\n","description":"","footnote":"\r\n( 1 ) منشآت عبد الحسين نصيرى طوسى .\r\n","page_name":" 60 ","page_number":92},
  {"content":"\r\n\r\nبازرگانان انگليسى پس از مدتها ترديد سرانجام از شركت هند شرقى اجازه يافتند كه با ايران به معاملات بازرگانى پردازند . در نوامبر سال 1616 ميلادى ( ذى القعده سال 1025 هجرى ) نخستين كشتى تجارتى انگليس به نام جيمز از بندر سورت در هند به بندر جاسك در ايران رسيد . يك هيئت بازرگانى مهم درين كشتى بود كه قرار بود براى تحكيم روابط تجارى دو ملت به حضور شاه عباس برسد .\r\nرياست اين هيئت بر عهدهء ادوارد كوناك « 1 » بود از تجار زرنگ و كاردان انگليسى .\r\nساير افراد عبارت بودند از تامس باركر « 2 » معاون وى و جرج پلى « 3 » و ادوارد پترز « 4 » و ويليام بل « 5 » و ويليام ترسى « 6 » و ماتئو پپول « 7 » اين جمع در سال 1026 هجرى در 22 ربيع الاول ( 31 مارس 1617 م ) به اصفهان رسيدند و پس از مدتى توقف ، ادوارد كنوك بديدن شاه كه در گرجستان بود رفت و موفق به عقد قراردادى بازرگانى بين ايران و انگلستان شد . ادوارد كوناك در همان سال بر طبق قرارداد تجارتخانه‌هايى در اصفهان و شيراز ايجاد نمود و سال بعد نيز به جزيرهء هرموز رفت تا كشتيهاى انگليسى را كه از هند آمده بودند بازديد كند . اما در نزديكى هرموز ناگهان با\r\n\r\n\r\n","description":"","footnote":"\r\n( 1 ) -  EDWARD CONNOCK \r\n( 2 ) -  Thomas Barker \r\n( 3 ) -  Georges pley \r\n( 4 ) -  E . Petters \r\n( 5 ) -  William Bell \r\n( 6 ) -  W . Tracye \r\n( 7 ) -  Mathew pepwell \r\n","page_name":" 61 ","page_number":93},
  {"content":"\r\n\r\nجمعى از همراهانش درگذشت و به دربار ايران خبر رسيد كه پرتقاليان ايشان را مسموم كرده‌اند . ( رك سياست خارجى ايران در زمان صفويه تأليف نصر الله فلسفى ص 208 - 205 ) .\r\nظاهرا انگليسيان اين قرارداد را در زمان شاه صفى تجديد كرده‌اند . صورتى از قرارداد ايران و انگليس مربوط به زمان شاه عباس و صورتى تقريبا مشابه با قرارداد مزبور مربوط به زمان شاه صفى در يك نسخهء خطى مجلس شوراى ملى موجود است .\r\nما هر دو را ذكر مىكنيم تا زمينهء مقايسه‌اى به دست آيد :\r\n\r\n","description":"","footnote":"","page_name":" 62 ","page_number":94},
  {"content":"\r\n\r\n\r\n[ روابط ايران با انگلستان و ديگر دول اروپايى 
  ]\r\n\r\nقرارداد تجارتى ايران و انگلستان\r\nيعقوب پادشاه جعل الله آخرته خير من اوليه « 1 »\r\nمعز اللسلطنة و الشوكة و العظمة و الاقبال با اعلى حضرت نواب جنت بارگاه غفران پناه فردوس آرامگاه عليين آشيانى بادى الفت و آشنايى گشته زبدة الاعاظم الفرنگيه دوارد و كوناك نام ايلچى كوچك با نامهء محبت آيين به جهت انضباط سر رشتهء محبت و دوستى و استحكام قواعد و روابط الفت و آشنايى بدين ديار فرستاده و اظهار و داد و افشاى اتحاد به خدمت اعلى حضرت پادشاه جنت بارگاه كرده و ابلاغ نموده بود كه من بعد فى ما بين طريقهء آمد شد مرعى بوده مردم ولايت انگليس از تجار و سوداگران و غير ذلك از راه دريا و خشكى به فراغ بال به ممالك محروسهء شاهى و قلمرو همايون آيند و همچنين از قلمرو همايون تجار و سودا گران بدان ولايت رفته از طرفين كمال دوستى و نهايت آشنايى وقوع يابد و ايلچى مذكور معروض زينهء « 2 » دولت و مرفوع سدهء حشمت گردانيده مطلب اصلى عالى جناب پادشاه و الا جاه مشعر بر آن است كه ميانهء نواب جنت بارگاه و آن عالى جناب عهد نامه مشتمل بر قواعد محبت و دوستى به شروطى كه در ذيل مسطور است در در قلم آيد و مضامين آن ابد الدهر در ميانهء اين دو سلسله باقى بوده .\r\nاول آن كه از جانب پادشاه عالى جاه هميشه ايلچى بزرگ يا كوچك در ممالك محروسهء شاهى در ركاب نصرت انتساب همايون ما بوده باشد و هر گاه پادشاه عالى جاه انگليس نيز جهت استحكام قواعد محبت و دوستى كه در ميانه واقع شده\r\n\r\n\r\n","description":"","footnote":"\r\n( 1 ) - منظور از يعقوب كلمهء جيمز است . نام پادشاه انگليس را احتراما در صدر نامه نوشته‌اند و على القاعدة بايد اين نام بعد از كلمهء الاقبال » آمده باشد .\r\n( 2 ) - زينه به معناى پايه است .\r\n","page_name":" 63 ","page_number":95},
  {"content":"\r\n\r\nايلچى ازين جانب طلب نمايد ، ما نيز ازين طرف ايلچى روانه نماييم كه آن جا بوده از جانبين سررشتهء محبت و دوستى را نگاه دارند .\r\nديگر آن كه هر گاه مردم ولايت انگليس از بنادر متعلقه به ممالك محروسه ، خواه ساير بنادر و خواه راه خشكى تردد نمايند سفاين و كشتيهاى بزرگ و كوچك ايشان به بنادر بيرون آيد از هر قسم متاعى و هر جنس كه بوده باشد ، حكام و داروغگان بنادر و غير ذلك ، سواى آنچه در ميانه قرار يافته ، طمع و توقعى ننموده مزاحمت به حال مردم ايشان نرسانند و آن قدر اسب و استر و اشتركه به جهت حمل اجناس ضرورت داشته باشد سامان و سرانجام نموده به ايشان كرايه دهند كه اجناس خود را به هر جا كه خواهند نقل نمايند و كرايه آنچه معمول بوده باشد ستاده زياده نطلبند .\r\nديگر كشتى انگليس كه به بنادر آيد ، آنچه مردم انگليس جهت مأكول ضرورت داشته باشند ، به قيمتى كه در ميانهء خود خريد و فروخت مىنمايند ، بديشان نيز به همان قيمت فروخته زياده طلبى نكنند .\r\nديگر اگر العياذ بالله در دريا طوفانى واقع شود كه كشتى شكست يابد ، احدى بدان علت مزاحم حال ايشان نشده گذارند كه مال خود را به هر طريق كه دانند و توانند از دريا بيرون آورند و اگر احدى چيزى از مال ايشان به دست آورد بالتمام به صاحبان تسليم نموده طمع و توقعى ننمايند .\r\nديگر آن كه تجار انگليس هر متاعى كه آورند ، به هر شهر و ولايت كه خواهند ، برده خريد و فروخت نمايند و آنچه خواهند در عوض خريدارى كنند احدى مانع نشود و تكليف فروختن اجناس در بنادر ننمايند و گذارند كه هر جا رضا داشته باشند برند .\r\nديگر زر نقد كه به جهت خريدارى اجناس آورند هر قسم متاعى خواهند خريدارى نموده هيچ آفريده مانع نشده گذارند كه خريدارى نمايند .\r\nديگر آن كه چون مردم انگليس به ممالك محروسه آيند به دين و آيين خود بوده احدى به عنف تكليف مسلمانى بر ايشان نكند و چون دين و مذهب امور قلبى است كه ميانهء بنده و حضرت حق سبحانه و تعالى است و به غير از حضرت پروردگار ديگرى را در دلها راه نيست ، هر كس داند و دين خود ، بايد كه احدى در ممالك محروسه تكليف مسلمانى بر مردم انگليس ننمايد و اگر احدى از مردم ايشان در ممالك\r\n\r\n","description":"","footnote":"","page_name":" 64 ","page_number":96},
  {"content":"\r\n\r\nمحروسه به رضا و رغبت خود مسلمان شود ، در هر جا و محل كه خواهد بوده باشد و مال او تعلق به او داشته باشد .\r\nديگر آن كه جمعى از مردم انگليس كه به تجارت و سوداگرى به ممالك محروسه آيند هر قسم اسلحه و يراقى كه خواهند نگاه دارند احدى متعرض نشود و اگر احدى از هر طبقه در ميانهء ايشان دزدى يا حراميگرى نمايد ، اگر در محل دزدى يا حراميگرى آن كس كشته شود حكام متعرض نشوند و اگر دزد يا حرامى گرفتار شود ، اگر دزد يا حرامى مسلمان باشد ، حكام آن محل در حضور قونصل بعد از خاطر نشان او را به جزا و سزا رسانند و اگر فرنگى باشد قونصل او را به قتل رساند .\r\nديگر آن كه هر گاه ايلچى كه از جانب پادشاه عالى جاه انگليس به ممالك محروسه آيد ، خواه بزرگ ، خواه كوچك ، در شهرهاى قلمرو همايون نايبى كه به اصطلاح فرنگيه قونصل مىنامند تعيين نمايد كه راتق و فاتق مهمات ايشان بوده باشد ، حكام كرام اعزاز و احترام قونصل ايشان كه به اختيار خود در ممالك محروسه تعيين شده باشند به جاى آورده صورت اين عهد نامهء همايون كه در دست هر يك باشد به مضمون آن عمل نموده تجاوز ننمايد .\r\nديگر در هر شهر و ولايت كه قونصل ايشان باشد و از احدى نسبت به مردم انگليس تعدى و [ بى 
  ] حسابى واقع شود ، قونصل به حاكم آن محل گويد . اگر حاكم غوررسى نكند ، قونصل مزبور حقيقت را به ايلچى كه در ركاب نصرت انتساب بوده باشد اعلام نمايد كه ايلچى به خدمت اشرف عرض نمايد كه نواب همايون ما رفع بىحساب نموده هر يك مرتكب آن شده باشد تنبيه فرماييم .\r\nديگر [ آن كه 
  ] چند نفر كلمه « 1 » چى كه از جانب ايلچى انگليس در ممالك محروسه و قلمرو همايون محل اعتماد ايشان باشد ، به سخنان ايشان كه از زبان قونصل و ايلچى گويند اعتماد نموده به آن عمل نمايند و به نوعى كه مردم انگليس را حرمت و عزت مىدارند ، كلمچيهاى ايشان را نيز معزز و محترم دارند .\r\nديگر اگر از جانب ولايت روم يا جاى ديگر مردم انگليس را به اسيرى آورند و در ممالك محروسه و قلمرو همايون بفروشند و مردم انگليس ايشان را بشناسند ، اگر به اسلام در نيامده باشند ، به هر قيمت كه خريده باشند ، همان قيمت را از ايشان ستاده اسير را به ايشان سپارند .\r\n\r\n\r\n","description":"","footnote":"\r\n( 1 ) - به معناى مترجم ، ديلماج .\r\n","page_name":" 65 ","page_number":97},
  {"content":"\r\n\r\nديگر در هر شهر كه مردم انگليس باشند و احدى از ايشان فوت شود ، مال او را آنچه داشته باشد احدى مدخل ننموده گذارند كه ايلچى و قونصل ايشان موافق ملت عيسوى ضبط نموده به وارث رساند و محلى كه جهت مقبرهء موتى جماعت مسيحيه دارند ايشان نيز مقبره نموده احدى مانع نشود .\r\nديگر متاعى كه مردم انگليس به ممالك محروسه آورند و از ممالك محروسه به مملكت فرنگ و هر جا كه خواهند برد ، در باب باج و ده يك به نوعى كه در استنبول و حلب و ساير ولايات روم با ايشان عمل مىنمايند در ممالك محروسه نيز به همان قاعده عمل نموده باج و ده يك موافق همان بازيافت نمايند و زياده از آن طلب ننمايند و راهداران راهدارى موافق معمول قديم ستاده زيادتى نكنند و آنچه از اموال مردم انگليس دزد و حرامى برد ، حكام و راهداران آن محل پيروى نموده مال ايشان را پيدا كرده در حضور قونصل و كشيش ايشان موافق شرع خاطر نشان نموده تسليم نمايند و الا خود از عهده بيرون آيند .\r\nديگر اگر ميانهء مسلمانان و مردم انگليس در داد و ستد معاملات قضاياى جزئيه روى نمايد كه رجوع به شرع شود ، حكام ايشان را نزد قونصل انگليس فرستند كه قونصل ايشان را به شرع برده آنچه موافق حكم شرع باشد به عمل آورند و اگر معاملهء كلى و زياده از بيست تومان باشد ، قونصل ايشان را نزد ايلچى انگليس كه در دادگاه معلى باشد فرستد كه ايلچى در حضور قضات اسلام آنچه موافق شرع شريف باشد عمل نمايد .\r\nديگر اگر احدى از مردم انگليس در ممالك محروسه كدخدايى اختيار نمود ، دختران نصارى خواه از ارامنه و خواه ساير عيسويه ، خواستگارى نمايد ، فرزندان كه به هم رسانند هر گاه پدر و مادر فوت شود ، حافظى از طبقهء نصارى نداشته باشد و به اسلام در نيامده باشند او را به ايلچيان و قونصل انگليس سپارند كه محافظت نمايد .\r\nديگر هر متاعى كه مردم انگليس به ممالك محروسه آورند و در ممالك محروسه به مدعاى ايشان فروخته نشود و خواهند كه به محل ديگر برند ، احدى مانع نشده گذارند كه متاع خود را به انگليس و هر محل ديگر كه خواهند و رضا داشته باشند برند .\r\nخلاف آن از سپاهى و رعيت تا تجار و سوداگران و ساير مردم ما و ايشان به\r\n\r\n","description":"","footnote":"","page_name":" 66 ","page_number":98},
  {"content":"\r\n\r\nعمل نيايد و اعلى حضرت جنت بارگاه ، گيتى ستانى عليين آشيانى ، حسب الاستدعاى ايشان شروط مذكوره را اذعان فرموده ( بودند ) و درين اوقات خجسته ساعات كه سرير سلطنت ابد مقرون و اورنگ خلافت روز افزون به وجود فايض الجود نواب كامياب اشرف اقدس همايون زيب و زينت يافته ، دوارد و كوناك ايلچى كوچك مذكور به پايهء سرير گردون مسير آمده « 1 » مجددا استدعا نمود كه به نوعى كه در زمان نواب جنت بارگاه غفران پناه عهد نامه مشتمل بر قواعد الفت و يگانگى نوشته شده والى انقراض الزمان آن قاعدهء ابد بنيان مرعى خواهد بود ، ميانهء نواب كامياب اشرف همايون و عالى جناب پادشاه و الا جاه ستاره سپاه قواعد آن عهدنامه مشيد و مستحكم گردد . چون نواب كامياب اشرف قاعدهء اعلى حضرت شاه گيتى ستانى عليين آشيانى را منظور داشته از تجويز مذكور تجاوز نداريم . حسب الالتماس ، به دستورى كه در زمان شاه جنت بارگاه مقرر داشته و در فوق قلمرو گرديده شروط مذكور را تجويز و اذعان فرموده مقرر داشتيم كه بيگلر بيگيان و امرا و حكام كرام و وزر او عمال ذوى الاحترام و داروغگان و ملك التجار و قافله باشيان و ساير مباشران مهمات ديوانى ممالك محروسه شاهى و قلمرو همايون شروط مذكور را كه در ميانهء اعلى حضرت نواب جنت بارگاه غفران پناه و عالى جناب فرمانفرماى مملكت انگليس وقوع يافته بود و الحال ميانهء نواب كامياب اشرف اقدس همايون و عالى جناب پادشاه و الا جاه سكندر سپاه خورشيد كلاه مذكور همان قاعده و عهد نامه منظور است و اذعان فرموده‌ايم منظور داشته از مدلول آن در نگذارند و در كل مواد و جميع امور لوازم محبت و دوستى و قواعد الفت و يگانگى مرعى و مسلوك داشته امورى كه مغاير اتحاد و يگانگى باشد معمول ندارند و گذارند كه تجار و سوداگران به جهت آرايش جهان و آسايش جهانيان تردد و آمد شد نمايند و در ترفيه حال اين طبقه كه از عباد الهى و آفريدهء پروردگار عالميان‌اند كوشيده خلاف كنندهء اين مضامين را مورد عتاب و خطاب شاهانه شناسند . از جوانب برين جمله روند و هر ساله به حكم و تأكيد مجدد محتاج ندانند و چون به مهر مهر آثار اشرف اقدس اعلى موشح و محلى گردد اعتماد نمايند .\r\nدرين باب قدغن دانند .\r\nتحريرا فى غرهء شهر ذى حجة الحرام سنة 1038 « 2 »\r\n\r\n\r\n","description":"","footnote":"\r\n( 1 ) - ظاهرا اشتباه به نظر مىرسد . زيرا كوناك چند سال پيش در گذشته بود .\r\n( 2 ) مجموعهء خطى 5032 مجلس شوراى اسلامى .\r\n","page_name":" 67 ","page_number":99},
  {"content":"\r\n\r\n\r\nقرارداد ايران و انگليس « 1 » در زمان شاه عباس اول\r\nفرمان همايون شرف نفاذ يافت آن كه چون درين اوقات از زمرهء سلاطين عظيم الشأن فرنگ ، عالى جناب و الا رتبت رفيع منزلت ، سلطنت پناه شوكت و حشمت دستگاه ، نصفت و معدلت انتباه ، زبدة السلاطين العظام المسيحيه ، قدوة الخواقين الكرام العيسويه ، اعنى پادشاه عالى جاه آفتاب كلاه سكندر بارگاه ، يعقوب پادشاه ، جعل الله آخرته خير من اوليه ، فرمانفرماى ممالك انگليترا و اسكاسيا و فرنسيا و ايرلندا ، معز اللسلطنة و الشوكة و العظمة و الاقبال با نواب كامياب همايون ما بادى الفت و آشنايى گشته زبدة الاعاظم الفرنگيه دوارد و كوناك نام ايلچى كوچك با نامهء محبت آيين به جهت انضباط سررشتهء محبت و دوستى و استحكام قواعد الفت و آشنايى بدين ديار فرستاده اظهار تودد و اتحاد تمام به خدمت نواب همايون ، كرده اعلام نموده بود كه من بعد فى ما بين طريقهء آمد شد مرعى بوده مردم ولايت انگليس از تجار و سوداگران و غير ذلك از راه دريا و خشكى به فراغ بال به ممالك محروسهء شاهى و قلمرو همايون آيند و همچنين از قلمرو همايون ما تجار و سوداگران به آن ولايت رفته از طرفين كمال دوستى و آشنايى وقوع يابد و ايلچى مذكور به\r\n\r\n\r\n","description":"","footnote":"\r\n( 1 ) - صورت پيش نويس اين قرارداد در دفترى آمده كه ظاهرا محل ثبت قراردادها بوده و براى رعايت رسوم ديپلوماتيك در تحرير مراسلات رسمى جاى به جاى زير بعضى از كلمات آمده « سرخ » يا « لاجورد » كه مىبايست آن كلمه در متن قرارداد با لاجورد يا با مركب سرخ ( شنجرف ) نوشته شود . اما درين جا لزومى براى ذكر اين ريزه كاريها نيست . هر كه خواهد به نسخه 5032 خطى مجلس شوراى اسلامى مراجعه نمايد .\r\n","page_name":" 68 ","page_number":100},
  {"content":"\r\n\r\nمسامع جلال رسانيد كه مطلب اصلى عالى جناب پادشاه عالى جاه مشار اليه آن است كه ميانهء نواب كامياب اشرف و آن عالى جناب عهد نامه مشتمل بر قواعد محبت و دوستى به شروطى كه در ذيل مسطور است شرحى در قلم آيد :\r\nاول ( عينا همان است كه در قرارداد شاه صفى با انگلستان آمده )\r\nديگر . . . سواى آنچه در ميانه قرار يابد . . .\r\nديگر ( عينا )\r\nديگر ( عينا )\r\nديگر ( عينا )\r\nديگر ( عينا )\r\nديگر ( عينا )\r\nديگر ( عينا )\r\nديگر آن كه ايلچى كه از جانب پادشاه عالى جاه انگليس به ممالك محروسه آيد ، خواه بزرگ و خواه كوچك ، در دار السلطنهء اصفهان و هر محل و خانه‌اى كه به جهت مسكن ايلچى قرار يابد ، هر گاه ايلچى از آن جا به جاى ديگر رود آن خانه را به كس ديگر ندهند و به مردم آن ايلچى سپارند كه تا بازگشتن او مردم او نگاه دارند و داروغگان و كلانتران و عمال ديوان نيز در آن جا مسكن نسازند « 1 » .\r\nديگر اگر از مردم ايلچى در ممالك محروسه امر بىحسابى صدور يابد او را گرفته نزد ايلچى فرستند كه او تنبيه نمايد و حكام و داروغگان بدون علت مزاحمت به حال انگليس ننمايند و طمع و توقعى ننمايند .\r\nديگر آن كه هر گاه ايلچيان انگليس خواهند كه در شهرهاى قلمرو همايون ما نايبى كه به اصطلاح فرنگيه قونصل مىنامند تعيين نمايند كه راتق و فاتق مهمات ايشان بوده باشد ، حكام كرام اعزاز و احترام قونصل ايشان كه به اختيار خود در ممالك محروسه تعيين نموده باشند به جاى آورده صورت اين عهد نامه كه در دست هر يك باشد به مضمون آن عمل نموده تجاوز ننمايند .\r\nديگر در هر شهر و ولايت كه قونصل ايشان باشد و از احدى نسبت به مردم انگليس تعدى و بىحسابى واقع شود . . .\r\n\r\n\r\n","description":"","footnote":"\r\n( 1 ) - اين ماده در قرارداد شاه صفى با انگلستان نيست .\r\n","page_name":" 69 ","page_number":101},
  {"content":"\r\n\r\nديگر آن كه چند نفر كلمه چى كه از جانب ايلچى انگليس . . .\r\nديگر هر كس به رضاى خود ملازم مردم انگليس شود ، از هر طبقه ، و مواجب و مرسوم از ايشان گيرد احدى مزاحم نشود .\r\nديگر اگر از جانب ولايت روم يا جاى ديگر مردم انگليس را به اسيرى بياورند . . .\r\nديگر در شهر كه مردم انگليس باشند و احدى از ايشان فوت شود . . .\r\nديگر اگر احدى از مردم انگليس در ممالك محروسه كدخدايى اختيار نموده دختران نصارى . . .\r\nديگر متاعى كه مردم انگليس به ممالك محروسه آورند و از ممالك محروسه به ممالك فرنگ و هر جا كه خواهند برد . . .\r\nديگر اگر ميان مسلمانان و مردم انگليس در داد و ستد معاملات قضاياى جزئيه روى نمايد . . .\r\nديگر هر متاعى كه مردم انگليس به ممالك محروسه آورند و در ممالك محروسه به مدعاى ايشان فروخته نشود . . .\r\nدر قلم آيد كه مضامين آن ابد الدهر در ميانهء اين دو سلسله باقى بوده خلاف آن از سپاهى و رعيت و تجار و سوداگران و ساير مردم ما و ايشان به عمل نيايد . نواب كامياب ما نيز حسب الاستدعا شروط مذكور را اذعان فرموده مقرر داشتيم كه بيگلربيگيان عظام و امرا و احكام كرام و وزرا و عمال ذوى الاحترام و داروغگان و ملك التجار و قافله باشيان و ساير مباشران مهمات ديوانى ممالك محروسهء شاهى و قلمرو همايون شروط مذكور را كه در ميانهء نواب كامياب همايون ما و عالى جناب پادشاه والاجاه فرمانرواى ممالك انگليس وقوع يافته منظور داشته از مدلول آن در نگذرند و در كل مواد لوازم محبت و دوستى مرعى و مسلوك داشته امورى كه مغاير اتحاد و يگانگى است معمول نداشته بدين قاعده عمل نمايند و در ترفيه احوال اين طبقه كه از عباد الهى و آفريدهء پروردگار عالميان‌اند كوشيده خلاف كنندهء اين مضامين را مورد عتاب و خطاب پادشاهانه شناسند . از جوانب برين جمله روند و هر ساله به حكم و تأكيد مجدد محتاج ندانند و چون به مهر مهر آثار اشرف اقدس اعلى مزين و محلى گردد اعتماد نمايند و درين باب قدغن دانند .\r\nتحريرا فى غرة شهر رمضان المبارك سنة ست و عشرين و الف « 1 »\r\n\r\n\r\n","description":"","footnote":"\r\n( 1 ) مجموعهء خطى 5032 كتابخانه مجلس شوراى اسلامى .\r\n","page_name":" 70 ","page_number":102},
  {"content":"\r\n\r\n\r\nنامهء شاه صفى به چارلز اول پادشاه انگليس\r\nنظاما للسلطنة و الشوكة و الايالة و الحشمة و العظمة و العز و الامتنان ، چارليس پادشاه انگليس ، مكتوب مرغوب صداقت اسلوب حضرت و الا منزلت ، سلطنت و ايالت پناه ، شوكت و عظمت و جلالت دستگاه حشمت و ابهت انتباه ، پادشاه عالى جاه آفتاب كلاه ، اعظم سلاطين شجاعت آيين فرنگيه ، اكرم واليان عالىشان صاحب تمكين مسيحيه ، شايستهء سرير دولت و سرورى ، رفعت بخش بارگاه عدالت و دادگسترى ، زبدهء واليان عزت و نواميس جعل عواقبه خيرا كه درين ولا مرقوم قلم مخالصت رقم گردانيده بدين جانب ارسال داشته بودند در بهترين زمانى وارد گشته مضامين صداقت آيينش كه منبئ از كمال موافقت و دوستى و نهايت محبت و يكدلى بود بر ضمير منير اشرف پرتو ظهور انداخته موجب ازدياد مواد مودت و اتحاد و افزونى مراتب خلت و و داد گرديد و همواره توجه خاطر مهر تأثير به آن متعلق و مصروف است كه به مراتب زياده از زمان سابق در ميانه طريق محبت و دوستى مرعى و مسلوك بوده باشد . سفارشى كه در باب عزت پناه ، زبدة الاعيان كيس كپتان ويليم كيس نموده بوديد شفقت شاهانه همواره شامل حال او بوده و هست و مقرر فرموديم كه هر گونه كارى و مهمى كه درين صوب داشته باشد و به وكلاى ديوان اعلى اظهار نمايد ، بلا تأخير حسب الامر سرانجام نمايند و در مراعات جانب منسوبان آن سلطنت و شوكت قباب ، خصوصا كپنان ويليم مذكور و رفقا و مردم ايشان كه بدين ديار آمد و رفت مىنمايند ، به هيچ وجه من الوجوه تقصيرى نمىشود و وظيفهء خلت و دوستى آن است كه از آن جانب نيز پيوسته اين شيوهء ستوده مسلوك بوده رياض الفت و\r\n\r\n","description":"","footnote":"","page_name":" 71 ","page_number":103},
  {"content":"\r\n\r\nآشنايى را به ارسال رسل و رسايل تازگى بخشند و هر گونه كارى و مهمى درين صوب داشته باشند بىحجاب ، از روى موافقت و اتحاد انها و اعلام نمايند كه توجه و اشفاق دوستانه و اعطاف خسروانه به حصول آن موصول گردد . ثانيا انهاى راى صداقت اقتضا مىگرداند كه در سر كار خاصهء شريفه از ارباب صناعت و استاد كاران ماهر در هر فن جمعى هستند و درين اوقات ، چند نفر استاد صاحب وقوف كه يك نفر ميناكار و يك نفر وقت ( ؟ ) و ساعت ساز و يك نفر الماس تراش و يك نفر زرگر اعلى و يك نفر تفنگ ساز و يك نفر نقاش بالادست و يك نفر توپچى آتشبار بوده باشد در سر كار خاصهء شريفه ضرور شده و در ولايت ايشان هستند . طريقهء محبت و يگانگى آن كه به وكلاى عالى امر نمايند كه استادان مذكور را با شاگردان و مصالح افزار و انگاز « 1 » ، مصحوب كسان معتمد خود ارسال گردانند كه در سر كار خاصهء شريفهء همايون به خدمات مذكوره قيام نمايند و در وقت شروع كار به جهت عمله و افزار و انگاز كه موقوف عليه كار ايشان است حالت منتظره نبوده باشد كه هر آينه موجب ازدياد مواد دوستى خواهد بود .\r\nو چون غرض تشييد مبانى محبت و و داد و تمهيد قواعد الفت و اتحاد بود زياده اطناب نرفت . ايام دولت و كامكارى بر وفق رضاى حضرت [ بارى 
  ] « 2 » عز اسمه مقرون بوده عاقبت احوال خير مآل به توفيقات نامتناهى [ مقرون 
  ] « 3 » به خير و خوبى باد . « 4 »\r\n\r\n\r\n","description":"","footnote":"\r\n( 1 ) - انگاز به معناى آلات و ادوات كارگران و پيشه وران .\r\n( 2 ) - تصحيح و تكميل قياسى . در اصل سفيد مانده .\r\n( 3 ) - تصحيح و تكميل قياسى . در اصل سفيد مانده .\r\n( 4 ) مجلهء بررسيهاى تاريخى همراه با كليشه اصل نامه سال 3 شمارهء سه و چهار .\r\n","page_name":" 72 ","page_number":104},
  {"content":"\r\n\r\n\r\nنامهء شاه صفى به مجلس طبقاتى هلند\r\nهو الله سبحانه و تعالى استندال جندرال « 1 » جناب عزت مآب ايالت و جلالت نصاب ، حكومت و شوكت قباب ، عمدة الحكام الكرام العيسوية ، قدوة العظماء و الولاة الفرنگية ، ناظم امور دولت النديسى « 2 » ، كافل مهام ملت مسيحى ، خلاصهء نامداران فرنگ ، صايب راى باهوش و فرهنگ ، مرزبان اعظم اكرم ، فرماندهء خدم و حشم ، عالى منزلت عدالت انتما ، رفيع مرتبت ملك آرا را بعد از اداى مراسم تعظيمات و انهاى مراتب تكريمات و اظهار قواعد اتحاد و دوستى ، مرفوع راى صواب نما مىگرداند كه درين اوقات خجسته ساعات كه سعادت و عزت مآب ، زبدة الاعيان جان اسميد « 3 » ، ايلچى ايشان همراه موسى بيك ايلچى اين جانب به اين صوب آمده به سعادت بساط بوسى سرافراز شد و مكتوب ميمنت اسلوب حضرت سلطنت و عظمت پناه پادشاه و الا جاه خورشيد كلاه ولايت النديس و مكاتيب و مراسلات دوستانهء آن جناب ايالت و شوكت قباب و سرداران و اعيان النديس كه به خدمت نواب گيتى ستانى فردوس مكانى باباى بزرگوارم « 4 » نور [ الله 
  ] « 5 » مرقده نوشته بودند به نظر همايون ما در آمده مضامين اخلاقى آيين صداقت تزيين آن و اظهار مسرت و شادمانى كه از فرستادن موسى بيك ايلچى و تعظيم و تكريم سوداگران النديسى در نامه‌هاى نامى درج نموده بودند به واجبى\r\n\r\n\r\n","description":"","footnote":"\r\n( 1 ) - منظور  Etats Generaux  است .\r\n( 2 ) - النديس همان هلند است .\r\n( 3 ) -  Jan Smidt  . دربارهء وى رجوع شود به كتاب شاه عباس ج 3 تاليف عبد الحسين نوائى .\r\n( 4 ) - يعنى شاه عباس اول .\r\n( 5 ) - در اصل نامه از لحاظ رعايت احترام ، كلمهء الله نيامده است .\r\n","page_name":" 73 ","page_number":105},
  {"content":"\r\n\r\nخاطر نشان نواب همايون ما شد و سعادت مآب جان اسميد ايلچى كه مرد سخندان است و ايلچى ما نيز حقايق حالات و محبت و دوستى ايشان را با اين دودمان سلطنت آشيان به حسن تقرير ادا نمودند و باعث ازدياد مواد محبت و دوستى بيش از پيش گرديد و ما نيز از آمدن ايلچى ايشان و اظهار دوستى كه نموده بودند بسيار بسيار خوشحال شديم و نسبت به مشار اليه آنچه لوازم حرمت و عزت و تعظيم و تكريم بود مبذول گشت .\r\nچون از قضا ، واقعه هائلهء نواب فردوس مكانى باباى بزرگوارم وقوع يافته از اين جهان فانى به سراى جاودانى رحلت فرمودند و اكنون سرير سلطنت و پادشاهى عرصهء ايران كه تختگاه پادشاهان رفيع الشان اكاسره و كيان است حسب الارث به ذات اشرف همايون ما مزين است پيشنهاد همت و الا آن است كه با احبا و دوستان زياده از زمان نواب فردوس مكان شاه بابا ام طريقهء الفت و و داد و دوستى مرعى داريم و با كافهء عباد الله هر طبقه و هر طايفه بوده باشند به نوعى سلوك فرماييم كه پسنديدهء درگاه باشد و با عموم عيسويان ، به تخصيص مردم ايشان تا غايت هر كه بدين صوب آمده و مىآيد ، حكام كرام و منسوبان درگاه حسب الفرمان همايون به نوعى در ترفيه حال ايشان كوشيده و مىكوشند كه همگى راضى و خشنود آمد و شد مىنمايند و ان شاء الله تعالى بعد اليوم نيز با حضرت پادشاه و الا جاه فرمانفرماى النديس و منسوبان ايشان زياده از زمان نواب جنت آرامگاه شاه بابام طريقهء خصوصيت و دوستى مرعى مىداريم و در رفاهيت احوال سوداگران ايشان كمال توجه فرموده نوعى نخواهد شد كه يك سر مو آسيب از هيچ رهگذر به ايشان رسد .\r\nخاطر از آن ممر جمع دارند . طريق محبت آن كه ايشان نيز همواره اين شيوه مرعى داشته در لوازم دوستى تقصير ننمايند و در امنيت راه و دفع و رفع قاطعان طريق بنا در آنچه مقدور باشد سعى نموده چنان نمايند كه مترددين آن صوب با كشتيها و سفاين مملو از اسباب ، بىخوف و خطر ، به قلمرو همايون آمد شد مىنموده باشند و هميشه ابواب مراسلات مفتوح داشته هر گونه كارى درين ولايت داشته باشند از روى يگانگى اعلام نمايند كه به حصول موصول گردد .\r\nچون غرض اظهار مراتب دوستى بود زياده نرفت . عاقبت امور جمهور ايشان موافق رضاى حضرت قادر ذوالجلال جل جلاله به خير و خوبى مقرون باد . « 1 »\r\n\r\n\r\n","description":"","footnote":"\r\n( 1 ) مجلهء بررسيهاى تاريخى سال 3 شمارهء 4 ( همراه با كليشه ، اصل نامه ) ، سال 6 شمارهء 2 .\r\n","page_name":" 74 ","page_number":106},
  {"content":"\r\n\r\n\r\n[ نامه 
  ] از جانب حسن خان « 1 » شاملو به يكى از امرا ( ى هند )\r\n. . . .\r\nمرقوم خامهء مودت نگار نموده بودند كه بندگان و الا مكان اعلى حضرت كيوان رفعت ناهيد بهجت خورشيد طلعت مريخ صولت افلاك دولت مشترى سعادت فريدون كلاه سليمان بارگاه كامياب كامكار سپهر وقار كمال افزاى تخت گوركانى بلند آوازهء صاحبقرانى عالى خاقانى ايده الله بكمالات الروحانى را توجه خورشيد مظاهر برين معنى مصروف است كه به داعيهء ملك موروثى و گورخانهء اجداد عظام درين سال نيز به نفس نفيس تا نزهت آباد كابل حركت فرموده پيش از رايات نصرت قرين يكى از لالى محيط سلطنت را بر سر ولايات بدخشان و بلخ فرستاده در تسخير حصون و قلاع آن ممالك مساعى جميله به ظهور رسانند و هر گاه عزيمت مذكور قريب الوقوع باشد بنا بر دوام روابط قديمهء فى ما بين ، تخت آرايان و فرمانروايان اين دودمان و الا مكان داعى دوام دولت روز افزون با عساكر صاحب پرخاش قزلباش از سمت خراسان حركت نموده نوعى شود كه صيت موافقت و مرافقت منسوبان اين دو درگاه و الا جاه كماكان در اطراف و اكناف بسيط زمين منتشر و منبسط گشته سالهاى سال از آن باز گويند . اظهار اين مراتب و تجديد مراسم استمداد به خاندان طيبين طاهرين كه بىشائبهء مغايرت از نتايج فكر متين حقيقت گزين است مستحسن طالع آفتاب شراق محرمان سرا دقات جاه و جلال آمده حكم جهان مطاع عالميان مطيع لازال\r\n\r\n\r\n","description":"","footnote":"\r\n( 1 ) - حسن خان شاملو نبيرهء حسين خان شاملوست كه شمه‌اى از احوال و مآلش در احسن التواريخ روملو آمده . حسن خان در اواخر سلطنت شاه صفى حاكم خراسان بوده . مجموعهء نامه‌هاى او را دكتر رياض الاسلام به نام منشآت حسن شاملو به صورت عكسى منتشر كرده است ( انستيتوى مطالعات آسياى غربى و مركزى دانشگاه كراچى 1971 ) .\r\n","page_name":" 75 ","page_number":107},
  {"content":"\r\n\r\nنافذا شفقت فرموده‌اند كه اين بهره‌مند الطاف الهى و مراحم شهنشاهى آنچه مقرون به صلاح دولت داند معمول گرداند . بىقضاى آسمانى جنود عاقبت محمود را جمعيت فرموده هنگام موعود ارادهء معهود به طريقى لايق و قاعده‌اى به صلاح حال خلايق مطابق معمول و مسلوك خواهد شد . عنايات ايزدى بىكران و توجهات ظل اللهى بىپايان به تواتر رسيده باشد كه خاطر كيميا مآثر بندگان كامكار كامران اشرف اقدس اجل ارفع را - كه جانهاى ما فدويان فداى نامش باد - فراغ كلى و اطمينان تمام سرانجام يافته به سير و شكار مازندران بهشت نشان مشغولند و شير چنگالان و هژبر سگالان ايران را شغلى در پيش نه . امداد و موافقت بيش از پيش ميسر . سابقا طريقهء مصالحهء روميه و فرستادن ايلچى از جانب سلطان مراد خواندكار كه بعد از خيرگى و دليرى تمام نادم و خايف شده تهيهء اسباب سداد و صلاح نمود به مقام انها در آمده و به طى تحرير آشنا شده كه از اين طرف نيز محمد قلى سلطان جغتاى به رسم حجابت همراه ايلچى آن طرف مرخص شده به استنبول رفته بودند . مجددا صلح نامجات معتبر به مواثيق و ايمان و شروط معهوده قلمى داشته ايلچى ديگر رفيق ساخته روانه نموده بودند . در اثناى معاودت و قطع مسافت دو سه مرحله ، خبر مىرسد كه خواندكار مذكور داعى اجل را به عزيمت ارتحال استقبال نموده رخت اقامت به دار بقا كشيده سلطان ابراهيم برادر او بر تخت سلطنت نشسته محمد پاشا نام يكى از صناديد و عظماى دولت عثمانيه را به جهت استحكام اساسى مصالحه همراه نموده به درگاه معلى فرستاده به قدر پايه تيقظ و انتباه نامه در كمال خواهش التيام و آميزش و انتظام معاقد صلح و صلاح نوشته است . مقارن رسيدن صحيفهء شريفه به درگاه گيتى پناه ، ايلچيان مذكوره داخل اردوى كيهان پوى شده بودند حقيقت حالات را رفعت پناه محمد لطيف بيك مزبور بيان خواهد نمود . . . « 1 »\r\n\r\n\r\n","description":"","footnote":"\r\n( 1 ) منشآت حسن خان شاملو ص 77 ب\r\n","page_name":" 76 ","page_number":108},
  {"content":"\r\n\r\n\r\n[ نامه 
  ] از جانب حسن خان به آصف خان\r\n. . . درين دو سال كه رايات فيروزى آيات بندگان اعلى حضرت ثريا منزلت كثير الموهبت . . . عالى خاقانى از مقر سلطنت روز افزون حركت نموده‌اند و مذكور مىشود كه به تلافى و تدارك بىاندامى طوايف اوزبك كه در اوايل جلوس آن و الا حضرت بر سر كابل آمدند يا به جهت گورخانه موروثى به طرف تركستان نهضت خواهند فرمود . چنانچه سابقا مكرر به حكام و امراى سرحد آن طرف نوشته شده و يمكن مكاتيب و نوشتجات اين جانب منظور نظر آن عالى جاه شده باشد كه سخن را روى با صاحبدلان است . از تاريخ توجه رايات آن طرف به سرحد كابل ، احكام و ارقام مطاعه به داعى دولت قاهره رسيده و مىرسد . به تخصيص درين وقت كه ساحت مازندران جنت نشان از فرقدوم موكب همايون زينت بخش و زينت افزا شده بود حكم جهان مطاع عالميان مطيع بندگان مرتضوى نشان نواب كامياب . . . زبده و خلاصهء دودمان مصطفوى فرزند خاص امير المومنين على صلوات الله و سلامه عليه مبنى بر تأكيد تمام به شرف نفاذ پيوسته بود كه چون به سمع سميع اولياى دولت بىزوال رسيده كه آن پادشاه و الا جاه مدتى است كه به اين داعيه از دار الخلافه حركت كرده‌اند هر گاه قريب به وقوع باشد و حقيقت اعلام نمايند عساكر فيروزى مآثر خراسان را از غازيان قزلباش و تفنگچيان قدر انداز صاحب تلاش مجتمع ساخته در باب انهدام بناى مخالفت اوزبكان لوازم اتفاق منسوبان آن دودمان والاشان را بر وجه احسن و طريق اكمل به عمل آورد . چون اين معنى منظور نظر كيميا اثر اشرف است . . . مقتضى آن است كه از آن جانب باعث و بانى دوام نسبت يگانگى بوده حقيقت اراده و حركت رايات نصرت آيات را در چه محل اعلام فرمايند . . . « 1 »\r\n\r\n\r\n","description":"","footnote":"\r\n( 1 ) منشآت 80\r\n","page_name":" 77 ","page_number":109},
  {"content":"\r\n\r\n\r\n[ نامه 
  ] از جانب حسن خان به يكى از امرا\r\n. . . چون قرب دو سال است كه مذكور مىشود كه رايات نصرت آيات آن طرف به تدارك حركت بيجاى ازبكان يا به طلب گورخانهء موروثى به طرف تركستان نهضت خواهند فرمود ، درين هنگام اعلامى نموده شود كه ازين جانب نيز شرايط اتفاق به عمل آيد . چه درين ايام مكرر احكام و ارقام معدلت فرجام شرف اختتام يافته كه هر گاه عزيمت مذكور قريب الوقوع باشد ، عساكر منصورهء خراسان را مجتمع ساخته لوازم همراهى به تقديم رساند كه از قديم الايام اين نسبت و الا منظور اين دو سلسلهء معلى بوده . . . به هيچ حادثه خلل به اركان صداقت راه نيافته لازم نمود كه اين مضمون را عارى از لباس خويشتندارى و مغايرت به طى تحرير در آورد كه در محل مناسب به نحوى كه آداب دانى و فهميدگى آن عالى جاه اقتضا كند به عرض رسانيده آنچه مقرر فرمايند اعلام رود تا موافق اراده و عزيمت رايات فيروزى آيات مراسم موافقت به عمل آيد . . . « 1 »\r\n\r\n\r\n","description":"","footnote":"\r\n( 1 ) منشآت 82\r\n","page_name":" 78 ","page_number":110},
  {"content":"\r\n\r\n\r\n[ نامه 
  ] از جانب حسن خان به يكى از امرا\r\n. . . از تاريخى كه آن عالى جاه به صوبهء مولتان آمده بودند و قرب جوار علاوهء نزديكيهاى معنوى شده بنا بر انتشار خوبيهاى ذات پسنديده صفات و اتصاف ايشان به سمت خيرخواهى و نيكو منشى همواره در مقام آن بوده‌ايم كه به هر جهت ابواب آمد شد رسل و رسايل مفتوح گشته جمال خجسته مآل خواهش باطنى در پردهء خفا محجوب و مستور نماند . تا درين اوقات مقاربت صورى درجهء افزونى يافته به قندهار تشريف آوردند . چون داد و ستد آن ولايت از قديم الايام ميانهء پادشاهان عظيم الشان طرفين واسطهء اختنام معانى دقيقهء محبت . . . به تخصيص درين ولا كه على مردان خان را واهمه طارى شده قدم از دايرهء نمك حلالى پيش نهاده باشد ، به طريق اولى از مرتبهء اعتبار هابط و ساقط مىنمايد و لهذا مكنون ضمير خلت نظير آن كه بساط انبساط ممهد و بناى ارتباط مشيد گشته از جانبين سعادت وساطت رفع غايلهء مغايرت كه در خارج دايرهء آگاهى موجود بنا شده باشد نصيب شود .\r\nمؤيد اين معنى نامهء محبت طراز صداقت آغاز مشتمل بر طلب ميوهء باغ دوستى مصحوب سيادت و رفعت پناه مير سيد محمد من جمله بندگان عالىشان . . . مدار المهام ممالك هندوستان نواب ستوده آداب آصف خان وفقه الله بمرضاته رسيد و مقارن حال عالى حضرت نظارت و اقبال پناه ، سفارت و حجابت آگاه ، مقرب الحضرة العلية العاليه يادگار بيكا كه به رسم ايلچيگرى از جانب تخت بندگان قدس مكان ولايت نشان نواب كامكار كامياب سپهر ركاب . . . به خدمت ثريا منزلت . . . وارث تخت و اورنگ گوركانى اعلى خاقانى . . . رفته بودند ازين حدود عبور نموده مؤكد اساس بىاندراس عهد و ميثاق قديم مقدمات دقيق از روى تحقيق بيان نموده مذكور مىساختند كه بر زبان پادشاه عظيم الشان گذشته باشد كه چون در ابتداى جلوس\r\n\r\n","description":"","footnote":"","page_name":" 79 ","page_number":111},
  {"content":"\r\n\r\nذات مقدس آن اعلى حضرت بر سرير شهنشاهى ، طايفهء اوزبك خلاف آداب ورزيده بر سر كابل آمدند و ماوراء النهر گورخانهء اجداد عظام ايشان است ، هر آينه به تدارك حركت بىجاى آن طايفه يا طلب مملكت موروثى توجه خواهند فرمود . ورود رايات فيروزمند به صوبهء صوابنماى كابل دليل وقوع معانى بيانى بوده حقيقت حال به يقين پيوست . چون از اين طرف اردوى كيهان پوى از اسفار ميمنت آثار عنان عزيمت منعطف داشته در دار السلطنهء قزوين نزول اجلال دارند و طى مسافت زودتر ميسر ، نظارت و اقبال پناه مشار اليه نيز به درگاه جهان پناه رسيده تبليغ رسالت بليغ نموده باشند و كيفيت سفر خير اثر و جهت معاودت و مراجعت رايات جاه و جلال يمكن به سمع سميع رسيده باشد كه خواندگار روم با آن كثرت سپاه و افزونى خزائن و وسعت بلاد و ممالك از سپردن طريق مخالفت باز آمده ايلچى به درگاه معلى فرستاده ارادهء صلح و صلاح نموده بودند و بندگان اشرف اقدس نيز بنا بر آسايش و آرامش خلايق كه ودايع بدايع حضرت بىچونند روش اجداد كرام قدس مقام خود را منظور نظر كيميا اثر داشته قبول مصالحه نموده ايلچى فرستاده‌اند و از طرفين صلحنامجات نوشته خاطر به كلى جمع فرموده درين زمستان در مازندران بهشت نشان به سير و شكار مشغولى خواهند داشت . . . « 1 »\r\n\r\n\r\n","description":"","footnote":"\r\n( 1 ) منشآت 88 ب .\r\n","page_name":" 80 ","page_number":112},
  {"content":"\r\n\r\n\r\nفرمان شاه صفى\r\nبنده شاه ولايت صفى از ابتداى شش ماههء ئيلان ئيل سنهء 1039 ( ناخوانا ) بدانند كه چون خليفه سلطان عرض كرده‌اند از ( براى ؟ ) نيزه كه از نحر شتر قربانى مىباشد مقرر فرموديم مستوفيان ديوان اعلى رقم اين عطيه را در دفاتر خلود ثبت نموده سال به سال به دستور ايام چنگى سى يك رأس نيزه را به عبد الرزاق ساكن جوباره بخشيديم . « 1 »\r\nسىام ( ؟ ) شهر ذالحج ( ذى الحجة ) الحرام سنه ( 1039 )\r\n\r\n\r\n","description":"","footnote":"\r\n( 1 ) مجله بررسيهاى تاريخى سال 4 شمارهء 4\r\n","page_name":" 81 ","page_number":113},
  {"content":"\r\n\r\nاسناد و مكاتبات سياسى از سال 1052 تا 1077\r\n\r\n","description":"","footnote":"","page_name":" 82 ","page_number":114},
  {"content":"\r\n\r\n\r\nشاه عباس ثانى\r\nهنگامى كه شاه صفى درگذشت ، پسرش عباس ميرزا بر جاى او پادشاه شد .\r\nتاريخ تولد او را ملا كمال شب هجدهم جمادى الثانيه سال 1043 نوشته است و ماده تاريخ آن را « كلب آستان امير المومنين » به دست داده است و از همين جا روشن مىشود كه سال 1043 صحيح نيست و على القاعده و به حساب ماده تاريخ بايد 1042 باشد . زيرا ملا كمال منجم دقيقا مىنويسد كه سن وى در هنگام جلوس بر تخت سلطنت ( 16 صفر 1052 ) نه سال و هشت ماه و بيست و هشت روز بوده است . ميرزا طاهر وحيد قزوينى هم ، درباره سن شاه جديد مىنويسد كه « سنين عمر گرامى آن حضرت در نهمين پلهء سلم عمر طبيعى » « 1 » بوده است .\r\nبنابراين قول خاتون آبادى كه تولد وى را در 1041 نوشته است به نظر درست نمىآيد . مراسم تاجگذارى « او در ايوان فوقانى عمارت دولتخانهء دار المؤمنين كاشان » صورت گرفت . در تاريخ جلوسش ميرزا مؤمن نصر آبادى چنين گفت :\r\n چو بنشست بر تخت عباس شاه * به شادى بدل شد همه درد و غم \r\n پى سال تاريخ شاهنشهى * بگو « وارث ملك دارا و جم » « 2 » \r\nماده تاريخ جلوس وى را « ظل معبود « نيز گفتند و جهت نقش » نگين مبارك\r\n\r\n\r\n","description":"","footnote":"\r\n( 1 ) - آنچه در ميان گيومه آمده از عباس نامه وحيد قزوينى است از صفحه 19 تا 25 .\r\nاين كتاب منحصرا در شرح حال شاه عباس ثانى است كه وحيد خود مورخ و منشى شاه عباس ثانى بوده و از اين لحاظ كتاب وى اهميتى خاص دارد .\r\nهر چند كه به تكلف و تملق آميخته است .\r\n( 2 ) - ميرزا حسن واهب نيز چنين گفته است : « بر سر نهاد عباس ديهيم پادشاهى » رك نشريهء گروه تاريخ دانشكده ادبيات دانشگاه تهران سال 1 ش 1\r\n","page_name":" 83 ","page_number":115},
  {"content":"\r\n\r\nمقرر فرمودند : « بود كلب على عباس ثانى » نخستين فرمانى كه صادر كرد بخشيدن بقاياى مالياتى بود كه از زمان پدرش بر مردم بيچارهء ايران تحميل شده بود و ميزان اين بقايا كه پانصد هزار تومان مىشد « به تخفيف و تصدق مقرر گرديد » . پس از چند روز توقف در كاشان ، شاه جديد ، به مناسبت گرماى شديد به سوى قزوين روانه شد و در سر راه ، در قم ، به زيارت بقعهء مطهرهء حضرت معصومه ( ع ) و ديدار از قبر پدر خود شاه صفى رفت و چون لازم بود كه « به ساعت مسعود داخل دار السلطنهء مزبور گردند نه روز آن مسافت را طى كرد » . در ورود به قزوين ، بزرگان دربار سلطنت و سادات و فضلا و نجبا و رعايا به استقبال آمدند . شاهزادهء هند سلطان بلاغى نيز در ميان آنان بود پس از شش ماه « علمى كه صاحب شعوران را به مدتهاى بيرون اندازه به هم رسد آن حضرت را به حصول پيوست ! ! » و از « تعليم مير مرتضى مستغنى گشتند » آنگاه حق نظر بيك غلام خاصهء شريفه « كه به زيور دانش و فهميدگى آراستگى دارند ، طرف گفتگوى علوم گرديدند ! » و پس از چهار سال كه از ايام تحصيل گذشت « در شيوهء نسخ تعليق كه مشكلترين خطوط است استادان را مانند خط تعليق در هم پيچيدند ! » .\r\nپس از تحصيل معلومات نخستين ، شاه عباس ثانى به كسب معلومات نظامى پرداخت و كماندارى و قپق اندازى آموخت و به باختن چوگان و جريد بازى روى آورد و در تيراندازى به حدى پيشرفت كرد كه به گفتهء وحيد قزوينى ، گردو را به رنگهاى مختلف رنگ كرده دايره‌وار « بر روى خاك آماج ( هدف ) در پهلوى يكديگر به طرح نصب نموده از بيست قدم مسافت حكم مىفرمودند كه نخست جوزهاى سرخ را كه مثلا ده عدد باشد به ده چوبهء تير شكسته بعد از آن زرد . . . به همين نسبت از لباس قشر بر آوردند » ( ص 29 )\r\nاما ميرزا طاهر وحيد كه اين همه از فضايل مخدوم خويش ذكر كرده معلوم نيست چرا از فرمان شاه عباس ثانى در روزهاى نخستين سلطنت دربارهء منع شراب ياد نكرده « 1 » . شايد هم بدان علت بوده كه شاه عباس ثانى از فرمان خويش سرباز زده و به شراب خوارى نشسته بود ، يا اين كه آن فرمان را در حقيقت وزرا\r\n\r\n\r\n","description":"","footnote":"\r\n( 1 ) - ميرزا طاهر وحيد قزوينى صدور اين فرمان را بعد از حادثهء كشته شدن سارو تقى اعتماد الدوله يعنى سال 1055 ه . ق آورده است .\r\n","page_name":" 84 ","page_number":116},
  {"content":"\r\n\r\nبه قصد دلجويى از علما صادر كرده بودند نه شاه عباس هشت نه ساله .\r\nمطلب از اين قرار است كه طبق نوشتهء ملا كمال « 1 » « اول حكمى كه فرمودند اين بود كه احكام به ممالك محروسه نويسند كه شرابخانه‌ها بر طرف باشد و خم‌خانه‌ها را بشكنند . حتى آنچه در شيراز جهت سركار خاصه مىريخته‌اند » و متعاقب اين فرمان ، طبق معمول هميشگى « جمعى كه شرب مدام مىكردند توبه كردند و توبه نامه نوشتند به نظر كيميا اثر رسانيدند و راغب نماز و روزه و تقوى شدند . » مسلما اين توبه كنندگان همانهائى بودند كه براى حفظ مقامات و منافع خويش ، با همه وحشتى كه از شاه صفى داشتند ، در مجالس باده گسارى وى مىنشستند و ساغرها مىزدند و پياله‌ها مىكشيدند و بعد كه شاه صفى مرد و پسر نه ساله‌اش شراب را منع كرد ، همه عابد و زاهد و مسلمان شدند و لب از باده شستند و به نماز ايستادند و به روزه نشستند . لابد وقتى كه شاه عباس ثانى خود زودتر از همه ، فرمان خويش را ناديده گرفت و به شرابخوارى افتاد ، آن توبه كنندگان نيز از توبهء شراب توبه كردند .\r\n\r\n\r\n","description":"","footnote":"\r\n( 1 ) - تاريخ ملا كمال ص 98\r\n","page_name":" 85 ","page_number":117},
  {"content":"\r\n\r\n\r\nروابط ايران با اوزبكان\r\nدر زمان شاه عباس ثانى ، پادشاه اوزبك به نام امامقلى خان به ايران پناهنده شد . توضيح آن كه امامقلى خان ، به علت ضعف چشم ، سلطنت را به برادر خود ندر محمد خان واگذاشت و با جماعتى از خاصان خويش و جمعى تاجر و زائر ، عزم زيارت خانهء خدا نمود . اما هنوز امامقلى خان به سر حد نرسيده بود كه ندر محمد خان عده‌اى را بر سر او و همراهانش فرستاد . سپاهيان اوزبك بر امامقلى خان و همراهانش هجوم بردند و هر چه داشت چپاول كردند و او خود فرار كرد و خويشتن را به مرو رسانيد و مراتب را به مرتضى قلى خان قاجار حاكم آن خطه بيان داشت . خان قاجار هم گزارشى به پادشاه صفوى داد . شاه عباس ثانى فرمان داد تا حكام ايرانى از مرو تا اصفهان همه جا وى را با احترام هر چه تمامتر پذيرائى كنند . امامقلى خان خواستار زيارت آستانهء رضويهء مشهد شد .\r\nبه اين كيفيت كه « از خدام روضهء سنيه استدعا نمود كه ريسمانى در گردن آن ممتاز سلسلهء چنگيزى افكنده كشان كشان به آن آستان عرش نشان مىبردند . »\r\nوقتى امامقلى خان به تهران رسيد ، شاه عباس ثانى ، براى مزيد احترام ، مرتضى قلى خان ايشيك آقاسى باشى حاكم تهران را به مهماندارى تعيين كرده به استقبال فرستاد . امامقلى خان چون به نزديك قزوين رسيد ، شاه عباس دستور داد تا بر كنار شهر جشنى مفصل و با شكوه بر پا كنند و خود نيز تا دو فرسخ به پيشواز رفت و مهمان پير و كور خويش را درود و خوشامد گفت و او را در آغوش كشيد و ديده بوسى كرد و چند روز وى و همراهانش را در قزوين نگهداشت . آنگاه بديشان اجازت داد تا به سفر مكه روند و به حكام ايرانى سر راه نيز دستور اكيد\r\n\r\n","description":"","footnote":"","page_name":" 86 ","page_number":118},
  {"content":"\r\n\r\nداد كه در حوزهء حكومت خود از محبت و احترام دقيقه‌اى فرو گذار نشوند . « 1 » امامقلى خان در هنگام مراجعت از زيارت مكه در مدينه درگذشت و در همانجا نيز مدفون گرديد .\r\n\r\nندر محمد خان هم پناهنده شد\r\nندر محمد خان كه پس از امامقلى خان بر جاى وى نشست ، مكافات عمل خويش را ديد و پس از مدتى مجبور به فرار و پناهندگى به ايران شد . توضيح آن كه پس از جلوس ندر محمد خان بر مسند فرمانروائى ، اسفنديار خان والى اورگنج درگذشت و از او جز پسر خردسالى نماند . ندر محمد خان نوادهء خود محمد قاسم خان را بدان جا فرستاد و سرزمين اورگنج را بىرنج متصرف شد و اين امر بر استوارى كار او افزود . اما وى بسيار مال دوست و آزمند بود و هر جا در خانهء امرا و سپاهيان و رعايا چيز ارزنده‌اى سراغ مىكرد به دست تجاوز در تصرف مىگرفت . لاجرم امراى اوزبك بر او شوريدند و او فرزند خود عبدالعزيز خان را به سركوبى دشمنان فرستاد . اما امراى اوزبك عبد العزيز خان را به سوداى سلطنت فريفتند و او را وا داشتند كه بر پدر عصيان ورزد . اوزبكان نيز كه اين خبر شنيدند ، در بخارا اثاثه و اموال ندر محمد خان را به يغما بردند و او از ترس جان روى به بلخ آورد و در آن جا بسيار كوشيد تا مگر آب رفته به جوى باز آرد و بار ديگر لشكرى فراهم سازد . اما اوزبكان به نزد وى مىرفتند و پس از گرفتن پول و سلاح يا به قول محمد طاهر قزوينى « استيفاء حظ » به عبد العزيز خان روى مىآوردند . سرانجام ندر محمد خان بر آن شد كه از شاه جهان پادشاه گوركانى هند يارى طلبد . شاه جهان هم از خدا خواسته ، محمد مراد بخش فرزند خويش را با جمعى از امرا به بلخ فرستاد . سپاهيان هند به هر جا وارد شدند قلعه بانان و كوتوالان اوزبك دژها را به تصرف ايشان دادند به تصور اين كه اينان به دوستى و براى يارى ندر محمد خان آمده‌اند . سپاه هند نيز اين معنى را فوز\r\n\r\n\r\n","description":"","footnote":"\r\n( 1 ) - در كتاب عباس نامه شرح دقيقى ازين پذيرائى آمده است ( ص 39 - 32 )\r\n","page_name":" 87 ","page_number":119},
  {"content":"\r\n\r\nعظيم دانسته فتح مبين پنداشتند و همه جا از خود حاكم و صوبه‌دار و كوتوال نشاندند . ندر محمد خان وقتى از بد انديشى سپاهيان شاه جهان باخبر گرديد كه ديگر كار از كار گذشته بود . ناگزير روى به ايران آورد . درين سفر ، قتلق سلطان فرزندش و محمد قاسم سلطان نواده‌اش كه پس از اختلال احوال ندر محمد خان از اورگنج به بلخ آمده بود ، وى را همراهى مىكردند .\r\nشاه عباس ثانى ، پس از اطلاع بر اين امر ، به حق از روى « مروت و كرم و غريب نوازى و مردمى » محمد بيك يساول صحبت را با يك هزار تومان تبريزى اشرفى به استقبال مهمان خويش فرستاد و به حكام سر راه وى دستورات اكيد داد كه از « لوازم خدمتكارى و مهماندارى دقيقه‌اى فوت و فرو گذاشت ننمايند . »\r\nشرح و تفصيل اين سفر و جزئيات پذيرائى شاه عباس ثانى را از ندر محمد خان بهتر است در كتاب عباس نامه جستجو كنيم يا در كتاب تاورنيه جواهر فروش فرانسوى . درين جا فقط اشارتى گذرا بدين مطلب مىكنيم كه يكى از منازل ميرزا تقى اعتماد الدوله را جهت سكناى ندر محمد خان معين كردند . ازين منزل تا قريهء دولت آباد ، كه سه فرسخ راه بود ، همه جا زربفت و مخمل و ديبا فرش كرده بودند و از دولتخانه تا قريهء دولت آباد « دو رويه تفنگچى از سوار و پياده صف كشيده » بودند . شاه عباس ثانى و اركان دولت و خاصان به استقبال رفتند . « در ميانهء راه كه به هم رسيدند يكديگر را روى اسب در بغل گرفتند .\r\nبدين معنى كه شاه عباس ثانى به قصد پياده شدن پا از ركاب خالى كرد . اما ندر محمد خان با همه پيرى فورا از اسب پياده شد و نگذاشت كه پادشاه صفوى پياده شود و خود پيش آمد كه به رسم معمول ركاب يا زانوى شاه را ببوسد . ولى شاه عباس ثانى به اعيان اشاره كرد و همه خود را به شتاب به ندر محمد خان رسانيدند و وى را بر يكى از اسبهاى خاص شاه ايران كه زين و لگام مرصع داشت نشاندند و روى به پايتخت نهادند . شب هفدهم رمضان بساط آتشبازى مفصلى به راه انداختند تا مگر « خلوت دل آن خان والاشان كه از دخان اعمال ناهنجار هنود هنوز تيرگى اندود بود به تفرج چراغان و اعجوبه كارى استادان آتشباز ظلمت زدا و فروغ بخش گردد . » اين آتشبازى در ميدان نقش جهان صورت گرفت و شاه عباس و مهمانانش در تالار دولتخانه تماشا مىكردند و تا نيم شب مجلس ادامه داشت . چند روز بعد ، ندر محمد خان به علت پيرى و خستگى سخت بيمار\r\n\r\n","description":"","footnote":"","page_name":" 88 ","page_number":120},
  {"content":"\r\n\r\nشد و شاه عباس ثانى حكيم محمد حسين قمى طبيب را به درمان او فرستاد و خود به عيادت وى رفت .\r\nپس از بهبود ، ندر محمد خان اجازهء بازگشت خواست و تقاضاى كمك نمود . شاه عباس ثانى به بهانه‌هاى گوناگون خواست او را چند روزى بيشتر نگهدارد . ولى خان اوزبك « به جهت پريشان دماغى و شوريده حالى » اصرار در رفتن كرد . شاه عباس ثانى ناگزير هداياى فراوان از « نقود و اجناس بىكران و باد پايان صرصر نشان با زين و لجام قيمتى » به دو داد و سارو خان طالش را سردار سپاه كمكى كرده آنان را روانه گردانيد و به سرداران خراسان نيز دستور داد كه ندر محمد خان را يارى نمايند .\r\nدر رسيدن ندر محمد خان به مشهد و آوازهء قدرت سپاه ايران ، دشمنان ندر محمد خان به تكاپو افتادند و با ارسال نامه و قاصد اظهار اطاعت كردند . ولى عبد العزيز خان سر فرود نياورد و چند بار با پدر خويش به جنگ پرداخت . با اين حال ، وى در برابر سپاه ايران كه تاورنيه شمار آن را پانزده هزار سوار و هشت هزار پياده و مقدار نقدينه را شصت هزار تومان نوشته تاب نياورد . بالاخره بر اثر بروز نايابى و گرانى ، اوزبكان كس به نزد ندر محمد خان فرستادند و او را بار ديگر بر تخت سلطنت بخارا نشاندند ( 9 شوال 1055 ه . ق ) و در ازاى اين همه محبت ، وى يكى از ايالات زرخيز قلمرو خويش را به شاه صفوى وا گذاشت .\r\nاما ندر محمد خان ، پس از چندى ، بار ديگر مجبور به ترك يار و ديار گرديد و دوباره به دربار صفوى پناهنده شد . بدين معنى كه سبحانقلى خان فرزند كوچكتر وى او را محاصره كرد . ندر محمد خان عزم زيارت خانهء خدا نمود .\r\nهمين كه خبر آمدن ندر محمد خان به شاه عباس ثانى رسيد ، شاه نظر بيك زيگ را با يك هزار تومان اشرفى و هداياى فراوان جهت مهماندارى فرستاد .\r\nندر محمد خان اين بار تا سبزوار بيشتر نتوانست آمد . زيرا سخت پير بود و بيمار .\r\nازين روى ، فرستادگانى به نزد شاه عباس ثانى گسيل داشت كه بر اثر پيرى مفرط و سختى بيمارى ديگر اميد بهبود نمانده و آرزوى آن دارم كه پس از مرگ ، جسد مرا به مدينه برده دفن نمايند و با بازماندگانم آنچه شايستهء بزرگى است روا دارند . اين بار نيز شاه عباس ثانى دستور داد تا آرزوهاى او را برآورند .\r\nجنازهء وى را با بازماندگانش به اصفهان بردند و سپس به مدينه فرستادند و پس\r\n\r\n","description":"","footnote":"","page_name":" 89 ","page_number":121},
  {"content":"\r\n\r\nاز اقدام به مراسم فاتحه ، شاه عباس نامه‌اى در تعزيت به عبد العزيز خان نوشت و نامه را همراه شاه نظر بيك و بازماندگان ندر محمد خان و اموال و ماترك متوفى كه بيش از صد هزار تومان بود به تركستان فرستاد .\r\nپس از اين حادثه ، عبد العزيز خان بر سرير سلطنت ازبكان نشست و ظاهرا بعد از عقد قرارداد بين طرفين ، روابط ايرانيان و ازبكان هميشه دوستانه بوده است . تا آن جا كه روزى شاه عباس ، هنگامى كه در منطقهء زيبا و سرسبز مازندران از جامهاى گران شراب ارغوانى سرمست بود ، از همان شراب و « مخلفاتش » براى عبد العزيز خان فرستاد و عبد العزيز خان نيز مرتبا به نامه و پيام عرض احترام و سلام مىكرد و در كتاب عباس نامه مكررا ازين ارسال نامه و سفير ياد شده است .\r\n\r\n","description":"","footnote":"","page_name":" 90 ","page_number":122},
  {"content":"\r\n\r\n\r\nروابط ايران با هندوستان\r\nاقدام زشت على مردان خان « 1 » پسر گنجعلى خان زيگ در واگذارى قندهار به شاه جهان پادشاه گوركانى هند موجب سردى و درستتر بگوييم قطع روابط ايران و هند شد . به طورى كه چند سال بين دو دولت ايران و هند نه سفيرى رفت و آمد كرد و نه نامه‌اى مبادله شد . تا اين كه در سال 1056 شاه جهان اين سكوت و سردى را به يك سو نهاد و سفيرى به نام جان نثار خان به ايران فرستاد . در اين خصوص محمد صالح كنبو در كتاب « عمل صالح » كه به شاه جهان نامه نيز شهرت دارد چنين آورده است :\r\n« هر چند ابواب مكاتبت و مراسلت از رهگذر بىروشى و انديشه‌هاى بىجاى شاه صفى مسدود شده بود ، با وجود كمال استغنا و بىنيازى ، به مقتضاى مروت ، نخواستند كه سلسلهء دوستى قديم اين دو دودمان عالىشان يكبارگى گسيخته شود ، لاجرم هجدهم صفر جان نثار خان را به عنايت خلعت مرصع و دو اسب عالى نژاد با ساز طلا و فيل سربلند ساخته با گرامى نامه متضمن مراسم تعزيت شاه صفى و تهنيت جلوس داراى حال ، شاه عباس كه به نام جد خود مسمى است و به امر اشرف ، سعد الله خان انشا نموده بود رخصت ايران نمودند و حكم شد كه متكفلان مهمات سر كار گردون آثار طلب دو سالهء او و همراهان او نقد از خزانهء\r\n\r\n\r\n","description":"","footnote":"\r\n( 1 ) - در خصوص على مردان خان و علت وحشت وى از شاه صفى و التجاى وى به شاه جهان ، رجوع شود به شرح زندگانى شاه صفى در همين كتاب و ديگر مراجع .\r\n","page_name":" 91 ","page_number":123},
  {"content":"\r\n\r\nعامره تنخواه كنند و يك لك روپيه مرصع آلات و دولك و پنجاه روپيهء ديگر تنسوقات و پنج هزار پارچه امتعهء نفيسهء ممالك محروسه به رسم ارمغانى ارسال يافت » . درين كتاب متن نامهء شاه جهان نيز آمده است .\r\nخافى خان در منتخب اللباب ميزان هداياى شاه جهان را « جواهرات و امتعهء مرصع به قيمت صد و پنجاه هزار روپيه و پارچه‌هاى نفيس بافتهء كشمير و بنگال و احمد آباد به ارزش دويست هزار روپيه ، نوشته است . همانطور كه گذشت ، ظاهرا غرض او از فرستادن اين سفير كه از مردم متشخص هند و صاحب منصب سه هزارى بود بيان تسليت مرگ شاه صفى و تهنيت جلوس شاه عباس ثانى بود .\r\nاما باطنا جهت اظهار اين مطلب بود كه اگر على مردان خان قندهار را به دست فرستادگان پادشاه گوركانى هند داده از ترس جان خويش در قبال حاسدان و غرض ورزان بوده نه جاه طلبى و آزمندى . ضمنا شاه جهان درين نامه خواستار آن شده بود كه به محمد على فرزند ارشد على مردان خان اجازه داده شود تا نزد پدر خويش به هند رود . پر واضح است كه اين امر يك نيرنگ سياسى و ديپلوماتيك بود . زيرا اجازهء شاه عباس ثانى تلويحا به رسميت شناختن الحاق قندهار به سرزمين گوركانيان هند بود .\r\nهنوز جان نثار خان به اصفهان نرسيده بود كه پادشاه هند دو نفر ديگر را به نامهاى ارسلان بيك و مير عزيز به عنوان فرستادگان سياسى به ايران فرستاد .\r\nشاه عباس ثانى ، همين كه جان نثار خان وارد ايران شد ، ميرزا محسن اصفهانى را به سمت مهماندارى برگزيد و او را با « مبلغى خطير به جهت اخراجات ايلچى و توابع و لواحق و اسب تازى بازين و لجام و يراق و خلاع فاخره » به استقبال فرستاد . ميرزا محسن از طريق يزد به راه افتاد و در طبس به سفيران هند رسيد و به اتفاق ارسلان بيك و جان نثار خان به اصفهان در آمد ( 5 ذى الحجه سال 1056 ه . ق جان نثار خان و ديگر فرستادگان دربار هند ، چند روز بعد ، در روز عيد قربان ، به حضور شاه صفوى رسيدند . جان نثار خان هدايا را تقديم داشت و ارسلان بيك نيز ز جانب مخدوم خويش شمشيرى مرصع به الماس و جواهرات گرانبها به شاه صفوى پيشكش نمود . مير عزيز نامه‌اى همراه داشت براى ندر محمد خان امير ازبك كه پس از نوميدى از باز پس گرفتن بلخ از دست سپاهيان هند به ايران پناهنده شده بود . اما شاه عباس ثانى صلاح ندانست كه آن نامه به ندر محمد خان داده\r\n\r\n","description":"","footnote":"","page_name":" 92 ","page_number":124},
  {"content":"\r\n\r\nشود . ارسلان بيك نامه‌اى از شاه جهان براى شاه عباس ثانى آورده بود مشعر بر فتح بلخ و شرح غلبهء سپاهيان هند بر ازبكان .\r\nشاه عباس ثانى سفيران دولت هند را احترام و محبت فراوان كرد .\r\nجان نثار خان نيز با استفاده از عنايات پادشاه صفوى خواستار آن شد كه شاه عباس ثانى از تعرض به قندهار خوددارى كند . اين نكته از بيان محمد طاهر قزوينى وقايع نگار رسمى شاه عباس ثانى بر مىآيد كه در عباس‌نامه نوشته است « به نويد عدم تعرض الگاى هندوستان و سالم بودن آن در يوزه‌گر احسان شد »\r\nظاهرا شاه عباس ثانى هيچ قولى به سفير دولت گوركانى هند نداده بلكه وى را نوازش و محبت فراوان كرده و حتى وى را به همراه خويش به شكار برده بى آن كه كلمه‌اى در باب سر ضمير خويش به دو گفته باشد . پس ازين تشريفات ، سفير را اجازهء بازگشت داد و اوتار خان را مأمور ساخت تا به همراه جان نثار خان به هند رود . جان نثار خان را نيز در نهايت « خرمى و خشنودى » روانه گردانيد و از نقد و جنس درين رفت و آمد پانزده هزار تومان بخشيد .\r\nاما اين رفت و آمدها تأثيرى در تصميم شاه عباس ثانى نداشت . زيرا در همين سال ، شاه عباس ثانى منصب سپهسالارى ايران و حكومت ناحيهء عليشكر ( همدان و نهاوند ) را به مرتضى قلى خان قاجار كه پيش ازين مدتى حكومت مرو و زمانى حكومت مشهد را داشت واگذاشت و در سال هفتم سلطنت خود عازم فتح قندهار شد و از بسطام نامه‌اى به همراه شاهقلى بيك ولد مقصود بيك براى پادشاه گوركانى هند فرستاد و خواستار آن شد كه شاه جهان سريعا قندهار را به دولت ايران برگرداند .\r\nروز سوم رجب ، شاه عباس از بسطام به راه افتاد و در هفتم ماه شعبان پياده به مشهد آمد و به زيارت حضرت رضا ( ع ) رفت و روز 23 شعبان ، طبق دستور شاه ، اردو به سوى قندهار حركت كرد . درين جا بود كه شاهزاده سلطان بلاغى نيز از قزوين آمده خواستار همراهى با اردو گرديد . شاه صفوى روز بيستم شوال به هرات رسيد و جمعهء هفتم ذى القعده از هرات بيرون آمد و روز دوازدهم به فراه و روز جمعه دهم ذى الحجه به كنار قندهار رسيد و در باغ عباس‌آباد كه گنجعلى خان زيگ به ياد مخدوم خود شاه عباس اول بنا نهاده بود منزل گرفت . روز سه‌شنبه دوازدهم محرم سال 1059 تا قلعهء بست همه جا\r\n\r\n","description":"","footnote":"","page_name":" 93 ","page_number":125},
  {"content":"\r\n\r\nبه دست ايرانيان افتاد و پر دل خان حاكم بست را قزلباشان « با پانصد نفر اسير و هزار و پانصد سر و فيل و نقاره‌خانه » به حضور شاه عباس آوردند .\r\nروز يك‌شنبه دوم محرم سال 1059 حمله به قندهار آغاز گرديد و سرانجام پس از ارسال نامه و اتمام حجت و دادن تأمين به قلعگيان روز پنج‌شنبه سيزدهم محرم ، دولت خان حاكم قندهار و همراهانش از شهر بيرون آمده و به حضور شاه عباس رسيدند و روز يك‌شنبه 16 محرم ، شاه عباس ثانى به قندهار وارد شد و در ساعتى سعد به نامش سكه زدند و خطبه خواندند . اسد الله خان حاكم زمين داور نيز درين اوقات زمين داور را به سارو خان طالش يكى از سرداران ايران تسليم نمود . شاه عباس ثانى همگى امراى گوركانى را اجازه داد تا به كشور خود بازگردند و حتى عده‌اى از سپاهيان قزلباش را مأموريت داد تا ايشان را به غزنين رسانند كه « مبادا جهال قزلباش به ايشان آسيبى رسانند » سپس قلعهء قندهار را به مهراب خان حاكم استرآباد داد و روز 23 محرم از قندهار بيرون آمده در نهم ربيع الثانى وارد هرات شد . « 1 »\r\nفتح قندهار ، پس از آن شكستهاى شاه صفى در برابر تركان و كشتار مردم تبريز به فرمان مراد چهارم ، آن هم به دست شاه جوانى كه سنش از شانزده نمىگذشت بار ديگر در قلب مردم ايران شور و نشاطى پديد آورد و يك بار ديگر دلها به آرزو و اميد گرم و روشن شد . مردم شعرها گفتند و ماده تاريخها ساختند و شاديها كردند . از جمله ماده تاريخهائى كه ساخته شد عبارت بود از « بود اولين فتح صاحبقرانى » كه مرتضى قلى خان قورچى ساخته بود و ديگر « آمد كليد مملكت هند قندهار » و « على مىگشايد در قندهار » و « دست ولايت مدد نمود » . حتى يكى از شعرا به طريق تعميه چنين يافته بود كه\r\n دم تيغ شه و سر خرم * هر دو در هند مىرسند به هم \r\nمنظور از دم تيغ حرف ت است برابر با 400 و منظور از سر خرم حرف خ است برابر با 600 و جمعا هزار كه چون با هند ( ه ن د ) يعنى 59 جمع شود عدد 1059 بيرون مىآيد . اما ازين ماده تاريخها مهمتر از همه همان است كه\r\n\r\n\r\n","description":"","footnote":"\r\n( 1 ) - شرح دقيقى ازين وقايع همراه با تفضيلى تمام در باب قلعهء قندهار در كتاب عباس نامه آمده است و تاريخ دقيقى به ماه و روز از اين حوادث در تاريخ صفويان تاليف ملا كمال منجم .\r\n","page_name":" 94 ","page_number":126},
  {"content":"\r\n\r\nمحمد على صائب تبريزى ساخته « از دل زدود زنگ الم فتح قندهار » ، در قصيدهء مفصلى به مطلع :\r\n صبح ظفر ز مطلع دولت شد آشكار * طى شد بساط ظلمت ازين نيلگون حصار \r\nبارى همين كه شاه عباس بازگشت « 1 » ، شاه جهان به تصور آن كه شاه برگشته و ديگر كسى از ايرانيان در قندهار نمانده ، فرزند ارشد خود اورنگ زيب را به سوى قندهار فرستاد با جمعى فراوان از لشكريان و امراى معتبر مانند سعد الله خان وزير و بهادر خان سپهسالار و رستم خان دكنى و چند نفر از راجگان و خود نيز با وليعهد خويش دارا شكوه وارد كابل گرديد . اورنگ زيب قندهار را در محاصره گرفت و چند تن از اميران سپاه را به محاصرهء بست فرستاد . شاه عباس كه چنين امرى را پيش بينى كرده بود دستور داده بود كه لشكريان از خراسان پراكنده نشوند ، بىدرنگ به سرداران خويش من جمله سپهسالار دستور داد تا براى دفع دشمن به قندهار و بست روى آورند . سپاه ايران ، سربازان گوركانى را كه براى تصرف نواحى فراه و بست و زمين داور رفته بودند درهم شكستند و اورنگ زيب كه سپهسالارش بهادر خان درين جنگها كشته شده بود از قندهار دست كشيده به هند بازگشت ( 9 رمضان 1059 ه . ق ) . شاه عباس نيز پس از زيارت بقعهء حضرت ثامن الائمه به اصفهان مراجعت نمود ( 28 شعبان 1060 )\r\nدو سال بعد ، بار ديگر اورنگ زيب به قندهار لشكر كشيد . اوتارخان بيگلر بيكى هرات مراتب را گزارش داد . شاه عباس ثانى عليقلى خان سپهسالار را فرمان داد كه سوى خراسان رود تا ارودى شاهى به دنبال وى حركت كند .\r\nاين بار محاصرهء قندهار هفتاد و يك روز طول كشيد . ولى هنديان باز هم از تسخير قندهار عاجز ماندند و همين كه خبر نزديك شدن سپاه ايران را شنيدند\r\n\r\n\r\n","description":"","footnote":"\r\n( 1 ) - شاه عباس ثانى پس از فتح قندهار ، فرستاده‌اى به نام شاه وردى بيك نزد شاه جهان فرستاد تا شرح و علت حملهء شاه عباس ثانى را بازگويد . شاه جهان وى را با عدم رضايت پذيرفت و با دادن ده هزار روپيه اجازهء بازگشت داد و شاهقلى بيك را نيز اجازهء مرخصى داد . بى آن كه وى را به حضور پذيرفته باشد . فتح قندهار و پيشامد جنگ ديگر محلى براى اقدامات ديپلوماتيك باقى نگذاشت و دوباره روابط سياسى بين ايران و هند قطع شد و تا شاه جهان زنده بود ، ديگر بين ايران و هند سخنى جز به زبان توپ و تفنگ در ميان نيامد .\r\n","page_name":" 95 ","page_number":127},
  {"content":"\r\n\r\nبازگشتند ( 1062 )\r\nبه نظر مىرسد كه شاه جهان به تصرف قندهار سخت مشتاق بود و شايد هم حيثيت سياسى خود را در گرو تصرف اين شهر مىدانسته است . زيرا با وجود شكستهاى مكررش ، باز هم محمد دارا شكوه را به اتفاق سعد الله خان وزير و رستم خان دكنى سپهسالار با توپها و فيلهاى فراوان روانهء قندهار ساخت .\r\nدارا شكوه به محاصرهء قندهار و كندن خندق و بريدن نقب و سنگر پرداخت . در جمادى الثانى 1063 خبر آمدن وى به شاه عباس ثانى رسيد . وى در آن هنگام در مازندران بود و مدتها بود كه توبه را شكسته و در پاى خم نشسته بود . اما همين كه خبر آمدن سپاه دشمن را شنيد ، بىدرنگ فرمانى به نام بختان بيك « 1 » غلام خاصهء شريفه صادر كرد كه با جمعى از سپاهيان خود در هرات و جمعى از امراى خراسان به قندهار رود . ضمنا منوچهر خان بيگلربيكى استرآباد را نيز مأمور كرد كه قبل از عليقلى خان سپهسالار روانهء قندهار شود . درين ميان از ساير نقاط كشور نيز قشون خواست و خود از راه فيروز كوه و هزار جريب به بسطام رفت . دارا شكوه از شنيدن خبر آمدن سپاه قزلباش و خاصه حركت شاه ايران به سمت خراسان به وحشت افتاد و رستم خان را با سوار و پياده و چند فيل روانهء بست ساخت تا از وضع راهها با خبر باشد و بست را در صورت امكان تصرف كند . او نيز به محاصرهء بست نشست . ولى در برابر سپاه قزلباش كه به تدريج از اطراف مىرسيدند ، وى توفيقى نيافت و همين كه خبر رسيدن عليقلى خان سپهسالار به دارا شكوه رسيد ، وى همراه امرا و سپاهيان خود به هند بازگشت . عليقلى خان جمعى را به دنبال سپاهيان هند فرستاد . اينان جمعى را كشته و اموال بسيار من جمله دو فيل به غنيمت گرفتند . تازه اردوى شاه عباس از بسطام به راه افتاده بود كه خبر فتح قزلباش رسيد و شاه عباس دستور داد تا سپهسالار قلعهء قندهار را مرمت كند و خندقها و سنگرها را هموار سازد و به اصفهان برود .\r\nچنين بود پايان تعرض گوركانيان هند به قندهار كه با شكست و ناكامى آنان پايان يافت . اما روزگار نشيب و فراز بسيار و بازيهاى فراوان دارد و چرخ بازيگر هر دم بازى ديگر مىكند . بسى بر نيامد كه شاه جهان در پايان عمر ، شاهد جنگ و ستيز فرزندان خويش با يكديگر گرديد و سرانجام خود نيز اسير پنجهء\r\n\r\n\r\n","description":"","footnote":"\r\n( 1 ) - در متن فتح نامه‌ها نام اين شخص دقنان بيك آمده\r\n","page_name":" 96 ","page_number":128},
  {"content":"\r\n\r\nاورنگ زيب فرزند خويش شد . توضيح آن كه شاه جهان در آخر عمر پير و خسته دل و ناتوان شده بود و ديگر نمىتوانست به مشاغل سلطنت توجه كند . ناچار دارا شكوه وليعهد ، پدر را در تخت روان به شهر آگره منقل ساخت . اين امر موجب شد كه خبر مرگ وى در سراسر هند منتشر گردد . از اين روى فرزندان وى ، هر يك در انديشهء سلطنت و ماخولياى سرورى افتادند . سلطان محمد شجاع در بنگاله و اورنگ زيب در حدود دكن و مراد بخش در گجرات طبل خودسرى كوفتند . مراد بخش بندر سورت را تصرف كرد و خطبه و سكه به نام خويش نمود و جانب تشيع گرفته روى سكه‌ها را به نام ائمهء هدى مزين ساخت و حكيم كاظماى قمى را كه خطاب « تقرب خانى » بخشيده بود با نامه‌اى حاكى از استمداد و استعانت به دربار صفوى فرستاد . اورنگ زيب ، پس از شنيدن اين اخبار ، كس نزد مراد بخش فرستاد و سلطنتش را تهنيت گفت و پيمان بست و سوگند خورد كه به دلخواه از سلطنت قطع علاقه كرده همين قدر كه « به طريق ملازمان در خلع دارا شكوه با او اتفاق ورزد و در تشييد قواعد سلطنت او كوشش نمايد بعد از آن كه ازين شغل فارغ شود روانهء زيارت مكهء معظمه شده به عبادت اشتغال نمايد .\r\nمشروط بر آن كه سلطان محمد ولد او به جاى او منصوب گشته در ملازمت بوده باشد . « اما اين جمله همه دروغ و تزوير بود . زيرا همين كه دارا شكوه و پسرش سليمان شكوه مغلوب و منهزم شدند و مرادبخش و اورنگ زيب فاتحانه به شهر آگره در آمدند و اثاثه و اندوختهء پدر را متصرف شدند ، اورنگ زيب پسر خود محمد را به محافظت شاه جهان گذاشته و از مراد بخش درخواست كرد كه او را سردارى قشون دهد تا به جنگ دارا شكوه كه به لاهور پناهنده شده بود برود .\r\nمراد بخش نيز درخواست او را پذيرفت . بعد از دو سه روز ، اورنگ زيب اعلام داشت كه جمعى از راجگان به اطاعت دارا شكوه آمده‌اند و لازم است پادشاه نيز بدين سوى آيد . زيرا راجگان به محض شنيدن خبر آمدن پادشاه از دارا شكوه بريده به سوى وى روى خواهند آورد . مرادبخش سخنان ناصحان را نشنيد و بر قول و سوگند اورنگ زيب اعتماد كرده پيش وى رفت . ولى شب هنگام كه به قصد اداى نماز سلاح به يك سو نهاده بود ، گماشتگان اورنگ زيب او را گرفته در قلعه زندانى كردند . درين فاصله حكيم كاظما به ايران رسيده و نامهء مراد بخش را تسليم دربار صفوى كرده بود . شاه عباس ثانى هم دستور داده بود كه هزار تفنگچى\r\n\r\n","description":"","footnote":"","page_name":" 97 ","page_number":129},
  {"content":"\r\n\r\nكماندار از راه دريا به فرماندهى زمان خان بيك ولد كلبعلى خان روانهء بندر سورت گردند و درين باب دستوراتى هم به نام وزراى فارس و لار و حكام جهرم و بندر عباس صادر كرده بود كه تفنگچيان مزبور را از ايلات آن حدود سرانجام نموده روانه سازند . حتى به شاهزاده سلطان بلاغى دستور داد كه به قزوين رود و تهيهء اسباب سفر ببيند كه وقتى پادشاه صفوى روانهء سفر شود وى نيز در ركاب باشد . شاه عباس ظاهرا بدين سفر جنگى و سياسى شوق فراوان داشته است . به طورى كه رنگ پرچم هر يك از قسمتهاى قشون و حتى حاملين پرچم يا به اصطلاح آن روز « اعلام ظفر انجام عساكر منصوره » را معين كرده و اعتبار هزينهء قشون را نيز مشخص ساخته بود كه « محصلان نقد نموده نقل خزانهء عامره نمايند كه درين سفر ميمنت اثر صرف مواجب و انعام غازيان و ساير امور ضروريه شود . » . در اين راه دربار صفوى چنان در تب و تاب بود كه قوللر آقاسى كه مأمور اين سفر بود ، به اصفهان وارد نشد و در باغ قوش خانه منزل كرد و شاه عباس ثانى خود بديدن او رفت . اما در رسيدن قوللر آقاسى ، عريضهء ذو الفقار خان حاكم قندهار رسيد كه شاه جهان مرده و مراد بخش بدست اورنگ زيب گرفتار شده است . اين اخبار موجب شد كه آن همه تهيه و تدارك بىفايده گردد . شاه عباس حكيم كاظماى ايلچى را رخصت مراجعت داد . ولى ايلچى بيچاره كه ديگر راهى به سوى هند نداشت به ناچار در قم مقيم گرديد .\r\nپس ازين وقايع ، چون به قول ميرزا طاهر قزوينى ، اورنگ زيب پادشاه هند « همواره طالب تجديد مراسم دوستى بود و اظهار خواهش آن به مسامع باريافتگان سرادقات جاه و جلال مىرسيد » شاه عباس ثانى « جهت تأسيس اين بناى رفيع الشان بوداق سلطان چوله حاكم سميرم ولد قلندر سلطان تفنگچى آقاسى و توپچى باشى را به رسم حجابت تعيين فرمود » و نامه‌اى مشتمل بر تهنيت جلوس به دو نوشت . وقتى بداق سلطان براى عزيمت بدين سفر از اصفهان به كنار زاينده رود نقل نمود ، شاه عباس ثانى خود به چادر او رفت و بداق سلطان « بعضى از اسباب سفر خود را كه سرانجام نموده بود از اسبان تازى مزين به لجامهاى مرصع و زينهاى طلا و اشتران آراسته به جلهاى زربفت و خدمتكاران و تفنگچيان ملبس به لباس فاخره به نظر شاه رسانيد و روانهء هند شد . ارزش اين هدايا را « چهار لك و دو هزار روپيه » نوشته‌اند . من جمله مرواريدى غلطان به وزن\r\n\r\n","description":"","footnote":"","page_name":" 98 ","page_number":130},
  {"content":"\r\n\r\n37 قيراط كه « جوهريان هندوستان آن را به شصت هزار روپيه قيمت نمودند . »\r\nبا اين همه ، اين سفارت به تحكيم روابط دو كشور كمكى نكرد . زيرا اورنگ زيب سفير ايران را مجبور كرد به رسم و تورهء مغول زانو زند و تعظيم كند « 1 » .\r\nمتقابلا وقتى دربار هند نيز سفيرى به ايران فرستاد ، شاه عباس با او به تحقير و توهين تمام رفتار كرد . شاردن كه خود اين سفير را ديده و از جانب شاه ايران با وى ملاقات و مذاكره كرده شرح ارزنده‌اى به دست مىدهد :\r\nدر نخستين بارى كه من در دربار ايران حضور يافتم ، سفيرى از جانب مغول كبير ( اورنگ زيب ) در آن جا ديدم . به نظر من وى چنان خدم و حشمى داشت كه هيچ سفيرى نداشت . تا آن موقع اورنگ زيب سفيرى به ايران نفرستاده بود . گر چه شاه ايران هنگام تاجگذارى وى به سال 1660 / 1071 ه سفيرى به نزد وى فرستاده بود . سفير هند در سال 1663 م ، با همراهان خود مركب از هشت هزار انسان و چهارپاى ( تقريبا همگى شتر ) ، به ايران وارد شده بود . او شش ماه در راه بود تا به ايران رسيد و نه ماه نيز انتظار كشيد تا شرفياب شود . هدف سفر وى تقاضاى شهر نظامى قندهار بود . با اين كه سفير در حدود چهار ميليون فرانك هديه براى شاه آورده بود ، نيمى نقد و نيمى پارچه و جواهر و دو ميليون نيز براى مخارج خود داشت ، شاه ايران تمام مخارج اين جمع كثير را پرداخت و براى نشان دادن اين امر ، پول نقدى را كه سفير از جانب مخدوم خويش پيشكش كرده بود نپذيرفت و يك روز بعد از پذيرفتن سفير هديه‌اى به ارزش پانصد هزار اكو - كه دو ثلث آن پول نقد بود - براى سفير فرستاد . اما سفير هم\r\n\r\n\r\n","description":"","footnote":"\r\n( 1 ) - با اين حال در منابع هندى آمده كه در موقع باريابى به حضور اورنگ زيب ، خلعت خاص و خنجر مرصع و پان دان زرين به سفير ايران عنايت شد و پس از تقديم هدايا ، اورنگ زيب مبلغ 60 هزار روپيه و يك فيل به دو بخشيد و در روز عيد قربان نيز مقاديرى طلا و در موقع صدور مرخصى صد هزار روپيه . به طورى كه جمعا از نقد و جنس پانصد هزار روپيه عايد سفير ايران شد و پنجاه هزار روپيه به همراهانش رسيد ( رك مقالهء « نمايندگان سياسى ايران و هند در زمان صفويان و بابريان » به قلم سيد حيدر شهريار نقوى ، مجله بررسيهاى تاريخى سال 7 شمارهء 6 و كتاب روابط هند و ايران تاليف رياض الاسلام از انتشارات بنياد فرهنگ ايران )\r\n","page_name":" 99 ","page_number":131},
  {"content":"\r\n\r\nنپذيرفت و بقيهء هدايا عبارت بود از قالى ، جواهر ، پارچه زربفت و چهل اسب گرانبها . رفتار شاه با اين سفير توهين آميز بود . من جمله در هنگام شرفيابى سر او را در ضمن تعظيم به زمين فشرده نگهداشته بودند كه بيشتر در حال كرنش مانده باشد . شاه او را با خود به گردش برده و واداشته بود كه پشت سر اسب وى پياده در لجن زار حركت كند و به عنوان تحقير ريش او را به چنگ گرفته و فشرده بود و مخدوم او را شاه سياهان و شاه پدركش و برادركش خوانده ( ج 8 ص 359 - 357 ترجمه محمدلوى عباسى )\r\nشاه عباس ازين سفير كه مردى موقر و سالخورده بود و تربيت خان نام داشت در آخرين جلسه نيز نگذشت و باز به او توهين كرد . بدين معنى كه چون اورنگ زيب در روى سكه‌هاى طلا و نقرهء خود به ترتيب كلمات « مهر » و « بدر » را درين شعر آورده بود :\r\n سكه زد در جهان چو مهر ( بدر ) منير * شاه اورنگ زيب عالم گير \r\nشاه عباس از سفير پرسيد كه آيا سكه‌اى از مخدوم خويش دارد و چون سفير پاسخ مثبت داد ، شاه از او خواست كه نقش روى سكه را بخواند . سفير هم اطاعت كرد .\r\nدرين هنگام مشعلدارى كه پهلوى سفير بود ، ظاهرا بر حسب تصادف ، پايش لغزيد و ريش بلند و سياه او را سوزاند . خنده در گرفت و شاه هم گفت اهميتى ندارد . چيزى نشده . سلمانى فراوان است . آنگاه رو به سفير كرده گفت : در حقيقت روى سكه بايد چنين باشد\r\n سكه زد در جهان به قرص پنير * اورنگ زيب برادركش پدرگير « 1 » \r\nسپس فرمان داد كه سكه‌ها را لگدكوب كردند . با اين حال روز بعد چهل اسب زيبا براى سفير فرستاد كه به ارباب خود بگويد اسبها را از اين جهت برايش فرستادم كه نداشتن و كمبود اسب را بهانه نكند و به جنگ پيش آيد . اورنگ زيب هم سفير خود را نخست سياست كرد كه چرا تحمل اينهمه خوارى كرده سپس دستور داد تا اسبهاى بيچاره را در محلات نزديك خانه‌هاى ايرانيان سر بريدند و بقيهء هدايا را در ملاء عام آتش زدند . آنگاه فرمان داد كه كليهء روابط تجارى هند با ايران قطع شود و كشتيهاى هندى ديگر به بنادر ايران نروند .\r\n\r\n\r\n","description":"","footnote":"\r\n( 1 ) - سير المتاخرين غلامحسين طباطبائى . ظاهرا اين همان مطالبى است كه شاردن نوشته منتهى به گونه‌اى ديگر\r\n","page_name":" 100 ","page_number":132},
  {"content":"\r\n\r\nشاردن نوشته است كه در سال 1664 / 1075 شاه عباس سفيرى به نام نجفقلى خان به هند فرستاد تا رسيدن تربيت خان را اعلام كند و همراه او مقدارى خربزه و ميوه‌هاى ديگر براى اورنگ زيب فرستاد ، اورنگ زيب نخست سفير را احترام كرده و به لطف و مرحمت اجازهء مراجعت داد . همين كه نجفقلى خان بازگشت و خبر رفتار زنندهء شاه عباس با سفير هند تربيت خان به گوش اورنگ زيب رسيد ، وى دستور داد كه نجفقلى خان را از نيمه راه باز گرداندند و همه خربزه‌ها و ميوه‌هاى ديگر را به محل سكونت وى پرتاب كردند ( ج 8 ص 55 ترجمه )\r\nخاتون آبادى در وقايع سال 1076 مىنويسد :\r\n« در اين سال ، بعد از رفتن تربيت خان ، شاه عباس ثانى خربزه فرستاد براى پادشاه هند و نجفقلى خان مقرر شد كه خربزه را ببرد و شاه عباس ثانى در حوالى دامغان بيمار شد كه نجفقلى خان از خربزه بردن برگشت و در على بلاغى حوالى دامغان داخل اردوى معلى شد . » در همين بيمارى بود كه شاه عباس ثانى از على بلاغى به دامغان رفت و در باغ خسروآباد فوت شد . ( وقايع السنين و الا عوام ص 524 )\r\n\r\n","description":"","footnote":"","page_name":" 101 ","page_number":133},
  {"content":"\r\n\r\n\r\nروابط با تركان عثمانى\r\nشاه عباس ثانى از سال 1052 هجرى سلطنت كرد تا 1077 ه . اين مدت بيست و پنج سال مصادف است با سلطنت سلطان ابراهيم پادشاه عثمانى ( 1058 - 1049 ) و سلطان محمد چهارم ( 1099 - 1058 ه )\r\nشاه عباس ثانى ، در همان سال جلوس خود ، مقصود خان را به سفارت استانبول فرستاد تا خبر جلوس مخدوم خود را اعلام نمايد و ضمنا از سلطان عثمانى بخواهد كه قلعهء نظامى مليت را در حدود وان ويران سازد .\r\nمقصود خان با صد و پنجاه نفر روى به استانبول نهاد . شاه ايران هدايائى بدين شرح براى سلطان ابراهيم خان همراه اين سفير فرستاده بود :\r\nشصت توپ زرى ، چند توپ مخمل گلدار ، شصت و پنج توپ اطلس زرى ، هفتاد و پنج توپ پارچهء نازك براى عمامه ، هفتاد و چهار توپ تافته ، هفت شيشه پر از مشك و عنبر ، سى و چهار تيغه شمشير ، بيست و هشت كمان ، شصت پارچه ظروف چينى ، بيست و شش قطعه قالى ، پنجاه شتر با اسباب طلا ، چهارده راس اسب عربى ،\r\nدر همان هنگامى كه اين هيات سفارت در استانبول اقامت داشت ، سلطان ابراهيم خان صاحب پسرى شد به نام محمد و اين پسر همان است كه بعدها به نام محمد چهارم به سلطنت رسيد .\r\nپس از جنگهاى ممتد ، متعاقب عهدنامه زهاب ( 1049 ه . ق ) دو كشور ايران و عثمانى مىكوشيدند كه صلح را به خوبى حفظ كنند . خاصه آن كه دولت عثمانى درين روزگار ، علاوه بر دشمنان هميشگى خويش يعنى آلمانها و ونيزيها ، با دشمن سرسخت و تازه نفس ديگرى چون روسيه روبه‌رو بود . درين ميان دولت ايران صميمانه به صلح فى ما بين وفادار ماند و با آن كه فرصتهاى مناسبى هم\r\n\r\n","description":"","footnote":"","page_name":" 102 ","page_number":134},
  {"content":"\r\n\r\nپيش آمد ، دربار صفوى هرگز انديشهء عهدشكنى به دل راه نداد و با همه نقض عهدى كه تركان عثمانى درگذشته روا داشته بودند ، شاه عباس ثانى هرگز در صدد بهانه‌جويى براى شكستن پيمان بر نيامد . بلكه همواره كوشيد كه دولت عثمانى را از جانب ايران آسوده خاطر نگهدارد . كما اين كه وقتى در سال 1053 ه ايلچى دولت ترك به نام يوسف آغا به دربار ايران رسيد و پس از گذراندن هدايا ، در اظهار دوستى و استحكام صلح بين ايران و عثمانى بيش از حد مبالغه كرد ، شاه صفوى به دو آرامش بخشيد كه خاطر جمع دارد كه از جانب ما اقدام به جنگ ديگرى نمىشود .\r\nسلطان ابراهيم خان يك بار ديگر هم سفير به دربار ايران فرستاد و آن موقعى بود كه شاه عباس ثانى قصد سفر قندهار داشت . ظاهرا پادشاه عثمانى از اقدامات دولت ايران در جمع آورى و نقل و انتقال سپاه نگران شده بود كه مبادا شايعهء حركت سپاه به قندهار پوششى براى حمله به مرزهاى عثمانى باشد .\r\nازين رو با شتاب سفيرى به ايران فرستاد به عنوان تقاضاى فيل و اندكى بعد هم سفيرى ديگرى گسيل داشت كه اگر سفير نخستين نرسيده باشد ، اين ديگرى به حضور سلطان مشرف گردد . شاه عباس ، كه در بسطام سفير ترك را به حضور پذيرفته بود ، دستور داد تا نامه‌اى مشعر بر مراتب دوستى به سلطان عثمانى نوشتند و آن نامه را همراه محمدقلى بيك ولد قاسم بيك بورون به مرافقت ايلچى مزبور به استانبول فرستاد و ضمنا مقرر ساخت تا فيلى را كه در قزوين بود ، با جل مخمل زربفت و ساير اسباب تكلف و چند نفر فيلبان ، بر سر راه ايلچى مزبور حاضر سازند ، كه با سفيران دو دولت به استانبول ببرند .\r\nدر سال 1063 در بصره آتش فتنه بالا گرفت . ولى دولت ايران جانب عهد و پيمان را رعايت كرده دخالت ننمود . توضيح آن كه در سال 1005 ه اميرعلى حاكم بصره به مناسبت ضعف تدبير و ناتوانى از ادارهء قلمرو خويش ، ايالت بصره را در مقابل هشت كيسهء طلا به افراسياب منشى خويش بخشيد به شرط آن كه از دولت عثمانى اطاعت كند . افراسياب تا سال 1012 كه درگذشت همواره سرگرم مطيع ساختن افراد قبايل اطراف بود . پسرش اميرعلى ( على پاشا ) به جاى وى نشست . وى همان است كه در سال 1036 شهر بصره را در برابر حمله و محاصرهء صفى قلى خان حفظ كرد چندان كه عمر شاه عباس اول به سر رسيد و\r\n\r\n","description":"","footnote":"","page_name":" 103 ","page_number":135},
  {"content":"\r\n\r\nمحاصرهء بصره پايان يافت . اميرعلى در سال 1057 درگذشت و پسرش اميرحسين كه چونان حكام ديگر مردى ستمگر و سختگير بود حكومت يافت . وى همچون پدر و جد خويش اطاعت چندانى از دربار عثمانى نداشت و بلكه خود را مستقل مىپنداشت .\r\nاميرحسين با دشمنى دو تن از عموهاى خود ، احمد بيك و فتحى بيك ، رو به رو گرديد . اين دو به استانبول رفتند و فرمانى داير بر عزل امير حسين و تصرف پاشاى بغداد در امور بصره گرفتند . حسين پاشا بدوا » از عموهاى خود دلجويى كرد و آنان را به بصره دعوت نمود . اما چندى بعد دوباره اختلاف ظاهر شد و امير حسين يا به اصطلاح تركان حسين پاشا آن دو را بالاجبار به كشتى نشاند و به هندوستان فرستاد . اما آنان به هر نحو كه بود بازگشتند و به پاشاى بغداد پيوستند . پاشاى بغداد كه همواره آرزوى تصرف بصره در دل داشت فرصت را غنيمت شمرد و با توپ و تفنگ به سوى بصره شتافت . حسين پاشا عريضهء بندگى به شاه عباس نوشت و تقاضا كرد كه شهر بصره را به تصرف سپاهيان ايران دهد . اما شاه عباس ثانى براى رعايت عهد و پيمان ازين كار خوددارى كرد . حسين پاشا نيز دست از بصره برداشت و پاشاى بغداد شهر بصره را گرفت و همان شب ورود به بصره ، احمد بيك و فتحى بيك را به قتل رسانيد و اعيان بصره را در مورد مطالبه اموال و اسباب حسين پاشا شكنجه كرد و كار را به هتك عرض و ناموس رسانيد و عمال او نيز در صدد آزار و مطالبهء زياده از قدرت مردم بر آمدند و خلاصه كار را به جائى رسانيدند كه مردم به حسين پاشا كه آنگاه در كوه گيلويه مىزيست نامه نوشتند و آمدن او را خواستار شدند . حسين پاشا هم با « جمعى از ملازمان امراى آن سرحد » بار ديگر به بصره توجه نمود . پاشاى بغداد كه در آن روزها با مردم بصره در جنگ و ستيز بود ، پس از شنيدن خبر بازگشت حسين پاشا ، شهر بصره را رها كرد و حسين پاشا بار ديگر بر شهر مسلط شد .\r\nپس ازين وقايع ، شاه عباس ثانى سفيرى به نام كلبعلى خان سيل سپور با چند قطار قاطر و يك زنجير فيل به دربار عثمانى فرستاد و سلطان محمد چهارم نيز متقابلا اسماعيل آقاى متفرقه سى را با دو راس اسب عربى با زين و لگام و يراق مرصع و چند بار ماهوت ممتاز فرنگى به دربار صفوى فرستاد . شاه عباس ثانى بنا بر سيرهء هميشگى خود ، اين سفير را احترام فراوان كرد و خلعتهاى فاخر بخشيد و چون سفير بيمار شد حكيم محمد شريف را به درمان او فرستاد .\r\n\r\n","description":"","footnote":"","page_name":" 104 ","page_number":136},
  {"content":"\r\n\r\n\r\nروابط با روسيه\r\nتا سلسلهء رومانوف روى كار نيامده بود دولت ايران ارتباط مهمى با دولت روسيه نداشت . هر چند رفت و آمد تجارى محدودى در ميانه بود و گاهگاه نيز طوايف مختلف ساكن روسيه به مرزهاى ايران تجاوزاتى پراكنده مىكردند . به نظر مىآيد كه ايرانيان مىپنداشتند كه وجود درياى خزر بين دو كشور مانع از هرگونه رابطه‌اى خواهد بود . شايد هم اصلا تصور نمىكردند كه روزى روسيه نيز صاحب قدرتى شود و در شمار ممالك مقتدر و متمدن در آيد . اما روسيه روز به روز نيرومندتر مىشد . نخستين تحول تصرف استراخان « 1 » ( حاجى طرخان ) بود در سال 1556 م / 966 ه . ق . زيرا با تصرف اين بندر ، روسها هم بندرى مهم براى بازرگانى در درياى خزر يافتند هم پايگاهى براى تجاوزات بعدى به طرف جنوب . سى سال بعد يعنى در سال 1586 م ، شمخال قموق به قلمرو الكساندر دوم حاكم عيسوى مذهب كاخت در گرجستان حمله برد . الكساندر به همكيشان خويش متوسل شد و روسها نيروئى به فرماندهى اندرى خو ورستين « 2 » به كمك وى فرستادند . وى ترخو پايتخت شمخال را گرفت ولى به زودى شهر را از دست داد و تلاش روسها در سالهاى 1599 و 1604 براى جبران شكست خود به جايى نرسيد .\r\nشاه عباس اول در سال 1024 شورش گرجستان كاخت را فرو نشاند و درين كار چنان سختگيرى كرد و چندان بىرحمانه رفتار نمود كه در همان روزگار پيترو دلاواله « 3 » سياح دانشمند ايتاليائى كه در دربار وى مقيم بود پيش بينى كرد كه اين شدت\r\n\r\n\r\n","description":"","footnote":"\r\n( 1 ) - ظاهرا همان سقسين دوران قديم است كه در شعر اتسز خطاب به سنجر آمده\r\n به خوارزم آيد به سقسين روم * خداى جهان را جهان تنگ نيست \r\n( 2 ) -  Andrei Khovorostin \r\n( 3 ) -  Pietro della Valle \r\n","page_name":" 105 ","page_number":137},
  {"content":"\r\n\r\nعمل بىاندازه در حفظ متصرفات ايران موجب انقراض خاندان وى مىشود . شايد به نظر آيد كه اين سياح ايتاليايى غلو كرده باشد . ولى اين سختگيريها و بىرحميها موجب شد كه گرجيها از ايرانيان سخت متنفر شوند و سرانجام متعاقب سختگيرى و بىرحمى آقامحمد خان قاجار گرجيان مسيحى يكباره از ايران بريدند و خود را به دامن دولت روس انداختند . از آن روزگار كه شاه عباس با بىرحمى تمام دستور داد تا در گرجستان همهء مخالفين را بكشند و حتى دستور داد تا ملكه كتوان مادر تهمورث پادشاه كاخت را به قتل رسانند دويست سال بيشتر طول نكشيد كه سراسر سرزمينهاى ماوراء ارس از دست ايرانيان بيرون رفت وانگهى از دوران شاه عباس كمتر از صد سال نگذشته بود كه سختگيريها و بىرحميها و بىعدالتيهاى حكام و عمال دربار صفوى موجب شورش قندهار شد و سرانجام شورشيان قندهار بر اصفهان مسلط شدند و افراد خاندان صفوى را كشتار كردند .\r\nبنابراين گفته پيترو دلاواله چندان هم اغراق‌آميز نبوده است .\r\nظاهرا نخستين سفيرى كه از ايران به روسيه رفته در زمان شاه محمد خدابنده پدر شاه عباس بوده به نام هادى بيك . در آن روزگار فئودور « 1 » اول پادشاه روسيه بود ، پسر ايوان مخوف « 2 » . ولى كارها در دست پرنس گودونف بود .\r\nاز جزئيات سفر هادى بيك اطلاعات فراوانى در دست نيست . گويا شاه ايران براى اخذ كمك در برابر تركهاى عثمانى حاضر شده بود كه شهرهاى دربند و باكو را به روسها واگذارد . تاريخ اين سفارت 995 ه . ق است يعنى سال قبل از بركنارى شاه محمد خدابنده از سلطنت و قرار بوده است كه هادى بيك با سفير روسيه به نام واسيلچيكوف متفقا به ايران بيايند . واسيلچيكوف ، درين سفر نامه‌اى هم براى خان احمد خان گيلانى داشته است . اين سفير در گمرك مورد اعتراض قرار گرفت . زيرا بيش از اندازه بار به همراه داشت . ظاهرا وى قصد تجارت داشته و بارها را براى فروش آورده بود . ولى مىخواسته به عنوان سفارت از پرداخت عوارض گمركى خوددارى كند . « 3 »\r\nدر سال 1613 م / 1022 ه ميخائيل فئود روويچ رومانوف رسما به سلطنت\r\n\r\n\r\n","description":"","footnote":"\r\n( 1 ) -  Feodor \r\n( 2 ) -  Ivan IV \r\n( 3 ) - تاريخ روابط سياسى ايران با دنيا تاليف نجفقلى ميرزا حسام معزى ( فروردين 1325 ) ص 253\r\n","page_name":" 106 ","page_number":138},
  {"content":"\r\n\r\nانتخاب شد . اين تاريخ مصادف است با سال بيست و ششم سلطنت شاه عباس اول شرح مبادلات سياسى و تبادل سفراى دو دولت را در دوران شاه عباس بايد در كتب تاريخ جستجو كرد . اين‌جا فقط به ذكر روابط سياسى بعد از شاه عباس اول مىپردازيم\r\nدر سال 1042 ه ، در هنگام سلطنت شاه صفى ، « ايلچى پادشاه ارس به رسم تهنيت و مبارك باد جلوس همايون با يك دست شونقار و بيست دست جامه‌دار به رسم سوقات از پيش پادشاه خود آمده كمال اعزاز و احترام يافته و به خلاع فاخره سرافراز گرديد . » « 1 »\r\nدر سال 1046 نيز باز اشارتى به آمدن « ايلچى پادشاه روس » شده و همچنين اشارتى در ضمن وقايع سال 1049 ه به « آمدن ايلچيان فرنگ و ايلچى پادشاه روس » « 2 »\r\nدر تاريخ صفويه تاليف ابوالحسن قزوينى در ضمن وقايع سال 1053 ه . ق آمده است : « 3 »\r\n« همچنين ايلچيان پادشاه و الا جاه روس از راه تهنيت و مباركباد جلوس ميمنت مانوس به درگاه جهان پناه آمده مقضى الاوطار طريق معاودت به دربار خود پيمودند » در عباس‌نامه نيز اين مطلب آمده است كه ايلچيان پادشاه والاجاه روس « به جهت مباركباد جلوس همايون به درگاه جهان پناه آمده بودند به نوازشات شاهانه ممتاز ساخته آقاحسن جنگرودى را به موافقت مومى اليهمابه رسم ايلچيگرى روانه فرمودند . » « 4 »\r\nدر سال 1063 ه ، شاه عباس ثانى دستور داد تا قلعه‌اى كه « كفرهء روس بكنار قوين‌سو احداث نموده بودند » ويران شود . اين شهر را خوورستين به دستور فئودور ايوانويچ پادشاه روس در مصب قوين‌سو در ناحيهء ترك ساخته بود به دستيارى شاهزاده دالغورگى . جريان امر اين بود كه چون تهمورث پادشاه\r\n\r\n\r\n","description":"","footnote":"\r\n( 1 ) - همان كتاب ص 297 - 295 به نقل از تاريخ ابو الحسن بن ابراهيم قزوينى نسخهء خطى كتابخانه ملى برلن\r\n( 2 ) - ايضا\r\n( 3 ) - ايضا ص 297\r\n( 4 ) - عباس‌نامه ص 54\r\n","page_name":" 107 ","page_number":139},
  {"content":"\r\n\r\nگرجستان از برابر سپاه شاه عباس اول گريخت ، « از راه هم مذهبى » به « والى روس » متشبث شد و نوهء خود را نزد او فرستاده كمك خواست و راهنمائى كرد كه اگر چند قلعهء ديگر در اطراف قلعهء قوين‌سو ساخته شود ، راه منطقهء چركس به ايران بسته مىگردد و در مقابل آمدن روسها را به منطقهء گرجستان آسانتر مىنمايد . روسها بدين كار آغاز كردند . خسرو خان بيگلربيگى شروان مراتب را به شاه عباس ثانى اعلام داشت . شاه عباس ثانى به حكام ايروان و قراباغ و اردبيل و آذربايجان دستور داد تا سپاهى فراهم آورده نزد خسرو خان حاضر شوند . بيگلربيگى شروان با اين سپاهيان ، همراه سرخاى خان شمخال حاكم داغستان و عباسقلى خان اوسمى و افراد زاخورى . به پاى قلعهء روسها رفته با آنان در آويختند و دژها را با خاك برابر نمودند . اما بعد از اين جريان هم مىبينيم كه شاه عباس ثانى ، همراه ايلچيان روس كه به ايران آمده بودند « 1 » ، خاندانقلى سلطان حاكم سابق دورق را به « ايلچيگرى اروس » فرستاده است « 2 » .\r\nظاهرا تا اين تاريخ ، حتى بعد از ويران كردن دژهاى قوين‌سو برخورد شديدى بين دو كشور روى نداده است . تا اين كه در سال 1075 ه در زمان تزار الكسى ميخائيلف ( 1087 - 1055 ه / 1676 - 1615 ) كه پدر پطر كبير بود ، از روسيه هيات سفارتى مركب از دو سفير و هشتصد عضو به ايران آمد و معادل پنج هزار تومان پيشكش گذرانيد و از جمله پيشكش‌ها كالسكه‌اى بود مزين به قلاب دوزيهاى اعلى و مقدار زيادى پوست سمور و روباه و خرس سفيد و چند قلاده سگ بزرگ .\r\nشاه عباس سفيران و اعضاى سفارت را بسيار به احترام پذيرفت و سفرا را در يكى از عمارات سلطنتى اصفهان جاى داد و روزى ده تومان راى هيات سفارت خرج مقرر داشت . ولى كم‌كم معلوم شد كه اينان در لباس و عنوان سفارت بازرگانان سودپرستى هستند كه مىخواهند از پرداخت عوارض گمركى و راهدارى شانه خالى كنند . چنان كه در مدت اقامت در اصفهان تنها هشتاد هزار تومان\r\n\r\n\r\n","description":"","footnote":"\r\n( 1 ) - رياست اين هيات با شاهزاده روستوسكى بود كه در سال 1064 به ايران آمده و همان سال بازگشته است ( تاريخ روابط سياسى ص 298 )\r\n( 2 ) - عباس‌نامه صفحات 161 و 176 ، نامه‌اى كه همراه خاندانقلى بيك ارسال شده درين مجموعه آمده است .\r\n","page_name":" 108 ","page_number":140},
  {"content":"\r\n\r\nپوست فروخته بودند . آنان حتى روزى ده تومان مقررى را خشكه مطالبه مىكردند تا مقدارى را پس‌انداز كنند . شاردن كه در آن هنگام در ايران بوده مىنويسد كه آنان مانند گدايان زندگى مىكردند .\r\nشاه عباس كه سودپرستى تقلب‌آميز و پستى طبع آنان را ديد بديشان بىاعتنايى كرد و ايشان را بدون جواب بازگردانيد . الكسى ميخائيلف كه به گراندوك مسكوى شهرت داشت ، براى جبران اين تحقير ، قزاقهاى جنوب روسيه را تحريك كرد تا به مازندران حمله كردند و فرح‌آباد را آتش زدند . سپس در شبه جزيرهء ميان كاله براى خود پايگاهى ساختند . بايد اضافه نمود كه رياست اين قزاقهاى دزد و آدمكش با مردى بود به نام استنكارازين كه مدتها مزاحم بازرگانان و مسافران در اطراف ناحيهء دون بود . پيش ازين هم يك بار در سال 1636 / 1045 در انزلى پياده شده شهر رشت را غارت كرده و گريخته بود . به علت همين پستى طبع و دنائت روسها بود كه به گفتهء شاردن ايرانيها ملت مسكوى را پست‌ترين و رسواترين ملت عيسوى مىشمردند و آنها را اوزبكان فرنگستان مىخواندند . زيرا در نظر ايرانيان ، اوزبكان بدترين ملل شرق بودند . » با تمام اين احوال ، دولت ايران به بازرگانان روسى در شماخى اجازهء فعاليت داده و تجارت آنان به قدرى اهميت يافته كه كنسولى از روسها در اواخر قرن هفدهم در شماخى مقيم بوده است .\r\n\r\n","description":"","footnote":"","page_name":" 109 ","page_number":141},
  {"content":"\r\n\r\n\r\nسياست داخلى\r\nشاه عباس ثانى در نخستين سالهاى سلطنت تا حد زيادى تحت تاثير حرمسرا و خواجگان و زنان بود . اما اندك اندك كفايت باطنى خود را آشكار كرد . وى يكى از پادشاهان خوب سلسلهء صفوى است . فتح قندهار به دست وى نشان دهندهء آخرين درخشش دودمان شيخ صفى است و رفتار وى با همهء مردم خاصه با پناهندگان خارجى نمودار بلند نظرى و مردمدارى و جوانمردى اوست .\r\nآنچه دربارهء امامقلى خان و ندر محمد خان كرد حقا در تاريخ ايران كمتر نظير دارد . نسبت به مردم عادى و رعايا نيز مهربان و بزرگوار بود . در به دو سلطنت يك بار پانصد هزار تومان از بقاياى مالياتى ايران را به مردم بخشيد . يك بار ديگر هم وقتى فهميد كه بر اثر تحصيلات عمال دولتى مردم از پا افتاده‌اند و « محصلان ديوانى مطالبه مىكنند » سيصد هزار تومان از ماليات را به رعايا تخفيف داد . « 1 » براى اوقاف ترتيب صحيحى طرح كرد . در نهايت بىتكلفى به خانهء ملا رجبعلى تبريزى و درويش محمدصالح لنبانى از عرفا و حكماى الهى رفت و جوياى حال درويش مصطفى شد . اين درويش از خاك عثمانى به ايران آمده و « به نسبت درويشى و خدا آگاهى » در منزل حكيم محمد حسين و حكيم محمد سعيد منزل كرده بود . شاه صفوى خود به خانهء آنان مىرفت و چند بار هم آنان را به مقر خويش دعوت كرد . گاهى هم با آن درويشان افطار مىكرد . وقتى درويش مصطفى خواست به وطن بازگردد ، شاه عباس ثانى به خط و انشاى خود سفارش نامه‌اى به حاجى منوچهر خان بيگلربيگى شروان نوشت « 2 » و براى درويشان « گوشه نشين و بىتعلقان عزلت گزين » باغى سخت وسيع بر كنار زاينده رود معين\r\n\r\n\r\n","description":"","footnote":"\r\n( 1 ) - عباس‌نامه ص 142\r\n( 2 ) - ايضا ص 255\r\n","page_name":" 110 ","page_number":142},
  {"content":"\r\n\r\nكرد و دستور داد تا « بيوتات به تكلف بر اطراف آن بنا نمايند كه هر يك از واردين را مكانى على حده » باشد و « در حين ذكر و وجد و حال در اصل گنبد اجتماع نمايند » و براى اين امر موقوفاتى نيز در نظر گرفت . اين مجموعه را تكيهء فيض ناميدند . ميرزا محمد طاهر وحيد ماده تاريخ ساختمان آن را چنين يافت :\r\n« مىكنى بسيار وجد از ديدن اين بوستان 1069 » « 1 »\r\nميرزا مومن نصرآبادى هم ماده تاريخ مناسبى گفته :\r\n چون ساخت شهنشاه جهان تكيهء فيض * شد اهل صلاح را مكان تكيهء فيض \r\n مومن سال تاريخ اتمامش گفت * خالى است ز « نامقيدان » « تكيهء فيض » \r\nكه براى يافتن سال تاريخ بايد كلمه « نامقيدان - 256 » را از تكيه فيض - 1325 » بيرون كشيد « 2 »\r\nبا اين حال ، شاه عباس ثانى از انديشه در باب مسائل مختلف فارغ نبود كما اين كه ابداعاتى دربارهء تهيهء توپخانهء نيرومندتر و تندروتر با استفاده از ارابه‌هاى كوچك داشته يا اين كه در هفته سه روز را جهت اجراى عدالت مقرر كرده بود كه در آن روزها هر دادخواهى مىتوانست حضورا » شكايات خود را به شاه بازگويد .\r\nدر آبادانى كشور نيز كوشش فراوان داشت . بناهاى بسيار در زمان او ساخته شد . عمارت عالى قاپو را در سال 1054 بنا نهاد و عمارت سعادت آباد را در سال 1056 بر كنار زاينده رود ساخت و عمارت چهل ستون را در سال 1057 و بند زاينده رود را در سال 1065 و پل زاينده رود را در سال 1068 و طرح عمارت خلوت خانه و ديوان خانه و طاوس خانه را در سال 1068 ريخت . تعمير مسجد جامع اصفهان را در سال 1071 به اتمام رسانيد . در مازندران نيز طرح عمارت و درياچه و باغچهء همايون پشته را در اشرف مازندران اجرا نمود ( 1064 )\r\nشاه عباس ثانى شيفتهء عدالت بود . چندين بار مردم از عمال دولتى شكايت كردند و او فورا دستور داد تا مجلسى فراهم آيد و كليه دعاوى و شكايات با بىطرفى بررسى شود . وقتى هم قرار گذاشت كه رجال طراز اول دولت ، در صبح و عصر ، در محضر وى ، حضور داشته باشند و خود در اين مجالس « اكثر اوقات به\r\n\r\n\r\n","description":"","footnote":"\r\n( 1 ) - عباس‌نامه ص 256\r\n( 2 ) - تذكرهء نصر آبادى ص 486\r\n","page_name":" 111 ","page_number":143},
  {"content":"\r\n\r\nنفس نفيس به قطع و فصل مهمات و داورى ارباب حاجات مىپرداخت » « 1 » . يك بار جماعتى از مردم شروان به درگاه شاه صفوى آمدند و از محمد خان بيگلربيگى شروان و ستمهايش شكايت كردند . شاه عباس ثانى دستور داد تا هر ستمى كه بديشان شده به تفصيل بنويسند . اما بعد از نوشتن تفصيل هم ، حرف حساب و نظر دقيق شاكيان روشن نشد . شاه عباس ثانى فتحعلى بيك « غلام خاصهء شريفه » را مامور كرد كه با آن جماعت به شروان رود و به حقيقت سخنان طرفين برسد تا عدالت اجرا گردد . محمدى خان ، پيش از آن كه نتيجهء تحقيقات فتحعلى خان روشن و مشخص شود ، چند نفر از شاكيان را به زندان افكند . فتحعلى بيك مراتب را به شاه عباس ثانى خبر داد . شاه صفوى بىدرنگ « به عزل و حبس و ضبط اموال و اسباب » محمد خان فرمان داد . « 2 »\r\nاين پادشاه به رعايت مراسم مذهبى ( البته غير از حرمت شراب ) توجه فراوان داشت . به علما و فقها احترام فراوان مىكرد و با آنان به افطار مىنشست و روزه مىگشاد ، شبى در يكى از همين مجالس افطار ، مولانا خليل الله قزوينى را كه از بزرگان عصر و دانشمندان زمان بود احترام فراوان نمود و وى را به خطاب « مستطاب » نواخته فرمود كه كتاب « كافى » كلينى را كه از كتابهاى چهارگانهء مذهب تشيع است « 3 » به فارسى شرح نمايد . شرح قزوينى بر كتاب كافى ، آنچه عربى است شافى نام دارد و آنچه فارسى است صافى . هم در آن مجلس به مولانا محمد تقى مجلسى نيز پيشنهاد كرد تا كتاب من لا يحضره الفقيه را به فارسى شرح كند و براى اقامهء نماز جماعت « رقم اشرف به طلب عالم ربانى محمد محسن كاشانى نفاذ يافت » . اين عالم ربانى كه نامش محمد بن شاه مرتضى مشهور به محسن و ملقب به فيض است تاليفات ارزنده‌اى دارد چون صافى در تفسير و وافى در حديث .\r\n\r\n\r\n","description":"","footnote":"\r\n( 1 ) - عباس‌نامه ص 312\r\n( 2 ) - ايضا ص 315\r\n( 3 ) - چهار كتاب اساسى فقه شيعه عبارت است از دو كتاب تهذيب و استبصار از شيخ الطائفه ابو جعفر محمد بن حسن طوسى و كتاب كافى از ابو يعقوب محمد كلينى و من لا يحضره الفقيه از محمد ابن بابويه معروف به شيخ صدوق\r\n","page_name":" 112 ","page_number":144},
  {"content":"\r\n\r\n\r\nمرگ شاه عباس ثانى\r\nشاه عباس ثانى در سال 1076 بيمار شد و به توصيهء پزشكان به مازندران رفت و نزديك سالى در اشرف ( بهشهر ) به عيش و عشرت و شكار و تفرج در دريا گذراند . سپس آهنگ مشهد كرد . ولى در شب 23 ربيع الاول سال 1077 در خسرو آباد دامغان بدرود زندگانى گفت . در آن هنگام بيست و پنج سال و يك ماه و هفت روز سلطنت كرده بود در حالى كه سنش بيش از سى و سه سال و نه ماه و پنج روز نبود .\r\nدربارهء نحوهء مرگ وى در تواريخ ايرانى مطلبى روشن نيامده ولى شاردن كه در آن روزها در ايران بوده شرحى درين مورد آورده است كه به اختصار نقل مىكنيم :\r\n« مرض او ناخوشى مشهور سودايى بود كه لوزتين و گلوى او را خورده و تمام بدن او را مجروح ساخته بود . وقتى او مرد ، دو نفر از خواجه‌هاى معتبر شاه كه بر سر جنازهء او بودند چنين مصلحت ديدند كه بلافاصله زنان و خدمتكاران را از آن محل دور كنند و مرگ شاه را از همه پنهان دارند . در طول مدت بيمارى ، شاه عباس ثانى به هيچ وجه از مرگ خود و تعيين جانشين سخنى نگفته بود . اما دو ساعت پيش از مرگ به خواجه سرايان گفته بود كه مرا مسموم كرديد . اما ، بعد از من پسرى است كه دلهاى شما را خواهد خورد . اين بود تمام آنچه وى از جانشين خود بر زبان آورد . »\r\nامّا انگلبرت كمپفر كه هفده سال بعد از اين تاريخ به ايران آمده شرح مفصل و شگفت انگيزى دربارهء مرگ شاه عباس ثانى نوشته است كه به اختصار چنين است : « 1 »\r\nيك سال قبل از مرگش شاه عباس ثانى به مازندران رفت . در آن هنگام در قصر كوچكى واقع در اشرف به عيش و عشرت سرگرم بود . شبى در حال مستى ،\r\n\r\n\r\n","description":"","footnote":"\r\n( 1 ) - در دربار شاهنشاه ايران از صفحه 39 تا 42\r\n","page_name":" 113 ","page_number":145},
  {"content":"\r\n\r\nميل شديدى در خود به رقاصه‌اى احساس كرد . رقاصه خود را به پاى او افكند و شاه را به همهء مقدسات سوگند داد كه از وى در گذرد . زيرا كه به يك بيمارى مقاربتى مبتلاست . اما شاه بدون توجه به اين سخنان با وى هم بستر شد . يك ماه بعد در شرمگاه شاه آثار جراحت و درد ظاهر شد . ولى شاه عباس ثانى به درمان خويش توجه ننمود . تا اين كه علايم بيمارى مقاربتى به صورتى كاملا پيشرفته نمودار گرديد . اما چون وى نمىخواست پرهيز كند و بر خود سخت بگيرد و اطبا هم يا به علت جهل و يا به سبب ترس جرات تجويز داروهاى لازم را نداشتند ، بيمارى به نوعى خورهء سرطان مانند تبديل شد . بيمارى لثه‌ها و استخوان بينى وى را به صورتى خورد و از بين برد كه دود قليان از بينى او بيرون مىزد . تازه حالا ، يعنى اندكى پيش از مرگ ، شاه عباس هوشيار شد و تصميم گرفت كه از شرابخوارى دست بكشد . هشت روز پيش از مرگش ، دستور داد وى را به خسرو آباد نزديك شهر دامغان برند . در آن جا ، شاه اوقات خويش را با هوشيارى و خلق خوش در كنار زنانش به سر مىبرد و روز را با خنده و خوشى و خواندن كتاب و نقاشى مىگذراند و مانند هميشه در جنب و جوش و فعاليت بود . ضمن كارهايى كه درين مدت كوتاه كرد ساختن دسته شمشيرى بود از موم كه با انواع جواهر به زيبايى و لطف هر چه تمامتر مرصع گرديد . شاه اين طرح را تهيه كرده بود تا بعد هنرمندى از روى آن ، دسته شمشيرى از طلا بسازد . ازين گذشته ، شاه باميد هر چه تمامتر در فكر طرح لشكر كشى براى جنگ با اوزبكان و فتح بلخ بود . درست در حينى كه به هيچ وجه در انديشهء مرگ نبود ، شبى كه به تقاضاى زنانش مقدارى شيرينى خورده بود ، دچار درد شديدى شد و شب را با درد و رنج فراوان گذراند و در حالى كه از خود بى خود بود ، طبيبان معالج را به باد فحش و ناسزا گرفت و در ساعت چهار صبح 26 ربيع الثانى 1077 برابر با 26 ماه اكتبر 1666 ميلادى درگذشت . « 1 »\r\n\r\n\r\n","description":"","footnote":"\r\n( 1 ) - خاتون آبادى كه روز شنبه بر سر جنازه رفته و شرح دقيقى از مراسم تكفين و تدفين داده است تاريخ فوت شاه عباس ثانى را « در هفت ساعتى شب بيست و هفتم شهر ربيع الاول كه روز شنبه باشد » نوشته است ( ص 525 ) . ولى كمپفر ربيع الثانى نوشته و درست نيست . زيرا جلوس شاه سليمان ، اول بار در چهارم ربيع الثانى بوده است .\r\n","page_name":" 114 ","page_number":146},
  {"content":"\r\n\r\nشاه عباس ثانى يكى از افتخارات دودمان شيخ صفى و از سلاطين خوب و انگشت شمار ايران است . قدرت نمايى وى در برابر دشمنان خارجى و متنفذين داخلى و مهربانى و لطفش بر مردم عادى و عموم رعايا كم نظير است . اروپاييان او را به نيكويى ستوده‌اند . انگلبرت كمپفر كه طبيب و دانشمند ارزنده‌اى بوده دربارهء او مىنويسد :\r\n« به جاه طلبى و تهور در اقدامات بزرگ از ديگران ممتاز بود . مردى بود دادگر و زيرك و مردم جوش و ضمنا اغلب بيگانگان را از رعاياى خود گراميتر مىداشت . در دورهء سلطنت او به هيچ روى بدرفتارى با مسيحيان ميسر نبود .\r\nبدين ترتيب هيچ ترديد به خود راه نداد تا شخصيتهاى برجسته‌اى مانند پيشنماز و صدر را كه رفتارى ناشايست با مسيحيان كرده بودند از مقام خود خلع نمايد .\r\nشيخ الاسلام را كه از مهربانى فراوان شاه به مسيحيان خرده مىگرفت تهديد كرد كه او را به دار خواهد زد و خطاب به قضات گفت كار مملكت به مثل بدن آدم مىماند كه همهء اعضا و جوارح آن بايد در خدمت يكديگر باشند و با هم مدارا كنند و شاه مكلف است كه با رفتارى يكسان و همراه با عدل و داد نظم مملكتى را برقرار نمايد . تنها نقطهء ضعف شاه عباس دوم اين بود كه بيش از حد شيفتهء زن و شراب بود . . . »\r\nكروسينسكى كشيش ژزوئيت كه ساليان دراز در ايران اقامت داشته و محاصره و سقوط اصفهان را به چشم ديده در كتابى كه دربارهء حملهء افاغنه و سقوط اصفهان و انقراض سلطنت صفويه نوشته از شاه عباس دوم چنين ياد كرده است :\r\n« وى به دوست و دشمن نشان داد كه شايستهء تاجى است كه بر سر دارد .\r\nهر قدر در كار سلطنت پيش مىرفت ، روساى قزلباش بلكه عامهء مردم او را بيشتر دوست مىداشتند و همسايگان از وى مىترسيدند . عدالت را دوست مىداشت و بر ستمگران رحم نمىكرد . حامى اتباع ملل تابعه بود . مىگفت كه جز خداوند متعال كسى بر عقيدهء ديگرى تسلط ندارد . من فقط بر جسم و ظاهر مردم حكومت مىكنم . مردم بايد همگى از حقوق مساوى برخوردار باشند . شاه از طرف خداوند مامور است كه همه مردم را بدون توجه به مذهب خاص يا نسل خاص از عدالت خود بهره‌مند سازد . »\r\n\r\n","description":"","footnote":"","page_name":" 115 ","page_number":147},
  {"content":"\r\n\r\n\r\nمراجع\r\nدر تحرير اين مقدمهء مختصر از كتب ذيل استفاده كرده‌ام :\r\n* عباس نامهء ميرزا طاهر وحيد قزوينى به تصحيح و طبع ابراهيم دهگان .\r\nاراك 1329 ه . ش\r\n* تاريخ صفويان ( خلاصة التواريخ و تاريخ ملا كمال ) به تصحيح و طبع ابراهيم دهگان ، اراك 1334 ه . ش\r\n* روضهء الصفاى ناصرى از رضا قلى خان هدايت ( ج 8 ) تهران ، چاپ سنگى 1274\r\n* منتظم ناصرى از محمد حسن خان اعتماد السلطنه ( ج 2 ) تهران ، 1300 ه . ق ، چاپ سنگى\r\n* تاريخ مفصل ايران از عباس اقبال آشتيانى ( قسمت دوم ) تهران 1320 ه . ش\r\n* انقراض سلسلهء صفويه تاليف لاكهارت ترجمه دكتر اسماعيل دولتشاهى ، بنگاه ترجمه و نشر كتاب ، تهران 1344\r\n* تاريخ ايران تاليف ميجر سايكس ترجمه محمد تقى فخر داعى ( ج 2 ) وزارت فرهنگ 1323 ه . ش\r\n* تاريخ روابط سياسى ايران و دنيا تاليف نجفقلى ميرزا معزى ، انتشارات محمد علمى 1325\r\n* « در دربار شاهنشاه ايران » تاليف انگلبرت كمپفر ترجمهء كيكاوس جهاندارى ، 1350 ه . ش\r\n* « سفرنامهء شاردن » ترجمهء محمد لوى عباسى از انتشارات اميركبير 1335 ه . ش\r\n\r\n","description":"","footnote":"","page_name":" 116 ","page_number":148},
  {"content":"\r\n\r\n* عبرت نامه تادئوس كروسينسكى ( در جلد دوم منتظم ناصرى )\r\n* منشآت محمد طاهر قزوينى ( وحيد ) نسخهء كتابخانه ملى پاريس به شماره  Sup . Pers . 484 \r\n* آتشكدهء آذر تاليف لطفعلى بيك بيگدلى تصحيح دكتر جعفر شهيدى ، انتشارات محمد على علمى 1337 ه . ش\r\n* سير المتاخرين غلامحسين طباطبائى لكهنو 1314 ه . ق\r\n* « به خاطر يك مشت سنگ » مقاله دكتر ابراهيم باستانى پاريزى ، نشريه گروه تاريخ دانشكده ادبيات شمارهء اول\r\n* سياست و اقتصاد عصر صفوى از دكتر ابراهيم باستانى پاريزى از انتشارات صفى على شاه 1348\r\n* احسن التواريخ ( تاريخ تركيه ) تاليف محمد فريدبيك ترجمه ميرزا على مستوفى ، تهران 1332 ه . ق\r\n* روابط هند و ايران از رياض الاسلام ، از انتشارات بنياد فرهنگ ايران\r\n* نمايندگان سياسى ايران و هند در زمان صفويان ، مقاله از سيد حيدر شهريار نقوى ، مجله بررسىهاى تاريخى سال 7 ش 6\r\n\r\n","description":"","footnote":"","page_name":" 117 ","page_number":149},
  {"content":"\r\n\r\n\r\n[ مكاتبات شاه عباس ثانى 
  ]\r\n\r\nنامهء شاه عباس ثانى به عبد العزيز خان « 1 »\r\nتا اسامى سامى آبادى عظام از وجود اخلاف كرام پايدار و حلاوت اثمار موجب اشتهار اشجار مىباشد ، سلسلهء سلطنت چنگيز خانى و خاندان عظيم الشان قاآنى از وجود سلطنت پناه عبد العزيز خان استوار و اساس اين دولت و الا به دعايم اقبال آن خسرو و الا تبار پايدار باد .\r\nبعد از طى طريق اظهار محبت بىكران و مودت بىپايان كه مكاتيب دوستان را بدان عنوان آراستگى مىدارد ، بر لوح ابلاغ و اعلام مىنگارد كه از آن جا كه بنيان ابدان انسان را معمار وجود انس و جان بر آب روان عمر گذران نهاده و خيمهء هستى ابدان را فراش صنع به طناب شريان و ستون استخوان برافراشته ، پيوسته اين بناى رفيع اساس از تردد انفاس در تزلزل و اين خيمهء گردون مماس از هبوب نسيم حوادث در اختلال مىباشد . اگر به افكندن لنگر انديشهء اطباى حذاقت پيشه كشتى هيئت انسانى از صدمهء چهار موجهء اين بحر طوفانى ايمن توانستى شد ، متاع هستى انبياى مرسلين و ائمهء راشدين و سلاطين ماضين غريق بحر ز خار نيستى نمىگرديد و فردى از افراد ناس اين كاس ناگوار بر سر نمىكشيد . چون اين منزل دلنشين جاى توقف و شايستهء تصرف نيست ، پسنديدهء ارباب هوش آن مىتواند بود كه از طرايف اين دوكان پرزيب و منزل مردم فريب دل خود را كه بهين تحفهء آن متاع بىپايان و آن منزل جنت نشان است برداشته و به قدر معين هستى كه از دربار احسان رازق انس و جان بدان موظف است قناعت نموده بر فوت مطلوبى و تلف شدن مرغوبى متلهف و متاسف نگرديده شربت مرارت آمود نيستى را چشيدنى و بساط قيمتى حيات را پيچيدنى و برچيدنى مىداند .\r\n\r\n\r\n","description":"","footnote":"\r\n( 1 ) - عنوان نامه در نسخهء منشآت : نامه‌اى كه به عبد العزيز خان در پرسش قضيهء ندر محمد خان نوشته\r\n","page_name":" 118 ","page_number":150},
  {"content":"\r\n\r\n ز رشتهء نفس پاره پاره معلوم است * كه دل به هستى ناپايدار نتوان بست « 1 » \r\nو گروهى كه به معلمى لطف يزدانى شرح كهن اوراق ايام را خوانده و غبار ملال انديشه‌هاى باطل از دامن ضمير افشانده‌اند از گرانخوابى دايهء دنيا بر دل بارى و از بىمهرى آباى علوى بر خاطر غبارى ندارند . يقين حاصل است كه آن سر كردهء ارباب دريافت نيز از وقوع قضيهء ناگزير سلطنت و مغفرت پناه ندر محمد خان كه در حقيقت دين واجب الاداى حيات را به دامن محصلان ليالى و ايام سپرده و گوهر خورشيد فروغ نفس شريف را از رهن تركيب عنصرى بر آورده‌اند آيينهء خاطر را غبار آلود كلفت نخواهند گردانيد و عمر عزيز را كه قدر آن شناختنى است از روى آگاهى در تحصيل مرضات الهى صرف نموده ايام حيات را به خوشدلى و كامرانى خواهند گذرانيد و دوستان را در وقوع اين قضيه شريك غالب « 2 » خود تصور خواهند نمود .\r\nچون در حينى كه آن سفر گزين ملك بقا را كاركنان قضا عطف عنان از دار غرور به سراى سرور مىفرموده‌اند ، خواهش آن داشته‌اند كه نعش مطهر ايشان نقل مدينهء مطهرهء مشرفه على ساكنها الف الف سلام و تحيه كرده شود ، قيام به تقديم وصايا ، به مقتضاى قوانين شريعت غرا ، موقوف به رضاى اوليا و اوصيا مىباشد ، لهذا بر ذمت همت لازم نمود كه شخصى را كه به صفت زباندانى موصوف باشد به رفاقت متعلقان و منسوبان سلطنت پناه مزبور نزد آن زيبندهء اورنگ سلطنت فرستد كه تحقيق و تفتيش ميلان خاطر و الا و نقل نعش آن مسافر ملك بقا نمايد ، لهذا زبدة الاشباه شاه نظر بيك زيگ « 3 » را روانهء خدمت سامى نمود كه بدانچه راى آفتاب ضيا اقتضا نمايد مقرر فرماييم كه پيشكاران دولت و الا به عمل آورند .\r\nكواكب آمال از افق اقبال و اجلال طالع و لامع باد . « 4 »\r\n\r\n\r\n","description":"","footnote":"\r\n( 1 ) - در عباس نامه پيش ازين شعر آمده « لراقمه » كه مىرساند شعر نيز از محمد طاهر وحيد قزوينى است .\r\n( 2 ) - هم در منشآت هم در عباس نامه چنين است . شايد هم : غائب\r\n( 3 ) - در منشآت : فلان\r\n( 4 ) منشآت وحيد قزوينى ، عباس نامه ص 148 تا 149\r\n","page_name":" 119 ","page_number":151},
  {"content":"\r\n\r\n\r\nقرارداد صلح با عبد العزيز خان « 1 »\r\nمحمدت بيرون از قياس مولف القلوبى را سزاست كه از التيام دو حرف كن بيگانگان اضداد اربعه را با هم در مقام توافق داشته ، از جامه خانهء صنع لباس آشنايى پوشيده و به ترياق اكبر صلح و صلاح امزجهء اين خودپسندان را كه از زهر جانگزاى وحشت مسموم بود به اصلاح در آورده در آراستگى كشور شهود و جنود وجود اقصى الغايه كوشيده و به رشتهء متين شرع مبين علت غايى وجود انسان و ماحصل ايجاد زمين و آسمان ، رسول ثقلين و سيد خافقين ، محمد مصطفى صلى الله عليه و سلم اوراق پريشان اعتقادات و آراى فرق مختلفهء انسانى را شيرازهء اتحاد بست و به نيروى يگانگى و مؤالفت غزاة مسلمين بنيان ثبات و قرار مخالفين دين متين و معاندان ملت مبين را در هم شكست . مفرح روح افزاى عدالت سلاطين ذى شان را كه از اجزاى رضا جويى خالق و خلايق تركيب يافته جان‌دار وى مزاج فاسد ايام گردانيد و ازين شهد روح افزاى مذاق خواهش لذت شناسان موائد احسان را به حلاوت راحت و استراحت رسانيد .\r\n مر او را رسد سرورى بر مهان * كه آراست از عدل باغ جهان \r\n زهى عدل پرور حكيم عليم * كه روشن كند شمع گل از نسيم \r\n ببين شاهد لاله را در چمن * كه از شعله دارد به بر پيرهن \r\n ز عدلش جهان شد چنان بىخلل * كه آتش كشد آب را در بغل \r\nله الحمد و الثنا و منه الابتدا و اليه الانتها و بيده الازمة الاشياء و الصلاة و السلام على محمد رسوله ما دامت الارض و السماء و على آله و اصحابه الذينهم شموس\r\n\r\n\r\n","description":"","footnote":"\r\n( 1 ) - عنوان نامه در نسخهء منشآت : « مسودهء صلح نامه نزد عبد العزيز خان فرستاده كه مطابق آن قلمى فرمايند . »\r\n","page_name":" 120 ","page_number":152},
  {"content":"\r\n\r\nالضحى و بدور الدجى .\r\nو بعد بر ضمير واقفان دقايق عوالم امكان و سواد خوانان نقوش پيچيدهء اوراق آخشيجان مخفى و مستور نخواهد بود كه بناى ثبات و قرار اين كارگاه رفيع الاساس را كاركنان پيشگاه امكان بر الفت و اتحاد آن نهاده‌اند و به اين مفتاح الهى ابواب نجاح و فلاح بر روى امانى و آمال عالم و عالميان گشاده ، چندين هزار قافله ازهار رنگارنگ و انوار گوناگون كه هر ساله از راه دور عدم به عالم ناسوت آمد و شد مىنمايند و بار اقامت در كمال انشراح بال و شكفته رويى در صحن گلستان مىگشايند ، از نتايج حسن ائتلاف و التيام است كه اتفاق خاك و آب باعث بر آن گرديده . هر گاه تاليف اين دو جزء بىاراده و شعور كه در ديدهء بصيرت ارباب حقيقت صف نعال نشين بزم هستىاند منتج چندين آثار عظيمه و امور غريبه گردد ، پيداست كه توالف و توافق اساطين سلاطين كه صدر نشينان بزم برترى و برگزيدگان اقليم بلند اخترىاند مثمر چه قسم آثار جميله و امور نبيله خواهد بود .\r\nلهذا درين ايام خجسته آغاز فرخنده انجام كه اورنگ پادشاهى تركستان به وجود وافر الجود ما مفتخر و مباهى است ، به مقتضاى امور مزبوره و فحواى صدق انتماى   فَاتَّقُوا اللَّهَ وَ أَصْلِحُوا ذاتَ بَيْنِكُمْ   « 1 » همگى همت و الا نهمت مصروف و معطوف بر آن مىداريم كه پيوسته مرآت مصافات و مصادقت از غبار نفاق و زنگار وحشت مبرا و معرا بوده عموم ناس با هم در مقام استيناس باشند و چهرهء آسايش و اطمينان را كه شاهد جهانيان و معشوق پير و جوان است درين آينهء جهان نما تماشا فرمايند عمدة الاماثل و الاقران حسن قوشون بيگى را كه از طرز - دانان امور مصادقت و مصالحت است ، جهت تبيين اين مرام و تشييد مبانى ائتلاف و التيام روانهء بزم و الا و محفل معلاى اعلى حضرت و الا رتبت سپهر منزلت پادشاه جم جاه فرموده طالب اين مدعا كه باعث رفاه حال و تيسير مآرب بيگانه و آشناست گردانيده بوديم و آن سلطان والاشان سكندر سرير سليمان مكان نيز اقتداء به سنت سنيهء آباى عظام و اجداد كرام خود نموده جهت انشراح بال و حصول امانى و آمال عموم خلايق و رضاجويى حضرت خالق قبول\r\n\r\n\r\n","description":"","footnote":"\r\n( 1 ) - سوره الانفال 1\r\n","page_name":" 121 ","page_number":153},
  {"content":"\r\n\r\nاين خيراتم و نيت اهم فرموده امارت پناه مهدى خان سلطان حاكم يزد « 1 » را جهت ترصيص اين بيت الامان جهانيان كه به معمارى عدالت سلاطين ذى شان سر رفعت به اوج كيوان افراشته روانه ساختند . در وقتى كه منتخب ادوار و قرون و خلاصهء حركات سپهر زنگار گون تواند بود و شاهزادگان و اتاليقان و امرا و اعيان و صاحبان اختيار اين دولت در پايهء سرير سلطنت و اورنگ حشمت و شوكت جمعيت داشتند ، شاهد اين مدعا پيرايهء حصول پوشيد و اين وثيقهء انيقه نگاشته خامهء وثوق و رسوخ گرديد كه تا انقراض زمان و انصراف دوران دستور العمل سلاطين ذى شان توران و ايران بوده با هم در مقام توالف و تصادق باشند و در تخريب بنيان دشمنان اين دو دولت عظمى و دو ملك فسيح الفضا و ارغام انوف دشمنان خاكسار باد پيما را به آتشدستى معاضدت و مظاهرت يكديگر كوشش نمايند و در اوان دولت اين دو و الا جاه قدر قدرت الى آخر الزمان اين دو ملك وسيع از آفت و آسيب قتل و غارت و نهب و يغماى يكديگر در امان بوده مزاحم رعايا و براياى هم نگردند و اگر يكى از طرفين را دشمنى روى نمايد ، در امداد و اعانت او به قدر توان و طاقت خود را معاف ندارند و اين وثيقه را منشور الادب و دستور العمل دانسته متعرض محال متعلقهء هم نشوند و هر كس در نقض عهد و پيمان سعى نمايد در زمرهء  الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ  « 2 » داخل بوده مورد لعنت الهى باشد و ثواب اين خير مستقر و اين امر مستمر به روزگار فرخنده آثار اين دو برگزيدهء پروردگار و ملا ذو ملجأ صغار و كبار ما دام الليل و النهار و اصل گردد .\r\n فَمَنْ بَدَّلَهُ بَعْدَ ما سَمِعَهُ فَإِنَّما إِثْمُهُ عَلَى الَّذِينَ يُبَدِّلُونَهُ  « 3 » و الصلاة و السلام على محمد و آله ظاهرا و باطنا « 4 »\r\n\r\n\r\n","description":"","footnote":"\r\n( 1 ) - نسخه : مزيد ( مزينان ؟ )\r\n( 2 ) - سوره البقره 27\r\n( 3 ) - ايضا 181\r\n( 4 ) منشآت وحيد قزوينى\r\n","page_name":" 122 ","page_number":154},
  {"content":"\r\n\r\n\r\nنامه شاه عباس ثانى به عبد العزيز خان « 1 »\r\nمرآت بىغبار چهرهء حسن مصافات و عينك دورنماى شاهد ملاقات و گلبرگ دوحهء دوستى و صداقت ، سحاب نيسان يكتادلى و مودت ، اعنى نامهء عنبرين شمامهء سلطنت پناه عبد العزيز خان ، در وقتى كه دوشيزگان حصول آمال به آرايش هر هفت در حجال اقبال و گلزار فراغ بال انجمن افروز و مجلس طراز بودند ، فروغ ورود بخشيده دماغ يگانگى و اتحاد و مشام صداقت و و داد را عنبر آگين گردانيد .\r\nشرحى كه در باب سلطنت پناه ابو الغازى خان پيرايهء اظهار و اعلان پوشيده بود كه چون به دم سردى صرصر فريب هم موجب پژمردگى گلشن مواخات آن برگزيدهء قرون و ادوار و برادر و الا تبار آن بلند قدر رفيع مقدار گرديده و هم در تخريب بعضى از اقطاع و ارباع و نهب و تضييع عقار و ضياع سكان آن ملك كوشيده جمعى از منتسبان دودمان ولايت نشان به تاديب او مامور گردند در نظر ايقان جلوهء عيان نمود . بر آينهء ضمير منير كه از مصقل عنايات الهى مصفاست منطبع خواهد بود كه سلطنت پناه مزبور مدتى در سلك راتبه - خواران اين دودمان ابد توأمان انتظام داشت و به نيروى استظهار ناظمان اين دولت دير بنياد به نيل حكومت موروثى آبا و اجداد استسعاد يافته و از تاريخى كه به مرقاة عنايات كاركنان اين دولت بر اوج حكومت ارثى ترقى نموده الى\r\n\r\n\r\n","description":"","footnote":"\r\n( 1 ) - عنوان نامه در منشآت : « در جواب نامهء عبد العزيز خان نوشته شد . »\r\nاين جا بايد يادآور شوم كه اين نامه در عباس نامه هم آمده ولى با مقدمه‌اى سخت مطول و مفصل و كاملا متفاوت با آنچه در منشآت ذكر شده . چون هيچگونه مطلبى درين مقدمهء طولانى نبود از ذكر آن خوددارى كردم .\r\n","page_name":" 123 ","page_number":155},
  {"content":"\r\n\r\nيومنا هذا در احكام سررشتهء نيكو خدمتى ساعى و سلوك طريق رضاجويى را مراقب و مراعى است و در كيش مروت آزار و اضرار شخصى كه همواره سر بر خط فرمان و چشم تيقظ و بيدارى بر پاسدارى عهود و پيمان داشته باشد بدون صدور جريمه محظور و از قاعدهء مرحمت ذاتى و مروت جبلى دور است . ليكن بنا بر مراعات مبانى دوستى آن ناظم مناظم سلطنت و بانى مبانى صداقت كه به صحت پيوسته كه بىموجبى مكررا در صدد نهب و يغما و اضرار و جفاى ساكنين آن ديار در آمده يكى از بندگان درگاه خلايق پناه را تعيين فرموديم كه سلطنت پناه مومى اليه را از ارتكاب اين قسم امور ممنوع و متقاعد سازد و يقين حاصل است كه بعد از ورود منهى نهى ديگر پا از دايرهء خود رايى بيرون نگذاشته به مقتضاى امتثال فرمان ضبط عنان كميت خاطر را از اراده « 1 » چنان خواهد نمود و احتياج به تعيين توره و يارى گروه تركمان نخواهد بود . رياض هميشه بهار طبيعت را از خس و خاشاك خلجان اين امور مصفا خواهند داشت كه من بعد اين قسم حركات از مشار اليه صادر نخواهد شد .\r\nشرحى كه در ذيل اين مدعيات در باب تردد تجار آن ملك با اين ديار فسيح الفضاى بر زبان خامهء بلاغت ترجمان گذشته بود ، پيداست كه در صدد نقصان و منع جلب نفع اين گروه كه در حقيقت انفتاح طريق آمد و شد مفتاح روزى ايشان است در آمدن چندين سودى و در ديدهء والاى جمعى كه انظار ايشان به ملاحظهء كليات امور مقصور است نمودى ندارد .\r\nو آنچه در باب عدم تعيين جمعى به جهت تحصيل اين مطلب به ملاحظهء اين كه موجب تضييع مواشى و مراعى و اغنام سكان ممالك محروسه خواهد شد گزارش يافته بود ، هر گاه مامورين سر از ربقهء اطاعت پيچيده بر خلاف فرمودهء آن قاعده دان امور سلطنت ارادهء ارتكاب اين امور نموده عمل به مضمون آيهء كريمهء  وَ لا تُلْقُوا بِأَيْدِيكُمْ إِلَى التَّهْلُكَةِ  « 2 » نمايند و به دراز دستى عنايات جناب كبريا و معاضدت دولت و الا به منسوبان اين دولت محكم بنا در تقصير ايادى ايشان تقصير نخواهند نمود .\r\nعظمت و جلالت پناها ! در طى نامهء مودت عنوان اشعارى به آمدن\r\n\r\n\r\n","description":"","footnote":"\r\n( 1 ) - ظاهرا كلمه يا كلماتى افتاده\r\n( 2 ) - البقره 195\r\n","page_name":" 124 ","page_number":156},
  {"content":"\r\n\r\nفرستادهء والى هندوستان شده بود و طالب وفاق و اتفاق از آن يگانهء آفاق شده و بنا بر پاسدارى عهود و دوستى دوستان بىنيل مأمول راجع گرديده مشاهدهء ديدهء دريافت و الا خواهد بود كه جزو اخير علت تامهء استرداد ملك دار القرار قندهار ، سلوك آن تيره روزگار بدكردار با مستغرق بحار رحمت حضرت آفريدگار ، اعنى سرچشمهء مجدد برترى آن منظور نظر الطاف كردگار بود كه بعد از وقوع دوستى فى ما بين خاندان عظيم الشان و الا مكان و اين نيازمند درگاه بىنياز كه رياض دلگشاى ايران را از فيض قدوم رشك گلشن جنان ساختند ، جبر نقصان آن خان والاشان مينو مكان بر اين امر سلسله جنبان گرديد و بعد از انتزاع آن ملك متنزهة الارباع سررشتهء آمد و شد و زد و خورد - چنانچه فى ما بين نور و ظلمت و شب و روز قايم است - تا غايت كشيد و حالا كه آن گم كرده راه تدابير انديشه را تباه و دست اميد را از چارهء خود كوتاه ديده كرده‌هاى ناهنجار خود را نسبت به اين دودمان و الا تبار بر كنار گذاشته و آنچه در اوان سياه مستى اقتدار و بىخبرى كرده بود نسيا منسيا انگاشته در گشايش باب به گل برآوردهء دوستى ادعائى مىكوشد و فروغ افعال خود را كه مانند آتش در شب نمايان است به پردهء تزوير مىپوشد . در ديدهء خرد خرده بين بديع و بعيد مىنمايد كه منهل دوستى با وجود شوريدگى چنان ، ديگر باره صاف و طبع والاى تجربه اندوزى به فحواى حديث لا يلدغ المومن من حجر واحد مرتين فريفتهء لاف و گزاف تواند شد .\r\nاموال مرحوم بندگى پلنگتوش « 1 » كه زبان خامه به استرجاى آن گويا شده بود ، مصحوب ملازمان آن سفر گزين ملك بقا من حيث لا يسدشى من الاشياء ارسال شد و چون يكى از اداى حقوق حضرت يزدان و خدمات بىكران بندگان ايراث مواريث به اولاد ايشان است ، يقين كه اموال مزبور كما فرض الله به ورثهء مرحوم مزبور داده خواهد شد .\r\nپيوسته مركب كام و سمند حصول مرام خوش عنان در مضمار بىانتهاى عمر دوام در جولان باشد . « 2 »\r\n\r\n\r\n","description":"","footnote":"\r\n( 1 ) - تصحيح قياسى . نسخه : تلنكوش\r\n( 2 ) منشآت محمد طاهر وحيد\r\n","page_name":" 125 ","page_number":157},
  {"content":"\r\n\r\n\r\nنامه شاه عباس ثانى به عبد العزيز خان « 1 »\r\nگلزار دوستى و موالات و بوستان الفت و مصافات ، اعنى نامهء صداقت ختامهء عبد العزيز خان كه سيراب از چشمه سار مودت و و داد و پروردهء سحاب دوستى و اتحاد است ، در وقتى كه به عون عنايت حضرت يزدان جهان به كام و هر هفت شاهد مطلب روايى تمام بود ، نكهت يگانگى و يكتادلى رسانيد و ضمير انور و خاطر فيض گستر را سير آن بهار دوستى ازهار مبتهج و مسرور گردانيد .\r\nچون در كيش صداقت و نظر دقت جوهر رنگين الفت پسنديدهء ديدهء دريافت جوهريان دانش و صيرفيان بينش مىباشد همواره مطمح نظر حق بين و مركوز خاطر حقيقت گزين آن است كه رعايت اين امر ستوده نسبت به اصناف امم بر وجه اتم كرده شود و نقد كامل عيار اين مدعا به محك قبول طبع معلى برسد .\r\nپيوسته سلسله جنبان روابط دوستى و يكجهتى بوده مطالبى كه در خاطر محبت ذخاير داشته باشند به موقف ابلاغ و اعلام رسانند كه كاركنان دولت ابد مدت دوران عدت به انجام آن مامور گردند . « 2 »\r\n\r\n\r\n","description":"","footnote":"\r\n( 1 ) - عنوان نامه در نسخه : « در جواب نامهء عبد العزيز خان نوشته شد . »\r\n( 2 ) منشآت وحيد قزوينى\r\n","page_name":" 126 ","page_number":158},
  {"content":"\r\n\r\n\r\nنامهء شاه عباس ثانى به عبد العزيز خان « 1 »\r\nنسيم گلشن خلت و موالفت و شميم بهارستان صداقت و مودت كه لخلخه ساى مشام اتحاد و يگانگى و گردنشان بستان سراى منافرت و بيگانگى است ، اعنى نامهء مرغوب بلاغت اسلوب سلطنت پناه عبد العزيز خان ، به وساطت زبدة الاماثل و الاقران ، قولم حاجى ، در ساعتى به اصناف سعادات مشحون و زمانى به اقسام بركات مقرون كه ابواب آمد كار بر چهرهء بخت بيدار گشاده و اسباب حصول كام و نيل مرام آماده بود نشر روايح يكجهتى نموده باعث اهتزاز گلهاى بستانسراى ود مخزون خاطر همايون شد و از ورود آن گلشن مينو نظام استشمام شمايم صحت ذات كامل الصفات فرموده گلهاى رنگارنگ انتعاش در باغ خاطر فردوس مظاهر گشود و زبدة الاشباه مومى اليه احراز سعادت مجالست مجلس اقدس كرده رخصت انصراف حاصل نموده بنا بر ميلان خاطر ارجمند و طبع آسمان پيوند به تحقيق چگونگى حال سعادت اشتمال آن مركز دايرهء جاه و جلال يكى از بار يافتگان كرياس آسمان اساس عن قريب متعاقب زبدة الاشباه مومى اليه روانهء بزم حضور سراسر سرور خواهد گرديد كه به رسانيدن مژدهء استقامت مزاج و هاج دوستان را ديگر باره مبتهج و مسرور گرداند .\r\nپيوسته مكنونات ضمير و الا و مرغوبات خاطر خطير معلى از آن مقام ابلاغ و اعلان دارند كه كاركنان دولت ابد مدت دوران عدت به ساختن و پرداختن آن مامور گردند .\r\nهمواره ساغر كامرانى و كامروايى از بادهء الطاف الهى مالامال و كوكب بخت اعادى قرين و بال و نكال باد . « 2 »\r\n\r\n\r\n","description":"","footnote":"\r\n( 1 ) - عنوان نامه در منشآت : « سواد نامه كه به عبد العزيز خان حاكم بلخ نوشته شد . »\r\n( 2 ) منشآت وحيد قزوينى\r\n","page_name":" 127 ","page_number":159},
  {"content":"\r\n\r\n\r\nنامهء ديگر [ به عبد العزيز خان 
  ] « 1 »\r\nچمن پيراى گلشن ائتلاف و محبت و حديقه طراز گلزار دوستى و الفت ، رنگ آميز بهارستان اتحاد و يگانگى ، مصقل زنگار وحشت و بيگانگى ، اعنى نامهء مودت ختامه و مكتوب عنبرين شمامهء عبد العزيز خان ، كه رشك فرماى نقوش بديعهء مانى و رياض خلوت دوستان را ثانى اثنين ابر نيسانى است ، مصحوب عمدة الاماثل و زبدة الاشباه ، فارس مضمار سخندانى ، يكه‌تاز عرصهء دقيقه يا بى و فصيح بيانى ، جين پورى حاجى آخور باشى ، در حينى كه ابواب فيوضات بهار از رياحين و ازهار بر روى روزگار گشاده و ساقى فروردين صلاى عام به ميگساران لاله و گل در داده اسباب حصول مرام آماده بود ، از ورود مسعود چهره گشاى بهار تازه و طرح نگار عشرتى بىاندازه گرديده باعث ازدياد مواد خوشدلى شد .\r\nشرحى كه در باب استيصال اهل ضلال كه به رهنمايى گم كرده راهى سالك طريق نكال بوده سر از ربقهء اطاعت پيچيده بودند و متابعت و مطاوعت عموم جنود اوزبكيه رقم زدهء قلم موالات شده بود ، چون مشمول بر تشييد مبانى دولت و اعتلاى مدارج سلطنت آن ممتاز شيوهء ستوده بود باعث ابتهاج لا يتناهى و مسرت لا تعد و لا تحصى شد . يقين است كه بناى عهود اهل كذب و نفاق مانند ضياى صبح نخستين زياده بر يك نفس نخواهد بود و چراغ اقبالمندى و نيك سرانجامى ارباب وفاق امتداد فروغ خورشيد عالم افروز خواهد داشت .\r\nآنچه در باب نهضت به صوب كابل زبانزد خامهء صادق البيان شده بود ، متيقن شخص تصديق و اذعان است كه تخم برومند سخن سلاطين كه مطرز به كلام الملوك ملوك الكلام است از آبيارى سحاب ايفاى عهود سبز و ريان خواهد\r\n\r\n\r\n","description":"","footnote":"\r\n( 1 ) - عنوان نامه در منشات : « ايضا به عبد العزيز خان نوشته »\r\n","page_name":" 128 ","page_number":160},
  {"content":"\r\n\r\nگرديد .\r\nملايم شيوهء اتحاد و مناسب شيمهء و داد آن كه پيوسته فاتح ابواب مراسلات بوده و به اعلام فتوحات و ترقيات بىاندازه مسرت افزاى قلوب دوستان گردند .\r\nپيوسته گلشن دولت و اقبال را بهار و اثمار حصول مقاصد بر شاخسار باد . « 1 »\r\n\r\n\r\n","description":"","footnote":"\r\n( 1 ) منشآت وحيد\r\n","page_name":" 129 ","page_number":161},
  {"content":"\r\n\r\n\r\nنامهء شاه عباس ثانى به عبد العزيز خان « 1 »\r\nنامهء بهارستان صداقت و ولا ، زلال چشمه‌سار بى غش صدق و صفا ، شيرازهء قلوب قدر شناسان مراتب اتحاد ، عينك دورنماى شاهدان يكتا دلى و و داد ، اعنى نامهء مكتوب معلاى خان والاشان بلند مكان ، عبد العزيز خان ، كه مصحوب زباندان كشور سفارت و شيرين كلامى ، حاجى جامى ، مشتمل بر تشييد مبانى دوستى ارسال يافته بود ، در ساعتى مسعود كه اسباب حصول مرام آماده و ابواب اطمينان بر روى دل صداقت منزل گشاده بود دماغ الفت را به نشر روايح مودت عنبر آگين و مشك اندود گردانيد و باعث ايراق نخل ثمرهء دوستى جاويد شد .\r\nشرحى كه در باب ايفاى عهد و ارسال جيوش منصور به صوب كابل و وقوع موانعى كه عرفت الله بفسخ العزائم مفسر آن تواند بود رقم زدهء خامهء موالات گرديده بود ، صورت نگار مرآت اطلاع شد . يقين حاصل است كه سلاطين ذى شان كه بهين شجرهء دوستى و مهين دوحهء امكان و رشك فرماى سحاب نيسان‌اند عموما و آن وا يافتهء دقايق توافق كردار و گفتار خصوصا ، در سر كردن حرفى كه از پيوند دوستى خيزد و مثمر نام نيك باشد بذل جهد مىنمايند و شاهد اين معنى ، قبل از ورود و الا رقيمهء مودت عنوان به ميانجى مترددى صحيح البنيان پيرايهء عيان پوشيده بود و به معاضدت يقين راه بيت المعمور قلب محبت اساس بر خيل شكوك و شبهات مسدود گشته .\r\nچون ظاهر است كه نخل مثمر را از اين كه سالى بر ندهد نقصى در خاصيت برومندى به هم نمىرسد ، ان شاء الله تعالى ، هر وقت كه اين تخم محبت به آبيارى سحاب لطف الهى به بار آيد حلاوت بخش مذاق صداقت خواهد بود .\r\n\r\n\r\n","description":"","footnote":"\r\n( 1 ) - عنوان در نسخه : در جواب نامهء عبد العزيز خان\r\n","page_name":" 130 ","page_number":162},
  {"content":"\r\n\r\nآنچه در باب آشنايى با دشمنان كه بيگانهء رسم آشنايى است نگاشتهء صحيفهء ابلاغ و اعلام شده بود ، بر آن ممتاز اقليم دقيقه شناسى پوشيده نخواهد بود كه در آغاز حال سلطنت پناه مومى اليه وارد ممالك محروسه گرديدند . بنا بر رعايت خاطر ميهمان كه بر ذمت همت ميزبان فرض عين و عين فرض مىباشد ، آنچه شان رسوم و آداب مهمان پژوهى باشد به تقديم رسيده و با وجود آن اراده‌ها كه در خاطر داشتند ، بنا بر رعايت خاطر آن و الا جاه كه محرك سلسلهء دوستى شده بودند ، عطف عنان عزيمت از آن وادى نموده سالك طريق اسعاف آن نگرديد . بعد از آن كه نوشتهء و الا كه از روى خواهش تمام به سلطنت پناه مزبور مشتمل بر توجه آن حدود در سلك تحرير آمده بود منظور نظر صداقت اثر گشت ، مظاهرت و الا جاه مومى اليه را متمم مراتب دوستى آن و الا مكان شمرده روانهء آن حدود گردانيده با آن كه خدام معلى مكان مومى اليه ، بعد از نهضت ، مكرر ايلچى فرستاده طالب مطالب گرديدند ، بنا بر استشمام روايح عدم رضاى آن و الا جاه ، فرستادن جواب نامهء سلطنت پناه مذكور در عقدهء تراخى و تعويق ماند و مرخص ساختن ايل و ايماقات كه سامعه افروز شده اين جهت دارد كه بعد از ورود ايل و ايماقات و رسيدن اعيان و سرخيل آن جماعت به تقبيل سدهء و الا ، بنا بر مراعات شيوهء مهمان نوازى كه سررشتهء طينت كريمان مىباشد ، مقرر فرموديم كه هيچ فردى از افراد متعرض حال جماعت مزبور كه به مقتضاى نيرنگ سپهر بوقلمون ترك وطن مالوف خود نموده‌اند نشده گذارند كه مرفه الحال در ظل الويهء عدالت باشند و اگر ارادهء توطن آن حدود داشته باشند ، به هر محل كه خواهش خاطر عنان تاب عزيمت ايشان شود ، روانه گردند . اگر جمعى از آن گروه روانهء آن حدود شده باشند جز آنچه پيرايهء صدق گفتار پوشيده وجهى ندارد و حمايت خصم دوستان در كيش ائتلاف و التيام چنانچه در طى نامهء گرامى تحرير يافته محض كفر و كفر محض است .\r\nپيوسته به اعلام صحت ذات ستوده صفات مسرت پيراى خاطر دوستان گرديده فاتح ابواب يگانگى كه تا انقراض ازمان بنيان مشيدة الاركان آن از تطرق اختلال مصون باشند .\r\nآفتاب دولت از كسوف نقصان در امان و كوكب مرام از افق حصول درخشان باد « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 131 ","page_number":163},
  {"content":"\r\n\r\n\r\nنامهء شاه عباس ثانى به عبد العزيز خان « 1 »\r\nپيوسته ساغر دوستكامى و پيمانهء خوشدلى عبد العزيز خان از خمخانهء الطاف الهى سرشار و سمند تحصيل كام و كميت وصول عيش مدام آب رفتار و صرصر شعار باد .\r\nبعد از طى وادى فسيح الفضاى دوستى و ولا كه ضمير خورشيد ضيا به ميانجى تحرير خامه و نقش پذيرايى نامه علم حضورى از جزئيات آن دارد ، بر لوح ابلاغ مىنگارد كه دوستان فطرى و آشنايان روحانى را كه روابط يكرنگى و علايق يكجهتى به فحواى الارواح جنود مجندة فما تعارف منها ائتلف و ما تناكر اختلف ، از به دو فطرت مشيد و مستحكم بوده باشد در هر حالى از احوال و هر وقتى از اوقات خصوصا اوان نشاط و زمان انبساط خاطر دوستى ذخاير خواهان آن مىباشد كه از مستلذاتى كه بدان ممتع‌اند دوستان گرامى را نيز بهره حاصل آيد و در حالتى كه قرب ظاهر مطابق قرب باطن بوده پردهء دورى مرتفع و محل دوستى مجتمع باشد ، به اتفاق از حلاوت آن صحبت شيرين كام و از كاس كامرانى مىآشام مىگردند و اگر به جهت موانع صورى و عدم كشف حجب مهجورى آن نعمت عديم البال مفقود باشد ، شايستهء اين اتحاد آن است كه از كيفيت آن عشرت و چگونگى آن صحبت به مقتضاى ما لا يدرك كله لا يترك كله به ارسال انموذجى دوستان را با خود شريك سازند ، لهذا درين وقت كه روضهء مينونشان مازندران كه از كثرت گلهاى رنگارنگ و وفور رياحين نمودار دامن گلچين بل عرصهء خلدبرين به ديدهء نظارگيان مشكل پسند در مىآيد مضرب سرادقات جاه و جلال و مهبط خيام دولت و اقبال گرديده هر روز به شرب پيمانه‌هاى گران -\r\n\r\n\r\n","description":"","footnote":"\r\n( 1 ) - عنوان نامه در منشآت : « در مسودهء نامه كه به عبد العزيز خان فرستاده شد . »\r\n","page_name":" 132 ","page_number":164},
  {"content":"\r\n\r\nوزن و شكار تذرو و اصناف طيور و سباع و گوزن و ملاحظهء اشجار موزونهء سرو و نارنج و مطالعهء بساتين مشحونه به ازاهير و ترنج تحصيل خوشدلى نموده به اين چراغهاى خورشيد ضيا شمع دماغ مىافروزد ، مناسب چنان نمود كه چند راس اسب تازى و چند وقر بادهء شيرازى كه هنگامهء صيد افكنى ما را از آن آيين و بزم عيش و خوشدلى را از ياقوت رنگين اين تزيين است ، در عالم اتحاد مصحوب فلان ارسال دارد كه آن صدر نشين بزم دريافت در اين معنى با اين دوست يگانگى دوست سهيم باشند و چون فرستادن بادهء تلخ بىمزه‌هاى خوشگوار در ذايقهء اهليت ناگوار و بىمزه مىنمود از هر قسم مزه كه لازم دانست چند وقر فرستاده شد .\r\nاميد كه هنگامه آراى عيش و خوشدلى و كاميابى و كامرانى باشند « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 133 ","page_number":165},
  {"content":"\r\n\r\n\r\nنامهء ديگر به عبد العزيز خان\r\nپيوسته ساغر سلطنت و اقبال و پيمانهء جهانبانى و اجلال از بادهء مطلب روايى مالامال بوده و نشأة ياب كامرانى جاويد باشند .\r\nبعد از طى بساط خواهش ضمير آسمان پيوند به اصرار ملاقات ارجمند ، بر لوح ابلاغ و صحيفهء اظهار مىنگارد كه چون استفسار از چگونگى گزارش حال سعادت اشتمال دوستان بر ذمت همت آشنايان فطرى قرض واداى آن مانند فرايض خمسه فرض است ، درين وقت كه فلان روانه بود ، تحفه‌اى كه در نظر همت و الا در آيد جز خبر سلامتى حال و خوشوقتى آن و الا تبار رفيع مقدار نيست ، لازم دانست كه به ارسال اين تذكرهء دوستى محرك سلسلهء يكجهتى گرديده استعلام چگونگى ذات مرضية السجيات نمايد ، قدرى از شراب لعلى كه قفل دلها را كليد و ياقوت روح را اكسير و جان را قوت است چراغ راه يگانگى به اظهار نموده بعد ازتر دماغى ازين صاف ميكدهء يگانگى به اظهار شادكامى مزاج و هاج كه بادهء بىخمار مخموران محفل دورى است دماغ آشنايى را نشأت بخش مسرت بىاندازه خواهند ساخت . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 134 ","page_number":166},
  {"content":"\r\n\r\n\r\nنامهء ديگر به عبد العزيز خان\r\nتا از نتايج اجرام علوى و امتزاجات امهات سفلى خوش نشينان مواليد را حال منتظم و شيرازهء كتاب وجود افراد مكونات به سبب اين اتصال و التيام ملتنم است ، اركان بنيان دولت اعلى حضرت سلطنت و عدالت و شوكت پناه ، شهامت و بسالت و جلالت دستگاه ، نصفت و معدلت انتباه و الا جاه ، زيبندهء مسند بلند پايهء چنگيز خانى ، طرازندهء تخت رفيع الاركان قاآنى ، عبد العزيز خان ، از تشتت و تفرق مصون و گلهاى كامجويى آن سلطان عظيم الشان از نسيم خلاف و اختلاف اضداد محروس و مامون باد .\r\nبعد از بسط بساط اظهار يكتادلى و مودت بر ضمير قدسى تخمير منطبع مىگرداند كه بر دقيقه شناسان رموز آفرينش و تماشائيان لوحهء دانش و بينش مخفى و مستور نيست كه غرض اصلى و مطلب كلى سلاطين صداقت آيين و خواقين مروت قرين از تعمير كاخ دوستى و مودت و غرس نهال يگانگى و الفت آن است كه كافهء جمهور و ساكنان ثغور در آن بنيان رفيع الشان از تابش آفتاب حوادث استظلال نموده از اثمار آن دوحهء اطمينان لذت ياب و كام ستان باشند و از آن روز كه به تار و پود سخنان صدق نشان رسولان طرفين و ايلچيان جانبين نسيج مسالمت و مودت و پيوند مصالحت و محبت نقوش اتمام پذيرفته تا امروز با آن كه بعضى اوقات از منسوبان والاشان بلند مكان بعضى امور كه منافى و مناقض صداقت باشد به ظهور رسيده ، نواب همايون ما نظر بر رعايت اين امر اهم كرده حركات آن گروه خسران پژوه را مقرون به عفو و اغماض فرموديم و عساكر نصرت مآثر با نهايت آراستگى و استعداد و عدم اشتغال به امرى از امور ساير بلاد رخصت تلافى و تدارك نيافته‌اند . درين اوقات نيز به عرض رسيد كه بعضى از منسوبان سلطنت و شوكت پناه سبحانقلى خان از وخامت عاقبت نينديشيده به فحواى العادة كالطبيعة الثانية دست غارت و يغما به دواب و اغنام جمعى از\r\n\r\n","description":"","footnote":"","page_name":" 135 ","page_number":167},
  {"content":"\r\n\r\nفقرا و عجزه دراز نموده پاى از حد مراعات دوستى بيرون نهاده‌اند . چون يقين حاصل بود كه اين امر شنيع و شغل فظيع بدون اطلاع و آگاهى آن و الا جاه حقيقت آگاه صورت وقوع يافته ، لازم نمود كه حقيقت اين امر به منصهء اعلام و اظهار رسد كه اگر آن بىسر و پايان بدون اذن و رضاى سلطنت و جلالت مومى اليه ارتكاب آن نموده باشند مقرر دارد كه در صدد منع و تنبيه آن گروه در آمده من بعد ايشان را به نوعى ضبط نمايند كه احدى را اين خيال در خاطر خطور نتواند نمود و اگر سلطنت پناه سابق الالقاب ازين معنى مطلع بوده به فرمان آن گردون خطاب مالك رقاب متقاعد نشود يا مفتنين به فرمودهء سلطنت پناه مزبور عمل ننمايند ، لشكر نصرت اثر به تدارك و تلافى كه به طريق دزدى و راهزنى نخواهد بود مأمور گردند ، آن و الا مكان جلى الشان اين معنى را منافى دوستى و يگانگى ندانسته موكد مودت و مشيد بناى استوار يكتادلى شناسند .\r\nباقى حالات رجوع به تقرير فلان است . اعتماد خواهند فرمود . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 136 ","page_number":168},
  {"content":"\r\n\r\nابو الغازى خان والى اورگنج كه نمك پروردهء دربار صفوى بود ، بعد از اسفنديار خان برادر بزرگ خود ، به كمك دولت صفوى بر اورنگ سلطنت خوارزم تكيه زد . وى همواره با دربار ايران طريق اطاعت و ادب مىسپرد و گاه به گاه با فرستادن نامه و هدايا مراتب حق شناسى خود را ابراز مىداشت . ميانهء ابوالغازى خان و عبد العزيز خان صفا و مودتى نبود . حتى وقتى كه ابو الغازى خان دختر خويش به زنى به سبحانقلى خان والى بلخ و برادر عبد العزيز خان داد باز اين كدورت رفع نشد . بلكه ابو الغازى به پشتگرمى داماد خويش ، نواحى قرشى و بخارا را عرصهء تاخت و تاز قرار داد و خرابى بسيار در آن حدود كرد . عبد العزيز خان برادر زادهء خود قاسم خان را كه از جانب وى حكومت اندخود و جيجكتو و ميمنه داشت مامور نمود تا بلخ را از دست سبحانقلى خان بيرون آورد . قاسم خان با سپاهيان خود و جمعى كه از بخارا به دستور عبد العزيز خان نزد او رفته بودند به سوى بلخ روى آورد . ولى چون گروهى عظيم از همراهانش به طرف سبحانقلى خان رفتند ، وى ازين لشكر كشى سودى نبرد . عبد العزيز خان براى جبران اين شكست نظامى و سياسى ، دست به دامان شاه عباس ثانى زد و عوض محمد چهره آقاسى را با نامه‌اى به دربار صفوى فرستاد و خواهش كرد كه يكى از « وارثان ملك اورگنج را كه در درگاه آسمان اشتباه بودند » همراه با تركمانان استر آباد و بلخان براى گرفتن سلطنت از دست ابو الغازى خان به سوى خوارزم بفرستند . اما چون ابو الغازى خان نيز از بر كشيدگان دربار صفوى بود ، شاه عباس ثانى دور از جوانمردى دانست كه وى را « بدون آن كه ارتكاب امرى مخالف بندگى كند » بيازارد و از فرمانروايى اورگنج بر كنار كند . ازين روى ، در جواب نامه و خواهش عبد العزيز خان ، نامه‌اى دلجويانه فرستاد و ضمنا به ابو الغازى خان چنين نوشت :\r\n\r\n","description":"","footnote":"","page_name":" 137 ","page_number":169},
  {"content":"\r\n\r\n\r\nنامهء شاه عباس به ابو الغازى خان « 1 »\r\nپيوسته كوكب مطالب و اختر مآرب ابوالغازى خان از افق حصول طالع و لامع باد .\r\nبعد از تشييد مبانى اتحاد و وفاق مكشوف ضمير منير خورشيد اشراق مىگرداند بنا بر اين كه سلاطين مالك رقاب و خواقين كامياب را كه اسباب حصول مآرب مجموع و علل تفرقهء [ مطالب ؟ 
  ] مرفوع است همواره استعلام چگونگى ذات ستوده صفات و احوال سعادت اشتمال دوستان صداقت نشان كه در حقيقت متمم اسباب شادمانى و نشاط و موجب ازدياد مواد ابتهاج و انبساط است منظور نظر و الا مىباشد و مدتى شد كه از كماهى احوال و اوضاع آن سلطنت پناه اطلاع حاصل نبود . لهذا در اين اوقات فرخنده ساعات كه از نيروى عنايات حضرت واهب العطيات ، اسباب جهانبانى منتظم و غنچه‌هاى حدايق كامجويى و كاميابى از تنسم نسايم الطاف الهى متبسم است ، به جهت استعلام اين مرام و حصول اين كام بدين تذكرهء موالات سلسله جنبان مصادقت و مصافات شد و چنانچه در كيش ود و ائتلاف انتظام امور دنيويهء دوستان منظور نظر است همچنين معمورى سراى اخرويهء ايشان نيز در آينهء ضمير منير جلوه‌گر است و چون مكرر به مسامع باريافتگان سرادقات جاه و جلال رسيد كه آن سلالهء چنگيز خانى به كرات در صدد نهب و يغماى سكان ديار ماوراء النهر - بى آن كه از سكان و والى و ارباب و اهالى آن ولايت امرى داعى بر اين حركت صادر شده باشد - در آمده‌اند و بدون صدور محظور احداث شورش و فتور باعث ناخشنودى رب غفور و باز خواست و مواخذهء يوم النشور مىگردد و به مقتضاى ظليت حضرت رحمن كه مومن و مشرك در درگاه خداوندگارى آن حضرت يكسانند رفاه حال افراد ناس در نظر والاى خداشناس\r\n\r\n\r\n","description":"","footnote":"\r\n( 1 ) - عنوان نامه در منشآت : « نامه كه به ابو الغازى خان والى اورگنج نوشته . »\r\n","page_name":" 138 ","page_number":170},
  {"content":"\r\n\r\nحليهء تساوى دارد و مع هذا مسموع مىشد كه والى و الا قدر آن ولايت نيز سالك طريق دوستى و يكجهتى و الفت است ، لازم نمود كه به اظهار امرى كه در حقيقت خير نشاتين آن عالى جاه در ضمن آن مندرج و رفاه حال جهانيان در تحت آن مندمج است مبادرت مىنمايد و چون تفرقه و انكسار بال مشتى پريشان احوال به غير از ناخشنودى حضرت رب متعال مثمر و منتج اثرى نمىگردد ، يقين حاصل است كه از تعمق و اذعان اين مقدمات كه در حقيقت باعث بر آن دوستى آن عالى جاه مرضية السجيات است مراعى امرى كه موجب استرضاى خالق و ترفيه حال خلايق است خواهند بود .\r\nهمواره سمند دولت در زير زين و بوستان سلطنت از گلهاى حصول مآرب رنگين باد « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 139 ","page_number":171},
  {"content":"\r\n\r\n\r\nنامهء ديگر به ابو الغازى خان\r\nنامهء دوستى طراز و مكتوب لازم الاعزاز سلطنت پناه ابو الغازى خان كه مشتمل بر فتح مبين و نگونسارى كفرهء قلماق بىدين رقم زدهء خامهء موالات ختامه شده بود ، در ساعتى مسعود كه ابواب فيوضات غيبى بر چهرهء بخت ظفر فرجام باز و دست اقبال بر ساير گلزار آمال دراز بود ، مصحوب فلان ، فيض ورود ارزانى داشته چون منبئى از خذلان اعداى آن دولت مرصوصة البناء و مبنى بر ترصيص مبانى مودت و ولابود باعث مزيد ابتهاج خاطر محبت ذخاير گرديد . بنا بر شيوهء مراعات ارتباط دوستى اسلاف كرام آن سلطنت پناه الى يومنا هذا نسبت به اين دودمان و الا ، پيوسته همت و الا نهمت بر آن مصروف است كه آن سلسلهء چنگيزى را تسلط و فيروزى و قاصدان آن دولت را مذلت و تبه روزى نصيب باد .\r\nشايستهء شيوهء اتحاد و ملايم شيمهء كريمهء و داد آن كه همواره به اعلام فتوحات مسرت افزاى ضمير دوستى تخمير گرديده فاتح ابواب مكاتبات و مراسلات باشند .\r\nلا يزال كوكب اقبال بر افق كمال باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 140 ","page_number":172},
  {"content":"\r\n\r\n\r\nنامهء شاه عباس ثانى به شاه جهان « 1 » پادشاه گوركانى هند\r\n   تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ . الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا وَ هُوَ الْعَزِيزُ الْغَفُورُ .    « 2 »\r\nجواهر زواهر نيايش بيرون از قياس و لآلى متلالى محمدت لا يتناهى اساس كه در مقياس نظر خرده بين دقيقه شناس بر لعل و ياقوت آفتاب و ماه را حج آيد نثار بارگاه مالك الملكى تواند بود كه دورگردان اضداد اربعه را از جامه خانهء تاليف و تركيب لباس اتحاد و التيام پوشيده گنجور كنوز اسرار و خازن رموز استار گردانيد و اوراق پريشان وجود انسان را كه صحايف كتاب حكمت الهى و الواح طلسم خدا شناسى و آگاهىاند از رشتهء التيام شهرياران معدلت شعار به شيرازهء امنيت و عافيت رسانيده ساكنان ظلمتكدهء امكان را كه سرگشتگان تيه حيرت‌اند به ميانجى ضياى شموع عقول انبيا و سلاطين ذىشان به صراط المستقيم اطمينان و آسايش دلالت نمود و به ناخن تدبير فرمانروايان خير انديش گرهء كلفت و حيرت از خاطر عموم خلايق گشود . بعضى از سلاطين ذى شان را به سعادت امتثال  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 3 » شادان و مسرور و برخى را به مضمون  إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ  « 4 » از شمول رحمت بىغايت دور گردانيد . نكهت رياحين بستان را كه هر يك لباس امتياز جداگانه در بر دارند از گردش پيمانهء نسيم بهارى در ساحت گلستان وجه اتحاد آموخت . آتش گل و لاله را به جهت گرمى هنگامهء خوش نشينان چمن از زلال حكمت بالغه به فحواى  الَّذِي جَعَلَ لَكُمْ مِنَ الشَّجَرِ \r\n\r\n\r\n","description":"","footnote":"\r\n( 1 ) - عنوان نامه در نسخه : « نامه‌اى كه در طلب قندهار به پادشاه هندوستان نوشته »\r\n( 2 ) - سورة الملك آيات يك و دو\r\n( 3 ) - سوره النحل 90\r\n( 4 ) - البقره 205 - در نسخه : . . .  لِيُفْسِدَ فِيها وَ يُهْلِكَ الْحَرْثَ وَ النَّسْلَ \r\n","page_name":" 141 ","page_number":173},
  {"content":"\r\n\r\n الْأَخْضَرِ ناراً  « 1 » در صحن بوستان افروخت\r\n ساخته از لطف پى خاكيان * چار حد باغچهء كن فكان \r\n ديده‌ام اين باغ پر از رنگ و بو * يك گل رعناست شب و روز او \r\n قدرتش آورده برون بىتعب * يوسف روز از چه تاريك شب \r\n يك گل خودروست ز باغش بهار * يك ورق از دفتر او روزگار \r\nو درود نامعدود بر حديقهء طراز گلشن ايجاد ، شمع شبستان مبداء و معاد ، واسطهء نزول رحمت الهى ، محك عيار دانش و آگاهى ، بهين ثمر دوحهء برومند گلستان شهود و يكتا گوهر اصداف كون و فساد سپهر كبود ، مبلغ كريمهء  اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً  « 2 » ، سيد ثقلين و پيشواى خافقين\r\n محمد كازل تا ابد هر چه هست * ز آرايش نام او نقش بست \r\nو بر آل و اولاد اطهار و اصحاب كبار او مادام الليل و النهار باد .\r\nو بعد بر مرآت خاطر و الا و آينهء ضمير معلى محجوب و مستور نخواهد بود كه هر نعمتى از نعماى بىمنتهاى الهى را شكرى خاص است كه بدون اتيان آن از عهدهء شكرگزارى و سپاسدارى آن احسان برآمدن متعسر بل متعذر مىنمايد . چنانچه شكر اعطاى نعمت و ثروت و مكنت به بذل و انفاق و نوازش ارباب حاجت و استحقاق صورت مىبندد و اداى شكر بيرون از قياس سلطنت عظمى و دارايى كبرى مقصور بر آن است كه ، با وجود اشتغال به اشغال جهانبانى و تكثير و توفير دواعى ملك‌رانى ، پژوهش احوال سپاهى و رعيت نموده ساكنين و قاطنين هر ملك را به ديدهء بيناى تفقد و نوازش ملاحظه فرموده در انتظام حال و انشراح بال آن گروه كه مستحقين نثار نقود رعايت و مراقبت‌اند بذل جهد به تقديم رسانيده ربقهء جهانبانى را از شغل ذمت اين دين الهى سبكبار سازند و چون از روزى كه كاركنان بارگاه كبريا قبض و بسط اقليم ظاهر را در قبضهء كفايت و درايت اين محتاج عنايت الطاف الهى گذاشته‌اند ، بنا بر فسحت و وسعت ممالك محروسه و مشغولى بر ساير اشغال ضروريه ، تنظيم و تنسيق ملك خراسان بر حسب دلخواه صورت انجام نيافته بود ، درين ايام خجسته آغاز فرخنده انجام ، شوق زيارت\r\n\r\n\r\n","description":"","footnote":"\r\n( 1 ) - سوره يس 80\r\n( 2 ) - آل عمران 103\r\n","page_name":" 142 ","page_number":174},
  {"content":"\r\n\r\nآستانهء مقدسهء منورهء مطهرهء رضيهء رضويه على ساكنها الف الف سلام و تحية سلسله جنبان گشته الويهء دولت و اعلام نصرت از مقر اقبال و موطن جاه و جلال به قصد احراز اين سعادت در حركت آمده بود كه هم ديدهء شوق را از كحل الجواهر خاك آن آستان عرش نشان نور و ضيا افزايد و هم عنچهء آمال ساكنان آن ديار را از هبوب نسيم عنايت شامله بر وجه دلخواه گشايد و بنا بر قرب جوار و تاسيس مبانى ائتلاف و اتحاد آبا و اجداد عالى تبار و الا مقدار بر ذمت حق شناس واجب و لازم نمود استعلام احوال آن متكى ارائك سلطنت عظمى و جالس سرير دارايى كبرى نموده در ترصيص مبانى خلت و صداقت قديم كوشش نمايد و تشييد اين بناى گردون اساس كه به محض اقتفا و تأسى به سنت سنيهء سلاطين سلف و روابط دوستى آباى خلف از مفترضات و متحتمات بود ، بنا بر تجلى ذات ستوده صفات پادشاه و الا تبار به زيور صفات حميده زياده بر آنچه مركوز خاطر بود واجب گرديد و يكى از جمله صفات خجسته و اطوار پسنديدهء آن محيى مراسم صاحبقرانى كه محمود همگنان و محسود خاطر پير و جوان گشته نوازش سلطنت‌پناه ندر محمد خان و تفويض ملك بلخ و ساير محال تركستان است كه با آن كه آن ملك دلگشاى بى ارتكاب محنت و مشقت در حيطهء تصرف و تسخير جنود مسعود در آمده بود ، بنا بر رعايت سلطنت پناه مشار اليه و اطفاى نواير فتنه و فساد ، از سر آن مطلب عظمى به نيروى همت و الا برخاسته آن ملك وسيع را بر سلطنت پناه مزبور مسلم داشتند .\r\nلهذا زبدة الاماثل و الاشباه شاه قلى بيك ولد مقصود بيك ناظر سابق بيوتات را كه از طرزدانان رسوم سفارت است روانهء خدمت و الا و محفل معلى فرموديم كه نبذى از مراتب دوستى و يكتادلى كه پيشنهاد باطن صدق مواطن است به زبانى گزارش دهد و سلسله جنبان موالات و مصافات قديم كه از به دو طلوع و ظهور اين دولت عظمى مانند خورشيد و ماه جهانى را به نيروى معاضدت يكديگر قرين ضيا و بها داشته‌اند گردد و حجب مغايرت و تتق منافرت به تحريك نسيم وفاق و اتفاق بالكليه مرتفع گرديده و به همه جهت طريق مباينت و بيگانگى مسدود است و درين مدت هميشه همت و الا بر استبقا و استدامت اين معنى كه استرضاى خالق و خلايق در ضمن آن مشروح است مصروف و معطوف و پيوسته مراعات اين مراتب كه موجب رفاه حال كافهء رعايا و براياست مطمح نظر و الا و\r\n\r\n","description":"","footnote":"","page_name":" 143 ","page_number":175},
  {"content":"\r\n\r\nخيريت اساس بود مناسب حال چنان مىداند كه شطرى از مخزونات خاطر در معرض اظهار و اعلان در آيد .\r\nبر خاطر دريا مقاطر كه مطرح اشعهء لمعات قدس است واضح و لايح خواهد بود كه از آن جا كه همواره همت سلاطين معدلت آيين بر تعمير كاخ بيت المعمور دوستى و ولا مقصور مىباشد و ديدهء دوربين همت بلند و نيت ارجمند از امعان جزئيات پوشيده در تاكيد و تشييد اين مبانى الهى به جهت ابقاى ذكر جميل كوشش مىفرمودند ، اگر نظر بر روابط پدرى و فرزندى نموده خرابهء قندهار را به اين فرزند صداقت كيش صدق انديش تفويض نمايند و در تسخير ملك فسيح الفضاى دوستى جاويد كه به مرور دهور و تصاريف ايام از تطرق خلل و نقصان مصون و مأمون خواهد بود كوشيده چنان كنند كه به معمارى راى رزين آن خسرو عدالت آيين اين بناى رفيع اساس صورت تشييد و ترصيص يافته ساكنان ممالك طرفين ، در بيت الامان ، از نوايب دوران و از تابش آفتاب حوادث قرين عافيت و رفاهيت و امان باشند على مر الدهور و الازمان قرين الطاف ملك منان و مورد دعاى پير و جوان خواهند بود . « 1 »\r\n\r\n\r\n","description":"","footnote":"\r\n( 1 ) منشآت ميرزا طاهر وحيد قزوينى و عباسنامه ص 98 تا 102\r\n","page_name":" 144 ","page_number":176},
  {"content":"\r\n\r\n\r\nنامهء شاه عباس ثانى به دولت خان كوتوال قلعهء قندهار\r\nايالت پناه دولت خان بداند كه چون از روزى كه معمار قضا و قدر قلعهء ذات بروج چرخ اخضر را رنگ هستى ريخته و از ليل و نهار در دولختى بر اين حصار استوار آويخته ، مفاتيح ابواب مغلقهء اين حصار را به دست كاركنان كشور شهود و برگزيدگان ملك فسيح الفضاى وجود يعنى رسول مختار وحيدر كرار و آل اطهار او گذاشته‌اند . چنانچه گشايش دريچهء ماه به كليد انامل اعجاز كامل خير البشر ديده‌وران دوربين را بر صدق اين معنى شاهدى است روشن و بر تافتن قفل آفتاب از باب وضع مقرر به دست قدرت قاهرهء ساقى كوثر برين مدعا دليلى است مبرهن . و لله الحمد و المنة كه اين مفتاح جهانگشايى از آباى عظام و اسلاف كرام دست به دست به نواب كامياب همايون ما رسيده و اين گل هميشه بهار از حدايق آمال ما به آبيارى سحاب لطف الهى دميده . از آغاز تنسم نسيم جاه و جلال ابواب مرام بر چهرهء بخت ظفر فرجام ما باز و دست و تيغ اقليم گيرى و جهان ستانى ما بر عالم دراز است و با وجود نيروى سر پنجهء صاحبقرانى و قوت بازوى اقبال سليمانى پيوسته همت و الا و نيت معلى به مقتضاى عدالت كامله و مروت شامله بر آن مصروف است كه مور ضعيفى به غفلت پى سپر مواكب مسعود جنود نامحدود نشده نخست به رشحات زلال نصايح و مواعظ چشم غنودگان خواب غفلت را سرمايهء انتباه و آگاهى كرامت فرماييم و ابواب دخول دار السلام امان بر روى آشنا و بيگانه گشاييم كه هر كس به رهنمايى ديدهء بيدار خود را به اين مأمن جهانيان رساند از تصادم خلل و تعرض خوارى و ذلل مصون و محروس ماند و اگر به اغواى تيره بختى و برگشته روزگارى ازين سعادت محروم مانده اسير پنجهء استيلا و اقتدار سپاه نصرت پناه گردد ، در يوم النشور كه عدالت پيشگان را زمان عيش و سرور و ظلم اندوزان را ظلمت شب ديجور است دامان اعمال غبار آلود و بال و نكال نباشد و لهذا در حينى كه الويهء دولت و اعلام فتح و\r\n\r\n","description":"","footnote":"","page_name":" 145 ","page_number":177},
  {"content":"\r\n\r\nنصرت بدين صوب در حركت مىآمد تيره روزان بست را كه كوكب اقبالشان از ظلمات جهل مركب در محاق بود ، به محض رضا جويى خالق و رفاه حال خلايق ، از زور بازوى شوكت و چيره دستى جنود فتح و نصرت آگاهى فرموديم و آن گروه خذلان پژوه متانت حصار و رصانت ديوار را پردهء ديدهء آگاهى و قفل زبان عجز اندوزى و عذر خواهى خود ساخته فرمان واجب الاذعان را تلقى به قبول ننمودند . تا آن كه به مقتضاى نواميس سلطنت عظمى و خلافت كبرى جمعى از جنود مسعود را به هدم آن بنيان و افناء و اعدام آن گمگشتگان تيه غوايت و عصيان نامزد فرموديم و چنانچه حامل حكم و الا و فرمان معلى كه يكى از محصورين و مقهورين است مشروحا تقرير مىنمايد ابواب آن حصار تو بر تو ، به مقاليد سيوف درخشان سپاه جنگجو ، باز و دست تسلط لشكر قيامت اثر بر آن قوم بىپا و سر دراز گرديده بنيان وجود صغير و كبير و جوان و پير ازين سيل بىامان ويران و كاخ جرأت و جسارت پردلان آن فوج با خاك يكسان شد و چون اخبار و انذار شيوهء اين دودمان و الا و سلسلهء معلى است اقتفاء بآثار اسلافنا الكرام بر ذمت همت عين فرض و فرض عين مىدانيم كه آن ايالت پناه را نيز از كيفيت تسلط قوت قاهره و چيره دستى اقبال زاهره آگاهى فرماييم كه اگر گوش هوش به اصغاى فرمان واجب الاذعان گشوده ، قبل از آن كه كار به يورش منجر گشته عساكر منصوره به فحواى آن  جُنْدَنا لَهُمُ الْغالِبُونَ  « 1 » تصرف در برج و بارهء قلعه و حصار نمايند از در اطاعت و انقياد در آيد ، به ازاى اطاعت پيشگى و خدمت سگالى آن ايالت پناه را به افسر انجاح مطالب و اسعاف مآرب سربلندى بخشيده هر گاه هواى خدمت اين آستان خلافت مكان در سر و پرواز معارج سعادت جاويد در نظر داشته باشد به تفويض حكومت محلى از محال ممالك محروسه كه صاحب صوبهء آن محسود امثال و اقران بل امراى ايران و هندوستان تواند بود ممتاز و سرافراز فرماييم و اگر آرزوى وطن مالوف عنان تاب اين عزم صواب باشد ، با تبعه و لحقه ، مشمول عنايات خسروانه و الطاف شاهانه فرموده رخصت انصراف ارزانى داريم و در نظر كارآگاهان دانش منش و درست انديشان نيكو روش ظاهر و روشن است كه قزلباش نصرت تلاش را از كشته شدن محابا و پروايى نيست و پرچم اعلام را بر طرهء\r\n\r\n\r\n","description":"","footnote":"\r\n( 1 ) - الصافات 173\r\n","page_name":" 146 ","page_number":178},
  {"content":"\r\n\r\nمفتول شاهدان چين و تتار و رائحهء دماء دشمن را بر نكهت نسيم بهار ترجيح مىدهند و مع هذا وفور جيوش قاهره و كثرت جنود باهره به مرتبه‌اى است كه حصر آن بر خيال دور انديشان متعسر و احاطهء تعداد آن به دستيارى اعداد لا يتناهى متعذر است و معدودى چند كه به معاضدت ايشان در داشتن اين چهار ديوار استظهار دارد ، در برابر سپاه ايران چون نسبت قطره به دريا و ذره به خورشيد جهان آراست و شرح فتح قلعهء مباركهء ايروان در زمان نواب خاقان رضوان مكانى « 1 » و استخلاص آن ملك دلپذير از ايادى تصرف روميان كه به كثرت لشكر و عدت سپاه زبانزد جهانيانند به مسامع پير و جوان رسيده خواهد بود و پيداست كه اين تودهء خاك را ، كه به ميانجى آن چند روزى پاى ثبات و قرار افشرده‌اند ، در پيش حملات اين جيش منصور كه با صدمات امواج بحار و شورش سيلاب بهار دم مساهمت و لاف مساوات مىزند پاى ثبات و ياراى قرار نيست و عن قريب به عون عنايت الهى اين مشت گل به نيروى آتشدستى و خانه بر اندازى جرأت سرشار غازيان نصرت شعار كه همگى نقد جان بر كف مترصد فرمان‌اند و صدمات توپهاى اژدها مهابت كه زمين را از تصادم ايشان خلل در اركان و بروج قلعه مانند بروج چرخ گردان در دوران است از هم ريخته و پاشيده آفتاب آمال از افق سعادت و اقبال طالع و لامع خواهد گرديد .\r\nيقين كه طرفين اطاعت و عصيان و وقوع صعود و نقصان آن را ملاحظه نموده به روشنايى شمع خرد خود را به مأمن عافيت خواهد رسانيد كه بعد از فوت وقت به مضمون آيهء كريمهء  فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا  « 2 » تخم عجز و استغاثه بىثمر و نفير ندامت و حسرت بىاثر خواهد بود . « 3 »\r\n\r\n\r\n","description":"","footnote":"\r\n( 1 ) - منظور شاه صفى است كه ايروان را كه به دست تركان افتاده بود از چنگشان بيرون كشيد .\r\n( 2 ) - سورة المومن 85\r\n( 3 ) عباس نامه ص 122 - 120\r\n","page_name":" 147 ","page_number":179},
  {"content":"\r\n\r\n\r\nنامهء شاه عباس ثانى به شاه جهان « 1 »\r\nگوهر الفاظى كه جوهرى انديشه آن را زيور اكليل مقال داند و لعل آبدار معانى كه صيرفى ادراك نكته سنجان به نقود شاباش و آفرينش ستاند شايستهء آن تواند بود كه كرسى بلند پايهء سخن را بدان جواهر زواهر ترصيع داده نام نامى و اسم سامى آن پادشاه و الا جاه را بر آن مسند معلى نشانند و ازهار هميشه بهار يكتادلى را به مشك اندود ساختن آن سرير گردون نظير از تنسم نسيم اعلان و اظهار بر اطراف بزم دوستى و ولا افشانند كه از شميم عنبر آگين اين رياحين دماغ نكهت شناسان گلشن و داد تازه و صفير عندليب ارتباط و اتحاد قديم بلند آوازه گردد .\r\nلله الحمد و المنة ، اگر چه به حسب ظاهر فايت نعمت عديم البدل مجالست و ادراك صحبت است ، اما پيوسته در عالم معنى ابواب اين بوستان بر چهرهء قلوب دوستان گشاده و اسباب مكالمهء غايبانه كه به سفارت نامه و زباندانى خامه حاصل مىگردد آماده است . اميد كه همواره شاهراه ائتلاف و اتحاد باز و دست حصول مآرب برين بوستان بىخزان دراز باد .\r\nبعد از انطباع نقوش مودت و ولا ، بر مرآت ضمير خورشيد ضيا كه از اشراقات غيبى مضيئى و مستنير است بر لوح ابلاغ مىنگارد كه چون از آغاز عروج معارج دارايى ايران و ارتقاى مدارج عنايات رحمن پيوسته در خاطر حق شناس و ضمير حقانيت اساس مركوز بود كه ديدهء شوق را از خاك آستانهء مقدسهء منورهء\r\n\r\n\r\n","description":"","footnote":"\r\n( 1 ) - عنوان نامه در نسخه : « نامه‌اى كه بعد از فتح قندهار به پادشاه مزبور نوشته شد . » اين نامه در عباس نامه هم آمده .\r\n","page_name":" 148 ","page_number":180},
  {"content":"\r\n\r\nعرش درجهء سدره مرتبه « 1 » روشن سازد و بنا بر كثرت مشاغل جهانيانى و شواغل كشور ستانى از احراز اين سعادت عظمى و عطيهء كبرى محروم بود ، درين ايام سعادت انجام كه از مهام كلى و جزيى آن حدود بالكلية فراغت حاصل گرديد ، مناسب چنان نمود كه رقبهء همت و الا نهمت را از ربقهء اين دين واجب الاداء آزاد ساخته به اين تقريب پژوهش احوال ساكنان خراسان نيز كه به سبب بعد مسافت از مستقر خلافت از استفاضهء انوار عنايات شامله چنانچه شايد بهره‌ور نگرديده بودند به نوعى كه مقتضاى عدالت كامله باشد كرده شود و در حين ورود اين ديار به جهت رعايت قرب جوار و ارتباط و التيام آباى و الا تبار لازم دانست كه به ارسال صحيفه كه مذكر شيوهء ستودهء دوستى و اتحاد قديم باشد محرك سلسلهء ارتباط گردد و چون مبين و معين است كه واليان ممالك مودت را بعد از تشييد قواعد صداقت و الفت و ارتفاع حجب مباينت و منافرت در بود و نبود ويرانه‌اى كه بر گذرگاه سيلاب حوادث است با هم مضايقه نخواهد بود . در آن تذكرهء يكجهتى و يكتادلى اشعارى به خواهش قندهار شده بود و مظنون بل متيقن بود كه نظر بر روابط مزبور نموده همت والاى آن عم بزرگوار در انجاح مأمول به قدم قبول پيش مىآيد . بناء على هذا ، با خاصان و ملتزمان ركاب نصرت انتساب متوجه آن حدود گرديد و چون بعد از ورود الويهء سعادت « 2 » به اين ولايت ، منسوبان آن دولت و الا از سير نزهت آباد اتحاد اين دو دولت محكم بنا اغماض نموده چنانچه با بيگانگان سلوك نمايند سد ابواب اطاعت نموده به تصور فاسد اين كه جدايى در ميان اين صدق انديش صداقت كيش و آن عم بزرگوار و الا تبار است در حجب نافرمانى مختفى گرديدند و معارضهء با اين دوست صادق الولا در آينهء اتحاد صورت نافرمانى « 3 » آن و الا جاه عظيم الشان داشت بر ذمت همت فرض گرديد كه سپاه نصرت توأمان را به تاديب آن گروه مشتاق خذلان نامزد فرمايد . لهذا حكم نافذ به صدور پيوست كه اطراف آن قلاع محكم بنا را مركز آسا به دايرهء احاطه در آورده به مفاتيح جلادت در گشايش ابواب مغلقهء آن سعى\r\n\r\n\r\n","description":"","footnote":"\r\n( 1 ) - منشآت وحيد : عرش درجهء رضيهء رضويه على ساكنها الف الف سلام و تحيه\r\n( 2 ) - منشآت : دولت\r\n( 3 ) - عباس نامه : تخلف فرمان\r\n","page_name":" 149 ","page_number":181},
  {"content":"\r\n\r\nنمايند . غازيان ظفر توامان كه تشنهء امتثال فرمان‌اند ، در اندك فرصتى به مقاليد سيف و سنان ، اقفال درهاى آن قلاع گردون توامان را از هم گشودند .\r\nبعد از ظهور استيلا و اقتدار بر آن قلاع گردون آثار ، گروهى از محصورين را كه در حين محاصره سالك مسالك ادب و آداب بوده از صراط مستقيم حد خود شناسى عدول ننموده بودند ، با گشادگى جبههء عفو و اغماض ، مشمول عنايات بىغايات گردانيده رخصت انصراف ارزانى نموديم . يقين حاصل و رجاى واثق است كه چون اين معنى از غايت اتحاد و نهايت ارتباط صورت وقوع يافته غبار انگيز مرآت ضمير خورشيد نظير نخواهد شد و ولايات مزبوره و ساير محال ممالك محروسه را متعلق به خود دانسته جدايى منظور نخواهند داشت .\r\nچون غرض انسداد ابواب گفتگوى حاسدان و التيام و ائتلاف اين دو دولت ابد توامان بود ، رفعت و معالى پناه شاهوردى بيك را روانهء خدمت و الا فرموديم كه حقيقت صداقت انديشى و اخلاص كيشى اين مخلص را به آن عم بزرگوار خاطر نشان نمايد .\r\nخورشيد سلطنت و اقبال از افق جاه و جلال طالع و لامع باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى ، عباس نامه 125 تا 127 .\r\n","page_name":" 150 ","page_number":182},
  {"content":"\r\n\r\n\r\nفتح نامهء قندهار « 1 »\r\nآن كه چون سلطان دار الملك ايجاد و تكوين و شهريار عرصهء فسيح الفضاى شهور و سنين پيوسته نواب همايون ما را به آيين حضرت خير البشر و مبعوث بر اسود و احمر ، خاتم النبيين و خلاصة الماء و الطين ، كه مشكوة چراغ اين دولت ابد ضيا و معدلت اين گوهر عالم آراست به مقتضاى كريمهء  وَ أَيَّدَهُ بِجُنُودٍ لَمْ تَرَوْها  « 2 » به سپاه آسمانى و جنود مسعود نهانى مظاهرت و معاضدت مىفرمايد ، لهذا از به دو جلوس اقدس بر اورنگ سلطنت و الا و خلافت كبرى كه حديقهء هميشه بهار ايران به آب تيغ درخشان با طراوت دارد ، اكثر اوقات اثمار فتوحات عظمى قبل از شكفتن ازاهير اعلام نصرت فرجام به بار آمده و رؤس اعادى چون ميوه‌اى رسيده پيش از جلوهء كميت باد رفتار در پاى افتاده هر كس از تيره روزان را كه ارادهء دامن افشانى برين شمع ابد فروغ بوده پروانه‌وار خرمن هستى باتش نيستى سوخته و نهال زندگى اشرار خصومت شعار مانند چنار از شرار مكنونات خاطر خود افروخته . مبين اين حال و مقوى اين مقال كه درين اوان از مكمن خفا به پيشگاه ظهور رسيده و باعث عبرت نظارگيان گرديده آن است كه والى خذلان توامان هندوستان از تاريخى كه نواب همايون ما ابواب مغلقهء دار القرار قندهار را به مقاليد سيوف جهانگشا باز نمودند مضطرب وار در فكر تلافى و انديشهء تدارك بود و قبل ازين نيز اورنگ ولد و سعد الله خان اعتماد الدولهء خود را با جمعى كثير و جمّى غفير و فيلان كوه بنيان به قصد استرداد قندهار فرستاده بىنيل مقصود ، در كمال رسوايى و فضيحت مراجعت\r\n\r\n\r\n","description":"","footnote":"\r\n( 1 ) - عنوان در نسخه : « سواد فتح نامهء قلعهء مبارك قندهار »\r\n( 2 ) - سورة التوبه 40\r\n","page_name":" 151 ","page_number":183},
  {"content":"\r\n\r\nنموده‌اند ، ديگر باره به نيل اين خيال محال ، اورنگ زيب و سعد الله خان را با گروه انبوه و فيلان كوه شكوه و توپهاى اژدر خروش و مبارزان آهن پوش تعيين نموده خود نيز با دارا شكوه وليعهد و ساير اولاد خود به كابل آمده به جان و جنان در سگالش اين امر ساعى مىبود . چون بعد از رفتن چنان كه رسواى جهانيان و انگشت نماى پير و جوان شده بودند ، مجددا پختن اين آرزوها به آتش تر مغزى خام و پژوهش اين كار دشوار ناتمام مىنمود ، به محض خبر آمدن ايشان ، بنا بر آن كه جنبش بحر زخار و جيش بىشمار و لشكر قيامت آثار باعث تخريب بلاد و تنگى معاش عباد مىباشد ، به صرصر حكم نافذ ، اين بحر بىكران در جوش و اين درياى بىپايان در خروش نيامده بود . بعد از آن كه متيقن گرديد كه آشفته دماغى و سوء تدبير مرضى نيست كه به سقمونياى رسوايى علاج پذيرد و والى هندوستان لامحاله ، به مقتضاى جهل مركب ذاتى ، خجالت خود را مبين خواهد نمود ، حكم به جمعيت عساكر منصوره كرده مقرر فرموديم كه جمعى پيشتر از سپه‌سالار به سركردگى دقنان بيك به راهنمايى عنايت الهى و پيشوايى اقبال بىزوال شاهنشاهى ، بر جناح استعجال ، به جهت دفع آن گروه مخذول روانه شده سپهسالار نيز با امرا و عساكر عراق و آذربايجان و شيروان و قراباغ و چخور سعد و دار المرز و قلمرو عليشكر و فارس و كوه گيلويه و كرمان و ساير عساكر نصرت توامان متعاقب روانه شود و الويهء دولت و اعلام فتح نيز از مقر دولت و مستقر خلافت در حركت آيد . آن گروه تيره روز ، به سبب آن كه طول و عرض ممالك محروسه بىكران و هر يك از عساكر در قطرى از اقطار آن مىباشد و جمعيت ايشان على الفور و در زمانى اندك هر چند در آن باب اهتمام كرده شود ، ميسر نيست ، به قدر مدتى كه عساكر جمعيت نمايند حسب المقدور در بريدن سيبه و چپر و انداختن توپ و يورش لشكر به عنوان حشر سعى نمود . اوتار خان و ساير مستحفظان جان فشان نيز داد جلالت و مردانگى داده بسيارى از آن قوم گمنام را آوارهء ظلمت آباد عدم گردانيدند و بعد از اصغاى نزديك شدن توجه رايات منصوره ، مانند شام ديجور كه از طليعهء صبح عالم افروز قبل از طلوع نيز ظلمت - سوز رخت هستى به عالم نيستى مىكشد ، به محض آوازهء توجه رايات جاه و جلال ، به فحواى حديث نبوى نصرت بالرعب مسيرة شهر آوارهء دشت و بال نكال گشته با نهايت پريشانى و كمال بىسامانى سالك طريق فرار گرديدند .\r\n\r\n","description":"","footnote":"","page_name":" 152 ","page_number":184},
  {"content":"\r\n\r\nمىبايد كه چون بر مضمون رقم اشرف مطلع گردند به شكرانهء اين فتح مبين « 1 » سجدات شكر به تقديم رسانند . « 2 »\r\n\r\n\r\n","description":"","footnote":"\r\n( 1 ) - تاريخ اين لشكر كشى را سوم ماه جمادى الثانيه 1063 نوشته‌اند . سپاه هند مدت هفتاد و يك روز قندهار را در محاصره گرفتند و به ايجاد سنگر و زدن نقب پرداختند . ولى پس از شنيدن خبر حركت شاه عباس ثانى و عمده قواى قزلباش محاصره را رها كردند و به كشور خويش گريختند .\r\n( 2 ) منشآت وحيد قزوينى\r\n","page_name":" 153 ","page_number":185},
  {"content":"\r\n\r\n\r\nفتح نامه ديگر « 1 »\r\nآن كه سلطنت پناه به نوازشات خسروانه عز امتياز و شرف افتخار يافته بداند كه بر سواد خوانان روزنامهء صحيفهء امكان و تماشائيان عرايس هر هفت كردهء آخشيجان ظاهر است كه چراغى را كه حضرت عزت جل شانه بر افروخته باشد از بال و پر افشاندن پروانه طينتان كه طعمهء تيغ فروغ اين چراغ‌اند از پاى ننشيند و از گداختن پيه ديده و روغن دل حاسدان گزند نبيند و با مرآت صافى دوستى كه مصقل حكمت بالغهء جناب كبريا زنگ زدايى آن نموده باشد هر كس معارضه نمايد هر آينه از راه نادانى با خويشتن در مقام پرخاش و ستيزه در آمده باشد .\r\nمبين اين مقال آن كه بعد از آن كه والى هندوستان دو نوبت در مقام استرداد دار القرار قندهار در آمده بىنيل مقصود نيل بدنامى بر جبين احوال خود كشيده و خايب و خاسر چون بخت سياه خود برگرديده بود ، به تكلف خشك مغزى و پريشان دماغى كه دردى است بىدوا ، ديگر باره به هوس اين معنى دارا شكوه ولى عهد خود را كه از ساير اولاد او به زعم آن پادشاه حيرت دستگاه امتياز دارد ، با كثرتى تمام و عدتى مالا كلام و فيلان كوه شعار و توپهاى اژدر دثار ، به صوب صواب قندهار فرستاده جالب نام و طالب كام گرديده . چون بعد از ارتكاب خفت و خجالتى چنان ، در نظر نكته دانان ، غريب و بعيد مىنمود كه به فحواى من جرب المجرب حلت به الندامة از كار خود متنبه گرديده ديگر باره در صدد اين امر مستبعد در آيد ، فرمان همايون به جمعيت عساكر منصوره كه در اطراف و اكناف ولايات معموره سكنى دارند نشده بود و اين معنى را فوزى عظيم شمرده در بريدن نقب و چپر و سيبه « 2 » و ساير لوازم قلعه گيرى سعى بليغ نموده\r\n\r\n\r\n","description":"","footnote":"\r\n( 1 ) - عنوان نامه در منشآت : « سواد فتح نامه كه بعد از استيصال دارا شكوه نوشته »\r\n( 2 ) - سيبه به معناى سنگر .\r\n","page_name":" 154 ","page_number":186},
  {"content":"\r\n\r\nدقيقه‌اى فوت و فرو گذاشت ننمودند . چون گوشمال آن قوم نادان ، كه در تيه جهل مركب خود حيران و سرگردان مانده‌اند بر ذمت همت شاهانه فرض عين و عين فرض بود ، دقنان بيك و حاجى منوچهر خان را با جمعى از مردان كارزار و غازيان ظفر شعار مقرر فرموديم كه به رسم منقلاى به طريق ايلغار و استعجال روانه شده اطراف آن مخاذيل را به دايرهء احاطه در آورده در سد طريق مسالك ايشان كما ينبغى اهتمام نمايند و مقرر شد كه عليقلى خان سپهسالار نيز با عساكر كه بحرى است پر جوش روانه شود تا اگر به محض آوازه توجه لشكر نصرت اثر آن گروه حيرت پژوه فرار بر قرار اختيار ننموده باشند به مصقل تيغ درخشان زنگ زداى وجود آن ظلمت سرشتان گردند و رايات نصرت انتظام نيز تا بلدهء طيبهء بسطام در حركت آمده آن تيره بختان بد مآل به هوس خيال محال ، تا رسيدن لشكر خصم افكن عدو مال ، شش ماه متوالى در بريدن سيبه و نقب خاك ادبار بر فرق اعتبار بيختند و ذو الفقار خان بيگلر بيگى و ساير غازيان ظفر نشان و مستحفظان قلعهء رفيع البنيان منيع الاركان هر روزه بر سر سيبهء ايشان ريخته جمعى كثير و جمّى غفير از آن بى عاقبتان را آوارهء ديار عدم مىگردانيدند و تا مدت شش ماه كه عساكر نصرت مآثر از اطراف و اكناف ولايات ممالك محروسه كه بحرى است بىكران و دريايى است بى حد و پايان جمعيت نمايند ، آن قوم پريشان كردار مشغول پيكار بودند . بعد از اصغاى نزديك شدن لشكر قيامت اثر به جمعيت تمام يورش نموده از طوع فجر تا زمان استواى شمع بزم فلك چهارم بر لگن وسط السماء نايرهء جدال و قتال اشتعال داشت تا آن كه قريب به بيست هزار نفر از آن مدبران طعمهء ثعابين توپ و افاعى تفنگ و نهنگان تيغهاى آبدار بحر كردار گريدند . به ناكامى و خجالت ، باز بىننگ و ناموس ، بر مطاياى رسوايى نشسته به شيوهء نخست و رسم سابق آوارهء كوه و دشت فرار گشتند و نظر على خان دقنان بيك با جمعى از عساكر فيروزى مآثر تعاقب آن گروه مخذول نموده جمعى كثير از آن بىعاقبتان را طعمهء تيغ اژدها كردار و سنان اژدر شعار نمودند و دو زنجير فيل به دست آورده آن قوم ثعالب خديعت را آوارهء صحارى فرار و ادبار نمودند . الحمد لله و المنة كه مجددا فتحى چنين مبين قرين حال اولياى دولت و دين گرديد و نواى كوس بلندى قدر به مسامع ساكنان صوامع گردون رسيد . چون بر مضمون رقم اشرف مطلع گردد ، به مژدهء\r\n\r\n","description":"","footnote":"","page_name":" 155 ","page_number":187},
  {"content":"\r\n\r\nاين فتح مبين « 1 » سجدات شكر الهى به تقديم رسانيده به دعاى استدامت دولت ابد مدت مواظبت نمايد . « 2 »\r\n\r\n\r\n","description":"","footnote":"\r\n( 1 ) - در عباسنامه به تفصيل از اين واقعه ياد شده است . وحيد قزوينى پس از ذكر فرار هنديان و اطلاع شاه عباس ثانى بر مراتب دليرى لشگريان و فرماندهان مىنويسد :\r\n« مبلغ پنجهزار تومان باخلاع قيمتى به جايزه خدمات شايسته‌اى كه از اوتار خان به ظهور رسيده بود به مومى اليه شفقت فرموده مشار اليه را موسوم به ذو الفقار خان گردانيدند و مبلغ پانصد تومان به صفى قلى بيك برادر ذوالفقار خان كه در قلعه خدمات پسنديده نموده زخم تفنگ بر سر داشته بود شفقت شد . ( ص 166 )\r\n( 2 ) منشآت وحيد قزوينى\r\n","page_name":" 156 ","page_number":188},
  {"content":"\r\n\r\n\r\nدارا شكوه\r\nشاهزاده دارا شكوه يكى از شاهزادگان مشهور هندوستان و يكى از صوفيان پر حرارت و يكى از نويسندگان پر كار عالم اسلامى در قرن يازدهم هجرى است .\r\nوى در پايان صفر 1024 ه متولد شد . پدرش شاهزاده شهاب الدين خرم بود كه پس از فتح دكن ، از طرف پدر خود جهانگير لقب شاه جهان يافت و بعدها به همين نام به سلطنت هند رسيد ( 1037 ه ) .\r\nمادرش ارجمند بانو دختر آصف خان بود از زنان هنرمند و خردمند روزگار خويش . اين خانم كه از طرف شوهر خويش با شايستگى تمام عنوان « ممتاز زمانى » و « مهد عليا » و « ممتاز محل » يافته همان است كه بناى زيبا و جاودانى « تاج محل » به ياد وى و به عشق وى ساخته شده است .\r\nارجمند بانو در سال 1020 به خانهء شاهزاده خرم رفت و چهارده فرزند براى او آورد كه بيشتر آنها در كودكى مردند و او خود هنگام زادن فرزند چهاردهم ، در سال 1040 در برهان‌پور وفات يافت . دارا شكوه نخستين پسر خانواده بود « 1 » . اجداد مادرش ايرانى بودند . جد ايشان غياث الدين تهرانى ملقب به اعتماد الدوله از ايران به هند مهاجرت نمود و در هند كارش بالا گرفت . تا آن جا كه پسرش ميرزا ابو الحسن ملقب به آصف خان و يمين الدوله مشهور به آصف حاجى » شد و دخترش نور جهان بيگم به عقد ازدواج نور الدين جهانگير پادشاه هند در آمد و ملكه هندوستان شد . دختر ميرزا ابو الحسن همين ارجمند بانوست كه زن شاه جهان بود .\r\nدارا شكوه در چنين خاندانى پرورش يافت و از محضر استادان آن روزگار\r\n\r\n\r\n","description":"","footnote":"\r\n( 1 ) - ابو طالب كليم كاشانى شاعر ايرانى كه در آن هنگام در دربار گوركانيان هند بود ، در طى قطعه‌اى ماده تاريخ تولد او را چنين ساخته :\r\n« گل اولين گلستان شاهى »\r\n","page_name":" 157 ","page_number":189},
  {"content":"\r\n\r\nبهره برد . از همان ابتدا ، علاوه بر دانشهاى معمول زمان به عرفان و تصوف و افكار مذهبى و مباحث الهى توجه داشت . وى درين راه چنان شيفته بود كه نه پرواى مقام و شئون سلطنت مىكرد نه از انتقاد تنگ نظران مىهراسيد . براى فرا گرفتن دانش به همه جا مىرفت و با هر كس نشست و برخاست مىكرد . هم با سرمد شاعر مجذوب كه همواره لخت و عريان چون ديوانگان در كوچه و بازار مىرفت محشور بود هم با علماى اسلام هم با دانشمندان هندى و هم با مشايخ قادريه . از آن گذشته در زمينهء هنر نيز استعداد فراوان داشت . در خط شاگرد آقا عبد الرشيد بود كه مستقيما شاگردى مير عماد سيفى حسنى قزوينى خطاط معروف كرده و شهرتى تمام يافته بود . در نقاشى نيز دستى توانا داشت و زير دست نقاشان دربار هند به نقاشى مىپرداخت .\r\nوى در سال 1042 با دختر عموى خود نادره بيگم ازدواج كرد و دخترى بنام پاك نهاد بيگم يافت ( 1051 ) و سه پسر به نامهاى سليمان شكوه ( 1044 ) و ممتاز شكوه ( 1053 ) و سپهر شكوه .\r\nدارا شكوه سخت مورد علاقه و توجه پدر بود و از جانب وى هر روز عنايتى تازه و منصبى و الا مىيافت و عنوان ولى عهدى داشت . حتى شاه جهان او را پس از مراجعت از كابل « شاه بلند اقبال » مىخواند . اين همه توجه پدر موجب شد كه اولا دارا شكوه از پاى تخت و از دسترس پدر بيرون نرود و در نتيجه تجربه نياموزد و سرد و گرم روزگار نچشد و به رموز كار سياست و دقايق امر سلطنت آشنا نشود و ثانيا مورد رشك و حسد برادران غيور خويش مراد بخش و شجاع الدين و اورنگ زيب قرار گيرد . اين سه تن با يكديگر نيز دشمنى و رقابت شديد داشتند ولى در دشمنى با دارا شكوه همدل و همداستان بودند .\r\nتا شاه جهان تندرست و نيرومند و فعال بود ، برادران غيور كارى دربارهء دارا شكوه نمىتوانستند كرد . ولى همين كه شاه جهان در هفتم ذى الحجه سال 1068 در دهلى بر بستر بيمارى افتاد و خبر بيمارى سخت وى به همه جا رسيد ، محمد مراد بخش و محمد اورنگ زيب و محمد شجاع الدين سر به دشمنى برداشتند . نخست محمد شجاع الدين برادر خود دارا شكوه را متهم كرد كه پدر خويش را زهر داده است . اين سخن كاملا دروغ بود . ولى شجاع الدين براى سركشى و عصيان خود بهانه‌اى مىجست . وى به سوى آگره روانه شد . زيرا شاه جهان پس از هشت روز\r\n\r\n","description":"","footnote":"","page_name":" 158 ","page_number":190},
  {"content":"\r\n\r\nبيمارى شديد از دهلى به آگره منتقل و در خانهء دارا شكوه بسترى شده بود .\r\n( 19 ذى الحجه 1068 )\r\nهر چند كه شجاع الدين از سليمان شكوه شكست خورد ، ولى مراد بخش و اورنگ زيب با يكديگر متحد شدند و به جنگ با دارا شكوه كمر بستند . دارا شكوه اهل دفتر و كتاب و دانش و انديشه بود نه مرد توپ و تفنگ و آشوب و جنگ .\r\nازين روى در جنگ با برادران شكست خورد و به لاهور گريخت . ولى اورنگ زيب به دنبال وى شتافت . در همين روزها بود كه اورنگ زيب به نيرنگ و دروغ بر مراد بخش دست يافت و او را به يكى از قلاع هندوستان فرستاد . جنگ دوم بين اورنگ زيب و دارا شكوه در اجمير روى داد . اين بار نيز دارا شكوه شكست خورد و بر آن شد كه به ايران پناهنده شود ( جمادى الثانى 1069 ه ) . اما در همين روزهاى بدبختى ، زنش نادره بيگم نيز درگذشت و دارا شكوه كه طبعى حساس داشت ، چنان ازين حادثه دست و پاى خويش را گم كرد كه بدون توجه به وضع خويش جنازهء زنش را بر حسب وصيت او به لاهور فرستاد و فرصت فرار را از دست داد و هنگامى كه خواست به سوى ايران حركت كند ، ملك جيون ناجوانمردانه وى و سليمان شكوه را گرفته تسليم گماشتگان اورنگ زيب كرد . در نيمهء ذى الحجه همان سال ، به فرمان اورنگ زيب ، دارا شكوه و فرزندش سليمان شكوه را در زنجير ، سوار فيل ماده‌اى ، به دهلى آوردند و در 21 ذى الحجه وى را به فتواى فقها ، به تهمت آن كه « تصوف را بدنام كرد و كار به الحاد و كفر رساند » سر بريدند و جسدش را بر پشت فيل انداخته در برابر چشمان اشكبار مردم در بازارها گرداندند و سپس در زير گنبد مقبرهء همايون شاه به خاك سپردند . يا به قولى در شب پنج شنبه 22 ذى الحجه ( يعنى روز چهارشنبه 21 ) در سياهى شب ، دژخيمان اورنگ زيب به زندگى او پايان دادند و جسد بىسر او را ، با همان لباسى كه بر تن داشت ، زير گنبد مقبرهء همايون شاه ، در كنار شاهزاده مراد و شاهزاده دانيال ، پسران اكبر شاه ، به خاك سپردند . جسدش را به نام اين كه از دين اسلام خارج شده بود غسل نكردند . اما او را در كنار مسلمانان دفن نمودند .\r\nاين شاهزادهء دانشمند كه به تهمت بىدينى ، بدون محاكمه و دفاع از نظريات خود ، به قتل رسيد ، در زمينهء تاريخ اسلام و فلسفه اسلامى آثار ارزنده‌اى از خود باقى گذاشته است و از آن جمله :\r\n\r\n","description":"","footnote":"","page_name":" 159 ","page_number":191},
  {"content":"\r\n\r\nسفينهء الاوليا كه نخستين كتاب اوست در شرح حيات پيغمبر اسلام و خلفاى راشدين و ائمهء اثنى اعشر و ائمهء چهارگانهء اهل سنت و همچنين تراجم سلسلهء جنيديه و قادريه و نقشبنديه و چشتيه و كبرويه و سهرورديه و مشايخ متفرقهء صوفيه همراه با شرح حال زنان و دختران پيغمبر اكرم ( ص ) و زنان عارفه و صالحه .\r\nسكينة الاوليا كه در سال 1052 تاليف شده در شرح زندگانى صوفى معروف شيخ عبد القادر گيلانى و زندگى ميانجو و ملا شاه و ساير مريدان و خلفاى ميانجو كه معلم و مرشد دارا شكوه بود .\r\nمجمع البحرين ( 1065 ) در جمع گفته‌ها و انديشه‌هاى ديانت اسلام و آيين هندوان .\r\nسر اكبر يا سر الاسرار كه ترجمهء پنجاه اوپانيشاد است از متن سانسكريت .\r\nاين كتاب عظيم و ارزنده را دارا شكوه در سال 1067 يعنى دو سال پيش از مرگش در دهلى با يارى دانشمندان هند ترتيب داد و آن قديمترين و دقيقترين ترجمهء اوپانيشادهاست به زبان فارسى از متن سانسكريت . به نحوى كه دانشمندان اروپايى كه خواسته‌اند اوپانيشادها را به زبان مورد نظر خويش ترجمه كنند يا از ترجمهء دارا شكوه در زبان فارسى استفاده كرده‌اند يا از ترجمهء لاتينى آن ترجمه « 1 »\r\n\r\n\r\n","description":"","footnote":"\r\n( 1 ) - اين جا بايد به دو نكته اشاره كنم . نخست اين كه در نوشتن شرح حال دارا شكوه از مقدمهء جامع و فاضلانه آقاى جلالى نائينى بر كتاب سر اكبر كه خود طبع انتقادى خوبى از آن كرده‌اند استفاده برده‌ام . ما را حق نعمتش به به ياد است هنوز .\r\nدوم اين كه اعتراف كنم در بيان شرح حال دارا شكوه به تفصيل گرويده و مقتضاى تناسب را رعايت نكرده‌ام . علت اين است كه به راستى دريغم آمد اين مرد محقق دانشمند و كنجكاو و بلند نظر را تنها به صورت يك شاهزاده معرفى كنم . امثال دارا شكوه را چگونه مىتوان با سلطان عوام فريب نيرنگ باز سخت كش خونخوار قدرت طلب و بى سوادى چون اورنگ زيب مقايسه نمود .\r\n","page_name":" 160 ","page_number":192},
  {"content":"\r\n\r\n\r\nنامهء شاه عباس ثانى به دارا شكوه « 1 »\r\nنوباوهء حديقهء دوستى و اتحاد ، ثمر پيش رس يكتا دلى و و داد ، رحيق خمكدهء ائتلاف و اتفاق ، سر جوش ميخانهء مودت و وفاق ، اعنى گرامى مكتوب بدايع اسلوب اعلى حضرت ( فلان بالقابه ) در ساعتى مسعود و زمانى محمود كه شاهد كام جويى را پيرايهء تمامى در بر و ساقى آمال را بادهء وصول و حصول در ساغر بود فيض وصول ارزانى داشته ذائقهء نشاط و انبساط را شيرين و محفل خلد مشاكل شكفتگى را رنگين گردانيد . كيفيت بادهء رسيدهء رسيدن آن زينت بخش ديهيم و گاه ، به حوالى بهكران ، دوستان هواخواه را دماغ انتعاش دو بالا رسانيد .\r\n از آن افزايد از مكتوب شادى دوستداران را * كه فيض صحبت ياران بود مكتوب ياران را \r\nآنچه از تقاليب ادوار و شورش احوال و اوضاع هندوستان و نيرنگى چرخ گردان زبان زد خامهء فصيح البنيان شده بود در مرآت ضمير و الا جلوهء عيان نمود .\r\nبر خاطر خطير و الا كه مرآت حقايق نماى اشياست روشن است كه بر مهر فروزان وقوع كسوفات و احتجاب غيوم متراكمات كه بعضى اوقات احتمال آن به مقتضاى حركات ناهنجار چرخ دوار ناچار است موجب نقصان ضيا و بها و منشاء زوال فروغ جهان آرا نمىشود و اين گونه عوارض به هيچ وجه زنگ چهرهء اقتدارش نمىگردد . خاطر و الا به عنايات خالق ارض و سما و دوستى دوستان صادق الولا مطمئن داشته مشرب عذب توكل را غبار آلود كلفت نگردانند كه به عون\r\n\r\n\r\n","description":"","footnote":"\r\n( 1 ) - عنوان در نسخه منشآت : « در جواب نامهء سلطان دارا شكوه در حينى كه ارادهء ايران داشته »\r\n","page_name":" 161 ","page_number":193},
  {"content":"\r\n\r\nالطاف الهى طلوع صبح پر نور از شبهاى ديجور ناچار و پراكندگى ابرهاى تيرگى اندوز از چهرهء مهر عالم فروز بىاختيار است .\r\nشرحى كه در باب فرستادن عساكر و تصرف ملك بهككر بر زبان خامهء اظهار جارى شده بود به مسامع اطلاع و آگاهى رسيده چون شوق ملاقات فايض الانوار و ديدن ديدار فرخنده آثار فوق الغايه است مناسب شيمهء و داد و ملايم طريق دوستى و اتحاد چنين مىنمايد كه در بزم افروزى مجلس انس دوستان تاسى به سنت سنيهء جد امجد والاشان « 1 » خود نمايند كه بعد از نشات يا بى كيفيت ملاقات سعادت نشان و سير متنزهات ملك بىكران ايران و وقوع محاوره و مشاهده به عون عنايت خالق انس و جان متمنيات خاطر و الا به طريق احسن به حصول پيوندد و در باب آوردن بعضى از اسباب از الكاى مذكور كه خاطر متعلق به آوردن آنها باشد ، رقم اشرف به اسم ذوالفقار خان صادر شد كه درين باب آنچه لازم داند به عمل آورد .\r\nان شاء الله تعالى ، بعد از تاسيس اساس يكجهتى ، خاطر همايون به گوشهء مختصر بهكر ، راضى نشده در هر باب آن واقف رموز سلطنت و جلالت امور عظيمه منظور نظر كيميا اثر خواهد بود . به جهت سرانجام اسباب سلطنت و نگاهدارى سررشتهء رسوم و آداب ، خدمت ( فلان بالقابه ) كه يكى از طرز دانان بزم جاه و جلال است تعيين شده متعاقب احراز اين سعادت خواهد نمود . ضمير انور و خاطر فيض گستر را به شوائب وقوع حوادث مكدر نداشته خوش وقت خواهند بود .\r\nآفتاب حصول امانى از افق اقبال مصون از اختلال طالع و لامع باد . « 2 »\r\n\r\n\r\n","description":"","footnote":"\r\n( 1 ) - منظور همايون پادشاه هند است كه به ايران آمد و پس از زيارت آستانهء قدس رضوى و بقعهء اردبيل و ديدن ديگر نقاط ايران ، شاه تهماسب نيروى نظامى همراه او كرد و او به كمك اين نيرو توانست بار ديگر بر كابل و سپس بر هند مستولى شود .\r\n( 2 ) منشآت ميرزا طاهر وحيد قزوينى\r\n","page_name":" 162 ","page_number":194},
  {"content":"\r\n\r\n\r\nنامه به سلطان محمد مراد بخش\r\nتازه گلبرگ بهارستان دوستى و مواخات ، ثمر پيش رس حسن ملاقات .\r\nبلبل داستان طراز صداقت و مودت ، طوطى مرآت صفاى طويت و صداقت ، اعنى نامهء و الا و مكتوب معلى ، در وقتى كه شواهد مرام و عرايس كام در خلوتسراى حصول و حجال قرب وصول از هر هفت تمامى آراسته پيرايه‌اى به جز مژدهء صحت ذات شريف در كار نداشته مانند بهار به چمن و شمع به انجمن فيض ورود ارزانى داشته به شيرينى روايح خلت و چاشنى حلاوت و بسط اخوت و الحان يكتادلى و محبت و اداى سخنان دلاويز صداقت مشام دوستى و ذائقهء يكجهتى و سامعهء گوش بر آوازى را عنبر آمود و شكر اندود مجمع سرود گردانيد و انوار شاخسار دوستى كه منتج اثمار مطالب است در اهتزاز آمد و غنچهء حال محبت منزل كه آرايش نوبهار يگانگى است شكفتن آغاز نهاد و حامل صحيفهء اتحاد و رقيمهء و داد ، به آيينى كه شيوهء پاسداران كنوز رموز باشد ، در حريم عزت كه از غبار وجود اغيار معرا و از غش نامحرمان مخدرات مصفا بود ، ودايع رموز مكتومه را كه تبليغ آن حواله به زبان سخن طرازان قابل امانتدارى جواهر اسرار شده بود به موقف عرض رسانيد و به دستور ، حامل سخنان مودت اساس شد كه در بزم ائتلاف و اتحاد گزارش دهد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 163 ","page_number":195},
  {"content":"\r\n\r\n\r\nنامهء شاه عباس ثانى به مراد بخش « 1 »\r\nثمر پيش رس نهال پيوندى دوستى جاويد و جام جهان نماى محبت سديد ، چمن آراى بهارستان اتحاد و التيام ، طراوت بخش گلهاى التيام آغاز و انجام ، اعنى نامه ( فلان ) كه به ميانجى نبض شناس شخص حجابت و سفارت و امين نقود بىغش پيغام دوستى و صداقت شايستهء خدمت سلاطين ذى شان تقرب خان ارسال يافته بود ، در ساعتى مسعود كه به مشاطگى الطاف حضرت ذو الجلال و مجلس آرايى اقبال بىزوال شاهد كاميابى هر هفت « 2 » كمال نموده و ابواب هشت بهشت مطلب روايى به موافقت هفت اختر از شش جهت به روى ملتزمان بساط سلطنت و الا گشوده بود فيض ورود ارزانى فرموده كام موالفت و يكجهتى شيرين و بستان سراى يكتادلى رنگين و بزم حضور نمودار دامن گل چين گرديد . از آن حديقهء سراسر بهار كه منتخب نسخهء غرائب و سراسر نگار است به دست دريافت و لا گل چينى رياحين مضامين گرديد و از گلهاى يگانهء آن رياض آشنايى بوى بهار يكجهتى و يگانگى شنيد .\r\nشرحى كه در باب فرستادن سپاه ظفر توامان زبانزد خامهء اعجاز بيان شده بود ، در صفهء بار ضمير آسمان پيوند رخت اقامت گشود . چون قبل از ورود رقيمهء مودت عنوان از ساير مفاوضات صداقت رسوم اين معنى مفهوم و معلوم شده بود ، به فتواى مفتى عهد قديم و پيش بينى دين مستقيم ، عزم درست انديش مصمم و بناى نيت مظاهرت و معاضدت مستحكم گشته ارقام جهان مطاع و مناشير لازم الاتباع به اسم بيگلربيگيان و امراى مملكت بىكران و عساكر\r\n\r\n\r\n","description":"","footnote":"\r\n( 1 ) - عنوان در منشآت : « در جواب مكتوب سلطان مراد بخش »\r\n( 2 ) - اشاره است به هفت وسيلهء آرايش معمول زنان روزگار گذشته : حنا ، وسمه ، گلگونه ، سپيداب ، زرك ، غاليه ، سرمه\r\n","page_name":" 164 ","page_number":196},
  {"content":"\r\n\r\nنصرت نشان مشتمل بر تاكيدات بىپايان صادر گرديده بود كه تهيه و تدارك خود نموده گوش بر آواز فرمان و منتظر حكم قدر توامان باشند كه هر گاه بدين امر مامور گردند تهيهء امر انجام سفر سنگ راه سرعت امتثال فرمان واجب الاذعان نگردد و درين ايام سعادت فرجام كه مجددا از فحواى نامهء صداقت انتظام ادراك اين مرام شد ، بنا بر فسحت و وسعت ممالك ايران كه مبداء و منتهاى آن از سر حد روم الى ممالك هندوستان است و لازم بودن به تدارك اسباب چندين سالهء سفر كه طى اين راه دور و دراز به سهولت تواند شد مجددا ارقام مطاعه شرف صدور يافت كه هر يك از افراد اين لشكر و آحاد اين بحر قيامت اثر فكر ما يحتاج چهار پنج سالهء خود كرده به طريق استعجال روانهء سفر خير اثر گردند و چنان نمايند كه در حين حصاد حاصل در حدود كابل حاضر باشند كه بنا بر ازدحام و كثرت و زيادتى عدت و امتداد مدت اگر آذوقهء مذخوره وفا به عساكر بىمنتها ننمايد از رهگذر تنگى معاش و فقدان اسباب انتعاش تعب نكشند و با وجود دواسبگى مبارزان عرصهء هيجاء و هژبران هنگامهء وغا ، چندين هزار راس اسب خانه زادهء تازى نژاد از ايلخيان خاصهء شريفه به مراتع فراه و بست و دار القرار قندهار فرستاده شد كه اگر به سبب قطع اين راه دور و دراز و طى تلال و وهاد و نشيب و فراز مراكب جنود مسعود را سستى و زبونى عارض شده باشد بدل آن حاضر بوده احتياج به احجام مراكب و موجب تاخير و تراخى در تحصيل مطالب نگردد و سردار عساكر نصرت مآثر به تاريخ فلان به پاى بوس رخصت سرفراز گشته نصرت مثال پيش پيش موكب مسعود روانه مىگردد و رايات نصرت آيات نيز طابق النعل بالنعل بر اثر سردار و سپاه نصرت پناه روانه است و به موجب فرمان واجب الاذعان عساكر نصرت نشان عراق و آذربايجان و قراباغ و ايروان و گيلان و مازندران با تمامى لشكر لرستان و فارس و كوه‌گيلويه و عربستان و شوشتر و دزفول و دورق و بنادر و كرمان و خراسان و سيستان و ساير ممالك بىكران نزد سردار فيروزى شعار جمعيت نموده از راه دار القرار قندهار به هنگام نشستن فرمانفرماى ملك چهارم « 1 » بر كرسى جوزا « 2 » شمايل سنهء قابل و برخاستن\r\n\r\n\r\n","description":"","footnote":"\r\n( 1 ) - يعنى خورشيد\r\n( 2 ) - يعنى ماه سوم بهار ( خرداد )\r\n","page_name":" 165 ","page_number":197},
  {"content":"\r\n\r\nحاصل ، در حدود كابل ، به عون الهى حاضر خواهند بود و فوجى از تفنگچيان آتشبار شكار انداز كه مهرهء تفنگشان را در رجم شياطين اعادى خاصيت نجوم است به قدر بر تافتن ظرف بروج الى افلاك ( ؟ ) فلك دريا سير از راه بندر سورت روانهء خدمت گردند . به عون عنايت الهى و اقبال مصون از اختلال نامتناهى اسباب حصول مطالب آن طرازندهء تخت و نگين و منظور انظار عنايت خالق آسمان و زمين مهيا و آماده و ابواب حصول آمد كار از اطراف و جوانب گشاده است و اگر اندك تاخير در ورود سپاه محشر نمود بر آن حدود واقع شود ، چنانچه پيرايهء نگارش پوشيده ، از راه دورى آن فج عميق و زيادتى توكيد و توثيق است به غير ازين كه تهيهء اسباب سفر در خور بعد مسافت و ايام توقف كرده شود ديگر جهتى ندارد .\r\nچون مدتى است كه از كيفيت حال سعادت اشتمال و چگونگى بعض امور كه بعد از ارسال حكمت و افادت پناه مومى اليه وقوع يافته اطلاع حاصل نيست ، شايستهء اطوار يگانگى آن است كه چگونگى سوانح و وقايع را در مقام ابلاغ و اعلان در آورده مكشوف دارند كه بعد از ورود سپاه كشورستان ما به ممالك هندوستان به اردوى ظفر قرين آن شايستهء تاج و نگين ملحق خواهد گرديد يا به طريق انفراد از خصم بد فرجام انتقام خواهد كشيد . آنچه راى جهان آراى در هر باب قرين صواب ديد ، با ساير مرغوبات خاطر و الا ، على اسرع الحال ، جلوهء ظهور خواهد نمود كه به يمن تاييدات برآرندهء حاجات شاهد مدعا پيرايهء حصول پوشد .\r\nكوكب مراد از افق حصول طالع و نجوم فيروزى بخش و كامرانى درخشان و ساطع باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 166 ","page_number":198},
  {"content":"\r\n\r\n\r\nجواب شاه عباس به نامهء سلطان مراد بخش « 1 »\r\nشميم بهارستان حدايق دوستى جاويدانى ، شمع انجمن افروز ابد فروغ الفاظ و معانى ، خلف صدق آباى دانش و امهات فرهنگ ، فروغ بخش ديدهء هفت اورنگ ، اعنى نامهء مودت ختامه ، در وقتى كه ابواب فتوحات الهى بر چهرهء آمال و امانى باز و ازهار حدايق كامجويى در اهتزاز بود ، فيض ورود ارزانى داشته بزم يكجهتى را عنبر شميم و محفل يگانگى را غاليه نسيم گردانيد . آنچه در باب قضيهء ناگزير پادشاه غفران پناه خلد آرامگاه زبانزد خامهء مطلب نگار شده بود موجب ملال ضمير آسمان اساس قدر شناس گرديد . آرى بناى كاخ مردم نشين هستى را بر آب روان و عمر گذران نهاده‌اند و افراد موجودات و آحاد مكونات را صداى عام ارتحال و انتقال داده و هر گاه به نظر تحقيق و ديدهء تأمل ملاحظه كرده شود ، اين امور مكروه نما در كارخانهء حكمت بالغهء مصلحت سنج امور عين خير و محض صواب و صلاح است . چه تا گريبان اكمام به دست نسايم بهارى چاك نگردد و دانه از اوج عزت به ميانجى حارثان در مغاك نرود ، شكوفه را اكليل اعتبار بر سر گذاشته و سبزه را علم سبز از خاك برخاسته نمىگردد و از آمد و رفت انفاس گرامى پيداست كه گرد وجود به نسيم حوادث متلاشى و متفرق و لباس هستى كه به رشتهء بىبقايى و بىثباتى دوخته شده متمزق مىگردد و درين حال شيوهء بيدار دلان و دانش اندوزان است كه در حين وقوع اين قسم امور منهل عذب تسليم و رضا به سبب اضطراب و شوريدگى گل آلود و كدورت اندود نساخته فرمان حضرت يزدان را به دل و جان اذعان نمايد و زبان به حمد سگالى و سپاسدارى جناب كبريا گشايند . اشعارى كه در باب\r\n\r\n\r\n","description":"","footnote":"\r\n( 1 ) - عنوان در منشآت : « مسودهء جواب مكتوب سلطان مراد بخش »\r\n","page_name":" 167 ","page_number":199},
  {"content":"\r\n\r\nمراعات مبانى صداقت مشيد و تعيين كومك و مدد كرده شده بود ، به عون عنايت الهى به نوعى كه همت و الا متكفل آن ، گشته شاهد مدعا عن قريب كسوت وقوع مىپوشد و قبل از ورود و الا رقيمهء مودت عنوان جمعى از عساكر نصرت نشان به سركردگى فدويان جان فشان ، در ممالك خراسان ، جمعيت داشتند و سواى جمعيت مذكور نيز قريب به بيست سى هزار نفر از جنود جان نثار دار القرار قندهار - چنانچه به واجبى مطلع‌اند - توقف دارند و در حين ورود نامهء اعجاز طراز لازم الاعزاز مناشير و فرامين به اطراف و اكناف ممالك محروسه فرستاده مقرر فرموديم كه كل عساكر منصوره در اولكاى خراسان جمعيت نمايند كه به توفيق الله تعالى در حينى كه موكب مسعود متوجه آن حدود گردد حاضر و مهيا بوده باشند . به همه جهت خاطر آسمان پيوند را مطمئن و خرسند خواهند داشت كه به هيچ وجه من الوجوه خوددارى نخواهد شد و ايلچى زباندانى نيز به جهت تقديم مراسم تهنيت و تعزيت تعيين فرموديم كه على اسرع الحال احراز سعادت ملاقات نموده از چگونگى احوال اطلاع حاصل كرده مراجعت نمايد . آنچه لوازم يگانگى بوده باشد به عمل آيد ، متعاقب وارد بزم حضور سراسر سرور خواهد گرديد .\r\nمرادات موافق خواهش دوستان و طلسم نيرنگ حاسدان به چيره دستى اقبال بىزوال شكسته و باطل باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 168 ","page_number":200},
  {"content":"\r\n\r\n\r\nاورنگ زيب\r\nشاه جهان چهار پسر داشت ، محمد دارا شكوه ، محمد شجاع الدين ، محمد مراد بخش ، محمد اورنگ زيب هر يك با خلق و خوئى متفاوت با ديگران .\r\nدارا شكوه مردى دلير و بزرگوار و آزاد فكر و دوستدار دانش و ادب بود و در عين حال تندخو و سركش و مغرور و خود پسند . وى كه مردى روشن فكر بود ، در نظر مردم متظاهر قشرى و تركان متعصب سنى مردى دوست داشتنى نبود . بلكه بزرگان جغتايى متعصب دربار گوركانى هند با وى مخالف بودند . مىگويند مبلغين مسيحى و پنديت‌هاى برهمن هر كدام در كيش خويش او را خيلى بيش از علماى مذهب خويش همدرد و مشفق و مستمع قدردان و حق شناسى يافته بودند .\r\nشجاع سردارى لايق و مدبر و مردى خوش سخن و شيرين بيان بود . ليكن در هوسرانى افراط مىكرد و ازين روى بيمار گونه شده و شهامت و جسارت خويش را از دست داده بود و مردم او را به سبب شهوترانيهاى قبيح و زشتش دوست نمىداشتند .\r\nمراد از همه كوچكتر بود . مردى بود دلير و پاك دل كه به زندگى سربازى علاقه داشت و عاشق ورزشهاى بدنى بود . اما او نيز به شراب دلبستگى فراوان داشت و از لحاظ هوش و درايت و كفايت به پاى ديگر برادران نمىرسيد .\r\nدرين ميان اورنگ زيب كه سومين پسر شاه جهان بود مردى زرنگ و حيله‌گر و غدار و رياكار و سالوس و قدرت طلب بود .\r\nاورنگ زيب در زمان پدر در دكن نيابت سلطنت داشت . در آن هنگام با مير جمله وزير پادشاه گولكنده در پنهان ارتباط برقرار كرد و او را به حمله به گولكنده ترغيب نمود . اين مير جمله اصلا ايرانى بود و از متمولترين و مقتدرترين مردم هند بشمار ميرفت . وى همه دار و ندار و شهرت و ثروت خود را در گولكنده در دولت قطب شاهيان به دست آورده بود . از جمله به دستور مخدوم\r\n\r\n","description":"","footnote":"","page_name":" 169 ","page_number":201},
  {"content":"\r\n\r\nخويش به كارتانك حمله كرد و معبد باستانى آن ناحيه را غارت كرد و ثروت فراوانى به دست آورد . اما از آن همه غنايم چيزى به قطب شاه نداد و همه را خود برداشت . اين امر موجب نقار بين شاه و وزير شد . ميرجمله كه خود را در خطر مىديد با اورنگ زيب همداستان شد .\r\nاورنگ زيب هر چند در ظاهر مردى متقى و پرهيزگار بود ، ولى از اين امر بيمى نداشت كه با ديگران به غدر و دروغ و نيرنگ رفتار كند . وى براى تحصيل قدرت به هر كارى دست مىزد . لذا با سه هزار نفر به عنوان آن كه از طرف شاه جهان به سفارت آمده به گولكنده روى آورد . على ثانى قطب شاه براى استقبال از چنين سفير عالى مقامى از پايتخت بيرون آمد . چيزى نمانده بود كه دستگير شود . ولى به موقع از معركه گريخت و اورنگ زيب او را در محاصره گرفت . اما شاه جهان وى را احضار كرد و اورنگ زيب پس از عقد قراردادى از محاصره دست برداشت و در مراجعت قلعهء محكم بيدر را گرفت . نتيجهء اين عمليات اتحاد عميق اورنگ زيب و ميرجمله بود .\r\nاندكى بعد ازين تاريخ ، شاه جهان بيمار شد و بين پسرانش جنگ در گرفت .\r\nاورنگ زيب نخست با مرادبخش متحد شد اما به خدعه و نيرنگ او را گرفت و به زندان فرستاد و سپس دارا شكوه را مغلوب كرد و او را به چنگ آورده سر بريد و شجاع نيز به علت خيانت يكى از سردارانش مغلوب ميرجمله شد و پس از مدتها آوارگى به قتل رسيد .\r\nاورنگ زيب كه با كمك درباريان هند ، رقيبان خويش را از ميان برداشته بود ، براى دومين بار روز 24 رمضان سال 1069 / 5 ژوئن 1659 تاجگذارى كرد و خود را « ابوالمظفر محيى الدين عالمگير پادشاه غازى » خواند . پيش از آن به قول صاحب سير المتاخرين ، يك بار در روز جمعه اول ذيقعده سال 1068 / 31 ژوئيه 1658 به تخت نشسته بود .\r\nدر آن هنگام در دكن مردى به نام سيواجى پسر شاهجى قدرت فراوانى يافته بود . سيواجى تحت نظر يكى از برهمنان از قبايل مهارات تربيت شده بود و آرزوى آن داشت كه ديانت برهمن را در مقابل مسلمانان حفظ كند . ازين روى با جمعى از راهزنان دلير مهارات به غارت و راهزنى پرداخت و پس از كسب شهرت و قدرت ، اندكى بعد پاى فراتر نهاد و به ممالك اسلامى اطراف حمله برد و در\r\n\r\n","description":"","footnote":"","page_name":" 170 ","page_number":202},
  {"content":"\r\n\r\nنوزده سالگى قلعهء تورنا متعلق به عادل شاهيان را تصرف كرد و براى خود قلعه‌اى به نام راج‌گر بنا نهاد و سپس قلاع ديگر بيجاپور را نيز تصاحب نمود و به غارت آن سرزمين پرداخت و حتى به خاك گوركانيان هند نيز تجاوز كرد و در سال 1689 تمام ناحيهء كونكان را به استثناى بندر گوا ( كه متعلق به پرتغاليان بود ) و بمبئى ( كه اقامتگاه انگليسيان بود ) در اختيار گرفت .\r\nاورنگ زيب كه در هنگام نيابت سلطنت و حكمرانى در دكن ، سيواجى را بر ضد قطب شاهيان و عادلشاهيان تشويق مىنمود ، متوجه شد كه اينك وى خطر عمده‌اى براى سرزمين گوركانيان شده . بدين جهت در سال 1661 شايسته خان سردار خويش را به جنگ وى فرستاد . ولى سيواجى شايسته خان و پسرش را به حيله محاصره كرد و شايسته خان زخمى و فرارى شد و پسرش به قتل رسيد .\r\nسرانجام سيواجى خود را راجه اعلام كرد و سكه به نام خويش زد و تا بندر سورت غارت كنان پيش رفت . اورنگ زيب اين بار سپاهى گران به جنگ او فرستاد و سيواجى به ناچار از در صلح در آمد . به موجب اين مصالحه ، سيواجى بيست قلعه به اورنگ زيب داد و در مقابل اورنگ زيب سلطنت وى را به رسميت شناخت .\r\nاز وقايع ديگر سلطنت اورنگ زيب ، حمله به ناحيهء آسام است . اين اقدام را ميرجمله به دستور اورنگ زيب انجام داد . ميرجمله كه درين هنگام به ايالت بنگال منصوب شده بود به آسام حمله كرد و پاى تخت آسام را گرفت و از غارت و چپاول فرو گذار نكرد . اما پس از رسيدن فصل باران ، سپاه عظيم گوركانيان هند بر اثر باران شديد و بروز و با نتوانست متصرفات خود را نگهدارد و بناچار عقب نشينى كرد . ميرجمله پس از بازگشت بر اثر بيمارى درگذشت و شايسته خان به جاى وى منصوب شد و ماموريت يافت كه به آراكان حمله كند و كار دزدان دريايى را يكسره نمايد در سال 1666 شايسته خان به تصرف اراكان موفق شد و دزدان دريائى را سركوب كرد . همين امر يعنى از بين رفتن دزدان دريائى باعث شد كه انگليسيها بتوانند براى تجارت خود در بنگال پايگاه امن و ثابتى به دست آورند .\r\nدر سال 1666 شاه جهان پس از هشت سال زندان و بيمارى درگذشت و اورنگ زيب از دغدغه بيرون آمد . درين هنگام كشور گوركانيان هند در اوج قدرت بود . اورنگ زيب كه خود ظاهرا زندگانى ساده‌اى داشت ، دست به يك\r\n\r\n","description":"","footnote":"","page_name":" 171 ","page_number":203},
  {"content":"\r\n\r\nرشته اصلاحات و ايجاد قوانين اصلاحى زد . از مالياتها كاست و جلوگيرى از ملاهى و مناهى را به شدت تعقيب كرد و حكومتى بر اساس مقررات اسلامى پايه‌ريزى نمود .\r\nبه طورى كه گويند خود او روزها ، پس از فراغت از كارهاى مملكتى ، وقت خود را صرف زر دوزى كلاه مىكرد و ازين محل معاش روزانهء خويش را تامين مىنمود .\r\nاما درين ميان اشتباه فاحشى كرد . بدين معنى كه سيواجى را به دربار خويش دعوت كرد . منتها رفتار وى با سيواجى كه انتظار استقبال گرمى داشت بسيار سرد و زننده بود . سيواجى كه خود را جزء محبوسين دربار مغول ديد ، با لباس درويشى گريخت و پياده به دكن بازگشت و به منظور گرفتن انتقام به سرزمينهاى اورنگ زيب حمله برد و درين كار هيئت قوى و متحدى از هنديان و مهاراتهاى حادثه جو وى را يارى كردند . اورنگ زيب از در صلح در آمد . ولى سيواجى خاك دكن مغول را مورد تاخت و تاز قرار داد و شهر سورت را دوباره غارت كرد و از قطب شاهيان گولكنده و عادلشاهيان بى جا پور باج گرفت و در سال 1670 مهاراتها از سرزمينهاى گوركانيان در دكن ربعه ( چهار يك ) گرفتند و در سال 1674 سيواجى در پايتخت خود تاجگذارى كرد و اعلام نمود كه از طرف خدايان هندى براى جنگ با اورنگ زيب ظهور كرده است . اين حوادث موجب بروز اغتشاش در سراسر شمال هند شد . بدين معنى كه هنديان كه از تعصب مذهبى شاه جهان ناراضى بودند ، از شدت عمل و تعصب شديد اورنگ زيب هم به جان آمدند . زيرا اورنگ زيب دستور داده بود بتخانه‌هاى هندى را در بنارس خراب كنند و از مصالح آنها مسجدى مجلل بنا نمايند و بتها را بشكنند . اين سياست موجب خشم هنديها شد . به طورى كه در سال 1676 در نارمول در شمال دهلى شورش سختى در ميان ساتناميها از متعصبين هندى پديد آمد كه تا يك سال ادامه داشت . اما اورنگ زيب هم در مقابل تمام هنديان را از سر كارها برداشت و چون اين سياست باعث شد كه ماليهء مملكت دچار بحران شود و خزانهء دولت خالى گردد ، اورنگ زيب براى جبران اين نقيصه دستور داد كه قانون جزيه را كه از زمان اكبر شاه ملغى شده بود احيا كنند و از هنديان جزيه بگيرند . هنديان براى اعتراض بدين امر ، در اطراف قصر وى جمع شدند و او نيز دستور داد كه فيلها را به طرف ايشان رها سازند . عدهء زيادى از مردم بدبخت زير دست و پاى فيلها تلف شدند . بر اثر اين عمليات خشن ، اقوام راجپوت نيز سر به شورش برداشتند . حتى\r\n\r\n","description":"","footnote":"","page_name":" 172 ","page_number":204},
  {"content":"\r\n\r\nپسر سوم اورنگ زيب به نام محمد اكبر بدانان پيوست . اما اورنگ زيب به حيله توانست بين راجپوتها و محمد اكبر سوءظنى شديد ايجاد كند . محمد اكبر به جنوب دكن گريخت و دو پسر ديگر اورنگ زيب به نام محمد اعظم و محمد معظم به زحمت توانستند شورش راجپوتها را ساكت كنند .\r\nاورنگ زيب هميشه به تصرف شهرهاى گولكنده و بيجاپور مىانديشيد تا به سلطنت قطب شاهيان و عادلشاهيان شيعى مذهب كه با صفويه نيز در ارتباط بودند خاتمه دهد . اين بود كه به محض پايان يافتن جنگ‌هاى منطقه راجپوتانه ، دست به گردآورى سپاه عظيمى زد و در سال 1683 / 1095 پس از دو سال تهيهء مقدمات ، با سپاهى كه تا آن روزگار در هند ديده نشده بود ، به قصد تصرف سراسر دكن عزيمت نمود . محمد معظم پسر اورنگ زيب توانست كه پس از غلبه بر اسكندر عادلشاه قرار صلحى را بر دشمن تحميل كند . پس از فراغت ازين كار ، سپاه عظيم هند متوجه بيجاپور شد و در سال 1686 / 1097 شهر به دست اورنگ زيب افتاد و او كه براى پيشرفت كار خود از هيچ غدر و بدقولى ابا نداشت ، پس از فتح بيجاپور ، صلح و قرار پسر خود را با قطب شاهيان نديده گرفت و به گولكنده روى آورد و پس از يك سال جنگ و محاصره گولكنده را نيز تصرف كرد و قطب شاهيان را برانداخت .\r\nپس از اين پيشرفتها ، عازم دفع سيمبهوجى پسر سيواجى شد . سيواجى در سال 1680 در گذشته و پسرش سيمبهوجى بر جاى وى نشسته بود . وى مردى مىخواره و شهوتران و بدطينت بود كه حتى زن پدر خود را به قتل رسانيد .\r\nاين گونه كارهاى زشت باعث شد كه متحدينش جانب وى را رها كنند و او در سال 1100 / 1689 در يك حمله ناگهانى به دست مقرب خان از سرداران اورنگ زيب به همراهى وزيرش كوى كلش اسير شد . نوشته‌اند كه كوى كلش به مخدوم خود خيانت كرد و براى اين كه راز خيانت فاش نشود ، اورنگ زيب دستور داد تا زبان وزير را از حلقش بيرون آوردند . وقتى سيمبهوجى را نزد اورنگ زيب بردند ، نه تنها در مقابل فاتح سر فرود نياورد بلكه با نهايت دليرى وى را دشنام داد .\r\nاورنگ زيب دستور داد تا زبانش را بريدند . سپس كلاهى دراز كه به آن زنگوله نصب كرده بودند به سر وى نهاده او را به پشت شترى بستند و در اردو چرخاندند تا سربازان به دو بخندند . آن‌گاه به دستور اورنگ زيب پهلوى وى را\r\n\r\n","description":"","footnote":"","page_name":" 173 ","page_number":205},
  {"content":"\r\n\r\nشكافته قلبش را بيرون آوردند و جسدش را به مزبله پيش سگان انداختند . پس از آن كه راج‌گر پايتخت سارهاتا تصرف شد ، خانوادهء سيواجى و سيمبهوجى نيز به اسارت افتادند . جنگهاى دكن هر چند به طول انجاميد و باعث شد كه خزانهء دولت گوركانى نقصان فاحش پذيرد ، ولى در مقابل قدرت و توسعهء دولت گوركانيان هند را به آخرين مرزهاى خويش رسانيد .\r\nاورنگ زيب نتوانست لذت اين موفقيتها را به خوبى درك كند . زيرا بر اثر بدگمانى و بىاعتمادى وى ، پسرانش ازو رنجيدند و سر به شورش برداشتند .\r\nپسر سومش محمد اكبر به ايران گريخت و ديگر بازنگشت . پسر ارشدش به سوءقصد و دسته بندى بر ضد پدر متهم شد و به زندان رفت و پسر دومش محمد اعظم سر به شورش برداشت . لذا اورنگ زيب كه با شورش مجدد هندوها روبه‌رو شده بود مجبور شد كه با همه پيرى ، به جنگ مهاراتها برود . اما درين جنگ ، اورنگ زيب توفيقى نيافت . زيرا سپاه سنگين وى در برابر مهاراتهاى سبك اسلحه كه بر روى قاطرها به سرعت از طرفى به طرف ديگر مىرفتند كارى از پيش نمىبرد .\r\nدر اواخر سلطنت وى اوضاع هند دچار هرج و مرج شد و وضع مالى كشور به وخامت گرائيد . رشوه و اختلاس رواج يافت و ظلم و جور به نهايت رسيد . با اين حال اورنگ زيب كه بالغ بر نود سال داشت همچنان مىكوشيد تا شايد راهى براى نجات يابد . اما بىفايده بود . در سال 1706 / 1118 ه پس از 24 سال جنگ پياپى در دكن ، در جنگ با مهاراتها نزديك بود كه به دست دشمن گرفتار شود . لذا به احمدنگر عقب نشينى كرد و در همين سال درگذشت . در آن تاريخ بيش از نود و يك سال داشت . زيرا تولدش در شب يكشنبه 15 ذيقعده سال 1027 واقع شده بود . مدت سلطنتش نزديك به چهل و هشت سال ادامه يافت .\r\n\r\n","description":"","footnote":"","page_name":" 174 ","page_number":206},
  {"content":"\r\n\r\n\r\nنامهء شاه عباس ثانى به اورنگ زيب « 1 »\r\n   [ تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ . الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا وَ هُوَ الْعَزِيزُ الْغَفُورُ . 
  ]   \r\nجواهر زواهر نيايش بيش از قياس و لآلى متلالى ستايش لا يتناهى اساس « 2 » كه كفهء زبان و ميزان بيان از كشيدن آن قاصر و بازوى توان از تعقل آن فاتر باشد ، نثار سراى مالك الملكى كه مقرنس چرخ كبود از شهرستان عظمت او كاخى است و شجرهء بديع الازهار وجود از گلشن وسيع الفضاى قدرت او شاخى است . ديدهء دقيقه شناس رموز آفرينش روزنى است به صحراى بىانتهاى قدرتش گشاده و روشنى اذهان دانشمندان چراغى است در راه معرفتش نهاده . دور گردان اضداد را از جامه خانهء وصفش لباس اتحاد و تاليف خلعتى است شايسته بر دوش و ميگساران ميكدهء عرفان را فروغ مهر منير باده‌اى است مدام در جوش . زبان شيرين سخنان شكرستان شكر طرازى از خوان نوالش انگشت شهدى است به كام كشيده و نگاه سرمستان بنگاهى باده‌اى است به مدعا رسيده\r\n ساخته از لطف پى خاكيان * چارحد باغچهء كن فكان « 3 » \r\n ديده‌ام اين باغ پر از رنگ و بو * يك گل رعناست شب و روز او \r\nو نقود درود نامحدود و صلات و صلوات نامعدود هديهء جناب سيد كونين و سرور ثقلين و شهريار خافقين ، اعنى ثمر شجر گلشن ايجاد و نتيجهء صغرى و\r\n\r\n\r\n","description":"","footnote":"\r\n( 1 ) - عنوان در نسخه : « سواد نامه كه به پادشاه و الا جاه اورنگ زيب نوشته شد . » اين نامه در كتاب عباس نامه هم آمده است .\r\n( 2 ) - عباس‌نامه : نيايش بى حد و لالى متلالى ستايش لا يحصى و لا يعد\r\n( 3 ) - اشارتى به كلام الهى  كُنْ فَيَكُونُ  « در آيات متعدد من جمله :  إِذا قَضى أَمْراً فَإِنَّما يَقُولُ لَهُ كُنْ فَيَكُونُ  » ( البقره 117 ، آل عمران 47 ) و يا در آيه 73 از سوره الأنعام :  وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ وَ يَوْمَ يَقُولُ كُنْ فَيَكُونُ قَوْلُهُ الْحَقُّ \r\n","page_name":" 175 ","page_number":207},
  {"content":"\r\n\r\nكبرى مبدء و معاد ، آفتاب جهانتاب آسمان هدايت ، آب بقاى چشمه‌سار لطف و عنايت ، محراب مسجد عبادت ملائكه مقربين ، سحر خيز ليلة القدر كنت نبيا و آدم بين الماء و الطين ، درفشان گوهر صدف و برترى ، آفتاب جهانتاب آسمان رفيع الاركان رسالت و پيغمبرى ، سوار گردون جنبيت سفر خجسته اثر ليلة الاسرى ، پيشواى صنوف ارواح متعبدان مسجد اقصى « 1 »\r\n مصطفى پادشاه هر دو سرا * آفتاب جهان عز و علا \r\n حكمت او چو پخت نان جهان * بود ذاتش خمير مايهء آن \r\n جمله عالم تن است و او جان است * او ز عالم چو لعل ازكان است \r\nو ثناى بىمنتهاى پا انداز نام برگزيده‌اى كه حديث صحيح من كنت مولاه فعلى مولاه از دفتر خلافتش آيتى و مژدهء صريح انت منى بمنزلة هارون من موسى و لكن لا نبى بعدى از داستان قدر و منزلتش حكايتى است . امير البررة و قاتل الكفرة الفجرة ، امام المتقين و قالع المشركين و يعسوب الدين ، اسد الله الغالب ، مظهر العجائب مظهر الغرائب و مفرق الكتائب\r\n على آن كه يزدان عليم وى است * دو عالم دو كف كريم وى است \r\nصلوات الله و سلامه عليهما و آلهما اجمعين الى يوم الدين\r\nبعد از حمد جناب كبريا و بسط بساط نعمت سيد و سرور انبيا و منقبت زبده و خلاصهء اصفيا ، بر مرآت ضمير قدسى تخمير اعلى حضرت رفيع منزلت گردون بسطت مشترى سعادت ، خورشيد طلعت عطارد فطنت ، كيوان وقار سپهر اقتدار ، زينت بخش و سادهء جاه و جلال ، متكى ارائك فرخندگى و اقبال ، مصقل مرآت مطلب نماى دولت خداداد ، شيرازه بند اوراق پريشان امور بلاد و عباد ، [ فارس مضمار خصم افكنى و دشمن شكارى ، منظور انظار الطاف حضرت بارى ، پيشرو سالكان صراط مستقيم وصول ، نظر يافتهء مقربان پيشگاه قبول 
  ] « 2 » فروردين رياض هميشه بهار سلطنت گوركانى ، حديقه طراز گلستان خلد نشان جهانبانى ، سيراب منهل عذب انتباه و آگاهى ، دقيقه شناس خباياى اسرار كماهى « 3 »\r\n\r\n\r\n","description":"","footnote":"\r\n( 1 ) - اشاراتى به آيهء اول از سورهء بنى اسرائيل :   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى   . اين سوره را كه اشارت به معراج رسول اكرم دارد به همين جهت سوره الاسراء نيز خوانده‌اند . ليلة الاسرى كنايه از شب معراج است .\r\n( 2 ) - عباس نامه : زيب اورنگ جلالت و بختيارى ، آرايش ديهيم ابهت و كامكارى\r\n( 3 ) - در عباس‌نامه نيامده\r\n","page_name":" 176 ","page_number":208},
  {"content":"\r\n\r\nشهاب ثاقب سپهر جرأت و جلادت ، نهنگ لجج بحر شهامت و بسالت ، المويد بعناية الملك الحسيب [ نظاما للسلطنة و العدالة و الشهامة و البسالة و الجلادة و الرفعة و العزة و الامتنان 
  ] « 1 » سلطان اورنگ زيب منطبع مىگرداند كه درين وقت ارجمند و زمان سعادت پيوند كه به نيروى خالق انس و جان و جاعل مكين و مكان اسباب كاميابى و خوشدلى من جميع الوجوه آماده و ابواب فيوضات از شش جهت بر چهرهء اقبال گشاده است به ميانجى مخبران صادق آيين مژدهء جلوس آن گوهر فروزان بحر بسالت و شجاعت و جوهر تيغ دشمن شكار جرأت و جسارت بر سرير والاى سلطنت موروثى گوركانى و وسادهء لازم السعادهء جهانبانى كه به فحواى صدق انتماى  تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ  « 2 » به مقتضاى آيهء وافى هدايهء  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  « 3 » و به نيروى اصابت تدبير و موافقت كارگذاران تقدير پيرايهء حسن وقوع پوشيده سامعه افروز گشته مسرت بر مسرت و خوشدلى بر خوشدلى افزود . همواره بر سرير گردون نظير دولت متمكن باشند .\r\nاز آن جا كه مبانى ائتلاف و التيام فى ما بين برگزيدگان اين دو سلسله و الا مقام « 4 » سپهر احتشام استحكام تمام داشته و در عالم دوستى قديم مترقب مىبود كه آن زيبندهء ارائك اقبال و چراغ افروز دودمان مجد و اجلال را هر گونه مهمى كه در باب استقرار امر جهانبانى درگاه باشد به مقام اعلام در آيد كه كارگزاران دولت ابد مقرون به انجام آن مامور گردند ، چون تدارك مافات به عون عنايت الهى مقدور و مراعات شيوهء ستودهء دوستى پيوسته منظور است به دستور هر گونه مطلبى كه در خاطر و الا مركوز باشد زبان زد خامهء اظهار خواهند نمود .\r\nچون تذكار روابط قديم ، بعد از تاسيس اساس مصادقت و موافقت ، موجب تشييد مبانى اتحاد جديد مىگردد ، خامهء سخن طراز را به ذكر مجملى از مراتب يكتا دلى سلاطين سلف رطب اللسان مىسازد :\r\n\r\n\r\n","description":"","footnote":"\r\n( 1 ) - عباس نامه ندارد\r\n( 2 ) - سوره البقره 26\r\n( 3 ) - الاعراف 128\r\n( 4 ) - يعنى سلسله صفويه در ايران و سلسله گوركانى در هند\r\n","page_name":" 177 ","page_number":209},
  {"content":"\r\n\r\nمبين اين مرام آن كه بر عالم ظاهر و هويداست كه از زمان صبح عالم افروز اين سلطنت عظمى پيوسته فى ما بين فرمانروايان اين دو دولت محكم بنياد خداداد رابطهء دوستى و و داد و محبت و يگانگى و اتحاد رشك فرماى سلاطين زمان و خواقين دوران بوده از جمله آثار اين معنى آن كه در زمان نواب جنت مكان عليين آشيان جد بزرگوارم « 1 » طاب ثراه كه پادشاه خلد آرامگاه ، جد رفيع المقدار آن و الا تبار « 2 » ، گلشن جنت نشان ايران را به يمن قدوم بهجت لزوم منور ساخته بودند ، به ازاى تفقدات و مهربانى كه از نواب جنت مكان عليين آشيان نسبت به آن جناب به منصهء ظهور رسيده بود دار القرار قندهار به نواب سابق الالقاب تكلف نموده و به تصرف منسوبان اين دودمان دولت و الا داده بودند و آن ملك كه در حقيقت سند التيام طرفين و نشان دوستى جانبين بود تا حين رحلت نواب جنت مكان عليين آشيانى در تصرف كاركنان اين دولت ابد مدت استقرار داشته و بعد از مسافرت نواب جنت مكان به جوار رحمت ملك منان كه متغلبهء اوزبك انتهاز فرصت نموده و در بعضى از ولايات خراسان تصرف نموده بودند ، مستحفظان قندهار ، به علت وقوع موانع و انسداد شوارع و مراعات نسبت دوستى ساطع ، جدايى منظور نداشته به فرمانروايان آن سلسلهء جليله رجوع كرده ولايت مزبور را به تصرف ايشان داده بودند در عهد سلطنت و زمان خلافت نواب گيتى ستان فردوس مكان جد بزرگوارم « 3 » كه خار وجود اشرار اوزبكيه از بوستان خراسان به داس شمشير غازيان ظفرنشان زدوده و زنگار موانع از آينهء ملك و ملت زدوده و مسالك و شوارع به مفتاح سعى مجاهدان گشوده شده بود ، در حينى كه استرداد آن ملك نموده ، بنا بر دوستى قديم به نوعى كه مسموع شده باشد منهل عذب يگانگى و مودت سابق ازين رهگذر غبارآلود كلفت نگرديد . بلكه روابط الفت و صداقت بيشتر از پيشتر فى ما بين نواب گيتى ستان فردوس آشيان جد بزرگوارم « 4 » و نواب جنت مكان جد اعلاى ايشان « 5 » استحكام يافت و پيوسته\r\n\r\n\r\n","description":"","footnote":"\r\n( 1 ) - منظور شاه طهماسب است كه همايون پادشاه گوركانى هند به دو پناه آورد و با كمك نظامى ايران بار ديگر سلطنت خود را باز يافت .\r\n( 2 ) - يعنى همايون\r\n( 3 ) - يعنى شاه عباس اول\r\n( 4 ) - يعنى شاه عباس اول\r\n( 5 ) - يعنى جهانگير پادشاه هند\r\n","page_name":" 178 ","page_number":210},
  {"content":"\r\n\r\nبه دستور سابق ابواب مراسلات گشوده بود و به ميامن التيام آن دو پادشاه و الا جاه رعايا و براياى طرفين در بستر رفاهيت و آسايش غنوده بودند و در اوقاتى كه والد ماجد آن زيب بخش اورنگ جاه و جلال بر مسند سلطنت عظمى گوركانى استقرار يافت محبت و دوستى دير بنياد آباء و اجداد او را منظور نداشته به جهت آن امر جزيى مهيج مواد امور كليه گرديدند و بدين سبب ارادهء نواب خاقان رضوان مكان « 1 » بدان متعلق بود كه جبران نقصان نمايند و به مقتضى فرمان واجب الاذعان قضا امتثال خالق ارض و سما ، توجه آن خسرو فرخنده شعار نوشيروان اطوار به صوب جنات تجرى من تحتها الانهار « 2 » بر سفر قندهار تقديم يافت و بر ذمت همت و الا لازم گرديد كه انجاح مطلبى كه در خاطر خطير آن مستغرق بحار رحمت ملك قدير استقرار داشت كرده شود . نيل اين متمنى به نحوى كه اطلاع دارند به عنايت واهب مواهب صورت وقوع يافت و چون مطلب غير آن نبود ، بنابراين نظر بر سوالف دوستيها نموده قبل از حصول اين مطلب و بعد از وقوع آن نامهء مشتمل بر شيوهء دوستى و يگانگى آباى عظام و اجداد كرام كه رفاه حال كافهء انام در ضمن آن مندرج بود ارسال داشته به منصهء اعلان و اظهار رسيد كه هر يك از ممالك بىكران را كه در عوض اين خرابهء بىقدر خواهش داشته باشند به تكليف ايشان اختصاص دهند و از آن جناب به غير نامهربانى و امورى كه منافى دوستى يكجهتى باشد چيزى ملحوظ نگرديد و چون هر يك از نعماى الهى را شكرى خاص مىباشد كه بدون اتيان آن از عهدهء شكر آن نعمت بر آمدن متعسر بلكه متعذر مىنمايد ، چنانچه شكر نعمت روان و جارحهء زبان آن است كه به حمد و ثناى منعم حقيقى قيام نمايند و دست و زبان در نهايت خضوع و خشوع به درگاه واهب عطيات گشايند ، همچنين شكر نعمت بىمنتهاى سلطنت و فرمانروايى و پادشاهى و مسند آرايى آن است كه چون زمام حل و عقد امور جمهور و وقوع خيرات و سرور به رأى و رويت سلاطين عدالت آيين حواله شده در حقيقت از بندگان معتمد پادشاه على الاطلاق و مالك الملك استحقاق‌اند پيوسته رفاه حال عباد الله را كه ودايع بدايع الهىاند مطمح نظر حقيقت شناس ساخته چنان نمايند كه همواره بساط آسودگى ايشان ممهد و ابواب\r\n\r\n\r\n","description":"","footnote":"\r\n( 1 ) - يعنى شاه صفى\r\n( 2 ) - سورة البقرة 25 و مواضع ديگر\r\n","page_name":" 179 ","page_number":211},
  {"content":"\r\n\r\nفتن بر چهرهء احوالشان منسد باشد كه از عهدهء پاسدارى جناب بارى فى الجمله سبكبارى حاصل آمده باشد . بدين جهت اين نيازمند درگاه بىنياز ، از به دو اهتزار بهارستان سلطنت و مبادى طلوع صبح دولت ، اين معنى را مطمح نظر و الا و ضمير معلى ساخته با عموم رعايا و برايا طريق شفقت و مرحمت و مروت و عدالت مسلوك داشته و مىدارد و از گلشن اطوار آن سلطان حقيقت كار نيز شمايم اين معنى به مشام اطلاع و آگاهى مىرسد و بساط مناقشات بالكليه برچيده و در هم نورديده است .\r\nلهذا ، به جهت تقديم مراسم تهنيت و مباركباد لباس سلطنت ، امارت و حكومت پناه ، كمالا للامارة و الحكومهء غلام زادهء ديرين فدوى اخلاص آيين ، بوداق سلطان چوله حاكم سميرم روانهء محفل خلد مشاكل گرديد . بعضى از سخنان محبت عنوان رجوع به تقرير مومى اليه شده كه در بزم ارم تزيين و مجلس بهشت آيين لالى مكنون و جواهر مخزون خلت و و داد را زينت شاهد صداقت و اتحاد سازد .\r\nساغر كاميابى از رحيق عنايت الهى مالامال و آفتاب دولت و شوكت مصون از كسوف عين الكمال باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى ، عباس نامه ص 290\r\n","page_name":" 180 ","page_number":212},
  {"content":"\r\n\r\n\r\nسلاطين دكن\r\n\r\nعادلشاهيان\r\nوقتى دولت سلاطين بهمنى در دكن توسعهء فراوان يافت دچار تجزيه شد و پنج دولت محلى در آن سرزمينهاى وسيع پديد آمد . نسب سلسلهء سلاطين بهمنى به حسن كانگوئى از افاغنه مىرسد كه نخست در خدمت يكى از برهمنان دهلى بود و سپس در زمان سلاطين تغلقى به مقامات عاليه رسيد و ظفر خان لقب يافت و هنگامى كه مردم دكن بر سلطان محمد بن تغلق شوريدند ، حسن رياست شورشيان يافت و سپاه سلطان محمد را از مقر سلطنت وى بيرون كرد و خود با لقب علاءالدين حسن كانگو بهمنى بر تخت گلبرگه نشست . اولاد اين علاءالدين حسن تا سال 933 ه / 1526 م سلطنت كردند و آخرين ايشان كليم الله شاه نام داشت . چنان كه ذكر شد ، دولت سلاطين بهمنى دچار تجزيه گرديد . از آن جمله يوسف عادل شاه يكى از سرداران محمد شاه ثانى ولايت جديد التاسيس بى جا پور را مستقل ساخت و خود موسس سلسله‌اى شد كه به عادلشاهيان شهرت يافت .\r\nاين سلسله در حدود دويست سال بر جاى بود و نه نفر ازين دودمان به سلطنت رسيدند . آغاز سلطنت عادل شاهيان در سال 895 ه / 1489 است و پايان آن در سال 1097 ه / 1686 . نخستين فرد سلسله يوسف عادل شاه است و آخرين آنان اسكندر پسر على ثانى كه به دست اورنگ زيب افتاد و پس از تحمل 14 سال زندان ، سرانجام به امر اورنگ زيب مسموم شد . بدين معنى كه خربزهء او را به زهر هلاهل آلوده كردند و اسكندر در سى و سه سالگى درگذشت و به مرگ او سلسلهء عادلشاهيان برافتاد .\r\nدو پادشاه ازين سلسله با شاه عباس ثانى معاصر بودند يكى محمد عادل شاه است كه از 1035 تا 1070 سلطنت داشته و ديگرى على ثانى كه از 1070 تا 1083 پادشاه بوده . ظاهرا با اشاره به وضع حال شاه جهان ، در نامه‌اى كه\r\n\r\n","description":"","footnote":"","page_name":" 181 ","page_number":213},
  {"content":"\r\n\r\nخواهد آمد ، طرف مكاتبه پادشاه صفوى محمد عادل شاه است . عادلشاهيان بيشتر مذهب تشيع داشتند .\r\n\r\n","description":"","footnote":"","page_name":" 182 ","page_number":214},
  {"content":"\r\n\r\nرجوع شود به : طبقات سلاطين اسلام تاليف لين پول ترجمهء عباس اقبال آشتيانى 1312 ه . ش\r\nسلسله‌هاى اسلامى تاليف كليفورد ادموند بوسورث ترجمهء فريدون بدره‌اى 1349 ه . ش\r\nمعجم الانساب زامباور ترجمهء عربى قاهره 1951 م\r\nبساتين السلاطين تاليف ابراهيم زبيرى ( 2 جلد ) قاهره 1347 ه . ق\r\nسير المتاخرين ( 3 جلد ) لكنهو 1314 ق\r\nتاريخ فرشته نول كشور ( هند ) 1350 ق\r\n\r\n","description":"","footnote":"","page_name":" 183 ","page_number":215},
  {"content":"\r\n\r\n\r\nنامهء شاه عباس ثانى به والى بيجاپور « 1 »\r\nسلاطين بلند اقبال و خسروان همايون فال را در ارض مقدسهء نوع انسان حال كوكب درخشان در آسمان مىباشد و چنانچه مهر فروزان را دورى بقاع مانع و عايق رسيدن شعاع نيست و اين معنى بدون اقامت بينه و برهان بر ديده وران روشن است ، همچنين شمايل صداقت مخايل سلطنت پناه ( فلان ) با وجود بعد مسافت و وقوع بينونت پيوسته منظور نظر فيض گستر خورشيد اثر دوستى و ائتلاف بوده و لحظه‌اى از پيش ديدهء دقيقه شناس اكسير خواص دورى ننموده همگى همت و الا نهمت و خاطر خطير آسمان رفعت ، با وجود اشتغال به اشغال بىكران گيتىستانى و جهانبانى ، به تخصيص در هنگامى كه آن سلطنت پناه ، به پايمردى غيرت و مظاهرت و معاضدت و فتوت ، رقبهء مردى از ربقهء اطاعت خصم ثعالب خديعت كشيده به قلم تيغ زمرد فام جوهر خود را بر اوراق خلود و دوام ليالى و ايام و شهور و اعوام ثبت و مرقوم گردانيدند مصروف و معطوف به انتظام امور سلطنت آن و الا تبار و تدمير و نگونسارى دشمنان بدكردار غدار مىبوده خاطر حقيقت مناظر به الطاف بىكران و كثرت و عدت كماة ملايك حماة ايران خوشوقت ساخته در اين وقت كه اورنگ سلطنت و دارايى هندوستان مانند كشتى طوفان رسيده و بناى ملك داريش « 2 » از اقطار امطار تعاقب حوادث گل‌نم ديده است ، فرصت را كه گوهر گرانبها بل ثانى اثنين كيمياست مغتنم شمرده چنانچه آباى كرام آن و الا مقام در تحصيل كام و جنس شهرت و نام و فرمانروايان\r\n\r\n\r\n","description":"","footnote":"\r\n( 1 ) - عنوان نامه در منشآت : « مسودهء مكتوبى كه به والى بيجاپور فرستاده شد »\r\n( 2 ) - ظاهرا مقصود شاه جهان است كه در سالهاى آخر عمر گرفتار خود سريها و جنگهاى فرزندان خويش شده بود .\r\n","page_name":" 184 ","page_number":216},
  {"content":"\r\n\r\nدكن مانند اوتار ساز هماهنگ و مخالب شاهين و باز رفيق جنگ بودند اتحاد و يگانگى را شعار و دثار خود ساخته و ذمت همت را از دين واجب الاداى تلافى و تدارك سبكبار سازند . چون درين وقت سلطنت پناه مومى اليه محرك سلسلهء دوستى قديم گرديده بود و فلان از طرف قرين الشرف نواب كامياب همايون مآب به جهت ترصيص و تزيين آن بناى مشيد به افزايش نسبتى مجدد روانهء آن حدود گشته چنان تصور نمايند كه از طريق دوستى و يگانگى سلطنت پناه مومى اليه سالك شاهراه اتحاد و ائتلاف اين منظور انظار عنايت كردگار گرديده‌اند و حلاوت اثمار دارى حديقهء سلطنت و بوستان خلافت كه كام مطلب روايى اكثر سلاطين از آن شيرين گرديده به پير و جوان پوشيده و پنهان نيست .\r\nيقين حاصل است كه به نيروى عنايات جاعل ارضين و سموات و بخشندهء مقاصد و مرادات ، عساكر بىشمار نيز ازين جانب در اطفاى شيرازهء دولت اشرار خاكسار كار ابر مدرار و سيلاب بهار خواهند نمود .\r\nپيوسته ابواب خواهش مدعيات به مفاتيح السنهء اقلام عنبرفام واقفان رموز رسالت و پيغام مفتوح داشته مكنونات ضمير محبت تخمير و مخزونات خاطر دوستى ذخاير را به موقف ابلاغ و اعلام در آورند كه ايستادگان پايهء سرير گردون نشان به انجاح و اسعاف آن مبادرت نمايند .\r\nهمواره لباس كامجويى تازه وصيت نيكنامى بلند آوازه باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 185 ","page_number":217},
  {"content":"\r\n\r\n\r\nنامه به والى بيجاپور\r\nتا گلهاى عنبر شميم حدايق و داد و رياحين مودت نسيم بساتين الفت و اتحاد در بهارستان يكجهتى و التيام رايحه بخش مشام دوستان است شاخسار بخت بلند و نهال گلبن دولت ارجمند حضرت سلطنت و جلالت پناه ، ابهت و نصفت دستگاه ، شهامت و بسالت انتباه ، عالى جاه ، نقاوهء دودمان سلاطين كامكار ، خلاصهء خاندان خواقين نامدار ، مزين سرير سلطنت و جهانبانى ، جالس اورنگ ابهت و كامرانى ، المختص بعواطف الملك الاله ، ادام الله اقباله و هيأله مايتمناه در گلشن سلطنت و فرماندهى از شكفتن گلهاى كامرانى و اقبال خرم و خندان و از رشحات زلال تاييدات و عنايات الهى طراوت‌پذير جاودان باد .\r\nبعد از طى طريق اظهار محبت بىپايان ، بر لوح ابلاغ جلوهء نگارش مىيابد كه بر اوراق شهور و اعوام و صفحات ليالى و ايام مثبت و مرقوم است كه آباى عظام عالى مقام آن نقاوهء دودمان عز و علا و سلاطين سابقهء ممالك دكن غفر الله لهم از طريق انيق ديندارى و كمال حسن عقيدت و اخلاص به شرف والاى عقده گشاى خاندان ولايت و امامت همواره دست توسل و اعتصام به اذيال فيروزى اشتمال دولت و اقبال ابدى الاتصال اين دودمان و الا كه در حقيقت موجب برترى و علوشان و ملجأ و اميدگاه اعاظم سلاطين و الا مكان است استوار ساخته به زلال حمايت و رعايت اولياى دولت ابد قرين در گلشن سلطنت و فرماندهى گلچين مراد و به مساعدت همت عالى نهمت منسوبان اين آستان خلافت مكان مطلب روا و كامياب بوده اساس مصادقت و موافقت هر يك از آن مسافران عالم قدس به دوام خلوص عقيدت و اخلاصمندى محكم و بنيان مودتشان به انتظام اسباب آميزش و التيام دائمى مشيد و مستحكم مىبوده همچنين فى ما بين اين دو سلسلهء رفيعه نيز شيوهء شايستهء وفاق و طريق يكجهتى و حسن اتفاق\r\n\r\n","description":"","footnote":"","page_name":" 186 ","page_number":218},
  {"content":"\r\n\r\nبه حدى مسلوك و مرعى مىشده كه ياجوج فتنه را در عرصهء مملكت هر يك از ايشان خيال عبور و مرور محال و خصم بد انديش را بر آن جانب مستطاب انديشهء تسلط و اقتدار در ضمير بىحاصل چون نقش بر آب مىنمود . با وجود ظهور و شيوع اين معنى حقيقت طراز ، چون يك چند آن محبت كيش عقيدت انديش از شاهراه الفت و ارتباط قديم تقاعد ورزيده سالك مسالك بيگانگى و تارك مراسم اتحاد و يگانگى مىبوده و ابواب رسل و رسايل از هر جانب به موانع نامرغوب مسدود گشته مراياى حسن عقيدت و يكتا دلى قديم غبار آلود مغايرت و بيگانه منشى در نظر عالميان جلوهء ظهور مىنمود . لهذا اعادى كم فرصت را كه مدتهاى مديد به نيروى موافقت و معاضدت اين دودمان معلى دست جرات از دامان احوال خير مآل ايشان بريده و پاى جسارت از تاختن آن مملكت كشيده بود ، مجال تسلط و استيلا اتفاق افتاد . نهب و غارت اموال مسلمانان و شيعيان سرگرمى بادهء بدعهدى و دليرى ساخت . اكنون كه فرمانفرماى ممالك دكن پرده گشاى سوانح آن حدود و به وسايل و رسايل مرغوبه مجدد اساس روابط قديم گرديده‌اند ، از آن جا كه خاطر مهرآگين حقيقت گزين متوجه انتظام احوال خير مآل و افزونى اسباب كامروايى و اقبال ايشان مىباشد ، به جهت تشييد مبانى عهد و تحقيق حال عاقبت محمود آن زبدهء اخلاص كيشان ، بنده زادهء قديم ميرزا محمد مقيم كتابدار خاصهء شريفه را روانهء آن صوب صواب اساس فرموديم « 1 » كه در خلوتسراى حضور از شكفتن گلهاى راز و رسانيدن توجهات باطن فياض پيرايه بخش يكجهتى و و داد گشته ، بعد از ادراك مطالب و مكنونات ضماير على اسرع الحال مراجعت نموده ، به مژده رسانى استقامت احوال فيروزى اشتمال آن عالى جاه ، خاطر مهرگزين اشرف را قرين انبساط و اطمينان گرداند و چون قضيهء ناگزير سلطان مبرور و مغفور به سمع اشرف همايون رسيده ، اداى مراسم تعزيت و تهنيت بر ذمت همت دوست نواز لازم مىنمود ، لهذا مشار اليه بدين\r\n\r\n\r\n","description":"","footnote":"\r\n( 1 ) - شاردن در ضمن اشاره به كتابخانه شاهى مىنويسد : ميرزا مقيم نامى در آن موقع كتابدار بود و اين شخص همان است كه شاه عباس ثانى وى را در سال 1657 م / 1069 به عنوان سفارت به دربار پادشاه گلكنده ( قطب شاهيان ) فرستاده بود ( ج 7 ص 147 ترجمه محمد لوى عباسى و عباسنامه ص 241 )\r\n","page_name":" 187 ","page_number":219},
  {"content":"\r\n\r\nامر لازم الادا مامور فرموديم كه زنگ كدورت مرآت ضمير اقدس را كه از وقوع اين قضيهء ملال آميز روى داده به صيقل اداى تهنيت مسند آرائى آن شايستهء اورنگ فرماندهى و سلطنت مصفا سازد . از آن جا كه جنس عزيز گرانبهاى حيات در منزل بىبقاى جهان فانى گذاشتنى و شربت مرارت آمود زوال و فنا چشيدنى است ، پيداست كه آن آگاه دل خداشناس از حدوث اين واقعهء عام كه فردى از افراد را از آن گريز نيست خود را به غم و اندوه آشنا نساخته طريق رضا و تسليم مسلوك خواهند داشت « 1 » . درين وقت كه بناى دولت گوركانى از سيلاب مكافات اعمال قرين اختلال و قوايم سرير جهاندارى و فرماندهى آن طايفهء بدعهد سست بنياد همنشين بىثباتى و زوال است « 2 » ، مقتضاى ناموس سلطنت و ديندارى و شايستهء حميت و سلطنت شعارى چنان مىنمايد كه به رسم و آيين آباى عظام با سلطنت پناه مشار اليه هم بازو و به بركات موافقت و يكجهتى صاحب نيرو بوده چون ايام تلافى و انتقام باقى و اسباب مظاهرت اين دودمان و الا به عنايت قادر توانا حسب المرام آماده و وافى است از غائلهء اين معنى مطمئن خاطر باشند و در تحصيل نام و تدمير و نگونسارى خصم بدفرجام زنگ كدورت از آيينهء اقبال زدوده نوعى نمايند كه آهنگ قانون موافقت و ديندارى سامعه افروز جهانيان گشته و به ميامن حسن يكجهتى و اتفاق بعد اليوم مخالفين را كمال رعب و هراس حاصل و راه خيال تسلط و احتيال چون ابواب اقتدار مسدود و باطل گردد و استحكام روابط و توافق طرفين را علاوهء مواد محبت و اعتقاد اين نيازمند درگاه احديت تصور نموده در طريق كامجويى و مطلب روايى مطالب لازم الاظهار را با مرغوبات و مكنونات ضمير مخالصت تخمير پيرايهء انهاء و اعلام پوشند كه كاركنان درگاه سلطنت همايون به عز انجاح مقرون گردانند .\r\n\r\n\r\n","description":"","footnote":"\r\n( 1 ) - ظاهرا اشاره به مرگ سلطان عادلشاهى على ثانى است در سال 1070 هر چند كه با تاريخ سفارت ميرزا محمد مقيم كه وحيد آن را در جزو حوادث سال 1069 آورده تطبيق نمىكند .\r\n( 2 ) - مسلما منظور اعتشاشات ناشى از پيرى و حبس شاه جهان و ستيزه جوئيهاى پسران وى با يكديگر است .\r\n","page_name":" 188 ","page_number":220},
  {"content":"\r\n\r\nدرين مواد به و الا جاه مشار اليه نيز سفارشات مشفقانه رقم پذير نامهء التفات گشته ظاهر است كه لآلى مضامين حقيقت آئين را زيور حسن قبول خواهند ساخت .\r\nهمواره مقام دولت و مقر سلطنت به حليهء كامرانى و زيور نصرت و شادمانى آراسته و محلى باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 189 ","page_number":221},
  {"content":"\r\n\r\n\r\nقطب شاهيان\r\nنسب سلاطين قطب شاهى به تركمانان قراقويونلو مىرسد و آنان ظاهرا از تركمانان بهارلو از خاندان عليشكر مىباشند . عليشكر از سرداران جهانشاه قراقويونلو و حكمران ناحيهء همدان و نهاوند بود كه اين مناطق به نام وى در تواريخ ايران به نام قلمرو عليشكر خوانده مىشد . پس از تسلط آق قويونلويان ، جماعتى از قراقويونلويان به هند رفتند . بيرام خان ملقب به خان خانان ، سردار و جملة الملك همايون نيز از همين تيره بود .\r\nجد اعلاى سلاطين قطب شاهى سلطانقلى نام داشت كه نخست در خدمت سلاطين بهمنى بود و سپس در هنگام سلطنت محمد سوم از ملوك بهمنى لقب قطب الملك يافت ( 897 ه . ق ) و در سال 899 به حكومت ناحيهء تلنگانه منصوب شد و پس از تجزيهء دولت بهمنى ، سلطانقلى هم ناحيهء گلكنده را مستقل ساخت و سلسلهء قطب شاهيان را بنياد نهاد ( 918 / 1512 ) . ازين خاندان هفت نفر در حدود 180 سال حكومتى بالاستقلال يافتند و آخرين ايشان به نام ابوالحسن در سال 1098 / 1687 به دست اورنگ زيب افتاد .\r\nقطب شاهيان به مذهب تشيع اعتقاد و با دربار صفويه ارتباط نزديك داشتند ، ظاهرا يكى از آنان به نام محمدقلى قطب شاه ( 989 تا 1020 / 1581 تا 1611 ) چندان مورد توجه دربار صفوى بود كه شاه عباس « يكى از معتمدان درگاه عرش اشتباه » خود را به خواستگارى دختر وى به تلنگانه ( دكن ) فرستاده است . بناى شهر حيدرآباد ازين محمدقلى قطب شاه است . وى اين شهر را نخست به نام محبوبهء خود كه موسوم به بهاگ منى بود « بهاگ‌نگر » نام نهاد و پايتخت قرار داد . ولى پس از چندى نام آن را به حيدرآباد تغيير داد . در حوادث سال 1076 در كتاب وقايع السنين و الا عوام تاليف خاتون آبادى آمده است :\r\n\r\n","description":"","footnote":"","page_name":" 190 ","page_number":222},
  {"content":"\r\n\r\n« درين سال ، دختر قطب شاه خواهر عبد الله قطب شاه زوجهء محمد عادل شاه مادر على عادل شاه آمد به خدمت شاه عباس ثانى در دار السلطنهء اصفهان و ميرزا رضى وزير اصفهان را به شيراز فرستادند به استقبال او و پادشاه دوازده هزار تومان به او داد و او نيز جواهر بسيار پيشكش كرد قريب دوازده هزار تومان و شاه عباس چيزى برنداشت ازو الاخنجر مرصع قيمته سيصد تومان و مرخص شد به هند . »\r\n\r\n","description":"","footnote":"","page_name":" 191 ","page_number":223},
  {"content":"\r\n\r\nمراجع : طبقات سلاطين اسلام ، لين پول ترجمهء عباس اقبال آشتيانى 1312 ه . ش ، تهران\r\nسلسله‌هاى اسلامى ادموند بوسورث ترجمهء فريدون بدره‌اى 1349 ه . ش ، بنياد فرهنگ ، تهران\r\nتاريخ فرشته يا گلشن ابراهيمى نوول كشور 1350 ه . ق\r\nسير المتاخرين غلامحسين خان طباطبائى لكهنو 1314 ه . ق\r\nوقايع السنين و الا عوام ، خاتون آبادى 1350 ه . ش ، تهران ( كتابخانهء اسلاميه )\r\n\r\n","description":"","footnote":"","page_name":" 192 ","page_number":224},
  {"content":"\r\n\r\n\r\nنامهء شاه عباس ثانى به قطب شاه والى دكن\r\nاغصان شجرهء رياض الفت و و داد و ثمر فرخنده اثر يكتادلى و اتحاد ، اعنى نامهء مودت طراز و مفاوضهء صداقت انجام مخالصت آغاز حضرت سلطنت و جلالت پناه ، ابهت و نصفت دستگاه ، شهامت و بسالت انتباه عالى جاه ، نقاوهء دودمان سلاطين كامكار ، خلاصهء خاندان خواقين نامدار ، مزين سرير سلطنت و جهانبانى ، جالس اورنگ ابهت و كامرانى ، مخصوص به عنايت ملك له ، نظاما للسلطنة و الجلالة و العدالة و الشوكة و الابهة و النصفة و العز و الامتنان سلطان محمد قطب « 1 » شاه كه مظهر آثار اتحاد قويم و مصدر اطوار عهد قديم است در نيكوترين زمانى كه ساغر صهباى كامرانى در كف ساقى الطاف سبحانى لبريز مدعا و شاهد كاميابى و مطلب روايى در حواشى بزم دولت روز افزون به دلكشترين صورتى جلوه نما بود نشر شميم الفت و يكجهتى نموده انبساط بخش خاطر مهرگزين و موجب انتعاش طبع سپهر آفرين گرديد و از شهد ثمرات عبارات دوستى آيات كام خواهش را شهد آمود روابط التيام گردانيد .\r\nآنچه از صادرات احوال فرخنده مآل و بد عهدى و ناستودگى اعمال والى هندوستان و اتباع ردية الاوضاع او به پيرايهء ابلاغ و اعلام پوشيده بود در خلوتكدهء ضمير آفتاب نظير از نقاب حجاب بر آمده جلوهء ظهور نمود .\r\nمقتضاى اطوار خواهان دولت و اخلاص كيشان خالص العقيدت آن بود كه در هنگامى كه آن گروه بد عهد سست پيمان در مقام تسلط و فتنه‌انگيزى و طغيان در آمده به دست بىشرمى پرده از رخسار قول و قرار خود بر مىداشتند ، تمهيد\r\n\r\n\r\n","description":"","footnote":"\r\n( 1 ) - سلطان محمد قطب شاه در سال 1020 ه / 1611 م در گذشته و پس از آن عبد الله قطب شاه از 1020 تا 1083 سلطنت كرده پس آن كه معاصر شاه عباس دوم است عبد الله قطب شاه است نه محمد يا صحيح‌تر بگوئيم محمد قلى .\r\n","page_name":" 193 ","page_number":225},
  {"content":"\r\n\r\nاظهار اين امر لازم الاعلام را ضميمهء مراتب دولتخواهى نموده محرك مواد روابط قديم شاهنشاهى ساخته به نيروى استمداد و اعانت دولت فيروزى آيت نواير فساد و عناد آن گروه مخذول العاقبة را كه بغض و عداوت شيعيان آل اطهار پيوسته پيشنهاد خاطر كج انديش ساخته‌اند تسكين بخشد تا اثر معاضدت و موافقت منسوبان دودمان و الا بر عالميان ظهور يافته دست جرات و پاى جسارت معاندان كشيده و بريده گردد . بارى چون ايام تلافى و انتقام باقى و اسباب معاونت و معاضدت به ميامن الطاف سبحانى بر حسب مرام آماده و وافى است ، به امداد بواطن قدسى مواطن حضرات عاليات سدره مرتبات ائمهء معصومين صلوات الله عليهم اجمعين قوى دل و مطمئن خاطر باشند كه عن قريب با نصرت و فيروزى قرين و با شاهد كاميابى و مطلب روايى همنشين خواهند بود و درين ايام كه اساس دولت گوركانى در اختلال و قوايم سرير سلطنت آن سلسلهء متفرق البنيان از سيلاب حوادث در انقلاب زوال است مناسب غيرت ديندارى و مقتضاى ناموس سلطنت و نامدارى چنان مىنمايد كه با صدرنشين ايوان سلطنت عادلشاهى كه در هر باب سفارشات اشفاق آميز آن ممهد قواعد آداب دانى نگارش يافته به رسم و آيينى كه آباى عظام و الا مقام عمل مىنمودند ، شيوهء مرضيهء وفاق و حسن يكجهتى و اتفاق به حدى و وضعى مسلوك دارند كه به ميامن بركات آن مخالفان را كمال رعب و هراس حاصل و راه آمد و خيال تسلط و اقتدار چون ابواب كاميابى مسدود و باطل گردد . به موافقت ايام در تحصيل نام و تدمير اعادى بد فرجام كوشيده شعلهء تيغ بىدريغ تدارك و تلافى عرصهء آمال و ساحت اقبال را ضيا و صفا بخشد و از آن جا كه شمايل اخلاصمندان و اوضاع آن زبدهء محبان عقيدت كيش با وجود بعد ظاهرى پيوسته منظور نظر عافيت اثر مىباشد ، خاطر مهرگزين اشرف را به انتظام اسباب كامرانى و دوام سلطنت جهانبانى به اعلى مراتب تصور نموده در طى تحصيل مطالب آنچه شايستهء اعلام دانند بر سراچهء اظهار در آورند كه در هر باب شرايط معاونت به منصهء ظهور رسد . درين وقت ، بنده‌زادهء قديم ميرزا مقيم كتابدار خاصهء شريفه را روانهء آن صوب صواب انجام فرموديم كه در خلوتسراى حضور نشر روايح گلزار محبت و و داد نموده بعد از ادراك چگونگى حالات و مكنونات خاطر كه در حواله به اعتماد و راست گفتارى اوست مراجعت نموده به مژدهء دوستكامى آن عالى منزلت خاطر مهرگزين\r\n\r\n","description":"","footnote":"","page_name":" 194 ","page_number":226},
  {"content":"\r\n\r\nاشرف را قرين انبساط گرداند . مشار اليه را ، بنا بر توجه ضمير انور به دريافت استقامت احوال گرامى به زودى رخصت انصراف داده مرغوبات و مخزونات خاطر شريف را لباس شايستهء انها و اعلام خواهند پوشيد كه به عون عنايت الهى ، كارگزاران دولت ابد مقرون شرف حصول بخشند .\r\nگلهاى آمال از نسيم تاييدات شكفته و خندان و رياحين كامرانى هميشه سر سبز و ريان باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 195 ","page_number":227},
  {"content":"\r\n\r\n\r\nنامهء شاه عباس ثانى به قطب شاه والى دكن « 1 »\r\nازهار اظهار موافقت و مخالصت و انوار اغصان يگانگى و موالفت ، اعنى نامهء محبت آغاز مودت انجام و مكتوب اتحاد اسلوب بلاغت نظام ( فلان ) كه پيرايهء عروس و داد سابق و مشيد مبانى معاضدت و يكتادلى لاحق است ، در حينى كه بادهء كاميابى و كامرانى به وساطت ساقى عنايت سبحانى در جام و زيور شاهد مطلب روايى تمام بود ، نشر روايح مطالب نموده سلسله جنبان دوستى قديم و اهتزار بخش گلهاى بوستانسراى خاطر عنايت شميم گرديد . چون از گلهاى حروف و نقوش آن گلستان دقايق حقايق روايح استقامت مزاج وهاج استشمام شد موجب انبساط خاطر معلى و طبع آسمان آسا گشت . از آن‌جا كه زبان حاجتمندى دوستان محك عيار نقود دوستى مىباشد مناسب اين معنى چنان مىنمود كه در اوقاتى كه اعادى باد پيما تهييج غبار فتنه و فساد نموده به دست وقاحت پرده از رخسار پردگيان افغان زشت كشيده بودند به زلال استمداد و عنايت منسوبان دودمان خلافت نشان گردنشان آن غبار كدورت و به سپردارى وقايت و حمايت عساكر نصرت آثار پرده پوش رخسار آن ناخوش منظران كريه - الهيبه گردند بلكه به نسبتى زياد بر موالفت و يكجهتى سلاطين سلف كه در حقيقت تاسيس اساس برترى و شرف است انتساب جويند كه معاندان را بالكليه دست جرات كشيده و بساط جسارت نورديده گردد .\r\nبارى چون تلافى مافات ميسور و تدارك ناكرده مقدور است به مظاهرت الطاف بىكران صاحب نيرو و قوى بازو باشند . در اين اوقات كه قوايم سرير سلطنت و فرمانفرمايى هندوستان « 2 » متزلزل و اساس دارايى والى آن ديار متغير و متبدل است شايستهء همت غيرت انديش و ناموس سلطنت حميت كيش آن است كه\r\n\r\n\r\n","description":"","footnote":"\r\n( 1 ) - عنوان نامه در منشآت : « سواد مكتوب به والى دكن »\r\n( 2 ) - منظور شاه جهان است كه بيمار و در دست فرزند خويش گرفتار بود .\r\n","page_name":" 196 ","page_number":228},
  {"content":"\r\n\r\nبه نيروى اعتقاد راسخ دست در حبل المتين الطاف جاعل آسمان و زمين و خالق ماء و طين و اعجاز ولاى عقده گشاى حضرات سدره مرتبات ائمهء معصومين زده به تيغ مكافات دمار از روزگار آن گروه غدار كه بغض شيعيان آل اطهار را نصب - العين خاطر عداوت ذخاير ساخته‌اند بر آورند و ضمير مودت تخمير را به همه ابواب از غائلهء اين معنى مطمئن و آسوده دارند كه به عون عنايت الهى از منتسبان دولت گردون مدار فيروزى شعار در تدمير و نگونسارى اعداى خديعت شعار آنچه لازمهء امداد و اعانت باشد به عمل آمده تهاون و تساهل واقع نخواهد شد و يكى از آثار ميلان خاطر اقدس و طبع مقدس به استحكام قوايم سلطنت آن شايستهء صنوف عنايت كه حكم ثمر پيش‌رس دارد آن كه درين وقت نامهء همايون كه چون آيهء قضا واجب الامتثال است به اسم والى بيجاپور صدور يافت كه به آن سلطنت پناه به عنوان پادشاه سلف طريقهء دوستى و مودت مسلوك داشته در رفع اعادى خديعت نهاد و ترصيص مبانى ائتلاف و اتحاد مانند زبان قلم و خطوات قدم متحد القول و موافق الفعل باشند كه به معاضدت اين اتحاد روزنامچهء تسلط اعادى به اتمام و دور تلافى به زودى به انجام رسد و ان شاء الله تعالى از ثمرات گوناگون اين بوستان على مرّ الزمان شيرين كام خواهند گرديد .\r\nچون خاطر همايون و ضمير عنايت مشحون متوجه مىباشد كه از حقيقت حال سعادت اشتمال كماهى مطلع بوده اساس آسمان كرياس دوستى سلاطين سلف به پيوند اتحادى مجدد مشيد گردد و بساط گستردهء آن مسافران حظاير قدس به اسلوب خاص ممهد شود ، لهذا ( فلان ) را روانهء بزم حضور سراسر سرور فرموديم كه بر كيفيت سلامتى مزاج وهاج اطلاع يافته به رسانيدن مژدهء دوستكامى خاطر و الا را قرين مسرت گرداند . چون طبع آسمان پيوند و ضمير ارجمند خواهشمند سرعت ورود مژدهء خوشوقتى آن عالى جاه مىباشد ، على اسرع الحال رخصت انصراف خواهد يافت .\r\nهمواره مرغوبات ضمير و الا را اعلام نمايند كه كارگزاران دولت ابد قرين به انجام آن مامور گردند و پيوسته سايه نشين عنايات حضرت سبحانى و حاوى موجبات سعادت جاويدانى باشند . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 197 ","page_number":229},
  {"content":"\r\n\r\n\r\nسلطان محمد چهارم پادشاه عثمانى\r\nوى در 29 رمضان سال 1051 / اول ژانويه 1624 متولد شده بود و پيش از اتمام هفت سالگى به سلطنت انتخاب شد . به مناسبت كمى سن وى ، كارهاى كشور دچار اغتشاش شد . ينى چريان و سپاهيان دست تجاوز به جان و مال مردم برآوردند . كار به قدرى سخت شد كه سربازان مقيم جزيرهء كرت نيز كه درين هنگام شهر كاندى پاى تخت جزيره را در محاصره داشتند عرصه را بر حسين پاشا سردار خود تنگ كردند و او را از فتحى كه سخت نزديك بود باز داشتند . همچنين ناوگان ترك در آبهاى بندر فوقيه ( فوسه  Focee  ) واقع در يونان در برابر ناوگان مسيحى شكست خورد . درين ميان شخصى به نام قاطرچى اوغلى به همداستانى ياغى ديگرى موسوم به كورمينجى در آناطولى سر به شورش برداشتند . احمد پاشا حكمران آناطولى در برابر آنان شكست خورد و به قسطنطنيه گريخت . شورشيان به دنبال وى روى به پايتخت نهادند و چيزى نمانده بود كه استانبول را تصرف كنند كه بين آن دو شورشى اختلاف پيش آمد و درين مبارزه قاطرچى اوغلى بر حريف خود كورمينجى پيروز شد و سر بريدهء او را به دربار عثمانى فرستاد و دربار عثمانى هم به پاداش ، ايالت ناحيهء قرامانى را در آناطولى به وى بخشيد . وضع داخلى كشور عثمانى درين موقع از هر موقع ديگر مغشوشتر بود . زيرا ينى چريان پابند هيچ ضابطه و قانونى نبودند . بلكه به صراحت انحلال نظام دولتى را خواستار بودند . در همين هنگام كشتيهاى جمهورى ونيز در مدخل داردانل ، در جزيره تندوس « 1 » و لمنوس « 2 » قشون پياده كردند تا راه عبور كشتيهاى حامل آذوقه را بر ساكنين استانبول ببندند . درين راه شواليه‌هاى مالت و حتى فرانسويان و پاپ و دوك توسكان « 3 » آنان را همواره يارى مىدادند .\r\n\r\n\r\n","description":"","footnote":"\r\n( 1 ) -  TENEDOS \r\n( 2 ) -  Lemnos \r\n( 3 ) -  Toscan \r\n","page_name":" 198 ","page_number":230},
  {"content":"\r\n\r\nدرين روزها ، محمد پاشا كوپر ولى به وزارت رسيد و با كفايتى تمام سر و صورتى به اوضاع داد ( 1067 / 1656 )\r\nوى با شدت تمام به مبارزه با نيروهاى سركش پرداخت و عده‌اى را كشت و عده‌اى را مثله كرد . روساى ينىچريان را تغيير داد و به روساى مذاهب مسيحيت سخت گرفت و حتى بطريق يونانى را به تهمت ارتباط با دشمنان دولت عثمانى صليب‌وار بردار كرد . در اواسط ژويه سال 1657 ناوگان دولت عثمانى را به داردانل فرستاد و خط محاصرهء ونيزيان را در هم شكست و بار ديگر سيطرهء دولت عثمانى را بر سواحل يونان برقرار ساخت . سپس روى به اتريشيان آورد كه در آن روزگار سرسخت‌ترين دشمن تركان بودند .\r\nبايد دانست كه در زمان سلطان احمد اول ، در 11 نوامبر 1606 / 10 رجب 1015 ، بين دولت عثمانى و امپراطورى اتريش قراردادى بسته شد كه به قرارداد زيتواتوروك « 1 » شهرت يافت . مدت اين قرارداد صلح بيست سال بود و به موجب آن طرفين مىبايست يكديگر را قيصر ( سزار - چاسار ) بخوانند . اتريشيان و تركان مدتها اين قرارداد را رعايت مىكردند . ولى چون اتريشيان دست از تحريكات سياسى و نظامى برنمىداشتند ، محمد كوپرولو در سال 1663 / 1074 جنگ را آغاز كرد و در سپتامبر همان سال قلعهء معروف نيوهازل « 2 » را تصرف كرد و تاتارهاى متحد او غارت كنان تا الموتز « 3 » پيش رفتند . ولى در سال بعد ، در نزديكى صومعهء سن گوتار « 4 » ، در محلى به نام درهء موگر سدورف « 5 » نيروى ترك از اتريشيان و فرانسويان متحد ايشان به فرماندهى مونت كوكولى « 6 » به سختى شكست خورد . بعد از سيصد سال ، اين فتح بزرگترين پيروزى مسيحيان بر تركان عثمانى بود . با اين همه سردار مسيحى نتوانست به پيشرفت و پيروزى خود ادامه دهد و احمد كوپرولو ( پسر محمد كوپرولو ) با استفاده ازين وضع توانست در واسوار « 7 » قرارداد صلح مساعدى به دست آورد ( 17 محرم 1075 ) . اين عهدنامه نيز بيست ساله بود و به موجب آن قرار شد كه ترانسيلوانيا « 8 » در جزو متصرفات\r\n\r\n\r\n","description":"","footnote":"\r\n( 1 ) -  Zyitvatorok \r\n( 2 ) -  Neuhausel \r\n( 3 ) -  Olmutz \r\n( 4 ) -  Saint Gothard \r\n( 5 ) -  Moggersdorf \r\n( 6 ) -  Montecuccoli \r\n( 7 ) -  Vasvar \r\n( 8 ) -  Transilvania \r\n","page_name":" 199 ","page_number":231},
  {"content":"\r\n\r\nتركان باقى بماند . ولى سربازان ترك از آن منطقه بيرون روند و اين امر در حقيقت اعلام استقلال آن ناحيه بود . ضمنا مجارستان نيز بين اتريش و عثمانى تقسيم گرديد . سه ولايت به اتريش رسيد و چهار ولايت به عثمانى .\r\nوقتى اين مدت بيست ساله پايان يافت بار ديگر جنگ در گرفت . در اين هنگام فرانسويان تركان را در جنگ با اتريش يارى مىكردند . زيرا امور فرانسه در دست كاردينال ريشليو بود كه با اتريش رقابت سياسى شديدى داشت . تركان هم با اتكاء به فرانسويان اميدوار بودند كه شورشهاى مجارستان ( در آن قسمتها كه جزو اتريش بود ) به فرماندهى نيكولازرينسكى « 1 » ( زرينى ) و كريستف فزانژپانى « 2 » و تكلى « 3 » در خلال سالهاى 1667 تا 1681 از قدرت امپراتورى اتريش كاسته شده باشد . خاصه آن كه تكلى ( به قول تركان تكيلى ) كه به مناسبت داشتن مذهب پروتستان با پادشاه اتريش در جنگ بود تركان را به جنگ با اتريشيان ترغيب مىنمود . اين خوشبينىها موجب شد كه صدراعظم عثمانى قره مصطفى پاشا كه داماد احمد پاشا كوپزولو صدراعظم پيشين بود ، در راس سپاهى مركب از 39000 سوار و چهل هزار پياده به دشمن حمله برد . در راه جماعتى از متحدين ترك يعنى رومانىها و تاتارها نيز به دو پيوستند . اين سپاه عظيم تقريبا بدون جنگ به وينه پايتخت اتريش رسيد و با سيصد توپ به گلوله باران شهر پرداخت . ولى شهر تسليم نشد و فرماندهء اتريشى به نام كنت اشتار همبرگ « 4 » مدت دو ماه در برابر تركان ايستادگى كرد . درين مدت مسيحيان از هر طرف به يارى او آمدند و روز 12 سپتامبر 1683 ( 16 رمضان 1094 ) به حملهء متقابل عمومى پرداختند . تركان درين جنگ به سختى شكست خوردند . درين واقعه قره مصطفى دو فرزند خود را همراه داشت . معروف است كه در آن روز مويهاى هر دو از شدت ترس سفيد شد . صدراعظم ترك كه كليهء اثاثه و ذخاير و توپها و پرچمهاى خود را از دست داده بود تا بلگراد عقب نشست . وقتى خبر اين شكست مفتحضانه به استانبول رسيد ، سلطان محمد چهارم يكى از درباريان را براى كشتن صدراعظم فرستاد و او طبق فرمان در بلگراد وزير اعظم را كشت و\r\n\r\n\r\n","description":"","footnote":"\r\n( 1 ) -  Nicola Zrinski \r\n( 2 ) -  Cristoph Frangepani \r\n( 3 ) -  Tekely \r\n( 4 ) -  Starhemberg \r\n","page_name":" 200 ","page_number":232},
  {"content":"\r\n\r\nسر او را به قسطنطنيه فرستاد . ابراهيم پاشا به صدارت منصوب شد . ولى با هجوم مسيحيان به متصرفات عثمانى روبرو گرديد . بدين معنى كه اتريش و لهستان و ونيز و شواليه‌هاى مالت و پاپ و دولت روسيه تحت عنوان اتحاد مقدس با يكديگر همداستان شدند تا يكباره دولت عثمانى را از پاى درآورند .\r\nفرانسويان هم با هشت فروند كشتى سواحل جنوبى مديترانه را مورد تاخت و تاز قرار دادند و شهرهاى تونس و الجزيره و ليبى را با توپ درهم كوفتند . ژان سوبيسكى « 1 » پادشاه و فرماندهء نيروى لهستانى به مولداوى « 2 » ( بغدان ) حمله كرد .\r\nكشتيهاى ونيزى به يونان حمله بردند و با يارى شواليه‌هاى مالت بر قسمت اعظم يونان حتى كورنت « 3 » و آتن دست انداختند و اتريشيان شهر بود « 4 » را در محاصره گرفتند و در سال 1685 قلاع مجارستان من جمله نيوهازل را تصرف كردند .\r\nبر اثر اين پيشامدها ، ابراهيم پاشا كه دو سال صدراعظم بود از صدارت معزول و به جزيرهء رودس تبعيد شد و سليمان پاشاى سرعسكر به جاى وى منصب صدارت عظمى يافت .\r\nسليمان پاشا مردى با كفايت بود . ولى در مقابل اتحاد مقدس اروپا كارى نمىتوانست كرد . وى در ابتداى كار ، خواست شهر بود را از محاصره نجات دهد . لذا با 90000 هزار سپاهى خواست با سرعت خود را بدان شهر برساند .\r\nولى دوك شارل دولورن زودتر از وى در 2 سپتامبر 1686 ( 13 شوال 1097 ) به زور وارد شهر بود شد و عبدى پاشا حاكم آن شهر را با چهار هزار قشونى كه داشت به دم شمشير سپرد و از آن روزگار ديگر شهر بود از دست تركان بيرون رفت .\r\nسليمان پاشا خواست اين شكست را جبران كند . اما مسيحيان به دو فرصت ندادند و روى به صحراى موهاكس ( موهاچ ) نهادند . همان جايى كه در حدود 160 سال پيش سلطان سليمان سپاه مسيحيان را در هم شكسته و تسلط تركان را تا مرزهاى اتريش مستقر ساخته بود . درين نبرد سپاه ترك به علت كمى نفرات در برابر سپاه عظيم مسيحيان شكست خورد ( 14 اوت 1686 / 24 رمضان 1097 ) و\r\n\r\n\r\n","description":"","footnote":"\r\n( 1 ) -  Jean Sobieski \r\n( 2 ) -  Moldavie \r\n( 3 ) -  Corinthe \r\n( 4 ) -  Bude  اين شهر با شهر مجاور خود پست  Peste  جمعا بوداپست را تشكيل مىدهند كه پايتخت كنونى مجارستان است .\r\n","page_name":" 201 ","page_number":233},
  {"content":"\r\n\r\nكليهء ذخاير و توپها و اثاثهء خود را به دشمن سپرد . بر اثر اين جنگ ، ناحيهء ترانسيلوانيا كلا از دست تركان خارج شد و تمامى دژهاى ناحيهء كرواسى « 1 » به دست مسيحيان افتاد .\r\nوصول اين اخبار موجب شورش مجدد ينىچريان شد و آنان صدراعظم را به عصيان متهم كردند و نمايندگانى نزد سربازان شكست خورده فرستادند تا آنان را بر ضد صدراعظم شورانند . سليمان پاشا از ترس جان به بلگراد گريخت .\r\nينىچريان مرگ وى را از سلطان خواستار شدند و سلطان نيز به اميد آن كه خشم سپاهيان تسكين پذيرد دستور قتل وى را صادر كرد . اما شورش فرو ننشست و چنان هرج و مرج روى داد كه امناى دولت به وحشت افتادند و وزير ثانى ( قائم مقام ) قره مصطفى كوپرولو با همداستانى علما چنان مصلحت ديد كه سلطان محمد چهارم از سلطنت بر كنار كند ( محرم 1098 / نوامبر 1687 )\r\n\r\n\r\n","description":"","footnote":"\r\n( 1 ) -  Croatie \r\n","page_name":" 202 ","page_number":234},
  {"content":"\r\n\r\n\r\nنامهء سلطان محمد رابع به شاه عباس ثانى « 1 »\r\nعالى حضرت سامى رتبت گردون بسطت كيوان منزلت مشترى سعادت خورشيد اضائت ناهيد صحبت ، خسرو روش سنجر منش ، فريدون‌فر همايون اثر ، زيبندهء تخت داورى ، آرايندهء سرير سرورى ، خسرو ملك عجم ابن صفى ، شاه عباس دام فى مسند اجلاله بالاستيناس دعوات صافيات و تحيات قدسى نفحاتكه بر مقتضاى فحواى معجز القاب اذادعى به اجاب كمال سرعت تاثير و اجابتده همدم انفاس عيسويه بلكه روح حروف بلاغت ظروفى طرفة العينده ملاصق عرش برين اولمقده نفس پاك جبريل امين ايله على السويه در تقديم و تمهيد و اعراض محبت ذاتيه آنا « فآنا » تجديد اولند قدنصكره لوح ضمير مرآت نظير و صحيفهء خاطر خورشيد تنوير لرينه كه گنجينهء راى مهر نظير و مجموعهء كليات امور و تدبير در خلاصهء احوال مسالمت مآل بونوعله تصوير اولنور كه حضرت خداى متعال جل شانه عن الشبيه و المثال محض الطاف سبحانيه سندن امور عالم و مهام و مصالح بنى آدمه پادشاهان عدل آيينى واسطه و كمال مراحم بلانهايه سندن جرايد نظم و انتظام عامهء اممه شهرياران با تمكينى رابطه قيلوب هر بار اصلاح و انتظام عالم كون و فساده عدل و داد لرين بحسب الظاهر باعث و بادى و اتساق و اطراد احوال عباد و بلاده اتفاق و اتحاد لرين علت صورى و سبب عادى ايدوب على الخصوص ميان اسلاميانده شمشير خلاف در غلاف و اهل سنت و جماعت اتحاد مذهب و ملت و اتساق دين و شريعت جهتندن\r\n\r\n\r\n","description":"","footnote":"\r\n( 1 ) - ندرمحمد خان اوزبك كه دچار عصيان پسر خويش عبد العزيز خان شده بود نامه‌اى جهت استمداد به سلطان محمد چهارم نوشت ( منشآت فريدون بيك ج 2 ص 151 ) . سلطان هم نامه‌اى در نصيحت به عبد العزيز خان نوشت ( ايضا ص 358 ) و نامه‌اى به شاه عباس ثانى در تاكيد به اصلاح فى ما بين .\r\n","page_name":" 203 ","page_number":235},
  {"content":"\r\n\r\nبر بريله سينه صاف اولمق عقلا و نقلا واجب و لازم و فرض و متحتم اولديغى كتاب و سنت و اجماع علماى شريعتله مثبت قضيهء مرضيهء دين و دولت ايكن الحالة هذه گردش گردون و تأثير طبايع بوقلمون حسبيله اوزبك خانى ابوت مآب سلطنت اياب ندرمحمد ايله اوغلى عبد العزيز خانك ما بين لرنده وقوع بولان كدورات نفاق و شقاق سبب زنگ آيينهء حسن اتفاق اولوب . عاقبت كار الفتنة نائمة لعن الله من ايقظها سرى آشكار اولوب اول ديارده چشم فتنه بيدار و پاى امن و راحت در راه گريز و فرار اولمغله حقوق والدينه منافى نيجه صور غريبه و پدر و فرزند مياننده نيجه نامطبوع و ناشايسته امور عجيبه ظاهر اولديغى مسامع عليهء خسروانه مزه القا اولنمغين اتفاق مذهب و ملت و اتحاد دين و شريعت جهتندن  إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ  « 1 » فحواسنجه امر لازم التبجيل الهى يه امتثالا باعث شماتت اعدا و موجب اغبرار خاطر اودا اولان عقدهء كدورت لرين انملهء حكيمانه ايله‌گشاد و حل ايچون من اصلح بين اثنين استوجب ثواب الشهيد حديث شريفى ايله عمل اولنوب  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ  « 2 » امر لازم الاتباعنه انقياد نصايح و مواعظ حسنه يه مشتمل و انواع پند سودمندى شامل اولان نامهء همايون ملاطفت مشحون مز تحير اولنوب هر برينه مستقلا كوندر لمشدر كه طرفيندن حقوق ابوت و بنوت رعايت و پدر و فرزند ما بيننده وقوعى نامشروع و نامعقول اولان غبار كدورت و برودت نيسان محبت و مودت ايله مرتفع و مندفع قيلنوب باد بهار حب و ولا ايله به چمنستان دولتلرى سرسبز و مطرا اولمغله سعى و دقت ايلملرينه سبب و علت اوله .\r\nاميد در كه حضرت حق جل و علا دائما پادشاه دين اسلامى طريق صواب و سداده ارشاد و شاهراه رشد و رشادده راكب مراكب حسن اتفاق و اتحاد ايدوب اتفاق مسلمينى سبب تفرقهء كفار ضلالت قرين و حسن معاملهء مومنينى باعث خسران مخالفين دوزخ مكين ايليه جناب عالى لرايله اولان حسن معامله و دوستى و اولياى دولت طرفينك سوق و القاسيله ما بين مزده طرح افكن صحيفهء لطيفهء صلح و آشتى اولان رسم مصافات و يك جهتى مقتضاسى اوزره مامول\r\n\r\n\r\n","description":"","footnote":"\r\n( 1 ) - سورة الحجرات 10\r\n( 2 ) - سورة النحل 125\r\n","page_name":" 204 ","page_number":236},
  {"content":"\r\n\r\nهمايون و ظن و گمانه منافى اولان اعتقاد جازم و ثابت صفا مقرون مزاولدركه بو و لاجوى لرينه مشاركت و مطاوعت سبب ذخر آخرت ملاحظه سيله طرف باهر الشرف لرندن دخى اجراى حقوق جار و دفع اذيت عباد و احرار ايچون ما بين لرنده واقع اولان آتش آزارى ماهء الحيات نصايح و مواعظ سودمند ايله تسكين و زمان فترتده هجرت ايدوب سايهء دولتكزده خوش نشين اولان فقراى رعاياى اوزبكيه يىامكنهء مالوفهء قديمه لرينه روانه اولملرينه رخصتكز قرين اولمغله كاشانهء ود و وفاق مزى نقش و نگار حسن اتفاقله تزيين ايليوب مشار اليه ندرخانى دخى ممنون و و اصل سرور گوناگون ايدوب دعاى خير اجابت اثرينه مظهر اولمغه سعى و همت شاهانه لرى مصروف و معطوف طوتيله و توران زمين جانب لرنده واقع سرحد لريكزدن اولى و شاه لولاه نام مملكتك حاكم لرى مشار اليه ندرمحمد خان ايله دائما حسن معامله اوزره اولوب شرايط حق جوارى رعايت و خاطر لرينى صيانت اوزره اولملرين طرف باهر الشرف لرندن تنبيه و سپارش گذارش پذير اولمق اميد اولنور\r\nباقى همواره آفتاب دولت شاهى در اوج برج شرف و شوكت پناهى لامع و درخشان باد بالنون و الصاد .\r\nتحريرا فى اوائل شهر ربيع الاخر 1059 « 1 »\r\n\r\n\r\n","description":"","footnote":"\r\n( 1 ) منشآت فريدون بيك ج 2 ص 344 - 343\r\n","page_name":" 205 ","page_number":237},
  {"content":"\r\n\r\n\r\nنامه « 1 » شاه عباس ثانى به سلطان محمد چهارم\r\nانامل تقديم محمدت قديمى گنجينهء مقالى تواند بود كه مانند انفاس جديده كه بر سبيل تعاقب دعائم كاخ وجود انسان خاكى بنيان مىگردد ، دولت اخلاف سلاطين و الا مقام را بعد از رحلت اسلاف كرام منشا انتظام و نظام مهام انام مىگرداند و نسيم ثناى معلاى مالك الملكى پردهء اختفا و نقاب خفا از جمال مخدرات ازهار اظهار مطالب تواند گشود كه نص هستى اعقاب پادشاهان سلطنت قباب را بر خاتم فرمانروايى آباى عظام مىنشاند و روايح جهانبخش گلهاى محمدى حديقهء نعمت سرورى ، مهر خاموشى از زبان بيان عندليب خوش الحانى خامهء داستان طراز تواند برداشت كه به رشتهء شناسايى يكتاى بىهمتا گلدسته بند مذاهب مختلفه گردد و تتق تباين از چهرهء آراى شتى به زبر دستى معجزات باهرات كشيده صلوات الله عليه و على ابن عمه و اخيه ، اسد الله الغالب ، غالب كل غالب و مطلوب كل طالب ، مظهر العجايب و مفرق الكتائب ، امير المومنين ، امام المتقين ، يعسوب الدين على بن ابى طالب و آله و اصحابه اجمعين الى يوم الدين .\r\nبعد از طى طريق محمدت جناب كبريا و بسط بساط نعمت سيد انبيا ، بر مرآت ضمير قدسى تخمير پادشاه و الا جاه اسلام پناه ( بالقابه ) منطبع مىگرداند كه در گلشن امكان و حديقهء كن فكان كه ملال و شادمانى و اندوه و كامرانى چون گلهاى رعنا از شاخسار زندگانى با هم شكفته و شدت و رخا مانند بادام دو مغز در آغوش هم خفته . به مقتضاى حكم محتوم قضا و فحواى حكمت بالغهء خالق ارض و سما برگ ريز هر خزانى فراش راه سلطان بهارى و گريهء هر سحابى شاهدان چمن را\r\n\r\n\r\n","description":"","footnote":"\r\n( 1 ) - عنوان نامه در منشآت : « مكتوبى كه مصحوب كلبعلى سلطان به خواندگار روم نوشته »\r\n","page_name":" 206 ","page_number":238},
  {"content":"\r\n\r\nسرمايهء خنده و شادى است . گلهاى اردىبهشت را نعل شتاب در آتش است كه جا به جهت اثمار گشايند و اقدام سيول بهارى از قطره زدن آبله است كه بر مايهء نشو و نماى نو نهالان افزايند و ازين جاست كه بينايان رموز انفس و آفاق كه پيوسته در مرآت رضا تماشاى حسن وقوع احكام قضا مىنمايند از ناگوارى مقدمات ذائقهء مضايقه را مرارت آمود نساخته به حلاوت نتايج شيرين كام شكر الهى مىباشند و لله الحمد و المنة كه اگر چه از رهگذر قضيهء جانگزاى سلطان خلد آشيان جنت مكانى نخست تراكم غمام غموم صبح تعيش دوستان صاف اعتقاد را تيره گردانيد ، اما از استوارى آن شمس سپهر عظمت و كامكارى و مهر سماى برترى و و الا تبارى بر وسط السماء دولت جاويد ديدهء شوق روشن و رياض آرزو گلشن شد . هر چند شايستهء شيوهء دوستى و ولا و مناسب شيمهء صدق و صفا آن بود كه بعد از اصغاى قضيهء مرضيهء ارتقاى آن اختر برج بىمثالى به ذروهء والاى ترقى ، ذريعهء يكتا دلى و رقيمهء يكجهتى مشتمل بر تهنيت و تعزيت ارسال مجلس سامى و محفل گرامى گردد ، اما به شرحى كه سامعه افروز محرمان سرادق عظمت و جلال شده باشد ، به وسيلهء انتزاع ملك موروثى از ايادى متغلبه كه قبل از ايام جلوس اين دولت صادق الولا بر اورنگ سلطنت ايران به سبب غدر بعضى از نمك بحرامان « 1 » به تصرف والى هندوستان در آمده بود پيوسته به آن گروه مخذول در نزاع و پرخاش و همواره مشغول محاربه و تلاش مىبود و در سنهء سابقه كه از خجالت پى در پى كه مكرر آزموده و به ناكامى و جهان جهان بدنامى مراجعت نموده بودند محابا نكرده به دستور به هوس استرداد دار القرار قندهار آتش افروز هنگامهء گيرودار گرديده بودند ، به عون عنايت حضرت رحمن و نيروى بى غايات ملك منان در صدد محاربهء آن گروه ندامت پژوه در آمده به فحواى صدق انتماى و ما النصر الامن عند الله « 2 » صرصر خرمن جمعيت آن لشكر بىحد و مر گرديد و درين ايام كه به ميامن توفيقات سبحانى جمعى از فدويان جلادت شعار را به تنبيه و تاديب آن قوم تعيين نموده از جانب مجادله و\r\n\r\n\r\n","description":"","footnote":"\r\n( 1 ) - غرض على مردان خان پسر گنجعلى خان زيگ است كه از ترس جان ، قندهار را به شاه جهان داد و به هند پناهنده شد .\r\n( 2 ) - سورة آل عمران 126\r\n","page_name":" 207 ","page_number":239},
  {"content":"\r\n\r\nمحاربهء تيره روزان هندوستان فراغت حاصل شد ، چون متيقن بود كه احراز توفيقات يك جهتان منشا ابتهاج دوستان مىگردد و از عالم رسوخ محبت و صداقت و استحكام قواعد التيام و موالفت لازم ديد كه اعلام اين عطيه را نيز علاوهء آن امر واجب الرعاية ساخته معتمدى روانهء بزم و الا و جناب معلى نمايد و چون فرستادن انموذجى از امتعهء كشور فتوحات لازم بود ، يك زنجير فيل كه تماشاى آن رموز خوانان را در حقيقت مطالعهء نسخهء غرايب صنع الهى است ، با بعضى از اجناس ملك فسيح الفضاى ايران به رسم ارمغان ارسال محفل خلد مشاكل گرديده و باقى شروح يگانگى و صداقت و مصافات و مودت كلبعلى سلطان افشار ( بالقابه ) كه حامل صحيفة الوداد است در بزم ارم نظير به زبانى گزارش مىدهد .\r\nنقش نگار الواح آفرينش و روشنايى بخش ديدهء بينش پيوسته لوح اعمال و صحيفهء اقبال آن زينت افزاى و سادهء جاه و جلال را به تماثيل حصول مآرب مصور و شمع لگن آن خسرو عديم الهمال را از اقتباس « مشكوة فيها مصباح » « 1 » منور دارد و السلام « 2 »\r\n\r\n\r\n","description":"","footnote":"\r\n( 1 ) - سورة النور 25\r\n( 2 ) منشآت وحيد قزوينى\r\n","page_name":" 208 ","page_number":240},
  {"content":"\r\n\r\n\r\nنامه شاه عباس ثانى به سلطان محمد چهارم « 1 »\r\nگلدستهء بهارستان يگانگى و التيام و شمامهء جامعهء روايح حسن آغاز و انجام ، منتخب مجموعهء دوستى و ولا ، ثمرهء شجرهء هميشه بهار حديقهء صدق و صفا ، اعنى نامهء موالفت عنوان مودت ختامهء اعلى حضرت آسمان رفعت خورشيد طلعت مشترى رايت ، طراز و سادهء ذات سعادت و جهانبانى ، زينت بخش ارائك والاى سلطنت و خاقانى ، تيزى ظلم زداى غزوات و جهاد ، حافظ و ناصر بلاد و عباد ، مصقل زنگ زداى آينهء حقيقت نماى ملت ، چمن پيراى حديقهء هميشه بهار دين و دولت ، بهار عالم افروز بوستان عدالت ، هژبر دشمن شكار غابات شهامت و بسالت ، حارس خلايق ، سلطان البرين و خاقان البحرين ، ثانى اسكندر ذو القرنين ، خادم الحرمين الشريفين ، باسط بساط عدل و احسان ، ناصر الويهء برو امتنان ، لازال كاسمه محمدا ، در ساعتى به سعادت ارضى و سماوى مشحون و زمانى به فيوضات الهى مقرون كه ابواب بيت المعمور حصول مقاصد و مآرب به مقاليد الطاف خالق آسمان و زمين بر روى اولياى دولت ابد قرين گشوده و زنگار عوايق و موانع بالكليه به مصقل توفيقات گوناگون از مرآت جمال شاهد مرام زدوده دور گردان بساط دوستى از در عجز و انكسار در آمده مطالب رخصت بار و باده كشان محض اطاعت از مدام دوام بندگى باده - گسار بودند به وساطت زباندان رموز و داد ، ساقى رحيق يكتادلى و اتحاد ، زبدة الاماثل و عمدة الاقران اسمعيل آقا زيد قدره نشر روايح مصادقت و موالفت نموده مشام يكجهتى عنبر آگين و بزم دوستى و ولا را ارم تزيين گردانيد و به گزارش كلمات محبت آميز و احوال صداقت انگيز باعث تشييد صداقت محكم بنا\r\n\r\n\r\n","description":"","footnote":"\r\n( 1 ) - عنوان نامه در منشآت : « مسودهء جواب نامهء خواندگار روم كه مصحوب اسماعيل آقا فرستاده شد . »\r\n","page_name":" 209 ","page_number":241},
  {"content":"\r\n\r\nو ترصيص اساس دوستى و ولا گرديد . چون از روايح ازاهير آن گلستان خلت و نبت تخم محبت و مودت چنين استشمام شد كه حاصل صحيفهء اعجاز طراز لازم الاعزاز به علت كثرت نشيب و فراز طريق و دورى و صعوبت آن فج عميق « 1 » ، مدتى است كه از خدمت و الا و از حريم خورشيد سهاى آسمان سما جدا گشته و پسند خاطر دوستى ذخاير آن بود كه از كيفيت صحت ذات كامل الصفات مرضية السجيات به اقرب ازمنه استخبار كرده شود ، لهذا مقرب الخاقان محمدى خان بيك يساول صحبت به جهت استعلام اين مطلب اتم و امر مهم تعيين يافت كه مقيد به زيادتى احمال و اثقال نشده به اخف وجوه كه شاغل و مانع او نگردد به امر مزبور قيام نمايد و چون سررشتهء قبض و بسط امور و وقوع حوادث و سوانح نزديك و دور در قبضه اختيار و اقتدار مدبر سنين و شهور و كارپرداز مصالح جمهور است ، در اثناى روانه شدن مقرب الحضرة مزبور خبر رحلت مسافر راه دور يوم النشور ، اعنى والى هندوستان « 2 » ، ازين تنگناى پر شروشور و اختلاف دواعى اولاد پادشاه مزبور و شيوع فتور ممالك بىكران هندوستان به مسامع جاه و جلال رسيد . چون اخبار در معرض صدق و كذب مىباشد ، به قدر آنچه عيار آن به محك وقوع رسد ، مقرب الحضرة مزبور را واقف فرموديم و درين ايام كه شاهد اخبار پيرايهء صدق پوشيده شايستگى بزم اعلام به هم رسانيد ، عساكر نصرت توامان به يارى و مددكارى سلطان مرادبخش ( بالقابه ) كه از مريدان و معتقدان دودمان خلافت نشان است به مقتضاى عهد و پيمان سابق چشم اميد در راه امداد و اعانت اين نيازمند درگاه بىنياز دارد تعيين يافته روانه گرديد و از رهگذر اعانت شاهزادهء مذكور و ارسال لشكر سيلاب سرعت دريا شور اطمينان حاصل شد مقرب الحضرت مزبور متوجه حريم و الا گشت .\r\n\r\n\r\n","description":"","footnote":"\r\n( 1 ) - مأخوذ از آيهء 27 سورهء حج :  وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ \r\n( 2 ) - يعنى شهاب الدين شاه جهان كه در 1037 بر تخت نشست و در سال 1068 از سلطنت بر كنار شد و هشت سال بعد درگذشت . اما ظاهرا درين جا منظور همان شايعهء مرگ شاه جهان است كه پسران وى من جمله مرادبخش را به تكاپو واداشته است .\r\n","page_name":" 210 ","page_number":242},
  {"content":"\r\n\r\nهمواره كوكب سعادت و اقبال از آفتاب عنايت ملك متعال مستضى و مستنير باد . « 1 »\r\n\r\n\r\n","description":"","footnote":"\r\n( 1 ) منشآت وحيد قزوينى\r\n","page_name":" 211 ","page_number":243},
  {"content":"\r\n\r\n\r\nنامهء شاه عباس ثانى به پادشاه روسيه « 1 »\r\nجواهر زواهر سپاس بىكران و نقود بىپايان نثار جناب وهابى تواند بود كه به آب روان حكم جارى رياحين غرايب آيين اصناف انسان و انواع حيوان و اقسام نباتات و جماد را از زمين عدم صرف و نيستى بحت بشكفانيده باغ وسيع الفضا و واسع الارجاى امكان را رونق و بها و نشو و نما كرامت فرموده و به قلم قدرت بالغهء تقدير هزاران هزار صورت بديع كه يك رقم از آن فصل شتا و بهار و موسم تموز و اياراست بر لوح هستى نقش نمود . گوهر شب چراغ ثوابت و سيار را از بحر زخار حكمت به غواصى قدرت بر آورده چراغ راه سالكان طريق خداجويى گردانيد و مذاق هر يك از تشنه لبان منهل عذب شناخت را از چاشنى معرفت انگشت شهدى چشانيد و صلوات بىمنتها بر سيد و سرور انبيا و سند اصفيا و هادى اتقيا محمد مصطفى ( ص ) كه نور باصرهء ايمان و چراغ خلوت عرفان و علت غايى ايجاد و نتيجهء صغرى و كبراى مبدء و معادست باد .\r\nبعد از گلدسته بندى بهارستان محمدت و منقبت بر راى مهر ضياى صداقت انتماى پادشاه و الا جاه اروس مستور نماند كه نامهء مودت ختامه كه درين وقت مصحوب ايلچيان ، به جهت ترصيص مبانى مصادقت و موالفت كه ابا « عن جدّ فى ما بين سلاطين ذىشان و برگزيدگان اين دولت محكم بنا استحكام داشته ارسال نموده بودند ، در وقتى مرغوب و زمانى مطلوب خاطر دوستى ذخاير از تنظيم و تنسيق ملك و ملت و دين و دولت فراغت حاصل نموده و درهاى حصول امانى و آمال به مفاتيح عنايات الهى بر روى روزگار گشوده دشمنان در زواياى گمنامى حصارى بودند و معاندان در دشت بىسرانجامى متوارى و رايات\r\n\r\n\r\n","description":"","footnote":"\r\n( 1 ) - عنوان نامه در منشآت : « نامه‌اى كه به والى اروس نوشته »\r\n","page_name":" 212 ","page_number":244},
  {"content":"\r\n\r\nنصرت آيات از متنزهات خطهء جنت عنوان مازندران به صيد و شكار اشتغال داشت رسيده چون مشعر بر دوستى قديم و محتوى بر موالات جديد بود باعث ازدياد استكام مبانى و داد ديرينه بنياد شد و آنچه در هر باب ايلچيان كاردان به وساطت اركان دولت ابد مدت معروض داشته به زيور جواب و شرف حصول مقرون گرديد و چون ايلچيان مزبور مدتى بود كه از خدمت موفور المسرت دور و از بزم حضور و محفل پر نور مهجور شده بودند جهت استعلام چگونگى ذات شريف خاندانقلى سلطان را به رسم ايلچيگرى روانهء آن صوب صواب فرموديم « 1 » . شايستهء آيين يكجهتى آن كه به اعلام چگونگى ذات محمدت صفات و اظهار مكنونات خاطر محبت ذخاير موسس مبانى يكتا دلى گردند .\r\nآفتاب دولت و اقبال از افق عظمت و اجلال طالع و لامع باد . « 2 »\r\n\r\n\r\n","description":"","footnote":"\r\n( 1 ) - خاندانقلى سلطان پس از رسيدن هيات سفارت روسيه در سال 1064 / 1650 ميلادى به روسيه رفته است . در آن تاريخ الكسى پسر ميشل سوم فئودور ويچ رومانوف فرمانرواى روسيه بوده است . اين مرد كه از 1645 تا 1676 سلطنت داشته است همان الكسى رومانوف و پدر پتر كبير بوده است .\r\n( 2 ) منشآت وحيد قزوينى\r\n","page_name":" 213 ","page_number":245},
  {"content":"\r\n\r\n\r\n[ فرمان هاى شاه عباس ثانى 
  ]\r\n\r\nفرمان شاه عباس دوم\r\nحكم جهان مطاع شد آن كه چون حكم شريف نواب گيتى ستان عليين آشيان « 1 » و رقم نواب فردوس جايگاه رضوان آرامگاه « 2 » به تاريخ شهر رجب 1038 ، در باب پادريان عظام فرنگستان كه از جانب سلاطين عالىشان فرنگيه به درگاه معلى آمد و شد مىنمايند صادر گشته كه از هر راه و طرف كه مىروند همگى حكام كرام و امراى ذوى الاحترام و داروغگان و عمال قلمرو همايون اعزاز و احترام حسابى تمام به جاى آورده به سلامت بگذرانند و از راهى كه روند هيچ آفريده‌اى مانع و مزاحم نشده گذارند كه مرفه الحال روانه شوند و دقيقه‌اى از دقايق خدمت فرو گذاشت نكنند و در اين ولا ، پادريان پابرهنهء كوه كرميلو كه از جانب عالى جناب سلطنت و جلالت مآب ، سرور سلاطين حشمت و نصفت آيين فرنگيه ، مقدم و مقتداى تابعان ملت مسيحيه به اين حضرت آمده در دار السلطنهء اصفهان توطن دارند ، رقم نواب فردوس جايگاه را به نظر آورده استدعاى امضاى نواب همايون ما نموده‌اند . چون فى ما بين حضرات پادشاهان عالىشان فرنگيه و اين دودمان مقدس طريقهء دوستى و محبت مرعى و مسلوك است و شفقت و مرحمت دربارهء فرستادگان ايشان خصوصا پادريان منسوبان پادشاه و الا جاه مشار اليه درجهء اعلى دارد ، مىبايد به همان قاعده مقرر دانسته به هر طريق كه در زمان ايشان خاقان رضوان جايگاه با ايشان سلوك مىنموده‌اند حالا نيز سلوك حسابى نموده كمال عزت و حرمت به ظهور آورند و در عهده دانند .\r\nتحريرا فى شهر جمادى الثانى 1052 « 3 »\r\n\r\n\r\n","description":"","footnote":"\r\n( 1 ) - يعنى شاه عباس اول\r\n( 2 ) - يعنى شاه صفى\r\n( 3 ) مجلهء بررسيهاى تاريخى سال 2 شمارهء 5 ، كتاب صد و پنجاه سند تاريخى ص 30\r\n","page_name":" 214 ","page_number":246},
  {"content":"\r\n\r\n\r\nفرمان شاه عباس دوم\r\nحكم جهان مطاع شد آن كه به موجبى كه رقم خاقان رضوان جايگاه فردوس آرامگاه « 1 » به تاريخ شهر محرم 1047 عز صدور يافته كه چون جماعت پادريان كوه كرميلو سفيد پوش ، فرستادگان جناب سلطنت و جلالت مآب ، شوكت و عظمت آفتاب ، مقدم پيشواى پادشاهان عظيم القدر مسيحيه و بزرگترين فرمانروايان عالىشان حضرات عيسويه « 2 » در دار السلطنهء اصفهان بوده و درين ولا ، پادريان مذكور رقم نواب خاقان رضوان جايگاه فردوس آرامگاه به نظر آورده استدعاى امضاى نواب همايون ما نمودند ، بنابرين ، مقرر فرموديم كه به طريق زمان خاقان رضوان جايگاه از روى اخلاص در سايهء مرحمت آفتاب مآثر نواب همايون ساكن بوده حكام كرام و وزرا و عمال دار السلطنهء اصفهان ، چون ايشان مهمان خاصهء شريفه‌اند ، در اعزاز و احترام و توقير و اكرام حسابى ايشان خود را معاف ندانند و مهم حسابى كه داشته باشند در امداد حسابى ايشان تقصير ننمايند و اگر محتاج به عرضى بوده باشد عرض نموده در اين باب قدغن دانند و در عهده شناسند\r\nتحريرا فى شهر جمادى الثانى سنهء 1052 « 3 »\r\n\r\n\r\n","description":"","footnote":"\r\n( 1 ) - يعنى شاه صفى\r\n( 2 ) - مقصود پاپ پيشواى كاتوليكهاست\r\n( 3 ) مجلهء بررسيهاى تاريخى سال 2 شمارهء 5 ، كتاب يك صد و پنجاه سند تاريخى ص 29\r\n","page_name":" 215 ","page_number":247},
  {"content":"\r\n\r\n\r\nفرمان شاه عباس ثانى\r\nحكم جهان مطاع شد آن كه چون به موجب رقم نواب گيتى ستان عليين آشيان « 1 » به تاريخ شهر جمادى الثانى سنهء 1017 به اسم مرحوم ميرزا محمد وزير ، وزير سابق دار السلطنهء اصفهان ، در باب پادريان فرنگى به صدور پيوسته كه چون پادريان مذكور خانه‌اى كه آب روان داشته باشد مىخواهند ، بايد كه دو خانه كه در جوار يكديگر بوده باشد جهت ايشان تعيين نمايند كه در آن جا ساكن بوده باشند . درين ولا ، پادريان پابرهنه « 2 » و كرميلو منسوبان عالى جناب سلطنت و جلالت نصاب ، سرور سلاطين فرنگيه ، مقتداى دين حضرت عيسى ، فرمانفرماى مبارك ملت مسيحا ، رقم خاقان فردوس جايگاه رضوان آرامگاه « 3 » كه نيز درين باب به تاريخ شهر رجب 1038 عز صدور يافته به نظر آورده استدعاى امضاى نواب همايون نمودند . بنابراين مقرر فرموديم كه وزير و عمال دار السلطنه اصفهان به همان قاعده عمل نموده جا و مقامى كه وزير و عمال سابق جهت ايشان تعيين كرده و از آن تاريخ تا حال در آن جا ساكن بوده‌اند ، به همان دستور العمل ، به دين و آيين خود ، در معبدى كه دارند به عبادت مشغول بوده احدى مزاحمت به حال ايشان نرساند و موتى خود را در ارض موات بىصاحب حوالى ارامنه كه دفن مىنموده‌اند دفن نمايند و در عهده شناسند .\r\nتحريرا فى جمادى الثانى سنهء 1052 « 4 »\r\n\r\n\r\n","description":"","footnote":"\r\n( 1 ) - يعنى شاه عباس\r\n( 2 ) - پادريان به معناى كشيشان و پادريان پا برهنه كشيشانى بودند كه جوراب نمىپوشيدند  Dechausses  كرميلو همان فرقهء كارمليت  Carmelite  است .\r\n( 3 ) - يعنى شاه صفى\r\n( 4 ) مجله بررسيهاى تاريخى سال 2 شمارهء 5 ، يك صد و پنجاه سند تاريخى ص 28\r\n","page_name":" 216 ","page_number":248},
  {"content":"\r\n\r\n\r\nفرمان شاه عباس دوم « 1 »\r\nاخوىام رستم خان والى گرجستان كارتيل به عرض رسانده بود كه زال ارسطا و سابق قراقلخان و نوذر فرار نموده به گرجستان كاخت رفته‌اند . چون بر مضمون حكم اشرف مطلع گردند چند مرتبه كه ممكن بوده باشد گرجستان كاخت را تاخت نموده آنچه لازمهء مردانگى باشد به عمل آورده نوعى نمايند كه آثار اخلاص و يكجهتى ايشان درين باب به نواب همايون ظاهر گردد كه باعث ازدياد شفقت شاهى دربارهء ايشان بوده باشد و به توجهات پادشاهى اميدوار بوده مطالبى كه داشته باشند عرض نمايند كه به عزّ انجاح مقرون فرماييم « 2 »\r\n\r\n\r\n","description":"","footnote":"\r\n( 1 ) - در باب اين شخص و ديگر متنفذين گرجستان رجوع شود به عباس نامه\r\n( 2 ) منتظم ناصرى ج 2 ص 192\r\n","page_name":" 217 ","page_number":249},
  {"content":"\r\n\r\n\r\nفرمانى از شاه عباس ثانى\r\nحكم جهان مطاع شد آن كه وزير مستوفى دار السلطنهء اصفهان از ابتداء سه ماهه تخاقوىئيل هر ساله مبلغ پنجاه تومان تبريزى از بابت وجوهات و محصولات دار السلطنهء مذكور در وجه وظيفهء افادت و افاضت پناه ، فضيلت و كمالات دستگاه ، حقايق و معارف آگاه ، علامى فهامى مجتهد الزمانى شمسا للافادة و الافاضة و الفضيلة مولانا محمد باقر خراسانى مقرر دانسته سال به سال از ممر حلال دستگردان نموده و اصل و عايد افادت و افاضت پناه مشار اليه ساخته قبض بازيافت نمايند كه از آن قرار به خرج مجرى است . مقرر آن كه عوض وجه دستگردان را از حلالترين وجهى از وجوهات دار السلطنهء مزبور كه به ضبط ايشان مقرر است تنخواه نوشته بازيافت نمايند و هر ساله رقم مجدد طلب ندارند تحريرا 18 شهر شعبان سنه 1068 « 1 »\r\n\r\n\r\n","description":"","footnote":"\r\n( 1 ) مجله بررسيهاى تاريخى سال 4 شمارهء 4 همراه با عكس .\r\n","page_name":" 218 ","page_number":250},
  {"content":"\r\n\r\nاسناد و مكاتبات سياسى از سال 1077 تا 1105 ه . ق\r\n\r\n","description":"","footnote":"","page_name":" 219 ","page_number":251},
  {"content":"\r\n . \r\n","description":"","footnote":"","page_name":" 220 ","page_number":252},
  {"content":"\r\n\r\n\r\nشاه سليمان صفوى\r\nشاه عباس ثانى ، در طول بيمارى ممتد خويش ، هرگز سخنى از جانشين خويش بر زبان نياورد . گويى تصور آن كه به زودى و در عين جوانى خواهد مرد در دلش راه نيافته بود . وى در هنگام مرگ دو پسر داشت : صفى ميرزا و حمزه ميرزا .\r\nخاتون آبادى در وقايع السنين و الاعوام تولد صفى ميرزا را در هزار و پنجاه و هشت ، در هفت ساعت از شب پنج شنبه روز پنجم از نوروز ذكر كرده است . « 1 » بنابراين در هنگام مرگ پدر در حدود بيست سال داشته است . باربن « 2 » سال تولد او را 1057 نوشته و با اين حال آورده است كه تولد وى هنگامى صورت گرفت كه پدرش شاه عباس ثانى هجده سال داشت . ولى ظاهرا همان 1058 صحيح است و با توجه به اين كه تولد شاه عباس ثانى به اغلب احتمال در سال 1042 بوده ، بنابراين سن شاه عباس ثانى در هنگام تولد سليمان ( صفى ميرزا ) نزديك هجده سال بوده است .\r\nمادرش كنيزى چركسى بود كه شاردن « 3 » نام وى را  Nikaat  و باربن  Niquaat  نوشته‌اند كه ظاهرا « نكهت » باشد و نوشته‌اند كه چون شاه عباس ثانى وى را بسيار دوست داشته ، وى را در ميان زنان متعدد خويش ناكحه خانم مىخوانده است .\r\n\r\n\r\n","description":"","footnote":"\r\n( 1 ) - در وقايع السنين ، هر چند تولد سليمان در جزو وقايع سال 1058 آمده اما اشتباها هزار و پنجاه و چهار نوشته شده است .\r\n( 2 ) -\r\n Barbin : Lecouronnement de Soleiman , V . III , Paris 1671 \r\n( 3 ) -\r\n J . Chardin , Voyage en Perse et en autres Lieues de Larient , IX , Paris I 8 II \r\n","page_name":" 221 ","page_number":253},
  {"content":"\r\n\r\nاين طفل چنان كه مرسوم بود ، در حرمسرا تربيت شد و شانزده سال در اندرون به سر برد و اجازهء خروج از حرم نيافت . درين مدت دراز ، نخستين سالهاى عمر را تحت تربيت و نظارت زوجهء مستوفى الممالك به بطالت گذرانيد و خلق و خوى زنان گرفت . بدين معنى كه از هر گونه بلند نظرى و دلاورى و توانايى و شخصيت عارى بود و كارى جز پرداختن به سطحىترين مسايل مثل ميگسارى و زن‌بازى و راحت طلبى و بيكارگى نداشت . اين خلق و خوى زنانه از همان جوانى در وى ديده مىشد . چنان كه روزى پدرش به خواجه باشى دستور داد تا چند طاقه پارچهء زرى براى او ببرد . اما شاهزاده پارچهء زرى را نپسنديد و به دور انداخت و خواجه باشى را ناسزا گفت . رفتار وى به قدرى زننده بود كه پدرش فرمان داد تا او را در يكى از بروج سلطنتى زندانى كنند . حتى شايع شد كه يك چشم او را درآورده‌اند . امرى كه موجب بروز اين شايعه شده بود اين كه شاه عباس ثانى ، در آخرين سفر خود به مازندران ، پس از آن كه هشت فرسخ از اصفهان دور شده بود ، تنها با چند نفر از خواص ، شتابان به اصفهان بازگشت و وارد عمارات سلطنتى شد و پس از توقفى كوتاه بازگشت . مردم چنين پنداشتند كه شاه عباس ثانى به قصد كشتن يا كور كردن شاهزاده صفى ميرزا برگشته . ولى در حقيقت مراجعت شتابزدهء شاه عباس ثانى براى تعيين آغانظر از خواجه سرايان معتبر جهت نگهبانى شاهزاده و تاكيد بر حبس وى بوده است .\r\nپسر دوم شاه عباس ثانى در سال 1069 ه . ق به دنيا آمد و حمزه ميرزا نام گرفت . مادر اين پسر زنى گرجى بود به نام نور النسا خانم . وظيفهء حفظ و تعليم و تربيت اين پسر را كه سخت مورد محبت پدر بود آغامبارك خواجه بر عهده داشت و اين آغا مبارك در آخرين سفر شاه عباس ثانى ، همراه موكب شاه بود و حمزه ميرزا و مادرش نيز همراه پادشاه صفوى بودند . در همين سفر است كه شاردن اين پسر خردسال را ديده و دربارهء او نوشته است كه علامات رشد و كفايت فراوان را در سيماى وى تفرس نموده است . حمزه ميرزا در آن تاريخ هفت سال بيش نداشت .\r\nشاه عباس ثانى در بستر مرگ به اطرافيان خود گفت كه شما مرا مسموم كرديد . ولى پسرى دارم كه دلهاى شما را خواهد خورد . وقتى اين اخبار به گوش وزير و ديگر بزرگان دربار رسيد ، بر خويش لرزيدند كه مبادا شاهزاده\r\n\r\n","description":"","footnote":"","page_name":" 222 ","page_number":254},
  {"content":"\r\n\r\nصفى ميرزا ، پس از رسيدن به سلطنت ، بدين بهانه قصد جان آنان كند . از آن گذشته دربار صفوى در جستجوى شاهى نبود كه بتواند به قدرت و استقلال حكومت كند . بلكه رجال دستگاه پوسيدهء آن روزگار در آرزوى شاهى بودند كه به كارهاى كشور هرگز وقوفى نداشته باشد و در نتيجه نتواند مانع خودسريهاى سودجويانهء ايشان گردد . ازين روى ، وقتى صدراعظم رجال دربارى را پس از شيوع خبر مرگ شاه عباس ثانى جهت انتخاب شاه جديد جمع آورد ، همگى بالاتفاق به سلطنت حمزه ميرزاى هفت ساله راى دادند و بهانهء آنان براى اين انتخاب اين بود كه شاهزاده صفى ميرزا مورد علاقهء پدر نبوده بلكه شاه عباس ثانى مىخواسته او را بكشد و احيانا او را كور كرده است . در حالى كه حمزه ميرزا مورد محبت و توجه پدر بوده و اگر شاه عباس ثانى زنده بود مسلما او را به جانشينى انتخاب مىكرد . از آن گذشته حمزه ميرزا در اردوى شاهى در دامغان است و صفى ميرزا در عمارات سلطنتى اصفهان و تا خبر به دو رسد ممكن است آشوبى برپا شود . اما ناگهان آغا مبارك كه همه خواجه سرايان را از اطاق جلسه بيرون كرده و خود تنها مانده بود از جاى برخاست و طى سخنان مفصل و مستدلى ثابت كرد كه اين راى درست نيست و نمىتوان بىجهت صفى ميرزا را كه پسر ارشد شاه مرحوم است از سلطنت محروم نمود و سنت دربار صفوى را زير پا گذاشت . خاصه آن كه شايعات كورى آن شاهزاده بىاساس است و او با تندرستى در اصفهان به سر مىبرد . يعنى همان جايى كه بايد باشد ، در پايتخت دولت صفوى و در بارگاه اولاد شيخ صفى . آنگاه تهديد كرد كه اگر به سخنان او توجه نشود ، حمزه ميرزا را كه تحت تربيت اوست مىكشد تا بزرگان دربار سلطنت به ناچار صفى ميرزا را به سلطنت بشناسند « 1 » . سران دولت صفوى كه ازين همه حق شناسى آغا مبارك و سخنان مستدل او جا خورده بودند همگى به سلطنت شاهزاده صفى ميرزا گردن نهادند و بوداق سلطان چوله قوللر آغاسى را مامور رساندن مژدهء سلطنت به صفى ميرزا كردند و او فاصلهء خسرو آباد دامغان را تا اصفهان كه حدود 675 كيلومتر است شش روزه طى كرد و خود را به حرمسرا\r\n\r\n\r\n","description":"","footnote":"\r\n( 1 ) - شاردن كه اين تفصيل را بيان كرده خود درين شوراى مهم حضور داشته و وصف دقيقى از اعضاى مجلس و ترتيب تقدم و تاخر آنان و مباحثى كه در آن حلقهء سياست مىرفته بر جاى گذاشته است ( ر ك ج نهم )\r\n","page_name":" 223 ","page_number":255},
  {"content":"\r\n\r\nرسانيد و آغا ناصر خواجه را خواسته شرح مراتب را به دو گفت . خواجه ناصر نيز به ملكه ماوقع را بيان نمود و تاكيد كرد كه بايد پسرش از حرمسرا بيرون بيايد تا خبر خوشى را كه آورده است بشنود . بيچاره زن تصور مىكرد كه براى كشتن پسرش آمده‌اند و ازين روى فرزندش را سخت در آغوش گرفته بود و نمىگذاشت ازو جدا شود . سرانجام با هزاران سوگند وى را مطمئن ساختند كه قصد كشتن صفى ميرزا در ميان نيست . وقتى كه بوداق سلطان سه بار زمين ادب بوسيد و زانو زد ، آنگاه مسلم شد كه صفى ميرزا به جاى پدر به سلطنت رسيده است . براى تاجگذارى وى منجمان ساعت سعد انتخاب كردند و با تشريفات و شكوهى هر چه تمامتر كه وصف آن در كتب شاردن و انگلبرت كمپفر آمده ، كليهء بزرگان دربار صفوى زانو زدند و او را به سلطنت برداشتند . تاريخ جلوس وى را خاتون آبادى چنين آورده است : در جلوس اول نواب اشرف . . . به وزارت ميرزا مهدى اعتماد الدوله در شب چهارم ربيع الثانى سال 1077 » . ماده تاريخ جلوس وى را حكيم عبد الله وحدت ، قصيده‌اى گفته كه هر مصرع آن از سال 1077 حكايت مىكند . اين است دو بيت از آن قصيده كه نصر آبادى در تذكرهء خود آورده است :\r\n مژده‌ها از گلشن ايمان چو گل سر زد صفى * دم چو صبح از نور راى آل حيدر زد صفى \r\n سنجها گردون ز شادى زد ز مهر و مه بهم * از دوال كام تا طبل سكندر زد صفى \r\nاز نخستين احكام وى يكى آن بود كه همچنان كه در هنگام حضور پادشاه رسم است كه قراولان گمارده شودند ، در داخل و خارج قصر نيز نگهبانان به پاسدارى پردازند و ديگر آن كه نوازندگان دربار بايد به شمار سالهاى شاه ، بيست روز نوازندگى كنند ! آنگاه مهرهاى پادشاه در گذشته را جمع كردند و به جاى آن مهر جديد ساختند و سكهء تازه زدند با اين نقش :\r\n ز بعد هستى عباس ثانى * صفى زد سكهء صاحبقرانى \r\nو همچنين با نقشى چنين :\r\n از براى صرف زوار امام انس و جان * تازه از نام صفى شد سكه صاحبقران \r\nاما پس از اين مراسم و شروع سلطنت يكباره بدبختيهاى فراوان روى نمود . شاه جديد بيمار شد و از ناحيهء سر به بيمارى نفرت انگيز جرب ( گرى ) مبتلا گرديد .\r\nاين بيمارى بر اثر افراط در عيش و عشرت معمولا عارض مىشود . يكسال و چند ماه\r\n\r\n","description":"","footnote":"","page_name":" 224 ","page_number":256},
  {"content":"\r\n\r\nبيمارى و رنگ پريدگى وى طول كشيد . هر چند كه درين مدت نه از دامن زنان دست برداشت نه از گردن صراحى و ساغر . در همين اوقات قحط و غلاى شديدى بروز كرد . طاعون بسيارى از مردم را كشت . ازبكها به بلخ و قزاقها به سواحل جنوبى درياى خزر حمله كردند . سخن از حملهء اورنگ زيب به قندهار در دهانها افتاده و شايعهء حملهء تركان به ايالات غربى منتشر شده بود . دربار صفوى گناه اين پيشامدهاى ناگوار را كه همه ناشى از ناتوانى و نادانى و سستى و بىتوجهى در كارهاى سياسى و اجتماعى بود به گردن ستارگان و ستاره شناسان مىانداخت كه لابد ساعت جلوس سعد نبوده است و ستاره شناسان در انتخاب ساعت سعد اشتباه كرده‌اند . عده‌اى هم بروز چنين حوادثى را بر اثر اعمال سحر و جادوى يهوديان مىدانستند . لاجرم شوراى عالى دربار ، مركب از صدراعظم و ديگر برزرگان دربار و كشور تشكيل شد و همگى - و در راس آنان صدر اعظم - نظر دادند كه مراسم تاجگذارى و جلوس بايد تجديد شود و نام پادشاه نيز تغيير يابد تا اثر نحوست ستارگان و جادوى يهوديان باطل گردد و چنين كردند .\r\nاين بار ديگر در كاخ چهل ستون مراسم انجام گرفت و روز اول فروردين سال 1078 مطابق با نوزدهم شوال ، حاج آقا حسين خوانسارى خطبه خواند و تهنيت گفت و در پايان سخنانش شاه « سليمان » را دعا كرد . پادشاه صفوى نام خود را از صفى به سليمان تغيير داده بود ( 20 مارس 1668 به تقويم ژولين )\r\nنكتهء جالب توجه اين كه پيش ازين تغيير اسم و تجديد مراسم ، گبرى را در روز 19 شوال 1078 به تخت سلطنت نشاندند تا همه نحوستها و اثرات سحر و جادو بر سر او ريزد و همين كه ساعت سعد فرا رسيد ، گبر بيچاره گريخت و شاه صفوى بر تخت نشست . ماده تاريخ جلوس مجدد او را ، محمد مسعود ولد آقا زمان زركش چنين يافت :\r\n شكر خدا كه از كرم مرتضى على * شد كامياب شاه سليمان جم سپاه \r\n سال جلوس او طلبيدم ز عقل گفت * « شاهنشه زمان و سليمان دين پناه » \r\nبار ديگر مهرها و سكه‌ها عوض شد و شگفت آن كه گويى روزگار هم عوض شد .\r\nبيمارى شاه رو به بهبود رفت . قحط و غلا پايان يافت و كارها نسبة به سامان آمد . نقش مهر وى پس از ذكر الله ، محمد ، على ، امام حسن ، امام حسين ،\r\n\r\n","description":"","footnote":"","page_name":" 225 ","page_number":257},
  {"content":"\r\n\r\nدر وسط اين جمله بود\r\n« بندهء شاه دين سليمان است »\r\nو در اطراف اين بيت :\r\n چرخ بر دوش كشد غاشيهء شاهى ما * گر كند بدرقهء لطف تو همراهى ما \r\nدوران سلطنت شاه سليمان در حدود بيست و هشت سال به درازا كشيد و اين مدت نسبة دراز خالى از هر گونه اقدام نظامى و سياسى و اجتماعى مهمى است .\r\nدر سر حدات شرقى و شمالى دولت مقتدرى نبود كه با دولت ايران به جنگ و ستيز برخيزد و عهدنامهء زهاب ( 1049 ) با دولت عثمانى نيز حالت صلحى ايجاد كرده بود كه نزديك نود سال ادامه يافت . بنابراين ، شاه سليمان بيست و هشت سال با هرزگى و بىكفايتى و راحت طلبى و عشرت جويى سلطنت كرد .\r\nبى آن كه مورد طعن تاريخ قرار گيرد و آثار ناپسند اين سلطنت بالنسبه طولانى و كم ارزش ، چه از لحاظ اخلاقى و چه از لحاظ سياسى و ادارى ، در سالهاى بعد ظاهر گرديد كه سرانجام به انقراض دولت صفوى انجاميد .\r\nوصف دقيقى در كتاب شاردن و انگلبرت كمپفر از صورت و سيرت شاه سليمان آمده است . به گفتهء اين دو كه حقا كنجكاو و تيز بين بوده‌اند ، شاه سليمان قدى متوسط و قامتى كشيده و چهره‌اى لاغر داشت با چشمانى درشت و بينى اندك خميده و دهانى گوشت آلود و خوش تراش و ابروهاى كم پشت و راست با ريشى كوتاه و نوك تيز كه در زير لبها آن را تراشيده و سياه رنگ كرده بود . جامه‌اش از ابريشم روشن و بيشتر به رنگهاى زرد و پشت گلى بود . لباس ساده مىپوشيد . به طورى كه از نظر شكوه و جلال به پاى لباس درباريانش نمىرسيد و در ميانهء درباريان ، تنها عمامهء گرانبهاى مكلل به جواهر وى موجب شناخته شدنش مىگرديد . رفتارش اصيل و موقرانه و صدايش مطبوع و نرم و آهسته و در عين حال مردانه بود .\r\nدر يكى دو سال اول سلطنت ، چندان در عيش و عشرت فرو رفت كه بيمار شد . تا اين كه فى الجمله اعتدالى در عياشيهاى خويش اختيار كرد . با اين حال ، همواره با زنان خويش به سر مىبرد و هر بار به دستور وى شهر قرق مىشد تا وى با خيل كنيزان و زنان خود به ناحيه‌اى در پشت جلفا به نام تخت سليمان كه خود احداث كرده بود برود . در سه سال نخستين سلطنتش ، بيش از صد بار\r\n\r\n","description":"","footnote":"","page_name":" 226 ","page_number":258},
  {"content":"\r\n\r\nدستور قرق صادر شد . در ابتداى پادشاهى ، بسيار باد دست و اسراف كار بود و وقتى كه خزانه خالى شد ، او نيز به امساك و خست و تنگ نظرى گرويد . اراضى خالصه را در اوايل كار ، بىجهت به اين و آن بخشيد و هنگامى كه كار به افلاس كشيد ، حتى از پرداخت مقررى بيوه‌هاى نجيب زادهء دربار خوددارى كرد .\r\nتنگ نظرى و گدا طبعى را به جايى رسانيد كه چشم به دست امرا و واليان و بزرگان داشت كه برايش پيشكشهاى فراوان و گرانبها بفرستند . ديگر همه چيز را از جنبهء « طلا بودن » ارزش مىنهاد و تنها پيشكشهاى زرين را مىپسنديد و مىپذيرفت . وقتى فرانسوا پيكه سفير فرانسه هديه‌اى استثنايى و ارزنده به دو تقديم كرد و آن اسبابى دقيق بود كه وضع ستارگان و حركت آنان را بر طبق نظر كوپرنيك ، يا به اصطلاح نجوم علمى جديد ، بر پايهء حركت زمين نشان مىداد .\r\nشاه سليمان ، بدون توجه به اهميت مطلب و تازگى علمى آن ، پيش از هر سوالى ، پرسيد كه آيا از طلا ساخته شده است و هنگامى كه فهميد از طلا نيست بدان اعتنايى نكرد . خاصه آن كه منجمين دربار هم گفتند كه كوپرنيك كاملا در اشتباه بوده كه زمين را متحرك دانسته است . در حالى كه همه به چشم مىبينند كه چگونه صبحگاهان خورشيد ازين سوى افق بر مىآيد و شامگاهان در آن سوى افق فرو مىرود ، بىآن كه زمين حركتى كند . بدين ترتيب آن شاهكار هنرى و علمى كه فرانسوا پيكه به پادشاه صفوى تقديم كرده بود به يكى از قلاع اصفهان كه محل ريختن اشياء بلا استفاده بود فرستاده شد .\r\nيك بار هم گوستاو آدولف پادشاه سوئد ساعتى فرستاده بود به شكل هرم به ارتفاع چهارپا . اين ساعت شاهكارى بود از تزئينات و مجسمه‌هاى زيبا كه با حركت دو گلوله گردش سيارات و مقياسات مختلف را در اندازه‌گيرى زمان نشان مىداد و در سر هر ساعت ، از آن نواى موسيقى به گوش مىرسيد . اما چون اصل ساعت از چينى بود نه طلا ، مورد پسند قرار نگرفت . كمپفر مىنويسد كه اين ساعت را كه با هزاران رنج و زحمت از سرزمينهاى دور و كشورهاى مختلف به ايران رسانده بودند ، ديدم كه در گوشهء تاريكى بىمصرف افتاده بود در حالى كه تزيينات و مجسمه‌هاى آن را به تصور آن كه از طلاست به غارت برده بودند .\r\nغير از طلا ، شاه سليمان به زنان علاقهء فراوان داشت . والى شروان ظاهرا بهتر از هر كس روحيات شاه را شناخته بود . زيرا در شرايطى كه ديگر حكام\r\n\r\n","description":"","footnote":"","page_name":" 227 ","page_number":259},
  {"content":"\r\n\r\nو مرزداران ، ركابهاى نقره و پارچه‌هاى گرانبها و اسبان نژاده و استران و اشتران خوب مىفرستادند ، وى به وسيلهء جاسوسان خود ، هر جا دختر و پسرى زيبا در سرزمينهاى داغستان و گرجستان سراغ مىگرفت همه را جمع مىكرد و براى مرشد كامل مىفرستاد ! !\r\nشاه صفوى در شهوترانى تا آن جا پيشرفت كه يك بار بيست و يك دختر از محلهء جلفا ربود و درين كار ، كلانتر جلفا دست اندر كار بود كه به شاه توصيه كرده بود كه در جشن خاج شويان دست به اجراى نقشهء خويش زند . خلاصه مرشد كامل و خليفهء مسيحيان نقشهء خويش را اجرا كردند و دختران راهبهء كليسا را به همراهى دخترانى كه با بهترين لباسهاى مزين به طلا و جواهر خود را آراسته بودند به حرمسراى شاهى كشيدند و بيست و يك نفر از آنان را كه لابد زيباتر و دل انگيزتر بودند ، در حرمسرا نگهداشتند و سال بعد هم هشت نفر ديگر از دختران محلهء فرنگى نشين را ، به بهانهء ديدن لباسهاى فرنگى ، به دربار بردند . اما خوشبختانه اين دختران ، با اين كه يك هفته تمام بالاجبار در دربار صفوى به سر مىبردند ، ولى چون در پناه حمايت مادر شاه قرار گرفته بودند ، مورد تجاوز قرار نگرفتند و سرانجام با كوشش سفراى خارجى در دربار ايران ، خاصه فابريسيوس « 1 » رئيس هيات نمايندگى سوئد ، شاه سليمان به آزادى دختران رضا داد .\r\nشاه سليمان بسيار زود خشم و خودخواه و لوس بود . روزى ديوان بيگى ، بدون رعايت تشريفات ، از سر سفره برخاست و از كاخ خارج شد . شاه سليمان كس به دنبال وى فرستاد كه چشمانش را از كاسه بيرون آورد . آن مامور ، در بازگشت مردمك چشم ديوان بيگى را به عنوان نشانهء اجراى دستور شاهانه ! ! ارائه داد شاه نيز منصب ديوان بيگى را به وى بخشيد !\r\nروزى شاه سليمان محل و موقع تفرجگاه تخت سليمان را در كوه صفه مقابل اصفهان مىستود . يكى از زنان صيغهء وى نظرى مخالف شاه ابراز كرد كه اين نقطه بادخيز است و سنگلاخ و بىبرگ و بار . شاه سليمان دستور داد تا زن بيچاره را از همان كوه به زير اندازند . زيرا چنين كسى شايستگى ماندن در آن تفرجگاه را ندارد !\r\n\r\n\r\n","description":"","footnote":"\r\n( 1 ) -  Ludwig Fabritius  سفير سوئد در ايران در سالهاى 1697 و 1698\r\n","page_name":" 228 ","page_number":260},
  {"content":"\r\n\r\nوقتى در عالم مستى بر چنگ نواز خويش خشم گرفت كه خوب و به اسلوب نمىنوازد . نصر الله بيك محبوب خويش را گفت كه دستهاى او را قطع كن . اين گفت و به خواب خوش فرو رفت . نصر الله بيك كه چندان مست نبود ، چنگ زن را سخت ملامت كرد . ولى چون او را مستحق چنين مجازات شديدى نمىدانست ، به تصور اين كه شاه در عالم مستى دستورى داده ، از بريدن دست وى خوددارى كرد . ساعتى بعد شاه بيدار شد و ديد كه چنگى همچنان مىنوازد . خشمى فراوان سراپاى او را فرا گرفت . خوانسالار را فرمود كه دست هر دو ، چنگى و نصر الله بيك را قطع كند . خوانسالار بيچاره به پاى شاه افتاد كه ازين خيال درگذرد . شاه سليمان سربازان را فرا خواند و دستور داد كه دست هر سه را قطع كنند و اگر شيخعلى خان وزير نرسيده و پا در ميانى نكرده بود ، دست هر سه بريده مىشد .\r\nمىخوارگى او حد و مرزى نداشت . شاردن مىنويسد كه تاب و تحمل اين پادشاه را در نوشيدن نمىتوان باور كرد . در سويس و آلمان كسى پيدا نمىشود كه با او رقابت كند و در جاى ديگر مىنويسد : شاه تقريبا هميشه مست است و با با اين حال چندان مستبد است كه هر فرمانى مىدهد ، ولو در خواب ، بايد اجرا شود .\r\nچنين مرد مىخوارهء زنباره‌اى مسلما به كار مملكت نمىتوانست برسد .\r\nسهل است كه قادر بر خروج از حرمسرا هم نبود . بنا بر اين جاى تعجب نيست اگر مورخى چون خاتون آبادى ، با شادى تمام ، اين نكته را در حوادث سال 1098 در تاريخ خود يادآورى كند كه « سوارى نواب اشرف بعد ازين كه قريب به يك سال و نيم متوارى شده بودند در روز سه شنبه و چهارشنبه سوم و چهارم شوال هذه السنه . روز سه شنبه به خانهء مريم بيگم و روز دويم به چهارباغ ! » . مريم بيگم خواهر وى بود .\r\nبا اين حال ، گاهگاه شاه سليمان به ياد عدالت و اجراى احكام مىافتاد .\r\nوقتى يكى از اعيان شب هنگام ، دير وقت ، مست و خراب ، در حومهء ارمنى نشين جلفا ، به اصفهان باز مىگشت . در بين راه ، با يكى از همراهان خويش به كشمكش و زد و خورد پرداخت و درين گير و دار وى را به ضرب خنجر كشت . طبق مرسوم ، قاتل را به دست خاندان مقتول ( اولياء دم ) دادند تا اگر خواهند قصاص كنند .\r\n\r\n","description":"","footnote":"","page_name":" 229 ","page_number":261},
  {"content":"\r\n\r\nاما قاتل و افراد خانواده‌اش ، با چرب زبانى و پرداخت پول ، ورثهء مقتول را راضى كردند كه از خون قاتل درگذرند . همين كه شاه صفوى ازين مطلب خبردار شد ، دستور داد تا قاتل را به ميدان شاه آوردند و آنگاه با صداى بلند گفت هر كه مرا دوست دارد ، مجازات را اجرا كند . يكباره همهء بزرگان و اعيان با خنجرهاى آخته روى به قاتل نهادند و او را پاره پاره كردند ! !\r\nاما همين پادشاه روزى هم دستور شكار جرگه داد . اين مراسم از اول ماه مه تا بيستم ژويه طول كشيد . هشتاد هزار نفر مامور شدند كه با چماق و نيزه ، از نقاط دوردست ، شكارها را رم داده به محل شكارگاه برسانند . نيمى ازين جمع بر اثر تشنگى و بىآبى گريختند . اما شاه به جاى آن كه بقيه را مرخص كند ، كارى كرد كه پانصد نفر به سختى جان سپردند .\r\nبا چنين احوالى ، شاه سليمان هرگز از اداى مراسم مذهبى غفلت نداشت ! در ماه رمضان ، سراسر روزه مىگرفت و در مراسم عيد قربان ، به دست خويش شتر را نحر مىكرد . اغلب به صورت ناشناخته و پيش از سپيده‌دم به مسجد مىرفت تا اگر عمال يا افسران ستمى نسبت به رعايا روا داشته‌اند ، مطلع شود . مكرر شاه را در شب ديده بودند كه به شكل روستائيان در آمده نان يا چيز ديگرى خريدارى كرده است تا داروغه را غافلگير كند و از طرز كار او با خبر شود .\r\nشاه سليمان ، روز پنج شنبه پنجم ماه ذى حجه سال 1105 ه . ق در حرم خويش در اصفهان درگذشت . در باغ گلدسته جنازهء او را غسل دادند و كفن كردند و بعد از سه روز به قم بردند و در مسجد شاه ، شش روز به مردم غذا دادند . سه روز را شاه سلطان حسين داد و سه روز را مادر شاه سليمان .\r\n\r\nوقايع زمان شاه سليمان\r\nدر سال نخستين سلطنت وى ، استنكار ازين فرماندهء قزاقهاى ياغى به نواحى ساحلى گيلان تاخت . سپاهى كه از دربار صفوى به جلوگيرى وى فرستاده شد ، چندان در انتظار ساعت سعد براى حركت نشست كه فرصت پيروزى از دست داد . زيرا قزاقان ، درين مدت نسبة طولانى ، در جزيره‌اى واقع در ساحل نزديك\r\n\r\n","description":"","footnote":"","page_name":" 230 ","page_number":262},
  {"content":"\r\n\r\nلنكران مستقر شدند و سپس ايرانيان را گول زده به دنبال خود كشيدند . بدين معنى كه دو كشتى نزديك سواحل ايران فرستادند . سپاه ايران با ديدن اين منظره كه كشتيهاى دشمن ، ظاهرا بدون سكان ، اين طرف و آن طرف مىافتادند به پيروزى خويش اميدوار شدند و كشتيها را دنبال كردند و بدون توجه به حيلهء دشمن ، خود را بين قزاقانى كه در ساحل موضع گرفته بودند و قزاقانى كه در كشتيها پنهان شده بودند قرار دادند و در نتيجه تا آخرين نفر كشته شدند .\r\nامرى كه بيشتر باعث فاجعه شد اين كه ايرانيان كشتيهاى خود را با زنجير به يكديگر بسته بودند ، تا در صورت بروز طوفان از هم دور نيافتند و ضمنا بهتر بتوانند كشتيهاى دشمن را در محاصره گيرند . اما همين امر موجب از بين رفتن همهء كشتيها شد . زيرا قزاقان تيرهاى خود را متوجه كشتى نخستين كردند و چون آن كشتى در آب فرو رفت ، ديگر كشتيها را نيز به دنبال خود به اعماق دريا فرو برد . درين فاجعه ، نوشته‌اند كه ده هزار بلكه بيشتر از ايرانيان كشته شدند . در حالى كه شمار قزاقان به هزار نمىرسيد ( 1667 / 1078 ه )\r\nخوشبختانه ، استنكار ازين ، در سال 1670 / 1081 ، يعنى سه سال پس ازين پيشامدها ، در برابر نيروى نظامى دولت روسيه شكست خورد ( اول اكتبر ) و در ششم ژوئن سال 1671 در مسكو به دار آويخته شد و دولت روسيه ايرانيان مقيم مسكو را براى ديدن مراسم اعدام دعوت كرد !\r\nدر سال 1080 ه . ق شاه سليمان عمارت هشت بهشت اصفهان را بنيان نهاد . محمد طاهر نصرآبادى در مثنوى نسبة مفصلى به مطلع\r\n زهى دولتسراى پادشاهى * بود در سايه‌اش مه تا به ماهى \r\nچندين ماده تاريخ براى اتمام آن بنا ساخت . من جمله « قطعهء خلد برين » و « مكان شاه دين پرور سليمان » . اما ظاهرا به اين « جزئيات » راضى نشده و دو رباعى و يك مثنوى در 24 بيت ساخته كه هر مصراعى از آن رباعيات و مثنوى از سال 1080 حكايت مىكند . ( ر . ك تذكرهء نصر آبادى صفحات 487 تا 490 )\r\nدر سال 1086 ، آدينه سلطان صاين خانى از سران تركمان ، با عدهء زيادى از تركمانان ، به استرآباد حمله كرد و همه جا غارت كنان تا دامغان و سمنان پيش رفت . شاه سليمان ، در سال 1087 ، كلبعلى خان شاملو را به جلوگيرى وى فرستاد . اين سردار شجاع ، در جنگ سختى كه با تركمانان كرد ،\r\n\r\n","description":"","footnote":"","page_name":" 231 ","page_number":263},
  {"content":"\r\n\r\nايشان را در هم شكست . به طورى كه آدينه خان به دست يكى از قزلباشان افتاد و قزلباش مزبور سر او را بريده نزد كلبعلى خان آورد . سردار رشيد قزلباش ، پس از اطمينان به پيروزى و ديدن سر بريدهء دشمن ، جان سپرد . زيرا در طى جنگ ، بيش از ده تير بر پيكر او نشسته بود . ولى وى همچنان در ميدان جنگ پاى فشرده و پشت به دشمن نكرده بود . بلكه چندان با بدن خونين در ميدان نبرد ايستاده بود كه دشمن از معركه گريخته بود . ياد چنين مردانى به خير باد .\r\nدر همين سال ، 1086 تعمير گنبد حضرت ثامن الائمهء على بن موسى الرضا كه سال گذشته شروع شده بود به پايان رسيد . شريفا ورنوسفادرانى درين باب چنين گفت ( تذكرهء نصرآبادى ص 485 ) :\r\n بيتى آمد بر زبان خامه از اسرار غيب * گشته از هر مصرع آن بيت تاريخى عيان \r\n مصرع اول در اتمام و دوم بهر بنا * بىكم و بيش از ولايات امام انس و جان \r\n « گرز ابراهيم نو شد كعبهء اهل زمين 1086 » * « نوشد از سعى سليمان كعبهء كروبيان 1085 » \r\nدر سال 1089 ه . ق ، در سرحدات ايران حوادثى اتفاق افتاد كه ممكن بود روابط ايران و عثمانى را بر هم بزند . ولى چون تركها در اروپا سخت سرگرم جنگ و ستيز بودند و شاه سليمان هم حال تعرض و دشمنى با كسى نداشت ، بين دو كشور برخورد شديدى پيش نيامد .\r\nتوضيح آن كه خان احمدخان اردلان ، به علت سركشى و عدم اطاعت از دربار صفوى ، جرات ماندن در قلمرو خويش نيافت و به دولت عثمانى پناه برد و دولت مزبور نيز سليمان بابان را به حكومت كردستان مامور كرد .\r\nسليمان بابان شهر سليمانيه را به نام خود ساخت و موصل و كركوك را نيز گرفت و كوس استقلال زد و دعوى حكومت كرد . اما پادشاه صفوى كه زياده طلبيهاى سليمان بابان را بر نمىتافت ، رستم‌خان سپهسالار را به سركوبى وى فرستاد . رستم خان به شهر زور رفت و در صدد نصيحت سليمان بر آمد . ولى چون نصايح وى سودى نبخشيد ، سپهسالار به طرف سنندج و اردلان رفت و سليمان بابان نيز به جنگ پيش آمد . درين جنگ كردان به سختى مقهور شدند و سليمان بابان به قتل رسيد .\r\nدر سال 1097 ه ، عبد العزيز خان پادشاه ماوراء النهر و تركستان حكومت را به برادر خود سبحانقلى خان اوزبك واگذار كرد و عزم زيارت مكه نمود و روى\r\n\r\n","description":"","footnote":"","page_name":" 232 ","page_number":264},
  {"content":"\r\n\r\nبه ايران نهاد . شاه سليمان به حكام خراسان دستور داد تا وى را به احترام تمام به اصفهان رسانند .\r\nدر سال 1098 شاهزاده محمد اكبر پسر اورنگ زيب به ايران آمد .\r\n( درين باره به تفصيل سخنى خواهيم داشت )\r\nدر سال 1099 ه ، عبدالعزيز خان به اصفهان رسيد . شاه صفوى او را استقبال كرد و در چهل ستون منزل داد و جشنى با شكوه به مناسبت ورود وى برپا داشت و اسباب شكار و تفرج و نشاط براى او فراهم آورد و در سال 1101 ه عبدالعزيز خان روانهء مكه شد و شاه سليمان به كليهء حكام عرض راه از ايران تا عمان دستور داد تا از احترام و تكريم دربارهء خان اوزبك ذره‌اى فرو گذار ننمايند و خود اسباب سفر شاهانه‌اى براى او ترتيب داد و مهمان را به احترام روانه كرد .\r\nدر سال 1103 شاه سليمان هيئت سفارتى به استانبول فرستاد تا جلوس سلطان احمد دوم ( 1102 / 1690 ) را تهنيت گويد و بدين مناسبت هدايائى براى پادشاه عثمانى فرستاد بدين شرح :\r\nچند پارچه ظرف چينى بسيار ممتاز\r\nيك دست آفتابه لگن چينى\r\nبيست و هفت كمان\r\nسى و يك توپ زرى\r\nبيست و هفت توپ مخمل\r\nنه طاقه شال كشميرى\r\nنه توپ اطلس\r\nهجده قاليچه ايرانى\r\nچهل و پنج شتر\r\nپانصد نافه مشك\r\nپنجاه قطعه فادزهر\r\nيك قبضه شمشير مرصع\r\nيك سپر مرصع\r\nيك زنجير فيل\r\n\r\n","description":"","footnote":"","page_name":" 233 ","page_number":265},
  {"content":"\r\n\r\n\r\nروابط ايران با دول اروپا در عهد شاه سليمان\r\nدر كتاب شاردن و سانسون و انگلبرت كمپفر از هياتهاى سياسى فراوان اروپائى مانند سوئد و فرانسه و روسيه و آلمان و لهستان و انگلستان نام برده شده است و حتى شاردن فصلى در خصوص رقابت هياتهاى سياسى در شرفيابى به حضور شاه صفوى نوشته و شرح داده كه چگونه شيخعلى خان به عنوان اين كه مسكوى ( روسيه ) همسايهء ماست و دوست ما و روابط تجارى ميان دو كشور از قديم استمرار و استحكام داشته و هر ساله مبادلهء سفير مىكنيم . در صورتى كه ديگران را به زحمت مىشناسيم ، سفير روسيه را در باريابى ، پيش از سفراى انگليس و فرانسه ، احق و اولى شمرده است . شاردن حتى صورت هداياى كشورهاى مختلف را كه به چشم ديده چنين ذكر كرده است :\r\n\r\n[ هدايا و پيشكش ها 
  ]\r\n\r\nهداياى سفير مسكوى ( روسيه )\r\nيك چراغ بزرگ بلور منقش\r\nنه جام آيينهء بلور ( كريستال ) با حاشيهء منقش\r\nپنجاه تخته سمور\r\nصد و بيست ذراع ماهوت سبز و عنابى\r\nبيست بطرى عرق روسى !\r\n\r\nارمغان فرستادهء لزگيان ( لگزيان )\r\nپنج غلام ماهروى جوان با لباسهاى زربفت و پيراهن و زره و جوشن كامل سواران\r\n\r\nسوغات فرستادهء بصره\r\nيك شتر مرغ\r\n\r\n","description":"","footnote":"","page_name":" 234 ","page_number":266},
  {"content":"\r\n\r\nيك شير جوان\r\nسه راس اسب عربى\r\n\r\nهداياى سفير فرانسه يا بهتر بگوييم نمايندهء كمپانى ( شركت ) هند فرانسه\r\nيك قطعه ياقوت درشت\r\nيك جعبهء مرصع به الماس و زمرد با تمثال ميناكارى شاه\r\nدو چراغ بلور ( كريستال )\r\nچهار جام آينه هر يك به بلندى پنج پا\r\nتمثال تمام قد پادشاه فرانسه ( لوئى چهاردهم ) در قابى از تختهء مطلا\r\nيك كيسه عنبر اشهب به وزن 175 گرم\r\nدو تنگ جوهر ميخك\r\nچهار قطعه زربفت ( هر يك تقريبا به طول بيست و سه ذراع )\r\nسه طاقه پارچهء اطلس\r\nهفت قطعه كتان سفيد نفيس ساخت هندوستان ( هر قطعه چهار ذراع )\r\nشش قطعه فرش زربفت ابريشم\r\nدو هزار و سى و سه ذراع ماهوت پاريس\r\nچهار دستگاه دوربين\r\nسيصد و شصت پارچه ظرف چينى\r\nهفتاد ليور ( - 35 كيلو گرم ) چاى\r\nچهار سينى بزرگ پر از شمع سفيد كافورى هندوستان\r\nچهار قبضه تفنگ زرنشان بسيار نفيس\r\nدو جفت طپانچه طلاكارى\r\nچهار عراده توپ جديد الاختراع با پايه‌هاى مخصوص\r\nدو دستگاه زنبورك قلم زده با علايم كمپانى فرانسه\r\nپنجاه عدل فلفل ، هر يك به وزن 130 ليور ( تقريبا 65 كيلو گرم )\r\n\r\nپيشكش هيات سفارت انگلستان\r\nبيست طاقه ماهوت انگليسى\r\n\r\n","description":"","footnote":"","page_name":" 235 ","page_number":267},
  {"content":"\r\n\r\nچهل عدد عمامهء زربفت ابريشمى\r\nچهل طاقه اطلس گوناگون\r\nسى طاقه تافته\r\nدوازده طاقه پرنيان\r\nبيست طاقه تافتهء مخطط زرين و سيمين\r\nچهل قطعه كارد و چنگال دسته كهربا\r\n\r\nپيشكش امير الحاج\r\nپنج راس اسب تازى\r\nيك دست زين و يراق نقرهء مطلا\r\nيك قطعه غاشيه از ماهوت زربفت\r\nاما اين همه رفت و آمدها و حتى پذيرايى از سفيران بر سفره‌هايى كه تمام اسباب و اثاث آن طلا بود ، نه براى دولت ايران سودمند افتاد نه براى ملل اروپايى . زيرا پادشاه ايران بىحال‌تر از آن بود كه بخواهد دست به اقدام درخشانى زند . وى ، همانطور كه شاردن نوشته است ، پس از عهدنامهء زهاب و استقرار آرامش نسبى در مرزها ، چونان ديگر ايرانيان آن روزگار سست و ناز پرورده بار آمده بود . وى مرد شراب و كباب و رباب بود نه اهل توپ و شمشير و ركاب . درست است كه سانسون مىنويسد شاه با كمال مهارت شمشير به دست مىگيرد و شمشير مىزند و هيچ كس درين زمينه به پاى او نمىرسد يا اين كه شاه باكمانى تيراندازى مىكند كه جز شاه كسى قادر به خم كردن آن نيست . ولى اين شجاعت و صلابت شاهانه در بين زنان حرم بود يا در ميان رجال دربارى و شاه صفوى اهل ميدان جنگ و عرصهء كارزار نبود . وى راحت طلبى و عشرت جويى را صلح دوستى و آرامش خواهى نام نهاده و در حرمسرا جا خوش كرده بود . به طورى كه يكى از مورخين مىنويسد هفت سال از حرمسرا بيرون نيامد .\r\nكمپفر درين باره شرح جامعى آورده است كه به اختصار از آن ياد مىكنيم . چون او همه چيز را به چشم خويش ديده و به گوش خود شنيده .\r\n« شاه چندان به صلح و آرامش علاقمند است كه تحمل حرف زور و\r\n\r\n","description":"","footnote":"","page_name":" 236 ","page_number":268},
  {"content":"\r\n\r\nبىحساب را بر اقدام به جنگى كه مطابق حق و عدالت است ترجيح مىدهد . او هميشه مىگويد بىاعتنايى به تجاوزات ناچيز و پرخاشگريهاى مختصر را بهتر از آن مىداند كه به جنگ و محاربه‌اى اقدام كند كه پايانش معلوم نيست . به اعتقاد او بهتر است كه سرحدات شمال شرقى اين كشور ، يعنى ولايات منطقهء خراسان ، متحمل شبيخونهاى اوزبكان باشد تا اين كه سراسر كشور در آتش جنگ بسوزد . »\r\n« در همين اواخر ، كمپانى هلندى هند شرقى با استفاده ازين تجربيات ، جزيرهء قشم را در خليج فارس متصرف شد و اگر گرماى هوا و كمى نفرات باعث كوتاه آمدن هلنديها نشده بود ، امكان داشت كه كمپانى هلندى به اقدامات شديدى دست بزند . اما شاه صلح دوست اين تجاوز سخت هلنديها را به حقوق سلطنتى به روى نياورد . هلنديها را عفو كرد و امتيازاتى هم به ايشان داد .\r\nهمين اواخر هياتى از طرف اعراب مقيم ساحل دجله به پايتخت ايران آمد تا به حضور شاه عرض بندگى كند . چون سلطان عثمانى سخت درگير جنگ با اروپائيان بود . شاه ايران با استفاده از اين وضع مىتوانست بغداد را از تركان پس بگيرد . ولى چنين نكرد . ما ، يعنى سفراى آلمان و سوئد و لهستان ، كه مىكوشيديم تا شاه را به اقدامى بر ضد تركان عثمانى تشويق كنيم از كوششهاى خود چه نتيجه‌اى گرفتيم ؟ ما در دربار ايران با ناز و نعمت مىزيستيم . اما مجبور بوديم كه ، با وجود مدت طولانى اقامت در اصفهان ، به پادشاهان خويش خبر عدم موفقيت خود را بدهيم . صلح استوار با باب عالى ( دربار عثمانى ) مهمتر از اميدوارى به يك پيروزى ممكن الحصول بود . »\r\nكروسينسكى مىنويسد : شاه سليمان هرگز مانند يك پادشاه فكر نمىكرد .\r\nروزى به او گفتند كه تركان با عيسويان صلح كرده‌اند و به زودى به ولايات ايران حمله خواهند كرد و لازم است وسايل جلوگيرى از آنان را از هم اكنون فراهم نمود و گرنه موقعيت پادشاه صفوى متزلزل خواهد شد . شاه با بىعلاقگى تمام جواب داد : « اهميتى ندارد . به شرط آن كه اصفهان در دست من باقى بماند . »\r\nسانسون ، كشيش مبلغ مسيحى ، كه در سال 1683 ميلادى به ايران آمده و چند سال درين كشور اقامت داشته است شرح ارزنده‌اى در خصوص سياست خارجى\r\n\r\n","description":"","footnote":"","page_name":" 237 ","page_number":269},
  {"content":"\r\n\r\nايران عصر شاه سليمان نوشته . او كه به قول خودش « در تمام مجالسى كه پادشاه ايران بار مىداده و عده‌اى را به حضور مىپذيرفته حضور داشته و در تمام مهمانيهاى شاه سليمان حاضر بوده و محل معينى براى او منظور شده بود » چنين مىنويسد :\r\n« هيچ جوابى شيرينتر و منطقىتر از جوابى كه ايرانيان به نمايندگان آلمان و مسكو و لهستان دادند نمىباشد . نمايندگان آن دولتها آمده بودند تا به دولت ايران پيشنهاد كنند كه با روساى ممالك مزبور ، دولت ايران بر ضد عثمانيان ، متحد شود . اعتماد الدوله ( شيخعلى خان ) به آقاى كناب اسقف دابارانل « 1 » ، كه از طرف امپراطور آلمان نامه‌اى براى شاه آورده بود ، و در مورد اتحاد ايران و آلمان و فوايد عظيم آن تاكيد و اصرار فراوان مىكرد ، جواب داده بود كه شاه ايران در مورد اين اتحاد بيشتر از آنچه آلمان و متحدينش نسبت به اتحاديه‌اى كه شاه ايران در آغاز سلطنت خود به وسيلهء سفير اتريش به امپراطور آلمان پيشنهاد كرده بود نمىتواند ابراز علاقه نمايد . اما دربارهء فوايد اين اتحاد ، اعتماد الدوله گفته بود كه شاه ايران به سلطان عثمانى قول داده است كه صلح و آشتى را رعايت كند و شاه ايران هيچ فايده‌اى را از محترم شمردن قولى كه به پادشاه عثمانى داده است بالاتر نمىشناسد . اسقف گفته بود كه تركان عثمانى به كرات قول و قرار خود را با پادشاه ايران شكسته‌اند .\r\nصدر اعظم در جواب گفته بود كه شاه ايران نقض عهد و پيمان شكنى را هنر و افتخارى نمىداند و عمل ناشايست تركان را تقليد نمىكند و نقض عهد را به تركان وا مىگذارد و عهد شكنى آنان را تلافى نمىكند . سالومون سكوركى « 2 » سفير لهستان اظهار كرده بود كه موقعيت مناسبى پيش آمده تا شاه ايران شهرهاى بصره و بغداد و ارز روم را از تركان باز پس گيرد . اعتماد الدوله جواب داده بود كه شهرهاى مذكور براى ايران بيش از شهر كامى نيتك « 3 » براى لهستان اهميت ندارد . بنابراين ، هر وقت دولت لهستان شهر كامى نيتك را از تركان پس گرفت ، نوبت ايران هم خواهد رسيد كه بصره و بغداد و ارز روم را پس بگيرد .\r\n\r\n\r\n","description":"","footnote":"\r\n( 1 ) -  Knab , Archeveque d Abaranel \r\n( 2 ) -  Salomon skorki \r\n( 3 ) -  Kaminietk \r\n","page_name":" 238 ","page_number":270},
  {"content":"\r\n\r\nنمايندهء مسكو نيز ضمن شرح گرفتاريهاى فراوان پادشاه عثمانى ، اظهار داشته بود كه با كمك دولت ايران به آسانى مىتوان سلطان عثمانى را از بين برداشت . دربار ايران به دو خاطرنشان كرده بود كه اگر دولت عثمانى ناتوان و زبون گشته است ، دولت ايران حرفى ندارد . اما ايران نمىخواهد كه دولت عثمانى كاملا نابود شود . زيرا هر چند كه دولت عثمانى براى ايران همسايه‌اى نيرومند است و گاهى هم وسايل مزاحمت ايران را فراهم مىنمايد ، ولى اگر به جاى دولت مسلمان عثمانى ، دولتى عيسوى مذهب وجود داشت ايران با مشكلات بيشترى روبه‌رو بود . براى دولت ايران نفعى ندارد كه دولت عثمانى كاملا ناتوان شود و نتواند از خود دفاع كند . زيرا براى كشور ايران عثمانى در حكم سد محكم و استوارى است كه از هجوم سلاطين مسيحى به ايران جلوگيرى مىكند .\r\nسرانجام وقتى اصرار و الحاح سفيران لهستان و آلمان و روسيه افزايش يافت ، اعتماد الدوله بدانان گفت آقايان فراموش مفرماييد كه باز كردن سر كندوى بسته كار خطرناكى است . زيرا كسى كه سر كندو را باز مىكند ، ممكن است در معرض حملهء زنبوران قرار گيرد . نظر صدراعظم در بيان چنين مطلبى اين بود كه تا پادشاه عثمانى ، كه مخوفترين دشمن ايران است ، سرگرم جنگ و مبارزه با مسيحيان مىباشد ، دولت ايران در آرامش به سر مىبرد . اما اگر ايرانيان به اتحاديه‌اى بر ضد عثمانى ملحق شوند ، تاتارها و اوزبكها و مغولها « 1 » كه همگى مسلمان هستند ، براى دفاع از سلطان عثمانى ، به ايران حمله خواهند كرد و هر چند قواى تاتارها در برابر نيروى نظامى ايران مانند مگس باشند ، شمار فراوان آنان ممكن است موجب سلب آسايش و آرامش ايرانيان شود بدون آن كه از طرف دول مسيحى كه از ايران دور مىباشند اميد كمكى وجود داشته باشد . » « 2 »\r\nهمين سانسون كشيش در مورد روابط ايران و هلند نيز مطالبى دارد كه بسيار ارزنده و در عين حال شيرين و دقيق است . وى مىنويسد :\r\n« در سال 1686 هلنديها فهميدند كه چگونه ايرانيان از ضرب المثل\r\n\r\n\r\n","description":"","footnote":"\r\n( 1 ) - منظور گوركانيان هند است از احفاد تيمور .\r\n( 2 ) - سفرنامهء سانسون ( ترجمهء نقى تفضلى ) ص 175 - 172\r\n","page_name":" 239 ","page_number":271},
  {"content":"\r\n\r\nمعروف خود كه « ازين ستون به آن ستون فرج است » يعنى از امروز و فردا كردن به نفع خود استفاده كنند . »\r\nهلنديها از بدى جنس ابريشمى كه از انبار شاه تحويل مىگرفتند مكررا شكايت مىكردند . زيرا متعهد بودند كه بر طبق قرارداد با ايران هر ساله سيصد بار ابريشم از انبار شاه خريدارى كنند . پس از آن كه از شكايات مكرر خويش طرفى نبستند يعنى كسى گوش به شكايت ايشان نداد ، هلنديها چهار كشتى جنگى به خليج فارس فرستادند و بندرعباس را به توپ بستند و جزيرهء قشم را متصرف شدند . ايرانيان كه ، براى جنگ با هلنديان در دريا ، كشتى جنگى نداشتند ناگزير به حرفهاى بىاساس و وعده‌هاى شيرين هلنديها را فريب دادند كه نماينده‌اى به دربار صفوى بفرستند تا خواسته‌هاى ايشان مورد بحث و مذاكره قرار گيرد . هلنديها هم نماينده‌اى به نام وان هول « 1 » به دربار ايران فرستادند .\r\nوان هول با خدم و حشم فراوان به اصفهان آمد و مدت سه سال با همراهانش در ايران ماند ، بدون آن كه درين مدت كسى از آنان بپرسد كه كيستند و چه كاره‌اند و براى چه به ايران آمده‌اند . وان هول ، پس از سه سال عريضه نوشتن به دربار و تقاضاى شرفيابى كردن و جواب نگرفتن سرانجام خسته شد و ناگزير پس از آن همه مخارجى كه در طى اقامت در ايران متحمل شده بود ، مخارج ديگرى هم براى گرفتن اجازهء مرخصى تحمل كرد و جزيرهء قشم را هم پس داد و با هزار زحمت از ايران خارج شد . وقتى به دو اجازهء مراجعت دادند به او گفتند كه لازم مىدانند اين نكته را يادآور شوند كه هلنديها مردمى تاجر پيشه‌اند و شايسته نيست كه عدالت را به زور گلولهء توپ از پادشاهى مطالبه كنند . « 2 »\r\nپاپ اينوسان يازدهم نيز در زمينهء جلب نظر دربار ايران براى تشكيل اتحاديه‌اى بر ضد تركان عثمانى ، به شاه سليمان نامه‌اى نوشت . ولى شاه سليمان پيشنهاد وى را نپذيرفت و جواب داد كه « چون دير باز و زمانى دراز است كه اين خانوادهء معدلت رسوم با پادشاهان آن مرز و بوم صلح نموده‌اند و درين مدت متمادى از آن جانب امرى منافى به ظهور نرسيده درين وقت ارتكاب مراتب خلاف رضاى بىهمتا و مخالف فرمودهء حضرت پيغمبر و در عهدهء تعويق و\r\n\r\n\r\n","description":"","footnote":"\r\n( 1 ) -  Van Heuvle \r\n( 2 ) - سفرنامهء سانسون ص 171\r\n","page_name":" 240 ","page_number":272},
  {"content":"\r\n\r\nموقوف به وقت خود است . »\r\nشرح سياست خارجى شاه سليمان را نمىتوانم به پايان برم مگر آن كه از هيات سفارت سيام ياد كنم .\r\nتوضيح آن كه پادشاه سيام موسوم به فرانارايى ، وزير خود حاجى محمد سليم مازندرانى را كه از ايرانيان كشور سيام بود و قصد زيارت مكه داشت ماموريت داد كه به ايران آمده پيام مخدوم خود را مشعر بر مراتب و داد و دوستى به پادشاه صفوى برساند . اين هيات در سال 1093 ه . ق / 1681 به اصفهان رسيد و نامهء پادشاه سيام را با هدايائى به ارزش پنج هزار تومان تقديم داشت . شاه سليمان متقابلا هياتى را به سركردگى حسين بيك از سران « خاصهء شريفه » و موسى بيك پيرزاده قورچى و ابراهيم بيك پيشكش نويس خاصه و يك قورچى و دو غلام خاصهء شريفه و يك تفنگچى و دو توپچى و محمد ربيع منشى تفنگچيان خاصه به سيام فرستاد .\r\nاين هيات ، در 25 رجب 1096 / 27 ژوئن 1685 ، از بندر عباس به كشتى نشست و به عمان رفت و سپس در بندر چيناپتان توقف كرد . اين هنگام مصادف بود با جلوس جيمز دوم پادشاه انگلستان و انگليسيها به اين مناسبت جشن مفصلى برپاى كردند و هيات سفارت ايران را بدان جشن دعوت نمودند .\r\nمحمد ربيع منشى كه شرح اين سفر را نوشته وصف جالب توجهى از دلربائى زنان انگليسى به دست داده است . پس از رسيدن به تنسرى پايتخت سيام ، حسين بيك رئيس هيات سفارت درگذشت . هيات ايرانى سرانجام در رجب سال 1099 پس از يك سفر سه ساله به ايران بازگشت .\r\nشرح اين سفر رسالهء دلكشى است به نام سفينهء سليمانيه و آنچه بر لطف و ارزش اين كتاب مىافزايد اطلاعات دقيق و ارزنده‌اى است از وضع ايرانيان در سيام و نفوذ تمدن و فرهنگ ايران در آن سرزمين دور دست . درين كتاب آمده است كه پادشاه سيام به مذهب شيعه دلبستگى داشته و وزيران خود را از ميان ايرانيان بر مىگزيده و بر سر سفرهء وى خوراكهاى ايرانى چيده مىشده .\r\nمحمد ربيع مىنويسد كه مردم سيام به شاهنامه و خاصه به داستان سياوش علاقهء فراوان ابراز مىكردند و ترجمهء سيامى اين داستان را براى سلطان مىخواندند و آداب و ترتيبات رسمى دربار ايران ، حتى برگزارى سوگوارى ائمهء\r\n\r\n","description":"","footnote":"","page_name":" 241 ","page_number":273},
  {"content":"\r\n\r\nاطهار در ماه محرم در دربار سيام معمول بود و ايرانيان در آن جا بسيار بودند و مردم سيام خود را از اولاد سيامك پسر كيومرث مىدانستند و مشاغل مهمهء كشور از آن ايرانيان بود .\r\nچون همين وجود ايرانيان و نفوذشان در امور سيام موجب بروز حوادث مهمى در آن منطقه شده بىمناسبت نيست كه چند كلمه‌اى درين باب ذكر شود .\r\nپادشاه سيام چنان كه درگذشت نارايى « 1 » بود كه از سال 1657 تا 1688 ميلادى بر آن كشور فرماندهى داشت . وى پسر سرى وراونگ « 2 » بود .\r\nسرى ورانگ در سال 1630 به يارى ايرانيان به پادشاهى رسيد و هنگامى كه پس از 26 سال سلطنت در سال 1656 ميلادى درگذشت برادرش بر جاى وى نشست . اما نارايى به يارى ايرانيان ، عموى خود را كشت و خود پادشاه شد . ازين رو ، وى به ايرانيان توجه فراوان داشت . تا آن جا كه در طرز لباس پوشيدن و غذا خوردن و ساير تشريفات دربارى از روش سلاطين صفوى تقليد مىكرد و حتى براى مقابله با دشمنان خود با ارسال سفير از دربار ايران كمك خواست . اما به علت دورى سيام از ايران و دودستگى جامعهء ايرانى مقيم آن كشور ، نارايى به كشور فرانسه و لويى چهاردهم پادشاه نيرومند پرآوازهء آن روى آورد . البته درين ميان تحريكات و دسايس يك يونانى دسيسه‌كار شياد سودجوى بىاثر نبود . اين شخص كه قبلا در استخدام شركت هند شرقى انگليس بود و بعد با فرانسويان روى هم ريخت فالكن نام داشت . وى به علت دشمنى با ايرانيان ، نخست حاجى محمد سليم مازندرانى را متهم به دزدى و تصرف در هداياى پادشاه نمود و سپس نارايى را از كودتاى ايرانيان ترسانيد . به طورى كه نارايى از ايران و ايرانى در وحشت افتاد و بر اثر تلقينات فالكن خود را به دامن فرانسويان انداخت . نارايى در سال 1688 درگذشت و پيش از آن ، به تحريك فالكن ، پسر خوانده مسيحى خود را به نام موم‌پى « 3 » وليعهدى داد . اما پراپت راجه « 4 » از وطن پرستان سيام مانع از سلطنت وى گرديد و درين گير و دار وليعهد كشته شد و فالكن از فرانسويان كمك خواست . ولى پيش از رسيدن فرانسويان پراپت\r\n\r\n\r\n","description":"","footnote":"\r\n( 1 ) -  Narai \r\n( 2 ) -  Sri varavong \r\n( 3 ) -  Mompi \r\n( 4 ) -  Phrapetraja \r\n","page_name":" 242 ","page_number":274},
  {"content":"\r\n\r\nراجه كه به قدرت رسيده بود فالكن را كشت و فرانسويان هم پايگاههاى خود را در سيام رها كردند .\r\nاين نكته حائز اهميت است كه فالكن نه تنها نارايى را وادار كرده بود كه به فرانسويها اجازه ايجاد و استحكامات در بانكوك و مرگى بدهد بلكه محرمانه و بدون اطلاع نارايى ، به نمايندگى از جانب وى ، قسمتى از خاك كشور سيام را به فرانسه واگذار نموده بود .\r\nظاهرا فالكن در نظر داشت كه سيام را تبديل به مستعمره فرانسه كند و خود به عنوان نايب السلطنه بر آن سرزمين از طرف فرانسه حكومت نمايد\r\n( سفينه سليمانى به تصحيح و تعليقات عباس فاروقى ص 243 )\r\n\r\n","description":"","footnote":"","page_name":" 243 ","page_number":275},
  {"content":"\r\n\r\n\r\nوزراى شاه سليمان\r\nاگر شاه سليمان با آن همه بىجوهرى و بيكارگى توانست بيست و هشت سال به آسودگى سلطنت كند ، بدان جهت بود كه دو وزير كاردان و كار كشته داشت :\r\nشيخعلى خان زنگنه و ميرزا محمد طاهر وحيد قزوينى .\r\n\r\nشيخعلى خان زنگنه\r\nهنگامى كه شاه عباس ثانى درگذشت ، وزارت اعظم با ميرزا محمد مهدى بود كه همچون ديگر وزراى اعظم دورهء صفوى لقب اعتماد الدوله داشت . اما اين مرد ، پادشاه جديد را اعتنايى نمىكرد و سنگى در ترازوى او نمىگذاشت . حتى چنان كه گذشت وى طالب سلطنت حمزه ميرزا بود و نمىخواست كه صفى ميرزا ( سليمان ) به سلطنت برسد . سليمان هم ازين جهت از وزير اعظم نفرت داشت و ضمنا از او هراسان بود . تا روزى كه سليمان براى ديدن ايلخى رفته بود ، اين راز را با شيخعلى خان كه سمت ميرآخورى داشت در ميان گذاشت . شيخعلى خان با شاه قرار داد كه فردا عملهء اصطبل را به بهانهء گرفتن جيره در اصطبل جمع كند و شاه نيز بيايد و اعتماد الدوله را احضار كند تا كارش را بسازند . چنين كردند و شيخعلى خان سر بريده اعتماد الدوله را از پشت بام اصطبل به ميان طرفداران وى افكند و آنان پراكنده شدند . اين شرحى است كه خارجيان نوشته‌اند . ولى در اسناد ايرانى سخن از عزل ميرزا محمد مهدى است نه قتل وى . خاتون آبادى در حوادث سال هزار و هشتاد از وزارت شيخعلى خان ياد مىكند و مىنويسد از معتمدى مسموع شد كه در تخاقوى - ئيل سال نهم ( يعنى 1079 ) ميرزا مهدى معزول شد و باز در حوادث سال 1082 مىنويسد : ميرزا مهدى اعتماد الدوله پسر ميرزا حبيب الله صدر در 1082 فوت شد و در تخاقوى ئيل سال نهم از وزارت معزول شده بود و منصب وزارت به شيخعلى\r\n\r\n","description":"","footnote":"","page_name":" 244 ","page_number":276},
  {"content":"\r\n\r\nخان زنگنه منتقل شد . »\r\nبارى شيخعلى خان زنگنه به جاى ميرزا مهدى سمت وزارت و لقب اعتماد الدوله يافت . وى پسر شاه على بيك زنگنه است كه سمت ميرآخورى در دربار صفوى داشت .\r\nتولد شيخعلى خان در سال 1020 روى داده و مرگش در سال 1101 ه . ق يعنى در هنگام مرگ بالغ بر هشتاد سال داشته و بيست و يك سال آخر عمر را در منصب وزارت به سر برده است . اما وى حقا شايستهء چنين لقب و چنان سمتى بود . مردى بود با كفايت و خدا ترس و مردم دوست . سالهاى دراز در سمت وزارت چنان رفتار كرد كه شاه و گدا از او خشنود بودند و نظمى به كمال در كشور ايجاد نمود . وى علما و فضلا را گرامى مىداشت و شبها با لباس مبدل در محلات شهر گردش مىكرد و از اوضاع مملكت باخبر مىشد . تنگدستان و بيچارگان را بخشش فراوان مىكرد و طلاب علوم را به لطف و مرحمت مىنواخت . در طى هفت سال كه شاه دچار درد پا و نقرس بود و از حرمسرا كمتر بيرون مىآمد ، شيخعلى خان بود كه مستقلا به كارها مىپرداخت .\r\nبا اين حال ، شاه سليمان كه هميشه مست و مخمور بود ، در مجالس شراب ، بد و اهانتها مىكرد ، شراب به سر و روى و لباس او مىپاشيد . او را مىزد و مجبور مىكرد كه شراب بخورد . يك بار صريحا به دو گفت نمىتوانم ديگر تحمل كنم كه ما مست و خراب باشيم و تو هوشيار . حشر و نشر مستان و مخموران با هوشياران و خويشتنداران لطفى ندارد . اگر مايلى با ما باشى بايد تو نيز شراب بنوشى . شيخعلى خان به پاى شاه افتاد و باز بهانه‌هاى شرعى آورد . شاه گفت نمىخواهم شراب بخورى . كوكنار بنوش . كوكنار دم كردهء شيرهء خشخاش است و مرد افكن‌تر از شراب . شيخعلى خان به ناچار جامى چند كوكنار نوشيد و چون نعش بر زمين افتاد . شاه صفوى و همراهان و خاصانش كه همگى مثل هر شب مست مست بودند ، دو ساعت تمام بر آن بخت برگشته مىخنديدند و تمسخر مىكردند . يك بار پس از اين اهانتها ، شيخعلى خان از كار كناره گيرى كرد و در به روى خود بست و چهارده ماه بر سر كار نيامد و شاه هم كسى را به جاى او ننشاند . تا اين كه براى جلوگيرى از يك حكم جابرانهء شاه ، ( و ظاهرا همان داستان چنگى ) وساطت كرد و شاه وساطت او را پذيرفت و در عوض بار ديگر منصب وزارت را به دو تكليف نمود و او ناگزير بار ديگر با عنوان اعتماد الدوله بر مسند وزارت عظمى نشست و تا پايان عمر درين سمت بود . شاردن كه اين صدر اعظم مقتدر و با كفايت را ديده و با او به گفتگو پرداخته در باب وى مىنويسد :\r\n\r\n","description":"","footnote":"","page_name":" 245 ","page_number":277},
  {"content":"\r\n\r\n« وى شخصيت بسيار هوشمند و عاقل و فوق العاده متفكر و مدبر كامل العيارى است . سختگيرى او نسبت به مسيحيان بيشتر ناشى از عقايد مذهبى اوست . اگر چه بايد ياد آور شويم كه ايرانيان كلا او را دوست ندارند . چون اين صدر اعظم از هزينه‌هاى تجمل آميز شاه و مخارج مسرفانهء او جلوگيرى مىكند و نمىگذارد كه شاه مانند اسلاف خود خزاين و دفاين كشور را بيهوده به باد دهد . شيخعلى خان پنجاه و پنج سال دارد . قد و قامت وى فوق العاده متناسب و رشيد و شايان توجه است . صورت و سيمايش نيز جلوهء بسيار خوب و خوشى دارد . قيافهء اين صدر اعظم از حيث برازندگى عديم النظير به نظر مىرسد . »\r\nباز شاردن در همين جلد پنجم كتاب خود مىنويسد :\r\n« از قرار معلوم مىخواستند صدر اعظم را دوباره به مقام خود بازگردانند .\r\nاين نكته براى من خيلى خطرناك و نامبارك بود . زيرا شيخعلى خان نسبت به مسيحيان و اروپائيان دشمنى فراوان داشت و فساد پذير هم نبود . به طورى كه زير بار هيچگونه توصيه و تحفه و هديه و رشوه‌اى نمىرفت . اين صدر اعظم در دورهء صدارت خويش جز افزايش ثروت كشور و قدرت ولى نعمت خويش منظورى نداشت .\r\nمن از آن مىترسيدم كه مانع خريد جواهراتى شود كه حسب الامر صريح شاه سابق ( شاه عباس ثانى ) و درست مطابق طرحهاى دست مبارك خود ايشان ، تهيه كرده به ايران آورده بودم ! » .\r\nبا اين اوصاف به نظر مىآيد كه ضرب المثل شاه مىبخشد و شيخعلى - خان نمىبخشد مربوط به همين وزير باشد و شاردن هم به همين جهت ، بازگشت صدراعظم را به خدمت خطرناك و نامبارك مىدانسته كه به منافع او امكان داشت لطمه وارد آيد . و اروپائيان هم نوعا چنين افراد درست و صديق و فساد ناپذير را كه انديشه‌اى جز حفظ منافع كشور و ملت خود ندارند نمىپسندند !\r\nبا اين حال ، مىتوان بر شيخعلى خان خرده گرفت كه چرا مانع از اتصال آب كارون و زاينده رود شده است . توضيح آن كه به علت كمى آب زاينده رود براى آبيارى دشت وسيع اصفهان ، شاه عباس قصد داشت كه آب كارون را به زاينده رود متصل كند . زيرا سرچشمهء كارون و زاينده رود بسيار به يكديگر نزديك است . اما شاه عباس به اين كار توفيق نيافت . زيرا وسائل لازم براى تركاندن كوه نداشت .\r\nدر زمان شاه سليمان ، ژنه مهندس فرانسوى براى اتصال اين دو رودخانه اقدام كرده\r\n\r\n","description":"","footnote":"","page_name":" 246 ","page_number":278},
  {"content":"\r\n\r\nو كارهاى مقدماتى را انجام داده بود . ولى شيخعلى خان ، از بيم آن كه مبادا حاصلخيزى بيشتر جلگهء اصفهان مانع از فروش غلات و محصولات املاك شخصى وى شود ، بدين بهانه كه آب كوه رنگ مضر است و آب زاينده رود را آلوده مىكند مانع از انجام اين كار شد . البته اين موضوع را سانسون كشيش نوشته است و معلوم نيست با نبودن ديناميت آيا واقعا مهندس ژنه مىتوانسته است چنين كارى را به پايان برد .\r\nبارى شيخعلى خان در شب يازدهم محرم سنهء هزار و صد و يك فوت شد .\r\n\r\nمحمد طاهر وحيد قزوينى\r\nپس از مرگ شيخعلى خان زنگنه ، ميرزا محمد طاهر قزوينى كه معزول و خانه نشين بود با لقب عماد الدوله به صدارت عظمى رسيد . وى مردى اديب و فاضل بود كه در شعر وحيد تخلص مىكرد . وى در سال 1055 ه . ق كه ميرزا تقى مازندرانى معروف به ساروتقى كشته شد و خليفه سلطان منصب وزارت و لقب اعتماد الدوله يافت ، به سبب خويشاوندى با وزير اعظم ، به سمت مجلس نويسى شاه عباس دوم رسيد و از همان زمان به نوشتن تاريخ سلطنت شاه عباس ثانى مأموريت يافت و اين تاريخ را عباس نامه نام نهاد . در روزگار شاه سليمان وى از كار بر كنار شد و تنها پس از مرگ شيخعلى خان بود كه وى بر سر كار آمد و منصب صدارت عظمى يافت و اين سمت را پس از مرگ شاه سليمان نيز حفظ كرد و چند سالى نيز در دوران شاه سلطان حسين درين سمت باقى بود . تا اين كه بر اثر پيرى در سال 1110 معزول شد و منصب وزارت به محمد مؤمن خان ايشيك آقاسى رسيد . وفاتش ظاهرا در سال 1112 ه روى داد و در آن هنگام سن وى بالغ بر نود سال بود . از او غير از عباس نامه ، چند مثنوى و ديوانى مشتمل بر نود هزار بيت و مجموعه‌اى از نامه‌ها به عنوان منشآت باقى مانده است . اين نامه‌ها اغلب از طرف شاه عباس ثانى به سلاطين و امرا و حكام نوشته شده . اما سبك نگارش وى در نثر ، بر اثر تكلف و تصنع و اغلاق و تفصيل بسيار ملال آور بلكه تهوع انگيز است و در شعر بسيار مبتذل و بىمزه . داورى لطفعلى بيك آذر مؤلف آتشكده دربارهء وى هر چند تند و خشن است ولى مقرون به حقيقت است . وى دربارهء وحيد مىنويسد : در ديوانش در حدود نود هزار شعر به نظر رسيده\r\n\r\n","description":"","footnote":"","page_name":" 247 ","page_number":279},
  {"content":"\r\n\r\nو به علت مناصب ديوانى تحسين بسيار شنيده . . . به زعم حقير اگر از خوف منصب نبود از هيچكس تحسين نمىشنيد . ديوانش ملاحظه شد . بعد از سعى بسيار چهار شعر و يك رباعى نوشته شد » همين لطفعلى بيك باز دربارهء وى مطلبى نوشته كه خواندنى است :\r\n« به نود سال عمر گذرانيد و به علت اكل زياد بنيه را قوى داشته وجوع را اشتها مىدانسته » .\r\nاين نكته را نيز ناگفته نگذاريم كه اين عماد الدين ميرزا محمد طاهر وحيد قزوينى برادر محمد يوسف مؤلف تاريخ خلد برين است .\r\n\r\n","description":"","footnote":"","page_name":" 248 ","page_number":280},
  {"content":"\r\n\r\n\r\nمراجع\r\nدر نوشتن اين مختصر از اين منابع استفاده كردم :\r\nتاجگذارى شاه سليمان از ژان شاردن ترجمهء محمد لوى عباسى در ده جلد ( مجلدات پنجم و نهم ) از انتشارات امير كبير\r\nسفرنامه ژان باتيست تاورنيه ترجمهء ابوتراب خان نظم الملك 1331 ه . ق تهران .\r\n« در دربار شاهنشاه ايران » از انگلبرت كمپفر ترجمهء كيكاوس جهاندارى از انتشارات انجمن آثار ملى .\r\nسفرنامهء سانسون ترجمهء تقى تفضلى از انتشارات ابن سينا 1346 تهران .\r\nتاريخ ايران از سرجان ملكم ترجمهء ميرزاى حيرت .\r\nروضة الصفاى ناصرى از رضا قلى خان هدايت ( ج 8 ) .\r\nتذكرهء نصر آبادى طبع وحيد دستگردى\r\nمنتظم ناصرى از محمد حسن خان اعتماد السلطنه ( ج 2 )\r\nتاريخ مفصل ايران از عباس اقبال آشتيانى ج 2\r\nانقراض سلسلهء صفويه از لاورنس لاكهارت ترجمه دكتر اسماعيل دولتشاهى\r\nسياست خارجى ايران در دورهء صفويه از نصر الله فلسفى\r\nسفينهء سليمانى از محمد ربيع به تصحيح و تحشيهء دكتر عباس فاروقى ، دانشگاه تهران 1356 .\r\nآتشكدهء آذر از لطفعلى بيك آذر بيگدلى طبع دكتر سيد جعفر شهيدى .\r\nوقايع السنين و الاعوام از عبد الحسين خاتون آبادى چاپ اسلاميه 1352 ه . ش\r\nسياست و اقتصاد عصر صفوى از دكتر ابراهيم باستانى پاريزى 1348 ه . ش .\r\nمجلهء يادگار سال 5 ش 2 - 1 ص 120\r\n\r\n","description":"","footnote":"","page_name":" 249 ","page_number":281},
  {"content":"\r\n\r\n\r\nنامهء سلطان محمد چهارم به شاه سليمان\r\nان ابدع مافاه به البيان و ابرع ما استهل به الانسان و اشرف ما اهتزت له روس المنابر و نطقت به السنة الاقلام و الافواه المخابر حمد إله تفرد بالقدم و توحد باخراج الموجودات من العدم .\r\nنظم\r\n فله الحمد قبل كل كلام * بصفات الجلال و الاكرام \r\n حمد او تاج تارك سخن است * صدر هر نامهء نو و كهن است \r\nلطايف حمد و سپاس و شرايف ثناى بىقياس اول كريم مختاره لايق و سزاوار در كه نور ذات قدسيهء « كنت كنزا مخفيا فاحببت ان اعرف » فيض نمون اولمغيله تعلق مشيت بىعلت  إِذا أَرادَ شَيْئاً أَنْ يَقُولَ لَهُ كُنْ فَيَكُونُ  « 1 » بر له نقوش عجايب كون و مكان و صور غرايب انس و جن و كروبيان مكامن عالم غيبدن ميامن شهادت لاريبه اظهار و اصل بنى آدمى سجود تكريمه اختيار و درگاه امتياز و اعتبارنده خلعت  وَ لَقَدْ كَرَّمْنا  « 2 » ايله مطرز و خاصيت  وَ حَمَلْناهُمْ فِي الْبَرِّ وَ الْبَحْرِ  ايله « 3 » معزز و خوان غنايم  وَ رَزَقْناهُمْ مِنَ الطَّيِّباتِ  « 4 » دن مغتنم ايليوب دودمان سلطنت آيين و خاندان خلافت تمكين مزى اعلاء كلمهء توحيد و احياء شريعت رسول رب مجيده موفق ايلمكله سر افراز سلاطين دوران و ممتاز خواقين زمان ايدوب آفتاب بخت و اقبال جهان آرا ، مطلع  إِنَّا جَعَلْناكَ خَلِيفَةً فِي الْأَرْضِ  « 5 » دن رونما و بدر دولت و اجلال ضيا افزالرى آسمان  تُؤْتِي الْمُلْكَ مَنْ تَشاءُ  « 6 » ظاهر و هويدا اوله لى علم و رايات ظفر آيات عالم افروزى طراز  وَ يَنْصُرَكَ اللَّهُ نَصْراً عَزِيزاً  « 7 » ايله مطرز و محلى و پرچم توغ پر فروغ اعدا سوزى اهتزار  نَصْرٌ مِنَ اللَّهِ وَ فَتْحٌ قَرِيبٌ  « 8 » ايله معتز و معلى ايلمشدر .  ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ \r\n\r\n\r\n","description":"","footnote":"\r\n( 1 ) - سورة يس 82\r\n( 2 ) - يس 70\r\n( 3 ) - يس 70\r\n( 4 ) - يس 70\r\n( 5 ) - ص 26\r\n( 6 ) - آل عمران 26\r\n( 7 ) - الفتح 3\r\n( 8 ) - الصف 14 .\r\n","page_name":" 250 ","page_number":282},
  {"content":"\r\n\r\n ذُو الْفَضْلِ الْعَظِيمِ  « 1 »\r\nبيت\r\n و لوان لى فى كل منبت شعرة * لسان لما استوفيت ابعاض حمده \r\nديگر\r\n انما الله إله واحد * فهو المنعم فهو الحامد \r\nو صلوات زاكيات و تحيات وافيات اول سر كون مكنون الممنون عليه باجر غير ممنون ، نير مشرق الاصطفاء ، درة صدف الاجتبا ، سيد الانبياء و سند الاتقياء ، محمد المصطفايه كه نواميس شرع مبين قوى الاساسى و سنن متين راسى المساسلرى خير امة اخرجت للناس « 2 » دن قسطاس شرعله اولان سلاطين جهاد استيناسلرينك سيوف سياست معدلت مقياسلريله تطرق اندر اسدن الى يوم يبعثون « 3 » و محصون در و درود لا يعد و لا يحصى نجوم سماء و لا و كواكب بروج علا ، اولان چهار اركان دين و خلفاى راشدين و عامهء اصحاب رسول امين اوزرلرينه اولسون كه بر مقتضاى اصحابى كالنجوم بايهم اقتديتم اهتديتم هربرى على مراتبهم پيشواى راه حقيقت و رهنماى جادهء طريقت اولوب لا نفرق بين احد منهم و لا نقول فيهم بما يسخط الاحد « 4 » باب جدل منسد و سرادق شرف ممتد در\r\nاما بعد هر چند كه فطرت صفوت پذير شاهانه حب و و داد و طينت نصفت‌گير پادشاهانه ود و اتحاد اوزره در ، اما چون مراعات عهود مصافات كه موجب عمارت بلاد و مسالمت عقود موالات كه مورث امنيت عباد در ضوابط روابطه منوط و رسايل وسايله مربوط در ، بناء على ذلك فحواى مسرت نماى  وَ أَمَّا بِنِعْمَةِ رَبِّكَ فَحَدِّثْ  « 5 » وسيلهء تقريب نزهت ترغيب و ذريعهء ترتيب بهجت تركيب قلنوب عون ربانى و عنايت\r\n\r\n\r\n","description":"","footnote":"\r\n( 1 ) - سورة الحديد 21\r\n( 2 ) - آل عمران 110 :  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ \r\n( 3 ) - الاعراف 14\r\n( 4 ) - البقرة 136 ، آل عمران 84 .\r\n( 5 ) - الضحى 11 .\r\n","page_name":" 251 ","page_number":283},
  {"content":"\r\n\r\nصمدانى ايله بوسال فرخنده فالده بومخلصلرينه ميسر اولان فتوحات جميله و خيرات جليله تحرير كتاب عنبرين نقاب تبشير اولنمشدر عالى حضرت معالى مرتبت گردون بسطت قمر بهجت عطارد فطنت ناهيد عشرت خورشيد اضاءت برجيس سعادت بهرام صولت كيوان رفعت كسرى عدالت دارا درايت كيقباد تخت فريدون بخت ، شاه سرير حشمت و كامكارى ، ماه منير سپهر بختيارى ، زينت افزاى اورنگ سرورى ، شوكت نماى اريكهء داورى ، فرمانفرماى ملك عجم ، المحفوف بصنوف عواطف عوارف الملك الاله ( سليمان ) شاه وفقه الله لما يحبه و يرضاه صوب صواب مآبنه محض عاطفت صفوت شعار صاحبقرانى و عين رأفت مخالصت و ثار خسروانيدن لايح اولور . بدايع دعوات صالحات مسكية النفحات و صنايع تحيات وافيات وردية الفوحات تقديم و تمهيد و اساس موالات تشييد و تأكيد اولند قد نصكره ضمير بىنظير مرآت نما وراى متين جهان آرالرينه روشن و هويدا اوله كه كفرهء فجرهء مللنده انواع مكر و حيله ايله مشهور آفاق و مكار باهر الشقاق درگاه الوهيت پناهه اضافهء شريك ايلين كفار و نديك قديمى مرجع سلاطين دوران اولان سدهء فلك دستگاه راسخ البنيان مزه استناد و استيمان ايله ظل ظليل معدلت عنوان مزده امن و امان اوزره كچيوب ساير جزيه گذار كفره سى شابه سنده ايكن معمورهء مشهوره سى اولان كريد جزيره سى كه صعب المرور و كمال متانت حصارايله جهات سته سى محصوراولمغين مدت مديده و عهد بعيددن بر و بغى و طغيان و شقاوت و عدوان اوزره اولان افرنج خدعه سنج قورصنلرى و رهزن لرينك مأوى و مسكن و ملجا و مأمن لرى اولدوغندن غيرى ايچنده صورت صلاحده اولان ملاعين غراب جناح دائما مترقب فرصت اهل بهار و اموال تجارى نهب و غارت بشايله اهل اسلامه اصراردن خالى اولميوب خيانتلرى آشكارا اولمغه  عَسَى اللَّهُ أَنْ يَكُفَّ بَأْسَ الَّذِينَ كَفَرُوا  « 1 » اشارة پربشار تيله بوندن اقدم مقيم روضهء نعيم والد ماجدم سلطان ابراهيم سقاه الله تعالى صوب كوثر غفرانه و كساه ثوب ثواب رضوانه زمان سعد اقتراننده جزيرهء مزبوره نك لب دريا ده واقع حانيه « 2 » و رتيمو « 3 » و اياتودورى « 4 » نام متين و مستحكم و وسيع و معظم قلعه لرينى نيروى سطوت جهانگيرى و بازوى شوكت عدو\r\n\r\n\r\n","description":"","footnote":"\r\n( 1 ) - سورة النساء 84\r\n( 2 ) -  Canee  . در متن : حانيه\r\n( 3 ) -  Rethymo  در اصل : ريتمود\r\n( 4 ) - چنين نامى نيافتم\r\n","page_name":" 252 ","page_number":284},
  {"content":"\r\n\r\nتدميرلرى ايله فتح و تسخير و ضميمهء ممالك معدلت مصير مز اولمغله اجداد عظام و آباء كرام انار الله براهينهما سنهء سنيه غزا اغتنا ملرين اجرا و نادرهء كيد اعداى لئامى بالكليه اطفا ذمم والأهمم دين پناهم و همم خلافت شيم شهنشاهيمه فرض عين بلكه عين فرض اولمغله حكامى  وَ لَيَنْصُرَنَّ اللَّهُ مَنْ يَنْصُرُهُ  « 1 » يه استناد  وَ جاهِدُوا فِي اللَّهِ حَقَّ جِهادِهِ  « 2 » امر واجب الا نقيادينى پيشنهاد و ابواب غزا و جهادى گشاد و قوت قاهرهء خداداد و نيروى بخت مادرزادم ايله مدت يسيرده بفضل الله الملك القدير جزيرهء مزبوره نك برا و بحر اقلاع و بقاع و تلال و رباعى دست تصرف مشركيندن انتزاع و قبول جزيه ايدن كفار مقهور حتى  يُعْطُوا الْجِزْيَةَ عَنْ يَدٍ وَ هُمْ صاغِرُونَ  « 3 » مضموننه اتباع اولنعين بقية السيوف ملاعين تعند مألوف  وَ هُمْ أُلُوفٌ  « 4 » بيم موت ايله قنديه ديمكله معروف لب دريا ده قلعهء متين آهنين ظروف كه در و ديوار ينك طول و عرضى تقديرنده خرد خرده بين حكما قاصر و خندقنك غور و عمقنك فهم و تحريرنده وهم و خيال دوربين عقلا عاجز و حائر . بروج مشيده سى اوج آسمانه مماس و اساس تعقبهء ممهده سى مركز عالمه مساس\r\nنظم\r\n چيقاروب كنگره سن چرخه برابر ايتمش * حناسن كف خضيب ايدى كف معمارى \r\n طاق به طاق اولان قله لره باقسك اگر * قطب گردونه دو شر ظل سر مسمارى \r\nهر گوشه سى انواع صنايع طابيه لرايله محفوظ و مصون و مداخل و مراجلى نقب و لغم گوناگون ايله محفوف و مأمون نهايت متانت و استحكام غايت صعوبت مالا - كلام اوزره اولمغله  وَ ظَنُّوا أَنَّهُمْ مانِعَتُهُمْ حُصُونُهُمْ  « 5 » مصداق معجز نطاقى اوزره پنجهء غازيان نبرد آزماى اميد خلاص ايله مأوى و مناص ايدينوب و بوما بيننده  قاتِلُوا الَّذِينَ يَلُونَكُمْ مِنَ الْكُفَّارِ  « 6 » مضمون كريمنك تقديمى بعض اقتضاى دولت قاهره مز مستلزم\r\n\r\n\r\n","description":"","footnote":"\r\n( 1 ) - سورة الحج 40\r\n( 2 ) - ايضا 78\r\n( 3 ) - التوبة 29\r\n( 4 ) - البقرة 243\r\n( 5 ) - الحشر 2\r\n( 6 ) - التوبة 123\r\n","page_name":" 253 ","page_number":285},
  {"content":"\r\n\r\nاولمغله يگرمى سنه دن متجاوز قلعهء مزبوره دن توطن و غزاة مرابطين و كماة محافظين ايله حرب و رباط و سلم و سطاط اوزره زمان تحصنلرى ممتد اولمغله خواب خرگوش  سَنَسْتَدْرِجُهُمْ مِنْ حَيْثُ لا يَعْلَمُونَ  « 1 » مضمون عبرت نمونندن غافل و وعيد شديد انّ كيدى متين « 2 » فحواى تخويف مشحونندن ذاهل اولوب . بغى و فساد و طغيان و عناد لرينى گوندن گونه زياده ايلمريله مقدار لرينى بيلدرمك و لوث وجود لرندن قلعهء مزبوره‌يى تطهيرا يلمك مقتضاى غيرت پادشاهى و مبتغاى حميت جهان پناهى اولمغله وعد كريم  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 3 » سند و بو امر خطير ميمنت پذيرك نامزدى و سردارى عرصهء كارزارك رستم صفدرى و ميدان گير و دارك حيدر پرهنرى دستور اكرم الح قولمى تعيين ايدوب مكمل و مرتب مهمات و اسباب كار زار و لوازم و آلات گيرودار رويين تن و اژدر دهن شرار افكن و كوه شكن باليمز و ضربزن طوپلر حددن و قياسدن بيرون جبه خانه و كند وسيله مأمور اولان وزراى نيك راى و مير ميران و امراى صف آراى و سپاه ويگيچريان جنگ آزماى و روم ايلى و آنا طوليدن غازيان ظفر انتماى بى حد و بى پايان دلاوران شجاعت نشان و اجناد نصرت عنوانى الجوار  الْمُنْشَآتُ فِي الْبَحْرِ كَالْأَعْلامِ  « 4 » ما صدقى اولان كوه مثال سفاين دون نماى ظفر اشتمال ايله جزيره يه سنهء سبع و سبعين و الف جمادى الاولينك بشنجى گوننده دلالت پربشارت قال  ارْكَبُوا فِيها بِسْمِ اللَّهِ مَجْراها وَ مُرْساها  « 5 » برله ارسال ايليوب مومى اليه قولم دخى فرمان واجب الامتثالم موجبنجه بادبان عز و اقبال و شهپر فرو اجلالن آچوب تيسرهء توفيق و جرين بهم ريح طيبه « 6 » ايله محل مأموره وصول و اشارت باهر النصرة  اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ  « 7 » ايله نزول ايتديكى ساعتده جبلتنده مركوز اولان جلادت موفورة وطينتنده مكنوز اولان شجاعت نامحصوره يىظهوره كتوروب نتيجهء فتحك ترتيب مقدماتن تصويب و مردان كارآزماى و مدبران صف آرايك اتفاق صوابديد و راى سديد لرى اوزره قلعهء مزبوره نك جوانب اربعه سندن عساكر انجم شعار ظفرد ثارم ايله هاله وار احاطه ايدوب و بنصر الله المعين درون قلعه ده اولان ملاعين دوزخ قرينه كوز اچدر ميوب وهله اولى ده هول قيامتى\r\n\r\n\r\n","description":"","footnote":"\r\n( 1 ) - سورة الاعراف 182\r\n( 2 ) - ايضا 183\r\n( 3 ) - العنكبوت 69\r\n( 4 ) - الرحمن 24\r\n( 5 ) - هود 41\r\n( 6 ) - يونس 22\r\n( 7 ) - هود 48 .\r\n","page_name":" 254 ","page_number":286},
  {"content":"\r\n\r\nمخبر صاعقه آثار و مضمون  سَتُغْلَبُونَ وَ تُحْشَرُونَ إِلى جَهَنَّمَ  « 1 » خبرلرين مشعر رعد كردار طوپلر ايله حواله اولوب هربرى نرهء فيل بلكه صور اسرافيل كبى آواز با پر الاهتزار واجب الاحترازين ايشيدنلر برزخ  يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ  « 2 » ده متحير و مدهوش و دانهء آتش اندازينه مصادف اولان مشركين سعير پرواز لرسياست خانهء  فَذُوقُوا الْعَذابَ  « 3 » دن چاشنى بادهء اجل ايله مست و بيهوش اولور لردى بو طريق اوزره نيجه ليالى و ايام غرهء غراى صباحدن طرهء طراى رواحه دك نائرهء جنگ و جدال و تنورهء حرب و قتال اشتعال بولوب هرنه قدر كه درون حصارده اولان ملاعين قلعه بند و دوزخيان ضلالت پيوند طرف بحردن على الاستمرار سفاين هزيمت آثار لريله وارد اولان امداد لرينه استظهار ايله غيرت جاهليه لرين الدن قوميوب فن نفط اندازيده اژدر شراربار و صنعت آتش بازيده سمندر اخگر خوار كچنور لردى بعنايتة الله الملك القهار چشم غزاة خونخوارده سوسمار بلكه موربى مقدار قدركور نيمبوب هميشه جنگ و پيكار و حرب و ضرب كارزار در كار و پاى متانت و ثبات لرى بنيان مرصوص كبى پايدار اولوب بوفتح و تسخير حيرت افزاى اهل تدبير اولان قلعهء دشوارگير و طلسم پيچاپيچ عقده پذيرك و حل و گشادى و مدت محاصره نك امتدادى بلكه بالذات جناب جلالت نهادك عزيمت جهاد اعتياد مزه موقوف و وابسته اولديغى ضمير الهام پذير مه لايح اولمغله دين و دولتم اغورنده جان و تن بذل ايدن مجاهدين عدوشكن قوللريمه هماى همت پادشاهانه‌م سايه انداز رأفت خديوانه اولوب ركاب كاميا بمده اولان اجناد ظفر مآب ايله مقر سلطنت قديم نادرة الدهر و العصر ، دار الفتح و النصر ، محميهء ادرنه صانها الله عن الافات و البلية دن ديدهء عز و اقبال ملوكانه و طنطنهء فرو اجلال خسروانه ايله نهضت و روم ايلى طرفنده ساحل بحر سفيده قريب يكى شهره كلينوب دشت و صحارى مخيم سرادقات بهجت آيات ظفر فرجام و مزين رايات مسرت غايات نصرت انجامم اولمغله الكفر ملة واحدة مقتضا سنجه اعداى بدراى عموما ملوك نصارى دن استمداد و استنصار ايله يوزه قريب كه هربرى بر كوه مهيب يتمش سكز اژدر پيكر طوپلر چكرقليون هزيمت مقرون حدن بيرون جنگجويان نحوست مآل ايله مالا مال پيدا ايدوب و قلعهء مزبوره\r\n\r\n\r\n","description":"","footnote":"\r\n( 1 ) - آل عمران 12\r\n( 2 ) - البقرة 19\r\n( 3 ) - آل عمران 106\r\n","page_name":" 255 ","page_number":287},
  {"content":"\r\n\r\nنك طرف بحريسنده ديزوب گاه و بيگاه محصور اولان گروه مشركين ايله بالاتفاق مترسلرى باصوب هجوم ايلدكچه سيهزم الجمع  وَ يُوَلُّونَ الدُّبُرَ  « 1 » مفهوم عبرت لزومنه مظهر اولمغله بالاخره بر سحر وقتنده جمله قليونلرين و ماونه لرين كناره يناشديروب و مترسلرده اولان غزاة مجاهدينه حواله ايدوب ير لرندن اخراج و كماة موحدينى ازعاج ايچون  وَ يُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ فَيُصِيبُ بِهِ مَنْ يَشاءُ وَ يَصْرِفُهُ عَنْ مَنْ يَشاءُ  « 2 » فحواى عبرت احتواسى مقتضا سنجه تگرگ قضايه بكرز لمحهء بصرده نيجه بيك طوپ دانه‌لرين مثال كوه پارچه اولان قليون و بارچه لرندن ياغدرب بواسلوب اوزره ايكى بچق ساعت آشوب قيامت و محشر علامت لرين كوسترمش ايكن غازيان سربازان و مجاهدين شجاعت نشان كمال متانت و خلوص اعتقادايله  لَنْ يُصِيبَنا إِلَّا ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ  « 3 » نص كريم باهر الرشادنه توكل و اعتماد ايله ثابت قدم و مترسلرده اولان باليمزطوپ قلعه كوبى سفاين هزيمت قرين لرينه دوندروب نيجه سن خرد و زخمدار و پاترونه يمكله اشتهاربولان ايكنجى سردار لرينى دروننده اولان قيا سدن بيرون جنگجويان سقر مقر لريله  أُغْرِقُوا فَأُدْخِلُوا ناراً  « 4 » مضمون دهشت مقروننه مظهر ايلد كلرند نصكره مدار ثبات و قرارلرى ليمان ده اولان دون نماء نحوست اثر لرندن دم بدم كلن امداد و اعانتلرى اولديفى مقرر اولمغله يوللرين صوابديد رجال نبردايله سد و تدبير دلپذير ايله منع ورد ايچون قلعهء مزبوره نك طرف شرقى و غربينده ايكى متين و بلند مانند كوه الوند طابيه لربنا و اوزر لرينه اژدرها سيما رعد صد اطوپلر و راه غزاده جان و باشلرين بذل و فدا ايليان دلاوران و غازيان مصاف آزما قوينلوب جناب الله جل شانه و عم بره و احسانه حضرت لرينك عون و عنايتى و پيغمبر يمز محمد المصطفى صلى - الله عليه و سلمك معجزات كثيرة البركاتيله ملاعين خاسرينه طوپ و تفنگ و قونبره و ساير آلات جنگ ايله   إِنَّ زَلْزَلَةَ السَّاعَةِ شَيْءٌ عَظِيمٌ   « 5 » آثارى نمايان و قلعه نك اكثر قله‌لرى و مواضعى خاك ايله يكسان و آثار نكبت و انهزاملرى شاهد و محسوس و امداد و اعانتدن مأيوس جهان ديرى گزلرينه تنگ و تار و چاكلرينه اوت طقيلوب عقللرى\r\n\r\n\r\n","description":"","footnote":"\r\n( 1 ) - سورة القمر 54\r\n( 2 ) - النور 43\r\n( 3 ) - التوبة 51\r\n( 4 ) - نوح 25\r\n( 5 ) - سورة الحج 1\r\n","page_name":" 256 ","page_number":288},
  {"content":"\r\n\r\nتار و مار و تبلرى صنوب بيزار و بىقرار اولمغله حصن حصين اما نه گير مينچه پنجهء غازيان دن خلاص جانه درمان يوق ايدوكين بيلوب قرع باب امان و تسليم حصار ايله رجاى عفو و احسان ايلملريله العفوز كوة الطفر مقتضا سنجه مال و جان لرينه امان و يرلمكله سنهء ثمانين و الف جمادى الاولى سنك غره سنده قلعهء مزبوره جمله توابع و مرابعى و نواحى و مزار عيله ضبط اولنوب و ضميمهء ممالك وسيعة المسالك مزقلنوب مقراوثان و اصنام اولان كنايس شرك ارتسام لرى مهبط انوار اسلام و مساجد و جوامع امت سيد الانام اولمشدر .  هذا مِنْ فَضْلِ رَبِّي  « 1 » . بو بشارت عظماى واجب الاشاعه و منحت كبراى لازم الاذاعه موجب مسرت عامهء اسلاميان و باعث فرحت كافهء عالميان اولمغله نامهء مشكين ختام خلافت ارتسام ايله تبشير و اعلام اولنوب درگاه فلك دستگاه معتمد لرندن زيد مجده ايله ارسال قلنمشدر شرف و صولده شايستهء حسن مصافات و مخالصت و بايستهء و دومولات و مصادقت الدوغى سرور و شادمانلق لربيوروب اطراف و اكنافه تبشير دنصكره اذن انصراف ايله طرف و لاجوى لرينه ارسال بيوره‌لر « 2 »\r\nهميشه دولت و اقبال شاهى در اوج شرف و اجلال شوكت پناهى لامع و درخشان باد . ابد آلاباد . « 3 »\r\n\r\n\r\n","description":"","footnote":"\r\n( 1 ) - النمل 40\r\n( 2 ) - شروع تعرض تركان عثمانى به جزيرهء كرت در سال 1058 / 1648 در زمان سلطان ابراهيم خان بود . ولى اتمام كار در سال 1080 / 1669 در زمان سلطان محمد چهارم صورت گرفت .\r\n( 3 ) منشآت فريدون بيك ج 2 ص 384 - 380 .\r\n","page_name":" 257 ","page_number":289},
  {"content":"\r\n\r\n\r\nنامهء احمد پاشا وزير اعظم به شيخعلى خان\r\nجناب وزارت مآب نيابت اياب وكالت انتساب كفايت اكتساب ، ناظم امور جمهور ملك عجم ، حارس قوانين كسرى و جم ، مدير دواير دولت ايران زمين ، مدبر صائب راى و آصف نگين ، رفيع الشان خان خانان حضرت لرينك مجلس معالى شان لرينه كشيدهء رشته صدق و ولا لالى تحيات خالصات صداقت انتما و شايستهء پيرايهء نو - عروس مهر و وفا ، جوهر تسليمات صادقات صفوت نما مبلغ و مهدى قلند قدنصكره نقش نگين سويد الرنده بو معنى روشن و هويدا دركه اساطين دين و ملت ، اولان سلاطين با مكنت و خواقين ذى جاه و قدرنك بهترين فعال سعادت مآل و خوبترين اعمال و آمال لرى اعلاء لكلمة الله الملك المتعال اهل كفر و ضلال ايله جهاد و قتال اولوب ما به الافتخار روزگار و مايهء اعتبار دهور و ادوار اولان فتوحات بلند اشتهار ايله نام نامى و اسم ساميلرى نقش جريدهء آثار و ثبت صحيفهء قرون و اعصار اولدوغى معلوم اولى الابصار در . بنابراين سلطان البرين ، خاقان البحرين ، ثانى اسكندر ذى القرنين ، خادم الحرمين الشريفين ، شوكتلو قدرتلو و عظمتلو پادشاهمز اعز الله انصاره و اعوانه و خلد ملكه و سلطانه حضرت لرينك همواره صارفهء همت و الا نهمت لرى اول صرفهء باهر الشرف احراز نه مصروف و عنان عزم و اعتنالرى اول صوب صوابنمايه معطوف اولوب و الد ماجد بهشتى مكان لرى مرحوم و مغفور له سلطان ابراهيم خان البسه الله حلل الرضوان و اسكنه فى فراديس الجنان حضرت لرينك زمان سعادت اقتران لرنده فرق فرنگ بدرنگ دن و نديك « 1 » كفره سنك ممالك مشهوره سندن كريد جزيره سى تسخيره عساكر منصوره كوندريلوب بقاع و صقاعى سراسر پى سپر غزاة ظفر رهبر قلنمغله  وَ أَوْرَثَكُمْ أَرْضَهُمْ وَ دِيارَهُمْ  « 2 » فحو اسنه مظهر و قلاع منيعه سندن حانيه و رسيمو نام ايكى قلعهء معتبر مضبوط و مسخر اولوب متانت و حصانت له\r\n\r\n\r\n","description":"","footnote":"\r\n( 1 ) - يعنى دولت جمهورى ونيز\r\n( 2 ) - سورة الاحزاب 27\r\n","page_name":" 258 ","page_number":290},
  {"content":"\r\n\r\nمعروف و شهير قنديه نام قلعهء دشوارگير و معسورهء كليهء عسيرة التسخير كه طرف شمالنه بحرك اشتمالى و جهات ثلاثه سنه بسيط برتالى اولوب جوانب اربعه سى اشكال انتاج فتح و ظفرده شكل رابع جامع انواع غرايب بدايع نمايش ده كوه البرز و الوند و خارج خندقى قلعه مانند آلات جنگى مرتب طابيه لرايله بند اولوب تيشه كارى نقابان فرهاد پيشه آثارى لغملرايله درون و بيرون خندقنك زير و زمينى عبرت نماى و هم دوربين بر حصار رصين البنيان كه متانت و استحكامى مسموع جهانيان و مناعت و حصانتى ميان عالميان ده كمال شهرت بولمغله مستغنى عن البيان در زمان يسيرده فتح و تسخيرى امكان پذير اولمامغله اول اوان ظفر عنوان تضييق فريق اعدا ايچون مقابلنده بر قلعه بنا و مجاهدان اسلامه مقر و مأوى قلنمغله بر حسب فرمودهء  قاتِلُوا الَّذِينَ يَلُونَكُمْ مِنَ الْكُفَّارِ  « 1 » ليل و نهار حصارى لرايله جنگ و پيكار استمرار اوزره اولوب  وَ إِنَّ جُنْدَنا لَهُمُ الْغالِبُونَ  « 2 » مضمون سعادت نموننه ما صدق اولان عسكر ظفر مقرون نيجه سنده محصور اولان دشمن مغبون مقهور و زبون اولمغله كشف وار درون حصاردن باش چيقار مغه اقتدار لرى اولميوب سرير آراى سرافرازى پادشاهمز ابوالفتوحات و المغازى كه همواره باز بلند پرواز فتح و فيروزى دست آموزى و هميشه خاشاك كفر و اشراك سوختهء تيغ آتشناك عدو سوزى در مقتضاى ناموس سلطنت و جهانبانى و لازمهء همت كشورستانى اوزره بلاد مشركين ده اعلاء كلمهء دين و اجراى احكام شرع مبين ايچون .\r\nبيت\r\n جهان را به تيغ و به نيروى دست * گشاده سراسر بدين سان كه هست \r\nو فقنجه بوسنه روم ايلى سر حد لرينه ملاصق ولايت انكروس و ساير ممالك كفار منحوسه سفر همايون ظفر مأنوسلرى واقع اولمغله اول حصن حصينك فتح و تسخيرى تقديم اهم اقتضا سيله تأخير اولنوب حمدا لله تعالى بر وفق مرام قهر و تدمير اعداى لئام ميسر اولوب هر طرفدن نعم فوز و ظفر ايله اغتنام و هر جهتدن مصالح سفر امرى قرين اختتام اولدقده وابستهء عقدهء تأخير اولان مهم بايسته اتمامه قصد و اهتمام اقتضا ايدوب .\r\n\r\n\r\n","description":"","footnote":"\r\n( 1 ) - سورة التوبة 123\r\n( 2 ) - الصافات 173 .\r\n","page_name":" 259 ","page_number":291},
  {"content":"\r\n\r\nنظم\r\n به هر كار مشكل كه راى آورد * به آسانى آن را به جاى آورد \r\nمضمونى اوزره شاهباز همت كار سازلرينه آماده اولان اول شكار زخم خورده‌يى پنجه‌گير تسخير ايتمكه عزم ظفر جزم همايونلرى مصمم و مبرم اولمغله مقدما ارسال مهمات محاصره ايله بعث اجناده مباشرت اولنوب اول حظيرهء جهاد اولان جزيرهء عديم النظيره خدمت سر عسكرى ايله بو مخلص صافى ضميرى كز عبوره مأمور اولوب .\r\nاسباب قتال و ابطال رجال ايله مالامال هلال پيكر و كوه مثال سفاين ميامن دفاين ايله صوب مقصد ظفر مآله سكان عزيمت إله اولنوب مساعدهء شرطهء توفيق مرسل الرياح ايله جزيرهء مزبوره ساحلنه لنگر انداز قرار و ارتياح اولوب نتيجهء فتحك ترتيب مقدماتنه مبادره و گذران اوان شتادن صكره قلعهء مزبوره عساكر انجم شماره ايله هاله وار محاصره اولنوب هر طرفنده اسباب كار زار و ادوات گيرودار احضار قيلنوب مواضع عديده و مواقع پسنديده ده وضع اولنان قلعه كن و برج افكن طوپلر تتابع ضروب ايله همواره قلع بنياد ناپايدار وجود دشمن و در و ديوار حصارى پر شكن ايدوب هميشه شيران رزم آزماى هنگ آهنگ و جنگاوران پولاد چنگ دانهء تفنگ ايله ارواح خبيثهء كفار لئامى صيد دام مرگ ايتمكله در كار اولوب دشمن هزيمت نصيب دخى .\r\nبيت\r\n چو داند كه تنگ اندر آمد نهيب * به كار آورد رنگ و بند و فريب \r\nمصداقنجه روز شمار ده صرفهء كارلرى اوله جق نار دوزخ دن مستعار آتش بار لقى بازار كارزار ده شعله بار و مدار كار و بارلرى اولان گوناگون حيله ساز لغى سرمايهء جنگ و پيكار ايدوب . شب و روز روى زمين ده نيران قتال معركه افروز اولديغى كبى تحت الارض دخى   إِنَّ زَلْزَلَةَ السَّاعَةِ شَيْءٌ عَظِيمٌ   « 1 » مصداق كريمنه نمونه طرفيندن اتيلان لغملر\r\n ع زمين گشت جنبان تر از آسمان \r\n\r\n\r\n","description":"","footnote":"\r\n( 1 ) - سورة الحج 1 .\r\n","page_name":" 260 ","page_number":292},
  {"content":"\r\n\r\nمبتغاسنجه آفاقه و لوله و ثور زمينه زلزله ويروب عرصهء گير و دار ده در كار اولان بوگونه انواع جنگ و پيكار و اصناف حرب و كارزارك تعبير و تقريرنده السنهء اقلام قاصر و حوصلهء دفاتر فاتر اولوب محصور اولان حصار استوارك حصانت و مناعتله اشتهارى و رصانت و متانت ايله اقطار عالمه انتشارى مشاركت دينيه و مجانست ملت مسيحيه مقتضا سى اوزره جمله ملوك نصارايه  وَ ظَنُّوا أَنَّهُمْ مانِعَتُهُمْ حُصُونُهُمْ  « 1 » مضمون شريفنجه مدار استظهار اولوب اول حصن رصين بودفعه‌دار موحدين و مظهر انوار دين مبين اولمق علائمى نمايان و مستبين اولدقده هر برينك آتشگير درون تيره لرندن نيران غيرت جاهليه فروزان اولوب الكفر ملة واحدة مضمونى اوزره ممالك فرنگستان ده فرمانران اولان جمله صناديد كفار هر برينه استنصار و استنفار و اصرار عناد لرينه استقرار ويروب محصوراولان ملت مدمر و مقهوره هربرى لوازم قلعه دارى ايصالنده بذل مقدور ايدوب پى در پى ارسال اجناد و هر گونه تأييد و تقويت له امداد ايتملريله طرفيندن اشعال نواير حرب و قتال اشتداد و امر محاصره امتداد بولوب غياث الاسلام و المسلمين ، معين الملة و الدين .\r\nنظم\r\n حامى حوزهء مسلمانى * كار او شرع را نگهبانى \r\nشوكتلو و عظمتلو و قدرتلو افنديمز پادشاه روى زمين حضرت لرى تأييد دين مبين و تقويت مجاهدين ايچون درياى حميت جهانبانى لرى جوشش و سطوت كوه تمكين خسروانى لرى جنبش ايدوب بالذات بوغزاى كبرايه عزيمت و پايتخت صاحبقرانى لرندن حركت بيوروب .\r\nنظم\r\n روان شد سوى دشمنان كينه خواه * به نيروى اقبال و عون إله \r\nركاب همايون هلال مثال لرى خدمتنده شتاب ايدن عساكر ستاره حساب ايله ماهچهء رايات نصرت آيات لرى هر روز بر منزلده ظهور و بروز ايدوك فرو شوكت و شمور ايله معبر جزيره اولان ساحل بحره مدانى بر جاى دل فروزه نزول ارزانى بيوروب\r\n\r\n\r\n","description":"","footnote":"\r\n( 1 ) - سورة الحشر 2 .\r\n","page_name":" 261 ","page_number":293},
  {"content":"\r\n\r\nپيرامن دامن قلعهء دشمنه پنجه زن اجتهاد و ناصبان الويهء جهاد اولان اجناد ظفر اعتياد قوللرينه ادامت اعانت و امداد ايله حرض  الْمُؤْمِنِينَ عَلَى الْقِتالِ  « 1 » مبتغاسنجه اجراى مراسم غزايه تحريض و اغرا بيوروب امكان فتح و تسخيرى صورت محال ده نمايان اولان حصار سخت بنيان گردون هماله همت كوه گذار خسروانه لرين حواله بيور مغله صيف و شتاده شناوران درياى هيجا كنار آرام و قراره پا نهاده اولميوب روزان و شبان شيران بيشه‌زار شجاعت و هژبران آجام شهامت اهلاك و اعدام دشمنان لئام دقيقه فوت ايتمتيوب بوگونه دستبرد دليرانه و نبرد مردانه ايله قلعه نشين اولان مشركين زبون پنجهء قهر و تدمير و اول حصار فلك نظيرك فراز قلهء فتحنه بند كند تسخير اولند قده افق توفيق حق دن تباشير صباح الخير تسخيرى نمودار و صداى غيب و تلقين  ادْخُلُوها بِسَلامٍ آمِنِينَ  « 2 » گوش گذار جيوش نصرت شعار اولمغله كفار تبه كار برگشته روزگارك دارو ديارلرى ديدهء اميد لرينه تنگ و تار كورينوب .\r\nبيت\r\n ندانست كان كار دشوار گشت * جهان تيره شد بخت او خوار گشت \r\nمضموننجه اوتاد اعمال حيله بنياد لرينه بسته اولان حبل رجالرى گسسته و تبادر امارات ادبار ايله تدارك چارهء كارده متحير و دم بسته قالوب اول شياطين انسه همجنس لرينك و فرت اعانت و امدادى و كثرت اعداد جنادى سودمند اولمغله ناچار من نجابراسه فقد ربح مضمونى له كاربند اولوب ابقاى مهجهء مورچه مقدار لريچون ضراعت و تذلل و مظهر عفو شهريارى اولمغچون بو مخلص كزه توسل ايدوب سلطان الغزاة و المجاهدين ، مرغم انوف الطغاة و المعاندين ، المؤيد من عند الله المعين ، افندمز پادشاه روى زمين حضرت لرينك ايدى كاسرالاعادى لرينه كليد قلعه‌يى تسليم ايتمك اوزره استيمان ايتمريله عفو و عطاى پادشاهى و مروت و مكارم نامتناهيدن العفوز كوة الظفر مضمونى مرعى و مقرر بيوريلوب جان جهنم مكان لرينه نجات و امان احسان اولنمغله اول گروه مقهور دار الفجور لرينه ذل و خسار ايله رهگذارى ادبار اولوب حين محاصره دن ايكى سنه و بش آى تمامنده آفتاب جهان تاب فتح و ظفر آفاقه ضياگستر اولمغله نادرهء روزگار اولان حصار استوار شوكتلو و شجاعتلو\r\n\r\n\r\n","description":"","footnote":"\r\n( 1 ) - سورة الانفال 65\r\n( 2 ) - الحجر 26\r\n","page_name":" 262 ","page_number":294},
  {"content":"\r\n\r\nو عظمتلو پادشاه مزك مضبوط و مسلم دست اقتدار لرى اولد قد نصكره\r\nمصرع\r\n فتح و نصرت در يمين و فر و شوكت در يسار \r\nتخت عالى بخت جهاندار لرينه توجيه وجههء عزيمت بيورب بوفتح لا نظير وفايق الفتوحك وراى پردهء تقدير دن ظهور و سنوحى بر فحواى  وَ أَمَّا بِنِعْمَةِ رَبِّكَ فَحَدِّثْ  « 1 » موجب تحديث نعم الهى و بر مقتضاى   يَفْرَحُ الْمُؤْمِنُونَ بِنَصْرِ اللَّهِ   « 2 » سبب مسرت نامتناهى اولمغله مابينده منعقد اولان روابط مصالحه و مصافات قويمه و جانبينده محكم و استوار اولان مبانى معاهده و موالات مستديمه‌يه بناء لوازم دوستى و محبت و مراسم الفت و مودت رعايت اولنوب بوفتح جليل الاثر و تسخير ظاهر الظفر تبشيرى ايچون طرف باهر اشرف شهريارى و جانب اشرف تاجدارى لرندن شاه عالى جاه حضرت لرينه نامهء همايون صادر اولمغله اولياى دولت و ناظمان أمور مملكته اصلاح احوال ملك و ملتده لازم و لابد اولان يگانگى و مصادقت و يكجهتى و مخالصت مقتضاسنجه طرف مخلصى دن دخى جناب وكالت مآب و ايالت اياب لرينه مكتوب مودت اسلوب و بشارت مصحوب تحرير اولندى . حضرت خلاق هميشه اعلام شوكت اسلام اقطار و آفاقده دائم الاشراق ايليه جهاد و غزادن منتهاى نيت و قصاراى امنيت كه ظلمتخانهء كفر و ضلالت اولان مقر و مأواى مشركين ده اعلاء كلمهء دين و اجراى شرايع خاتم المرسلين در محض عنايت الهيه دن عامهء اهل اسلامه و كافهء ملل دين سيد الانامه شامله بر عطيهء كامله اولوب بونعم جليله يه شكرانهء ودايع خالق البرايا اولان رعايايى ترفيه و حمايه اولوب بو طرفدن هميشه عجزه و زير دستان رعيتك حمايت و صيانتنده آثار شفقت و مروت جهاندارى برقرار و شرايط دوستى و موافقت رعايت اولنمغله دعايم صلح و صلاح محكم و استوار در مقتضاى مصافات و مصالحه يه مناسب اولان اول جانب دخى منافى شرايط مودت و معاهده وضع و حالتدن مجانب اولمقدر سابقا و لاحقا بصره ده علم افراز عصيان و شقا حسين پاشا و يحيى پاشا سطوت قاهرهء قهر پادشاهيدن اين المفر گويا اول طرفه التجا ايدوب حومهء حمايتده رخصت يافتهء آسايش و امنيت اولد قلرى مسموع در بوامر غير لايق ما بينده ثابت اولان دوستى و مودته ناموافق اولوب مقدما اظهار شقايه مبادرت ايدن حسين پاشانك\r\n\r\n\r\n","description":"","footnote":"\r\n( 1 ) - والضحى 11\r\n( 2 ) - سورة الروم 403\r\n","page_name":" 263 ","page_number":295},
  {"content":"\r\n\r\nوجود بد بود بىتابنى نائرهء دوزخ تاب خشم شهريارى ارادهء اذابه ايدوب اول سرحد و ثغورده جمعيت عسكر منصور اقتضا و ايجاب ايلدكده بو حركتدن منافى صلح و مودت بر حالت ملاحظه اولنمامق مصلحتى ايچون مكاتبه اولندقده شقى مزبوره مساعده و معاونت كه مغاير مصالحه و مخالصت در بر و جهله ارتكاب اولنمز ديو ضمن كتاب مشكين نقابده مراسم مودت بىارتيابه مناسب جواب با صواب اولمشيدى .\r\nالحالة هذه اول طرفه التجا ايدن اشقيا داخل حيطهء و حمايت اولمق اول بد - خصلت لره عين معاونت و مظاهرت اولديعى ظاهر و بو طرفه مخالفت اوزره اولنلره موافقتك شرايط الفت و وداده مخالفتى بين و با هر در بو امر غير مرضى مبادا تكدر سرچشمهء و داده مفضى اوله لايق حال و موافق ذكر مآل بودر كه اول گام زن وادى شفا اولان اشقيايى مضبوط و مقيد والى بغداد اولان و زير مكرم عزتلوو رفعتلو قرنداشمز مصطفى پاشا حضرت لرينه ايصال و تسليم ايتمكله اركان محبت و ودادى مشيد ايليه لرمابينده بومقوله صلاح ذات البينه مباين امر ناملايم واقع اولدقده وكلاى طرفينه مدافعه سيله تقيد لازم اولوب . بو مخلص خير انديشه لايق اولان عمل موافق اعمالى اهمال اولنمدى جناب معالى نصاب لرينك دخى بو بابده تشييد مبانى صلح و صلاح و تأكيد قواعد فوز و فلاحه اهتما ملرى لايق و سزا ايدوكى بىريب و مرادر .\r\nلا يزال مجارى احوال جانبين بر منهج استقامت واقع و درارى امور جمهور طرفين از مطلع خير و سعادت لامع باد برب العباد . « 1 »\r\n\r\n\r\n","description":"","footnote":"\r\n( 1 ) منشآت فريدون بيك ج 2 ص 388 - 384 .\r\n","page_name":" 264 ","page_number":296},
  {"content":"\r\n\r\n\r\nسلطان سليمان ثانى\r\nوى پس از عزل سلطان محمد چهارم بر تخت سلطنت نشست . او كه پسر سلطان ابراهيم خان بود در 15 محرم 1052 / 15 آوريل 1649 متولد شد . آغاز پادشاهى وى مانند ديگر سلاطين دورهء انحطاط عثمانى مصادف بود با سركشيها و تمردات ينى چريان كه به هيچ ضابطه و قرارى پاىبند نبودند و از هيچ كار زشتى خوددارى نمىكردند . به حدى كه سركردگان خويش را به قتل رساندند و خانهء سياوش پاشاى صدر اعظم را در محاصره گرفتند و او را كشتند و زنان و فرزندان وى را به زشترين صورتى به كوچه و بازار كشاندند . دشمنان اروپايى دولت عثمانى ، با استفاده از اين آشوب داخلى ، دست تجاوز بر آوردند . اتريشيها قلاع ارلووليا را گرفتند و موروزينى ونيزى ، هم در دريا هم در سواحل دالماسى و در آلبانى و شبه جزيرهء موره ، ضربات فراوان بر تركان وارد آورد و نوپلى و پاتراس و كورنت و لپانت را از ايشان گرفت .\r\nدر سال بعد ، يعنى در 1688 / 1099 ه ، اتريشيان بر شهرهاى سمندريه و كولومباز و بلگراد دست يافتند و بدين نيز بس نكرده در سال 1689 / 1100 ه شهرهاى نيش و ودين از بلاد سربستان را نيز تصرف كردند .\r\nسلطان سليمان صدر اعظم خود مصطفى پاشا را بر كنار كرد و منصب صدارت عظمى را به مصطفى پاشا پسر محمد پاشا كوپرولو واگذاشت . اين مرد چهارمين فرد از خاندان كوپرولوست كه بر مسند صدارت عظمى نشسته است .\r\nمصطفى پاشا كوپرولو نيز مانند پدر و برادر مردى با كفايت بود . به طورى كه در اندك زمانى دولت به هم ريختهء عثمانى را سر و صورتى بخشيد و از تجاوزات ينى چريان جلوگيرى كرد و به امور و اموال اوقاف ضابطه و نظمى بخشيد و به مسيحيان خاصه به ونيزيهاى ارتدكس آزادى مذهبى داد و در مقابل كاتوليكها از آنان حمايت كرد . در ضمن اين اصلاحات ، به جمع آورى سپاه پرداخت و به كمك اين سپاه شهرهاى نيش و ودين و سمندريه و بلگراد را دوباره متصرف شد ( 1690 م / 1101 ه ) و\r\n\r\n","description":"","footnote":"","page_name":" 265 ","page_number":297},
  {"content":"\r\n\r\nسليم گراى خان را كه از دراز دستى سربستانيها فرارى بود بر مسند حكومت قرم ( شبه جزيرهء كريمه ) نشاند . اما هنگامى كه وزير سرگرم فتوحات بود ، سلطان - سليمان ثانى درگذشت ( 26 رمضان 1102 / 24 ژويه 1691 ) . سليمان پنجاه سال زندگى و سه سال و هشت ماه سلطنت كرد . وى را در مقبرهء جدش سلطان سليمان قانونى به خاك سپردند و برادرش احمد را به نام سلطان احمد ثانى به پادشاهى نشاندند . زيرا سلطان سليمان ثانى را فرزندى نبود .\r\n\r\n","description":"","footnote":"","page_name":" 266 ","page_number":298},
  {"content":"\r\n\r\n\r\nسلطان احمد ثانى\r\nوى پسر سلطان ابراهيم خان است . تولدش روز 6 ذى الحجه سال 1052 مطابق 25 فوريه 1643 ميلادى روى داد . صدارت عظماى دولت عثمانى در آغاز سلطنت وى با مصطفى پاشا كوپرولو بود . ولى اين وزير با كفايت ، چند روزى پس از جلوس سلطان احمد ثانى ، هنگامى كه در ميدان جنگ با اتريشيان سرگرم زد و خورد بود كشته شد ( 24 ذى القعده 1102 / 18 اوت 1691 م ) و تركان شكست خوردند . پس از وى ، على پاشاى عرابه‌چى كه مردى سخت بىكفايت بود صدر اعظم شد .\r\nدر دورهء سلطان احمد ثانى ، دولت عثمانى نه فتح شايانى كرد نه شكست مهمى خورد . جنگهايى كه بين تركان و دشمنان اروپائى آنان روى داد حائز اهميت فراوانى نبود . و مهمتر از همهء اين وقايع تصرف جزيرهء خيوس ( سقز ) بود به دست ونيزيان .\r\nسلطان احمد در 22 جمادى الثانيه 1106 ه / 6 فوريه 1695 درگذشت . مدت عمرش پنجاه و چهار سال بود و دوران سلطنتش چهار سال و هشت ماه . وى را در كنار قبر برادرش سليمان ثانى به خاك سپردند .\r\nچون اثر خاندان كويرولو در تاريخ دولت عثمانى بسيار مهم است ، لازم به نظر مىرسد كه اين جا چند كلمه‌اى بدان اشارت رود . اين خاندان اصلا از مردم ارناؤت يعنى مردم آلبانى هستند كه در آناطولى ، در قصبه‌اى به نام كوپرولى ، متوطن بودند و از اين رو به كوپرولو شهرت يافتند . نخستين كسى كه از ايشان به وزارت رسيد محمد پاشا بود كه ، در سخت‌ترين شرايط ، وزارت عظمى يافت و به وضع نابسامان دولت عثمانى و سلطنت محمد چهارم كه طفلى بيش نبود سر و صورتى بخشيد . ولى دولت عثمانى از كفايت وى چندان بهرمند نشد . زيرا محمد پاشا هفتاد ساله بود كه به صدارت رسيد ( 1067 ه / 1656 م ) و پنج سال بعد درگذشت ( 1072 / 1661 ) . در اواخر روزهاى حياتش ، سلطان محمد چهارم از او پرسيد كه\r\n\r\n","description":"","footnote":"","page_name":" 267 ","page_number":299},
  {"content":"\r\n\r\nبراى جانشينى خود چه كسى را شايسته مىداند . وى فاضل احمد پاشا پسر خود را نام برد . الحق او نيز مانند پدر مردى با كفايت و زيرك و كاردان بود . دوران صدارت وى پانزده سال به طول انجاميد و در چهل و يك سالگى درگذشت ( 24 رمضان 1087 / 3 اكتبر 1676 ) . شايد علت كوتاهى عمر وى اين بوده باشد كه وزير با همه كفايت و درايتش سخت شيفتهء شراب بود . پس از وى دامادش قره مصطفى صدارت يافت . ولى وى كفايت اسلاف خود را نداشت و به همين جهت از كار بر كنار شد و مصطفى پاشا كوپرولو پسر محمد پاشا و برادر فاضل احمد پاشا جانشين وى شد . وى هفت سال به كفايت تمام در مسند صدارت نشست و سرانجام در جنگ با اتريشيان كشته شد .\r\n\r\n","description":"","footnote":"","page_name":" 268 ","page_number":300},
  {"content":"\r\n\r\n\r\nمراجع\r\nاحسن التواريخ تاليف محمد فريد بيك ترجمهء ميرزا على اصفهانى 1332 ه . ق تهران\r\nتاريخ تركيه تاليف سرهنگ دولاموش ترجمهء سعيد نفيسى از انتشارات كميسيون معارف تهران 1316 ه . ش .\r\nحديقة الوزرا ( تركى ) تاليف عثمان زاده تائب احمد ، فريبورگ 1969 م .\r\n\r\n","description":"","footnote":"","page_name":" 269 ","page_number":301},
  {"content":"\r\n . \r\n","description":"","footnote":"","page_name":" 270 ","page_number":302},
  {"content":"\r\n\r\n\r\nنامهء سلطان احمد خان ثانى به شاه سليمان صفوى\r\n الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ لَمْ يَكُنْ لَهُ وَلِيٌّ مِنَ الذُّلِّ وَ كَبِّرْهُ تَكْبِيراً  « 1 »\r\nحمد و سپاس بى حد و قياس اول مالك الملك لا يزال و خداوند متعال جل جلال ذاته عن درك الوهم و الخيال و تعالى كمال صفاته عن وصمة التحول و الانتقال درگاهنه خليق و سزادر كه به حكم  إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ  « 2 » شرافت خلافت اهل رأفت و حصافتى متضمن رفاهيت احوال برايا و مستلزم كرامت مآل دنيا و عقبى و مستوجب نيل قرب حق و زلفى و مصادقت سلاطين دين و موافقت و موالات ملوك عدل آينيى باعث امن و امان بلاد و عباد و سبب ردع و قمع مواد فساد و عناد ايلدى و درر درود نامعدود و غرر غرايب تحيات غير محدود و وفود صلات صلوات متصلة الورود و عقود زواهر تسليمات مشك اندود اول سرور سر خيل انبيا و قافله سالار اصفيا ، صدر گزين كنت نبيا و آدم بين الماء و الطين ، چاربالش نشين مقام  وَ ما أَرْسَلْناكَ إِلَّا رَحْمَةً لِلْعالَمِينَ  « 3 » ، مخاطب خطاب لولاك ، نتيجهء بهيجهء تركيب و امتزاج عناصر و افلاك\r\n محمد سيد الكونين و الثقلين * و الفريقين من عرب و من عجم \r\nصلى الله عليه و سلم تربهء مطهر و روضهء معطر و مرقد منور لرينه شايسته و حقيق دركه سرگشتگان تيه ضلالت و غوايتى سر منزل سعادت معرفت جناب احديته دلالت و هدايت ايلدى و سموط لآلى درود متوالى آن سعادت مآل و صحاب منيع الجناب لرينه نثاراولسون كه هربرى نيّر آسمان صدق و سداد و آفتاب سپهر عدل و داد ، كوه حلم و حيا و كان علم و سنا و حاملان عرش برين شرع مبين و چار اركان مرصوص البنيان بيت معموردين و بر حسب مفهوم صحت موسوم اصحابى كالنجوم ،\r\n\r\n\r\n","description":"","footnote":"\r\n( 1 ) - سورة الاحزاب 111\r\n( 2 ) - المائدة 20\r\n( 3 ) - الانبيا 107\r\n","page_name":" 271 ","page_number":303},
  {"content":"\r\n\r\nناهجان سبيل مستقيم و راهنمايان سنن مستبين و يكه تازان  السَّابِقُونَ السَّابِقُونَ  « 1 » و پيشوايان  أُولئِكَ الْمُقَرَّبُونَ  « 2 » درود حى اولاد اطهار و مهاجرين و انصار و تابعين اخيار لرينه رضوان الله عليهم اجمعين .\r\nو بعد اعلى حضرت سپهر اقتدار عطارد رايت ، خورشيد اشتهار كيوان رفعت ، بهرام رزم برجيس سعادت ، ناهيد بزم هوشنگ فرهنگ ، اردشير سيرت اسكندر آهنگ ، نوشروان معدلت كوه شكوه زمين وقار ، دريا دل كان يسار ، در درج ايالت و كامكارى ، درى برج رفعت و بختيارى ، رونق افزاى ممالك ايران ، صدر آراى مسند كيان ،\r\n ستاره خيل زحل هيبت و سهيل كمين * شهاب رمح و سهاناوك و هلال كمان \r\nبزرگ همت و بلند افسروگاه ، بر آرندهء عز و جاه ، سلالهء دودمان صفويه شاه جم جاه فريدون كلاه ، شاه سليمان بن شاه عباس ، لازالت نيرات اقباله شارقة من افق الاجلال و كواكب مجده بارقة من فلك الاقبال ، مجلس عالى لازال محفوفا بالمكارم و المعالى لرينه غرايب دعوات مستجابهء عنبرية النسمات ، كه ازاهير رياض اخلاصندن نفحات مشك بيز  ادْعُونِي أَسْتَجِبْ لَكُمْ  « 3 » فايح و ساطع و روايع بدايع تحيات مستطابه عبقرية السمات اسارير جبين اختصاصندن لمعات مهر انگيز و اذا حييتم بتحية فحيوا باحسن منها « 4 » لايح و لامع اوله\r\n دعاهايى كه بر لب نا رسيده * نويد فاستجبناها « 5 » شنيده \r\n تحياتى كه بى آن نيست روشن * خروج از عهدهء حيوا باحسن « 6 » \r\nتقديم مراسم اعزاز و تكريم ايله متحف و مهدى قلند قد نصكرهء آيينهء ضمير صاف و مرآت طبع منير مهر اتصاف لرينه كه جلوه‌گاه عرايس ابكار حقايق انوار و دقايق اسرار در مشكوه ضماير ده منوى و مضمر و سراپردهء سرائرده مستور و مخمر اولان صور دلگشاى رازبو و جهله ابراز و جلوه پرداز اولنور كه سرور و الا گهر ، برادر امجد نيكو مخبر ستوده سير مرضى الاثر مز سلطان سليمان خان كساه الله جلابيب الرحمة و الرضوان و ادر عليه شآبيب العفو و الغفران حضرت لرى به حكم خطاب\r\n\r\n\r\n","description":"","footnote":"\r\n( 1 ) - الواقعة 11 / 10\r\n( 2 ) - الواقعة 11 / 10\r\n( 3 ) - سورة المومن 60\r\n( 4 ) - النساء 86\r\n( 5 ) - در قرآن كريم  فَاسْتَجَبْنا لَهُ  ( سورة الانبيا 76 ، 84 ، 88 ، 90 )\r\n( 6 ) - اشاره به آيهء  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها  .\r\n","page_name":" 272 ","page_number":304},
  {"content":"\r\n\r\n ارْجِعِي إِلى رَبِّكِ راضِيَةً مَرْضِيَّةً  « 1 » دعوت كرامت حقى لبيك اجابت ايله تلقى و بودار ناپايداردن جذبات رحمت آمرزگار ايله مدارج انسه صعود و معارج قدسه ترقى و بر مقتضاى  لا يَسْتَأْخِرُونَ ساعَةً وَ لا يَسْتَقْدِمُونَ  « 2 » عزم آرامگاه  عَلَى الْأَرائِكِ مُتَّكِؤُنَ  « 3 » ايدوب و تنگناى مضيق المجال دنياى و شيك الزوال سريع الاضمحلالدن شد حيازيم ارتحال و فسحت سراى وسيع الفضاى رحيب الغناى دار الملك بهجت و بها و نزهتگاه خلود و بقايه انتقال و شاهباز عرش پرواز روح پر فتوح قدس آشيان لرى كنگرهء كاخ تبهج فزون  إِنَّ الْمُتَّقِينَ فِي ظِلالٍ  « 4 » و عيون جانبنه طيران ايلدى  إِنَّا لِلَّهِ وَ إِنَّا إِلَيْهِ راجِعُونَ  « 5 » بر وفق مشيت و تقدير ايزد متعال و عنايت و توفيق مالك الملك ذو الجلال عمت آلائه و توالت بره و نعمائه منشور دولت غرا و احكام عزت قضامزه قلم عنايت ازلى ايله طغراى  تُؤْتِي الْمُلْكَ مَنْ تَشاءُ  « 6 » كشيده اولمغله\r\n سماء نجوم كلما غاب كوكب * بدا كوكب ياوى اليه كواكب \r\nسال اثنين و مايه و الف شهر رمضانى خلالنده\r\n فى ساعة سجدت ليمن سعودها * زهرا لكواكب من خلال مطالع \r\nبر وقت فرخ فال و ساعت سعد اتصال يمن اشتمال ده كمال استحقاق و استيهال ايله على سبيل الاستبداد و الاستقلال تاج و تخت فرخ بخت پادشاهى فرق فرقدسا و قدم ميمنت توأم پر فر و بها مزله مباهى و شرف يافته و ميامن جلوس سعادت مأنوسمزايله نير اقبال برونوال و آفتاب فضل و افضال لوايح و صفايح آمال عالميانه تافته و اسباب رامش و آرامش و ابواب رفاهيت و آسايش كافهء آدميان و عامهء جهانيانه آماده و گشاده اولدى  وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ  « 7 » امر شريفى اوزره بسط جناح رأفت و حسم مواد مخافت و اشاعت مآثر معدلت و اصاغت كوس نصفت و مرحمت و انصاف و رفع ظلم و اجحاف ايله معمور و مغمور و رعايا و لشكر وفور بذل و مراعات ايله محبور و مجبور وجوه دراهم و جباه دنانير و رؤس منابر و صدور مناشير القاب زاهره و اسماء فاخره مزايله محلى و مرشح و مزين و موشح اولوب سلك معالى\r\n\r\n\r\n","description":"","footnote":"\r\n( 1 ) - سورة الفجر 28\r\n( 2 ) - الاعراف 24\r\n( 3 ) - يس 56\r\n( 4 ) - المرسلات 41\r\n( 5 ) - البقرة 156\r\n( 6 ) - آل عمران 26\r\n( 7 ) - سورة الحجر 88\r\n","page_name":" 273 ","page_number":305},
  {"content":"\r\n\r\nدر ردولت عالى ايله منظوم و صحيفهء كامرانى ارقام فضل ربانى ايله مرقوم و لب پر خنده و ايام خجسته انجام مز فرخنده ايكن عزت نصاب كلبعلى بيك قاجار زيد مجده وساطتى له برادر مرحوم و مغفوره مبعوث نگاشتهء كلك گوهر نثار و خامهء مشكبار غرايب نگار دبيران عطارد قلم سحر آثار و رقم زدهء يراعهء بديع البراعهء منشيان بلاغت شعار نادره كار اولان فصوص جواهر بلاغت سحبانى و نصوص زواهر فصاحت حسانى ، مطلع السعدين مهر و و داد و مجمع البحرين موافقت و اتحاد ،\r\n فهرست صحايف براعت * سرمايهء فوز و شادمانى \r\n انموذج كارگاه مانى * سرمايهء فوز و شادمانى \r\nاعنى كتاب مستطاب و مفاوضهء عنبرين نقاب كه آيينهء  إِنَّ هذا لَشَيْءٌ عُجابٌ  « 1 » در درة التاج تارك شهور و اعوام و واسطة العقد تقاصير ليالى و ايام اولان بر وقت فيروز فرخنده فرجام و روز سعادت افروز خجسته انجام ده .\r\n به روزى كه نيك اخترى يار بود * نمودار دولت به ديدار بود \r\nشرف وصوله مقرون و ورود بهجت نموندن صنوف ارتياح و سرور و الوف ابتهاج و حبور موقع حصوله موصول اولوب و جنات صفحاتى نقوش جاذب النفوس يارى ايله متوسم و جنات و روضاتى ارجاسندن ارايح هوادارى متنسم . عيون عبارات انيقه سندن ماء الحيات صداقت روان و وجوه استعارات رشيقه سندن اشعهء انوار موافقت لامع و درخشان . مضامين دلنشين وفا اشتمال و معانى رنگين صفا مآلنه توجيه بال ايله توجه و اقبال اولنوب مساق الفاظ وفاق اتساق و نظام كلام شوق انجامى جناب و الا منقبت لرينك خلوص عقيدت و صدق نيت و صفاى طويت و كمال رويت لرينه دال اولمغله مورد كريمى مزيد تعظيم و تبجيل و مقدم جميلى وفور ترحيب و تأهيل ايله مقابله اولندى اول نامهء نامور و صحيفهء مهر پرور سراپار قوم صدق و صفا ايله پيراسته و رسوم مهر و وفا ايله آراسته و قلم اخلاص ايله املا و تسطير و رقم اختصاص ايله تحرير و تصدير اولنوب تضاعيف سطور ساطع النورنده اساس ممتنع الاندراس مؤالفت و استيناس دستيارى معماران  الْعَهْدَ كانَ مَسْؤُلًا  « 2 » همت بلند شاهانه كبى راسى و راسخ و قدر ارجمند پادشاهانه كبى سامى و شامخ و سمو و ارتقا و علو ارتفاع ده قلهء سماك و قبهء افلاكه مماس اولديفى مقياس حواس ايله معلوم دراكه مقادير شناس\r\n\r\n\r\n","description":"","footnote":"\r\n( 1 ) - سورهء ص 5\r\n( 2 ) - سورة الاسرى 34\r\n","page_name":" 274 ","page_number":306},
  {"content":"\r\n\r\nاولمغله  وَ الَّذِينَ آمَنُوا أَشَدُّ حُبًّا لِلَّهِ  « 1 » مؤكد مبانى الحب لله اولدى هر چند كه بر مقتضاى فطرت اصلى طباع سليمهء معشر بشرده على الاختلاف المشارب و المآرب و افتراق آلاراء و المذاهب پيوسته جوالب خير و شر مرغوب و مرعوب و توقع نفع و ضر محبوب و مرهوب ايدوكى بداهت عقل ايله معلوم و مقرر اولوب  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  « 2 » منع و دفع تقاطع و تباين و تحاسد و تضاغن و حض و حث تساعد و تناصر و تعاضد و تظاهر ايدر تحريك بواعث محاسنت و مجاملت و تهييج دواعى مخالفت و مواصلتده بشارت  إِنْ أَحْسَنْتُمْ أَحْسَنْتُمْ لِأَنْفُسِكُمْ  « 3 » ضامن و وافى و ردع مواد مخاشنت و محاملت و رفع اسباب مخالفت و مصاولتده اشارت  وَ لا تَجْعَلْ فِي قُلُوبِنا غِلًّا لِلَّذِينَ آمَنُوا  « 4 » ناصح كافى در لاجرم بر فحواى الولد الحر يقتدى بآبائه الغر تقبل سيرت حميدهء ملوك پيشين نصفت آيين و تأسى و اقتداى سنت پسنديدهء سلاطين معدلت گزين پيشنهاد خاطر خطير و جايگير ضمير صلاح سمير مزاولمغين . ان العهود لدى اهل النهى ذمم . الحب يتوارث مقتضا سنجه همواره دواعى همت عاليه و نيت صافيه بونك اوزرينه مفطور و مقصور در كه آبا و اجداد كرام و اسلاف انجاد عظام مزطيب الله بنسايم القدس ارواحهم حضراتندن منتقل و موروث و آثار خير و صلاح و انوار نجاح و فلاحى صحايف روزگار و صفايح ليل و نهاره منثور و مبثوث اولان ساحهء گردون مساحهء قصر شامخ العماد تحاب و تواد و باطهء مبسوط الراحهء نزهت سراى فسيح الفضاى توافق و اتحاد كه منبت گل و ريحان امن و امان و سنبل و ضيران دعت و اطمينان و مهب نسيم عنبر شميم حسن العهد من الايمان و منبع تسنيم مخلد النعيم  هَلْ جَزاءُ الْإِحْسانِ إِلَّا الْإِحْسانُ  « 5 » در خس و خار انكاء و انكار و اقذا و اقذار وحشت و نفاردن مصون و دبور ادبار و نكباء شنان و شنار و مثار اعصار و ازار و اكداردن مأمون اولوب المؤمنون كالبنيان يشد بعضهم بعضا بىمناوات و بغضا ريشهء انديشهء مراعات عهود قديمه و حسن جوار طرفيندن زمين دل بىغل ده استوار و تذكر تحالف و تعارف ارواح تناكر و تخالف اشباحى ازاله و تباين اشخاص توافق اخلاصه استحاله ايدوب صيت موافقت و موالات جانبين اذاعت و\r\n\r\n\r\n","description":"","footnote":"\r\n( 1 ) - البقرة 65\r\n( 2 ) - البقرة 103\r\n( 3 ) - الاسرى 7\r\n( 4 ) - الحشر 10\r\n( 5 ) - سورة الرحمن 60\r\n","page_name":" 275 ","page_number":307},
  {"content":"\r\n\r\nانتشار و ذكر مؤالفت و مؤاخات طرفين اشاعت و اشتهار بولوب\r\n گرد و همجنس از سر يارى به هم يكدل شوند * بر عدو بندند راه كين چو درهاى دو لخت \r\nنيروى بازوى بخت ايله ابواب مخاونت و مهادنت مفتوح و منهل مصافات و معاهدت مورود و اعادى ملك و ملته طريق معادات و مجاهرت و مسلك مناوات و مكاشرت مسدود اوله فلهذا مادام كه حيطهء ضبط وكلايت ملازمان عتبهء عليهء منيع الاركان و حوزهء حفظ و رعايت حاميان سلطنت سنيهء رفيع الشان مزده اولان ممالك محمية الجوانبة مجاور و ملاصق بولنان حدود و تخوم معدلت رسومك حفظ و حراستنه مأمور و موسوم اولان مرزبانان مرزبوم تزاحم و تصادم سرحد نشينانهء مودى اولور امر و تعرض و تعديه تصدى ايتميه لر و كوارث حوادث و صوارف مخاوف روزگاردن ظل عوارف عواطف و زوارف عوارف خسروانى مزده آرميده اولان ضعفاى ستمديدهء رنجيده و رميده و افراد آفريده دن بر فرد مستمندك پاى آسايشنه خار زار خليده اوله حق اسباب اتعاب و احتقاب اوزار عقاب و موجبات رنجش و عتابدن دست كشيده اولوب ايقاظ نوايم نوائب و فتن و ايقاد نواير بلوى و محن و اثارهء سوائر شحنا و احن و استجلاب ملمات زمن اولور جنبشدن دامن چيده اوله لر مخالف سوابق عهد و پيمان و مغاير سوالف ميثاق و امان گماشتگان ثغور و ولاة و حفظهء سرحد منصور دخى تنازع و تصارع سمتنه تبادر و تسارع ايتميوب . نبنى و نفعل مثل ما فعلوا . اقتفاء سيرت حميده و انتهاج سنن پسنديدهء اسلاف گزيده ايله همواره مهب اتحاد جانبيندن نسيم آرامش چمنزار احوال و مزارع آماله وزيده و رعاة و رعيت مهد راحت ده غنوده و كهتر و مهتر بستر استنامتده فراغ بال و رفاه حال ايله آسوده اوله دست قدرت مالك عنان كامرانى و پاى به نيت در ركاب زندگانى اولد قجه مرا يريگانگى و اتحاد و اواحر وثوق و اعتماد بر وجهله مبرم و محكم دركه كرور دهور و مرور قرون و عصور ايله خلل پذير اولميه و طرفيندن وسايل و ذرايع دوستى متوالى و متتابع اولوب حجاج و زوار و ابناء سبيل و سفار و ارباب معاملت و تجارك ذهاب و ايابنده حارسان ثغور و ولاة و امرا و مستوفيان و امناى سر حد منصوردن بر فرد مداخله ايتميه لر و هميشه بوقاعده مستقر اولوب تمهيد و تأكيده مقرون و تزلزل و اهمال و نقضدن مصون اوله و راى ملك آرا لرينه مستور اولميه كه اگر چه مقتضاى حال فيل و فضل يزدانى و عنايت و توفيق ربانيه ايله سرير ملك\r\n\r\n","description":"","footnote":"","page_name":" 276 ","page_number":308},
  {"content":"\r\n\r\nجهانبانى و اورنگ سلطنت و كامرانى يه جلوس همايونمزك و قوعنى اشعار و شرط فرط اتحاد و اساس صفاى اعتقاد مستقر و مستمر ايدوكنى ! خبار ايچون جوابنامهء مشكين نقاب لرى خواص مقربان درگاه دولت پناه مزك بريسيله ارسال و ايصال اولنمغى مقتضى و مستدعى ايدى لكن هنگام استيناف اهبة و عتاد و استعداد اسباب غزو جهاد و اثناى نهضت رايات نصرت اثر و اهتزاز اعلام ظفر پيكره مصادفه ايتمكله ان شاء الله الاعّز امداد يمن و بشر و اعداد فتح و نصر قرين عسكر اسلام و رفيق اعلام انصار شريعت مطهرهء حضرت سيد الانام عليه الصلاة و السلام اولوب عروق اعداى شر آيين كه اخلاط فاسدهء كفر و كين ايله ممتلى در حسام سربازان حومهء هيجا و سر پنجهء دشمن شكن شرزه شيران غابهء و غا منقطع و ظلام شرك طواغيت اشرار بريق و لمعان قواضب قواطع غزاة موحدين ايله منقشع اولمق حول و قوهء منتقم و قهار ذى الطول ايله موافق تقدير و مقارن تسهيل و تيسير اولدقده نويد فتح و ظفر ايله تبشير مساعى شريفه قلنمق امنيه سيله مخدرهء بديع الجمال مطلوب تتق تأخير ده متوارى و محجوب اولوب هنگام حصول مرامه تعليق اولندى جناب خلت مآب شاهانه دن مأمول دركه اجور موفورهء غزاده مساهم حظوظ اولوب اول بلاد سداد بنياد ده طريق هدايت رفيق حقده كوشش و اجتهاد ايدن مشايخ و عباد علايق كونيه‌دن بخرد ؟ ؟ ؟ و آزاد و اولان افراد صلحا و زهاد و خلوت گزينان مبارك دم و پاك اعتقاد دن حماة بيضهء شريعت غرا و حفظهء ملت حنيفهء بيضا و غزاة منشورة الاعلام اسلامه ادعيهء خيريه استجلاب بيوريله سفير حاضر جواب كه مستجمع اطراف حسن ادا و مستمسك لطف آداب در احراز شرف وصول بارگاه فلك اشتباه و اعزاز مثول پيشگاه معلى دستگاه ملوكانه مزله مشرف و موقر و پرتو توجه و التفات شاهانه و اشعهء لمعات آفتاب عالمتاب نوازش پادشاهانه مزه مظهر اولوب وظايف خدمت سفارت و لوازم آداب رسالتى ادا ايله فرق حالى اسبال اذيال ظلال الطاف و اعطاف ايله قمهء سها و عقد ثريا يه همسر و دوش امالى تشريف خلعت حسن اجازت ايله منكب جوزايه همبر قلنوب عود و انصرافه مأذون و مخير قلندى .\r\nباقى نير اقبال از مشرق دولت لا يزال تابان باد « 1 »\r\n\r\n\r\n","description":"","footnote":"\r\n( 1 ) منشآت فريدون بيك ج 2 ص 519 - 515\r\n","page_name":" 277 ","page_number":309},
  {"content":"\r\n\r\n\r\nنامهء شاه سليمان به حسين پاشا صدر اعظم عثمانى « 1 »\r\nجناب و الا نصاب جلالت اكتساب ، وزارت و جلالت مآب ، شوكت و شهامت اياب ، ابهت و نصفت مناب ، عالى جاه زبدهء امراى صاحب مكان ، وزير ارسطو تدبير آصف نشان ، مقنن قوانين الاياله ، باسط بساط البسالة ، كشاف غوامض الامور بالتدابير الثاقبة ، حلال معاقد المهام بالاراء الصائبه ، معتمد الدولة العلية العالية السلطانية ، عضد السلطنة البهية الجلية العثمانية ، صدر باهر القدر مكرم ، سردار صاحب اقتدار مفخم ، حسين پاشاى وزير اعظم زاد الله تعالى مدارج اجلاله و دوام ايام اقباله به اقسام تكريمات مرحمت آيات شاهانه و انواع تبجيلات ملاطفت سمات پادشاهانه مخصوص و كامياب انتظام مهام شوكت و شهامت و بالغ نصاب نصيب سعادت بىنهايت بوده اعالى همت بحر مثال و اقاصى نيت خورشيد تمثال را به حضرت سرابستان اقبال و نضرت گلستان عز و جلال آن عماد دولت عظماى خسرو صاحب اجلال مصروف شناسد .\r\nبعدها بر ضمير عقيدت تخمير خفى و ستير نماند كه رسيلهء اخلاص وسيله كه رقم زدهء كلك مخالصت مقال و در اين ايام سعادت فرجام به آستان گردون سان ارسال شده بود كوكب نور افشان و نظر بىنظير اكسير نشان بر آن تأييد شرحى كه در باب توقع دفع و رفع اضداد و معاندان و بسط بساط امن و امان و اراحه و اطمينان خلق جهان زيان زد خامهء صدق و صفا گرديده بود ، داناى اسرار درون داناست كه از افتتاح ظهور صباح دولت با ارتياح همواره مفهوم ان اريد الا الاصلاح را پيشنهاد نهاد بيضا ضيا ساخته شكر گزارى آلاى والاى نامتناهى و طراوت افزايى گلزار دين و دولت دوران عدت شاهى را به قلع و قمع خار اضرار اشرار فجار منوط\r\n\r\n\r\n","description":"","footnote":"\r\n( 1 ) - عنوان نامه در سند : پادشاه عجمدن دولتلو سعادتلو وزير اعظم حضرت لرينه كلان مكتوبك صورتيدر .\r\n","page_name":" 278 ","page_number":310},
  {"content":"\r\n\r\nو مربوط و اين معنى را الزم لوازم بلندى پايهء اجلال و افزونى مراتب جاه و جلال شناخته‌ايم و الحمد لله كه پيوسته كام مرام همگنان لذت ياب شهد اثمار اين شيوهء خيريت آثار است .\r\nمحرم بارگاه عالى خديو بلند مقام ، امير الامراء العظام ، كبير الكبراء الفخام ، ذو المجد و الاحترام ، حاجى محمد پاشا كه به خدمت حجابت اين سدهء سدره منزلت سرافراز و به ايصال نامهء الفت طراز لازم الاعزاز اعلى حضرت سپهر منزلت سكندرشان ، جمشيد حشمت دارا درايت سليمان نشان ، معين اسلام و اسلاميان ، ظل ظليل رحيم رحمن ممتاز شده بود به سعادت تلثيم بساط لازم الانبساط خسروانه فايز گرديده تقديم لوازم و مراسم خدمت مزبور را به اعلى مراقى استحسان رسانيد و جواهر زواهر سخنان زبانى را بر طبق تقرير دلپذير نهاد و از فيضان بر و امتنان قاآنى شادكام و حسب المأمول به اذن مراجعت و رخصت معاودت به آن صوب شرف ادب مقضى المرام شده به آن جانب سعادت جالب شتافت . آن دستور عقيدت مأثور ، به دستورى كه در اخلاص نامهء مربور مسطور شده ، در دفع فساد اضداد و اصحاب شور و شين و استحكام مبانى الفت بىزوال جانبين و فراغ بال مستظلان شادروان اجلال طرفين سعى موفور به ظهور رسانيده مدام مكنونات بال و مآرب و آمال را به معرض اعلام رساند كه به توجه خديوانه قرين انجام گردد .\r\nايام وزارت و ايالت و اقبال لا يزال باد . « 1 »\r\n\r\n\r\n","description":"","footnote":"\r\n( 1 ) سند شمارهء 313 انجمن تاريخ ايران\r\n","page_name":" 279 ","page_number":311},
  {"content":"\r\n\r\n\r\nنامهء محمد طاهر قزوينى صدر اعظم ايران به حسين پاشا صدر اعظم عثمانى « 1 »\r\nكمالا للوزارة و الايالة و الشوكة و الجلالة و البسالة و الاقبال حسين پاشاى وزير اعظم « 2 »\r\nشرفنامه مؤالفت شمامه و ريختهء خامهء موافقت رسامه ، عالى حضرت معلى منزلت مزكى طينت مشترى فطرت عطارد فطنت ، وزارت و ايالت و اقبال پناه ، ابهت و بسالت و اجلال دستگاه ، شهامت و جلالت و شوكت انتباه ، عالى جاه دستور بىنظير مملكت آرا ، مشير صائب تدبير عقده گشا ، سردار كافى راى كفايت انديش ، سپهدار فرخ لواى درايت كيش ، افخم امراى عالىشان ، اكرم وزراى رفيع مكان ، عضد الخلافة المستيين ، عماد الدولة و الدين ، معتمد الدوله العلية الخاقانية ، ركن السلطنته البهيتة السلطانية ، رافع الوية النصرة با عالى الهم ، خصه الله بلطفه الاتم كه در جد اول خيريت مسطور سطورش ماء معين تودد و مؤانست در سيلان و از بياض جنت رياض بيضا نورش گلهاى رنگين صداقت و رياحين دلنشين و دو الفت شكفته و خندان بود به هزاران زيب و بها عطر بيز محفل مودت و ولا و عنبر ريز انجمن صدق و صفا و در رغرر كلمات دوستى علامات و جواهر زواهر نكات و عبارات سحبانى سماتش كه انوار استقرار عهد و ميثاق سلاطين عدل آيين جانبين از آن در لمعان و آثار حسن وفاق و اتفاق خواقين صاحب تمكين طرفين در آن چون آب گوهر ظاهر و نمايان بود شاهد محبت را آويزهء گوش هوش و زينت افزاى برو دوش گرديده جناب رفيع قباب ايالت و شوكت پناه حشمت و جلالت دستگاه ، امير الامراء العظام ، كبير الكبراء الفخام ، فائز طواف بيت الحرام ، محمد پاشا حامل آن درج مصادقت\r\n\r\n\r\n","description":"","footnote":"\r\n( 1 ) - عنوان نامه در سند : « دولتلو سعادتلو وزير اعظم حضرت لرينه شاه عجمك عماد الدوله سى محمد طاهردن كلان مكتوبك صورتيدر . »\r\n( 2 ) - احتراما نام وى در بالاى نامه آمده و جايش على القاعده بين دو قلاب است كه در متن با شمارهء 2 نشان داده شده .\r\n","page_name":" 280 ","page_number":312},
  {"content":"\r\n\r\nو التيام را كه ادب آموز رموز سفارت و زبان دانى و آداب دان قواعد حجابت و نيكو بيانى و گزيدهء ارباب هوش و فرهنگ و ستودهء اصحاب دانش و فرهنگ است ، به وساطت اين خير انديش ، سعادت اندوزى تقبيل پايهء سرير آسمان نظير خسروانى و گزارش نامهء نامى عطوفت عنوان و تحف و هداياى مودت نشان اعلى حضرت سكندر منزلت سليمان شاه ، سلطان سلاطين جهان ، خاقان خواقين زمان ، ثانى اسكندر ذى القرنين ، خادم الحرمين المحترمين ، ظل ظليل حضرت إله ، پادشاه فلك بارگاه اسلام پناه ، در آن حضرت روزى گرديده به املح بيان و افصح لسان اداى سخنان زبانى را كه در باب سليمان شقاوت نشان و سفارش اهالى ضياع و بلدان و دفع سركشان و بدكيشان به سخندانى مومى اليه مفوض بود رتبهء گزارشگرى و از حصول هر گونه مرام و فوز اقسام مطالب و مهام بهره‌ورى يافته به رهنمونى اقبال اذن انصراف به آن سمت شرف مآل حاصل نمود . چون بهين اثمار شاخسار زندگانى بذل جهد در تحصيل رفاه احوال عباد و امنيت امصار و بلاد است ، چنانچه اين صادق الفؤاد ازين طرف قرين الشرف دامن اجتهاد در اين مواد ميمنت مفاد بر ميان استوار ساخته در اشتداد بنيان معاهده و پيمان به جان و جنان مىكوشد ، بر آن وزير ارسطو نظير كه باعث رفاه و اطمينان صغير و كبير و واسطهء امن و امان عالميان‌اند اهتمام در چنين امر سعادت توأمان به دستور معتاد گزيده و شايان مىنمايد . يقين كه در لوازم نيكو كردارى خوددارى نفرموده همواره انهاى مهمات جديد و تعداد مقاصد راى سديد را واسطهء اشتداد عقد اتحاد خواهند نمود .\r\nمدام گشاد معاقد امور جهان الى يوم التناد بستهء انامل فياض باد . « 1 »\r\n\r\n\r\n","description":"","footnote":"\r\n( 1 ) سند شمارهء 312 انجمن تاريخ ايران\r\n","page_name":" 281 ","page_number":313},
  {"content":"\r\n\r\n\r\nنامهء شاه سليمان به پادشاه اسپانيا\r\n( جلالا للسلطنة و الابهة و الحشمة و البسالة و الشوكة و الشهامة و الغرو الامتنان كارلوس پادشاه ) « 1 »\r\nعالى حضرت سامى رتبت ، سلطنت و جلالت پناه ، شوكت و ابهت دستگاه ، بسالت و نصفت انتباه ، حشمت و شهامت استناه ، متمكن مسند حكمرانى ، متكى و سادهء فرمانروايى ، عمدهء سلاطين صاحب نگين مسيحيه ، زبدهء خواقين با عز و تمكين عبسويه ، فرازندهء افسر نامدارى ، برازندهء تخت كامكارى ، پادشاه و الا جاه بلند بارگاه « 2 » را بعد از تبليغ لوازم مصادقت و و داد قديمى و تمهيد مراسم مؤالفت و اتحاد موروثى ، مكشوف راى ملك آرامى گرداند كه نامهء مودت ختامه كه درين وقت مشتمل بر تأسيس مبانى دوستى قديم ارسال داشته بودند ، در وقتى كه ابواب كامرانى بر چهرهء آمال و امانى باز بود ، وارد گرديده و موجب تشييد مبانى دوستى و ولا گرديد . شرحى كه در باب شراكت عشور هرموز و كسر رسد سنوات متعلقه به سر كار آن سلطنت و جلالت پناه نوشته شده بود ، در مرآت اطلاع صورت انطباع و حصول يافت . بر ضمير منير صداقت تخمير مخفى و ستير نخواهد بود كه معتمدان و كاركنان سنوات قبل از جلوس ميمنت مأنوس بر اورنگ سلطنت و مسند عدالت و جلالت هر ساله از طرفين قطع و فصل امر مزبور نموده‌اند و از تاريخى كه وسادهء فرمانفرمايى از فرجلوس نواب همايون ما زيب و زينت يافته ، با آن كه در فرمان واجب الاذعان نواب گيتى ستان فردوس مكان ، جد بزرگوارم شاه عباس ماضى ، اعلى الله فى الخلد مقامه ، در طى شروطى كه فرموده‌اند قيد است كه پيوسته ايلچى بزرگ يا كوچك از طرف قرين الشرف در دربار و الا بوده باشد و نبوده اين معنى را منظور نظر كيميا\r\n\r\n\r\n","description":"","footnote":"\r\n( 1 ) -  Carlos \r\n( 2 ) - نام وى احتراما در صدرنامه آمده . جايش به شمارهء 2 در متن معين شده .\r\n","page_name":" 282 ","page_number":314},
  {"content":"\r\n\r\nاثر نداشته آنچه لازمهء رعايت دوستى و يك جهتى بوده به عمل آمده درين وقت نيز رقم اشرف كه رسد مقرر ايشان را بلاقصور وصول سازند مشتمل بر تأكيد صادر گرديد و با آن كه مقرر است كه كپيتان و وكلاى سركار عالى اموال ساير تجار را در آمدن و رفتن داخل اموال خود ننمايند و هر ساله جماعت مزبوره اموال جمعى كثير از تجار را در آمدن و رفتن داخل اموال خود نموده گذرانيده و ازين رهگذر مبلغهاى كلى انتفاع يافته‌اند ، بنا بر رعايت يكتا دلى ، درين باب نيز مضايقه و از اجناس ايشان نيز راهدارى كه مبلغهاى كلى مىشود بازيافت نشده و اگر وكلاى آن جناب ، بنا بر مطالب و اغراض خود ، و به علت مناقشه كه ضابطان در باب اين كه اموال تجار را داخل مال خود مىنمايند نموده‌اند به مسامع جلال رسانيده باشند كه ضابطان حال بنادر زياده از آنچه به وكلاى عالى و اصل ساخته‌اند جهت سركار خاصهء شريفه ضبط نموده‌اند جهت زيادتى و اختلاف اين است كه وجوه عشور و ساير وجوهات كل بنادر عباسى و گنگ و نخيلو و عسلو و ريشهر و خارگ و ساير بنادر فارس كه هر يك در سنوات ضابط على حده داشته‌اند الحال به ضبط ضابط مزبور مقرر است و شركت وكلاى آن سركار عالى مقدار در بندرعباس و توابع آن است نه در ساير بنادر و در طيارات و كپر و مال و جهات و عملات و خروج نيز ايشان را شراكتى نيست نه آن كه در رسد سركار و الا حيف و ميلى شده باشد و اگر حيف و ميلى شده باشد وكلاى سركار عالى نموده خواهند بود .\r\nپيوسته فاتح ابواب يگانگى و يكجهتى بوده به موجب شروط مقرره مقرر دارند كه ايلچى بزرگ يا كوچك آمده در درگاه فلك پيشگاه باشد و مكنونات خاطر و مرغوبات ضمير را به موقف ابلاغ و اعلام رسانند كه كاركنان دولت و الا به انجام آن مأمور گردند . « 1 »\r\n\r\n\r\n","description":"","footnote":"\r\n( 1 ) مجلهء بررسيهاى تاريخى سال 3 ش 4 .\r\n","page_name":" 283 ","page_number":315},
  {"content":"\r\n\r\n\r\nنامهء شاه سليمان صفوى به پادشاه روسيه\r\nجلالا للسلطنة و الابهة و الحشمة و البسالة و الشوكة و الشهامة و العز و الامتنان پادشاه كل روس )\r\nشرايط صفوف تبجيل و لطايف فنون تكريم كه مذكر قواعد و داد قديم و مشيد قوانين اتحاد قويم تواند بود ، به حضور بهجت نشان عالى حضرت سامى رتبت ، سلطنت و جلالت پناه ، شوكت و ابهت دستگاه ، بسالت و نصفت انتباه ، حشمت و شهامت اكتناه ، متمكن مسند حكمرانى ، متكى و سادهء فرمانروايى ، عمدهء سلاطين صاحب نگين عيسويه ، زبدهء خواقين با عز و تمكين مسيحيه ، فرازندهء افسر نامدارى ، برازندهء تخت كامكارى ، پادشاه و الا جاه بلند بارگاه ابلاغ و اهدا داشته همگى همت بلند به اعتلاى مدارج اقبال آن مكين مسند عز و جلال مصروف و معطوف است .\r\nبعدها مكشوف راى موالات اقتضا مىدارد كه درين ايام فرخنده فرجام ، رفعت پناه ، زبدة الاشباه ، خواجه قوكاس كلانتر ارامنهء جولاه دار السلطنهء اصفهان به عرض بار يافتگان سرادق جاه و جلال رسانيد كه قبل از اين ، فانوس برادر او كه اصل اموال مومى اليه فى ما بين او و زبدة الاقران مشار اليه مشترك و مبلغى نيز على حده جهت سودا و معامله از كلانتر مذكور گرفته بوده در ممالك آن صاحب اقبال به امر تجارت اشتغال داشته و بدرود جهان گذران نموده اموال او در بلاد مزبوره نزد مردم آن محال مانده است و رفعت پناه مومى اليه درين وقت با غم و بيدروس را به وكالت خويش تعيين و جهت تحصيل اموال مزبوره به بلاد آن صداقت آيين ارسال نموده . از آن جا كه بناى و ولا از ديرباز فى ما بين آن خانواده عز و علا و اين دودهء ستودهء عظمت و اعتلا پا بر جاست ، شايستهء طريق و داد قويم قديم چنان مىنمايد كه وكلاى آن سركار به مضمون عهد نامجاتى كه قبل از اين و درين اوان فى ما بين اين دو خاندان عظيم الشان انتظام پذير سلك تحرير گشته مفاد آن الى الان در ممالك فسيح المسالك نواب همايون ما متداول است مأمور گردند كه\r\n\r\n","description":"","footnote":"","page_name":" 284 ","page_number":316},
  {"content":"\r\n\r\nاموال و مخلفات فانوس مشار اليه را از نقد و جنس به موجب دفتر و تفاصيل آن و نوشتجات او هر گاه تا حال نزد او ديك و آقا پيرى ولدان فانوس مومى اليه فرستاده نشده باشد در هر جا و نزد هر كس كه باشد گرفته به هر يك از باغم و بيدروس مذكوران كه وارد آن حدود شده باشد وكيل و برادر زادگان مذكوران كلانتر قوكاس دهند و قبض بازيافت و ايشان را از هر راه كه خواهند روانهء اين جانب و دفتر و نوشتجات مذكوره را به ايشان نداده مهر و با قبض مزبور مصحوب معتمدى نزد كپيتان آن عالى مكان كه در دار السلطنهء اصفهان مىباشد ارسال نمايند كه درين صورت تسليم و موافق قوانين شرع مبين از قرار نوشتجات مزبوره فى ما بين ايشان تقسيم شود و پيوسته به اعلان مكنونات خاطر و الا و اظهار مرغوبات ضمير دوستى انتها سلسله جنبان محبت و ولا مىبوده باشند . « 1 »\r\n\r\n\r\n","description":"","footnote":"\r\n( 1 ) مجلهء بررسيهاى تاريخى سال 3 ش 4 ص 88\r\n","page_name":" 285 ","page_number":317},
  {"content":"\r\n\r\n\r\nمحمد اكبر فرزند اورنگ زيب\r\nاورنگ زيب پادشاه گوركانى هند كه خود در جوانى ، در آرزوى سلطنت سر به شورش برداشته و پدر را به زندان افكنده و برادران را به دست جلاد سپرده بود ، در هنگام پيرى گرفتار شورش و عصيان فرزندان خويش شد . وى چهار فرزند از بطن دل رس بيگم داشت و سه فرزند از بطن رحمة النسا خانم .\r\nدل رس بيگم دختر صمصام شهنواز خان صفوى بود . صفوى از آن جهت كه نسبش به رستم ميرزا نوهء شاه طهماسب مىرسيد كه از ترس جان در زمان شاه اسماعيل ثانى حكومت قندهار را رها كرد و به هند پناه برد . فرزندان دل رس بيگم به ترتيب دو دختر بودند به نام زيب النساء و زينت النساء و دو پسر كه ارشد محمد اعظم نام داشت و دومين محمد اكبر . زيب النسا بيگم در سال 1048 به دنيا آمده و او كه طبعى حساس و توانا داشته شعر خوب مىگفته و در شعر مخفى تخلص مىكرده است و در سال 1114 فوت كرده است و ديوان وى به چاپ رسيده .\r\nرحمة النسا خانم زن ديگر اورنگ زيب از طايفهء راجپوت بوده و از اورنگ زيب سه فرزند داشته : دخترى به نام بدر النساء و دو پسر يكى به نام محمد معظم ملقب به شاه عالم و پسر ديگرى به نام محمد سلطان . بعد از مرگ اورنگ زيب ، محمد اعظم خود را پادشاه خواند ولى مغلوب شده به قتل رسيد و همين محمد معظم به نام شاه عالم پادشاه شد و دوران سلطنتش از 1707 تا 1712 ادامه يافت .\r\nمحمد اكبر پسر دوم و فرزند چهارم اورنگ زيب در 12 ذى الحجه سال 1067 20 سپتامبر 1657 ديده به جهان گشود . هر چند اورنگ زيب اين فرزند خويش را بسيار دوست مىداشت ، اما هنگامى كه وى در جنگ با راجپوتها توفيقى نيافت ، پدرش از او رنجيد و فرماندهى سپاه را به محمد اعظم پسر ارشد و وليعهد خويش داد . ولى محمد اكبر فرمان پدر را نشنيده گرفت و به درگاه نرفت و حتى با راجپوتها دست يكى كرد و به نام خود سكه زد و خويشتن را پادشاه خواند ( 1681 / 1092 ه )\r\n\r\n","description":"","footnote":"","page_name":" 286 ","page_number":318},
  {"content":"\r\n\r\nاورنگ زيب در برابر رفتار شتابزدهء پسر جوان و بلند پرواز ولى بىتدبير خويش دست به نيرنگ و افسون زد . او كه با پدر و برادران خويش به خدعه و حيله و ناجوانمردى دست زده بود ، براى دفع شورش پسر نيز به همان حيله‌هاى ناجوانمردانه متوسل شد و به افسانه و افسون سرداران و سربازان راجپوت را نسبت به محمد اكبر ظنين و بدگمان كرد تا جايى كه از گرد او پراكنده شدند . محمد اكبر كه زمانى به اتحاد هندوان و مسلمانان و ايجاد يك امپراطورى هند و مسلمان مىانديشيد ، بر اثر دسايس پدر ، چنان تنها و بىياور ماند كه انديشه‌هاى سياسى و نظامى دور و دراز را فرو گذاشته به فكر نجات سلطنت بلكه جان خود افتاد . ازين روى با زحمات فراوان ، با تنى چند از همراهان با دو كشتى روى به ايران نهاد . ولى بر اثر طوفان شديد به ناحيهء مسقط افتاد . امام مسقط او را به چنگ آورد و خواست بر سر او با اورنگ زيب معامله كند و در برابر پنج لك روپيه و فرمان معافيت جهازات مسقط در بنادر هند از پرداخت حقوق گمركى محمد اكبر را به پدرش تسليم نمايد . اما شاه سليمان كه ازين موضوع آگاه شد « شوراى امراى ايران » را در چهارشنبه هفتم شعبان 1098 دعوت كرد و بر طبق نظر شورى اقدام نمود . نمىدانيم اين شورى كه « در باب كفايت مهمات عمان خوارج از براى استخلاص اكبر » منعقد شده بود چه تصميماتى را پيشنهاد كرده بود و فقط مىدانيم « به اندك تدبيرى » محمد اكبر مستخلص شد و به نظر مىآيد شاه سليمان وعده و وعيدى در كار سيف بن سلطان امام مسقط كرده است و شاهزادهء گوركانى به بندر عباس در آمد و در ماه رمضان به لار رسيد و شاه سليمان مهماندارى به نام محمد هاشم تبريزى به پذيرائى او فرستاد . نوشته‌اند كه شاه سليمان در پنهان يكى از نقاشان چيره دست را نيز همراه محمد هاشم مهماندار فرستاد كه مخفيانه صورت شاهزاده را كشيده نزد شاه صفوى ارسال دارد تا مرشد كامل ، قبل از رو به رو شدن با محمد اكبر ، از روى تصوير دريابد كه پايه و مايهء شاهزادهء هندى چيست . در هر حال ، روز دوم شوال ، شاهزادهء گوركانى از طريق شيراز به اصفهان وارد شد و به حضور شاه سليمان رسيد . تاريخ ورود وى را به اصفهان ، اسماعيل ذبيح كه به قول نصر آبادى « منزوى وادى گمنامى و عزلت بود » چنين آورده است :\r\n ز اوج سلطنت ماه بلند اقبال جم جاهى * « به عزم پاى بوس مهر عالمتاب دين آمد » \r\n\r\n","description":"","footnote":"","page_name":" 287 ","page_number":319},
  {"content":"\r\n\r\nشاه سليمان كه باغ چهل ستون را به عنوان محل فرود وى معين كرده بود تا باغ مذكور به پيشواز رفت و شاهزاده سه قطعه جواهر يك الماس و يك زمرد و يك قطعه ياقوت گرانبها به رسم ارمغان به شاه سليمان پيشكش كرد و شاه سليمان جواهرات را در دستار خود نهاد و شاهزاده را در آغوش گرفت و بوسيد و دستور داد تا از باغ چهل ستون تا خانه‌اى كه در اصفهان براى محل اقامت محمد اكبر منظور شده بود « پاى انداز زرباف و مخمل و دارايى كاشان و چيت بندرى » گستردند و او خود شاهزاده را تا خانه‌اش همراهى كرد و فرداى آن روز نيز به ديدن او رفت و او را با خود به دولتخانه برد و گذشته از تأمين مخارج و احتياجات وى ، روزانه ده تومان مقررى براى شاهزادهء هند تعيين نمود .\r\nاما شاهزاده محمد اكبر كه بدين جزئيات دل خوش نمىداشت ، همه در اين انديشه بود كه شايد همانطور كه جدش همايون به كمك نظامى شاه طهماسب توانست ملك موروثى خويش را باز پس گيرد ، او نيز بتواند به كمك شاه سليمان بار ديگر بر هند مسلط شود . اما شاه سليمان مرد اين كارها نبود . او تن پرورتر و راحت طلب تر از آن بود كه بخواهد دست به اقدام مهمى زند . ازين روى در پاسخ استدعاى شاهزاده گفت : تا پدر شما زنده است مهمان عزيز ما هستيد و تا آن زمان اعانت و رفاقت از ما به عمل نخواهد آمد . بعد از انتقال او كه كار به مقابلهء برادران افتد ، در تقديم خدمات خود را معاف و مقصر نخواهيم داشت . »\r\nشاهزاده محمد اكبر ناگزير در اصفهان ماند و يكى از خواهران شاه را به زنى گرفت . در سال 1105 ه . ق كه شاه سليمان درگذشت و پسرش سلطان حسين ميرزا بر جاى وى نشست ، بار ديگر شوق سلطنت هند در دل شاهزاده شعله كشيد و فيلش ياد هندوستان كرد و شايد به همين جهت بود كه در سوگوارى شاه سليمان و تهنيت مراسم تاجگذارى شاه سلطان حسين سنگ تمام گذاشت به طورى كه كاررى سياح ايتاليايى مىنويسد ، در مراسم تاجگذارى ، چهل نفر از ملتزمين شاهزاده با لباس نيم تنه حرير زرباف و عمامهء كوچكى از پارچهء نازك شركت كردند . اين لباسها را شاه بديشان بخشيده بود . شاهزاده به دست ملتزمين خويش هداياى پر ارزشى تقديم داشت من جمله يك فيل و جامى از نقره و سبدى زرين پر از گلهاى طلا و نقره مرصع به جواهرات گرانبها . كاررى ارزش هداياى وى را بيست هزار تومان نوشته است .\r\nپادشاه صفوى نيز متقابلا سه هزار تومان مسكوك طلا و نقره و معادل هزار تومان پارچه\r\n\r\n","description":"","footnote":"","page_name":" 288 ","page_number":320},
  {"content":"\r\n\r\nو دوازده دست خلعت براى وى فرستاد . اما محمد اكبر خود در اين مراسم حضور نيافته و پيغام داده بود كه به مناسبت وفات شاه سليمان تا روز چهلم عزا دارم .\r\nبه همين جهت هم مقدارى از ريش خود را به عنوان عزادارى بريده بود .\r\nاما اين همه خوشدمتى هم بىحاصل ماند . دربار صفوى تنبلتر و بىكاره‌تر از آن بود كه به جنگ و پيكار انديشد . شاه سلطان حسين فرزند خلف شاه سليمان بود و از چنان پدر بىهنرى فرزند بىهنرترى . سرانجام محمد اكبر كه همواره به جنگ و مبارزه مىانديشيد از اين خور و خواب دربار صفوى و آن همرهان سست عناصر دلگير شد و دانست كه از خاندان صفوى و دربار و شاه و رجال اصفهان كه به سالها خوب خورده‌اند و خوش خوابيده‌اند ديگر كارى ساخته نيست . از اين روى به بهانهء آن كه آب و هواى اصفهان بد و نمىسازد ، اجازه خواست تا در خراسان اقامت كند .\r\nشايد هم براى آن كه به زاد بوم خويش نزديكتر باشد . شاه سلطان حسين اين تقاضا را پذيرفت و شاهزاده محمد اكبر به خراسان رفت و تا پايان عمر ( 1117 ه / 1705 ) همچنان در آرزوى وطن مألوف و در انديشه سرورى درين خطه به سر برد . يك سال بعد از مرگ او ، اورنگ زيب درگذشت ( 1118 / 1070 ) .\r\n\r\n","description":"","footnote":"","page_name":" 289 ","page_number":321},
  {"content":"\r\n\r\n\r\nمراجع\r\nوقايع السنين و الاعوام خاتون آبادى چاپ اسلاميه 1350 تهران\r\nسفرنامه كاررى ايتاليائى ترجمه كارنك 1348 تبريز\r\nتذكرهء نصر آبادى چاپ وحيد دستگردى 1317 تهران\r\nروضة الصفاى ناصرى\r\nسير المتأخرين تأليف غلامحسين خان طباطبائى لكنهو 1314 ه . ق\r\nتاريخ هند تاليف دولافوز ترجمه محمد تقى فخر داعى گيلانى ، كميسيون معارف 1316 ه . ش . تهران\r\n\r\n","description":"","footnote":"","page_name":" 290 ","page_number":322},
  {"content":"\r\n\r\n\r\nنامهء شاه سليمان به محمد اكبر « 1 »\r\nسبحان الله پذيراى دولت خداداد و سعادتمند نعمت قوى بنياد هر آن برومند بهره‌مندى است كه خواه ناخواه هر چند او را كشان كشان به غولستان گمراهى برند و شياطين انس و جان به انياب اغوال حيرت كشانند ، دست غيب گريبانگير او سروش عالم بالا هواخواه او گشته به دار السرور ابدى رسانند . اگر چه آن درة التاج فرهى و فرهنگى و واسطة العقد برومندى و برازندگى شاه بيت صحيفهء اقبال ، سرلوح جريدهء عز و جلال ، چندى مورد مقاسات اسفار شاقه و شدايد عديده و مشاق بر و بحر شدند ، بعد الحمد و طيبت سهلا و اهلا دانست . خوش آمدند و صفا آوردند . بيان شوق و خواهشمندى لقاى فرح فزا به كام خامه در نگنجد و آن گوهر و الا را جز دل نسنجد و الباقى عند التلاقى . « 2 »\r\n\r\n\r\n","description":"","footnote":"\r\n( 1 ) - عنوان نامه در نسخه : جواب نامهء سلطان محمد اكبر خلف سلطان اورنگ زيب فرمانفرماى هندوستان كه به ايران آمده از لار نوشته بود .\r\n( 2 ) نسخه خطى مجلس 2506 .\r\n","page_name":" 291 ","page_number":323},
  {"content":"\r\n\r\n\r\nنامه‌اى ديگر [ در جواب رقعه شاهزادهء مذكور ( اكبر ) 
  ] « 1 »\r\nحضرت ودود رئوف ايام دورى به حضور مبدل گردانيده مباركباد نويد عيد جديد بالمشافهه به زبان منسوب به نيسان گويا كناد . رقعهء كريمهء نامى و نميقهء شريفهء گرامى مشعر بر تهنيت عيد و شوق ادراك لقاى همايون سعيد و وعدهء ملاقات به عيد جديد بعيد به نظر كيميا نظير اقدس رسيد و استماع صحت مزاج شريف باعث مسرت و ابتهاج گرديد . گر چه\r\n من عاشقم و يار به كام دگران است * چون غرهء شوال كه عيد رمضان است \r\nدر هر حال استرضاى خاطر شريف منظور نظر انور بوده و مىباشد . « 2 »\r\n\r\n\r\n","description":"","footnote":"\r\n( 1 ) - عنوان در نسخه : در جواب رقعه پا شاهزادهء مذكور ( اكبر ) كه در باب تهنيت عيد رمضان از لار نوشته قلمى نموده بود كه . . .\r\n( 2 ) نسخهء خطى 2506 مجلس\r\n","page_name":" 292 ","page_number":324},
  {"content":"\r\n\r\n\r\nنامه‌اى ديگر [ در جواب رقعه پادشاه زادهء مذكور ( محمد اكبر ) 
  ] « 1 »\r\nنگارش نگارين نامهء بخردى و گزارش آئين فرزانگى و فرهى به طرزى سنجيده و طرازى پسنديده در مقام استحسان جلوهء قبول و عز وصول ارزانى داشت .\r\nسطرى از احوال خجسته مآل آن برازندهء افسر و اورنگ كه نگاشتهء خامهء مشكبار شده بود ، اگر چه قدرى از بيم و اميد درهم و فراهم بود ، به هر حال ، بعد الحمد ، عاقبت احوال به خير و خوبى مبدل گرديده از متاعب اسفار به خانهء خود فارغ البال رسيده‌اند . امور جزوى را منظور نداشته به ساعت مسعود متوجه گردند . « 2 »\r\n\r\n\r\n","description":"","footnote":"\r\n( 1 ) - عنوان نامه در نسخه : « جواب رقعه پادشاه زادهء مذكور ( محمد اكبر ) كه اظهار عارضهء خود نموده بود . »\r\n( 2 ) نسخهء خطى 2506 مجلس شوراى اسلامى\r\n","page_name":" 293 ","page_number":325},
  {"content":"\r\n\r\n\r\nفرمان شاه سليمان به فرماندار هند هلند « 1 »\r\nفرمان همايون شرف نفاذ يافت آن كه سلطنت و جلالت مآب ، لياقت و شهامت اياب ، حشمت و نصفت نصاب ، زبدة الولاة العظام المسيحية ، عمدة الحكام الكرام العيسويه ، نظاما للسلطنة و الابهة و الشهامة و الاقبال ، كرنليوس اسپيلمان « 2 » ، سركردهء ولنديس « 3 » زير بادات به تفقدات ملاطفت آيين شاهانه و توجهات عطوفت قرين پادشاهانه عز « 4 » اختصاص يافته بوده خاطر خورشيد مآثر نواب كامياب همايون ما را به انجام مقاصد و مرام آن قدوهء امراى عيسويه به اعلى درجهء كمال مصروف شناسد .\r\nعريضهء مخالصت عنوان كه درين وقت به درگاه جهان پناه فرستاده عرض نموده بود كه اراده كرده كه سوداى ابريشم را بر طرف نموده در ممالك محروسهء\r\n\r\n\r\n","description":"","footnote":"\r\n( 1 ) - عنوان مطلب در نسخه : حكم اشرف در جواب عريضهء تهديد آميز كه سركردهء ولنديس كه يازده كشتى و سپاه فرستاده دعوى شانزده هزار تومان و كسرى و كازم نام وكيل او را در اوايل جلوس خاقان خلد آشيان الى آلان رسيده طلب آن نموده و نوشته كه وكيلى از جانب اشرف به بندر عباسى فرستاده شود كه وكيل قرار دهد امرى دهند و مقرر شد كه جواب عريضهء مشار اليه نوشته شود و جواب آن ايضا به ايشان موكول شده است . »\r\n( 2 ) -  Corneluis Janszoon Speelman  از عمال شركت هند شرقى هلند كه بعد در طى سالهاى 1681 تا 1684 ميلادى به فرماندارى كل هند هلند منصوب گرديد .\r\n( 3 ) - يعنى نواحى سوماترا و بنگال در مقابل سيلان ( سرى لانكا ) و لاكديو و مالديو و سقوطره كه بالاباد خوانده مىشد .\r\n( 4 ) - منظور گازن برود  Gasenbrod  است كه فرماندهء هلنديان در خليج فارس و سر كردهء سفاينى بود كه قشم را تصرف كردند .\r\n","page_name":" 294 ","page_number":326},
  {"content":"\r\n\r\nشاهنشاهى سودا و تردد شود و استدعا نموده كه ازين طرف چند نفر كه صاحب اختيار در قول و قرار باشند به بندر عباسى فرستاده شود كه با كازم بروت قول و قرارى كه لازم باشد دهند به نظر كيميا اثر رسيد .\r\nچون از زمان سلاطين جنت مكين اين دودمان به اين خاندان عدل و احسان اخلاص ورزيده و مورد عنايات خسروانه بوده‌اند و توجه نواب كامياب همايون ما نيز با عيسويه عموما و با ولنديس خصوصا در مرتبهء اعلى است خواهش او را كه مقدور باشد به عز انجاح مقرون مىفرماييم و احكام و فرامين جهان مطاع اجداد جنت مكين نواب همايون ما كه شرف صدور يافته به جهت رعايت و مراقبت طايفهء ولنديس و آمد شد جماعت مذكور است كه همه وقت به درگاه جهان پناه به اطمينان خاطر تردد مىنموده باشند نه از براى نفع و سودا . هر گاه به سوداى ابريشم راضى نباشند خوبتر و جهت كفايت سركار خير مدار همايون نيز بازيافت عشور و خروج و راهدارى اسبابى كه ايشان هر ساله به مملكت ايران مىآورند و در برابر سوداى ابريشم مذكور و غيره معافيات مقرر شده و در صورتى كه سوداى ابريشم موقوف گردد ، معافيات مذكوره نيز موقوف خواهد بود ، بهتر است و استدعايى كه نموده بود كه امضاى ارقام مطاعه كه از ازمنهء سابقه تا حال شرف صدور يافته در يك رقم صريح نوشته شود كه من بعد حكام و غيره به نوعى ديگر كه خلاف شفقت باشد عمل ننمايند . چون نوشتجات قول و قرارى كه در ازمنهء سابقه شده مىبايد كه در نظر بوده باشد و فرستادن كسان صاحب اختيار به جهت قول و قرار مجدد به بندر عباسى صورتى ندارد آن سلطنت و جلالت مآب وكيل معتمد و مجموع اسناد قول و قرار و دستور العملى كه ازين طرف در هر باب داشته به آن مستند باشد به درگاه همايون فرستد كه ملاحظه و مجددا قول و قرار و دستور العملى كه بايد از جانبين مرقوم گردد كه كدام بر طرف و كدام برقرار خواهد بود و چه تجديد خواهد شد كه من بعد از آن قرار به عمل مىآورند و بعضى سخنان كه از سوداگران شنيده چون اموال او را ضايع كرده‌اند خلاف واقع چند گفته‌اند و الا هر يك از ايشان ، در هر زمان هر قسم مطلبى حسابى كه عرض و استدعا نموده به عز انجاح مقرون و ارقام مطاعه به ايشان شفقت فرموده‌ايم چون اموال مزبور را ناچيز كرده‌اند بدان جهت دعاوى و سخنان باطل تنخواه آن حشمت و نصفت آداب مىكنند . مطالب ديگر كه در باب خانه واقع در بندر و محافظت اسباب واقع در اصفهان قلمى نموده بود ، بعد از ورود وكيل جديد ، ان شاء الله تعالى به عمل\r\n\r\n","description":"","footnote":"","page_name":" 295 ","page_number":327},
  {"content":"\r\n\r\nخواهد آمد .\r\nمن جميع الوجوه به عواطف بىدريغ خديوانه مستوثق بوده هر گونه مطالب و مدعيات كه داشته باشد معروض داشته به عز انجاح مقرون شناسد . « 1 »\r\nتحريرا فى شهر رجب 1095 « 2 »\r\n\r\n\r\n","description":"","footnote":"\r\n( 1 ) - تاورنيه در سفرنامه خود به مجلس ضيافت خصوصى و مجللى اشاره مىكند كه شاه عباس ثانى به خاطر وى ترتيب داده بود . در اين مجلس كه از ساعت 8 صبح تا دو بعد از نيمه شب طول كشيد دو جوان زيبا روى هلندى نيز شركت داشتند كه يكى از آنان به امر شاه ساقيگرى مىكرده . اين ساقى جوان زيباى هلندى كه بسيار مورد توجه شاه ايران قرار داشته موسوم بوده به گازن برود كه به اغلب احتمال همان فرمانده هلنديها در حمله به جزاير قشم مىباشد . گازن برود در همان روزگار تجاوز هلنديها به خاك ايران ناگهان درگذشت . مرگ وى كه در 14 اوت 1648 ( 3 رمضان 1095 ه ) روى داد اندكى پس از تصرف قشم بود ( 30 ژوئن 1684 - 17 رجب 1095 ) .\r\n( رجوع شود به سفرنامه تاورنيه ص 724 )\r\n( 2 ) نسخه خطى 2506 مجلس شوراى اسلامى\r\n","page_name":" 296 ","page_number":328},
  {"content":"\r\n\r\n\r\nنامهء شيخعلى خان در جواب نامهء وزير پادشاه سيام\r\nشميم شمامهء الفت و ولا و نسيم بهارستان صفوت و صفا كه صحيفهء منيفهء موالات و نميقهء انيقهء مصافات عالى جناب دولت قباب وزارت و شوكت پناه ، ابهت و جلالت دستگاه ، شهامت و نجدت انتباه ، محبت و مودت شعار ، عمدهء وزراى نامدار ، زبدهء امراى نصفت مدار ، وزير صائب تدبير ، مشير صافى ضمير ، جلالا للوزارة و الابهة و الجلالة و الشوكة و النصفة و العز و الاقبال رفع الله شانه و صانه عماشانه به دستيارى انامل صداقت نگار حامل و به دستكارى دست دوستى كار متحمل و با قوافل ائتلاف و رواحل التيام متكفل ايصال آن هديهء دوستى و يارى و وسيلهء ايراد آن رسيلهء ياد آورى شده بود ، معطر مشام صداقت بىقياس و مؤسس اساس الفت و استيناس گشته آنچه از نتايج ارتباط و اتحاد و فوايد خلت و و داد كه باعث انفتاح سبل و در توسعهء احوال مترددين سبب انتفاع كل است به خامهء صدق نگاشتهء صحيفهء انور فام شده بود محض حق و عين صواب بوده به شرحى كه در باب نامهء ارسالى رفعت و معالى پناه معتمد السلاطين حاجى محمد سليم ايلچى اعلى حضرت صدرنشين سرير سرورى و كامكارى ، پادشاه و الا جاه صاحب كلاه ظل اللهى و مساعى معدلتگاه عالم پناه شاهنشاهى در مصلحت آن دودمان و الا و خيريت طرفين رقم زدهء كلك و الا شده بود بعد حمد ذات اقدس نواب كامياب سپهر ركاب مالك رقاب اشرف اقدس ارفع امجد همايون كه جان ما غلامان فداى خاك پاى سمند سما پيمايش باد ، چنانچه سجيهء سنيه و شيمهء مرضيهء اين خاندان نبوت و امامت و خانوادهء خلافت و هدايت است در تعظيم سلاطين عدالت آيين كه دم از دوستى اين دودهء عظمت و جلال زنند و نشر مراحم پادشاهانه به فرستادگان ايشان دستور العمل آداب خواقين جهان و بندگان اين درگاه به حكم نافذ عالم مطيع به رعايت و افدان اين كعبهء آمال مأمور فرمان واجب الاذعان بوده و مىباشند . ايلچى مشار اليه ، بعد از سعادت زمين بوسى مشرف مجالست مجلس بهشت آسا بوده از مراحم خديوانهء همايون اعلى\r\n\r\n","description":"","footnote":"","page_name":" 297 ","page_number":329},
  {"content":"\r\n\r\nبعد از چندى به خلاع فاخرهء خاقانى و اصطناعات لايقهء قاآنى كامياب و مرخص و مأذون گرديده مراجعت به آن صوب صواب نمود و حاجى نوروز گرك يراق آن سركار خير مدار كه در مكتوب مرغوب اشعار شده بود ، درين ديار اجابت داعى حق كرده اموال او را كه اهالى شرع شريف ضبط و محافظت نموده بودند حسب الامر اعلى به حاجى سليم تسليم شد كه به آن سركار خجسته مدار رساند .\r\nچون حجب مغايرت فى ما بين زايل و طريقهء مؤالفت حاصل گشته پيوسته ابواب مراسلات مفتوح مىباشد ، هر گونه مهمى كه درين حدود باشد ، بى غائلهء بيگانگى ، به اعلام آن مبتهج و مسرور سازند كه بتوفيق الله تعالى به فيصل رساند .\r\nايام وزارت و كوكب اقبال بماند . « 1 »\r\n\r\n\r\n","description":"","footnote":"\r\n( 1 ) نسخهء خطى 2506 مجلس شوراى اسلامى\r\n","page_name":" 298 ","page_number":330},
  {"content":"\r\n\r\n\r\nنامهء شاه سليمان به پاپ اينوسان يازدهم مهر شاه سليمان 1091\r\nمعزا للسلطنة و الحشمة و النصفة و الشوكة و المعدلة و الفضيلة و البسالة و الافادة و الافاضة و الكمال انسينيوس « 1 » پاپاى يازدهم .\r\nرقيمهء شريفهء محبت فزا و رسيلهء منيفهء مؤالفت انتماى عالى حضرت متعالى مرتبت سامى منزلت بلند فطرت ناهيد بهجت فلاطون خصلت ارسطو فطنت ، گوهر آبدار معدن فضل و افضال ، در شاهوار درج سلطنت و جلال ، نور حديقهء جلالت و سربلندى ، نور حدقهء شهامت و ارجمندى ، راقى مدارج بينش و ذكا ، عارج معارج دانش و اعتلا ، پادشاه و الا جاه خورشيد كلاه ، خسرو فريدون شكوه دارا جاه ، سكندر فر جمشيد مقام ، رستم صولت كسرى احترام ، باسط بساط ابهت و بسالت ، جالس سرير نصفت و فخامت ، ملاذ اعاظم الخواقين العيسوية ، معاذ افاخم السلاطين المسيحيه ، در هنگامى كه ابواب عشرت و انبساط بر رخسار نواب همايون باز و اسباب شوكت و عظمت به عنايت داور بى چون مهيا و ساز بود مصحوب زين الاشباه سباستين كناب « 2 » شرفياب عز ورود و وصول گرديد . آنچه در باب جدال با سلطان روم مرقوم نموده بودند ، چنانچه مكرر به پادشاهان فرنگ و روس اعلام شده چون دير باز و زمانى دور و دراز است كه اين خانوادهء معدلت رسوم با پادشاهان آن مرز و بوم صلح نموده‌اند و درين مدت متمادى از آن جانب امرى منافى به ظهور نرسيده درين وقت ارتكاب آن مراتب خلاف رضاى بىهمتا و مخالف فرمودهء حضرت و در عهدهء تعويق و موقوف به وقت خود است . آن خسرو صاحب كلاه مدام سالك مسالك اتحاد بوده حقايق حالات را با مطالبى كه داشته باشد اعلام نمايد كه از مكمن عز و جلال و\r\n\r\n\r\n","description":"","footnote":"\r\n( 1 ) -  Innocent XI  نام وى احتراما در صدر نامه آمده و معمولا بايد بعد از مفاذ افاخم السلاطين المسيحيه آمده باشد .\r\n( 2 ) -  Sebastienknab \r\n","page_name":" 299 ","page_number":331},
  {"content":"\r\n\r\nموقف حشمت و اقبال امر قضا مضابه انجاح و اسعاف آن امضا و اجرا يابد .\r\nباقى ايام سلطنت و ابهت و عظمت و شوكت و جلالت باد . « 1 »\r\n\r\n\r\n","description":"","footnote":"\r\n( 1 ) سياست خارجى ايران در زمان صفويه از نصر الله فلسفى ص 317 - 316\r\n","page_name":" 300 ","page_number":332},
  {"content":"\r\n\r\n\r\nفرمانى از شاه سليمان\r\nفرمان همايون شرف نفاذ يافت آن كه چون همواره دواعى همت بلند نهمت و مساعى نيت ارجمند مصروف بر آن است كه در زمان دولت روز افزون و عهد خلافت ابد مقرون در جميع بلاد رايات فيروزى آيات شريعت غرا و اعلام ظفر فرجام ملت بيضا به اعلى مدارج ارتقا سمت اعتلا پذيرد و امور خير انجام دينيه به اسنى مراتب رواج رونق يافته ارباب فضل و حال به سعادت استظلال جناح همايون و بال اقبال ممتاز و سايه نشين شاخسار عرش مثال عز و جلال نواب همايون ما بوده به مراتب عاليه سربلند و به مناصب رفيعه بهره‌مند گرديده بين الامثال و الاقران به شرف عنايات شاهانه و مراحم بلاغايات پادشاهانه مفتخر و مباهى بوده باشند ، لهذا رشحه‌اى از رشحات سحاب خاطر دريا مثال شاهنشاهى و لمعه‌اى از اشراقات ضمير منير بيضا خصال ظل اللهى شامل حال و كافل امانى و آمال سيادت و نجابت پناه شريعت و نقابت دستگاه نتيجة السادات و النجباء العظام الكرام نظاما للسيادة و النجابة ميرزا هدايت خلف سيادت و نجابت و نقابت پناه افادت و افاضت دستگاه حقايق و معارف آگاه علامى فهامى شمسا للسيادة و النجابة و النقابة الافادة امير محمد تقى الحسينى فرموده از ابتداى دو ماهه بيچين ئيل شيخ الاسلامى مشهد مقدس معلى را به تغيير سيادت - و نجابت پناه سيد تاج الدين الخادم الموسوى به سيادت و نجابت و نقابت پناه مشار اليه شفقت و مرحمت فرموده ارزانى داشتيم كه به امر مزبور و لوازم آن از ترغيب و تحريض خلايق به طاعات و امر به معروف و نهى از منكرات و منع و زجر فسقه و فجره از نامشروعات و مأمور ساختن اغنيا كه اخراج اخماس و زكوات اموال خود نموده به مستحقين و مستحقات و اصل نمايند و تقسيم مواريث و تركات و ايقاع عقود و مناكحات و رفع منازعات و مناقشات بين المسلمين و المسلمات به طريق مصالحات و ضبط اموال ( غيب ؟ ) و ايتام و سفها كه به جمعى امين متدين كه باعث فوت مال آن جماعت نبوده باشد سپارد و ساير ما يكون من هذا القبيل قيام\r\n\r\n","description":"","footnote":"","page_name":" 301 ","page_number":333},
  {"content":"\r\n\r\nو اقدام نموده دقيقه‌اى از دقايق آن فوت و فرو گذاشت ننمايد .\r\nسادات عظام و مشايخ كرام و علماى اسلام و ارباب و اهالى ذوى الاحترام و جمهور سكنه و عموم متوطنين بلده و بلوكات سيادت و نجابت پناه مومى اليه را شيخ الاسلام بالاستقلال و الانفراد آن جا دانسته لوازم و مراسم امر مزبور را متعلق و مخصوص او دانند و اسناد و نوشتجات شرعيهء خود را به سجل و مهر او معتبر شناسند و دست تصدى و تكفل او را در امور شرعيهء آن جا قوى و مطلق دانسته احدى را با او شريك و سهيم ندانند . قضات جزو آن ولايت كه از ديوان الصدارة العلية العالية منصوب نباشند خود را به عزل او معزول و به نصب او منصوب شناسند و او امر و نواهى مشروعهء او را مطيع و منقاد باشند .\r\nطريق و سبيل شيخ الاسلام مومى اليه آن كه در فيصل مهمات و معاملات شرعيه و احقاق حقوق مسلمين احتياط مرعى داشته نوعى سلوك نمايد كه عند الخلايق مرضى و مشكور بوده دعاى خير به جهت ذات المقدس نواب كامياب همايون ما حصل گردد . عالى جاه بيگلر بيگى آن جا رعايت و مراقبت و اعزاز و احترام مشار اليه به جاى آورده درين باب قدغن دانسته هر ساله حكم مجدد نطلبند و چون پروانچه به مهر مهر آثار اشرف ارفع اقدس امجد اعلى مزين و محلى گردد اعتماد نمايند .\r\nتحريرا فى شهر ذى قعدة الحرام سنهء 1079 « 1 »\r\n\r\n\r\n","description":"","footnote":"\r\n( 1 ) مجلهء بررسيهاى تاريخى ( مقالهء دكتر فرهنگ جهانپور ) سال 4 شمارهء 4 ص 233 مأخوذ از جزوه 4935  or  موزهء بريطانيا .\r\n","page_name":" 302 ","page_number":334},
  {"content":"\r\n\r\n\r\nفرمان شاه سليمان\r\n( زينب بيگم طاب ثراها ) « 1 »\r\nحكم جهان مطاع شد آن كه چون حسب الرقم مبارك اشرف مبلغ يازده تومان تبريزى از موقوفات سركار نواب مستطاب مرحومه مغفوره ( 1 ) به حقوق ( ؟ ) وظيفهء اولاد مرحمت پناه ميرزا صالح تبريزى ساكن دار السلطنهء اصفهان مقرر شده و مستمر و برقرار است و تغييرى به قواعد آن راه نيافته و از تاريخ صدور رقم اشرف الى الآن عمال موقوفات سركار مزبور مبلغ مزبور را بلاقصور و انكسار بدون توزيع و تقسيط و اصل و عايد اولاد مرحمت پناه مذكور گردانيده‌اند و درين وقت اولاد مذكور به عرض مىرسانند كه رقم وظيفهء مزبور فوت شده استدعاى رقم مثنى نموده و مستوفى موقوفات سركار مزبور تصديق نموده كه در سنوات وظيفهء مزبوره بالتمام دون توزيع و تقسيط تنخواه داده شده داخل سركار ممالك محروسه است بنا بر آن كماكان مبلغ مزبوره را بدين موجب به وظيفهء اولاد\r\n نجابت و فضيلت مآب * نبالت ( ؟ ) و نجابت مآب \r\n ميرزا محمد ( حسين ؟ ) * ميرزا محمد محسن \r\n پنج تومان و نيم * پنج تومان و نيم \r\nمرحوم مذكور شفقت و مرحمت فرموديم كه سال به سال دريافت و صرف معيشت خود نموده مرفه الحال و فارغ البال به دعاگوئى دوام دولت بىزوال ابدى الاتصال اشتغال نمايند .\r\nوزير و مستوفى موقوفات سركار مزبور هر ساله مبلغ مزبور را به دستور استمرار سنوات سابقه بلاقصور و انكسار بدون توزيع و تقسيط و اصل و عايد اولاد مزبور ساخته قبض بازيافت نمايند كه از قرار قبض ( ؟ ) مجرى است و هر ساله رقم مجدد طلب ندارند .\r\nتحريرا فى شهر شوال المكرم سنهء 1084 « 2 »\r\n\r\n\r\n","description":"","footnote":"\r\n( 1 ) - احتراما در صدر نامه آمده و جايش بعد از نواب مستطاب مرحومه در متن است ، جائى كه به شمارهء 1 مشخص شده است .\r\n( 2 ) مجلهء بررسيهاى تاريخى سال 4 شمارهء 4 ص 232 .\r\n","page_name":" 303 ","page_number":335},
  {"content":"\r\n\r\n\r\nفرمان شاه سليمان\r\nحكم جهان مطاع شد آن كه چون خواجه اوديك كلانتر و كدخدايان و رعاياى ارامنه جولاهى ساكن دار السلطنهء اصفهان به عرض رسانيدند كه هر ساله پانصد و هشتاد تومان وجه جزيه مقطعى و رسم الوزاره و رسوم داروغگى ارامنهء مذكور است و ( قبلا رسد ؟ ) خواجه سرحد و اولاد او از مبلغ مزبور موافق تصديق وزير ارامنه هر ساله نوزده هزار و هشتصد و هيجده تومان مىشده كه معافى مقرر گشته حال موافق دستور معمول هر ساله سى و پنج تومان وجوه جزيهء مقطعى و رسم الوزاره و رسوم داروغگى و تجارى ( ؟ ) و پيشكش نوروزى و سرشمار و خانه شمار و غيره متوجهات اولاد مزبور مىشود كه به ادعاى معافى مهم سازى نمىنمايند و چون به علت معافى مزبور چيزى از پانصد و هشتاد تومان مقطعى وضع نشده متوجهات اولاد مزبور هر ساله در ميان جماعت جولاهى سر شكن و توجيه و از عجزه و مساكين بازيافت مىنمايند و بر طبق عرض و ادعاى خود كيفيت دفترى ظاهر ساختند ، بنا بر رفع زيادتى و توجيه و سر شكن وجه مزبور از ارامنهء مذكور از ابتداى تنگوزئيل معافى اولاد خواجه سرحد مزبور را قطع و مقرر فرموديم كه سال به سال آنچه از وجه جزيه و مقطعى و رسم الوزاره و رسوم داروغگى و تجارى ( ؟ ) و پيشكش نوروزى و سرشمار و خانه شمار و ساير ( وجوهات ؟ ) و عوارضات مملكتى به مراسم و رسم موافق معمول رسد واقعى ايشان باشد به دستور ساير جماعت ارامنهء جولاهى از عهده بيرون آيند . وزير و ضابط وجه مزبور و كلانتر ارامنه حسب المسطور مقرر دانسته من بعد متوجهات واقعى اولاد مذكور را به دستور ساير رعايا گرفته بدان سبب چيزى سر شكن و در ميان رعايا توجيه ننمايند و در عهده شناسند .\r\nتحريرا فى رمضان المبارك 1094 « 1 »\r\n\r\n\r\n","description":"","footnote":"\r\n( 1 ) مجلهء بررسيهاى تاريخى سال 4 شمارهء 4 ص 235 .\r\n","page_name":" 304 ","page_number":336},
  {"content":"\r\n\r\n\r\nفرمان شاه صفى ثانى ( سليمان )\r\nاز ابتداى شش ماهه قوىئيل سنه 1078 قربانعلى اياغچى را در سلك عملهء رفعت و معالى پناه و معتمد الخاقانى آقا لطيف لله غلامان سركار خاصهء شريفه منتظم و مرسوم او را به مبلغ دو تومان تبريزى مقرر فرموديم ، مستوفيان عظام رقم اين عطيه را در دفاتر خلود ثبت نموده سال به سال به دستور ساير اقران تنخواه داده در عهده شناسند . تحريرا فى شهر ربيع الاول سنهء 1078 « 1 »\r\n\r\n\r\n","description":"","footnote":"\r\n( 1 ) مجله بررسيهاى تاريخى سال 4 شمارهء 4 ، ص 235\r\n","page_name":" 305 ","page_number":337},
  {"content":"\r\n . \r\n","description":"","footnote":"","page_name":" 306 ","page_number":338},
  {"content":"\r\n\r\n\r\n[ فهرست ها 
  ]\r\n\r\nفهرست نامهاى كسان و چيزها\r\nآدينه سلطان صاين خانى 231 / 232\r\nآصف خان ( آصف حاجى ميرزا ابو الحسن يمين الدوله تهرانى ) 77 / 79 / 157\r\nآغا مبارك ( خواجه ) 222\r\nآغا ناصر ( خواجه ) 224\r\nآغا نظر ( خواجه ) 222\r\nآقا پيرى ارمنى 285\r\nآقا محمد ( از تركان عثمانى ) 8\r\nآقا محمد خان قاجار 106\r\nآق قويونلويان 190\r\nآل اطهار 194 / 197\r\nآلكساندر دوم ( پادشاه كاخت گرجستان ) 105\r\nآلكسى ميخائيلف 108 / 109\r\nاندرى خوورستين 105 / 107\r\nاباظه پاشا 15 / 16\r\nابراهيم ( پادشاه عثمانى ) - سلطان ابراهيم\r\nابراهيم پاشا ( صدر اعظم ) 201\r\nابراهيم پيشكش نويس 241\r\nابراهيم دهگان 34 / 116\r\nابراهيم زبيرى 183\r\nابن بابويه ( شيخ صدوق ) 112\r\nابو الحسن ( از قطب شاهيان ) 190\r\nابو الحسن تهرانى آصف خان\r\nابو الحسن قزوينى ( مورخ ) 107\r\nابو الغازى خان 123 / 137 / 138 / 140\r\nابو تراب خان نظم الدوله 249\r\nابو جعفر محمد طوسى 112\r\nابو حنيفه نعمان بن ثابت 21\r\nابو طالب كليم كاشانى 157\r\nابو يعقوب محمد كلينى 112\r\nاتحاد مقدس 201\r\nاتحاد هندوان و مسلمانان 286\r\nاتريشيان 199 / 200 / 201 / 265 / 266 / 267 / 268\r\nاتسز خوارزمشاه 105\r\nاحمد [ اول 
  ] ( سلطان عثمانى ) ر ك سلطان احمد اول\r\nاحمد [ دوم 
  ] ( سلطان عثمانى ) ر ك سلطان احمد ثانى\r\nاحمد بيك 104\r\nاحمد پاشا صدر اعظم - فاضل احمد پاشا 199 / 200 / 258 / 268\r\nاحمد پاشا ( فرماندار اناطولى ) 198\r\nاحمد سهيلى خوانسارى 13\r\nادوارد پترز 61\r\n\r\n","description":"","footnote":"","page_name":" 307 ","page_number":339},
  {"content":"\r\n\r\nادوارد كوناك 61 / 63 / 67 / 68\r\nارامنهء جولاه ( جلفا ) 284 / 304\r\nارجمند بانو 157\r\nاروس - اروس - روس 107\r\nارسلان بيك ( سفير هند ) 92 / 93\r\nارناوت ( از طوايف آلبانى ) 267\r\nاروپائيان 115\r\nاستندال جنرال 73\r\nاستنكار ازين 109 / 230 / 231\r\nاسد الله خان ( حاكم زمين داور ) 94\r\nاسفنديار خان اوزبك 87 / 137\r\nاسكندر بيك تركمان منشى 3 / 13\r\nاسكندر ذو القرنين 209 / 258 / 281\r\nاسكندر عادلشاه 173 / 180\r\nاسماعيل آقا متفرقه 104 / 209\r\nاسماعيل دولتشاهى ( دكتر ) 116 / 249\r\nاسماعيل ذبيح 287\r\nاسماعيل صفوى ( شاه اسماعيل ثانى ) 3 / 286\r\nاسميت [ جان 
  ] ( سفير هلند ) 73 / 74\r\nاشتار همبرگ ( كنت ) 200\r\nاصحاب رسول ( ص ) 251\r\nاعتماد الدوله - طالب خان صدر اعظم\r\nاعتماد الدوله - ساروتقى - ميرزا محمد تقى مازندرانى\r\nاعتماد الدوله - شيخعلى خان زنگنه\r\nاعتماد الدوله - محمد طاهر قزوينى عماد الدوله ( وحيد )\r\nاعتماد الدوله - محمد مؤمن خان ايشيك آقاسى باشى\r\nاعتماد الدوله - محمد مهدى پسر ميرزا حبيب الله صدر\r\nاعتماد الدوله - غياث الدين تهرانى\r\nاعراب سواحل دجله 237\r\nاغرلوخان شاملو 7 / 10 / 11\r\nافاغنه ، افغان ، افغانان 181 / 196\r\nافراسياب ( منشى حاكم بصره ) 203\r\nاقبال آشتيانى ( عباس ) 116 / 183 / 190 / 249\r\nاكبر ( پادشاه گوركانى هند ) 57 / 172\r\nالله ويردى خان ( سردار ) 4\r\nامام اعظم ( ابو حنيفه نعمان بن ثابت ) 21\r\nامامقلى خان ( والى فارس ) 3 تا 7\r\nامامقلى خان اوزبك 86 / 87 / 110\r\nامامقلى ميرزا ( پسر شاه عباس ) 1 تا 3\r\nامپراطورى هندو و مسلمان 286\r\nامراى اوزبك 87\r\nامراى جغتاى 11\r\nامير گونه خان قاجار 8\r\nانجمن تاريخ ايران 279 / 281\r\nانصار 20\r\n\r\n","description":"","footnote":"","page_name":" 308 ","page_number":340},
  {"content":"\r\n\r\nانگلبرت كمپفر 113 / 115 / 116 / 224 / 227 / 234 / 236 / 249\r\nانگليسيان 62 / 171 / 241\r\nاوتارخان ( ذو الفقار خان ) 93 / 95 / 99 / 152\r\nاوتومانو پادرى ( پدر عثمان ) 43\r\nاوديك ارمنى 285 / 304\r\nاورنگ زيب ( ابو المظفر محيى الدين غازى ) 95 - 101 / 151 / 152 / 158 / 159 / 169 تا 175 / 181 / 192 / 225 / 233 / 286 / 287 / 289 / 291\r\nاوزبك ، اوزبكان ، اوزبكيه ، ازبكان 77 / 78 / 80 / 86 - 90 / 93 / 109 / 114 / 178 / 225 / 237 / 239\r\nاوزبكان فرنگستان - روسها 109\r\nاولاد شيخ صفى 223\r\nايرانيان 8 / 18 / 19 / 90 / 94 / 95 / 100 / 106 / 109 / 231 / 237 / 239 - 243 / 246\r\nايرانيان سيام 241 / 242\r\nايل قاجار 3 / 7\r\nايلچى پادشاه روس 107\r\nايلچيان فرنگ 107\r\nائمه معصومين ، ائمه اثنى عشر ( ع ) 160 / 194 / 197\r\nائمه اربعه اهل سنت 160\r\nاينوسان يازدهم - اينسنيوس 11 / 240 / 299\r\nايوان مخوف ( تزار روس ) 106\r\nباب عالى ( دربار عثمانى ) 237\r\nبابا - گنجعلى خان زيگ 10\r\nباباى ثانى - على مردان خان 10\r\nباربن 221\r\nبازرگانان انگليسى 61\r\nبازرگانان روسى 109\r\nباستانى پاريزى ( دكتر ابراهيم - ) 13 / 117 / 249\r\nباغم ارمنى 284 / 285\r\nبايزيد ( شاهزاده ترك ) 18\r\nبحرى بيك 49\r\nبختان بيك - دقنان بيك 96\r\nبدر النسا بيگم 286\r\nبدره‌اى ( فريدون ) 183 / 192\r\nبركه ( مير . . . ) 45 / 50 / 55 / 58 / 60\r\nبرهمنان دهلى 181\r\nبكتاش خان 8\r\nبل ( ويليام ) 61\r\nبلوك آقا 33\r\nبنياد فرهنگ ايران 99 / 117 / 192\r\nبوداق سلطان چوله 98 / 193 / 224 / 225\r\nبوسورت ( كليفورد ادموند ) 183 / 192\r\nبهادر خان سپهسالار 95\r\n\r\n","description":"","footnote":"","page_name":" 309 ","page_number":341},
  {"content":"\r\n\r\nبهاگ منى 190\r\nبهبود خان چركس 1\r\nبهمنى ( سلاطين - ) 181 / 190\r\nبيدروس ارمنى 284 / 285\r\nبيرام خان خان خانان 19\r\nبيرام محمد پاشا 17\r\nپادرى اوتومانو 43\r\nپادريان پابرهنه 214 / 215 / 216\r\nپادريان فرنگى 214 / 216 /\r\nپادريان كرميلو 214 / 215 / 216\r\nپادشاهان روس 299\r\nپادشاهان فرنگ 214 / 299\r\nپاركر ( توماس ) 61\r\nپاكنهاد بيگم 158\r\nپپول ( ماتئو ) 61\r\nپتر ( پطر ) كبير 108 / 213\r\nپراپت راجه 242\r\nپرتغاليان 62 / 171\r\nپردل خان 94\r\nپريخان خانم 3\r\nپلنگتوش 125\r\nپلى ( جورج ) 61\r\nپنديت‌هاى برهمن 172\r\nپيترز ( ادوارد ) 61\r\nپيترو دلاواله 105 / 106\r\nپيرى ( آقا - ) 285\r\nپيغمبر اكرم محمد ( ص )\r\nپيكه ( فرانسوا - ) 227\r\nتاتارها 199 / 200 / 239\r\nتاج الدين موسوى ( سيد - ) 301\r\nتادئوس كروسينسكى 115 / 117 / 237\r\nتامس پاركر 61\r\nتاورنيه ( ژان باتيست ) 3 / 88 / 89 / 249 / 296\r\nتائب احمد عثمان‌زاده 269\r\nتربيت خان 100 / 101\r\nترسى ( ويليام ) 61\r\nتركان عثمانى 3 / 6 / 7 / 8 / 17 / 18 / 94 / 102 - 106 / 147 / 200 / 201 / 225 / 232 / 237 / 238 / 240 / 257 / 265 / 267\r\nتركمانان 231\r\nتركمانان استراباد 137 / 231\r\nتركمانان بهارلو 190\r\nتركمانان قراقويونلو 190\r\nتقرب خان - ( حكيم كاظما ) 97 / 98 164\r\nتقى تفضلى 239 / 249\r\nتقى مازندرانى ( محمد تقى ) - سارو تقى\r\nتكلى - تكيلبى 200\r\nتومان تبريزى 88 / 305\r\nتهماسب ( طهماسب ) صفوى ( ر ك طهماسب )\r\nتهمورث ( امير گرجستان ) 106\r\nتيمور 239\r\nجان اسميد ( يان اسميت ) 73 / 74\r\n\r\n","description":"","footnote":"","page_name":" 310 ","page_number":342},
  {"content":"\r\n\r\nجان ملكم ( سر - ) 13 / 249\r\nجان نثارخان 91 - 93\r\nجعفر شهيدى 117 / 249\r\nجلالى نايينى ( محمد رضا ) 160\r\nجنيديه ( سلسله ) 160\r\nجورج ( پلى - ) 61\r\nجوهريان هندوستان 99\r\nجهان پور ( فرهنگ - ) 302\r\nجهاندارى ( كيكاوس - ) 116 / 249\r\nجهانشاه قراقويونلو 190\r\nجهانگير پادشاه هند - نورالدين سليم 9 / 19 / 49 / 51 / 57 / 157 / 178\r\nجهال قزلباش 94\r\nجيمز ( كشتى انگليسى ) 61\r\nجيمز دوم ( پادشاه انگليس ) 241\r\nجين پورى حاجى 128\r\nجيون ( ملك - ) 159\r\nچارلز ( پادشاه انگليس ) 71\r\nچراغ خان قورچى باشى 11\r\nچركس ( قبائل ) 108\r\nچركس محمد پاشا 15\r\nچشتيه ( سلسله ) 160\r\nچهاريار ( خلفاى راشدين ) 24\r\nحارث 2\r\nحاجى آخور باشى جينى پورى 128\r\nحاجى جامى 130\r\nحاجى محمدپاشا 277\r\nحبيب الله صدر 244\r\nحسام معزى ( نجفقلى ميرزا - ) 106 / 107 / 116\r\nحسن جنكرودى 107\r\nحسن خان شاملو 75 تا 79\r\nحسن بن على ( ع ) 225\r\nحسن قشون بيگى 121\r\nحسن كانگويى 181 - ظفر خان\r\nحسن واهب 2 / 84\r\nحسن بيك يساول صحبت 7\r\nحسين بيك ( سفير ايران در سيام ) 241\r\nحسين خوانسارى ( حاج آقا - ) 225\r\nحسين خان شاملو 75\r\nحسين بن على ( ع ) 225\r\nحسين پاشا ( فرماندار ترك ) 16\r\nحسين پاشا ( سردار ترك ) 198\r\nحسين پاشا صدر اعظم 278 / 280\r\nحسين پاشا ( امير حسين ) 104 / 263\r\nحضرات عيسويه 215\r\nحق نظر بيك 84\r\nحمزه ميرزا ( پسر شاه عباس ثانى ) 221 - 223 / 244\r\nحنفى ( فرقهء ) 21\r\nحيدر شهريار نقوى 99 / 117\r\nحيدر ميرزا صفوى ( پسر شاه طهماسب ) 3\r\nحيرت ( ميرزا - ) 13 / 249\r\nخاتون آبادى ( عبد الحسين - ) 83 / 801 114 / 191 / 221 / 224 / 229 / 244 / 249 / 290\r\n\r\n","description":"","footnote":"","page_name":" 311 ","page_number":343},
  {"content":"\r\n\r\nخاج شويان ( جشن ) 228\r\nخافى خان 92\r\nخان احمد خان اردلان 232\r\nخان احمد خان گيلانى 106\r\nخاندان عليشكر 192\r\nخاندان كوپرولو 265 - 267\r\nخاندانقلى بيك 108 / 213\r\nخدابنده ( شاه محمد - ) 108\r\nخرم ( شاهزاده - شاه جهان ) 99 - 12 / 49 51 / 55 / 87 / 91 - 98 / 143 / 148 157 / 158 / 169 - 172 / 181 / 186 / 188 / 196 / 120 / 211\r\nخسرو خان بيگلربيگى 108\r\nخسرو پاشا 6 / 7 / 16 / 17\r\nخسرو سلطان ( شاهزاده . گوركانى هند ) 9\r\nخسرو ميرزا ( شاهزاده گرجى ) - رستم خان 7\r\nخلفا ( نماينده شاه صفى نزد تركان عثمانى ) 8\r\nخلفاى راشدين 20 / 160 / 251\r\nخليفه سلطان اعتماد الدوله 3 / 248\r\nخليل الله قزوينى 112\r\nخليل پاشا 16\r\nخوارج عمان 287\r\nخوانسارى ( آقا حسين - ) 226\r\nخوورستين ( آندرى ) 105 / 107\r\nدارا ( داراب ) 24 / 27\r\nدارا شكوه 95 / 96 / 97 / 152 / 154 / 157 - 161 / 169 / 173\r\nدالغوركى ( پرنس ) 107\r\nدانشمندان اروپايى 160\r\nدانشمندان هندى 158 / 160\r\nدانيال ( شاهزاده گوركانى هند ) 159\r\nداود بيك گرجى 5 - 7\r\nداود بيك ( پسر امامقلى خان ) 3\r\nدختران راهبه 228\r\nدروز ( قبايل - ) 172\r\nدرويش مصطفى 112\r\nدرويش محمد صالح لبنانى 112\r\nدقنان بيك - بختان بيك 96 / 152 / 155\r\nدل رس بيگم 286\r\nدودمان صفوى 55\r\nدول اروپا 234\r\nدول مسيحى 239\r\nدولت خان 94 / 145\r\nدولتشاهى ( اسماعيل - ) 116 / 249\r\nدهگان ( ابراهيم - ) 13 / 34 / 116\r\nذوالفقار خان ( اوتار خان ) 98 / 154 / 155 / 162\r\nذى النوين ( عثمان ) 41\r\nراجپوت ( اقوام ) 172 / 173 / 286 / 287\r\nربعه 172\r\nرجب پاشا 17\r\nرجبعلى تبريزى ( ملا - ) 110\r\nرحمة النسابيگم 286\r\nرستم خان گرجى ( والى گرجستان - خسرو ميرزا ) 7 / 217\r\n\r\n","description":"","footnote":"","page_name":" 312 ","page_number":344},
  {"content":"\r\n\r\nرستم خان دكنى 95 / 96\r\nرستم بيك ديوان بيگى 6 - 8\r\nرستم خان ركنى 95 / 96\r\nرستم ميرزا صفوى 286\r\nرضا قلى خان هدايت 13 / 116 / 249\r\nرضى صدر ( ميرزا - ) 1\r\nرضى وزير اصفهان ( ميرزا - ) 191\r\nرفضه 25\r\nرفيع صدر ( ميرزا - ) 3\r\nروستوفسكى ( پرنس ) 108\r\nروسها 9 / 105 / 106 / 108\r\nرومانوف ( سلسله - ) 105\r\nرومانيها 200\r\nرياض الاسلام ( دكتر - ) 50 / 75 / 99 / 117\r\nريشليو ( كاردينال ) 200\r\nزاخورى ( قبايل - ) 108\r\nزال ارسطا 217\r\nزامباور 183\r\nزبيرى ( ابراهيم ) 183\r\nزركش ( آقا زمان ) 225\r\nزرنيسكى ( زرينى ) 200\r\nزمان خان 98\r\nزمان زركش ( آقا - ) 225\r\nزنان انگليسى 241\r\nزوجهء مطهره ( عايشه ) 40\r\nزهاب ( قرارداد - ) 9 / 18 / 102 / 226 / 236\r\nزيب النسا بيگم 286\r\nزيتوا توروك ( قرارداد ) 199\r\nزينت بيگم ( دختر شاه طهماسب ) 3 / 303\r\nزينت النسا بيگم 286\r\nزينل خان بيگدلى شاملو 6 / 7 / 11\r\nژان سوبيسكى 201\r\nژنه ( مهندس ) 246 / 247\r\nژولين ( تقويم ) 225\r\nسابق قراقلخان 217\r\nساروخان - صاروخان 21 / 28 / 32 / 33 / 36 / 40\r\nساروخان طالش 89 / 94 / 99\r\nسارو تقى - محمد تقى وزير مازندرانى اعتماد الدوله 7 / 50 / 84 / 88 / 247\r\nساعدى ( غلامحسين ) 5 / 13\r\nسالومون سكوركى 238\r\nسام ميرزا - شاه صفى 1 / 2\r\nسام نريمان 2\r\nسانسون كشيش 234 / 235 / 237 / 239 / 247 / 249\r\nسانتاميها 172\r\nسايكس ( ميجر ) 116\r\nسباستين كناب 238 / 299\r\nسبحانقلى خان اوزبك 89 / 135 / 137 / 141 / 232\r\nسپاه ايران 89 / 95 / 147\r\nسپاه ترك 202\r\n\r\n","description":"","footnote":"","page_name":" 313 ","page_number":345},
  {"content":"\r\n\r\nسپاه مسيحيان 201\r\nسپاه هند 88 / 93 / 96\r\nسپاهيان ( قسمتى از ارتش ترك ) 44\r\nسپهر شكوه 158\r\nسربستانيها 266\r\nسرحد ارمنى ( خواجه - ) 304\r\nسرخاى خان 108\r\nسرمد ( عارف مجذوب هند ) 158\r\nسرى ورانك 242\r\nسعد الله خان سپهسالار ( وزير ) 95 / 96 / 151 / 152\r\nسعد إله خان منشى 91\r\nسعيد افندى اسعد زاده 44\r\nسعيد خان نايب الحكومه 12\r\nسعيد نفيسى 269\r\nسفراى دول اروپا 234 / 237 - 239\r\nسكوركى ( سالومون ) 238\r\nسلاطين بهمنى 181 / 190\r\nسلاطين تغلقى 181\r\nسلاطين دكن 181\r\nسلاطين فرنگيه 214 / 299\r\nسلاطين قطبشاهى ( قطب شاهيان ) 190\r\nسلاطين مسيحى 240\r\nسلسلهء مشايخ جنيديه 160\r\nسلسلهء مشايخ چشتيه 160\r\nسلسلهء مشايخ سهرورديه 160\r\nسلسلهء مشايخ قادريه 158 / 160\r\nسلسلهء مشايخ كبرويه 160\r\nسلسلهء مشايخ نقشبنديه 160\r\nسلطان ابراهيم ( پادشاه عثمانى ) 9 / 43 / 44 / 45 / 46 / 79 / 102 / 103 / 252 / 257 / 258 / 265 / 267\r\nسلطان احمد اول ( پادشاه عثمانى ) 15 / 16 / 24 / 27 / 36 / 43 / 199\r\nسلطان احمد ثانى ( پادشاه عثمانى ) 233 / 267 / 271 / 289\r\nسلطان بلاغى 9 / 10 / 84 / 93 / 98\r\nسلطان حسين خان شاملو 3\r\nسلطان حسين صفوى - شاه سلطان حسين سلطان حيدر ميرزا صفوى ( پسر شاه طهماسب اول ) 3\r\nسلطان خرم - شاهزاده خرم - شاه جهان پادشاه گوركانى هند .\r\nسلطان سليمان خان قانونى ( پادشاه عثمانى ) 28 / 201 / 247\r\nسلطان سليمان ثانى ( پادشاه عثمانى ) 266 / 267 / 272\r\nسلطان سنجر ( پادشاه سلجوقى ) 105\r\nسلطان عثمانى ( پادشاه عثمانى ) 16\r\nسلطان محمد گوركانى - محمد اعظم 97\r\nسلطان محمد چهارم ( پادشاه عثمانى ) 9 / 44 / 102 / 104 / 198 - 211 / 25 257 / 265 / 267\r\nسلطان محمد ميرزا ( پسر شاه عباس ) 1\r\n15 - 19 / 24 - 27 / 35 / 36 / 43 / 76 / 80 / 94\r\n\r\n","description":"","footnote":"","page_name":" 314 ","page_number":346},
  {"content":"\r\n\r\nسلطان مصطفى ( پادشاه عثمانى ) 15 / 16\r\nسلطانقلى قطب الملك ( جد قطبشاهيان ) 190\r\nسليم - نور الدين جهانگير پادشاه گوركانى هند 9 / 19 / 49 / 51 / 57 / 157 / 178\r\nسليم گراى 266\r\nسليمان ( شاهزادهء ترك ) 18\r\nسليمان بابان 232 / 281\r\nسليمان پيغمبر ( ع ) 27 / 31\r\nسليمان ثانى - سلطان سليمان ثانى\r\nسليمان صفوى ( صفى ميرزا ) - 221 - 264 271 - 305\r\nسليمان قانونى - سلطان سليمان خان قانونى\r\nسليمان پاشا سرعسكر 201 / 202\r\nسليمان شكوه 97 / 158 / 159\r\nسنجر ميرزا 3\r\nسوبيسكى ( ژان - ) 201\r\nسوداى ابريشم 240 / 294 / 295\r\nسهيلى خوانسارى ( احمد ) 13\r\nسيامك 242\r\nسياوش پاشا 265\r\nسياوش خان قوللر آقاسى 11 / 12\r\nسيف بن سلطان امام مسقط 287\r\nسيمبهوجى 173 / 174\r\nسيواجى 170 - 174\r\nشاردن ( جان ) 12 / 99 - 101 / 109 / 113 / 221 - 226 / 229 / 234 / 236 / 245 / 246 / 249\r\nشاه جهان - شاهزاده شهاب الدين خرم ( پادشاه گوركانى هند ) 9 / 11 / 12 49 - 51 / 55 / 87 / 88 / 91 - 98 / 143 / 148 / 157 / 158 / 169 - 172 / 181 / 184 / 188 / 196 / 207 / 211\r\nشاه سلطان حسين 230 / 247 / 288 / 289\r\nشاه على بيك زنگنه 245\r\nشاه قلى بيك 93 / 96 / 143\r\nشاه محمد خدابنده 106\r\nشاه مرتضى ( پدر فيض كاشانى ) 114\r\nشاه نظر بيك زيگ 89 / 90 / 119\r\nشاه نعمة الله يزدى 3\r\nشاهوردى بيك 95 / 150\r\nشاه بلند اقبال - دارا شكوه 157\r\nشاه نجف - على بن ابى طالب ( ع ) 2\r\nشاه عالم ( محمد معظم ) 286\r\nشايسته خان 171\r\nشجاع الدين ( پسر شاه جهان ) 98 / 158 / 159 / 169\r\nشركت هند شرقى بريتانيا 61 / 242\r\nشرمى قزوينى ( مولانا - ) 2\r\nشريفا ورنوسفادرانى 232\r\nشكار جرگه 230\r\nشمخال قموق 105\r\nشواليه‌هاى مالت 43 / 198 / 201\r\n\r\n","description":"","footnote":"","page_name":" 315 ","page_number":347},
  {"content":"\r\n\r\nشهريار نقوى ( حيدر - ) 100 / 117\r\nشهنواز خان صمصام صفوى 286\r\nشهيدى ( سيد جعفر ) 117 / 249\r\nشيخ بهائى - شيخ بهاء الدين محمد عاملى 1\r\nشيخ صفى الدين اردبيلى 1 / 8 / 109 / 114 / 223\r\nشيخعلى خان زنگنه 229 / 234 / 238 / 240 / 244 - 247 / 258 / 297\r\nشيخين ( ابوبكر و عمر ) 41\r\nصارو خان - سارو خان 21 / 28 / 32 / 33 / 36 / 40\r\nصالح تبريزى ( ميرزا - ) 303\r\nصائب تبريزى ( محمد على - ) 95\r\nصدوق - محمد بن بابويه 112\r\nصفدر خان 50\r\nصفويه 117 / 173 / 177 / 190\r\nصفى ( شاه ) 1 / 13 / 16 / 18 / 24 / 26 / 35 / 40 / 45 / 46 / 49 / 50 / 51 / 55 / 26 / 83 - 85 / 91 / 92 / 94 / 107 / 147 / 179 / 214 / 215 / 216\r\nصفى ميرزا - محمد باقر ميرزا ( پسر شاه - عباس ) 1 / 2\r\nصفى ميرزا - شاه سليمان صفوى\r\nصفى قلى بيك 156\r\nصفى قلى خان ( حاكم بغداد ) 7 / 103\r\nصفى قلى خان ( پسر امامقلى خان ) 5\r\nصمصام شهنواز خان صفوى 286\r\nطالب خان صدر اعظم 4 / 5 / 7 / 10 / 11\r\nطاهر قزوينى ( وحيد ) - رك محمد طاهر وحيد طايفه ولنديس - هلنديان 295\r\nطهماسب صفوى ( شاه - ) 3 / 162 / 178 / 286 / 288\r\nطهمورث ( تهمورث ) گرجى 3 / 7 / 8 / 10 / 107\r\nظريف ( مير - ) 22\r\nظفرخان - حسن كانگويى 181\r\nعادلشاهيان 171 - 173 / 181 / 182\r\nعايشه ( زوجهء مطهره ) 41\r\nعباس اقبال آشتيانى 2 / 13 / 16 / 183 / 191 / 249\r\nعباس اول ( شاه - ) 1 - 4 / 10 / 15 / 16 / 17 49 / 56 / 57 / 61 / 62 / 68 / 93 / 103 / 105 - 108 / 178 / 190 / 214 - 216 / 282\r\nعباس ثانى ( شاه - ) 12 / 83 تا 223 / 244 246 / 247 / 272 / 302\r\nعباس بن عبد المطلب 56\r\nعباس فاروقى 243 / 249\r\nعباسقلى خان اوسمى 108\r\nعبد الحسين خاتون آبادى 83 / 101 / 114 191 / 221 / 224 / 229 / 244 / 249 / 290\r\nعبد الحسين نصيرى طوسى 59\r\nعبد الرحيم افندى 44\r\nعبد الرزاق جوباره‌اى 81\r\n\r\n","description":"","footnote":"","page_name":" 316 ","page_number":348},
  {"content":"\r\n\r\nعبد الرشيد خطاط 158\r\nعبد العزيز خان اوزبك 87 - 90 / 118 / 121 / 123 / 126 - 135 / 139 / 203 204 / 232 / 233\r\nعبد العلى كارنگ 290\r\nعبد القادر گيلانى ( محى الدين ) 21 / 160\r\nعبد الله قطب شاه 191 / 193 / 197\r\nعبد الله وحدت ( حكيم - ) 224\r\nعبدى پاشا 201\r\nعثمان ( سلطان - ) - سلطان عثمان 16\r\nعثمان زاده تائب احمد 269\r\nعزيز ( مير - ) 92\r\nعلى ( حاكم بصره ) 103\r\nعلى بن ابى طالب 77 / 176 / 206 / 225\r\nعلى بن موسى الرضا ( ع ) 93 / 95 / 232\r\nعلى ثابى ( از قطب شاهيان ) 170 / 181 / 188\r\nعلى عادل شاه 191\r\nعلى پاشا ( امير على ) 103 / 104\r\nعلى پاشا ( كمانكش - ) 15\r\nعلى پاشا عرابه‌چى 267\r\nعليشكر ( از تركمانان بهارلو ) 93 / 190\r\nعليقلى بيك ( خان ) پسر امامقلى خان 5 / 6\r\nعليقلى خان سپهسالار 95 / 96 / 155\r\nعليقلى خان شاملو 3\r\nعلى مردان خان زيگ 9 - 12\r\nعماد الدوله 247 - محمد طاهر وحيد قزوينى عوض محمد چهره آقاسى 137\r\nعهدنامه ( قرارداد زهاب ) 9 / 18\r\nعيد النبى ( جشن ) 5\r\nعيسويه ، عيسويان ، مسيحيان 115 / 201 202 / 237 / 239 / 246 / 265 / 295\r\nعيسى خان قورچى 3 / 11\r\nغرورى كاشانى 1\r\nغلامحسين ساعدى ( دكتر - ) 5 / 13\r\nغلامحسين طباطبايى 100 / 117 / 192 / 290\r\nغياث الدين تهرانى اعتماد الدوله 157\r\nفابريسبوس ( سفير سوئد ) 228\r\nفاروقى ( عباس - ) 243 / 249\r\nفاضل احمد پاشا 199 / 200 / 258 / 268\r\nفالكن 242 / 243\r\nفانوس 284 / 285\r\nفتحى بيك 104\r\nفتحعلى بيك ( پسر امامقلى خان ) 5\r\nفتحعلى بيك غلام خاصه 112\r\nفخر الدين دروزى ( امير - ) 7 / 17\r\nفخر داعى ( محمد تقى ) 116 / 290\r\nفراناراى 241 - 243 / 297\r\nفرانژپاتى ( كريستف ) 200\r\nفرانسوا پيكه 227\r\nفرانسويان 198 - 201 / 242 / 243\r\nفرهنگ جهانپور 302\r\nفريدون 24 / 27\r\nفريدون بدره‌اى 183 / 192\r\nفلسفى ( نصر الله - ) 2 / 13 / 249 / 300\r\n\r\n","description":"","footnote":"","page_name":" 317 ","page_number":349},
  {"content":"\r\n\r\nفيض ( محمد محسن ) كاشانى 12\r\nفئودور ايوانوويچ 106 / 107\r\nقاجار ( ايل - ) 3 / 7\r\nقادريه ( مشايخ - ) 158 / 160\r\nقاسم بيك بورون 103\r\nقاطرچى اوغلى 198\r\nقانون جزيه 172\r\nقتلق سلطان 88\r\nقربانعلى اياغچى 305\r\nقراحسن خان 3\r\nقرارداد ( عهدنامه ) زهاب 9 / 18 / 102 / 229 / 236\r\nقراقويونلويان 190\r\nقره على جلاد 44\r\nقره مصطفى كوپرولو 200 / 202 / 268\r\nقزاق ( طوائف - ) 43\r\nقزاقهاى جنوب روسيه 109 / 225 / 230 / 232\r\nقزلباش 3 / 19 / 21 / 22 / 41 / 75 / 77 / 94 / 96 / 115 / 146 / 152 / 231\r\nقطب الملك - سلطانقلى ( جد قطب شاهيان ) 190\r\nقطب شاهيان 169 - 173 / 187 / 190\r\nقلماق ( طوائف ) 143\r\nقلندر سلطان 98\r\nقموق ( طوائف ) 105\r\nقورچيان 11\r\nقوكاس ارمنى 228 / 284 / 285\r\nقوللر آقاسى سياوش خان 11\r\nقولم حاجى 130\r\nقيصر ( سزار ، چاسار ) 99\r\nكاتوليكها 215 / 265\r\nكاررى 288 / 90\r\nكارلوس ( پادشاه اسپانيا ) 282\r\nكارمليت ( فرقه كرميلو از مسيحيان ) 216\r\nكارنگ ( عبد العلى ) 290\r\nكازم بروت - گازن برود 294 - 296\r\nكاظماى قمى ( حكيم - ) 97 / 98 / 164\r\nكرويه ( مشايخ - ) 160\r\nكتوان ملكه گرجستان 106\r\nكرد ، كردان 10 / 232\r\nكروسينسكى ( تادئوس ) 115 / 117 / 237\r\nكريستف فرانژپاتى 200\r\nكلانتر جلفا ( قوكاس ) 228\r\nكلانتر جلفا ( توكاس ) 228\r\nكلبعلى خان ايشيك آقاسى باشى 5 / 8 / 98\r\nكلبعلى خان سيل سپور 104 / 206 / 208\r\nكلبعلى خان شاملو 231 / 232\r\nكلبعلى بيك قاجار 274\r\nكليم ( ابوطالب ) كاشى 157\r\nكليم الله ( شاه - ) 181\r\nكلينى ( ابو يعقوب محمد - ) 112\r\nكليفور دادموند بوسورت 183 / 192\r\nكمال مورخ ( ملا - ) 2 / 8 / 83 / 85\r\nكمانكش على پاشا 15\r\nكمپانى هند شرقى انگليس 236 / 243\r\n\r\n","description":"","footnote":"","page_name":" 318 ","page_number":350},
  {"content":"\r\n\r\nكمپانى هند شرقى فرانسه 235\r\nكمپانى هند شرقى هلند 227 / 294\r\nكمپفر ( انگلبرت ) 113 / 115 / 116 / 224 - 227 / 234 / 236 / 249\r\nكميسيون معارف 269 / 290\r\nكناب ( سباستين ) 239 / 299\r\nكوپرنيك 227\r\nكورمينجى 198\r\nكورنليوس اسپيليمان 294 / 295\r\nكوناك ( ادوارد ) 61 / 63 / 67\r\nكوى گلشن 173\r\nكيكاوس جهاندارى 116 / 249\r\nكيومرث 242\r\nگازن برود - كازم بروت 294 / 296\r\nگراندوك مسكوى - الكسى ميخائيلف 109\r\nگرجيان ، گرجيها 106\r\nگنجعلى خان زيگ 10 / 50 / 91 / 93 / 207\r\nگودولف ( پرنس - ) 106\r\nگوركانيان هند 9 / 19 / 92 / 96 / 157 / 171 - 173 / 177 / 239\r\nگوستاو آدولف 227\r\nگونه خان قاجار ( امير - ) 8\r\nگيوكى ساكادزه - سوراوى 6\r\nلارنس لاكهارت 116 / 249\r\nلافور 290\r\nلاموش ( كلنل ) 269\r\nلگزيان 234\r\nلطفعلى بيك آذر 117 / 247 / 249\r\nلطيف لله ( آقا - ) 305\r\nلويى چهاردهم 235 / 242\r\nلين پول 183 / 192\r\nماتئوپپول 61\r\nمانى 274\r\nمبارك خواجه ( آغا - ) 222 / 223\r\nمبلغين مسيحى 169\r\nمجلس طبقاتى هلند 73\r\nمجلسى ( محمد تقى - ) 112\r\nمحسن ( قاضى - ) 11\r\nمحسن اصفهانى ( ميرزا - ) 92\r\nمحسن متولى ( ميرزا - ) 3\r\nمحمد ( فرستاده ترك ) 8\r\nمحمد ( ميرسيد - ) 79\r\nمحمد خان بيگلربيگى 112\r\nمحمد بن بابويه - صدوق - شيخ صدوق 112\r\nمحمد بهمنى ( سلطان - ) 190\r\nمحمد بن تغلق ( سلطان - ) 181\r\nمحمد چهارم - سلطان محمد چهارم\r\nمحمد شاه ثانى ( عادل شاه ) 181\r\nمحمد بن شاه مرتضى - فيض كاشانى 112\r\nمحمد طوسى ( ابو جعفر - ) 112\r\nمحمد عادل شاه 171 / 172 / 191\r\nمحمد خان قاجار ( آقا - ) 106\r\nمحمد كلينى ( ابو يعقوب ) 112\r\nمحمد متفرقه 42\r\nمحمد محمد لوى عباسى 13 / 100 / 116 / 187 / 249\r\n\r\n","description":"","footnote":"","page_name":" 319 ","page_number":351},
  {"content":"\r\n\r\nمحمد مصطفى ( ص ) ) - سيد المرسلين - خاتم النبيين ، سيد الانام 20 / 26 / 39 / 56 / 120 / 142 / 151 / 160 / 163 / 176 / 198 / 206 / 212 / 226 / 250 257 / 269 / 271\r\nمحمد وزير ( ميرزا - ) 216\r\nمحمد بيك يساول صحبت 88 / 210\r\nمحمد اعظم ( پسر اورنگ زيب ) 97 / 173 / 174 / 286\r\nمحمد اكبر 173 / 174 / 233 / 286 - 289 / 291 - 293\r\nمحمد پاشا 76\r\nمحمد پاشا ( حامل نامه ) 280\r\nمحمد پاشا ( حاجى - ) 279\r\nمحمد پاشا چركس 15\r\nمحمد پاشا كوپرولو 199 / 265 - 268\r\nمحمد باقر خراسانى 218\r\nمحمد باقر داما ( مير - ) 2\r\nمحمد باقر صفوى - صفى ميرزا پسر شاه عباس 1 / 2\r\nمحمد تقى حسينى ( مير - ) 301\r\nمحمد تقى فخر داعى 116 / 290\r\nمحمد تقى مجلسى ( ملا - ) 112\r\nمحمد تقى وزير - سارو تقى اعتماد الدوله مازندرانى 7 / 50 / 84 / 88 / 247\r\nمحمد حسن خان اعتماد السلطنه 13 / 116 / 249\r\nمحمد حسين ( حكيم - ) 110\r\nمحمد حسين تبريزى 303\r\nمحمد حسين قمى طبيب 89\r\nمحمد ربيع منشى 241 / 249\r\nمحمد رضا جلالى نايينى 160\r\nمحمد سعيد ( حكيم - ) 110\r\nمحمد سلطان ( پسر اوزنگ زيب ) - محمد معظم 173 / 286\r\nمحمد سليم مازندرانى ( حاجى - ) 241 / 242 / 296 / 297\r\nمحمد شجاع - شجاع الدين پسر شاه جهان 97 / 158 / 159 / 172\r\nمحمد شريف ( حكيم - ) 104\r\nمحمد صالح كنبو 91\r\nمحمد صالح لبنانى 110\r\nمحمد طاهر ( وحيد ) قزوينى 83 / 84 / 87 / 93 / 98 / 111 / 116 / 117 / 156 / 188 / 244 / 247 / 248 / 280\r\nمحمد طاهر نصرآبادى ( ر ك نصرآبادى )\r\nمحمد على بيك اصفهانى 50 / 51 / 54 / 58 60\r\nمحمد على زيگ ( پسر على مردان خان ) 92\r\nمحمد على صائب تبريزى 95\r\nمحمد فريدبيك 9 / 13 / 117 / 249\r\nمحمد قاسم خان 87 / 88 / 137\r\nمحمد قلى بورون 103\r\nمحمد قلى قطب شاه 190 / 193\r\nمحمد قولى سلطان جغتاى 40 / 76\r\nمحمد لطيف 76\r\n\r\n","description":"","footnote":"","page_name":" 320 ","page_number":352},
  {"content":"\r\n\r\nمحمد محسن تبريزى 303\r\nمحمدمحسن كاشانى ( فيض ) 112\r\nمحمد مسعود ( پسر آقا زمان زركش ) 225\r\nمحمد معظم 173\r\nمحمد مقيم كتابدار 187 / 188 / 194\r\nمحمد مؤمن ايشيك آقاسى ( اعتماد الدوله ) 247\r\nمحمد هاشم تبريزى 287\r\nمحمد يوسف ( مورخ ) 248\r\nمحمودى ( سكه ) 4\r\nمحى الدين عبد القادر گيلانى 21 / 160\r\nمخفى - زيب النسا بيگم 286\r\nمراد بخش ( پسر اورنگ زيب ) 87 / 97 / 98 / 158 / 159 / 163 / 164 / 167 / 169 210\r\nمرتضى قلى خان ايشيك آقاسى باشى 86\r\nمرتضى قلى خان قاجار 86 / 93 / 94\r\nمستوفى الممالك 222\r\nمسلمانان 287\r\nمريم بيگم 229\r\nمسيحيان 115 / 201 / 202 / 237 / 239 / 246 / 265 ( رك عيسويه ، عيسويان )\r\nمصطفى ( سلطان عثمانى ) 15\r\nمصطفى ( درويش ترك ) 110\r\nمصطفى پاشا 265\r\nمصطفى پاشا ( والى بغداد ) 264\r\nمصطفى پاشا ( سردار ترك ) 25 / 28 / 36 / 40\r\nمصطفى پاشا كوپرولو 265 - 268\r\nمغول كبير ( گوركانيان هند ) 99\r\nمغولها ( گوركانيان هند ) 239\r\nمقرب خان 173\r\nمقصود بيك 93 / 143\r\nمقصود خان ( سفير ايران ) 102\r\nملت مسكو - روسها 108\r\nملكم ( سرجان - ) 13 / 249\r\nملا شاه ( عارف ) 160\r\nملا كمال مورخ 2 / 8 / 84 / 85\r\nملوك نصارى 261\r\nممتاز زمانى - ارجمند بانو 157\r\nممتاز شكوه 158\r\nممتاز محل - ارجمند بانو 157\r\nمنوچهر خان بيگل بيگى 96 / 110 / 155\r\nموراوى - گيوركى ساكادزه 6\r\nموروزينى ونيزى 265\r\nموسوى بيك ايلچى 73\r\nموسى بيك پير زاده قورچى 241\r\nموم چى 242\r\nمؤمن نصرآبادى 83 / 111\r\nمونت كوكولى 199\r\nمهاجر ( مهاجرين ) 20\r\nمهارات ( مهراته ) 170 / 172 / 174\r\nمهدعليا - ارجمند بانو 157\r\nمهدى اعتماد الدوله ( ميرزا محمد - ) 244 / 245\r\nمهدى سلطان ( حاكم يزد ) 123\r\n\r\n","description":"","footnote":"","page_name":" 321 ","page_number":353},
  {"content":"\r\n\r\nمهراب خان 94\r\nميانجو 160\r\nميخائيل فئودورويچ رومانوف 106 / 108 / 213\r\nمير بركه 49 / 50 / 55 / 58\r\nمير جمله 169 - 171\r\nمير داماد ( محمد باقر ) 2\r\nمير سيد محمد 79\r\nمير شكار باشى 11\r\nمير ظريف 22\r\nمير عزيز 92\r\nمير عماد حسنى ( خطاط ) 158\r\nمير على كاشانى 1\r\nمير محمد تقى حسينى 301\r\nمير مرتضى اصفهانى 84\r\nميخائيل فئودور ويچ 213\r\nنادر شاه 9\r\nنادره بيگم 158 / 159\r\nناراى ( فرا - ) 241 - 243\r\nناصر خواجه ( آغا - ) 224\r\nناكحه خانم ( نكهت ؟ ) 221\r\nناوگان ترك 198 / 199\r\nناوگان مسيحى 198\r\nناوگان ونيز 201\r\nنبى ( مولانا - ) 46\r\nنجفقلى خان ( سفير ) 101\r\nنجفقلى ميرزا حسام معزى 106 / 107 / 116\r\nندر محمد خان 86 - 92 / 110 / 118 / 119 143 / 203 / 205\r\nنصرآبادى ( محمد طاهر - ) 2 / 13 / 111 224 / 231 / 250 / 287\r\nنصرآبادى ( مؤمن ) 113\r\nنصر الله فلسفى 2 / 13 / 249 / 300\r\nنصر الله ( محبوب شاه سليمان ) 229\r\nنظر ( آغا - ) 222\r\nنظرعلى خان 155\r\nنظم الدوله ( ابو تراب خان ) 13 / 249\r\nنعمان بن ثابت ( ابو حنيفه امام اعظم ) 21\r\nنعمة الله يزدى ( شاه - ) 3\r\nنفيسى ( سعيد - ) 268\r\nنقشبنديه ( مشايخ - ) 160\r\nنكهت ( ناكحه ) خانم 221\r\nنوذر گرجى 217\r\nنور النسا بيگم 222\r\nنور جهان بيگم 157\r\nنوروز گرك يراق ( حاجى - ) 298\r\nنيكولاز رينسكى ( زرينى ) 200\r\nواسيلچيكوف 106\r\nوالى اروس - الكسيس رومانوف 212 / 213\r\nوالى روس - ميخائيل فئودور وويچ رومانوف 108\r\nوالى هندوستان ( شاه جهان ) 125 / 152 / 154 / 207 / 210\r\nوان هول 240\r\nواهب ( حسن - ) 2 / 38\r\nوحدت ( حكيم عبد الله - ) 224\r\nوحيد - محمد طاهر قزوينى\r\nوحيد دستگردى 2 / 13 / 249 / 290\r\n\r\n","description":"","footnote":"","page_name":" 322 ","page_number":354},
  {"content":"\r\n\r\nوحيد قزوينى - محمد طاهر عماد الدوله وزير ارامنه 304\r\nولنديس ( طايفه - ) 295\r\nونيزيان 43 / 44 / 102 / 199 / 266\r\nونيزيان ارتودوكس 265\r\nويليام بل 61\r\nويليام ترسى 61\r\nويليام كيس ( كپيتان ) 71\r\nهادى بيك ( سفير ايران ) 106\r\nهدايت ( ميرزا - ) 301\r\nهدايت ( رضا قلى خان ) 13 / 116\r\nهلنديها 237 / 239 / 240 / 294 / 295\r\nهندوان ، هنديان 95 / 156 / 172 / 174 / 287 / 296\r\nهيأت سياسى آلمان 238 / 239\r\nهيأت سياسى انگلستان 234 / 235\r\nهيأت سياسى ايران 241\r\nهيأت سياسى روسيه 213 / 239\r\nهيأت سياسى سوئد 228 / 234 / 237\r\nهيأت سياسى سيام 241\r\nهيأت سياسى فرانسه 234 / 235\r\nهيأت سياسى لهستان 237 - 239\r\nيادگار بيك 50 / 79\r\nيحيى پاشا 263\r\nيعقوب ( جيمز ) پادشاه انگلستان 63 / 68\r\nيمين الدوله 257 ( رك آصف الدوله ابو الحسن تهرانى )\r\nينى چريان 8 / 13 / 16 / 17 / 44 / 198 / 199 202 / 254 / 264 / 265\r\nينى چرى آغاسى 33\r\nيوسف آغا ( ريش سفيد غلامان ) 11\r\nيوسف آقا ( سفير ترك ) 103\r\nيوسف پاشا 44\r\nيوسف عادلشاه 181\r\nيهوديان 226\r\n\r\n","description":"","footnote":"","page_name":" 323 ","page_number":355},
  {"content":"\r\n . \r\n","description":"","footnote":"","page_name":" 324 ","page_number":356},
  {"content":"\r\n\r\n\r\nفهرست نامهاى جاها\r\nآب كوه رنگ 246 / 247\r\nآتن 201\r\nآخسقه 41\r\nآذربايجان 6 / 22 / 25 / 36 / 40 / 108 / 152 165\r\nآراكان 171\r\nآزوف 43\r\nآسام 171\r\nآستانهء رضويه - مزار ( بقعهء ) حضرت رضا ( ع ) 12 / 86 / 93 / 95 / 143 / 162\r\nآستراخان - حاجى طرخان - هشتر خان 105\r\nآگره 97 / 158 / 159\r\nآلبانى 265 / 267\r\nآلمان 229 / 234 / 237 - 239\r\nآناطولى 16 / 198 / 254 / 267\r\nآياطودورى 252\r\nاتريش 199 - 201 / 238\r\nاحمير 159\r\nاحمد آباد ( هند ) 92\r\nاحمدنگر 174\r\nادرنه 255\r\nاراك 34 / 116\r\nاردبيل 1 / 8 / 108 / 162\r\nاردلان 232\r\nارس ( رود ) 107\r\nارس - اروس - روسيه 107 / 108\r\nارزنة الروم - ارزروم ( ارض روم ) 8 / 15 / 16 / 22 / 238\r\nارلو 265\r\nاروپا 232\r\nاريچه صحرا 33 / 40\r\nاسپانيا 282\r\nاستانبول ( استنبول - قسطنطنيه ) 17 / 18 / 22 / 76 / 102 - 104 / 198 / 200 / 233\r\nاسترآباد 94 / 96 / 137 / 231\r\nاسكاسيا ( اكوس - اسكاتلند ) 68\r\nاشرف ( بهشهر ) 111 / 113\r\nاصفهان 4 / 7 / 8 / 12 / 61 / 69 / 87 / 89 / 92 / 95 / 98 / 106 / 107 / 114 / 191 214 - 218 / 222 / 223 / 227 - 233 / 237 / 240 / 241 / 246 / 247 284 / 285 / 287 - 289 - 294 / 295 303 / 304\r\nاكبر آباد ( هند ) 21\r\nالبرز 259\r\nالجزيره 201\r\nالموتز 199\r\nالنديس - ولنديس ( هلند ) 73\r\nالوند 256 / 259\r\n\r\n","description":"","footnote":"","page_name":" 325 ","page_number":357},
  {"content":"\r\n\r\nاندخود 137\r\nانزلى 109\r\nانستيتوى مطالعات آسياى عمومى و مركزى 75\r\nانكروس 259\r\nانگليس 43 / 61 - 72 / 234 / 241\r\nانگليترا - انگليس 68\r\nاورطه جامع ( مسجد - ) 442\r\nاورگنج 87 / 88 / 137 / 138\r\nاورمان ( اورامان ) 33 / 37 / 41\r\nاياتودورى 252\r\nايالات غربى ايران 225\r\nايران 1 / 5 - 10 / 15 / 16 / 40 / 49 / 50 55 / 61 / 84 - 97 / 99 - 108 / 110 112 / 114 / 122 / 125 / 137 / 146 147 / 159 - 162 / 165 / 174 / 178 183 / 184 / 207 / 227 / 230 - 233 236 - 242 / 272 / 287\r\nايروان 8 / 9 / 18 / 21 / 22 / 25 / 50 / 108 147 / 165\r\nايوان چهل ستون قزوين 84\r\nايوان دولتخانه كاشان 83\r\nباب عالى ( دربار عثمانى ) 238\r\nبادرانى 36 / 40\r\nباش آچوق ( گرجستان ) 7\r\nباغ چهل ستون 35 / 288\r\nباغ خسرو آباد 101\r\nباغ عباس آباد ( قندهار ) 93\r\nباغ گلدسته 230\r\nباغچه همايون پشته 113\r\nباكو 106\r\nبالاباد 294\r\nبانكوك 243\r\nبتخانه‌هاى هندى 172\r\nبحر سفيد - ( مديترانه ) 155\r\nبحرين 4\r\nبخارا 87 / 89 / 137\r\nبدره 33 / 37\r\nبرهان‌پور 50 / 157\r\nبست 93 - 96 / 146 / 165\r\nبسطام 93 / 96 / 103 / 155\r\nبسنى - بوسنه - بشناق 16\r\nبصره 41 / 103 / 104 / 234 / 237 / 238 / 263\r\nبغداد 6 - 9 / 15 - 18 / 21 / 25 / 32 / 33 36 / 40 / 104 / 237 / 238 / 263\r\nبغدان ( ملداوى ) 201\r\nبقعهء حضرت معصومه ( قم ) 84\r\nبقعهء شيخ صفى ( اردبيل ) 8 / 162\r\nبلخ 22 / 75 / 87 / 88 / 92 / 93 / 113 / 127 137 / 143 / 225 /\r\nبلخان 137\r\nبلگراد 200 / 202 / 265\r\nبمبئى 171\r\nبنادر 165\r\nبنادر فارس 283\r\nبنارس 172\r\nبندر سورت 61 / 97 / 98 / 166 / 171 / 172\r\nبندر عباس 98 / 240 / 241 / 283 / 290\r\n\r\n","description":"","footnote":"","page_name":" 326 ","page_number":358},
  {"content":"\r\n\r\nبنگال 92 / 97 / 171 / 294\r\nبود 201\r\nبودا پست 201\r\nبوسنه - بسنى\r\nبهشهر ( اشرف ) 113\r\nبهكر ، بهككر ، بهكران 161 / 162\r\nبيجاپور 171 / 172 / 173 / 181 / 184 / 186 179\r\nپاتراس ( پتراس ) 265\r\nپاريس 235\r\nپست 201\r\nپل زاينده رود 111\r\nتاج محل 157\r\nتالار دولتخانهء اصفهان 88\r\nتبريز 7 / 8 / 18 / 22 / 94\r\nتخت سليمان 226 / 228\r\nترانسيلوانى 199 / 202\r\nترخو 105\r\nترك 17\r\nتركستان 77 / 78 / 90 / 121 / 143 / 232\r\nتكيهء فيض 111\r\nتلنگانه 190\r\nتندوس 198\r\nتنسرى 241\r\nتوران 25 / 122 / 206\r\nتورنا ( قلعه ) 171\r\nتوسكان 198\r\nتونس 201\r\nتهران 86\r\nجاسك 61\r\nجاف ضياء الدين 33 / 37 / 40\r\nجاف هارونى 33 / 40\r\nجلفا ( حولاه ) 226 / 228 / 229 / 284\r\nجهرم 98\r\nجيجكتو 137\r\nچخور سعد 152\r\nچركس ( منطقه ) 108\r\nچشان ( حصان ) 33 / 40\r\nچغان ( گدوك ) 37 / 41\r\nچهارباغ 4 / 230\r\nچهلستون ( باغ ) 35 / 228\r\nچهل ستون ( عمارت ) 110 / 225 / 233\r\nچيناپتان 241\r\nحاجى طرخان - استراخان - هشتر خان 105\r\nحانيه 252 / 258\r\nحرمسراى شاهى 228\r\nحرمين ( مكه و مدينه ) 27 / 29 / 258 / 281\r\nحلب 8 / 16 / 22\r\nحله 7\r\nحيدر آباد كن 50 / 190\r\nخارك 283\r\nخانهء خدا ( كعبه ) 86 / 89\r\nخراسان 21 / 22 / 75 - 78 / 89 / 95 / 96 142 / 150 / 165 / 168 / 174 / 178 233 / 237 / 289\r\nخلوت خانه ( عمارت ) 111\r\nخليج فارس 4 / 237 / 240\r\nخوارزم 105 / 137\r\n\r\n","description":"","footnote":"","page_name":" 327 ","page_number":359},
  {"content":"\r\n\r\nخيوس 267\r\nدار المرز - مازندران 7 / 152\r\nدابارانل 238\r\nداردانل 198 / 199\r\nداغستان 108 / 228\r\nداغ شاه 33\r\nدالماسى 265\r\nدامنان 101 / 113 / 114 / 223 / 232\r\nدجله 8 / 237\r\nدربند 106\r\nدرتنگ 33 / 36 / 40\r\nدرنه 33 / 36 / 37 / 40\r\nدرياى خزر 105 / 225\r\nدرياچهء همايون پشته 113\r\nدزفول 165\r\nدكن 21 / 50 / 97 / 169 - 174 / 181 / 185 187 / 190 / 196 / 197\r\nدمشق 17\r\nدورق 108 / 165\r\nدولت‌آباد ( اصفهان ) 88\r\nدولت خانهء ( اصفهان ) 1 / 88 / 305\r\nدولتخانهء كاشان 83\r\nدون ( ناحيهء - ) 109\r\nدهلى 50 / 158 - 161 / 172 / 184 / 187 189\r\nديوان خانه ( عمارت ) 111\r\nراحپوتانه 137\r\nراج‌گر ( قلعه ) 171 / 174\r\nرتيمو ( رسيمو ) 252 / 258\r\nردونى 33 / 37\r\nرشت 1 / 109\r\nروان - ايروان 21 / 22 / 25\r\nروس ، روسيه 9 / 102 / 105 - 109 / 201 / 214 / 213 / 231 / 234 / 239 / 284\r\nرودس 201\r\nروم ( كشور عثمانى ) 9 / 80 / 206\r\nروم ايلى 254 / 255 / 259\r\nريشهر ( بندر ) 283\r\nزاينده رود 98 / 110 / 111 / 246 / 247\r\nزرقان 4\r\nزلم ( قلعه ) 37 / 40\r\nزمين داور 94 / 95\r\nزنجير ( قلعه - ) 37 / 41\r\nزهاب 9 / 18 / 40 / 102 / 226 / 236\r\nزيتواتوروك 200\r\nزيربادات 300\r\nسارهاتا 174\r\nسبزوار 89\r\nسنجرى ( سنجرى ؟ ) 12\r\nسربستان 266\r\nسرحدات شمال شرقى 237\r\nسرخاب ( كوه - ) 8\r\nسرزمينهاى ماوراء ارس 106\r\nسرميل 33 / 36 / 37 / 40\r\nسرى لانكا 294\r\nسعادت آباد ( عمارت ) 111\r\nسقسين 105\r\nسقوطره 294\r\n\r\n","description":"","footnote":"","page_name":" 328 ","page_number":360},
  {"content":"\r\n\r\nسليمانيه 232\r\nسمنان 231\r\nسمندره 265\r\nسميرم 98 / 180\r\nسن گوتار 199\r\nسنندج 232\r\nسورت ( بندر ) 61 / 97 / 98 / 166 / 171 / 172\r\nسوماترا 294\r\nسهند ( ييلاق ) 10\r\nسوئد 227 / 228 / 234 / 237\r\nسويس 229\r\nسيام 241 - 243 / 297\r\nسيستان 165\r\nسيلان 294\r\nسى و سه چشمه - سى و سه پل 4\r\nشام 17\r\nشروان ( شيروان ) 108 / 110 / 112 / 152 227\r\nشماخى 108\r\nشوشتر 165\r\nشهرزور 7 / 33 / 37 / 41 / 233\r\nشيراز 4 / 6 / 61 / 85 / 191 / 287\r\nصحراى بغداد 25\r\nطاوس خانه ( عمارت ) 111\r\nعباسى ( رك بندر عباس )\r\nعتبات عاليات 7\r\nعثمانى ( كشور عثمانى - تركيه امروزى ) 102 110 / 198 - 202 / 226 / 239\r\nعراق 152 / 165\r\nعراق عرب 7 / 21 / 22\r\nعربستان 165\r\nعسلو ( بندر عسلويه ) 283\r\nعلى بلاغى 101\r\nعليشكر ( قلمرو ) - همدان و نهاوند 93 / 152 - 190\r\nعمارات سلطنتى اصفهان 223\r\nعمارات چهل ستون 111\r\nعمارات خلوتخانه 111\r\nعمارات ديوان خانه 111\r\nعمارات سعادت آباد 111\r\nعمارات طاوس خانه 111\r\nعمارات عالى قاپو 111\r\nعمارات هشت بهشت 232\r\nعمارات همايون پشته 111\r\nعمان 241 / 287\r\nغزنين 94\r\nفارس 3 / 4 / 40 / 98 / 152 / 165 / 283\r\nفرانسه 234 / 235 / 242 / 243\r\nفراه 93 / 95 / 165\r\nفرح آباد 109\r\nفرنسيا - فرانسه 68\r\nفرنگستان 215 / 262 / 299\r\nفريبورگ 269\r\nفوسه ( فوقيه ) 198\r\nفيروزكوه 96\r\nقارص 41\r\nقاهره 183\r\n\r\n","description":"","footnote":"","page_name":" 329 ","page_number":361},
  {"content":"\r\n\r\nقتور 41\r\nقراباغ 7 / 8 / 108 / 152 / 165\r\nقرامانى 198\r\nقرشى 137\r\nقرم ( شبه جزيرهء كريمه ) 266\r\nقزلجه 33 / 37 / 41\r\nقزوين 3 / 5 / 7 / 80 / 84 / 86 / 98 / 103\r\nقسطنطنيه 17 / 198 / 201 ( رك ايضا به استانبول )\r\nقشم 237 / 240 / 294 / 296\r\nقلاع اصفهان 227\r\nقلعهء ارلو 265\r\nقلعهء الموتز 199\r\nقلعهء بست 93 - 96 / 103 / 155\r\nقلعهء تورنا 171\r\nقلعهء راج‌گر 171 / 174\r\nقلعه زلم 37 / 41\r\nقلعهء زنجير 37 / 41\r\nقلعهء مليت 102\r\nقلعهء نيوهازل 199 / 201\r\nقلعهء قلمرو عليشكر 93 / 152 / 190\r\nقم 12 / 84 / 98 / 230\r\nقندهار 9 - 12 / 21 / 22 / 50 / 91 - 99 / 103 / 106 / 110 / 125 / 141 / 144 - 154 / 165 / 168 / 178 / 207 / 225 286\r\nقنديه ( كاندى ) 44 / 198 / 253 / 259\r\nقوين سو 107 / 108\r\nقيصريه 15\r\nكابل 11 / 12 / 75 / 77 / 80 / 95 / 128 / 130 152 / 158 / 162 / 165 / 166\r\nكاخ چهل ستون 225\r\nكاخت ( گرجستان ) 7 / 105 / 106 / 217\r\nكارتانك 170\r\nكارتيل ( گرجستان - ) 7 / 217\r\nكارون 246 / 247\r\nكاشان 1 / 12 / 83 / 84\r\nكامى نيتك 238\r\nكاندى ( رك قنديه )\r\nكتابخانهء شاهى اصفهان 187\r\nكتابخانهء ملى برلن 107\r\nكتابخانه ملى پاريس 117\r\nكرت ( كريد ) 43 / 44 / 198 / 252 / 257 / 258\r\nكردستان 6 / 233\r\nكركوك 232\r\nكرمان 10 / 152 / 165\r\nكرميلو ( كوه - ) 214 - 215\r\nكوه گيلويه 104 / 152 / 165\r\nگجرات 97\r\nگدوك چغان 37 / 41\r\nگرجستان 6 / 7 / 61 / 105 / 106 / 108 / 218 228\r\nگرجستان كاخت 7 / 105 / 106 / 217\r\nگرجستان كارتيل 7 / 217\r\nگلبرگه 181\r\nگنبد بقعه حضرت رضا ( ع ) 232\r\n\r\n","description":"","footnote":"","page_name":" 330 ","page_number":362},
  {"content":"\r\n\r\nگوا ( بندر ) 171\r\nگيلان 165 / 230\r\nگيلويه ( كوه - ) 104 / 152 / 165\r\nلار لارستان 4 / 5 / 98 / 290 - 292\r\nلاكديو 294\r\nلاهور 12 / 50 / 97 / 159\r\nلمپانت 265\r\nلرستان 165\r\nلمنوس 198\r\nلمنجات 12\r\nلمكنهو 20 / 117 / 183 / 296\r\nلنگران 231\r\nلهستان 201 / 237 - 239\r\nليا 265\r\nليبى 201\r\nمازندران 7 / 40 / 76 / 77 / 80 / 90 / 96 / 109 / 111 / 113 / 134 / 152 / 165 213 / 222\r\nماكو 41\r\nمالت 43 / 199 / 202\r\nمالديو 294\r\nماوراء النهر 22 / 79 / 138 / 232\r\nمجارستان 200 / 201\r\nمدرسهء خان 4\r\nمديترانه 202 ( رك بحر سفيد )\r\nمديترانهء جنوبى 201\r\nمديترانهء شرقى 43\r\nمدينه 87 / 89 / 119\r\nمرگى 243\r\nمرو 86 / 93\r\nمريوان 7\r\nمزار حضرت رضا ( رك آستانهء رضوى )\r\nمسجد الاقصى 176\r\nمسجد الحرام 176\r\nمسجد جامع اصفهان 111\r\nمسجد شاه اصفهان 2 / 230\r\nمسقط 287\r\nمسكو 109 / 231 / 238 / 239\r\nمسكوى ( روسيه ) 231 / 234 / 239\r\nمشاهد ائمه 29\r\nمشهد 3 / 4 / 10 / 89 / 93 / 113 / 301\r\nمشكين شهر 8\r\nمقبرهء همايون ( در هند ) 159\r\nمكه 86 / 87 / 89 / 97 / 232 / 233 / 241\r\nمليت ( قلعه - ) 102\r\nمنازل ساروتقى 89\r\nمندليجين 33 / 36 / 40\r\nمودون 44\r\nموزه ( شبه جزيره ) 265\r\nموزهء بريتانيا 302\r\nموصل 6 / 15 / 16 / 232\r\nموگرسدورف 199\r\nمولتان 79\r\nمولداوى 201\r\nموهاكس ( مخاچ ) 201\r\nمهربان ( مهران ؟ ) 33 / 36 / 41\r\nميان كاله ( شبه جزيره ) 109\r\n\r\n","description":"","footnote":"","page_name":" 331 ","page_number":363},
  {"content":"\r\n\r\nميدان شاه اصفهان 230\r\nميدان نقش جهان اصفهان 88\r\nميمنه 137\r\nنارمول 172\r\nنخجوان 25\r\nنخيلو ( بندر ) 283\r\nنقش جهان ( ميدان ) 88\r\nنوپلى 265\r\nنول كشور 183 / 192\r\nنهاوند 93 / 190\r\nنيش 265\r\nنيوهازل 199 / 201\r\nواسوار 199\r\nوان 6 / 7 / 41 / 102\r\nودين 265\r\nولنديس - النديس - هلند 295 / 296\r\nولنديس زيربادات ( هند هلند ) 294\r\nونديك ( ونيز ) 198 / 201 / 252 / 258\r\nوينه 200\r\nهارونيه 32\r\nهرات 093 تا 96\r\nهرموز ( بندر ) 3 / 11 / 61 / 282\r\nهزار جريب 96\r\nهشت بهشت ( عمارت ) 231\r\nهلند 30 / 239 / 300 / 301\r\nهمايون پشته 111\r\nهمدان 3 / 7 / 16 / 93 / 190\r\nهند 9 - 12 / 21 / 49 / 50 / 57 / 61 / 79 / 84 87 / 91 - 101 / 104 / 125 / 141 146 / 151 / 157 / 159 / 162 / 165 166 / 169 / 171 - 174 / 178 / 183 / 184 / 190 / 193 / 196 / 207 / 208 / 236 / 291 / 294\r\nهند شرقى 61\r\nهند هلند 294\r\nيزد 92 / 122\r\nيگى شهر ( ينى شهر ) 255\r\nيونان 199 / 201\r\n\r\n","description":"","footnote":"","page_name":" 332 ","page_number":364},
  {"content":"\r\n\r\n\r\nنام كتابها و محله‌ها\r\nآتشكده آذر 117 / 247 / 249\r\nاحسن التواريخ روملو 75\r\nاحسن التواريخ فريد بيك 9 / 13 / 117 / 469\r\nاستبصار 112\r\nانقراض سلسلهء صفويه ( ازلاكهارت ) 116 / 249\r\nاوپانيشادها 160\r\nايلخمچى 5 / 13\r\nبررسيهاى تاريخى ( محله - ) 72 / 74 / 81 99 / 214 - 216 / 218 / 383 / 285 302 - 305\r\nبساتين السلاطين 183\r\nتاريخ ايران ( ازميحر سايكس ) 116\r\nتاريخ ايران ( از سرجان ملكم ) 249\r\nتاريخ تركيه ( دولاموش ) 269\r\nتاريخ خلد برين 248\r\nتاريخ روابط سياسى ايران با دنيا ( از نجفقلى حسام معزى ) 106 / 107 / 108 / 116\r\nتاريخ صفويه ابو الحسن قزوينى ( نسخه خطى ) 107\r\nتاريخ عالم آراى عباسى ( اسكندر بيك تركمان ) 1 / 13\r\nتاريخ فرشته 183 / 192\r\nتاريخ ملا كمال 2 / 8 / 9 / 12 / 13 / 85 / 94 / 116\r\nتاريخ مفصل ايران ( عباس اقبال ) 13 / 116\r\n249\r\nتاريخ هند ( لافورز ) 290\r\nتذكره نصرآبادى 2 / 13 / 111 / 224 / 231 235 / 249\r\nترجمه سياسى داستان سياوش 241\r\nتهذيب 112\r\nحديقه - الوزرا ( تركى ) 269\r\nخلاصه التواريخ 116\r\nداستان سياوش ( شاهنامه ) 241\r\nديوان وحيد قزوينى 247\r\nذيل عالم آرا عباسى 13\r\nروابط ايران و هند ( انگليسى ) از دكتر رياض الاسلام 99 / 117\r\nروضه الصفا ناصرى 13 / 116 / 250\r\nزندگانى شاه عباس اول 2 / 13 / 50\r\nسراكبر - سراء لاسرار 160\r\nسفر نامهء سانسون 234 / 240 / 249\r\nسفرنامهء تاورنيه 13 / 88 / 249 / 296\r\nسفرنامهء شاردن ( تاجگذارى سليمان ) 12 / 13 / 116 / 187 / 221 / 224 / 226 / 234 / 245 / 246 / 249\r\nسفرنامهء كاررى 290\r\nسفينه الاوليا 160\r\nسفينه سليمانيه 241 / 243 / 249\r\nسكينه الاوليا 160\r\nسلسله‌هاى اسلامى 183 / 192\r\n\r\n","description":"","footnote":"","page_name":" 333 ","page_number":365},
  {"content":"\r\n\r\nسياست خارجى ايران در زمان صفويه ( نصر - الله فلسفى ) 62 / 249 / 300\r\nسياست و اقتصاد در عصر صفوى 13 / 117 / 249\r\nسير المتأخرين 100 / 117 / 170 / 183 / 192 290\r\nشافى ( شرح عربى ملا خليل بركافى ) 112\r\nشاهنامه 241\r\nشاه جهان نامه 50 / 91\r\nصافى ( تفسير ) 112\r\nصافى ( شرح فارسى ملا خليل بركافى ) 112\r\nصد و پنجاه سند تاريخى 214 - 216\r\nطبقات سلاطين اسلام 183 / 192\r\nعالم آراى عباسى ( رك تاريخ عالم آرا )\r\nعباسنامه 34 / 83 / 87 / 88 / 90 / 92 / 94 107 - 112 / 116 / 119 / 123 / 144 147 - 150 / 156 / 178 / 180 / 187 217 / 247\r\nعمل صالح 91\r\nفرهنگ جهانگيرى 47\r\nفرهنگ رشيدى 47\r\nقرآن كريم 272\r\nكافى كلينى 112\r\nگلشن ابراهيمى 192\r\nگوهر ( مجله - ) 5\r\nمجله بررسيهاى تاريخى - رك : بررسيهاى تاريخى\r\nمجله گوهر - گوهر\r\nمجلهء يادگار - يادگار\r\nمجمع البحرين 160\r\nمجموعهء مقالات هادى حسن 50\r\nمجمع الانساب زامباور 183\r\nمن لا يحفره الفقيه ( صدوق ) 112\r\nمنتخب اللباب ( خافى خان ) 50 / 92\r\nمنتظم ناصرى ( ج 2 ) 13 / 116 / 117 / 217 249\r\nمنشآت حسن شاملو 75 - 96\r\nمنشآت عبد الحسين نصيرى طوسى ( خطى ) 51 / 54 / 55 / 58 / 60\r\nمنشآت فريدون بيك 23 / 25 / 30 / 31 / 38 42 / 45 / 46 / 48 / 203 / 205 / 257 264 / 277\r\nمنشآت محمد طاهر وحيد قزوينى 117 / 119 122 / 126 - 129 / 131 / 133 / 134 / 135 / 136 / 139 / 140 / 144 / 145 150 / 153 / 156 - 168 / 180 / 184 / 185 / 189 / 195 / 197 / 208 / 211 213\r\nنسخهء خطى 5032 مجلس 67 / 68\r\nنسخهء خطى 2506 مجلس 291 - 293 /\r\n\r\n","description":"","footnote":"","page_name":" 334 ","page_number":366},
  {"content":"\r\n . \r\n","description":"","footnote":"","page_name":" 335 ","page_number":367},
  {"content":"\r\n . \r\n\r\n","description":"","footnote":"","page_name":" 336 ","page_number":368}
  ]