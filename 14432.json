[
  {"content":"\r\n\r\nشيعه\r\nو زمامداران خودسر\r\nتأليف : محمد جواد مغنيه\r\nترجمه : مصطفى زمانى\r\nحق طبع محفوظ\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nشماره‌هاى فرهنگ اسلام\r\nتأليف و ترجمه : مصطفى زمانى\r\n1 - ابراهيم بت‌شكن يا قهرمان توحيد\r\n2 - بسوى اسلام يا آئين كليسا ؟\r\n3 - تاريخ بنى اميه و بنى عباس\r\n4 - كودك نيل يا مرد انقلاب\r\n5 - حدود خسارت جهان و انحطاط مسلمين\r\n6 - سليمان و بلقيس\r\n7 - آينده‌ى اسلام\r\n8 - نردبان ترقى\r\n9 - نقش كليسا در ممالك اسلامى\r\n10 - اعتيادهاى خطرناك\r\n11 - مذهب و رهبر ما\r\n12 - اسلام و بلاهاى نوين\r\n13 - قصه‌هاى قرآن\r\n14 - طمعكاران كينه‌ورز\r\n15 - اسلام و تمدن جديد\r\n16 - اسلام و خدمات اجتماعى\r\n17 - امام على ( ع ) ج 5\r\n18 - مردان پاك از نظر امام صادق ( ع )\r\n19 - راه و بيراهه\r\n20 - دختر وظيفه‌شناس\r\n21 - مرگ سبز\r\n22 - چرا رفوزه شدم\r\n23 - كارنامه‌ى محمد\r\n24 - داستانهاى مصور اسلامى مخصوص كودكان ( ده شماره )\r\n25 - فروع دين\r\n26 - اسلام از نظر يك مسيحى\r\n27 - دوستيهاى تلخ و شيرين\r\n28 - پيشگوئيهاى علمى قرآن\r\n29 - راه مبارزه با مشكلات پيمان زناشوئى\r\n30 - على بن ابيطالب پيشواى مسلمين\r\n31 - نقشه‌هاى استعمارى و نغمه‌هاى شوم\r\n32 - عشق و خودكشى\r\n33 - سخنان نهج البلاغه\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nشيعه و زمامداران خودسر\r\nبقلم\r\nمحمّد جواد مغنيه\r\nچاپ دوم\r\nحق طبع براى مترجم محفوظ است\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nاهداء\r\nبروان پاك آزاد مردانى كه براى دفاع از حقوق مظلومين شربت شهات نوشيدند ،\r\nو بروان پاك پايه‌گذاران عدالت و بنيانگذاران پايه‌هاى جاويدان حقائق تابناك اسلام ؛\r\nو بروح آزاد مردانى كه با قيام خود دستگاههاى ديكتاتورها را لرزاندند ،\r\nو بروح پاك مردميكه كاخ قدرت زمامداران خودسر را متلاشى و واژگون ساختند ، اهداء ميگردد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمهء چاپ دوم\r\nبسم اللّه الرحمن الرحيم\r\n\r\nخودسران خونخوار !\r\n1 - صحنه‌هائى از تاريخ\r\n2 - خودسران تاريخ\r\n3 - ستايشگران\r\n4 - عكس العمل خودسريها\r\n5 - رزمندگان ملى\r\n\r\n1 - صنحه‌هائى از تاريخ\r\nآه سوختم ، آتش . گرفتم ، بدادم برسيد ، مادر جان ! خدايا . . .\r\nدستم قطع شده است ، چشمم را بيرون آورده‌اند ، اى عزرائيل بفريادم برس ! . . .\r\nنور ديده‌ام كشته شد ، فرزندانم يتيم شدند ، آه بدن فرزند عزيزم ريز ريز شد و زير دست و پاى لشكريان لگدكوب گرديد . . .\r\nبوى كباب ميآيد ، نه ، بوى مخلوطى از بريان شدن گوشت و سوختن استخوان است ، بهمراه اين بو ؛ ناله و شيون ميآيد . هر كجا بساط كباب پهن شده باشد فرياد سرور و شادى همراه دارد ولى اين بوى كباب همراه ناله و فرياد همراه گريه و زارى ، همراه شور و شيون است .\r\nآه اشتباه كردم ، اين بوى بريان شدن برادرم ، بوى سوختن نور ديدگانم ، بوى كباب شدن طفل نازنينم ، بوى نابودى مشتى ستمديدهء بىنواست .\r\nپدر جان ، من گرسنه‌ام ، كو غذاى شب ما ؟ كو كفش و لباسى كه وعده دادى ؟ كو مخارج تحصيل من ؟ تا كى در مقابل اطفال همسايه و اقوام سربزير باشم ؟\r\n- نور ديده‌ام چه كنم ؟ بگو چه كنم ؟ كمرم زير بار قرض و ماليات خم شده است . نور چشمم من در آستانه ورشكستگى هستم . عزيزم اگر من ميتوانم\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nروى تو را به‌بينم و سلام گرم تو را جواب بدهم ، هنوز ورشكستگى من اعلام نشده . من بايد فرار كنم و از ديدن روى تو محروم باشم . . .\r\nآه طفلم نيامد ! جوان خوش‌خط و خالم نيامد . مرا بفراق خود مبتلا كرد . نميدانم بدست جاسوسان گرفتار شده و يا دست بخودكشى زده و خود را از بيكارى و فقر نجات داده ؟ آه خوابم تمام شد . قدرتم از دست رفت . . .\r\nآه جوان عزيزم بجرم آزاديخواهى زير چرخهاى تانك و زره‌پوش نابود شد ، بر چوبه دار رفت . بمسلسل بسته شد . آتش گرفت . نميدانم چه شده همين قدر ميدانم مرده است و خبر مرگ او را برايم آورده‌اند .\r\nاين است گوشه‌اى از نواهاى مختلف صحنه‌هاى اجتماع در زمانهاى گذشته . اين است نمونه فريادهاى جگرخراشى كه همراه فرياد حمايت حيوانات در گوشه و كنار ممالك جهان بلند است . اين است درد دل ستمديدگان جهان در مقابل خودسران و حكومتهاى آدم‌خوار ! اين است فرياد دل ستمديدگان جهان ، از پشت پرده آهنين تا آمريكاى لاتين . نوائى است كه از اعماق دل ملت ستمديده كوبا بلند شد و در گوشه بيانهاى سوزان عربستان از تارهاى قلب آوارگان فلسطين به گوش مىرسد .\r\nنوائى است كه از ملت ستمديده ويتنام به گوش ميرسد و چند صباح ديگر از سرزمين مصر و اسرائيل ، يا چين و هند ، يا اندونزى و هلند و ژاپن و كشمير و . . . به گوش مىرسد !\r\n\r\n2 - خودسران تاريخ\r\nصحنه‌هائى كه از لحاظ شما گذشت ، گوشه‌اى از صحنه‌هاى سياه و ننگين تاريخ است و روى بشريت را سياه و دامن انسانيت را لكه‌دار كرده است . اين صحنه‌ها است كه خواب نوشين بنى آدم را بكامش تلخ كرده و كاخهاى خونپايه ستمگران را متلاشى ساخته است .\r\nآرى تيمور بود كه هزار فرزند شيرخوار را پيشش آوردند و بدينوسيله از او استرحام نمودند ، ولى دستور داد بدن آنانرا زنده‌زنده زير پاى اسبان افكنند ، و شهر را قتل عام كنند . تيمور بود كه در شهر بغداد 8 روز قتل عام كرد و دستور داد 120 هرم از سرهاى بريده بنا كنند .\r\nتيمور بود كه در شهرهائى كه فتح ميكرد ديوارى از سرهاى بريده بعلامت\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nپيروزى مىساخت . تيمور بود كه در بغداد 100 هزار نفر را كشت « 1 » و در اصفهان هفتاد هزار نفر را سر بريد و مناره‌اى بيادگار قهر و غضب بنا كرد . « 2 »\r\nنرون بود كه ملت را در پوست حيوانات مىكرد و پيش درندگان مى - انداخت و يا آنكه ملت خود را در ميان شعله‌هاى آتش مىافكند و از نورى كه از سوختن مردم در شب تاريك مىدرخشيد استفاده ميكرد و بدينوسيله انجمن عيش و طرب خود را ميآراست ، و در وجد و طرب و رقص بسرمىبرد . « 3 »\r\nنرون آنقدر خونخوار شده بود كه رحم بمادر و آموزگار و برادر خود نكرد ، و آنانرا كشت . « 4 »\r\nچنگيز بود كه در كشتار دسته‌جمعى و قتل‌عامها مثل يك نفر ميرغضب بى - عاطفه ، اجراء حكم مىكرد و بين فقير و غنى و كوچك و بزرگ و مرد و زن و مسلمان و غير مسلمان فرقى نمىگذاشت . « 5 »\r\nبهترين جمله‌اى كه معرف واقعى خان مغول است اين جمله است : « شهرها را از بن بركندند ، جنگلها را از ريشه برانداختند ، قلعه‌ها را منهدم ساختند درختها را از بيخ بريدند ، باغها را با خاك يكسان كردند و شهرى و دهاتى را از دم تيغ گذراندند . اگر اتفاقا بر بعضى بىگناهان رحمت مىآوردند ايشان را ببدترين وضع بندگى وامىداشتند كه عليه نزديكان و همسايگان خود در صفوف اول اردوى مغول بجنگند . » « 6 »\r\nآرى زمامداران مغول « بر هيچكس رحم نكردند . زنان و مردان و كودكان را كشتند و شكم‌هاى حاملگان را دريدند و اطفال جنين را بقتل رساندند . » « 7 »\r\nبدون ترديد ، امثال خان مغول و امپراطور روم ( نرون ) و تيمور روى\r\n\r\n\r\n","description":"","footnote":"\r\n( 1 ) دائرة المعارف فريد وجدى ج 2 صفحه 730\r\n( 2 ) تاريخ كليساى قديم . . : 324\r\n( 3 ) تاريخ كليساى قديم . . . صفحه 151\r\n( 4 ) دائرة المعارف فريد وجدى ج 10 صفحه 433\r\n( 5 ) تاريخ ايران ج 1 صفحه 72\r\n( 6 ) تاريخ ايران ج 1 صفحه 104\r\n( 7 ) تاريخ ابن اثير ج 9 صفحه 329\r\n","page_name":" 7 ","page_number":7},
  {"content":"\r\n\r\nبشريت را سياه كردند و صفحات تاريخ را لكه‌دار نمودند ، ولى مطلب شگفت آور اين است كه بشر عصر فضا و اتم دست بچنين جنايات هولناكى بزند .\r\nاگر چنگيز كشتار ميكرد مىگفت : مىخواهم شاهراه ايران و هند ( راه ابريشم ) را امن كنم . و اگر تيمور مىجنگيد ، مىگفت : مىخواهم حكومت جهانى تشكيل دهم ، و ملت را از زير يوغ ديكتاتورهاى محلى و كشورهاى كوچك نجات دهم ، ولى استعمارگران ، و عمال آنان در عصر ما ، خونخواران تاريخ را بدست فراموشى سپرده‌اند ؛ و ديگر خونخواران عصرهاى گذشته در مقابل خونخواران عصر ما جنايتكار نيستند . آرى حكومتهاى عصرى فقط براى خوش - گذرانى و حكومت خونريزى ميكنند . . .\r\n\r\n3 - ستايشگران\r\nتاريخ ثابت مىكند ، كه هرگاه دستگاهى بسوى ديكتاتورى و خودسرى رهسپار گرديد ، بازار تملق و چاپلوسى رواج پيدا مىكند ، و ديگر رحم و عاطفه ، و انسانيت از دست ميرود . اين حقيقت را منتسكيو بشرح زير بيان كرده است :\r\n« همانطوريكه در كشورهاى مشروطه دولت براى تهذيب اخلاق و علو همت و توسعه صدر ميكوشد و جوانمردى را ميآموزد در كشورهاى استبدادى به همان اندازه براى پستى و دنائت مردم جديت بخرج ميدهند و اشخاص را ناجوانمرد بار مىآورند . در اين كشورها مردم بايد بردگى و بنده‌منشى را پيشه كنند . . .\r\nزيرا اول بايد يك فرد بد بوجود آيد تا غلام خوبى گردد . » « 1 »\r\nبنده‌منشى عصر چنگيز به جائى رسيد ، كه با آنهمه قتل‌عامها ، و كشتن اطفال و دريدن شكمهاى زنان باردار ، باز چنگيز را پادشاه عدالت‌گستر خوانده‌اند « 2 » و در پيش مغول فرمان خان از آسمان ميآمد و كسى كه عليه قوانين او قيام ميكرده با كسى كه مخالفت قوانين خدا را مىنموده تفاوتى نداشته است : « 3 »\r\nآنقدر بازار ستايش و تملق و تزوير رونق داشت ، كه چنگيز بفكر اغفال علماء و زهاد هر طائفه و اكرام و اعزاز آنان برآمد ، « 4 » تا وانمود كند من معتقد\r\n\r\n\r\n","description":"","footnote":"\r\n( 1 ) روح القوانين چاپ پنجم صفحات 130 - 131\r\n( 2 ) صفحه 73 تاريخ ايران ج 1\r\n( 3 ) تاريخ ايران صفحه 73 ج 1\r\n( 4 ) تاريخ ايران صفحه 74 ج 1\r\n","page_name":" 8 ","page_number":8},
  {"content":"\r\n\r\nبآئين ملت هستم و با آنان همكارى دارم . باز ميگويند : مرد خونخوار ديگرى چون تيمور دانشمندان و صنعتگران برگزيده را دوست ميداشت . « 1 »\r\nجاى ترديد نيست ، كه اين چاپلوسى و تملق ملت در اثر ترس و يا گرسنگى كه در حكومتهاى ديكتاتورى بوجود مىآيد ، آشكار مىشود . اين حقيقتى است كه منتسكيو به آن اشاره كرده است :\r\n« همانطوريكه تقوى در جمهوريت و شرافت در كشور مشروطه لازم است ؛ همانطور در حكومت استبدادى وجود ترس شرط اساسى است ، زيرا تقوى در آنجا لازم نيست و شرافت هم بىخطر نخواهد ماند . » « 2 »\r\nو در جاى ديگر چنين مينويسد : « تربيت در حكومت استبدادى عبارت از اين است كه ترس را در قلوب جايگير نمايند و چند اصول مذهبى ساده بذهن بسپارند . زيرا دانش در آنجاها خطرناك است و نتائج شومى دربر دارد . » « 3 »\r\nآرى آنگاه كه خان مغول خونها ريخت و جنايتها كرد ، سيلوهاى او از غله و خزانه او از پارچه و پول خالى شد ، براى جبران اين فقر و گرسنگى تصميم گرفتند مملكت چين را قتل‌عام كنند و از مراتع سرسبز آن براى حيوانات استفاده كنند . اين تصميم خطرناك بازار چاپلوسى و تملق را رواج داد ، و پس از رفت‌وآمد دلالهاى دربار خان ، چينىها ملتزم شدند كسرى احتياجات لشكر خان افغان را بپردازند . « 4 »\r\nكار ترس ملت به جائى رسيده بود ؛ كه يك نفر افغانى بيك نفريكه اسلحه نداشت برخورد كرد و چون افغانى اسلحه نداشت به آن شخص ( ايرانى ) گفت :\r\nاينجا بمان و سر خود را بر زمين بگذار تا من بروم حربه براى كشتن تو بياورم . اين مرد از ترس خود ، سر را به زمين گذاشت و آن شخص مغولى رفت و شمشيرى آورده او را كشت . « 5 »\r\n\r\n\r\n","description":"","footnote":"\r\n( 1 ) دائرة المعارف فريد وجدى ج 2 صفحه 731\r\n( 2 ) روح القوانين چاپ پنجم صفحه 119\r\n( 3 ) روح القوانين چاپ پنجم صفحه 130 - 131\r\n( 4 ) توضيح مطلب در صفحات 76 - 77 تاريخ ايران ج 1\r\n( 5 ) تاريخ ايران صفحه 105 ج 1\r\n","page_name":" 9 ","page_number":9},
  {"content":"\r\n\r\n\r\n4 - عكس العمل خودسريها\r\nگرچه بقول منتسكيو اساس حكومت استبدادى لا ينقطع فاسد مىشود و بسوى نابودى گام برميدارد « 1 » ولى خونريزى و قلدرى تا چند صباحى ميتواند ، از متلاشى شدن اركان حكومت جلوگيرى نمايد ، چنان كه يكى از علل سقوط دولت صفويه بقول منتسكيو عدم خونريزى شاه سلطان حسين است . وى در صفحه 120 كتاب خود چنين مينويسد :\r\n« صوفى ايران ( شاه سلطان حسين ) كه خود و كشورش تسخير شد بخاطر اين بود كه به اندازه كافى خونريزى نكرده بود . »\r\nولى اين نكته را نبايد از نظر دور داشت كه بىرحميهاى استعمارگران انگليسى در هند ملت ستمديده را وادار كرد ؛ تا مقابل گلوله توپ و مسلسل قيام كنند ، خودسريهاى بلژيك ملت گرسنه كنگو را بر آنداشت كه با بدن برهنه ، « 2 » با بيل و تبر بجنگ جت‌هاى آمريكا و بلژيك بروند و قسمتى از كشور خود را نجات بخشند . خودسريهاى زمامداران كوبا و ويتنام ملت را برآنداشت كه در مقابل آنهمه اسلحه‌هاى خارجى و سربازان مجهزيكه از خارج وارد ميشوند استقامت كنند و ناوگان هفتم ، و ارتشهاى مجهز را به زانو درآورند .\r\nخودسرى مهاراجه كشمير تا آنجا رسيده ، كه بر پنجره‌هاى منازل كشمير ماليات وضع كرده و مردم را از هر جهت در مضيقه قرار داده است و بدون ترديد عكس العمل اين خودسريها آشوب چند ميليون مردم گرسنه و بى سلاح در مقابل لشكر مسلح و انبوه هند است .\r\nآرى اين گونه قضايا تكرار مكررات تاريخ است : آنگاه كه « نرون » در خونخوارى و جسارت زياده روى كرد ملت او يكباره نهضت كردند و او را از سلطنت خلع كردند و حكم قتل او را صادر نمودند . نرون بخاطر فرار از عذاب ملت خودكشى كرد و يا دستور داد او را بكشند و يا آنكه بر سر او ريختند و بدن او را ريز ريز كردند و ريزه‌هاى آن را پيش سگها ريختند . « 3 » هرچه بود او را نابود كردند ؛ و به نتيجه خودسريهايش رساندند .\r\nخلاصه عكس العمل خودسرى ، سرنگونى خودسران است ؛ و قطره‌هاى\r\n\r\n\r\n","description":"","footnote":"\r\n( 1 ) روح القوانين چاپ پنجم صفحه 244\r\n( 2 ) سالنامه دنيا سال 1343\r\n( 3 ) دائرة المعارف فريد وجدى ج 10\r\n","page_name":" 10 ","page_number":10},
  {"content":"\r\n\r\nخون بيگناهان به صورت سيلى مهيب دير يا زود ريشه آنان را برميافكند ، ودود و لعن و نفرينكه آسمان شفاف را نيلگون ساخته و بدرقه سفرهاى خوشگذرانى خودسران است به زودى ، روز درخشان آنانرا مانند شب تاريك ميسازد و نه تنها خود آنان گرفتار ميگردند ، بلكه مملكت آنان بوادى اسارت و استعمار رهسپار ميگردد . براى نمونه : اگر چنگيز بر ايران مسلط گرديد بخاطر اين بود كه « خوارزمشاه » مردان برجسته و شايسته را زندانى و يا نابود كرده بود . « 1 »\r\nو اگر ششصد ميليون چينى بدامن كمونيستى افتاد بخاطر خودسرى دربار منچو بود و اگر هند ، مصر ، اندونزى سالها زير چكمه‌هاى استعمار لگدكوب ميشد باز بخاطر خودسرى زمامداران بود و اگر ممالك آفريقا در فقر و فلاكت بسر مىبرند ، باز عكس العمل خودسرى است .\r\n\r\n5 - رزمندگان ملى\r\n« شهوت‌پرستى و جاه و تجمل‌طلبى ، دربارها و حرمسراها را قبله‌گاه دلباختگان دنيا ساخته . آنها كه و اصل بكعبه مقصود شده‌اند براى اعتكاف در حرم و خلود ، در بهشت مطلوب ميبايستى فارغ از زحمت و تلاش ، متخصص در زندگى طفيلى براى مكيدن خون و مال سايرين بشوند . لازمهء اين روش بنده نمودن مردم و انواع بيدادگرى و تجاوزها بود . به اين ترتيب هزاران سال ، فوج ، فوج مردم بينوا در زير دستهاى فرعونها و مقربان و سپاهيان آنها لگدمال ميشدند . . . » « 2 »\r\nاين شهوت‌پرستى و خوشگذرانى از دست رنج ملت فلك‌زده در مقابل چشمان توده‌هاى رنجديده ؛ خواه‌ناخواه رزمندگانى همچون موسى و ابراهيم ميپروراند .\r\nآرى محيط خونخوارى و ديكتاتورى رزمندگانى همچون گاندى و لومومبا مىسازد ، همچون ولتر و روسو تحويل ميدهد .\r\nراستى اگر جنگهاى چريكى و پارتيزانى از افرادى از خودگذشته و بينوا به چشم مىخورد بخاطر ديدن اينهمه تبعيضها و خودسريها است . بخاطر ديدن مصيبت و اندوه است . بخاطر بخشيدن ماليات بدولتهائى است كه از دست رنج آنان اندوخته تهيه ميكنند و آن پولها را در خوشگذرانى مصرف مينمايند . بخاطر\r\n\r\n\r\n","description":"","footnote":"\r\n( 1 ) تاريخ ابن اثير ج 9 صفحه 230\r\n( 2 ) نقل از خدا در اجتماع نوشته آقاى مهندس بازرگان\r\n","page_name":" 11 ","page_number":11},
  {"content":"\r\n\r\nديدن جسارت و تجاوز بناموس و مال و بالاخره بعقائد است . بخاطر نديدن خير و خوبى است .\r\nگرچه خوشگذرانى و خودسرى كم و بيش در هر عصرى رواج داشته است و خونخوارى در هر عصرى به چشم مىخورد ؛ ولى از دولتهائيكه خود را دينى مى دانند و يا ميگويند مروج دين هستيم ، شگفت‌آور است . آرى تعجب است كه دست بعمليات خودسرى و ديكتاتورى بزنند !\r\nراستى حكومتهاى بنى اميه و بنى عباس كه سرگذشت آنان در اختيار شما قرار ميگيرد ، خونها ريختند و آدمها خوردند ، ولى همه را بنام اسلام و مسلمين قلمداد كردند ، بعنوان اينكه جانشين و سايه خدا هستيم ، هزاران جنايت كردند آرى خود را باسلام بستند و هزاران لكه بدامن اسلام نشاندند .\r\nاگر جنايات امثال بنى اميه و بنى عباس نبود ، كجا ميتوانست منتسكيو بگويد :\r\n« زمامداران و سلاطين اسلامى با خونسردى مردم را بقتل ميرسانند و از ملت خود دور هستند . اما در مذهب مسيح سلاطين با خونسردى سبب مرگ مردم نمىشوند و چون بواسطه آميزش با جامعه حجب و حياى آنها زيادتر مىشود خونخوارى آنان كمتر مىباشد . » « 1 »\r\nآرى زمامداران مسلمانان خود را مسلمان ميدانند ولى عمليات آنان با اسلام فرسنگها تفاوت دارد ، و سبب شده است ، ملتهاى ديگر ، اين عمليات را به حساب اسلام بگذارند و اسلام را يك دين خونخوارى ، قلدرى و شمشيرى معرفى كنند .\r\nبخاطر رفع همين تهمتها و زدودن اين لكه‌هاى ننگ بوده است ، كه شيعيان از صدر اسلام عليه بيدادگرى و تجاوز خونخواران و جنايتكاران در گوشه و كنار ممالك اسلامى با همت بزرگ و قدمى استوار در نبرد بوده و مىباشند .\r\nبه همين مناسبت نويسندهء شيعه و لبنانى كتاب خود را بنام الشيعة و الحاكمون ناميده است و در ضمن مقدمه مىگويد : مقصود من از حكومتها ؛ زمامداران ديكتاتور و خودسر است . مترجم نيز از اين نام تبعيت كرد .\r\nديماه 43 - م - ز\r\n\r\n\r\n","description":"","footnote":"\r\n( 1 ) روح القوانين چاپ پنجم صفحه 669 - 670\r\n","page_name":" 12 ","page_number":12},
  {"content":"\r\n\r\n\r\nمقدمهء چاپ اول\r\nبنام خدا\r\n\r\nزمامداران خودسر\r\n\r\nسؤال\r\nچرا گاهى بشر آنقدر آسمانى مىشود كه براى اينكه « گودرى » ( سگ فضانورد شوروى ) در معرض خطر قرار گرفته تظاهرات برپا نموده و از اين سگ حمايت مىكند ولى همين حاميان حيوانات گاهى آنقدر بيباك مىگردند كه دست بقتل و غارت و خونريزى زده و آزادمردان را زير رگبار مسلسل ميگيرند ، و بمبهاى ميكربى و آتشزا كه از پول ملت تهيه شده براى نابودى آنان مصرف ميكنند مساجد و قريه‌ها را زير انفجار بمب قرار داده و جويهاى خون به راه مياندازند و ارزشى براى بشر قائل نيستند ؟ !\r\nچرا با آنكه ، آنقدر دم از علم و صنعت ميزنند و بنام تأسيس و توسعهء دانشگاهها و تشريفات سازمان فرهنگى جهانى « يونسكو » و . . . بودجه‌هاى هنگفتى از دسترنج مردم فقير صرف ميكنند ، و خود را حامى علم و صنعت مىدانند ناگهان همين مراكز علمى را مورد حمله قرار داده و ذخائر فكرى ملت را زير رگبار مسلسل مانند گل پرپر نموده و همانند برگ خزان روى خاك ميريزند ؟ !\r\nچرا زمامداران داد طرفدارى از ملت و تهيه آسايش آنانرا ميزنند ولى ناگهان همين ملت ؛ كه تا ديروز سنگ طرفدارى آن به سينه مىخورده است زير چرخهاى تانك و زره‌پوش ريزريز گرديده ، و يا در باتلاقها آنانرا آتش ميزنند و يا زنده‌زنده زير خاك نموده ! و يا به دريا ميريزند ؟ !\r\nچرا زمامداران ؛ گاهى آنقدر متدين مىشوند ، كه بكليسا و مسجد قدم نهاده و به زيارت قبور پيشوايان دينى خود رفته ، و نسبت بپيشوايان دينى احترام ميگذارند ، ولى ناگهان دينرا عامل عقب‌افتادگى دانسته و آن را مىكوبند و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبزرگترين حملات را بكليسا و مسجد و پيشوايان دينى و قبور آنان مينمايند ؟ !\r\nچرا سازمانهاى جهانى گاهى آنقدر سخن از تضييع حقوق ملتها بميان ميآورند كه يك مسئله جزئى بسيار بزرگ مىشود و مسئلهء روز جهان ميگردد و دنيا براى آن حساب جداگانه‌اى باز مىكند ، ولى گاهى مسائل مهمتر از آن را ناديده گرفته و هرقدر ملتها ناله كنند بناله‌هاى آنان توجهى نميشود ؟ !\r\nچرا كارتلهاى نفتى و عمال آنان در لباس رؤساء جمهور و سلاطين و دولتها و نمايندگان مجالس و . . . در ناز و نعمت و خوشگذرانى غرق گرديده و پولهاى هنگفتى صرف مجالس شب‌نشينى ، قماربازى ، مهمانى ، مسافرت ، ستاره‌هاى سينما ، مانكن‌ها و . . . ميكنند ، و هيچگاه بسلامتى ملت جام خود را ننوشيده و سخنى از ملت بميان نميآورند ولى ناگهان چند روز بفكر بيكاران و حمايت آنان و مؤسسات حرفه‌اى و تهيه كار افتاده و با وعده و نويد ، بيچاره و مستمندان و بيكاران را سرگرم خود ميسازند ولى از وعده و حرف تا آنجا تجاوز ميكنند كه مقام خود را حفظ كنند ؟ ! چرا . . . ؟ ! و چرا . . . ؟ ! و چرا . . . ؟ !\r\n\r\nپاسخ :\r\nجاى ترديد نيست كه حمايت حيوان و ترويج از علم و لاف دوستى با ممالك و پيمانها و حمايت از ملت و دين و دفاع از حقوق ستمديدگان و طرفدارى از بيكاران بيشتر براى حفظ مقام و رياست است .\r\nولى آنگاه كه احتمال ضررى از ناحيه دانشگاه بمقام و موقعيت خود بدهند ؛ نه تنها از علم و صنعت ترويج نميشود ، بلكه با شديدترين روشها از دانشجويان دانشگاه تا اساتيد آن و از وسائل مهم آزمايشگاهها تا وسائل جزئى آن بايد نابود گردد\r\nو آنگاه كه احتمال ضررى براى رياست و قدرت خود از ناحيه ملت و دين داده شود دين و دينداد و مراكز وابسته به آن با بدترين روشها كوبيده مىشود .\r\nخلاصه اين شهوت رياست است ، كه دنيا را به خاك و خون كشيده و ميكشد و جنگهاى جهانى برپا مىكند ، خانه‌ها را ميسوزاند ، كارخانه‌ها را تعطيل و يا خراب ميسازد ، بمبهاى ميكربى و آتشزا منفجر مينمايد اعدام مىكند ، سرمايه ها را مصادره نموده و يا غارت مىكند و . . .\r\nتنها تفاوتيكه بين زمامداران جهان موجود است اين است ، كه آنان كه انسانيت را از دست نداده و شهوت رياست چشم و گوش آنانرا كور و كر نكرده است بفكر حفظ ملت و تأمين سعادت و آسايش مردم هستند ، كمتر دست بجنايات هولناك زده و سعى ميكنند كه جنگهاى جهانى و اختلافات داخلى بوجود نيايد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمانور معنوى\r\nدر مقابل شهرت رياست و مقام و بهره‌بردارى از ملتها و رنگ‌برنگ شدن زمامداران عده‌اى دلباخته انسانيت هستند و تمام زندگى و هستى خود را وقف آزادى و سعادت و آسايش ملتها نموده و بدون اينكه روش زندگى خود را عوض كنند و بخواهند از راه تزوير و نفاق و عوامفريبى بر مردم حكومت كنند كمر همت خود را براى دفاع از حقوق ستمديدگان محكم بسته و بهر وسيله‌ايكه مىتوانند هدف خود ( حفظ حقوق و قوانين ) را تعقيب ميكنند .\r\nخلاصه امثال گاندى بحمايت ملت قيام نموده و امثال محمد عربى پوست سرش برآورده مىشود ، و امثال لومومبا شربت شهادت مينوشند ، ولى هدف و مسير خود را فراموش نميكنند .\r\nآرى گاندى با مجاهدات خود هندوستان را آزاد ساخت و امثال محمد عربى كوشيدند و شربت شهادت نوشيدند ، تا ديو استعمار را به زانو درآورده ، و فرشته آزادى را بر سر ملت خود سايه‌افكن نمودند .\r\nو لومومباها كشته شدند و تخم آزادى را در كنگو غرس كردند ؛ و اين تخم آزادى با خون شورشيان ، و مجاهدين آبيارى مىشود ، تا روزگارى همچون مصر ، هندوستان ، تونس ، الجزائر و . . . آزاد گردند ، و از منافع آزادى و استقلال بهره‌مند شوند ! ناگفته پيداست كه اين مجاهدات و ازخودگذشتگى ها يك مانور معنوى است كه استعمارگران را وادار بتجديد نظر در برنامه‌هاى خود نموده و بالاخره ديو استعمار را سرنگون ميسازد .\r\n\r\nدر اين كتاب :\r\nدر اين كتاب نمونه‌هاى تاريخى هوسبازى و خوشگذرانى و صرف دارائى مملكت در مقاصد شخصى روشن مىشود .\r\nروشن مىشود كه بيشتر زمامداران جهان بفكر رياست و حكومتند .\r\nروشن مىشود كه فرياد طرفدارى زمامداران از ملت و اظهار نوعدوستى جز عوامفريبى مطلب ديگرى نيست . روشن مىشود كه تظاهر بدين و داد ديندارى زمامداران فقط براى اغفال ملت بينواست و هدفى جز حكومت و آقائى ندارند .\r\nروشن مىشود كه حكومت حرفى ، و اصلاحات بىعمل مطلبى جز زمينه سوارى بر ملت و حكومت بر آنها نيست . روشن مىشود كه نداى آزاديخواهى و عدالت و دفاع از حقوق مظلومين در هر عصرى مواجه با مشكلات بوده است .\r\nروشن مىشود كه خونريزى و جنايت آيندهء وخيمى پشت سر دارد كه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبتدريج دامنگير ديكتاتورها و عاملين جنايات ميگردد .\r\nروشن مىشود كه مخالفت شيعيان با زمامداران خودسر بر پايه عقائد دينى استوار است .\r\nروشن مىشود كه استقامت و مبارزه و قربانى دادن در راه هدف بالاخره نتائج درخشانى را پشت سر دارد .\r\nروشن مىشود كه چگونه اقليتهاى كوچك بزرگترين قدرتها را تسليم خود ساخته و نام پرافتخار خود را بر صفحه گيتى جاويدان نمودند ولى نام استبدادگران از صفحه روزگار برچيده شد ! .\r\nروشن مىشود كه پايه‌هاى اختلاف ممالك اسلامى از چه زمانى بوجود آمده و استعمارگران و عمال آنان چگونه از اين اختلاف بهره‌بردارى نموده و مينمايند\r\nروشن مىشود كه استعمارگران به منظور حكومت و تسلط بر منافع سياسى و اقتصاد و بازار ملتهاى اسلامى چگونه باختلاف بين ممالك اسلامى دامن ميزنند .\r\n\r\nروش مترجم\r\nبراى حفظ زحمات نويسنده و فهم خواننده و رعايت حال مادى خوانندگان روش زير انجام گرديده است :\r\n1 - كتاب بشش بخش و يك خاتمه تقسيم گرديد .\r\n2 - متن كتاب ( چاپ اول ) باضافه رد مقاله راية الاسلام ( از چاپ دوم ) بدون حذف عبارات بقالب فارسى درآمده است .\r\n3 - براى آشنائى از شرح حال نويسنده دانشمند محترم جناب آقاى عيسى خاقانى كه تماس نزديكى با نويسنده دارند بيوگرافى معظم له را بطور مبسوط به عربى نوشتند و مترجم آن مقاله را به فارسى خلاصه نموده كه از نظر شما مىگذرد .\r\n4 - براى تسهيل كار مطالعه‌كنندگان روشنفكر نام قسمتى از قهرمانان كتاب بلاتينى ذكر گرديده .\r\n5 - قيمت عربى كتاب معادل 120 ريال ايران است و ترجمهء آن حدود 100 صفحه بر اصل كتاب مىافزود و اگر با حروف معمولى چاپ ميشد كمترين قيمتى كه براى مصرف‌كننده منظور ميشد 120 ريال بود ، لذا پس از برسى كامل با حروف « روزنامه‌اى » چاپ گرديد ، تا به قيمت نازلترى در اختيار برادران دينى قرار گيرد .\r\nمهرماه 1343 - مصطفى زمانى - قم حوزه علميه\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبيوگرافى نويسندهء كتاب « 1 »\r\n1 - زادگاه 2 - پس از مرگ پدر 3 - اولين پيروزى 4 - مرگ برادر 5 - قاضى دادگسترى 6 - تأليفات مغنيه 7 - دو مشكل نويسنده 8 - هدف استاد .\r\n\r\n1 - زادگاه :\r\nمكتب روانشناسى اين مطلب را مسلم نموده است كه بيشتر شخصيتهاى بزرگ علمى و سياسى و نوابغ تاريخ مردمى بوده‌اند كه در زندگى و مخصوصا دوران كودكى ناملايمات و ناكاميها ديده‌اند و با شكستها و محروميتهاى فراوان روبرو شده‌اند . دانشمندان روانشناس مينويسند : محروميت و شكست ، عقده‌هائى در انسان بوجود ميآورد كه در بعضى افراد واكنش آن به صورت سعى و كوشش در جبران آن شكستها و بدست آوردن موقعيت علمى و اجتماعى ظاهر ميگردد .\r\nمحمد جواد مغنيه نويسندهء كتاب مثال روشن اين مطلب علمى است : زيرا زندگى وى از آغاز دستخوش تغييرات و تحولات سخت قرار گرفت !\r\nمحمد جواد در قريه « طيردبا » - از توابع فرماندارى صور لبنان - در سال 1904 ميلادى به دنيا آمد ولى بهار عمرش بشش سال نرسيده بود كه مادر مهربان خود را از دست داد .\r\nمحمد جواد هنگام رنج و ناله چشمش به پدر مهربان خود كه يكى از دانشمندان دينى جبل عامل بود ، ميافتاد ، و از الطاف بىپايان او بهره ميبرد .\r\nاما افسوس كه گرگ اجل ؛ اين پدر مهربان و مايه اميد و پناهگاه محبت را از اين فرزند يتيم گرفت و بار ديگر حادثه جانگداز مرگ مادر پس از 6 سال يعنى در سنين 12 سالگى برايش تكرار گرديد ، و پدر مهربانش از دنيا ديده فروبست .\r\n\r\n\r\n","description":"","footnote":"\r\n( 1 ) آنچه درباره استاد نقل ميگردد اقتباس از كتاب الاسلام مع الحياة اثر نويسنده است . م - ز\r\n","page_name":" 17 ","page_number":17},
  {"content":"\r\n\r\n\r\n2 - پس از مرگ پدر :\r\nپس از مرگ پدر فقر و پريشانى اين كودك بااستعداد را آماج تيرهاى خود ساخت :\r\nمحمد جواد پس از مرگ پدر ، سهمى از منزل و باغى كه از پدرش مانده بود داشت . ولى منزل را پدرش بكمك اهالى « عباسيه » تا پاى سقف رسانده بود ، اما قدرت تمام كردن سقف آن را نداشت لذا براى تكميل منزل خود ناچار شد خانه ناتمام خود را گرو بگذارد و پولى بگيرد ، و آن را تمام كند ، ولى پس از رهن گذاشتن منزل و گرفتن پول و صرف آن و درگذشت پدر ، منزل بجاى پول تصرف شد .\r\nمحمد جواد بىخانمان گرديد ، ولى دل خود را بباغى كه از پدر بيادگار مانده بود خوش كرده بود : زيرا اين باغ داراى محصول جو و انجير و گندم و . . .\r\nبود ، اما دست تقدير محمد جواد و برادر كوچكش را از اين باغ محروم كرد ، و اين باغ بين برادر بزرگتر و دو عمويش تقسيم گرديد .\r\nمحمد جواد ؛ بدين ترتيب از باغ و منزل محروم گرديد و بدنبال اين پيشآمد تحت كفالت برادر بزرگتر خود درآمد ، ولى تغيير مكان ، و از دست رفتن پدر و مادر و پيشآمدهاى پس از مرگ آنان محمد جواد را سخت فشار ميداد .\r\n« محمد جواد از ثروت دنيا يكدست رختخواب داشت ؛ كه از منزل پدر خود بيرون آمد ، ولى هنگاميكه به منزل برادر خود منتقل گرديد تشك آن رختخواب از دستش ربوده شد ، و پس از آنكه برادرش بنجف اشرف رفت آن لحاف باقيمانده نيز از دستش گرفته شد » .\r\nمحمد جواد ، در اثر فشار زندگى ناگزير شد ، براى ادامه حيات خود شغلى پيدا كند ! لذا براى حل اين مشكل دست بحلوافروشى زد .\r\nآنگاه كه اشعهء طلائى خورشيد از دل آسمان پرواز ميكرد و ظلمت شب ، سرزمين لبنان را مورد حمله خود قرار ميداد ، آسمان نيلگون لحاف محمد جواد بود ، و سرماى زمهرير زمستان پرستار صميمى وى ميگرديد ؛ و زمين فرش خواب - گاه نويسنده بود .\r\nاين پرستار صميمى ، و آن لحاف زيبا و فرش قيمتى چند صباحى محمد جواد را پرورش داد ، و مرض روماتيسم را بيادگار براى وى گذاشتند كه 28 سال دوست صميمى وى گرديد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n3 - اولين پيروزى :\r\nمحمد جواد با همهء اين مشكلات مبارزه كرد و روح و اراده فولادين خود را از دست نداد ، و مراحل ابتدائى تحصيلات خود را بپايان رسانيد و تصميم گرفت براى بدست آوردن معلومات بيشترى بعراق رهسپار گردد و از حوزه علميه نجف بهره‌بردارى نمايد اما اجراء اين تصميم مشكلاتى داشت : نبود بودجه مسافرت از يكسو و مالياتهاى عقب‌افتاده پدرش ، كه از وى مطالبه ميكردند از سوى ديگر از مسافرت رسمى محرومش ميساخت . ولى اراده آهنين محمد جواد ، كه با مشكلات تربيت شده بود ، راه حلى براى اين مشكل پيدا كرد ، و اولين پيروزى نصيبش شد :\r\nبكمك راننده نيكوكارى مشكل حل شد ، و محمد جواد بدون گذرنامه وارد عراق گرديد و يكسر بنجف اشرف رهسپار شد .\r\nمحمد جواد پس از ورود بنجف مشغول نحو و صرف و منطق و . . . گرديد ؛ و براى اين منظور از وجود دانشمندان جبل عامل مقيم نجف بهره‌بردارى نمود ، و از مجلس درس آيات نجف از جمله شيخ محمد حسين كربلائى و مرحوم آيت اللّه سيد حسين حمامى و حضرت آيت للّه خوئى استفاده‌هاى فراوان نمود .\r\n\r\n4 - مرگ برادر !\r\nمحمد جواد 11 سال در نجف اشرف با مشكلات و ناراحتيهائيكه دامن عموم حوزه‌هاى علمى شيعه را محكم گرفته است ساخت و بتحصيلات و مطالعات خود ادامه داد ، ولى مصيبتها كه هميشه در كمين تحصيلات وى بود ، و در هر روز بشكلى تازه ظهور ميكرد ، اين مرتبه به صورت مرگ برادر آشكار گرديد و مغنيه را ناچار ساخت كه نجف را ترك نموده ، به وطن اصلى خود بازگردد .\r\nمغنيه ناگزير شد پس از مرگ برادر بجاى برادر خود منصب امامت نماز جماعت را قبول كند ، ولى تمام فكرش متوجه مطالعه و كتاب بود ، و از اينكه نتوانست بيش از اين بتحصيلات خود ادامه بدهد سخت نگران بود ، مخصوصا در محيط زندگى مغنيه چون كتاب و كتابخانه و مدرسه وجود نداشت اين ناراحتى بيشتر او را فشار ميداد .\r\nمحمد جواد همانند بسيارى از پيشوايان مذهبى شيعيان در محيطى قرار گرفته بود كه قدرت خريد كتاب نداشت ، و در صورتى كه از خوراك و لباس خود صرفه‌جوئى نموده و كتابى ميخريد ، ارزشى براى علم و دانش قائل نبودند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبد نيست كه اين داستان جالب را از محيط مغنيه و سطح افكار مردم متذكر شويم ، و وظيفهء حوزه‌هاى علميه را در دنياى كنونى منعكس سازيم .\r\nروزى محمد جواد نشسته بود و به ياد ايام تحصيلات خود بروزنامه‌هاى كثيف شده قديمى كه در جلويش بود نگاه ميكرد . يكى از اطرافيانش وقتى اين عمل را از محمد جواد ديد برفيقش گفت : چرا شيخ اينهمه روزنامه ميخواند\r\nرفيقش در حالى كه استاد ميشنيد چنين گفت : براى اينكه ميخواهد منبر رفتن را بلد شود !\r\nناراحتى مغنيه تنها كوتاهى افكار نبود ، بلكه همانند اغلب روحانيون شيعه خرجش از ناحيه ملت اداره ميشد ، لذا استاد در مضيقه مالى بود و كسى به او اعتنائى نميكرد . اين ناراحتى بقدرى زياد شد كه مردم تصميم گرفتند مقدارى پول همانند فقيران براى وى جمع‌آورى نمايند .\r\nنويسنده از اين عمل ناراحت‌كننده عصبانى شد و تصميم گرفت محل سكونت خود را تغيير دهد . لذا محل سكونت را بعزم بيروت ترك گفت .\r\n\r\n5 - قاضى دادگسترى :\r\nاستاد پس از اينكه ببيروت آمد وضع مالى و روحى وى بهتر شد و در سال 1948 منصب قضاوت دادگسترى شيعيان را قبول كرد و در سال 49 مستشار عالى گرديد و در سال 51 سرپرستى همين دادگسترى را قبول كرد . « 1 »\r\nدادگسترى شيعيان بيروت چند استفاده از وجود استاد برد :\r\n1 - قبلا قاضى دادگسترى شيعه بر خلاف قضاة اهل سنت بدون امتحان پذيرفته ميشد ولى در اثر كوشش مغنيه قانونى جعل شد كه بايد قاضى امتحان بدهد ، و از فارغ التحصيلان حوزه علميه نجف باشد . اين عمل را از آنجهت انجام داد كه دندان طمع نادانها از اين منصب بزرگ كنده شود .\r\n2 - براى شيعه حق « و تو » قرار داد :\r\nماده 240 قانون دادگستريهاى لبنان تصريح دارد ، كه نقل و انتقال و تعيين و ارتقاء رتبه وقتى صحيح است كه شوراى عالى دادگسترى آن را تصويب كند و بيشتر اعضاء اين شورا سنى بودند و در سرنوشت قضاة شيعه دخالت مى -\r\n\r\n\r\n","description":"","footnote":"\r\n( 1 ) لبنان داراى جمعيتهاى مختلفى است از آن جمله : مسيحيت و شيعه و اهل سنت است و هركدام از اين سه فرقه براى خود دادگاه جداگانه‌اى دارند كه طبق قوانين خود عمل ميكنند م - ز\r\n","page_name":" 20 ","page_number":20},
  {"content":"\r\n\r\nكردند و مخالفت شيعيان اثرى نداشت .\r\nاستاد زحماتى كشيد و اين قانون را به صورت زير نسبت به شيعه تعديل نمود و براى آنان حق و تو قرار داد : « نظريهء اكثريت شوراى عالى نسبت بشيعيان وقتى بتصويب ميرسد كه يكى از آنان شيعه باشد و در غير اين صورت قابل اجراء نخواهد بود » .\r\nداستانى براى استاد در دادگسترى بوقوع پيوست كه استاد از دادگسترى كناره‌گيرى نمود كه خلاصه آن اين است :\r\n« يكى از زمامداران لبنان از استاد درخواست كرد ، كه ورثه يكنفر را از ارث محروم گرداند و ارث را براى مادر متوفى تثبيت كند ! استاد چون اين عمل را بر خلاف مقررات دولتى و شرعى و عرفى ميدانست از آن صرف نظر كرد و چون مطابق ميل صاحبان نفوذ و مقام عمل نكرده بود از خدمت منفصل گرديد ! »\r\n\r\n6 - تأليفات مغنيه :\r\n« مغنيه » از هنگاميكه در قريه « معركه » اقامت نمود مشغول تأليف و نشر كتابهائى درباره عظمت اسلام و دفاع از حقوق شيعه و اهميت آنان گرديد كتابهاى چاپ شده معظم له كتابهاى زير است :\r\n1 - الوضع الحاضر فى جبل عامل 2 - الفصول الشرعيه\r\n3 - مع الشيعة الاماميه 4 - اهل البيت ( ع )\r\n5 - الاسلام مع الحياة 6 - اللّه و العقل « 1 »\r\n7 - النبوة و العقل 8 - الاخرة و العقل « 2 »\r\n9 - على ( ع ) و القرآن « 3 » 10 - الفقه على المذاهب الخمسة\r\n11 - الزواج و الطلاق على المذاهب الخمسة 12 - نظرات فى التصوف\r\n13 - الوصايا و المواريث على المذاهب الخمسة 14 - الشيعة و الحاكمون « 4 »\r\n15 - مفاهيم انسانية فى كلمات الامام الصادق ( ع ) « 5 » 16 - المجالس الحسينية\r\n\r\n\r\n","description":"","footnote":"\r\n( 1 ) اين كتاب وسيله جناب آقاى على اكبر صبا به فارسى ترجمه شده و بنام « خدا و خرد » در تبريز چاپ و منتشر شده است .\r\n( 2 ) اين كتاب بنام « معاد از نظر عقل » به فارسى منتشر شده است .\r\n( 3 ) اين كتاب نيز بنام على ( ع ) و قرآن به فارسى منتشر شده است .\r\n( 4 ) عربى كتاب حاضر است كه در اختيار خوانندگان قرار ميگيرد .\r\n( 5 ) وسيلهء مترجم به فارسى درآمده است و اميد است اسباب نشر آن فراهم گردد .\r\n","page_name":" 21 ","page_number":21},
  {"content":"\r\n\r\n17 - فضائل الامام على ( ع ) 18 - معالم الفلسفة الاسلامية\r\n19 - فلسفة المبدء و المعاد 20 - مع علماء النجف الاشرف\r\n21 - مع بطلة كربلاء 22 - المهدى و العقل « 1 »\r\n23 - هذه هى الوهابية\r\n\r\n7 - دو مشكل نويسنده :\r\nاستاد مينويسد : « من در عرض يازده سالى كه در نجف اشرف مشغول تحصيل بودم از دو مطلب رنج ميبردم :\r\n1 - فقر مالى كه هميشه بدهكار بودم ، و با آنكه تا آنجا كه امكان داشت زندگى خود را بقناعت ميگذراندم باز اين مشكل مرا همانند بسيارى از رفقايم كه جوانانى زحمتكش و كوشا و جدى بودند رها نميكرد ، و قسمتى از افكار مرا به خود مشغول ميداشت ، و غالبا در اثر شرمندگى از مغازه‌دارانيكه از من طلبكار بودند از راه اصلى خود نميرفتم .\r\n2 - نقص برنامه‌هاى درسى : مغنيه معتقد است كه برنامه‌هاى حوزه‌هاى علمى بايد متنوع و با نيازمنديهاى اجتماع مطابق باشد ، و برنامه‌هائيكه سالهاى فراوانى بر آن ميگذرد براى جامعه امروز قانع‌كننده نيست » « 2 »\r\n\r\n\r\n","description":"","footnote":"\r\n( 1 ) اين كتاب بنام « زمامدار آينده » منتشر شده است .\r\n( 2 ) روزگاريكه فضل و دانش روحانى منحصر بفقه و اصول و ادبيات بود ، جوانان ما را دسته‌دسته بگرداب فحشاء و منكر نميكشاندند و روحانى محتاج به نوشتن مقاله و كتاب نبود . روحانى محتاج بمبارزه باعمال استعمار و استعمار - گران نبود . روحانى مواجه با عده‌اى تحصيل كرده و مطلع از مطالب علمى و اخبار روز نبود و با آنها سروكارى نداشت و يا اينكه مطلب علمى و اخبار روز وجود نداشت .\r\nروحانى احتياج بخارج رفتن و تبليغات خارجى نداشت ؛ و كسى از او مبلغ براى خارج نميخواست .\r\nهرچه بود گذشت ، اكنون وضع حوزه‌ها و برنامه‌هاى تحصيلى جواب احتياجات محصلين را نميدهد و اگر بخواهند خارج از برنامه‌هاى فعلى كار كنند پيشرفت قابل توجهى ندارد ، و در اثر فشار جسمى و روحى چند صباح بعد بسوى بيمارستان مسلولين رهسپار ميگردند .\r\nانتظار ميرود اين گونه نواقص با ايجاد رشته‌هاى تخصصى و برنامه‌هاى متنوع و جالب و مطابق اصول روانشناسى بر طرف گردد ، و قبل از اينكه ديگران -\r\n","page_name":" 22 ","page_number":22},
  {"content":"\r\n\r\nبايد گفت اين مشكل هنوز در حوزه‌هاى علمى شيعه خودنمائى مىكند .\r\nجاى ترديد نيست كه مبارزات اخير روحانيت و ملت بما فهماند كه ملت تا بخشش جان شيرين در راه افكار و نيات پاك روحانيت و مراجع عاليقدر حوزه‌ها آماده هستند اين روحانيت است ، كه بايد از اين استقبال بيسابقه حداكثر استفاده را بنمايد ، و خود را جوابگوى علاقه‌مندان قديم و جديد خود سازد .\r\n\r\n8 - هدف استاد :\r\nاستاد مغنيه در دفاع و اثبات حقوق شيعه و مبارزه بنفع آنان معروف است و براى برپا داشتن حق و برقرارى مساوات و عدالت زحمات فراوانى كشيده است . او ميكوشد كه قوانين اسلام را بجهان حيران امروز معرفى كند ! ميكوشد تا قوانينيكه براساس مساوات و عدالت استوار است و اختلافات و برتريهاى نژادى را ياوه و باطل دانسته و با آن مبارزه مىكند ، بجهان معرفى نمايد .\r\nمغنيه تنها براى دفاع از حقوق از دست رفته و فراموش شده شيعه غير از مقالاتيكه در روزنامه منتشر نموده است 9 كتاب ارزنده درباره شيعه نوشته است « 1 »\r\nمغنيه ميكوشد ، تا شيعه و مبارزات و افكار عالى آنانرا بجهان معرفى كند و قلمهاى مسمومى كه در دنياى كنونى بفكر شكاف بين ممالك اسلامى و مسلمين هستند و نواى شيعه و سنى را آغاز نموده و حملات سخت خود را به شيعه وارد ميسازند معرفى نموده ، و به آنان پاسخ كافى بدهد . « 2 »\r\n\r\n\r\n","description":"","footnote":"\r\n- بنام اصلاحات بخواهند حوزه‌ها را بكوبند خود حوزه‌ها بفكر نواقص خود باشند .\r\nاميد است در ضمن برنامه‌هاى اصلاحى آينده ، حفظ قرآن ، طرد بى كاران ، اصلاح كتب درسى و تنوع موضوعات تحصيلى و . . . قرار گيرد ( براى توضيح بكتاب دائرة المعارف فريد وجدى ج 4 صفحه 640 مراجعه فرمائيد ) م - ز\r\n( 1 ) آخرين مقالهء استاد در شمارهء مخصوص محرم و صفر سال 1384 روزنامه جبل عامل تحت عنوان مع علماء الوهابية منتشر گرديده است . م - ز\r\n( 2 ) جاى ترديد نيست كه در دنياى كنونى كه واتيكان بفكر اتحاد مسيحيت افتاده و با اينكه تا چند سال پيش كاتوليكها پروتستانها را تكفير نموده و ميكشتند يا ميسوزاندند امروز دست برادرى و اتحاد را به يكديگر داده و براى اين منظور شوراى جهانى تشكيل ميدهند و حدود 7000 نماينده از تمام جهان در آن شركت نموده و 650 مليون ليره ايتاليائى مصرف اين كار ميكنند ، ( نور عالم ش 6 سال 14 ) ولى *\r\n","page_name":" 23 ","page_number":23},
  {"content":"\r\n\r\nنويسنده در كتاب حاضر سعى كرده است ؛ استقامت و مبارزات شيعيان را در مقابل ديكتاتورهاى خون‌آشام منعكس سازد و پس از آن چنين نتيجه ميگيرد ، كه حقانيت شيعه سبب شد كه تشيع پس از آنهمه كشتار و خونريزى بر جاى خود استوار بماند .\r\nقم - حوزه علميه - عيسى عبد الحميد الخاقانى\r\n1 / ع 2 / 1384 هجرى\r\n\r\n\r\n","description":"","footnote":"\r\n* با كمال تأسف 800 مليون مسلمان جهان كه وزنه سنگينى را مىتوانند در سايه لواء قرآن كريم بوجود آورند و در سايه اتحاد ، معادن ، اقتصاد ، بازار ، سيادت و همه چيز خود را حفظ كنند دست بخرابكارى عليه يكديگر زده و عملا بنفع استعمارگران قدم برميدارند . م - ز\r\n","page_name":" 24 ","page_number":24},
  {"content":"\r\n\r\n\r\nمقدمه نويسنده\r\nبنام خداى مقتدر\r\nهر زمامدارى ، هرچند لايق و كاردان باشد ممكن نيست با حق و عدالت بر مردم حكومت كند ، مگر اينكه داراى دو شرط باشد :\r\n1 - با رأى و نظر ملت كار كند و در تحقق بخشيدن بخواسته‌ها و مصالح اجتماع با ملت همكارى كند .\r\n2 - و يا خود او بهمهء جزئيات امور دين و دنيا و مصالح ملت مطلع باشد و به آنچه ميداند عمل نموده و خود را وقف راه خدا و خير ملت نمايد .\r\nبتعبير ديگر آن‌چه شيعه اماميه در پيشواى دين و دنيا معتبر دانسته‌اند دارا باشد ، بطوريكه از افراد عادى برترى داشته باشد و صفات الهى در او مجسم گرديده و بتعبير اماميه در زمين سايهء خدا باشد .\r\nدر اين صورت است كه سرپيچى از فرمان او سرپيچى از فرمان خداست اما اگر زمامداران داراى شرط اول و دوم نشدند ، طبيعى است كه بايد ، با قوهء قهريه مردم را خاضع كند . در اينجاست ؛ كه ظلم و فساد فراوان مىشود ، و پىدرپى حوادث ناگوارى واقع مىگردد .\r\nجاى ترديد نيست كه نظريه اماميه درباره زمامدار - به صورت يك نظريهء علمى - كاملا صحيح است ولى تطبيق آن با وضع حاضر غير ممكن است .\r\nبنابراين بايد زمامداران با اختيار و رضاى مردم حكومت كنند ، و در پرتو اين حقيقت است ، كه ما ميتوانيم حوادث ناگوار ، و زدوخوردهائى را كه بين زمامداران و ملتها واقع شده است تفسير كنيم و بگوئيم : علت اساسى همه اين حوادث ، استبداد زمامدار و منحصر كردن همه قدرتها در دست خويش است .\r\nسؤال : چون استبداد منحصر كردن قدرت در دست يك يا چند نفر موجب فشار و آزار نسبت بهمهء فرقه‌هاست ، چرا در اين كتاب فقط از رنجها و عذابهاى شيعيان گفتگو شده است ؟ !\r\nپاسخ : چون شيعيان در زمامدار دينى و سياسى شرط مىكنند ؛ كه از هرگونه خطا و گناهى معصوم باشد ، يا كسى باشد كه معصوم او را از لحاظ لياقت\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدينى و اخلاقى پسنديده باشد و اگر داراى اين شرط نباشد حق ندارد بنام دين بر مردم حكومت كند .\r\nآرى اگر مردم به او اعتماد داشته باشند ، و خواسته‌هاى مردم را انجام دهد حق دارد بنام ملت حكومت و خدمت كند .\r\nآنچه ذكر شد : عقيده شيعه درباره زمامدار است ؛ ولى سائر مذاهب اسلامى هيچيك از اين شروط را درباره حاكم نكرده‌اند ، بلكه بيشتر آنان قيام بر ضد زمامدار فاجر و ستم‌كار را ، گرچه بنام دين حكومت نمايد تحريم كرده‌اند .\r\nما اين مطلب را در موضوع « اطاعت حكومت‌هاى استبدادى » قدرى توضيح داده‌ايم .\r\nسابقا زمامداران باسم دين حكومت ميكردند ، و هميشه اين عقيده شيعيان كه حاكمى را كه داراى شرائط زمامدارى نباشد غاصب ميدانند مزاحم حكومت آنان بوده است ؛ و زمامدارانى كه داراى شروط زمامدارى نبودند مىخواستند اين مشكل را با فشار و تهديد ، بلكه با نابود كردن شيعه حل كنند ، و هرچه شيعه بيشتر و عقيده تشيع محكمتر مىشد مشكل نامبرده پيچيده‌تر مىگرديد و به همين علت كه شيعه بموجب عقيده خود حزب مخالف حكومتها بوده زمامداران ، با سختگيرى و قساوت بيشترى با شيعيان رفتار مىكردند .\r\nاين كتاب پرده از رفتار ظالمانه و غير انسانى حكومت‌ها نسبت به شيعه بر مى دارد و همان رفتار ننگينيكه اسلام و مسلمانان را ضعيف كرد و كينه‌ها و دشمنيها را برانگيخت ، و قرنهاست ، آن كينه‌ها را طبقه جديد از طبقه قديم بوراثت مىبرند ، در اين كتاب منعكس ميگردد .\r\nكتاب حاضر ستمكاريهاى ديكتاتوريهاى فاسد را كه بدون رضا و مشورت ملت بحكومت رسيدند ، و هركس را كه مخالف طغيان و فساد آنان بود بشدت سركوب ميكردند مجسم مىسازد . و در عين حال استقامت و فدا - كارى پيروان حق را كه در راه مبارزه با ظلم و استبداد حتى از دادن جان و فرزندان خود دريغ نكردند ، فاش ميسازد . و باز روشن ميسازد كه چگونه ( بر اثر ظلم و طغيان ) زمامداران ، انفجارها و انقلابهاى هولناكى رخ داد و اركان حكومتهاى ديكتاتورى را متزلزل ساخت و آنانرا يكى پس از ديگرى بديار مرگ و نابودى فرستاد .\r\nشيعيان براى صفات زمامدار دينى و شرائطى كه در حاكم معتبر ميدانند\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاهميت فراوانى قائل هستند ، از اينرو شرائط حاكم را در كتابهاى فقهى و اعتقادى نوشته و در مدارس بدانشجويان دينى تعليم ميدهند و در مساجد براى اهل ايمان تشريح ميكنند ، و در مجالس عمومى و خصوصى براى همهء مردم توضيح مىدهند .\r\nشيعه با بيان قاطع ميگويد : هر حاكمى كه به اسم دين حكومت كند و فاقد يكى از آن شرائط باشد دشمن خدا و ملائكه و پيغمبران الهى است .\r\nشيعيان در اين بيان خود فرقى بين حكومتهاى شيعى و سنى نگذاشته‌اند ، بلكه محكوميت زمامدار غير قانونى شيعه شديدتر است : زيرا با آنچه خود عقيده دارد مخالفت كرده است بلكه شيعيان ( درباره زمامدار قدمرا فراتر نهاده و ) به شرط علم و عدالت زمامدار قناعت نكرده ، بلكه علاوه بر علم و عدالت معتقدند كه تقديم فاضل بر افضل جايز نيست . « 1 »\r\nبا اين بيان كسانى كه پست زمامدارى را با وجود بهتر از خود قبول كنند ، زمامدار غير قانونى و تجاوزكار خواهد بود .\r\nبا اين مقدمه بعقيده شيعه حكومت زمامداران فاطمى و بويهى و حمدانى و ايرانى فقط جنبه سياسى دارد ، و هيچ ربطى بدين ندارد ، چنان كه خلفاء اموى و بنى عباس نيز حكومت سياسى بوده‌اند .\r\nناگفته نماند ، كه شيعه از نظر دينى مانعى نمىبيند كه در اين زمان يا زمانهاى سابق حكومتى براساس اختيار و رضاى مردم بر سر كار بيايد و وظيفهء خود را انجام دهد و نظم و امنيت اجتماع را حفظ نموده و از حقوق ملت دفاع كرده و حدود كشور را نگهدارى نمايد ، ولى اين نوع حكومتها حق دخالت در امور دينى ندارند .\r\nبا اين بيان منظور ما از لفظ « الحاكمون » ( زمامداران ) در نام اين كتاب تنها حاكم سنى نيست . بلكه همه حكومتهاى ستمگر و خودسر است .\r\nناگفته نماند كه آن همه مصيبتهائى كه حكومتهاى سنى متوجه شيعيان ساخته‌اند روى علل سياسى بوده ، و ربطى بموضوعات دينى ندارد .\r\n\r\n\r\n","description":"","footnote":"\r\n( 1 ) اماميه متفقا ميگويند : كه نميتوان فاضل را بر افضل مقدم انداخت و براى ادعاء خود به آيه 35 يونس ( افمن يهدى ) استشهاد كرده ، و بدنبال اين قاعده شكنجه‌ها و مصائبى بر آنان وارد شده است . مؤلف\r\n","page_name":" 27 ","page_number":27},
  {"content":"\r\n\r\nخلاصه مقصود ما از اين كتاب اينست كه خواننده را بسوى استقامت و پايدارى در عقيده و عمل نمودن بوجدان خود سوق داده ، و هيچگاه از انجام وظيفه دينى و وجدانى خويش خوددارى نكند ، و در راه اين هدف جان عزيز بلكه از جان عزيزتر را قربانى كند .\r\nاگر اين كتاب نتيجه مزبور را بدهد آرزويم همين بوده است ، و اگر اين نتيجه را ندهد خويشتن را در نگارش اين كتاب مقصر ميدانم .\r\nپيش از آنكه دست از نوشتن مقدمه بازدارم ميل دارم به دو حقيقتى كه در ضمن مطالعات تاريخى يافته‌ام اشاره كنم :\r\n1 - اگر زمامداران سركش و ستمكار نبودند اسلام همهء كره زمين را ميگرفت بطوريكه يك نفر غير مسلمان در روى زمين پيدا نميشد .\r\n2 - طبيعت زمامداران وقتى بحكومت ميرسند تغيير مىكند و ماهيت آنان منقلب ميگردد ، و عقب‌گرد ميكنند و خوبيهاى قبل از حكومت را از دست ميدهند ، تنها كسانى از اين اصل مستثنى هستند ، كه خداوند ، آنان را از انحراف محفوظ دارد ، ولى اين عده انگشت‌شمارند .\r\nخدا را به حق محمد ( ص ) و اهل بيت او سوگند داده و از او ميخواهيم كه ما را براى كردار نيك موفق دارد .\r\nبيروت - مغنيه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش اول : اختلاف مسلمين\r\n\r\nعصر رسول خدا ( ص ) :\r\nمسلمين در عصر پيغمبر ( ص ) متحد و متفق بودند و اثرى از تعدد مذهب و فرقه به چشم نميخورد : زيرا ريشه پيدايش اسلام شخص رسول اكرم ( ص ) بود و رسول خدا يكتا مرجع شناسائى مسائل دين و قرآن كريم بود .\r\nهرگاه در مسأله‌اى بين مسلمين اختلاف ميشد ، گفته آنحضرت اختلاف را بر طرف ميساخت و هيچكس در مقابل وى حق اظهارنظر و اعتراض نداشت ، زيرا خداى كريم دستور داده است : « هرگاه در موضوعى اختلاف پيدا كرديد ارجاع به خدا و رسول دهيد تا مشكل شما حل گردد » « 1 » .\r\nبا اين بيان روزگاريكه جان در كالبد نازنين رسول خدا ( ص ) بود ، و مسلمانان ميتوانستند با آنحضرت تماس بگيرند موضوع تعدد آراء و يا برخورد آراء قابل تصور نبود .\r\n\r\nپس از رسول خدا ( ص ) :\r\nهنگاميكه رسول گرامى اسلام ( ص ) دعوت آفريدگار خود را لبيك گفت مسلمانان در 6 موضوع متحد بودند :\r\n1 - خدا يكتا است 2 - محمد ( ص ) رسول خدا است 3 - قرآن از جانب خدا آمده است 4 - زنده شدن مردگان صحيح است 5 - حساب قيامت قابل ترديد نيست 6 - بهشت و جهنم قابل انكار نيست .\r\nاين 6 موضوع مربوط بعقائد است ، و دربارهء اعمال .\r\nمسلمين همانند عقائد در مطالبى كه ضرورتش ثابت شده و خود رسول خدا ( ص ) به آن مواظبت مينموده است مانند نماز ، زكات ، حج ، روزه و امثال اين موضوعات متفق هستند ، ولى مسلمانان درباره موضوعاتيكه مورد نظر و اجتهاد است با يكديگر مختلف شدند اين موضوعات شامل فروع عقائد و فروع فقهى\r\n\r\n\r\n","description":"","footnote":"\r\n( 1 ) سوره نساء آيه 58  « فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ » \r\n","page_name":" 29 ","page_number":29},
  {"content":"\r\n\r\nميگردد .\r\nولى جاى ترديد نيست كه اين اختلافات باساس مسلمانى آنان ضررى نمى زند و طرفين را از دين خارج نميسازد : زيرا اختلافى درباره وجود خدا و يكتائى او نيست بلكه دربارهء صفات او اختلاف است كه آيا صفات او عين ذات است يا زائد بر ذات ؟ .\r\nو اختلافى درباره رسالت محمد بن عبد اللّه ( ص ) نيست ، بلكه دربارهء عصمت اوست كه آيا قبل از بعثت و بعد از آن معصوم بوده يا اينكه عصمت منحصر ببعد از بعثت است .\r\nو اختلافى درباره صحيح بودن قرآن ندارند بلكه اختلاف در اين موضوع است كه آيا قرآن حادث است يا قديم ؟ .\r\nو اختلافى دربارهء قيامت نيست ، بلكه اختلاف در اين است كه آيا بندگان خدا جسمشان محشور مىشود ، يا روحشان و اختلافى در واجب بودن نماز ندارند ، بلكه اختلاف در اين است كه آيا سوره جزء نماز است يا نيست ؟ .\r\nبا اين بيان اختلافاتى كه در اين موضوعات باشد سبب نميشود كه انسان از دين اسلام خارج شده و پيرو محمد بن عبد اللّه ( ص ) نباشد .\r\n\r\nمهمترين فرقه‌هاى مسلمين\r\nپس از پيغمبر اسلام ( ص ) مسلمين در بعضى از اصول دين كه بازگشت بايمان و امور قلبى مىكند با يكديگر اختلاف پيدا كردند و همچنين در بسيارى از مسائل فروع و احكاميكه بازگشت به احكام عمليه مانند وجوب و تحريم و جواز مىكند با يكديگر اختلاف پيدا كردند .\r\nفرقه‌ى معتزله و اشاعره در اثر اختلاف در عقائد و اصوليكه بازگشت بايمان و اعتقاد مىكند بوجود آمد ، ولى اين اختلاف مربوط بفروع فقهى كه مربوط باعمال است نبود .\r\nبا اين بيان مذهبهاى « حنفى » ، « مالكى » ، « شافعى » و « حنبلى » بر پايه - هاى اختلاف فقهى قرار داده شده ولى در اصول دين پيرو اشاعره هستند همينطور علماء شيعه با ساير مسلمين در اصول دين متفق هستند ولى در بسيارى از مسائل فقهى با ساير مسلمين اختلاف دارند .\r\nاز اين رهگذر است كه اتفاق در اصول دين سبب اتفاق در فروع دين و مسائل فقهى نيست و همچنين اختلاف در فروع دين سبب اختلاف در اصول\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدين نيست .\r\nبعضى از دانشمندان فرقه‌هاى اسلامى را تا 73 فرقه رسانده‌اند ، تا اين فرقه‌ها با حديثى كه از رسول خدا ( ص ) نقل شده است كه : « يهود ( پس از موسى ) 71 فرقه شدند و نصارى ( پس از مسيح ) 72 فرقه شدند و امت من ( پس از درگذشتم ) 73 فرقه خواهند شد » منطبق گردد .\r\nاكنون آنچه قابل بحث و توجه است بيان فرقه‌هاى اسلامى است : فرقه‌هاى اسلامى چهار دسته هستند :\r\n1 - شيعه 2 - خوارج 3 - معتزله 4 - اشاعره\r\n1 - شيعه : اين دسته معتقدند كه :\r\n1 - امام را بايد پيغمبر اسلام تعيين كند و پيغمبر ( ص ) در اين امر بزرگ نميتواند غفلت كند ، و اختيار را بدست پيروانش بگذارد .\r\n2 - بايد امام ( ع ) از گناهان كوچك و بزرگ خود را حفظ كند .\r\n3 - پيغمبر اسلام ( ص ) تصريح نموده است كه تنها على بن ابى طالب ( ع ) جانشين من است . « 1 »\r\n4 - امام بايد افضل اصحاب پيغمبر باشد .\r\n2 - خوارج : وجه امتياز خوارج از سائر فرقه‌هاى اسلامى اين است كه معتقدند لازم نيست خليفه از قريش يا عرب باشد ، همه ملتهاى عرب و عجم و . . .\r\nدر امر حكومت اسلامى مساوى هستند .\r\nخوارج معتقدند كسانى كه گناهان كبيره را مرتكب شوند كافر ميگردند .\r\nآنان معتقدند كه اشتباه در رأى دادن و اجتهاد نمودن هرگاه مخالف رأى خوارج باشد گناه است .\r\nخوارج گرچه ميدانستند كه حضرت امير ( ع ) در قضيه تحكيم اقدام نكرد ولى آن حضرت را به علت قبول حكميت كافر ميدانند . « 2 »\r\n\r\n\r\n","description":"","footnote":"\r\n( 1 ) اين تصريح از كتابهاى اهل سنت جمع‌آورى شده و چندين كتاب در اين باره نوشته شده كه از آن جمله « شافى » از سيد مرتضى و « دلائل الصدق » از مظفر و « المراجعات » از شرف الدين و « الغدير » از امينى و جزء اول و سوم و چهارم « اعيان الشيعه » از امينى . مؤلف\r\n( 2 ) قضيه تحكيم در موضوع « على و جنگ جمل و صفين » روشن مىگردد .\r\n","page_name":" 31 ","page_number":31},
  {"content":"\r\n\r\nدسته‌اى از خوارج بنام « ازارقه » معتقدند كه هركس مخالفت با خوارج نمود مشرك است ، و بايد با او مبارزه كرد و او را كشت .\r\n3 - معتزله : اصولى كه وجه امتياز معتزله شده پنج اصل است .\r\n1 - توحيد : بدين معنى كه خدا يكتا و صفات او عين ذاتش مىباشد .\r\n2 - عدل بدينمعنى كه انسان در امور زندگى خودمختار است .\r\n3 - منزلى بين دو منزل : مقصود از اين عنوان اينست كه ، كسانى كه گناه كبيره مرتكب شوند ، نه در مرتبهء ايمان هستند و نه در مرتبهء كفر : بدينجهت مؤمن نيست چون صفات خير را تكميل ننموده است و كافر نيست ، چون اقرار بشهادتين مينمايد . چنين شخصى در آتش جهنم تا ابد گرفتار است : زيرا در قيامت يا بهشت است يا جهنم ولى در جهنم عذابش گران نيست ، و مىتوان نام چنين شخصى را مسلمان گذاشت .\r\n4 - وعد و وعيد : مقصود از اين امتياز اينست كه هرگاه خدا وعدهء ثواب و يا وعده عقاب داد ، وعده يا وعيد او تغيير نمىپذيرد ، و نمىتواند گناهان كسى را كه وعدهء عذاب داده به‌بخشد .\r\n5 - امر بمعروف و نهى از منكر دو واجب عقلى هستند ؛ نه شرعى !\r\n4 - « اشاعره » : اين فرقهء مسلمين با معتزله در دو جبهه قرار گرفته و در 5 امر با معتزله مخالف هستند : ميگويند صفات خدا زائد بر ذات است ، و انسان از خود اراده‌اى ندارد . و براى خدا وفاى بوعده‌هاى خوب و وعده‌هاى بد لازم نيست و ميتواند نيكوكار را عذاب نموده ، و معصيت‌كار را پاداش دهد ، زيرا كارهاى خدا تكليفى نيست كه بعهدهء او باشد و كار قبيحى انجام نميدهد و كسى كه گناه بزرگى مرتكب شد در درجه بين ايمان و كفر نيست ، و در آتش ابدى گرفتار نخواهد بود و امر بمعروف و نهى از منكر از نظر شرع واجب است نه از نظر عقل .\r\nشيعيان در دو مسئله توحيد و عدل با معتزله موافق هستند و در سه مسئله ديگر مخالفت نموده‌اند :\r\nدر مسئله گناه كبيره و مسئله امر بمعروف و نهى از منكر همعقيدهء اشاعره هستند و در مسئله وعد و وعيد نه موافق اشاعره هستند و نه موافق معتزله بلكه معتقدند كه خدا بوعده‌هاى ثوابيكه داده وفاء مىكند ولى وعده‌هاى عذاب را لازم نيست وفاء كند بنابراين مىتواند از گناهكار صرف‌نظر كند و از نظر عقل سزاوار نيست كه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nپاداش نيكوكاران را نپردازد .\r\n\r\nتشيع :\r\nمقصود از تشيع - پيدايش تشيع - زمان پيدايش آن - وضع ترقى آن شيعه در لغت پيرو و يار است بنابراين شيعيان يارانى هستند كه متابعت رأى رهبر خود را مىكنند چنان كه خداى تعالى مىفرمايد :  « وَ إِنَّ مِنْ شِيعَتِهِ لَإِبْراهِيمَ »  « 1 » ( صافات 82 )\r\nمورخين و فقهاء و متكلمين لفظ شيعه را اسم براى دسته‌اى مىدانند كه على بن ابيطالب ( ع ) و اولاد او را دوست مىدارند و قبلا يادآورى شد كه معتقد هستند كه تصريح بخلافت واجب است و پيغمبر اسلام ( ص ) تصريح فرمود : كه على جانشين من است .\r\n\r\nسبب تشيع :\r\nدسته‌اى نسنجيده مىگويند : علت پيدايش تشيع تنها يك موضوع سياسى است و ربطى بدين ندارد ؛ ولى اين سخن اشتباه است : زيرا علت پيدايش تشيع يك موضوع دينى بوده است و اين موضوع هيچ رابطه نزديك يا دورى با سياست نداشته است و پيدايش تشيع از رفتار و گفتار پيغمبر اسلام ( ص ) سرچشمه مىگيرد .\r\nرفتار پيغمبر نسبت بعلى ( ع ) ، اين بود كه على ( ع ) را براى مشاورت و برادرى خود برگزيد و او را از ابتداء طفوليت تحت تعليم و تربيت خود در آورده و مطابق ميل خود آن حضرت را تربيت فرمود ، و هيچ‌گاه در زندگانى خود حضرت امير ( ع ) را مورد مؤاخذه و اعتراض قرار نداد . على بن ابى طالب عليه السّلام ، در ساعات مهم و كارهاى مشكل نماينده پيغمبر اسلام ( ص ) بود . على سورهء برائت ( توبه ) را ( در موسم حج ) ابلاغ نمود .\r\nآنحضرت را براى كشتن « عمرو بن عبدود » و « مرحب » انتخاب فرمود على را براى نفرين كردن بنصاراى نجران با همسر او فاطمه و فرزندانش حسن و حسين ( ع ) انتخاب كرد .\r\nعلى بود ، كه پا را روى شانهء رسول خدا ( ص ) نهاده و بتها را شكست .\r\nعلى بود ، كه با رسول خدا ( ص ) در زير يك « كسا » قرار گرفت .\r\n\r\n\r\n","description":"","footnote":"\r\n( 1 ) يكى از پيروان نوح يا حضرت رسول اكرم ( ص ) حضرت ابراهيم ( ع ) است ( مجمع البيان جلد 8 صفحه 449 ) م - ز\r\n","page_name":" 33 ","page_number":33},
  {"content":"\r\n\r\nآرى اين‌گونه منقبتها كه قابل شماره نيست منحصر به آن حضرت است و هرگاه يكى از اين مناقب را يكى ديگر از اطرافيان پيغمبر داشت ، هياهوها برپا كرده طبلها نواخته ، پرچمها برافراشته ، و فرياد را به آسمانها ميرساندند\r\nگفتار پيغمبر نسبت بعلى ( ع ) : نبايد فراموش كرد كه رسولخدا ( ص ) بمناسبتهاى زيادى تصريح بفضيلت و خلافت على ( ع ) نمود :\r\nاولين سخن حضرت رسول اكرم درباره على ( ع ) هنگام نزول آيه  « وَ أَنْذِرْ عَشِيرَتَكَ الْأَقْرَبِينَ »  « 1 » بود : زيرا رسول اكرم ( ص ) سى نفر مرد از طائفه خود جمع‌آورى نموده ، از غذاى تهيه شده صرف كردند ، سپس رسول خدا ( ص ) فرمود :\r\n« على وزير و وصى و وارث من است . على بعد از من خليفه من بر شما است و بايد از او اطاعت نموده ، بسخنان او گوش فرا دهيد » .\r\nآخرين سفارش آن حضرت ( دربارهء خلافت على بن ابيطالب داستان « غدير خم » است كه على را بالاى دست بلند كرده و ) فرمود : « من كنت مولاه فعلى مولاه » : هركس من صاحب اختيار او هستم ، على صاحب اختيار اوست بين اولين سخن آنحضرت و آخرين سفارشش نسبت به حضرت امير ( ع ) سفارشهاى مختلفى است :\r\nرسول خدا بعلى ميفرمود : تو نسبت به من مانند هارونى نسبت بموسى ( كه وزير و ياور او بود ) و همچنين داستان « على مع الحق و الحق مع على » و حديث « ثقلين » و احاديث ديگرى كه در كتابهاى اهل سنت نقل شده و آن احاديث را دانشمندان اماميه جمع‌آورى نموده و دهها كتاب ميگردد ؛ و چندين مرتبه چاپ شده و در دست علاقمندان قرار گرفته است .\r\nبهترين اين كتابها « نقض الوشيعه » و جزء اول و سوم و چهارم « اعيان الشيعه » از امينى و كتاب « المراجعات » از شرف الدين و كتاب « دلائل الصدق » از مظفر است .\r\nدر دو كتاب اخير و غير ايندو احاديث فراوانى است كه داراى راويانى است كه از اهل سنت هستند و در نزد آنان موثق ميباشند و اين روايات از كتابهاى صحيح و معتبر اهل سنت جمع‌آورى گرديده است .\r\nمن دانشمندى از اهل سنت را نديده‌ام كه در نقل روايات ولايت و وصى بودن\r\n\r\n\r\n","description":"","footnote":"\r\n( 1 ) سوره شعراء آيه 215 . اقوام نزديك خود را متوجه خدا كن !\r\n","page_name":" 34 ","page_number":34},
  {"content":"\r\n\r\nحضرت امير اعتراض كرده باشد ، بلكه خود را به زحمت انداخته و ولايت را ( كه در روايات بوده ) و بايد بحكومت و سلطنت معنى شود بدوستى و اخلاص تفسير كرده و وصى بودن را منحصر بكفن و دفن نموده‌اند ! بالاخره در اين گونه روايات بدون ارتباط با لفظ ، خود را بمشقت و زحمت انداخته و بميل خود تفسير نموده‌اند .\r\nجاى ترديد نيست كه اگر يكى از اين گونه احاديث دربارهء يكى ديگر از اصحاب صادر شده بود با آب طلا نوشته ؛ و شرحها بر آن مىنگاشتند .\r\nبا اين بيان اگر شيعيان داد دوستى على را ميزنند ، و ميگويند رسول خدا ( ص ) تصريح فرموده است و ميگويند : بايد على از گناه معصوم باشد ، همه بخاطر اطاعت رسول خدا است . آن حديث « لا سيف الا ذو الفقار و لا فتى الاعلى » است كه طبرى در تاريخ خود صفحه 17 ج 3 و ابن اثير در كامل خود صفحه 74 ج 3 - نوشته است و حديث « على مع الحق و الحق مع على » است كه ابن ابى الحديد و ترمذى و حاكم نقل كرده‌اند ( بدلائل الصدق مظفر ج 3 ص 303 طبع 1953 مراجعه شود ) .\r\nاين گونه احاديث است كه مورد اعتماد شيعه قرار گرفته ، و على را دوست ميدارند . با داشتن اين گونه احاديث راهى براى گمان و تخمين بازنمانده ، و نميتوان از راه عاطفه و تعصب و يا تقليد و وراثت سخن گفت با اين مقدمه سبب تشيع موضوع دين و فرمانبردارى از رسول ( ص ) است ، و مربوط بسياست نيست بلكه مربوط بعلم است و هيچ ربطى بهوى و هوس ندارد .\r\n\r\nپيدايش تشيع :\r\nشيخ ابو زهره در كتاب « المذاهب الاسلامية » صفحه 51 مينويسد : « شيعه قديمترين مسلك سياسى اسلامى است ؛ و اين عقيده سياسى در عصر عثمان بوجود آمد و در خلافت حضرت امير ( ع ) تكميل گرديد . زيرا هرچه بيشتر با مردم مأنوس ميشدند مردم را بعظمت تشيع و استحكام دين و علوم خود آشنا ميساختند » .\r\nديگرى ميگويد : « مذهب تشيع در جنگ جمل بوجود آمد » و شخص ديگرى ميگويد : « كه از پيدايش خوارج آشكار گرديد » .\r\nطه حسين در كتاب « على و بنوه » مينويسد : « شيعه در عصر امام حسن ( ع ) حزب سياسى منظمى گرديد » .\r\nولى حقيقت اين استكه پيدايش تشيع دوشادوش تصريح رسول خدا بامامت على بن ابى طالب و اعتقاد عده‌اى از صحابه پيغمبر اسلام ( ص ) كه اعتقاد با فضيلت على داشتند بوجود آمده است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nابن ابى الحديد اين مطلب را نوشته و از آن عده ؛ اشخاص زير را نامبرده است : عمار بن ياسر ، مقداد بن الاسود ، ابو ايوب انصارى ، جابر بن عبد اللّه ، ابى بن كعب ، حذيفة بن اليمان ، بريده ، سهل بن حنيف ، عثمان بن حنيف ، ابى الهيثم بن التيهان ، ابى الطفيل و همهء بنى هاشم .\r\nشيخ محمد حسين مظفر در كتاب « تاريخ الشيعه » صفحه 9 نقل مىكند كه محمد كرد على در كتاب خود « خطط الشام » ( جلد 5 صفحه 251 - 256 ) عده‌اى را معرفى نموده است كه در عصر رسول خدا ( ص ) از هواداران على ( ع ) بودند و از بزرگان ياوران رسول خدا هستند از آن جمله سلمان فارسى است كه مىگويد : « ما با رسول خدا بيعت نموديم كه خيرخواه مسلمين بوده و پيرو على و دوستار او باشيم . »\r\n« و ابى سعيد خدرى است كه ميگويد : « رسول خدا ( ص ) مردم را بپنج موضوع مأمور ساخت چهار قسمت آن را عمل نموده و يك قسمت آن را كنار گذاشتند موقعى كه از آن چهار موضوع سؤال شد ، ابى سعيد گفت : نماز ، زكات ، روزه ، حج . سؤال شد : آن يكى كه ترك شد چيست ؟ جواب داد رهبرى على بن ابى طالب ( ع ) سؤال شد : آيا ولايت آنحضرت همرديف اين چهار واجب است ؟ ابى سعيد جواب داد : آرى ولايت على ( ع ) همرديف آن چهار واجب است . »\r\n« و ابى ذر غفارى و عمار بن ياسر و حذيفة بن اليمان و ذى الشهادتين و ابو ايوب انصارى و خالد بن سعيد و قيس بن سعد بن عباده و . . . نيز معتقد برهبرى على ( ع ) بوده‌اند . »\r\n\r\nشيعه و عبد اللّه بن سباء « 1 »\r\n« دسته‌اى معتقدند كه تشيع از بدعتهاى عبد اللّه بن سباء است ولى اين سخن اشتباه است ، و از روى بىاطلاعى بحقيقت مذهب شيعه گفته شده : زيرا كسانى كه خصوصيات عبد اللّه بن سباء را در نزد شيعيان بدانند و بيزارى شيعيان را از گفتار و كردار او بدست آورند و سخن دانشمندان شيعه را دربارهء مذمت او ديده باشند ، پيدايش شيعه را بعبد اللّه نسبت نميدهند .\r\n\r\n\r\n","description":"","footnote":"\r\n( 1 ) داستان عبد اللّه سباء منتهى بابن عساكر و طبرى ميگردد و هردو از سيف بن عمر تميمى ( وفات 170 ه ) نقل كرده‌اند و سيف قابل اعتماد نيست ( براى توضيح بكتاب عبد اللّه بن سباء نوشته مرتضى عسگرى صفحه 1 - 28 مراجعه شود . ) م - ز\r\n","page_name":" 36 ","page_number":36},
  {"content":"\r\n\r\nمحمد كرد على شيعه و يا از ياوران آنان نيست فقط چون امين بوده است حقيقت را آشكار ساخته و آن را مشوب باغراض نكرده است .\r\nاز آن‌چه نقل شد بدست آمد كه معنى تشيع ايمان بوجود نص بامامت على ( ع ) از ناحيه حضرت رسول است بنابراين طبيعى است كه پيدايش تشيع از موقع صدور بيان رسول خدا ( ص ) درباره ولايت آنحضرت است ( و اولين بيان آن حضرت هنگام اولين تبليغ رسالت بود ؛ لذا پيدايش تشيع با ظهور اسلام و بعثت پيغمبر گرامى همدوش است ) .\r\n\r\nچرا على ( ع ) از حكومت صرفنظر كرد\r\nسؤال مىشود كه اگر حضرت امير ( ع ) از ناحيه رسول خدا بخلافت تعيين گرديده بود چرا موقع تسلط ابى بكر بر خلافت سخن نگفت ، و اعتراضى نكرد ؟ !\r\nاين سؤال از زمان حضرت امير ( ع ) تاكنون تكرار شده و از خود آن حضرت نيز سؤال ميشد . لذا ما پاسخ اين سؤال را از زبان امام ( ع ) و نويسندگان و آنچه از پيش‌آمدهاى تاريخى بدست آورده‌ايم براى شما در 5 جواب خلاصه ميكنيم :\r\n\r\n1 - عدم نيرو :\r\nدر جواب همين سؤال على ( ع ) فرمود : « كوتاهى من در امر خلافت بخاطر ترس از مرگ نبود ، بلكه بخاطر فرموده رسول خدا ( ص ) بود كه فرمود : « ملت دربارهء تو خيانت نموده و بعهدى كه من با آنان نموده‌ام وفا نميكنند و تو نسبت به من مانند هارونى نسبت بموسى » .\r\nحضرت امير ( ع ) ميگويد : « سؤال كردم تكليف من موقع خيانت ملت چيست ؟ » حضرت رسول ( ص ) فرمود : « اگر كسى هست تو را يارى كند ، با آنان مبارزه كن و حقت را بگير و هرگاه ياورى ندارى از آنان صرف‌نظر نموده و خون خود را حفظ نما تا مظلومانه رخت از جهان بربندى »\r\nسپس حضرت امير ( ع ) فرمود : من از هفت نفر انبياء گذشته سرمشق ميگيرم :\r\nاول : نوح ، موقعى كه عرضه داشت ،  « أَنِّي مَغْلُوبٌ فَانْتَصِرْ »  ( آيه 11 از سوره قمر ) : خدايا چون مغلوب شده‌ام مرا يارى كن !\r\nدوم : ابراهيم خليل ( هنگام بىاعتنائى بستگانش ) كه گفت :  « وَ أَعْتَزِلُكُمْ \r\n\r\n","description":"","footnote":"","page_name":" 37 ","page_number":37},
  {"content":"\r\n\r\n وَ ما تَدْعُونَ مِنْ دُونِ اللَّهِ »  ( سوره مريم آيه 5 ) من از شما و خدايانتان كناره‌گيرى ميكنم .\r\nسوم : لوط پسرخاله ابراهيم كه بمخالفين خود گفت :  « لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ »  ( هود آيه 83 ) : اى كاش من قدرت مبارزه با شما داشتم ، يا ميتوانستم بپناه‌گاه مطمئنى پناه ببرم !\r\nچهارم : يوسف هنگاميكه گفت :  « رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ »  ( يوسف آيه 34 ) : بار خدايا زندانرا بهتر از آنچه زنان مرا بدان دعوت ميكنند دوست ميدارم !\r\nپنجم : موسى هنگاميكه گفت :  « فَفَرَرْتُ مِنْكُمْ لَمَّا خِفْتُكُمْ »  ( شعرا 21 ) من چون از شما ميترسيدم فرار كردم .\r\nششم : هرون موقعى كه بموسى گفت :  « إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي »  ( اعراف آيه 150 ) بنى اسرائيل مرا ضعيف شمرده و نزديك بود مرا بكشند .\r\nهفتم : محمد بن عبد اللّه ( ص ) هنگاميكه از مشركين فرار نموده و بغار كوه پناه برد ، على ( ع ) ( در اثر اين سرمشقها بود كه در مقابل مشكلات صبر نمود و شرح حال خود را پس از نشستن بر كرسى خلافت ) در خطبه « شقشقيه » چنين فرمود :\r\n« . . من فكر كردم كه با دست كوتاه خود ( و نبود ياور ) مبارزه كنم ، يا آنكه با اين مصيبت هولناك دست بگريبان باشم ، و صبر كنم ، پس از فكر به اين نتيجه رسيدم كه صبر كردن عاقلانه‌تر است »\r\nاز حضرت رضا ( ع ) سؤال كردند كه چرا على ( ع ) پس از رسول خدا صلّى اللّه عليه و آله 25 سال در خانه نشست و در زمان حكومت خود مبارزه نمود ؟\r\nحضرت رضا ( ع ) فرمود : « حضرت امير ( ع ) از عمل رسول خدا صلى اللّه عليه و آله كه 14 سال و 7 ماه بمشركين مكه مهلت داد : 13 سال در مكه و 19 ماه در مدينه و با آنان جنگ نكرد سرمشق گرفت ، و علت ترك مبارزه در اين مدت ، نبود ياور بود ، و حضرت امير ( ع ) نيز ياور نداشت تا مبارزه كند » .\r\nهرگاه آيات شريفه قرآن را مورد مطالعه قرار دهيم درك ميكنيم كه دو دسته آيه موجود است . دسته اول پيغمبر ( ص ) را امر بصبر در هر ناراحتيهائى كه از مشركين مىديده مينمايد ، مانند آيات  « وَ اصْبِرْ وَ ما صَبْرُكَ إِلَّا بِاللَّهِ . . . »  ( نحل آيه 129 )  « وَ اصْبِرْ عَلى ما يَقُولُونَ »  ( مزمل آيه 11 ) و  « فَاصْبِرْ كَما \r\n\r\n","description":"","footnote":"","page_name":" 38 ","page_number":38},
  {"content":"\r\n\r\n صَبَرَ أُولُوا الْعَزْمِ . . . »  ( آيه 35 احقاف ) و  « فَاصْبِرْ لِحُكْمِ رَبِّكَ »  ( قلم آيه 49 ) و مشابه اين آيات ( كه حضرت رسول در مقابل گفتار ناشايستهء مشركين مأمور بصبر است )\r\nدستهء ديگرى از آيات است ، كه دستور مبارزه و جنگ ميدهد ، مانند آيات :\r\n « فَلا تَهِنُوا وَ تَدْعُوا إِلَى السَّلْمِ وَ أَنْتُمُ الْأَعْلَوْنَ »  ( محمد ص 38 ) و  « قاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ »  ( توبه آيه 15 ) و  « فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ »  ( محمد آيه 5 ) و مشابه اين آيات كه دستور آخرين پيكار را براى ريشه‌كن كردن مفاسد صادر شده است .\r\nآيات صبر موقعى فرستاده شد كه رسول اكرم ( ص ) ياورى نداشت و نه از نعمت لشكر برخوردار بود و نه از وسائل جنگى .\r\nجاى ترديد نيست كه ، همچه زمانى بايد رسول خدا صبر كند : زيرا مبارزه در حال ضعف عكس هدف را نتيجه ميدهد ؛ و دشمن را بنافرمانى و خونريزى وادار ميسازد و آن‌گاه كه رسول خدا ( ص ) داراى لشكر و صاحب قدرت گرديد دستور داده شد كه نسبت بمشركين بايد سخت‌گيرى نموده و ريشه آنان را از زمين براندازى !\r\nبا اين بيان روشن ميگردد كه صبر در مقابل دشمن گاهى خوب است و گاه ناپسند و باز اشتباه « اجناس جولد تسيهر » يهودى در كتاب « العقيدة و الشريعة » ( صفحه 26 طبع 1946 ) روشن ميگردد وى مينويسد :\r\n« موقعى كه محمد ( ص ) در مكه بود با بيچارگى و ناراحتى و صبر ميگذرانيد ولى هنگاميكه بمدينه رفت رهبر يكدولت جنگى گرديد . »\r\nو در صفحه 27 همين كتاب مينويسد : « از آنهنگاميكه محمد مكه را ترك كرد ، روزگار تغيير كرد و بىاعتنائى بمشركين ديگر واجب نبود » و در صفحه 30 و 31 همين كتاب مينويسد :\r\n« بعد از آن‌كه محمد ( ص ) بفكر آخرت بود مىبينيم يك مرتبه متوجه آرزوهاى دنيوى شد . . . »\r\n« اين گونه روش تاريخى اسلام گواهى ميدهد ، كه دين اسلام ، دين جنگى است كه با مرحلهء پيدايش آن سازش ندارد . . . »\r\nولى گفته اين مستشرق اشتباه است زيرا رسالت محمد ( ص ) در جميع مراحل بدون تناقض و تنافى تكامل يافته است : چون آنگاه كه مأمور بصبر بود بخاطر اين\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبود كه قدرتى در دست نداشت ، و نميتوانست عليه مفاسد پيكار كند ، و هنگاميكه داراى قدرت شد عليه مفاسد جنگيد .\r\nاين مطلب هيچگونه تعجب و مفسده‌اى ندارد : زيرا مثلا اگر انسان يك غذائى را مايل شد بخورد ولى پول ندارد صبر مىكند تا پول بدست آورد آنگاه كه پول بدست آمد نخريدن ، بخالت و حرص بجمع‌آورى مال و ظلم بنفس است به همين بيان محمد ( ص ) در مكه در اثر نداشتن نيرو مبارزه نكرد ولى در مدينه هنگاميكه نيرو بدست آورد جنگ كرد .\r\n\r\n2 - حفظ اسلام :\r\nمردم تازه مسلمان هنوز در عقائد خود متزلزل بودند و از نظر تشكيلات هنوز آنقدرت را نداشتند كه در مقابل حوادث خارجى استقامت كنند . خصوصا در زمانيكه انقلاب « اهل الرده » « 1 » در اطراف جزيرة العرب آشكار گرديده بود ، و در زمانيكه پيغمبر اسلام ( ص ) در مرض مرگ خود براى مبارزه با روميان لشكر تهيه ديده بود و ديده از جهان بربست ، و در زمانيكه روميان و ايرانيان از هرسو منتظر فرصت بودند ، كه عليه دولت اسلامى جديد پيكار كنند و اسلام را نابود سازند ، اگر حضرت امير ( ع ) با وجود اين مسلمانان متزلزل و دشمنان خارجى اسلام قيام و براى بدست آوردن خلافت با ابى بكر مبارزه نموده بود ، اركان اسلام در اثر اختلاف داخلى درهم فرو مى - ريخت و حكومت اسلامى از دست ميرفت و ديگر از عظمت اسلام خبرى نبود ، و پرچم اسلام كه در مصر و عراق و شام و ايران در مدت كوتاهى باهتزاز درآمده بود ، فرود ميآمد !\r\nراستى آيا اماميكه بايد مروج دين خدا و رسول باشد ، و اماميكه در راه دين مبارزه نموده و خون ريخته تا اسلام آبروئى پيدا كرده است ممكن است خودش سبب درهم فروريختن اركان آن گردد ؟ !\r\nآرى على ( ع ) بخاطر حفظ اسلام ساكت ماند ، و جنگ داخلى را بوجود نياورد ، و اين عمل يك كار عقلائى است : زيرا اگر شما از شخصى طلبكار باشيد و او از اداء آن پول سرپيچى مىكند ، و شما ميدانيد كه اگر از او مطالبه كنيد خونها ريخته مىشود ، بخاطر همراهى با مردم و حفظ خون آنان از مبارزه صرفنظر ميكنيد\r\n\r\n\r\n","description":"","footnote":"\r\n( 1 ) اين جمعيت پس از درگذشت رسول خدا ( ص ) عليه حكومت مركزى اسلام قيام كردند ، و مبارزات آنان مدتى ادامه داشت ( براى توضيح بصفحات 231 - 238 ج 2 الكامل ابن اثير مراجعه فرمائيد . ) م - ز\r\n","page_name":" 40 ","page_number":40},
  {"content":"\r\n\r\n\r\n3 - على ( ع ) رياست‌طلب نبود :\r\nاستاد عقاد در كتاب خود « فاطمة الزهرا » ( صفحه 56 طبع دار الهلال ) مينويسد : « على معتقد بحقانيت خلافت خود بود ولى حقى بود كه مردم براى حفظ آن قيام كنند نه آنكه خود على ( ع ) بپاى خواسته و قبل از آنان مطالبه حق خود را نمايد .\r\nاين عقيده عقاد از روش زاهدانه على ( ع ) دور نيست : زيرا خود آن حضرت ميفرمود : « دنيا كم هذه ازهد عندى من عفطة عنز : » « 1 »\r\nاين دنياى شما در نظر من از آب ، و صداى بينى بز ؛ بىارزش‌تر است .\r\nيكى از عرفاء زهد على ( ع ) را چنين توصيف مىكند : « دنيا در نظر او پست‌تر از خاكسترى بود كه در مقابل گردبادهاى طوفانى قرار گرفته باشد ، و مرگ در نظر وى آسانتر از خوردن آب هنگام تشنگى شديد بود » ( در صورتى كه دنيا در نظر على ( ع ) چنين باشد حساب رياست او روشن است . )\r\n\r\n4 - دشمنهاى داخلى :\r\nامام ( ع ) در ميان مسلمين دشمنهاى فراوانى داشت كه در جنگ ، پدران و برادران و اقوام آنان را كشته بود ، هرگاه آنحضرت قيام ميكرد كه حق خود را بگيرد دروغ و نفاق را ترويج داده ميگفتند شكاف بين مسلمين انداخته و بنام دين عليه آن‌حضرت پيكار مى - كردند لذا امام ( ع ) نميخواست بهانه‌اى بدست اين دشمنهاى داخلى بدهد .\r\nخود آنحضرت در اين باره ميگويد : « اگر شخصى بهانه‌اى بدست دشمن داد و گوشت و پوست و استخوان و خون خود را نابود ساخت و ميتوانست از آن جلوگيرى كند و نكرد گناه بزرگى مرتكب شده است و روشن مىشود كه شخص كم‌ظرفيتى بوده است . »\r\n\r\n5 - حسودان :\r\nهمانطوريكه امام ( ع ) داراى دشمن بود عده‌اى حسود نيز داشت : بخليل بن احمد گفتند : چرا اطرافيان رسول خدا ( ص ) با يكديگر مانند فرزندان پدرى و مادرى بودند ولى على ( ع ) در ميان آنان مانند نا - برادرى بود ؟ !\r\nخليل گفت : چون على ( ع ) از همه آنان زودتر اسلام آورده بود و از جهت شرافت و علم و حلم اشرف و از جهت راستى و درستى سرآمد آنان ميبود نسبت به آن حضرت حسادت داشتند : زيرا مردم بهمفكر و همسليقهء خود مايل‌ترند ،\r\nبمسيلمة بن نميل گفتند : چرا با اينكه على ( ع ) در هر شرافتى مقدم بود او را ترك كردند ؟ ! جوابداد : چون چشم آنان طاقت ديدن نور آنحضرت\r\n\r\n\r\n","description":"","footnote":"\r\n( 1 ) آخرين جمله خطبه سوم نهج البلاغه\r\n","page_name":" 41 ","page_number":41},
  {"content":"\r\n\r\nرا نداشت .\r\nو ابو الهيثم بن تيهان صحابى بزرگوار به حضرت امير ( ع ) عرضه داشت : « حسادت قريش نسبت بشما از دو راه است : نيكوكاران آنان آرزو ميكنند كه از جهت احترام و برترى همشأن شما باشند ، ولى اشرار قريش حسادتشان سبب سنگينى قلبها و بىوزنى اعمال آنان شده است : زيرا آنان شما را داراى نعمتى مىبينند كه باعث استفاده شما شده و سبب محروميت آنان گرديده حاضر نيستند ، بشما ملحق شوند ، تا آنكه بفكر تقدم بر شما افتادند . به خدا سوگند ، مقصد آنها طولانى است ، و مسابقه تمام گرديده است هنگاميكه جلو افتاديد و آنها عاجز بودند ، كه در رديف شما قرار گيرند ، دربارهء شما كردند ، آنچه ديدى .\r\nبه خدا سوگند شما سزاوارترين اشخاصى هستى كه بايد قريش از شما سپاسگذارى كنند : زيرا رسول خدا صلّى اللّه عليه و آله را بهنگام زندگى يارى كردى و آن گاه كه ديده از جهان فروبست وصيتهايش را عمل نموده و قرضهايش را ادا كردى . »\r\n« به خدا سوگند قريش نسبت به خدا ظلم كرده و بيعت او را شكستند ، خدا انتقام خود را مىگيرد . ما جمعيت انصار دست و زبانمان پشتيبان شما است با دست با مخالفين حاضر شما ، مبارزه ميكنيم و با زبانمان با مخالفين غايب شما . »\r\nهرگاه مسلمين در حال دشمنى و حسادت با على بسر ببرند على ( ع ) با كدام ياورى جنگ كند ؟ ! و بچه كسى اعتماد نمايد ؟ !\r\nاز طرف ديگر همكاران ابى بكر نيروهاى خود را بسيج داده كه براى وى بيعت بگيرند : ابن ابى الحديد در شرح نهج البلاغه ( صفحه 73 ج 1 ) مينويسد :\r\n« ابو بكر و عمر و ابو عبيده و عده‌اى از اصحاب بهركس ميرسيدند بدون اينكه فكر كنند آيا حاضر به بيعت با ابى بكر هست يا نيست ، او را كشان‌كشان آورده و دست او را باز كرده بدست ابى بكر ميرساندند »\r\nعلى عبد الرزاق در كتاب خود « الاسلام و اصول الحكم » مينويسد :\r\n« بيعت با ابى بكر بيعت سياسى زور بود ، و اين روشها را همهء دولتهاى جديد انجام ميدهند : زيرا حكومت ابى بكر همانند حكومتهاى جهان براساس قدرت و سرنيزه تكيه داشت » و آنگاه كه يقين كردند كه امام ( ع ) با آنان به هيچ وجه جنگ نخواهد كرد ، آنحضرت را مجبور بجنگ و يا بيعت كردند ، لذا حضرت امير ( ع ) چون در مقابل ضرر جنگ و ضرر بيعت قرار گرفته بود و ضرر\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبيعت نسبت باسلام كمتر از ضرر جنگ بود با ابى بكر بيعت كرد .\r\n\r\nرشد تشيع :\r\nچنان كه قبلا ذكر شد ريشه تشيع به زمان رسول خدا ( ص ) منتهى ميگردد .\r\nبدين معنى كه عده‌اى از ياران آن حضرت معتقد بودند كه على ( ع ) نسبت به ديگران بخلافت سزاوارتر است لذا على ( ع ) و ياران او از بيعت با ابى بكر در مرحله اول خوددارى كردند .\r\nولى چون هدف على ( ع ) حفظ اسلام و صلاحيت عموم بود با تأنى و وقار با مخالفين خود رفتار نمود .\r\nجاى ترديد نيست كه روش ابى بكر و عمر بر پايه زهد و انتشار اسلام قرار گرفته بود و اقوام و بستگان خود را در امور حكومت مقدم نميداشتند و سوژه‌اى براى انقلاب و مبارزه نبود ولى در زمان عثمان و خلفاء بنى اميه و بنى عباس چون روش رهبران اسلام از طريق اصلى خارج شده بود شيعيان محتاج بمبارزه و مقاومت شدند : كسانى كه با دولتها مبارزه ميكنند ، و ميخواهند قدرت را در دست بگيرند علنا نميگويند : نزاع بر سر كرسى رياست و اشغال سلطنت است ، بلكه ميگويند : هدف ما اصلاح جامعه و حفظ حقوقى است كه زمامداران زير پا گذاشته‌اند با اين مقدمه در حكومت عمر و ابى بكر مفاسدى بوجود نيامده بود و حقوقى تضييع نميگرديد ، تا احتياج بمبارزه باشد ، لذا در عصر آنان مبارزه و اعتراض شيعيان اثر خارجى نداشت ، ولى در عصر عثمان مبارزه آشكار گرديد ، و مفاسد و جنايات او شماره ميشد ، و بالاخره بزندگى او خاتمه دادند .\r\nخلاصه به همان نسبت كه حكومتهاى بنى اميه و بنى عباس و امثال آنان در ظلم و تجاوز بحقوق ملت فرو ميرفتند ، نداى شيعيان بلند ميگرديد و تشنه عدالت و رساندن خلافت بدست خاندان على عليه السّلام ميگرديدند .\r\nو به همين نسبت تشيع روزبروز ترقى نموده است . تفصيل اين مطلب در صفحات آينده روشن ميگردد :\r\n\r\nشروط رهبرى مسلمين\r\n\r\n1 - تصريح برهبرى :\r\nقبلا يادآورى شد كه تشيع ايمان بوجود تصريح بامامت حضرت امير ( ع ) است و نتيجهء اين تصريح اين شد كه صفات اختصاصى حضرت امير ( ع ) شروط اساسى رهبران مسلمين گردد .\r\n\r\n2 - عصمت :\r\nعلى ( ع ) در زندگى خود هيچگاه براى بت سجده نكرد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو براى خدا شريك قائل نشد و در جميع زندگانى خود ، خطاء عمدى و خطاء سهوى از دستش صادر نگرديد .\r\nبنابراين رهبر مسلمين و جانشين پيغمبر ( ص ) بايد همانند انبياء داراى مقام عصمت باشند : يعنى از كردار ناپسند از هنگام طفوليت ، تا مرگ دورى بجويند .\r\nشيعيان براى اثبات لزوم عصمت رهبر مسلمين ميگويند : رهبر مسلمين همانند انبياء حافظ اسلام و مجرى قوانين آن مىباشد ، اگر مخالفت اسلام و قوانين براى آنها جائز باشد نميتوانند اسلام را حفظ نموده ، و قوانينى كه خود زير پا گذاشته‌اند نميتوانند مجرى آن باشند .\r\nاين عقيدهء شيعيان از آيه 119 سوره بقره استفاده مىشود ، كه خدا به حضرت ابراهيم فرمود : « من تو را رهبر مردم قرار دادم ، ابراهيم عرضه داشت : آيا اين منصب ببازماندگان من هم منتقل مىشود ؟ خدا وحى كرد : كه اين عهد من بستمگران نخواهد رسيد » .\r\nاز اين آيه قرآن استفاده مىشود ، كه امامت و رهبرى مسلمين حق ستمگران و معصيت‌كارانى كه در عمر خود ، براى يك مرتبه ، يا بيشتر ، نافرمانى خدا نموده‌اند نيست .\r\n\r\n3 - افضليت :\r\nهمان‌طوريكه على ( ع ) افضل ياران پيغمبر بوده است بايد رهبر مسلمين در جميع صفات كماليه از زيردستان خود بالاتر باشد : زيرا از نظر عقل و شرع آن‌كس كه دانش و تقوايش بيشتر است نميتواند از كسانى كه از جهت علم و تقوى زيردست او هستند اطاعت كند چنانچه خداى كريم در قرآن مجيد مىگويد :\r\n « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ »  « 1 »\r\nاين صفاتيكه شيعه براى رهبر مسلمين و امام خود در نظر گرفته‌اند در هيچ يك از زمامداران و متصديان حكومت ديده نشده و فقط منحصر است بعلى ( ع ) و اولاد او ، از اين رهگذر است كه رهبران حقيقى ، على ( ع ) و اولاد او هستند كه\r\n\r\n\r\n","description":"","footnote":"\r\n( 1 ) سوره يونس آيه 36 : آيا كسى كه بسوى حق دعوت مىكند براى رهبرى سزاوارتر است ، يا كسى كه هدايت نميشود ، مگر اين‌كه او را هدايت كنند ؟ شما را چه شده ؟ و چگونه قضاوت ميكنيد ؟ !\r\n","page_name":" 44 ","page_number":44},
  {"content":"\r\n\r\nاول آنان از ناحيه رسول خدا ( ص ) تعيين گرديد . و هركدام در عصر خود شخصيكه پس از خود رهبر است تعيين نموده‌اند . « 1 »\r\nبا اين بيان شيعيان ؛ زمامدارانيكه از اولاد على ( ع ) نيستند برسميت نشناخته و آنانرا غاصب حقوق اهل بيت ميدانند : زيرا اين مقام را خداى بزرك مخصوص اولاد على ( ع ) نموده و زمامداران آن را غصب كرده‌اند . و زمامداران غاصب در هر عصرى با مخالفت و مبارزه شيعيان روبرو بوده‌اند و هرگاه سكوت كرده‌اند سكوت آنان تصويب زمامدارى آنان نبوده و هميشه معتقد بوده‌اند ، كه غاصبين حق سلطنت و حكومت ندارند .\r\nبا اين مقدمه مرام تشيع همدوش مبارزه با زمامدارانى است كه داراى شروط رهبرى ( تصريح بزمامدارى - عصمت - افضليت ) نبوده‌اند .\r\nاز آنچه ذكر شد علت كشته شدن شيعيان و محروم بودن آنان و شكنجه‌هائى كه در هر عصرى متوجه آنان مىشود روشن ميگردد ، و معلوم مىشود ، كه شيعيان از جهت دين و ايمان است كه با زمامداران غاصب مبارزه ميكنند .\r\n\r\nاطاعت از حكومتهاى استبدادى\r\n\r\nاستبداد از نظر اهل سنت :\r\nدانشمندان سنى در كتابهاى فقهى و عقائد اين مسئله را عنوان كرده‌اند كه « آيا اطاعت سلطان معصيتكار و ستمكار واجب است ؟ »\r\nابن حنبل و شافعى و مالك ميگويند : « در مقابل بيدادگرى زمامداران بايد صبر كرد » ( المذاهب الاسلامية صفحه 155 طبع چاپخانه نموزجيه ) .\r\nدر آخر جزء هشتم كتاب « مواقف » و شرح آن نوشته است : كه طائفه « مرجئه » معتقدند ، كه شخصى كه داراى ايمان باشد معصيت او ضررى ندارد و اگر كافر باشد ثوابهاى او اثرى نخواهد داشت . و دسته ديگرى معتقدند كه ايمان ، اعتقاد به خدا و خضوع براى او و محبت بقلب است هركس داراى اين صفات باشد مؤمن است . و ترك اطاعت خدا و معصيت نمودن ضررى به او نميزند »\r\nبنابراين معتقدند ، مبارزه با زمامداران ستمگر ، كه نسبت بدين خدا\r\n\r\n\r\n","description":"","footnote":"\r\n( 1 ) و اكنون كه در عصر غيبت امام زمان ( ع ) است . دانشمندان شيعه با شروطى كه در جاى خود گفته شده براى زمامدارى مسلمين تعيين گرديده‌اند . م - ز\r\n","page_name":" 45 ","page_number":45},
  {"content":"\r\n\r\nبىاعتنائى نموده ، و ببندگان خدا ظلم مينمايند صحيح نيست : زيرا اين مبارزه سبب اختلاف مسلمين ميگردد ، و امنيت تبديل برعب و وحشت مىشود !\r\nو باز از ابى بكر نقل ميكنند ، كه گفته است رسول خدا ( ص ) فرمود :\r\n« فتنه‌هائى ايجاد مىشود ، كه نشستن بهتر از راه رفتن است و راه رفتن در آن فتنه بهتر از كوشش كردن در آن و كوشش بهتر از دامن زدن به آن فتنه‌هاست »\r\n« آگاه باشيد كه هرگاه چنين فتنه‌اى پيش‌آمد كرد ( متفرق شويد ) آنكس كه شتر ، يا گوسفند دارد سراغ شتر و گوسفند - چرانى و آنكس كه زمين كشاورزى دارد ، بجستجوى كشاورزى خود برود » .\r\n« مردى عرضه داشته ، كسى كه شتر و گوسفند و زمينى ندارد چه كند ؟ فرمود : شمشيرش را بسنگى بكوبد و بشكند » ( كه با زمامداران مبارزه نكند )\r\nجاى ترديد نيست ، كه اين گونه احاديث از ناحيه روحانى نمايان قديم و جديديكه اطراف سلاطين ستمگر ميباشند ، جعل گرديده است چنان كه قرآن را نيز براى خوش‌آيند زمامداران و حفظ مصالح آنان تفسير ميكنند !\r\nيكى از آن روايات جعلى را ابو زهره در صفحه 158 كتاب : « المذاهب الاسلاميه » از دو صحيح بخارى نقل مىكند كه رسول خدا ( ص ) فرمود : « كسى كه زمام امور را بدست گرفت و مشغول نافرمانى خدا گرديد ، بايد كسى كه اين جنايات را ميبيند از معصيتهاى او بدش بيايد ولى دست خود را براى مبارزه با او بيرون نياورد . »\r\nصرفنظر از اين گونه روايات جعلى اشاعره معتقدند كه انسان در اين دنيا مجبور است و جميع كردار او بقضاء و قدر خداست ( بنابراين خدا زمامداران را مجبور بظلم نموده است ، و ما بايد در مقابل ظلم آنان ساكت باشيم . )\r\n\r\nاستبداد از نظر شيعيان :\r\nآنچه كه ذكر شد عقيدهء اهل سنت بود ولى دانشمندان شيعه بر خلاف رويه اهل سنت راه پيموده و معتقدند ، كه انسان در كارهاى خود مختار است و خدا او را مجبور بظلم نكرده است و خود انسان مسئول اعمال خويش است .\r\nو چون خلافت و سلطنت يك حق الهى است كه منحصر بعلى ( ع ) و اولاد و نمايندگان آنان مىباشد نسبت بسلطان عادل سهل‌انگارى شده و با او مسامحه\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنموده و با او همكارى مينمايند و مىگويند اگر سلطانى كافر شد و عادل است بهتر است از سلطانيكه مسلمان باشد و ظلم كند .\r\nمشهور است كه ابن طاووس فرموده : كافر عادل بهتر از مسلمان ستمگر است و علامه مجلسى در بحار مينويسد : « الملك يبقى مع الكفر و لا يبقى مع الظلم » : سلطنت با كفر مىماند ولى با ظلم دوام ندارد .\r\nو شريف رضى دربارهء عمر بن عبد العزيز گفت : « لو بكت العين فتى من امية لبكيتك » : اگر بنا باشد براى مردان بنى اميه گريه كنند من براى تو گريه ميكنم ( چون وى هواخواه ملت و عدالت‌گستر بود ) .\r\nو امام صادق ( ع ) فرمود : « 1 » « من ارضى سلطانا جائرا بسخط اللّه خرج من دين اللّه » : آن‌كس كه زمامدارى را خوشنود كند و در اثر راضى كردن او خدا غضب‌آلود شود از دين خدا خارج گرديده است .\r\nحضرت باقر ( ع ) فرمود : « لا دين لمن دان بطاعة من عصى اللّه » : كسى كه اطاعت معصيتكاران را نمايد دين ندارد .\r\nو حضرت امير ( ع ) فرمود : « لا طاعة لمخلوق فى معصية الخالق » اطاعتى كه در راه نافرمانى خدا باشد ممنوع است .\r\n\r\nهمكارى با حكومتهاى استبدادى\r\nدانشمندان شيعه معتقدند اعماليكه منتهى بهمكارى با ستمگران باشد حرام و يكى از گناهان بزرگ است .\r\nدر عصر هرون الرشيد شخصى بنام صفوان شترهائى داشت كه آن‌ها را كرايه ميداد . شترهاى او را هرون براى زيارت حج كرايه كرد ، روزى صفوان وارد بر حضرت موسى بن جعفر ( ع ) شد حضرت به او فرمود « همهء كارهاى تو خوب است فقط يك عمل است كه براى شما شايسته نيست »\r\nصفوان : كدام كار قربانت گردم ؟\r\nامام ( ع ) : كرايه دادن شترهاى خود بهارون .\r\nصفوان : به خدا سوگند ، من شترهاى خود را به جهت ظلم كردن و يا شكار و خوشگذرانى به او اجاره ندادم بلكه بخاطر زيارت خانه خدا كرايه داده‌ام و خودم متصدى آن‌ها نيستم ، بلكه نوكران من همراه شترها هستند .\r\n\r\n\r\n","description":"","footnote":"\r\n( 1 ) اين احاديث براى بيدارى كسانى كه اظهار دين نموده و جملهء « المأمور معذور » را تكرار كرده و هرگونه جنايتى را مرتكب مىشوند كافى است . م - ز\r\n","page_name":" 47 ","page_number":47},
  {"content":"\r\n\r\nامام ( ع ) : آيا كرايه تو بر عهدهء اوست ؟\r\nصفوان : قربانت گردم ؛ بلى بعهدهء اوست .\r\nامام ( ع ) : آيا دوست ميدارى كه زنده بماند و كرايهء تو را بدهد ؟\r\nصفوان : بلى قربانت گردم مايل هستم زنده بماند و كرايه مرا بدهد\r\nامام ( ع ) : « فمن احب بقائهم فهو منهم . . . » آنكس كه بقاء آنان را دوست بدارد از طائفه آنها محسوب است و كسى كه از طائفه آنان باشد داخل آتش خواهد شد .\r\nصفوان در اثر سخن حضرت تمام شترهاى خود را فروخت اين عمل به گوش هارون الرشيد رسيد هارون صفوان را احضار كرد و گفت : شنيده‌ام شترهاى خود را فروخته‌اى .\r\nصفوان : بلى شترهاى خود را فروخته‌ام .\r\nهارون : چرا فروخته‌اى ؟\r\nصفوان : پيرمردم و نميتوانم دنبال شترهاى خود بروم و نوكران من نمى توانند از شترها حفاظت كنند .\r\nهارون : چنين نيست ! چنين نيست ! من مىدانم چه كسى به تو اشاره كرده ! موسى بن جعفر ( ع ) به تو گفته است شترهايت را بفروشى !\r\nصفوان : من چه ربطى بموسى بن جعفر دارم ؟ .\r\nهارون : اين صحبتها را كنار بگذار « و اللّه لو لا حسن صحبتك لقتلتك » به خدا سوگند اگر حساب خوبى رفاقت ما نبود تو را ميكشتم\r\n\r\nنامه منصور به حضرت صادق ( ع )\r\nمنصور به حضرت صادق ( ع ) نوشت : « چرا مانند مردم بملاقات ما نميآئى ؟ ! » حضرت صادق ( ع ) برايش نوشت : ما چيزى نداريم كه بترسيم تصرف كنى و پيش تو مطلبى كه به درد آخرت بخورد پيدا نميشود و تو در نعمتى نيستى كه به تو تبريك گفته و در مصيبتى نيستى كه تسليت بگوئيم .\r\nمنصور دو مرتبه نوشت : بيا ما را نصيحت كن .\r\nحضرت بار ديگر نوشت : « من اراد الدنيا لا ينصحك و من اراد الاخرة لا يصحبك » : آنكس كه طالب دنياست تو را نصيحت نميكند و آنكس كه طالب آخرت است با تو رفاقت نميكند .\r\nمنصور گفت : به خدا سوگند موقعيتهاى اشخاص را براى من روشن ساخت و طالبين دنيا و آخرت را به من معرفى نمود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاين گونه احاديث در اين باب فراوان است و علت كناره‌گيرى بزرگان شيعه و مراجع دينى نجف ( و قم و ساير شهرستانها ) و دخالت نكردن در شؤن سلطنت و جهت دورى از سياستمداران را روشن ميگرداند و روشن مىشود كه اين عملى است كه از ائمه اطهار ( ع ) به ارث به آنان رسيده است .\r\n\r\nشركت در كارهاى دولتى\r\nعده‌اى از دانشمندان اماميه فتوى بحرمت شركت در امور دولتى داده‌اند :\r\nتنها كارهائى كه بنفع مؤمنين و بر طرف كردن ظلم از آنان مىباشد جائز شده است ولى ما بقى شغلهاى دولتى ولو ارتباط جزئى با دولت داشته باشد حرام است بلكه علماى شيعه دربارهء اعمال خود حاكم نيز نظر داده‌اند : مثلا دربارهء امام جماعت و جمعه شرط عدالت را ذكر كرده‌اند كه بايد عادل باشد و غالب حكومتها ، امام جمعه و جماعت ميشده‌اند ، و لازمه شرط عدالت اين استكه اگر بدانند امام جماعت فاسق و ستمگر است نمازشان باطل است .\r\nمطلب ديگرى كه از شرط عدالت استفاده مىشود اين استكه كه شرائط رهبرى مطلق بامانت و اخلاص تمام نميشود بلكه بايد عادل باشد .\r\nباز دانشمندان شيعه فتوى بحرمت غناء و استفاده از آلات طرب و صيد و خوشگذرانى و امثال اين محرمات را داده‌اند ولى حكومتها خودشان انجام داده و وسيلهء آن را در اختيار مردم ميگذارند ، و اين عمل مخالفت صريح با علماء شيعه است و فسق آنان را ثابت مىكند .\r\nاز آنچه ذكر شد بدست آمد كه ريشه تشيع براساس انقلاب عليه فساد و ظلم پايه‌گذارى شده بنابراين اگر ببينيم زمامدارى براى نابودى شيعيان اقدام كرد مطلب تازه‌اى نيست ، بلكه روش همهء حكومتهاى استبدادى چنين بوده است .\r\n\r\nحكومتهاى استبدادى و روحانى نمايان\r\nحكومتهاى استبدادى اموال مردم را غارت نموده و آزادمردان را بزنجير كشيده و زندانها را از بيگناهان انباشته و با جان آنان بازى ميكنند .\r\nدر چنين محيط خفقان و بيدادگرى روحانى نمايانى را انتخاب ميكنند كه جنايت آنان را تصويب نموده و با قواعد دينى تطبيق كنند !\r\nمعاويه براى اين كار « ابى هريره » و « سمرة بن جندب » را انتخاب كرده بود كه روايات دروغى را از زبان پيغمبر ( ص ) درباره مدح معاويه و مذمت حضرت امير ( ع ) نقل كنند و براى « يزيد » فرزند معاويه روحانى نمائى پيدا شد كه بگويد : « ان الحسين قتل بسيف جده » حسين با شمشير جدش\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكشته شد و حسن بصرى ( متوفى 110 ه ) بگويد : « فرمانبردارى شاهان بنى - اميه هرچند ظلم كنند لازم است . . . به خدا سوگند كه اصلاحات آنان بيش از مفاسد آنان بود . . . » و سلاطين بنى عباس از اين نوع روحانىنمايان بيش از اندازه در اختيار داشتند !\r\n( در مقابل دين‌فروشى اين عده ) رهبران عالى شيعه و دانشمندان و شعراء آنان عليه حكومتهاى استبدادى قيام نموده و از همكارى با آنان كناره‌گيرى كرده و مىنمايند چون عقيده شيعه با انقلاب عليه باطل و كشته شدن در راه حق آميخته است . جاى ترديد نيست كه حكومتهاى استبدادى اين عقيده را فراموش نكرده و شيعيان را كشته و بانواع مشقتها دچار نموده و تبعيد مينمايند . سپس بجستجوى روحانىنمايان رفته و دين آنان را خريده و تصميم مىگيرند ، عده‌اى از مؤمنينى كه اخلاص به خدا و رسول و اهل بيت او دارند كشته شوند ، و اين دين‌فروشان اينكشتار را تبريك گفته و به صورت شرعى درآورند .\r\n\r\nروزنامه‌نگاران و استبداد\r\nجاى تعجب نيست كه روحانىنمايان دين خود را بشيطان بفروشند . و در كتابهاى خود كفر شيعه را ثابت نموده و آنان را خارج از دين بدانند زيرا اين عمل اغلب روزنامه‌نگاران عصر ماست . كه پول ميگيرند و بنفع صاحبان ثروت و استعمار همانند نويسندگان عصرهاى مختلف كه بنفع حكومتهاى استبدادى مىنوشتند سخن گفته و يا مىنويسند .\r\nاين عمل تازگى ندارد ، مطلب تازه اين است ، كه نويسنده‌اى بسخن آن روحانىنمايان اعتماد كرده و فكر كند سخن آنان وحى منزل است .\r\nبسيارى از كتابهاى تاريخى بايد بررسى شود ، و از خرافات و دروغ پاك گردد ، خصوصا كتابهائيكه متعرض حال فرقه‌ها و مذاهب مختلف گرديده ، بايد مطالعه شود ، و درك شود كه روحانىنمايان سابق همانند روزنامه‌نگاران عصر ما داراى هوى و هوس و هدفهاى مادى بوده‌اند .\r\nبنابراين وقتى يك كتاب جنبه تاريخى پيدا كرد سبب نميشود ، كه بگوئيم گفتار آن وحى منزل است ، يا دليلى است ، مؤيد دليل ديگر .\r\nاز آنچه ذكر شد بايد يك نتيجه گرفت ، و آن اينكه نويسنده موقعى كه ميخواهد دربارهء طائفه‌اى از طوائف اسلام بحث كند ، بايد بمصادر و مدارك صحيح همان طائفه مراجعه نموده و آنانرا بكتابهاى خودشان بشناسد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nشيعيان در نظر احمد امين مصرى\r\nاز آن‌چه نقل شد ، يك نتيجه بدست آمد ، كه مالك ، شافعى ، و احمد و حسن بصرى و مرجئه و عموم اهل سنت اطاعت حكومت‌هاى استبدادى را لازم ميدانند و بايد در مقابل شكنجه و آزار آنان صبر كنند ، و نمىتوانند عليه آنان قيام و مبارزه نمايند ولى شيعيان مبارزه و انقلاب را عليه مفاسد و مظالم استبداديان لازم ميدانند .\r\nبنابراين عقيدهء شيعيان با عقيده اهل سنت در اين مسئله مخالف است . « 1 » بيشتر سنىها ميگويند مبارزه عليه حكومت‌هاى استبدادى مخالف با دين اسلام است و شيعيان مىگويند : يكى از دستورات اساسى دين ، مبارزه عليه مفاسد و مظالم است ، با اين بيان معناى صحيح سخن احمد امين و سنيان ديگر را درك ميكنيم كه مىگويند : « كسى شيعه مىشود ، كه بخواهد اسلام را نابود سازد ! »\r\nزيرا اسلام بعقيدهء احمد امين ، و پيشينيان همفكر او در شخص حاكم استبدادى خواه عادل باشد ، يا ظالم مجسم شده است و هركس عليه اينحاكم مبارزه كند بر ضد اسلام خروج كرده است .\r\nو حاكم مستبد در نظر شيعه كسى است كه بر ضد اسلام و قوانين آن قيام كند .\r\nپس كسى كه عليه اين بيدادگران پيكار كرد بدين كمك نموده و عمل به قرآن و سنت رسول خدا نموده است . بنابراين اگر احمد امين بگويد : شيعيان « هدامون » ( خراب‌كننده ) هستند ؛ ما تعجب نميكنيم . زيرا شيعيان بنيان فساد و ظلم و جهالت را خراب مىكنند ( نه اسلام را كه احمد امين نسبت به شيعيان ميدهد ) .\r\nاستاد جرج جرداق صفحات مفصلى در كتاب « على و القومية العربية » تحت عنوان « مع الثائرين » نوشته است ، كه چند جمله از آن انتخاب مىشود :\r\n« پيروان على ( ع ) نمايندگان مبارزه عليه دستگاه بنى اميه و بنى عباس هستند . مبارزه با اين حكومتهاى استبدادى ؛ ميبايست براى ريشه‌كن كردن ظلم و جور برقرار باشد : »\r\n« و براى همين منظور پيروان على ( ع ) جنبهء دفاع از حقوق مظلومين و بيچارگان را به خود گرفتند . . . در تاريخ شيعه موارد مختلفى را بدست ميآوريم كه عليه انواع ظلم پيكار نموده و شرافت كسب كرده و خواسته‌هاى على را جامهء عمل مىپوشانيدند . . . و همچنين مبارزه با فسادشان موارد مختلفى دارد كه با مفاسد حكومتهاى استبدادى و نظام\r\n\r\n\r\n","description":"","footnote":"\r\n( 1 ) « المذاهب الاسلامية » از ابى زهره صفحه 155 و 299\r\n","page_name":" 51 ","page_number":51},
  {"content":"\r\n\r\nبيدادگرى و حق‌كشى آنان دائما در نبردهاى خونين بوده‌اند . »\r\n« شيعيان وقتى دين را تفسير مىكنند ، با مصلحت ياغيان نمىسازد ، ولى بنفع ملت است و از همين جهت ستمديدگان عرب و غلامان و مسلمانان و آنان كه تحت سرپرستى اسلام ( يهود و نصارى ) هستند پشتيبان رهبرانى هستند كه از اولاد على ( ع ) باشند . . . »\r\n« بنابراين شيعيان در عصرهاى مختلف داراى يك مكتب انقلابى بوده‌اند كه در كشاكش دهر تغيير نكرده و مارك ارتجاعىبردار نيست . زيرا اين مكتب انقلابى با آرزوهاى ستمديدگان و بيچارگان مناسبتر و با تعاليم على بن ابى طالب موافقتر است بنابراين رهبرى اين ستمديدگان با على بن ابيطالب است . » .\r\n« اگر انقلابيون عهد بنى اميه و عصر بنى عباس را در حجاز و عراق و شام و ايران و آفريقا و غير آن عليه مفاسد و استبداد به حساب آوريم درك مىكنيم كه رهبر آنان على ( ع ) بوده است . . . و اگر هدف انقلابهائى كه قرنهاى متمادى شرق را متزلزل ساخته ، و عليه بيداد - گران سخن گفته‌اند بررسى كنيم ، درك ميكنيم ، كه هدف همهء اين انقلابها غرضهاى اجتماعى بوده است كه بخاطر آن على ( ع ) جنگ كرد و دعوت نمود و در راه آن كشته شد . و همچنين درك ميكنيم كه در راه دوستى على ( ع ) در عصرهاى مختلف كشته‌ها داده شده و در اين راه مسلمان و مسيحى و غربى و غلامان و غارت‌شدگان و آنان كه حقوقشان غصب شده است مبارزه مىنمايند و على پرچمدار انقلابيون و دستورات او سرمشق آنان است . »\r\n« نام على ( ع ) بر سر زبان مظلومين و پناهگاه ستمديده‌گان و عدالت‌خواهان است هركس كه عليه ظالمى قيام كرد ، خود را در پناه نام على مىداند و آن كس كه عليه رشوه‌خوارى و فساد و بيدادگرى سخن مىگويد ، نام على پشتيبان انقلاب او است . با اين بيان نام على ( ع ) همراه اصلاحاتى است كه مردم طالب آن هستند و بهمراه نيكيهائى است كه در محيطهاى بيدادگرى مشتاق آن ميباشند » .\r\n« بنابراين تشيع پناهگاه ستمديدگان و محرومين اجتماع و پرچمدار مدافعين حقوق از دست رفته است . با اين بيان اشتباه احمد\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nامين كه ميگويد : تشيع پايگاه نابودى اسلام و شكاف بين عرب است روشن مىگردد » ( پايان گفتار جرج جرداق مسيحى ) .\r\nبنابراين جاى ترديد نيست ، كه بناء اسلام را كسانى درهم ريختند كه حق را از مسير خود منحرف كردند ، و از معدن خود كه خاندان رسالت بود تغيير داده و مورد طمع زنازادگان ، و آزادشدگان اسلام قرار دادند . »\r\nكسانى بناء اسلام را درهم فرو ريختند كه « ام المؤمنين » عايشه را سوار بر شتر نموده و در شهرها و بيابانها گرداندند . كسانى بناء اسلام را درهم كوبيدند كه مردم را تحريص بكشتن عثمان مىكردند سپس بخونخواهى او قيام كردند ، و عليه وصى پيغمبر ( ص ) در بصره و صفين جنگ برپا نمودند ! كسانى شكاف بين اسلام و عرب انداختند كه به امام حسن ( ع ) زهر داده و حسين ( ع ) را كشتند\r\n( معاويه ، يزيد طلحه و زبير ) و پيروان آنان بودند كه بناء اسلام و عربيت را درهم ريختند و اين عمل ربطى بپيروان حضرت صادق ( ع ) و اهل بيت رسول خدا ندارد .\r\n\r\nعلى در ميان قريش\r\n\r\nعلى و زندگى داخلى\r\nخداى تعالى پيغمبر و خاندان او را بمال فراوانى اختصاص داد :\r\n1 - اموالى كه در جنگ بدون زحمت و مبارزه بدست مسلمين ميرسد .\r\n2 - يك پنجم غنائم : خدا در اين‌باره مىگويد :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ » .  ( انفال 43 )\r\nبدانيد كه پنج يك درآمد شما مخصوص خدا و رسول ( ص ) و بستگان نزديك وى و يتيمان و فقيران و مسافرين كم‌خرجى است .\r\n3 - آنچه پيغمبر اسلام صلّى اللّه عليه و آله براى خود از غنيمتهاى جنگى برميداشت مانند شمشير ، اسب ، لباس ، و امثال اينها . ولى رسول خدا آنچه بدست ميآورد بمردم تقسيم مىكرد و اين تقسيم شامل اموال اختصاصى خود ميگرديد ، ولى زهرا پارهء تن و حسن و حسين ( ع ) ميوه قلب رسول خدا ( ص ) و برادرش على ( ع ) روزهاى متمادى گرسنه بودند و اطاق آنان سقف و درب و حافظش برگ درخت و امثال آن بود .\r\nآنقدر زهراى او آسياء دستى را با دست خود چرخاند كه اثرش در دستش نمايان\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nشد ! و آنقدر مشك آب بدوشش حمل كرد و به منزل برد كه اثر آن در نزديك گلويش آشكار گرديده بود !\r\nزهرا به خدمت پدر خود شرفياب شد ، و تقاضاى نوكر نمود پيغمبر خدا ( ص ) فرمود : از خدا بترس و واجبات خود را انجام بده ، و به كارهاى داخلى خود بپرداز آنگاه كه برختخواب رفتى 33 مرتبه سبحان اللّه و 33 مرتبه الحمد للّه و 34 مرتبه اللّه اكبر بگو اين عمل براى تو بهتر از نوكر است .\r\nزهرا در اثر مرض بسترى شد حضرت رسول ( ص ) بديدار آنمخدره شتافت و احوالش را پرسيد . حضرت زهراء عرضه داشت : من مريض هستم و اين مرض در اثر نبود غذا شدت پيدا مىكند رسول خدا گريه كرد و فرمود آيا نمىخواهى برترين زنان جهان باشى ( اين است وضع داخلى على ( ع ) رهبر مسلمين و وزير رسول خدا ( ص )\r\n\r\nعلى قبل از مرگ رسول خدا ( ص )\r\nعلى ( ع ) در زمان زندگانى رسول خدا ( ص ) با انواع سختيها و نگرانيها بسرميبرد و در عين حال با جنگ‌آوران و شجاعان مبارزه نموده و چندين مرتبه خود را در معرض خطر مرگ قرار داد ؛ تا از رسول خدا ( ص ) دفاع نمايد ، ولى ديگران در هنگام شعله كشيدن آتش جنگ فرار نموده ، و يا آن‌كه در سايبانى نشسته و از جميع نعمتها ؛ سيرى ، آب خوشگوار ، لباسهاى فاخر ، و ساير وسائل زندگى برخوردار بودند .\r\nپيغمبر اسلام ( ص ) 13 سال در مكه بسرميبرد و از قريش هزاران مشقت و ناراحتى ديد ، و در تمام اين ناراحتيها على ( ع ) شريك بود :\r\nدو سال در « شعب » تحت محاصره قرار گرفته ، و از رفت‌وآمد و غذا و صحبت و بازديد ممنوع بودند ، تا آن‌كه بگرفتاريهاى سختى دچار گرديدند ولى كسى به حال آنان رحم نكرد .\r\nدر تمام اين دو سال با اين ناراحتىها على ( ع ) و پدر و برادرانش همدوش رسول خدا بودند هنگاميكه رسول خدا از شعب خارج شد هزاران گرفتارى و ناراحتى متوجهش ساختند او را مسخره نموده ، دروغگو ، جادوگر ، ديوانه معرفيش نمودند . « ام جميل » همسر ابى لهب عمهء معاويه خار بر سر راه رسول خدا ( ص ) ميريخت . « عقبة بن ابى معيط » رسول خدا را در سجده يافت و پاى خود را روى گردن رسول خدا نهاده و آنقدر فشار داد كه رسول خدا ( ص ) فكر ميكرد چشمهايش بيرون آمده است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nموقعى كه رسول خدا ( ص ) مشغول سجده بود بچه‌دان گوسفندى را بر سر آنحضرت انداخت ! روز ديگر رسول خدا را در حال طواف يافت عمامه را به گردن حضرت انداخته و حضرت را از مسجد بيرون كشيد . « 1 »\r\nهرگاه رسول خدا را در كوچه ميديدند اطفال را تشويق ميكردند كه همراه آنحضرت آمده و به او سنگ بزنند ، ولى على ( ع ) همراه پيغمبر ( ص ) بيرون آمده و بچه‌ها را دور ميساخت . بالاخره قريش قرارداد قتل حضرت را بستند كه در حال خواب آنحضرت را بكشند ، على ( ع ) از اين واقعه مطلع شد ، و روكش سبز خود را روى خود انداخته و در شب هجرت در بستر استراحت آنحضرت خوابيد و عرضه داشت اگر من در بستر شما بخوابم شما سالم ميمانى ؟\r\nحضرت رسول ( ص ) فرمود : بلى . على ( ع ) با كمال ميل امر پيغمبر خدا ( ص ) را امتثال نموده و عرض كرد : اگر بدن شما سالم بماند از مرگ باكى ندارم .\r\nهنگاميكه مشركين نيروى خود را بسيج داده و تصميم كشتن رسول خدا ( ص ) را گرفته بودند و دين اسلام جديد قدرتى نداشت كه از خود دفاع كند على ( ع ) و پدرش ابو طالب همدوش پيغمبر خدا ( ص ) ايستادگى كردند .\r\nبراى نمونه سختيهاى مسلمين و فشار رسول خدا ( ص ) كافى است ، كه بدانيم مشركين نسبت ببلال و خباب و عمار و پدر او ياسر و مادر او سميه و ديگران چه كردند :\r\nمشركين بلال را بدست اطفال و ديوانگان خود سپرده بودند كه با ريسمان در ميان مردم مكه گردشش ميدادند و مىگفتند بگو « اللات ، العزى » ( دو بت مشركين ) تا تو را رها كنيم بلال ميگفت « احد ، احد » ( خدا يكى است ) .\r\nروى سينه ياسر و مادر عمار سنگهاى بزرگ انداخته و با نيزه به آنان حمله نموده ميگفتند بايد دست از خداپرستى و ارادت بمحمد ( ص ) برداريد آن‌قدر\r\n\r\n\r\n","description":"","footnote":"\r\n( 1 ) عقبه از بنى اميه بود و در جنگ بدر اسير گرديد و بامر رسول خدا كشته شد . عقبه بدستور قتل خود اعتراض كرد . حضرت رسول ( ص ) فرمود :\r\nچون دشمنى با خدا و رسول دارى بايد كشته شوى عقبه گفت : بر من منت گذار اگر من كشته شوم بچه‌هاى كوچكم را چه كسى پرستارى كند ؟ حضرت رسول ( ص ) فرمود :\r\nآتش پرستار آنها است سپس بعلى دستور داد گردن عقبه را بزند .\r\nرسول خدا ( ص ) از اسراء بدر همين عقبه و نضر بن حارث كه نسبت بمسلمين اذيت نموده و به قرآن جسارت ميكرد كشت - مؤلف .\r\n","page_name":" 55 ","page_number":55},
  {"content":"\r\n\r\nناراحتى كشيدند كه سميه مادر عمار در اثر نيزهء ابى جهل جان داد ، و اول شهيد راه اسلام گرديد .\r\nبخباب زره‌هاى آهنين پوشيده و او را در آفتاب سوزان قرار داده و در فشار و ناراحتى عجيبى بسرميبرد .\r\nاسلاميكه ابو طالب آن را يارى ميكرد ، و از پسر برادر خود رسول خدا ( ص ) دفاع مينمود كه رسالت خداى خود را انجام بدهد ؛ در چنين وضعى بود .\r\nاگر زحمات ابى طالب نبود اسلام در گهواره نابود ميگرديد و قدرت نور - افشانى نداشت ابو طالب قبل از آن‌كه رسول خدا ( ص ) جاى پاى خود را در زمين استوار سازد ديده از جهان فروبست و برحمت ايزدى پيوست . مشركين فكر كردند ، كه با مرگ عموى پيغمبر ( ص ) مىتوانند آنحضرت را نابود سازند ، لذا تصميم گرفتند خون آنحضرت را بريزند ، ولى على ( ع ) تا زنده بود همانند پدر خويش از رسول خدا دفاع نمود .\r\nآرى صاحب ذو الفقار ، پشتيبان و پاسبان پيغمبر اسلام ( ص ) و دين جديد گرديد ، على در بستر استراحت آن حضرت در شب هجرت خوابيد و پس از هجرت رسول خدا ( ص ) پرچمدار و محور پيشروى جنگهاى اسلام بود و بدست او پيروزى نصيب اسلام و مسلمين ميگرديد .\r\n\r\nعلى پس از مرگ رسول خدا\r\nآنچه دربارهء جانفشانيهاى حضرت امير ( ع ) در جنگها ، سختيها ؛ خون - ريزيها ، كينه‌ها و حسادتها ذكر شد مربوط بعصر رسول خدا ( ص ) بود ولى پس از مرگ رسول خدا هنوز آخرين نفس آن حضرت از كالبد نازنينش خارج نشده بود كه بدون تبادل نظر با على ( ع ) و شركت بنى عبد المطلب و بنى هاشم و ياوران و دوستان على ( ع ) كه در ميان صحابه بودند با ابى بكر بيعت كردند . « 1 »\r\n\r\n\r\n","description":"","footnote":"\r\n( 1 ) در كتاب المواقف ايجى ( وفات 776 ه ) و شرح آن از شريف جرجانى ( وفات 816 ) ج 8 صفحه 352 نقل شده است كه « بيعت احتياج باجماع ندارد بلكه از يك نفر و دو نفر كافى است چون ابى بكر براى عمر بيعت كرد و عبد الرحمان براى عثمان نه تنها در صحت بيعت ، اجماع مسلمين شرط نيست ، بلكه اجماع اهل مدينه نيز لازم نيست و تاكنون نيز چنين بوده است كه يكنفر و دو نفر كافى بوده است » .\r\nنتيجه اين سخن اين است كه يك رأى بر همهء آراء ملت مقدم است و واجب -\r\n","page_name":" 56 ","page_number":56},
  {"content":"\r\n\r\nچون تجهيز پيغمبر ( ص ) بايد قبل از هر كارى انجام گيرد على مشغول غسل و كفن آنحضرت شده بود ، و هنوز آه جانسوز على از شدت مصيبت درگذشت رسول خدا ( ص ) تمام نشده بود كه مصيبت و درد دل ديگرى براى اسلام پيش‌آمد كرد « 1 »\r\nآرى خلافت را غصب نمودند و دو مصيبت با سرعت تمام در يك زمان در قلب على جاى گرفت ، ولى براى پيشرفت اسلام و عظمت آن سخنى بابى بكر نگفت ، با اينكه عده‌اى از سرشناسان و نيكوكاران صحابه آشكارا و مخفيانه بديدار آن حضرت ميشتافتند و كرارا از آنحضرت درخواست ميكردند ، كه شما براى گرفتن حق خود قيام كن ما جان خود را در راه شما ميدهيم حضرت اعتنائى بسخنان آنان ننموده و ميفرمود : بخاطر حفظ خون مردم ، و صلح عمومى بايد صبر كنيد . آن‌گاه كه مخالفين على ( ع ) درك كردند كه على بخاطر دفاع از حق خود شمشير نميكشد او را در جنگ و بيعت با ابى بكر مخير نمودند .\r\nعلى چاره‌اى نديد جز اينكه صبر كند و از حق خود صرف‌نظر نمايد ، لذا امام ( ع ) ابو بكر و عمر را بخودشان واگذار نموده و دربارهء حكومت و سلطنت خود سخنى با آنان نگفت ، ولى آنان على ( ع ) را رها نكردند . ارث پدرى زهراء را گرفته و فدكى ، را كه به ارث به آن مخدره رسيده بود غصب نمودند و اعتنائى باستدلالهاى آنحضرت نكردند فاطمه‌اى كه خدا درباره زهد و پاكى او سخن گفته و پيغمبر اسلام ( ص ) براى نفرين كردن بمسيحيان بامر خدا او را انتخاب مىكند گفتارش رد مىشود !\r\n\r\n\r\n","description":"","footnote":"\r\n- است كه ملت اطاعت كنند و بيعت معاويه براى يزيد صحيح است و همچنين حكومتهاى ميراثى صحيح باشد . اگر يك نفر غير مسلمان از اين سخن مطلع گردد ، مىگويد : حريت و دموكراسى اسلام چه‌شد ؟ ! - مؤلف\r\n( 1 ) هنگاميكه جسد رسول خدا ( ص ) روى زمين بود ديگران مشغول بيعت گرديدند ، و اين عمل سه روز طول كشيد و بدن رسول خدا روى زمين مانده بود ، زيرا على ( ع ) اگر جسد را دفن ميكرد براى اينكه ديگران نماز بر آن نخوانده بودند ، كالبد نازنينش را از زير خاك بيرون ميآوردند و اگر على ( ع ) براى بدست آوردن كرسى رياست مانند آنان در سقيفه شركت مىكرد جسد آن حضرت روى زمين مىماند . با اين بيان تغيير مسير خلافت از يكسو و ماندن بدن حضرت تا سه روز از طرف ديگر آن حضرت را فشار ميداد ( بيت الاحزان ص 30 چاپ 1365 هجرى ) م - ز\r\n","page_name":" 57 ","page_number":57},
  {"content":"\r\n\r\nخدا داستان نفرين كردن زهرا ( ع ) را در قرآن چنين بيان فرموده است :\r\n« اى رسول ما ! بمسيحيان بگو پسران ما و شما و زنان ما و شما و خودمان ميآئيم و بيك ديگر نفرين ميكنيم . » ( سوره آل عمران آيه 55 )\r\nآنقدر كار را بر على ( ع ) سخت گرفتند كه حمله بمنزلش نموده ، خواستند در منزليكه على و فاطمه و حسن و حسين ( ع ) و عده‌اى از بنى هاشم بود آتش روشن سازند « 1 » ولى باز على بخاطر اين‌كه بجنايتى بالاتر دست نزنند از اين جنايتشان نيز صرف‌نظر نمود\r\nنسبت به كسى كه رسول خدا ( ص ) درباره او مىگويد : « على منى و انا من على . . . النظر الى وجه على عبادة . . . من آذاه فقد آذانى » :\r\n( على ( ع ) از من و من از على هستم . . و نظر نمودن به صورت على عبادت است . . . آنكس كه على را اذيت كند مرا اذيت نموده است ) جسارت مىكنند سپس آمده و از او عذر خواهى مىنمايند ! !\r\nآيا على ( ع ) غير از فضل و علم و دين و سبقت باسلام گناه ديگرى داشت ؟ ! آيا على ( ع ) غير از صبر با جنايات اين‌گونه افراد چاره‌اى داشت ؟ !\r\n\r\nعلى ( ع ) و مجلس شوراى عمر\r\nپس از ابى بكر عمر بر مسند خلافت نشست و با على در امور مشورت مىكرد و برأى آن حضرت عمل مىنمود ، و كسى از اين عمل جز على ( ع ) خبردار نبود .\r\nعمر اعتقاد بفضيلت على ( ع ) داشت و دائما مىگفت : « لو لا على لهلك عمر » :\r\nاگر على نبود عمر هلاك شده بود . . . اگر على بر كرسى خلافت نشسته بود ، شما را به راه روشن و راست هدايت مىكرد ، آنقدر درباره على ( ع ) سخن‌سرائى كرد كه كسى ترديد نداشت كه امر خلافت را پس از خود بعلى ( ع ) مىسپارد ، و حق را به صاحب خود بازمىگرداند ، ولى هنگامى كه مرگش نزديك شد سرگذشتها ، و مبارزات و سوابق درخشان على را فراموش كرد ، و او را همدوش عده‌اى كرد كه در اسلام هيچ‌گونه سوابق خوبى نداشتند :\r\nعمر ، پنج نفر را همرديف آن حضرت نمود « 2 » و گفت : اگر على و عثمان در\r\n\r\n\r\n","description":"","footnote":"\r\n( 1 ) براى توضيح بكتاب طبرى و « كنز العمال » و « السياسة و الامامة » .\r\nابن قتيبه و ابن ابى الحديد مراجعه شود ( دلائل الصدق ج 3 صفحه 51 )\r\n( 2 ) اين پنج نفر : طلحه ، زبير ، عثمان ، عبد الرحمن بن عوف ، سعد بن ابى - وقاص بودند . م - ز\r\n","page_name":" 58 ","page_number":58},
  {"content":"\r\n\r\nرأى متفق شدند حرف آنان صحيح است ، و اگر اين شش نفر دو دسته شدند حرف آن دسته كه عبد الرحمن بن عوف در ميان آنان است صحيح است : چون ميدانست كه على و عثمان همعقيده نميشوند و عبد الرحمن چون شوهر خواهر عثمان است از رأى دادن بعثمان خوددارى نميكند . سپس عمر بپسر خود عبد اللّه امر كرده ، گفت اگر اين سه نفر حرف مرا انجام ندادند سر هر شش نفر را از بدن جدا كن .\r\nموقعى كه عمر اين شش نفر را براى شورى انتخاب كرد اوصاف آنان را بخودشان گفت . خطاب كرد بطلحه و گفت : « تو بودى كه گفتى آنگاه كه رسول خدا رخت از جهان بربست زنان او را ازدواج ميكنيم ، و محمد سزاوارتر از ما به دختر عموهاى ما نيست آنگاه خدا دربارهء تو اين آيه را فرستاد « چرا شما اذيت رسول خدا نموده‌ايد ! ؟ شما حق نداريد پس از مرگ او همسرانش را ازدواج نمائيد » ( احزاب آيه 54 )\r\nسپس خطاب بزبير كرده گفت : به خدا سوگند يكروز و يكشب قلبت رؤف و مهربان نيست . يكروز قلبت خشن و خسيس ميگردد ، و يكروز مؤمن شده و تسليم مىشود و روز ديگر كافر شده و غضب‌آلود ميگردى بالاخره يك روز شيطانى و يكروز مهربان !\r\nآنگاه خطاب بعثمان نموده گفت : « سرگين حيوانات از تو بهتر است اگر بر كرسى خلافت نشينى فرزندان « ابى معيط » را مسلط بر سر مردم ميكنى و اگر چنين كردى تو را ميكشند . سپس رو بعبد الرحمن نموده گفت : « تو شخص عاجزى هستى و همهء قوم خود را دوست ميدارى ( كه به كار بگمارى ) ولى تو اى سعد بن ابى وقاص داراى روح تعصب و اخلالگرى و كشتار هستى . و اگر بند مشكى را بدست تو بدهند نميتوانى آن را حفظ كنى .\r\nسپس رو بعلى ( ع ) كرده ، گفت : « اگر ايمانترا با ايمان اهل زمين موازنه كنند ايمان شما ميچربد » .\r\n\r\nنكاتى درباره مجلس شوراى عمر\r\nبه‌بين در اين شورى چه‌قدر تناقض‌گوئى شده است : عمر مىگويد : آن‌گاه كه پيغمبر خدا ( ص ) از دنيا ميرفت از اين شش نفر راضى بود ، ولى عمر بيشتر آنان را مذمت كرد ، و اين مذمت با رضايت رسول خدا و صلاحيت آنان براى زمامدارى سازش ندارد ، ولى در عين حال آنانرا براى خلافت تعيين نمود ؛ و قتل آنانرا جائز دانست ! !\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nانسان متحير است ! اگر اين عده لايق خلافت بودند ، و پيغمبر در حال مرگ از آنان راضى بود چرا ريختن خون آنانرا عمر حلال نمود و اجازه كشتن آنانرا داد ؟ !\r\nو اگر كشتن آنها جائز بود ، چرا براى خلافت اختيار شوند و امور مسلمين بدست آنها داده شود ؟ !\r\nعلت اينكه سه نفرى كه همراه عبد الرحمن باشند بر سه نفر ديگرى كه على ( ع ) داخل آنان مىباشد مقدم هستند چيست ؟ و چرا اختيار كار را از ابتداء بدست عبد الرحمن نداد ؟ ! و چرا همانطورى كه مىپندارند ، امور مسلمين بايد برأى عمومى گذارده شود ؛ عمر از اين كار صرف نظر كرد ؟ ! چرا بعقيدهء خود بهترين افراد شورا ، را مانند ابى بكر انتخاب نكرد ؟ !\r\nاين گونه سؤالات است كه محتاج بجواب قانع‌كننده است .\r\nدر كتاب « العقد الفريد » ابن عبد ربه ( طبع سوم صفحه 31 ) مىنويسد :\r\nمعاويه بابن حصين گفت : علت اختلاف مسلمين و انقلاب افكار آنها چه بود ؟\r\nابن حصين : كشته شدن عثمان .\r\nمعاويه : مطلب تازه‌اى نگفتى .\r\nابن حصين : مبارزه على ( ع ) با تو .\r\nمعاويه : حرف صحيحى نيست .\r\nابن حصين : مبارزه على با طلحه و زبير و عايشه .\r\nمعاويه : موضوع تازه‌اى ذكر نشد .\r\nابن حصين : غير از آنچه گفتم نميدانم .\r\nمعاويه : اختلاف مسلمين در اثر شوراى عمر بوجود آمد ، چون اين شورا در اختيار شش نفر بود ، و هركس مايل بود آن را به طرف خود جلب كند ؛ و قوم او نيز منتظر خلافت او بودند ، و براى اشغال كرسى خلافت و ساير پستهاى حساس گردن ميكشيدند ، اختلاف مسلمين بوجود آمد : زيرا اگر عمر همانند ابى بكر يكنفر را جايگزين خود ساخته بود اين اختلاف بوجود نميآمد .\r\nآرى معاويه‌هائى كه بر كرسى زمامدارى نشسته‌اند اعتراف ببطلان حق عثمان ميكنند .\r\n\r\nعلى و خلافت عثمان :\r\nهرچه بود بيعت براى عثمان گرفته شد ( و نتيجهء مجلس غير قانونى ظاهر شد ) امام ( ع ) چاره نداشت جز اينكه مانند زمان ابى بكر و عمر صبر كند ، و با\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nهركدام از اين سه قضيه دردناك و جگرخراش‌تر بسازد .\r\nچند صباحى نگذشت ، كه آنان كه با عثمان بيعت كرده بودند با عده‌اى ديگر پيش على ( ع ) آمده و از آنحضرت خواستند كه عثمان را از خلافت عزل كند . آنان دست بدست على ( ع ) داده و ميگفتند ، حاضريم تا پاى جان شما را يارى كنيم ؛ ولى على ( ع ) اعتنائى نكرد و عثمان و مسلمين را به حال خود گذاشت ، تا ( بنتيجهء اعمال خود رسيده ) از خلافت خلعش نمايند ، و يا او را بكشند .\r\nهمهء انقلابهاى مسلمين براى اين بود كه روش پيغمبر اسلام ( ص ) بدست فرمانداران و استانداران جنايتكار تغيير مييافت و خود عثمان راندهء رسول خدا ( ص ) را در زير پرچم خود آورده « 1 » و اقوام خود را در صرف بيت المال مقدم ميانداخت اموال زيادى را از بيت المال به خود اختصاص داده و ابن مسعود را كتك ميزد ، ابى ذر را تبعيد مينمود احكام خدا را تعطيل نموده و حدى كه بايد بر عبيد اللّه بن عمر ، قاتل هرمزان مسلمان اجرا كند ، اجراء نكرد . اين گونه كارهاى عثمان كه به حساب نميآيد سبب انقلاب مردم گرديد . « 2 »\r\nهنگاميكه عثمان كشته شد از هر طرف گرداگرد على ( ع ) را گرفته و نزديك بود عده‌اى زير دست و پا لگدكوب شده و يكديگر را بكشند . فرياد جمعيت بلند بود كه تنها على ( ع ) است كه لايق خلافت است .\r\nعلى به آنان فرمود : مرا رها كرده سراغ ديگرى برويد ملت ميگفتند غير از شما شخص ديگرى را نداشته و به ديگرى راضى نميگرديم خلاصه با آن حضرت بيعت نموده و مصائب و سختيهاى جديدى را متوجه او ساختند .\r\nهنگاميكه عثمان ديده از جهان فروبست سختيها و مشكلات فراوانى را براى حكومت اسلامى بجاى گذاشته بود زمامداران نالايقيكه محرمات را حلال ميدانستند ، بر سر كار گمارده و حسابدارانيكه خون ملت را ميمكيدند از خود بيادگار گذاشته بود كه در هر گوشه‌اى از كشور اسلامى تجاوز باموال يكديگر ميكردند .\r\n\r\n\r\n","description":"","footnote":"\r\n( 1 ) حكم بن ابى العاص تقليد راه رفتن رسول خدا ( ص ) را نموده و آن حضرت را آزار ميداد حضرت او را تبعيد نمود و تا زمان عثمان در تبعيد بسرميبرد ولى عثمان وى را بمدينه بازگرداند . ( سفينة البحار ص ج 2921 ) م - ز\r\n( 2 ) براى توضيح كارهاى عثمان بكتاب دلائل الصدق مظفر مراجعه شود\r\n","page_name":" 61 ","page_number":61},
  {"content":"\r\n\r\nو روش فرمانداران عثمان و سيرهء او با ياوران و بستگان خود سبب شد ، كه هوس سلطنت بر مسلمين در مغزهاى ياغيان بوجود آمده بود . در مقابل اين افكار ، عده‌اى حسود كهنه‌كار و دشمنان خونخوار منتظر انتقام گرفتن و تلافى بودند . آيا در اين بحران على چه كند ؟\r\nعلى ( ع ) با ستمگران و ناپاكان همراهى نميكند ؛ و از آنان رشوه نميپذيرد و مناصب حكومتى را بنااهلان نميدهد موقعى كه ميخواهد چرخهاى ادارى مملكت اسلامى را اصلاح كند عده‌اى سودطلب بدست و پاى آنحضرت افتاده و مىگويند بايد در پستهاى جنايت خود باقى باشند ، يا آن‌كه على ( ع ) چند صباحى به آنان مهلت بدهد . آن‌گاه كه ديدند على ( ع ) طبق حقيقت عمل مىكند ، از حكومت آن حضرت تعلل ورزيده ، و عائشه را بر شتر سوار نموده ، و او را در شهرها و بيابانها گردانده ؛ و گرد شتر او عده‌اى كه با حق و عدالت مخالف ، و اهل تملق و چاپلوسى بودند بهمراه طلحه و زبير و بنى اميه قيام نمودند .\r\nعلى ( ع ) و حسن و حسين ( ع ) هنگام محاصرهء عثمان از وى دفاع ميكردند ولى عايشه و طلحه و زبير و معاويه و ابن عاص مردم را تحريك بقتل او مىكردند ، ولى موقعى كه عثمان كشته شد ، از على ( ع ) مطالبهء خون عثمان را نمودند .\r\n\r\nعلى و جنگ جمل و صفين\r\nعلى ( ع ) در مقابل اصحاب جمل بين دو مشكل اساسى گرفتار شده بود :\r\n1 - اگر ساكت ميشد ، و آنان را در ياغيگرى آزاد ميگذاشت ، كثافت - كارى شيوع پيدا كرده و گردنكشان بجان ملت ميافتادند .\r\n2 - اگر مبارزه ميكرد خونها ريخته ميشد .\r\nدر مقابل اين دو مشكل دست بتبليغ و اندرز زد و از عايشه خواست كه به منزل خود بازگردد و از پيمان‌شكنندگان خواست كه در بيعتى كه با وى نموده‌اند استوار باشند ولى اين پند و اندرزها نتيجهء مثبتى نداد لذا على ( ع ) ناچار شد كه بقوه قهريه متوسل گرديده و ياغيان را ساكت سازد و بالاخره اين مبارزه به ضرر پيمان‌شكنها خاتمه يافت . مشكلات على به همين مقدار پايان نيافت : پسر هند جگر خوار و كسى كه خود و پدرش را رسول خدا ( ص ) آزاد كرده و كسى كه دشمن خدا\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو رسول و مؤمنين بود ، خلاصه معاويه‌ايكه از يارى عثمان خوددارى كرد موقعى كه فهميد از استاندارى ايالت شام عزل گرديده است بنام خون‌خواهى عثمان قيام كرد و عده‌اى نافهمرا گرد خود جمع كرده و دستور داد قرآن‌ها را بالاى نيزه كنند ، و بدين حيله قرآن را حاكم خود قرار دهند .\r\nاين حيله در روح لشكر امام ( ع ) اثر كرده ، بعلى ( ع ) گفتند ، پيشنهاد لشكر معاويه را بايد بپذيرى حضرت فرمود : اين عمل را از روى خدعه و مكر انجام داده‌اند و اكنون كه مىبينند نابود ميگردند قرآنها را بالاى نيزه نموده‌اند و الا اينها اهل قرآن و دستورات پيغمبر ( ص ) نيستند شما يكساعت صبر كنيد ، پيروزى نصيب شما ميگردد .\r\nدر مقابل اين فرمايشات اعتنائى نكرده و گفتار حضرتش در مغز پيروان خود اثرى نكرد .\r\nدر مقابل سخنان على ( ع ) يكى از آنها به ديگرى گفت : اگر در مقابل قرآن تسليم نشد او را مانند عثمان ميكشيم ، و يا كه او را تسليم معاويه ميكنيم كه هر عملى ميخواهد با او انجام دهد !\r\nعلى فكر كرد كه اگر بمبارزه خود ادامه دهد خون خود و فرزندانش ريخته مىشود و نسل پيغمبر ( ص ) قطع ميگردد . لذا موقعى كه حكميت قرآن را از ترس اطرافيانش پذيرفت تصميم گرفت ؛ مالك اشتر ، يا ابن عباس را براى جلوگيرى از حيله‌هاى عمرو بن عاص انتخاب نموده و نمايندهء خود قرار دهد ؛ ولى اطرافيانش گفتند : بايد ابو موسى اشعرى را بعنوان نمايندگى خود انتخاب كنى .\r\nعلى ( ع ) در مقابل پافشارى ملت مجبور شد حرف آنان را پذيرفته و قضيه حكمين بنفع معاويه تمام گردد . آنگاه كه مغلوب گرديدند و ضرر نافرمانى على را چشيدند بعلى ( ع ) گفتند : شما نمىبايستى در خطاى ما شركت كنى و با ما همراهى نمائى و عليه على ( ع ) قيام كرده و داستان خوارج را بوجود آوردند .\r\n\r\nخوارج چه گفتند ؟\r\nسخنان تعجب‌آور خوارج را بنگريد : على ( ع ) آنان را راهنمائى كرد و بنمايندگى ابو موسى راضى نبود نپذيرفتند و آنگاه كه بنمايندگى ابو موسى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nراضى شد ، و به ضرر على ( ع ) تمام گرديد گفتند : بايد بگوئى از دين خارج شده‌ام و الا تو را ميكشيم ؟ !\r\nاين تهديد براى اين بود كه : تسليم آنان شده و بنمايندگى ابو موسى راضى شده است .\r\nاكنون كه راضى شده است ميخواهند با او مبارزه نموده و او را بكشند و اگر با آنان كنار نيامده بود و بحكميت ابو موسى راضى نشده بود باز با آن حضرت مبارزه مىكردند !\r\nآيا شرم‌آور نيست كه على ( ع ) بعد از آنهمه مبارزه‌هاى طولانى بنفع اسلام ، بگويد من كافر شده‌ام ؟ !\r\nعلى ( ع ) محور دين و مجسمهء ايمان و نمونهء كامل حق است ولى بگويد من مخالفت حق و ايمان نموده‌ام !\r\nحق على ( ع ) را غصب كردند صبر نمود ! او را بين مبارزه و بيعت مردد گذاشتند به روى آنان نياورد ! در شوراى عمر همرديف نالايقان گرديده ، چشم خود را روى هم گذاشت ؛ و ناديده گرفت ! وقتى در داستان خوارج صبر كرد بفكر جنگ با آن حضرت برآمده ، و با وى پيكار كردند .\r\nمن گمان نميكنم زندگى هيچ پيغمبر و يا ولى او اينقدر مشكلات و ناگوارىها داشته است . سوگند بخداى بزرگ كه داستان كربلا دردناكتر از داستان نهروان نبود : زيرا حسين ( ع ) با دشمن خود مبارزه مىكرد ، ولى على ( ع ) بايد با كسانى مبارزه كند كه تا ديروز جزء لشكريان آن حضرت بودند ، و پيشانى آنان در اثر سجده سياه شده و روزها روزه گرفته و شبها نماز شب خوانده و قرآن تلاوت ميكنند ، ولى خون على ( ع ) را حلال دانسته و با خدا و رسول او مبارزه ميكنند ! !\r\nجاى ترديد نيست كه علت همه مصيبتهاى على ( ع ) بىاعتنائى قريش نسبت به فرزند طائفه خود بود ، كه دست‌بدست هم داده و در پايمال كردن حقوق او متحد شده و عملا گفتند : بايد با غم و غصه بسازى و يا اينكه از شدت تأسف بميرى !\r\nلذا على ( ع ) همانطوريكه خودش فرموده است : « با تلخيهاى جانكاه صبر نمود و ( بخاطر اينكه اركان حكومت اسلامى را در مسير خود نميديد ) قلبش آتش گرفته و تأسف مىخورد ! »\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nبخش دوم : شيعيان و معاويه :\r\n\r\nمعاويه كيست ؟\r\nمعاويه فضائل فراوانى دارد ، كه قابل شماره نيست ! معاويه از زبان خدا و رسول ( ص ) ملعون است . و شجرهء ملعونه كه در قرآن است بدودمان معاويه تفسير شده است .\r\nروزى رسول خدا ( ص ) ديد معاويه افسار حيوان يزيد را گرفته حركت مىكند « 1 » حضرت فرمود : « لعن اللّه القائد و المقود » : خدا لعنت كند پيشرو و تابع را .\r\nرسول خدا ( ص ) بنقل عبد اللّه بن عمر فرمود : كه شخصى ميآيد كه بر دين اسلام نميميرد ديديم معاويه آمد . معاويه در اثر كشتن عمار رهبر لشكر جنايت - كاران است ( چون رسولخدا ( ص ) بعمار فرموده بود لشكر جنايتكار تو را مى - كشند ) معاويه فرزند رهبر جنگهاى عليه رسول خدا ( ص ) و فرزند هند جگر - خوار است .\r\nمعاويه شراب مىخورد و باسم اسلام حكومت ميكرد ( دلائل الصدق ج 3 صفحه 213 نقل از مسند احمد ) .\r\nمعاويه فرزند زنا را به غير پدرش نسبت داد .\r\nمعاويه عسل را زهرآلود نموده و براى كشتن . دوستان خدا به كار ميبرد و مىگفت : « ان للّه جنودا من عسل : خدا لشكر فراوانى از عسل دارد »\r\nمعاويه عده‌اى دزد را براى غارت كردن و كشتن زن و فرزند و سوزاندن منازل\r\n\r\n\r\n","description":"","footnote":"\r\n( 1 ) معاويه برادر بزرگترى بنام يزيد داشت ، در فتح مكه مسلمان شد و در جنگ حنين حاضر گرديد و رسول خدا ( ص ) 40 شتر و چهل اوقيه جنس به او داد . . .\r\nابو بكر يزيد را فرماندار لشكر نموده و بشام اعزام داشت ، و پياده او را مشايعت كرد . . . در زمان عمر فرماندار فلسطين شد سپس استاندار شام گرديد هنگاميكه از دنيا رفت برادرش معاويه استاندار شام شد و تا آخر عمر خود بر شام حكومت كرد . . .\r\n( ج 5 اسد الغابه صفحه 112 ) م - ز\r\n","page_name":" 65 ","page_number":65},
  {"content":"\r\n\r\nمسلح كرده بود .\r\nمعاويه در انواع حيله و دروغ و خدعه استاد بود .\r\nمعاويه ناراحتى شديدى از حق‌طلبان و عدالت‌خواهان در قلب خود داشت .\r\nمعاويه دستور داد كه بندگان نيك خدا را لعنت كنند .\r\nمعاويه خلافت مسلمين و حكومت اسلامى را كه بايد بر پايه دمكراسى باشد براساس وراثت بنا نهاد اين گونه مفاسد معاويه بود كه مقياس خلافت را از جهت سوابق و مناقب بدست او نميداد ، زيرا حديثى درباره مدح او از رسول خدا جز يك روايت نداريم و آن فرموده آنحضرت است : « لا اشبع اللّه له بطنا » خدا شكم او را سير نكند « 1 » « 2 » معاويه از راه خونخواهى عثمان پيراهن او را بالاى دست بلند كرده و انگشتان « نائله » همسر عثمان را كه قطع گرديده بود بالاى منبر نشان مردم داد و آنان را عليه على ( ع ) تحريك نمود .\r\nعوامل زير باعث موفقيت معاويه شد : عايشه و شترش - قطام و ابن ملجمش - دسته هاى خوارج - نافهمى شاميان و عراقيان - پول‌پرستان و روش آنان - شدت ايمان على - خباثت ذاتى معاويه و كفر او .\r\nاينها عواملى بودند كه معاويه را بسلطنت مسلمين رسانيد : و او را بلقب « داهية العرب » ( سياستمدار زيرك عرب ) مفتحر گرداند .\r\nمعاويه از پيشامدهاى تاريخى حد اكثر استفاده را نمود كه مهمترين آنها پيراهن عثمان بود كه ضرب المثل گرديده است .\r\n\r\n\r\n","description":"","footnote":"\r\n( 1 ) در دمشق بنسائى يكى از صاحبان صحاح سته اهل سنت گفتند : يكى از فضائل معاويه را براى ما بگو ؛ گفت « اما يرضى معاوية رأسا برأس حتى يفضل ؟ .\r\nظاهر اين جمله اينست كه آيا معاويه بهمرديفى خلفا راضى بود ، ( و آنجنايات كه مرتكب شد كافى نيست ) كه منتظر بيان فضيلت است . . نسائى گفت من جمله‌اى بهتر از جمله « لا اشبع اللّه له بطنا » از زبان رسول خدا درباره معاويه نشنيده‌ام نسائى در اثر گفتن اينجمله حق زير پا لگدكوب شد و از دنيا رفت .\r\n( 2 ) پيغمبر خدا ( ص ) ابن عباس را براى احضار معاويه فرستاد ، ابن عباس بازگشت و عرضه داشت غذا مىخورد سپس او را احضار كرد مجددا پاسخ آمد كه غذا مىخورد حضرت جمله لا اشبع را بيان فرمود ( سفينة البحار ج 1 صفحه 683 ) م - ز\r\n","page_name":" 66 ","page_number":66},
  {"content":"\r\n\r\nمستشرق آلمانى « يوليوس ، فلهوزن » در كتاب « تاريخ الدولة العربية » صفحه 129 طبع 1958 مينويسد : « مطالبهء خون عثمان اساسى بود كه معاويه هدف خود را بر آن پايه گذاشت ؛ تا خلافت را تصرف كند ولى آيا بچه سبب خونخواهى عثمان سبب پيشروى معاويه شد و طلب خون او را ميكرد بحث جداگانه‌ايست »\r\n« آنچه مسلم است اين است كه معاويه براى رسيدن بهدف خود با عمر و عاصى كه شديدترين دشمنيها را با عثمان داشت متحد شد و تقوى و پرهيزكارى ؛ و نيكى بعثمان ( يا بازماندگان ) او سبب قيام معاويه نبود . »\r\nعلى از عثمان دفاع ميكرد ، ولى طلحه و زبير و عايشه و معاويه و ابن عاص مردم را تحريك بقتل عثمان مينمودند و هنگامى كه عثمان كشته شد ، عليه امام ( ع ) انقلاب نموده و خون عثمان را مطالبه ميكردند .\r\nطلحه و زبير كشته شدند و شتر عايشه پى گرديد ، و عايشه شكست خورده بمدينه برگشت و معاويه و عمرو بن عاص پس از بالا بردن قرآن‌ها بر سر نيزه بسلامت ماندند ، ولى اگر قرآن‌ها را بالاى نيزه نكرده بودند بعقوبت اصحاب جنگ جمل گرفتار مىگرديدند .\r\nمعاويه از صفين بازگشت و تصميم خدعه و نيرنگ و ظلم و شكنجه و غارت عليه على ( ع ) و پيروان او را گرفت .\r\n\r\nشبيخونهاى كشتار و چپاول\r\nهمهء شهرهاى اسلامى غير از شام تحت تصرف حكومت على ( ع ) بود عراق حجاز ، يمن ، مصر ، ايران و سائر شهرها كه مربوط بمركز حكومت اسلامى بود متوجه على ( ع ) بودند .\r\nمعاويه عده‌اى خونخوار و سارقين مسلح و اخلالگران را مانند نعمان بن بشير ، يزيد بن شجره ، عبد الرحمن بن قياث ، زهير بن مكحول ، مسلم بن عقبه ، سفيان بن عوف ، بسر بن ارطاة ، ضحاك بن قيس و امثال آنان را اطراف خود جمع نموده و آنان را با لشكر و اسلحه و مال مجهز نمود و دستور داد : نسبت بشهرهائى كه تابع على ( ع ) هستند هرچه ميتوانيد انجام دهيد . باموال مردم تجاوز نموده و فساد را توسعه دهيد و بناها را خراب كرده و هر مصيبتى كه ميخواهيد بسر مردم وارد آوريد !\r\n( اكنون لازم است با چند نمونه اعمال مأمورين معاويه آشنا شويد )\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\n1 - سفيان بن عوف غامدى\r\nمعاويه سفيان بن عوف را احضار كرده و گفت : « من لشكر فراوانى مجهز بسلاحهاى مختلف در اختيار تو ميگذارم بايد با اين لشكر به طرف فرات كوچ كرده و از « هيت » و « انبار » و « مدائن » گذشته و بسوى شام بازگردى »\r\n« در اين مسافرت هر كجا لشكر ديدى با آنان مبارزه كن و مواظب باش داخل كوفه نشوى : زيرا اگر لشكر تو داخل انبار و مدائن شد كوفه را نيز تحت اختيار آورده‌اى و قلوب آنان را درهم فرو ميريزى و باعث خوشحالى دوستان ما ميگردى و هركس كه ترسو است به طرف ما ميآيد . در اين مسافرت هركس دوست على است بايد كشته شود ، دهات خراب گردد ، اموال غارت شود : زيرا غارت براى ناراحتى قلب مؤثرتر است و مهمتر از كشتن مىباشد . ( شرح ابن ابى الحديد ج 1 صفحه 44 طبع قديم ) .\r\nسفيان امر معاويه را اطاعت نمود و با لشكر خود حمله بپيروان على ( ع ) نمود و خانه‌ها و كوچه‌ها را از كشتگان مملو ساخت و آنچه از اموال بدست آورد با خود برداشته بشام بازگشت و پيش معاويه آمد سفيان در ضمن سخنانش گفت :\r\n« به خدا سوگند هيچ جنگى براى شادى قلبها بهتر از اين جنگ نبود به خدا سوگند قلبها را در وحشت ، و ناراحتى قرار دادم » .\r\nمعاويه گفت : همانطوريكه من انتظار داشتم رفتار كرده‌اى .\r\nامام ( ع ) به اهل كوفه دستور داد كه براى دفاع دشمنان خود مهيا گرديد ولى اعتنائى نكردند . على ( ع ) يكتنه برخواسته و عازم مبارزه شد اهل كوفه بآنحضرت رسيده عرضه داشتند شما بازگرديد ما از شما دفاع ميكنيم حضرت فرمود شما نه به درد من ميخوريد و نه به درد خودتان . آنقدر سخن گفتند تا آنحضرت را به منزل بازگرداندند ، موقعى كه به منزل بازگشت ، با غم و غصه دست بگريبان گرديد .\r\nعلى ( ع ) در اين هنگام خطبه‌اى ايراد فرموده كه قسمتى از آن نقل ميگردد :\r\n« من شب و روز ؛ آشكارا ، مخفيانه ، شما را بجنگ معاويه دعوت ميكنم ؛ بشما گفتم كه قبل از اينكه با شما مبارزه كنند شما با آنان\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمبارزه كنيد ( ولى اعتنائى نكرديد ) به خدا سوگند جمعيتى كه جنگ در ديار آنان بوقوع پيوندد ذليل خواهند شد ولى شما دفاعرا به يكديگر حواله داده و به يكديگر كمك نكرديد تا اينكه آتش جنگ شما را فرو گرفت و سرزمين شما بدست دشمن افتاد .\r\nلشكر سفيان بن عوف غامدى داخل « انبار » ( نزديكى كوفه ) شده و حسان بن حسان بكرى ( بخشدار آن ) را كشتند و لشكر شما را از پايگاهتان دور ساخته‌اند .\r\n( من اين درد را بچه كسى بگويم ) به من خبر داده‌اند كه لشكريان « معاويه » براى غارت زنان مسلمان ، و زنان تحت الحمايه اسلام ( يهود و نصارى ) رفته و گوشواره و گردنبند و خلخال آنان را ربوده‌اند . اين لشكريان هيچ اعتنائى نكرده و كسى بكمك آنزنان جز ناله و فرياد نپرداخته است ، سپس با مال فراوان به طرف شام باز گشته‌اند . . . »\r\n« به خدا قسم انسان از تعجب قلبش ميميرد ، و غم و غصه متوجه انسان ميگردد »\r\n« پيروان معاويه بر باطل خود متفقند ولى شما در كار حق خودتان متفرق هستيد ! »\r\n« اى نامردانيكه به شكل مردها هستيد ! اى افرادى كه عقلهايتان مانند بچگان و نوعروسان است ! دوست ميداشتم شما را نديده و نشناخته باشم خدا مرگتان را برساند كه قلب مرا پر از چرك كرده ، و سينه مرا از شدت غضب جريحه‌دار كرده‌ايد . . . و رأى مرا كنار گذاشتيد . . . كسى كه فرمانبر نداشته باشد ، رأى او فايده‌اى ندارد ! »\r\nامام ( ع ) گرفتار دشمنى مانند معاويه خيانتكار و خونخوار و غارتگر و تجاوز كار گرديده و در مقابل آن ياورانى مانند اهل كوفه دارد كه امور داخلى خود را به يكديگر حواله داده و درصدد بىاعتنائى و خوار كردن يكديگر هستند .\r\nدر وسط منازلشان با آنها جنگ ميكنند . ولى آنان تن بذلت درداده و طلب امان نموده فرار ميكنند ، و بازنميگردند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\n2 - ضحاك بن قيس فهرى : « 1 »\r\nمعاويه ضحاك را احضار كرد و گفت : عازم سفر گرديده و با لشكرى حدود 3 تا 4 هزار نفر عازم سرزمين كوفه شو و تا ميتوانى از كوفه بالاتر برو .\r\nهركه را از دوستان على ( ع ) ديدى ، و يا لشكر مسلح مشاهده كردى با آنها بجنگ پرداز 24 ساعت در يك شهر نمان ، هرگاه خبر پيدا كردى كه لشكرى در نزديكى تو موضع گرفته از آن سرزمين كوچ كن ، كه مجبور بجنگ نگردى » ( ابن ابى الحديد ج 1 صفحه 154 طبع قديم )\r\nضحاك دستور معاويه را انجام داد و در قتل و خونريزى و غارتگرى كوتاهى نكرد هركس را بر سر راه خود ميديد ميكشت حمله بقافله مكه نموده و اموال آنانرا گرفته و عده‌اى را كشت . در ميان كشتگان عمرو بن عميس بن مسعود بندهء شايسته خدا فرزند برادر عبد اللّه بن مسعود صحابه رسول خدا ( ص ) به چشم مىخورد !\r\nموقعى كه على ( ع ) از اين داستان مطلع شد بمنبر صعود فرموده ، و خطاب باهل كوفه فرمود : براى مبارزه با دشمن خود قيام كنيد و اگر مايليد آنان را از حريم خود دور سازيد پاسخ كافى به حضرت داده نشد .\r\nحضرت حجر بن عدى كندى را احضار فرموده و رئيس چهار هزار لشكر نموده و او را بتعقيب ضحاك فرستاد . لشكر حجر ضحاك را در ناحيه « تدمر » بچنگ آورده بجنگ پرداختند و 19 نفر از اصحاب ضحاك كشته شد و 2 نفر از اصحاب حجر شربت شهادت نوشيدند . شب فرا رسيد و ضحاك از تاريكى شب استفاده نموده بسوى شام گريخت .\r\nفرستادگان معاويه دوستان على ( ع ) را مورد حمله قرار داده و دست بتخريب و قتل و غارت و سوزاندن و ايجاد رعب و وحشت آنان ميزدند ولى هرگاه بلشكر معارضى برخورد مىكردند : فرار مىنمودند .\r\n\r\n3 - نعمان بن بشير : « 2 »\r\nنعمان و پدر او بشير فرزند سعد انصارى از انصاريهائى بودند كه در اولين مراحل داستان سقيفه با ابى بكر بيعت كردند . و پس از آن انصار شروع ببيعت\r\n\r\n\r\n","description":"","footnote":"\r\n( 1 )  zahhak ibn Qeice fahri \r\n( 2 )  Noaman ibn Bashir \r\n","page_name":" 70 ","page_number":70},
  {"content":"\r\n\r\nنمودند .\r\nنعمان يكى از دوستان عثمان و مقرب درگاه معاويه و فرزندش يزيد بود و تا زمان خلافت مروان فرزند حكم زنده بود آنگاه كه براى خلافت مروان بيعت گرفته شد نعمان فرماندار « حمص » بود . لذا اهل حمص را ببيعت ابن زبير دعوت نمود ، ملت قيام كرده و او را كشتند . ( سال 65 ه )\r\nيكى از كارهاى او اين بود كه پيراهن عثمان و انگشتان نائله را جمع‌آورى نموده پس از قتل عثمان بمعاويه فروخت . معاويه پيراهن را آويزان كرده و انگشتان را در ميان آن نهاده و مردم را براى مطالبهء خون عثمان تهييج ميكرده اهل شام وقتى پيراهن را ميديدند بغضب آنان افزوده ميشد .\r\nنعمان معاويه را رها كرده پيش على ( ع ) رفت ، ولى سرزمين تقوى و فضيلت را نپسنديد ، و بار ديگر بشام ، بمركز گمراهى و فساد رهسپار گرديد .\r\nآرى روش سرگين‌خواران چنين است كه از بوى دلاويز گل و گياه فرار نموده ، و در جايگاه كثيف حيوانات زندگانى ميكنند .\r\nمعاويه نعمان را با دو هزار نفر به طرف « عين التمر » عراق اعزام كرد و دستور داد ، به آنان حمله كنيد ، و در حملات خود سخت‌ترين عمليات را انجام داده و به زودى مانند دزدان و « پارتيزانها » فرار كنيد نعمان حمله به عين التمر نمود و در آنجا مالك بن كعب فرماندار على ( ع ) بود ، و تنها 200 نفر مرد جنگى داشت اين دويست نفر مهياى مبارزه با دو هزار نفر گرديدند مالك باصحاب خود گفت از ده بيرون نرويد و پشت به ديوار بجنگيد و بدانيد كه خدا ده نفر را بر صد نفر پيروز ميگرداند و صد نفر را بر هزار نفر مسلط مينمايد .\r\nعده‌اى از شيعيان على ( ع ) كه در نزديكى « عين التمر » بودند بكمك مالك شتافته و نعمان و پيروانش را بسوى شام روانه ساختند .\r\nپس از كشته شدن حضرت امير ( ع ) نعمان از جانب معاويه فرماندار كوفه شد و باز يزيد او را بر جاى خود باقى گذاشت ، تا آنكه او را عزل نموده و بجاى او عبيد اللّه بن زياد را تعيين نمود و هنگاميكه مسلم بن عقيل در كوفه بود وارد كوفه گرديد شايد با نام نعمان در صفحات آينده بيش از اين آشنا شويد .\r\n\r\nعورتها سپر جنگ مىشود !\r\nدر جنگ صفين يكروز على ( ع ) بالاى بلندى رفته و با فرياد بلند معاويه\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nرا صدا زد معاويه جواب داد . امام ( ع ) فرمود : « بچه جهت خون مردم ريخته شود مردم را كنار ميگذاريم و با يكديگر مبارزه ميكنيم ، به‌بينيم پيروزى با كيست ؟ » .\r\nعمرو بن عاص بمعاويه گفت : پيشنهاد خوبى است معاويه خنديد و گفت : مثل اينكه طمع در خلافت پيدا كرده‌اى كه ميخواهى مرا بكشتن دهى ! ! عمرو بن عاص گفت : چاره‌اى جز جنگ با او ندارى معاويه گفت با هم بايد بجنگ برويم عمرو بن عاص گفت : به خدا سوگند اگر هزار مرتبه بميرم باز با على مبارزه ميكنم عمرو بن عاص بجنگ على ( ع ) پرداخت ولى وقتى ديد كشته مىشود ، روى زمين افتاد ، و خود را لخت كرده نشان على ( ع ) داد وقتى على ( ع ) چشمش به عورت عمر بن عاص افتاد چشم خود را گرداند ؛ عمرو بن عاص از اين فرصت استفاده نموده فرار كرد .\r\nدر ميان لشكر معاويه پهلوانى بود بنام « ابو داود » وى گفت : اگر معاويه از پيكار با على ( ع ) ميترسد ، من با او مبارزه ميكنم سپس در وسط ميدان آمده گفت من ابو - داودم على بجنگ من بيايد على به پا خواست ، و بجنگ او شتافت پيروان حضرت عرضه داشتند اين سگ را به خود واگذار ، لياقت شما نيست با او مبارزه كنى حضرت اعتنائى نكرد و حمله به او نموده و با يك ضربت او را دو قطعه نمود و يك قطعه آن طرف راست و قطعه ديگر طرف چپ افتاد . از شدت ضربت على ( ع ) هردو لشكر در ناراحتى و اضطراب افتادند .\r\nابو داود پسر عموئى داشت كه در لشكر معاويه بود ، وقتى اين پيشامد را ديد ، گفت : مرگ بر من . پس از تو زندگى شايسته نيست ، و بميدان امام ( ع ) شتافت و بسرنوشت پسر عموى خود دچار گرديد .\r\nمعاويه كه روى بلندى ايستاده بود و اين واقعه را مشاهده مىكرد گفت :\r\nمرده باد لشكر من ! آيا نبايد يك مرد جنگى كه با على مبارزه كند در ميان لشكر من باشد ؟ !\r\nآيا نبايد يكنفر حيله‌گر باشد كه على را از راه حيله بكشد ؟ !\r\nآيا كسى نيست كه موقع مخلوط شدن لشكر ، او را از بين ببرد ؟ !\r\nآيا شخص چالاكى نيست ، كه موقعى كه لشكر در ميان غبار سهمناكى قرار گرفت او را نابود سازد ؟ !\r\nوليد گفت : خودت از جهت حيله سرآمد شاميانى بمبارزه بشتاب ! معاويه گفت : مرا دعوت بمبارزه نموده ولى با كمال شرمندگى از قريش پاسخش را ندادم سپس رو به طرف بسر بن ارطاة نموده و گفت : آيا حاضرى با على ( ع )\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمبارزه كنى ! بسر گفت : سزاوارتر از تو در بين ما نيست ولى چون امر فرموده‌ايد اطاعت مىشود .\r\nبسر پسر عموئى داشت كه از حجاز آمده و دختر بسر را نامزد كرده بود ببسر گفت : مواظب باش با على مبارزه نكنى ! چرا دست به اين كار زده‌اى ؟ !\r\nبسر گفت : وعده‌اى بمعاويه داده‌ام كه ناگزيرم وفا كنم ، و شرم ميكنم كه برگردم .\r\nپسر عمويش خنديد و اشعارى گفت كه دو شعرش نقل مىشود :\r\nاى بسر گويا آثار جنگى على را نميدانى يا خود را بنفهمى زده‌اى « 1 »\r\nموقعى كه با او برخورد كردى مرگت در نوك شمشير و نيزه او آماده است « 2 »\r\nبسر پاسخ داد : آيا غير از مرگ چيز ديگرى هم هست ؟ ! سپس با خود آهنين خود بجنگ شتافته و فرياد زد : ابو الحسن ( على بن ابى طالب ) بجنگ من بيايد . حضرت بدون مهلت بجنگش شتافت و نيزه‌اى به پهلوى او زد كه بر روى زمين افتاده و عورت خود را همانند عمرو بن عاص آشكار نمود !\r\nعلى پشت ببسر نموده ، برگشت .\r\nاشتر گفت : چرا دشمن خود و خدا را رها كردى ؟ ! على ( ع ) فرمود :\r\nاو را رها كن خدا او را لعنت كند . آيا پس از آشكار ساختن عورتش باز هم صبر كنم ؟ !\r\nشاعر درباره عمرو بن عاص و بسر بن ارطاة اشعارى گفته است كه ابن ابى الحديد در جلد 2 صفحه 301 نقل كرده كه دو فرد آن نقل ميگردد : « آيا در هر روزى سوارى را تحريك كرده و بجنگ ميفرستيد كه داراى عورتى باشد ، كه از ميان غبارها آشكار گردد ؟ ! » « 3 »\r\n« عورت ، او را از نيزه على ( ع ) حفاظت مىكند ، و معاويه از اين داستان در خلوت ميخندد ! » « 4 » ابن ابى الحديد در شرح نهج البلاغه - ج - 1 صفحه 117 و بعد از آن مينويسد :\r\n\r\n4 - بسر بن ارطاة :  ( Bosr ibn Artat ) \r\n« بسر سنگدل و خونريز عجيبى بود ، كه نه رحم داشت و نه مهربانى ، معاويه او را با سه هزار لشكر به طرف « مدينه » فرستاد و گفت : « بايد مردم را آواره نموده\r\n\r\n\r\n","description":"","footnote":"\r\n( 1 )\r\n كأنك يا بسر بن ارطاة جاهل * با ثارة فى الحرب او متجاهل \r\n( 2 )\r\n متى تلقه فالموت فى رأس رمحه * و فى سيفه شغل لنفسك شاغل \r\n( 3 )\r\n اتى كل يوم فارس تند بونه * له عورة تحت العجاجة بادية \r\n( 4 )\r\n يكف بها عنها على سنانه * و يضحك منها فى الخلاء معاوية \r\n","page_name":" 73 ","page_number":73},
  {"content":"\r\n\r\nو آنان را در ناراحتى قرار دهى اموال دوستان على را غارت كنى ، آنگاه كه داخل مدينه شدى به آنان بفهمانى با جان آنان بازى ميكنى ، به آنان بگو عذر دوستى على و يا بيزارى از او براى شما فائده‌اى ندارد ! .\r\nمعاويه با اين گونه پند و اندرزها ! دسته‌هاى اخلالگر خود را اعزام مينمود ،\r\nچنانچه نقل شد بسفيان بن عوف ميگويد : هركه را ديدى بكش و منزلها را خراب كن و اموالرا غارت نما و ببسر ميگويد : مردم را از شهر آواره كن ، و بترسان و غارت نما و به همين دستورات بضحاك و امثال او دستور ميداد .\r\nاين دزدها براى اطاعت رهبر ، و افزودن بر جنايات خود ، و اظهار كينه و حسادت نسبت بجامعه انسانيت از خونريزى و كشتار خوددارى نميكردند .\r\nبسر بمدينه رسيد و باهل مدينه دشنام داده ، و آنانرا تهديد بقتل و شكنجه نموده و خانه‌هاى زيادى را سوزاند ، در ميان خانه‌هاى سوخته شده خانه زرارة بن حرون و عمرو بن عوف و رفاعة بن رافع رزقى « 1 » و ابى ايوب انصارى ميزبان رسول خدا ( ص ) به چشم مىخورد . ( ابن ابى الحديد ج 1 )\r\nمسعودى در ج 3 صفحه 31 طبع 1948 مينويسد : « بسر در مدينه و بين دو مسجد از خزاعه و غير خزاعه جمعيت فراوانى را كشت و در « صنعاء » جمعيت زيادى را نابود نمود »\r\n« هنگامى كه خبر بعلى ( ع ) رسيد جارية بن قدامه را با دو هزار لشكر و وهب بن مسعود را با دو هزار ديگر اعزام نمود هنگاميكه بسر از خبر جاريه مطلع گرديد فرار كرد » .\r\nمامورين معاويه روش غارتگرى و خونريزى و حمله‌هاى سخت را به خود گرفته و پس از آن فرار ميكردند و از چشمها مخفى ميشدند ، و على ( ع ) مناسب وسائل ارتباط و رفت و آمد آن روز جنبهء دفاعى به خود گرفته بود .\r\nقبل از اين‌كه بسر مدينه را به قصد مكه ترك كند ابو هريره را فرماندار مدينه نمود و بمردم مدينه دستور داد از او اطاعت كنند .\r\nابو هريره بدعتها و خونريزيهاى بسر را در مدينه مشاهده كرد ( ولى او را بدعتگذار ندانست ! ) ابو هريره مورد توثيق راويان صحاح سته اهل سنت است ، و روايتهاى فراوانى از او نقل كرده‌اند شايد سبب موثق دانستن او روايتى است كه ( جعل نموده ) و از رسول خدا نقل مىكند : كه « ان لكل نبى حرما و ان حرمى بالمدينة فمن احدث فيها حدثا فعليه لعنة اللّه و الملائكه و الناس اجمعين و اشهد\r\n\r\n\r\n","description":"","footnote":"\r\n( 1 ) در جلد 2 اسد الغابه صفحه 178 زرقى ضبط شده است م - ز\r\n","page_name":" 74 ","page_number":74},
  {"content":"\r\n\r\nان عليا احدث فيها » :\r\nهر پيغمبرى حرمى دارد ، و حرم من مدينه است ، هركس در مدينه بدعت گذارد يا اخلال كند مورد غضب خدا و ملائكه و همه مردم باشد و من گواهى مىدهم كه على در مدينه بدعت گذاشته و اخلال نموده است !\r\nتاريخ صدور اين روايت جعلى از ابى هريره از جنگ بسر در مدينه و فرماندار شدن ابو هريره متأخرتر است !\r\n( با اين حال بسر را اخلالگر و بدعتگذار نميداند ولى گواهى ميدهد كه على اخلال‌گر است ! ) شخصيتى كه رسول ( ص ) دربارهء او فرمود : « لا يحبه الا مؤمن و لا يبغضه الا منافق » فقط مؤمن دوست على است و فقط منافق با على ( ع ) دشمن است »\r\nاين على ( ع ) در منطق ابى هريره اخلالگر است ، ولى معاويه‌ايكه بشهادت عبد اللّه بن عمر غير مسلمان از دنيا ميرود حافظ مدينه است ، و بدعتها و اخلال - گريها را بگفتهء فرماندار خود ابى هريره و شهادت فرمانده لشگرش بسر بر طرف ساخته است .\r\nبسر مدينه را رها كرده و متوجه مكه گرديد و در راه مكه ( بين حرم خدا و حرم پيغمبر ) ( ص ) عده‌اى را كشت و اموال زيادى را غارت نمود ! هنگاميكه خبرش باهل مكه رسيد اغلب آنان از ترس بيدادگرى او از مكه فرار كردند .\r\nبسر بنصاراى نجران عبور كرده و عده‌اى را كشته و بپاى ايستاده مشغول سخنرانى شد ، در ضمن سخنرانى خود گفت : « اى جماعت نصارى اى برادران بوزينه‌ها ! به خدا سوگند اگر بفهمم بر خلاف ميل من رفتار كرده‌ايد ، بار ديگر بازگشته ، و نسل شما را از زمين برانداخته و زمينهاى كشاورزى شما را از بين برده و خانه‌هاى شما را خراب ميكنم » .\r\nبسر در راه « صنعاء » ابى كرب كه يكى از رؤساء شيعيان ، و رئيس عشائر « حمدان » بود بقتل رسانيد و هنگاميكه وارد صنعاء شد ، دست بقتل و غارت زد .\r\nجمعيتى از « مآرب » پيش او آمده و از او تقاضاى رحم و عطوفت نمودند ولى بسر رؤساء آنانرا كشته و دو طفل كوچك عبيد اللّه بن عباس را بدست آورده بقتل رسانيد ، مادر اين دو طفل ديوانه‌وار موهاى خود را پريشان كرده مشغول نوحه سرائى و سرودن شعر بود . « 1 »\r\n\r\n\r\n","description":"","footnote":"\r\n( 1 ) اشعاريكه در متن كتاب ذكر شده اين است :\r\n ها من احس با بنى الذين هما * كالدرتين تشظى عنهما الصدف ) \r\n-\r\n","page_name":" 75 ","page_number":75},
  {"content":"\r\n\r\nنامهء تقدير : مغيرة بن شعبه در نامهء تشكرآميزى براى بسر مينويسد :\r\n« خدا من و تو را از امر بمعروف‌كنندگان و متوجهين خدا و گويندگان ذكر زياد قرار دهد ! »\r\nبه خدا پناه ميبرم ، كه ستمگران نام خدا را به زبان ميآورند . آنان كه گفته‌اند مردم از جهت اخلاق شبيه بهم هستند صحيح گفته‌اند زيرا وقتى دقت ميكنيم امثال بسر و مغيره‌هائيكه مجسمه حيله و نيرنگ و ظلم و ستم و غارتگرى و كشتار هستند در روزگار ما به چشم ميخورند ، كه نام خدا را به زبان آورده ؛ ( و باسم دين با دينداران مبارزه و پيكار ميكنند ! )\r\nقبلا يادآورى شد كه امام ( ع ) جارية بن قدامه را به طرف بسر فرستاد و جاريه بسر را تعقيب كرد و او را از سرحد حكومت على ( ع ) اخراج كرد ولى موقعى بسر اخراج شد ، كه خانه‌ها را خراب كرده و زمين‌هاى كشاورزى را از بين برده و عده‌اى را هلاك ساخته بود .\r\nهنگامى كه بسر بشام بازگشت بمعاويه گفت : « انى سرت فى هذا الجيش اقتل عدوك ذاهبا جائيا » :\r\nمن در اين مسافرت با اين لشكر ، دشمن تو را در رفت و برگشت خود نابود ساختم . معاويه گفت تو آنان را نكشته‌اى ، خدا كشته است ! و فرزندش يزيد به امام زين العابدين ( ع ) گفت : « الحمد للّه الذى قتل اباك » : سپاس خدايرا كه پدرت را كشت !\r\nامام زين العابدين ( ع ) فرمود : خدا لعنت كند كسى را كه پدر مرا كشت .\r\nابن ابى الحديد در ج 1 ص 121 ميگويد : « بسر بن ارطاة در اين مسافرت سى هزار نفر را كشته ، و عده‌اى را به آتش سوزاند و مسلم بن عقبه همانند بسر عامل يزيد فرزند معاويه گرديد و همان روش بسر را در مدينه در وقعه « حره » انجام\r\n\r\n\r\n","description":"","footnote":"\r\n-\r\n ها من احس با بنى الذين هما * سمعى و قلبى فقلبى اليوم مختطف\r\nها من احس با بنى الذين هما * مخ العظام فمخى اليوم مزدهف\r\nنبئت بسرا و ما صدقت ما زعموا * من قتلهم و من الافك الذى اقترفوا\r\nانحى على و دجى ابنى مرهفة * مشحوذة و كذا الاثام تقترف\r\nمن ذل و الهة حرى مسلبة * على صبيين ضلا اذ مضى السلف \r\n","page_name":" 76 ","page_number":76},
  {"content":"\r\n\r\nداد و روش بسر را در حجاز و يمن تعقيب نمود ولى اين كردار از يزيديكه پدرش آن جنايات را كرد تعجب‌آور نيست ! »\r\nامام ( ع ) از خدا خواست كه انتقام خون و مال مظلومين در دنيا از بسر گرفته و ديوانه گردد : امام عرضه داشت : « اللهم لاتمته حتى تسلبه عقله » بار خدايا قبل از آن‌كه بميرد عقلش را بگير ، چندى نگذشت كه ديوانه شد و بچه‌ها بدنبال او حركت نموده و با او بازى كرده و او را مسخره مينمودند .\r\nاين گونه كشتار و قتلهاى حرم خدا ( مكه ) و حرم رسول ( ص ) ( مدينه ) و كشتن اطفال بيگناه و دزديدن طلا و خلخالهاى زنان بود كه عده‌اى را بر آن داشت كه بگويند : معاويه از على سياستمدارتر است !\r\nآرى على ( ع ) و امثال او عالم باخلالگرى و ايجاد قتل و غارت نيستند ، اين معاويه است كه در اين سياست عظمت دارد ، و در نظر همفكران خود سياستمدار بزرگى است .\r\n\r\n5 - عمرو بن عاص\r\nاز كتاب ربيع الابرار زمخشرى نقل شده است كه « نابغه » مادر عمرو بن عاص زناكار بود و ابو لهب و امية بن خلف و هشام بن مغيره و ابو سفيان بن حرب با او همبستر شدند . آنگاه كه نابغه بچه‌دار شد گفت : از عاص بن وائل است و آن چهار نفر ديگر را رها كرد !\r\nاز نابغه پرسيدند چرا در بين اين 5 نفر يكى را براى پدرى عمرو اختيار كردى ؟ گفت براى اينكه بهتر از ديگران نسبت به من و اولادم خرج ميكرد ولى عمرو شباهتش بابى سفيان بيشتر از چهار نفر ديگر بود .\r\nمفسرين اتفاق نموده‌اند كه عاص ( پدر عمرو ) گفت : « من از محمد ابتر متنفرم « 1 » »\r\nخدا دربارهء او آيه  « إِنَّ شانِئَكَ هُوَ الْأَبْتَرُ »  را نازل كرد .\r\n\r\n\r\n","description":"","footnote":"\r\n( 1 ) كسى كه فرزند پسر ندارد ، كه وارث او گردد ، عرب آن را ابتر مىگويد : عاص چون حضرت را به اين موضوع مذمت كرد خدا وحى كرد : ما بشما كوثر ( فاطمه ) را داده‌ايم ، و نسل او تا روز قيامت خواهد بود و آن كس كه تو را ابتر ميخواند ؛ اولادش منقرض خواهد شد . ( 549 مجمع البيان ج 10 و 371 و 372 ج 10 ابو الفتوج و 340 ج 10 منهج الصادقين ) م - ز\r\n","page_name":" 77 ","page_number":77},
  {"content":"\r\n\r\nعمرو بن عاص از كسانى است كه با رسول خدا ( ص ) دشمنى نموده و آن حضرت را مورد آزار قرار داده و حضرت را بدروغگوئى معرفى ميكرد .\r\nعمرو بن عاص در لشكر مشركين با رسول خدا مىجنگيد و آنحضرت را در هفتاد شعر مذمت كرد ! !\r\nرسول خدا ( ص ) عرضه داشت « بار الها من شعر نميگويم و شاعرى شايسته مقام من نيست ، خدايا ! بهر حرفى از شعرش هزار لعنت بر او بفرست .\r\nروى اين حساب فرزند عاص ملعون خدا و رسول ( ص ) است . « 1 »\r\nفرزند عاص هنگام مهاجرت مسلمين بحبشه پيش نجاشى رفت ، تا مسلمين را بازگرداند و بت‌پرستان آنان را بخاطر مسلمان شدن و متابعت از دين خدا و رسول ( ص ) عذاب نمايند . « 2 »\r\nفرزند عاص مردم را عليه عثمان تحريك مىكرد آنگاه كه عثمان كشته شد بخونخواهى او و كارشكنى عليه على ( ع ) با ديگران همدست شد .\r\nفرزند عاص بعايشه گفت : ايكاش در جنگ جمل كشته شده بودى !\r\nعايشه : بىپدر شوى ! چرا كشته شوم ؟ !\r\nابن عاص : اگر كشته شده بودى بزرگترين لكه‌اى بود كه بدامن على ( ع ) چسبيده ميشد و او را ميكوبيديم . ( سفينة البحار ج 2 صفحه 261 )\r\nفرزند عاص در زمان عمر بن خطاب فرماندار مصر بود در پست فرماندارى خود ظلم و اختلاس نمود عمر اموال او را مصادره كرد . « 3 »\r\nعمرو بن عاص دين خود را بمعاويه فروخت به شرط اينكه فرماندارى مصر را به او بدهد و از ماليات و مطالب ديگر مصر جويا نگردد !\r\nفرزند عاص همانطوريكه غلامش به او گفت : با على بخاطر اينكه مرد آخرت بود جنگيد و از معاويه بخاطر اينكه مرد دنيا بود دفاع كرد .\r\n\r\n\r\n","description":"","footnote":"\r\n( 1 ) رسول خدا ( ص ) هنگام كشته شدن حمزه ابن عاص را در حال شرب خمر ديد و او را لعنت كرد ( ج 2 سفينة البحار 261 ) م - ز\r\n( 2 ) ابن عاص در اين سفر همراه عمارة بن وليد بود ولى به كار خود موفق نگرديد . . . در اين سفر با رفيقش شراب خوردند و . . . ( ج 2 سفينة البحار 261 ) م - ز\r\n( 3 ) بازخواست عمر از فرماندار ظالم خود را با روش زمامداران جهان تمدن كنونى مقايسه كنيد و ببينيد آيا عمر مستحق لعنت است يا ديگران و يا هردو م - ز\r\n","page_name":" 78 ","page_number":78},
  {"content":"\r\n\r\nمصريكه معاويه ملت و حكومت آن را طعمه فرزند عاص قرار داده بود بنا بر آنچه در كتاب خطط مقريزى و كامل ابن اثير نوشته‌اند شيعه بوده‌اند .\r\nو ابو زهره در كتاب « المذاهب الاسلاميه » مينويسد : « شيعيان مصر در عصر عثمان بوجود آمدند » « 1 »\r\nو قيس بن سعد انصارى از طرف على ( ع ) فرماندار مصر بود ، و پس از آن محمد ابن ابى بكر را فرماندار نمود معاويه عمرو بن عاص را با چهار هزار لشكر ، مجهز نموده و اعزام بمصر كرد . در ميان لشكرش معاوية بن خديج و ابى اعور سلمى و عبد الرحمن بن ابيبكر ديده ميشد .\r\nلشكر عمرو بن عاص با لشكر محمد مبارزه نموده و لشكر محمد را متفرق ساختند ، محمد مخفيانه بخرابه‌اى پناه برد و مخفى گرديد ، موقعى كه لشكر عمرو بن عاص بمحمد دست يافتند ، او را در حالى كه نزديك بود از تشنگى بميرد از ميان خرابه بيرون آوردند محمد گفت : يك قطره آب به من دهيد . ابن خديج گفت خدا مرا از آب سيراب نكند اگر به تو آب بدهم . سپس بنا بر قولى هنوز زنده بود كه او را در پوست الاغى نهاده و آتش زدند . ( مسعودى ج 2 )\r\nخبر كشته شدن محمد به حضرت امير ( ع ) رسيد ، حضرت فرمود : آنقدر كه در مرگ محمد ناراحت شدم - تاكنون در اينجنگها ناراحت نگرديده بودم ، عرضه داشتند ناراحتى شما براى محمد زياد است !\r\nحضرت فرمود : چرا چنين نباشد ؟ ! محمد فرزند همسر من و برادر فرزندان من بود و من پدر او بودم ، « 2 »\r\n\r\n\r\n","description":"","footnote":"\r\n( 1 ) شيخ ابو زهره در كتاب « الامام الصادق » صفحه 47 مينويسد : « موقعى كه حكومت فاطمى در مصر تمام شد و صلاح الدين ايوبى بجاى او نشست ، نابود كردن شيعيان برايش مشكل نبود : زيرا شيعه از مصر رخت بربسته بود ، و آنچه باقيمانده بود در زمان صلاح الدين از بين رفت و چون در مصر قدرتى نداشتند ، متوجه بيابانها شده و شايد از شهرى به شهر ديگر منتقل گرديده تا اينكه در شهر « آسوان » ساكن گرديدند و تاريخ ، آنان را در شهر آسوان درهم پيچيد ، و اكنون شيعه در آن شهر وجود ندارد . مؤلف\r\n( 2 ) على ( ع ) اسماء بنت عميس را كه قبلا زن ابى بكر بود گرفت ولى محمد از او متولد گرديده بود و در دامن على ( ع ) تربيت شد . ( 313 سفينة البحار ج 1 )\r\nهنگاميكه خبر كشته شدن محمد بمدينه رسيد ؛ ام حبيبه دختر ابى سفيان *\r\n","page_name":" 79 ","page_number":79},
  {"content":"\r\n\r\nعلى براى تصرف مصر مالك اشتر را با لشكر فراوانى اعزام بمصر نمود موقعى كه اين خبر بمعاويه رسيد ، معاويه دهقانى از عريش كه داراى زمينى بود احضار نموده و گفت :\r\n« من ماليات 20 سال را از تو نميگيرم به شرط اينكه مالك اشتر را با زهر بقتل برسانى . »\r\nموقعى كه مالك وارد عريش شد دهقان عسل زهرآلود آورده و پيش مالك گذاشت ، پس از خوردن زهر در همان ساعت از دنيا رفت . اطرافيان اشتر آن دهقان را كشتند هنگاميكه خبر قتل مالك به حضرت امير رسيد فرمود : « للدين و الفم » اين جمله در موردى گفته مىشود كه انسان نتواند كارى انجام دهد .\r\nخبر مرگ مالك بمعاويه رسيد . معاويه گفت : « ان للّه جنودا من عسل » :\r\nخدا لشكر فراوانى از عسل دارد .\r\nمعاويه هنگاميكه زهر را مخفيانه بدهقان داد كه مالك را نابود كند ، باهل شام گفت به مالك نفرين كنيد . ملت نفرين كردند . هنگاميكه خبر مرگ او را آوردند معاويه گفت : به‌بينيد كه دعاى شما چه زود مستجاب شد !\r\nانسان از تعجب ديوانه مىشود : دروغ و حيله و عسل زهرآلود براى بندگان خدا تهيه نمودن و اين عمل را به حساب خدا و استجابت دعا گذاشتن !\r\nآرى اين جنايات از معاويه نبوده است !\r\nمعرى از زبان حضرت آدم بفرزندان خود از روى سرزنش ميگويد :\r\n« بخداى آفرينندهء خود دروغ ؛ و بپدرتان آدم دروغ ، و بمادرتان حوا دروغ به يكديگر هم دروغ ، به اين مقدار كفايت نكرده ، خودتان را هم گول ميزنيد و بخودتان دروغ ميگوئيد ! »\r\n( اشتباه نشود معاويه خود را گول مىزند كه مىگويد : خدا مالك را كشته است )\r\n\r\nاكيپهاى اخلالگرى\r\nچنانچه نقل شد معاويه بلشكريانى كه براى قتل و غارت اعزام ميداشت قناعت نكرد ، بلكه اكيپهاى مجهزى براى تخريب و غارت و كشتن و . . . اعزام نمود .\r\n\r\n\r\n","description":"","footnote":"\r\n- گوسفندى را سر بريده و گوشت آن را كباب كرده پيش عايشه فرستاد و گفت :\r\nبرادرت را اينطور بريان كردند . ( 312 سفينة البحار ج 1 ) م - ز\r\n","page_name":" 80 ","page_number":80},
  {"content":"\r\n\r\nيك هيئت تحت نظر يزيد بن شجره و هيئتى تحت نظر عبد الرحمن بن قياث و هيئتى تحت نظر زهير بن مكحول و دستهء ديگرى تحت نظر مسلم بن عقبه ، و هيئتى تحت نظر عبد اللّه بن مسعده اعزام نموده ، و خود نيز رياست عده‌اى را به عهده گرفت و عازم اخلالگرى شد ، و تا دجله حركت نمود . ( حوادث سال 39 هجرى تاريخ ابن اثير ) .\r\nسيل لشكر و هيئت‌هاى اعزامى معاويه به ترتيب مشغول كار بودند و در شهرهاى شيعيان گردش كرده و شب و روز عليه آنان پيكار ميكردند . اين عده بسوزاندن ، كشتن ، حمله بقافله‌ها تخريب خانه‌ها ، مهارت عجيبى داشتند !\r\nاستاد عقاد مصرى درباره عمال بنى اميه مينويسد : « خونخواران ماهر و سگهاى شكارى زرنگى براى صيد فراوان بودند ! »\r\nو استاد جرداق درباره آنان ميگويد : « ياران بنى اميه دو دسته بودند :\r\n1 - دسته‌ايكه رشوه وسيلهء خوبى براى خريدن نيات و افكار آنان بود .\r\n2 - دسته‌ايكه در پستى فرو رفته و دشمن نيكوكاران بودند » .\r\nلشكر معاويه تشنه خون و كشتن پيرمردان و اطفال و زنها بودند و بفكر ايجاد وحشت و رعب در ميان مردم فرو رفته و فرار و مخفى شدن روش هميشگى آنان بود .\r\nدر مقابل روش لشكر معاويه لشكريان على ( ع ) به بيحالى و بىاعتنائى و مبارزه و دشمنى با يكديگر و نافرمانى حضرت امير ( ع ) دست زده بودند . آنقدر على ( ع ) از روش آنان ناراحت بود كه فرمود : « اللهم ابدلنى بهم خيرا لى منهم » :\r\nبار خدايا ! جمعيتى بهتر از اين به من بده ! .\r\nروزى باصحاب خود فرمود : واى بر شما با من عازم جنگ شويد ؛ سپس در ميدان جنگ فرار كنيد . به خدا دوست ميدارم با اين نيت ، و ايمانى كه دارم بميرم : زيرا در اين عمل راحتى بزرگى نهفته است و از همنشينى با شما و گفتگو و تحمل شدائد نجات مييابم » .\r\nبار ديگر فرمود : « ما يؤخر اشقاها ؟ ! » : چرا شقىترين مردم در آمدن خود تأخير انداخته و در كشتن من سهل‌انگارى مىكند ؟ !\r\nعلى تعجيل مىكند كه ابن ملجم او را از شر اهل عراق راحت كند . . .\r\nاللّه اكبر ! على آرزوى مرگ مىكند و علت اين عمل اين است كه نميخواهد حرام را حلال كند و با خدعه و نيرنگ به مقصود برسد .\r\nعلى چون آرزوى مرگ دارد و راه شرعى آن در دست نيست اهل عراق را دعوت مىكند كه با آنحضرت عازم جهاد گرديده و او را در ميدان جنگ يكتنه رها\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nكرده بازگردند ، تا شهيد گردد و عذرش در نزد خدا مقبول افتد ؛ . . .\r\nبا اين ياران كذائى بازميگويند : چرا امام حسن ( ع ) با معاويه صلح كرد ! ؟\r\nگرچه لشكر عراق موجود بود ، ولى آيا با پدر امام حسن ( ع ) وفا كرده بودند كه بگوئيم امام مجتبى ( ع ) از آنان استمداد كند ! ؟\r\nآنچه ميگويند : امام حسن ( ع ) به جهت حفظ خون مردم و اتحاد مسلمين و ريشه‌كن شدن جنگ با معاويه صلح كرد صحيح نيست : زيرا امام مجتبى ( ع ) تنها بود . و كسى او را يارى نميكرد . گرچه شمشيرهاى فراوانى بحسب ظاهر اطراف آنحضرت بود ولى در واقع اين شمشيرها عليه حضرتش بود .\r\nاگر آنحضرت طرفدارانى داشت بسيار كم بودند و براى استفاده جنگى اثرى نداشت . اين مطلب در آينده روشن ميگردد .\r\nآنچه ذكر شد نمونه‌هائى از روش معاويه از عسل زهرآگين و حمله و فرار از لشكر ، همه و همه در عصر آنحضرت بود . اما روش معاويه با پيروان على ( ع ) پس از مرگ آنحضرت انشاء اللّه روشن خواهد شد .\r\n\r\nامام مجتبى ( ع )\r\nكنيه امام مجتبى ( ع ) ابو محمد است ، و در مدينه در نيمه شب 15 رمضان سال سوم هجرت به دنيا آمد و در سنه 49 وفات نمود و از امام حسين ( ع ) يازده ماه بزرگتر بود ، موقعى كه به دنيا آمد رسول خدا ( ص ) اذان در گوش راست و اقامه در گوش چپ آنحضرت گفت و نامش را حسن گذاشت .\r\nقبل از حسن و حسين كسى به اين نام خوانده نشده بود . در روز هفتم ولادتش دو قوچ برايش قربانى نمود ، و سر او را تراشيد ، و با بوى خوش سرش را معطر كرد و به وزن موهاى سرش صدقه داد .\r\n\r\nگلى از گلستان رسول ( ص )\r\nامام مجتبى ( ع ) تا 7 سال تحت توجه رسول خدا ( ص ) بود و حضرت نميتوانست جدائى وى و امام حسين ( ع ) را ببيند . هميشه مانند نور خورشيد ، كه همراه خورشيد باشند شب و روز رسول خدا را فقط هنگام نماز و آمدن وحى رها مينمودند . امام مجتبى ( ع ) هنگام نزول وحى مطالب را ضبط نموده و براى مادرش نقل مينمود ، وقتى على ( ع ) ميآمد ، ميديد زهراء از وحى اطلاع دارد ، سؤال ميكرد از كجا بدست آورده‌اى ؟ جواب ميداد : فرزندت حسن برايم بيان كرد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرسول خدا ( ص ) سر به سجده نهاده بود ، حسن ( ع ) روى گردن آنحضرت سوار شد ؛ حضرت سجده‌اش را طول داد ولى پائين نيامد لذا رسول خدا او را با مهربانى زمين گذاشت !\r\nبار ديگر هنگام ركوع رسولخدا ( ص ) آمده و پاهاى آنحضرت را باز كرده و از ميان دو پاى آنحضرت عبور كرد . عرض كردند ، شما نسبت بحسن ( ع ) روشى داريد كه نسبت به ديگران نداريد ! فرمود : حسن شاخه گل من است .\r\nروزى حسن ( ع ) بر شانهء راست و حسين ( ع ) را بر شانهء چپ گذاشته و از راه عبور ميكرد ، ابو بكر آنحضرت را ديد و بآندو نور ديده گفت : خوب مركبى را براى سوارى بدست آورده‌ايد ! پيغمبر ( ص ) فرمود : اين دو نور ديده هم ، خوب دو نفر سوارى هستند ! اين دو طفل دو شاخهء گل دنيائى من هستند .\r\nرسول خدا ( ص ) چندين مرتبه به امام حسن ( ع ) ميفرمود : « اخلاق ، و خلقت تو همانند من است » و در كتابهاى سنيان و شيعيان اين مطلب فراوان نقل شده است ؛ كه حسن و حسين سرور جوانان اهل بهشت هستند . . . من آنانرا دوست ميدارم ، شما هم آنانرا دوست بداريد . هركه آنانرا دوست بدارد مرا دوست داشته و آنكس كه با آنان دشمنى كند ، با من دشمنى نموده است . . . اول دسته - ايكه داخل بهشت ميشوند ، من و فاطمه و حسن و حسين ( ع ) هستيم . . . حسن و حسين اين دو فرزند من نشسته باشند يا ايستاده امام هستند . « 1 » و از مسند احمد از معاويه نقل شده كه رسول خدا ( ص ) زبان و يا لبهاى امام حسن ( ع ) را ميمكيد و ميفرمود : « آن لب و زبانيكه رسولخدا ( ص ) بمكد خدا عذاب نخواهد كرد . » اين گونه روايات درباره فضيلت امام حسن ( ع ) فراوان است « 2 » و براى عظمت آنحضرت كافى است كه خدا او را براى نفرين در حق نصاراى نجران\r\n\r\n\r\n","description":"","footnote":"\r\n( 1 ) شايد مقصود از قاما و قعدا ، اشاره به صلح و نهضت باشد يعنى اين دو نور ديده چه مبارزه كنند و چه ساكت باشند امام هستند م . ز\r\n( 2 ) اين احاديث و امثال آن در مسند احمد و « ذخائر العقبى » و كتاب « الابانة » از ابن بطة و « الحليه » از ابو نعيم و « الاصابة » و « البخارى » و « مسلم » و « المناقب » و « العقد الفريد » و تاريخ « الخطيب البغدادى » و « مروج الذهب » و « البحار » و غير آن موجود است . مؤلف\r\n","page_name":" 83 ","page_number":83},
  {"content":"\r\n\r\nانتخاب نمايد .\r\n\r\nاوصاف امام مجتبى ( ع )\r\nدانشمند شافعى احمد بن عبد اللّه طبرى در كتاب « ذخائر العقبى » دربارهء اوصاف امام حسن ( ع ) چنين مينويسد :\r\n« صورت امام حسن ( ع ) سفيد آغشته بسرخى بود ، سياهى چشمان او شديد و صورتش كم گوشت بود ، موهاى سينهء او نرم و ريش او پرپشت بود ، موهاى سرش بلند و تا نرمى گوشش آمده بود . « 1 » گردن او همانند آفتابه نقره ، و داراى استخوانهاى محكم بود ، بين دو شانهء آنحضرت فاصله داشت ، و قد او متوسط و صورتش زيبا بود ، و مويش مجعد ، و بدنش نيكو بود ، و كسى شبيه‌تر از او به حضرت رسول ( ص ) پيدا نميشد .\r\nدر صحيح بخارى مينويسد : « ابى بكر امام حسن ( ع ) را در ميان بازى بچه‌ها بدست آورده او را بر گردن خود سوار كرده و ميخنديد و ميگفت : « بابى شبيه بالنبى ليس شبيها بعلى » قربانت گردم ، شباهت بعلى ندارى بلكه شباهت تو بپيغمبر ( ص ) بيشتر است .\r\n\r\nاخلاق امام مجتبى ( ع )\r\nامام مجتبى ( ع ) عابدترين مردم زمان خود بود ، آنگاه كه وضوء ميگرفت رنگش زرد ميشد و آثار ترس بر بدنش ظاهر ميگرديد ، و هنگاميكه به مسجد ميرسيد ميفرمود : « اى خداى نيكوكار ! معصيتكارى بدر خانه‌ات آمده است ، آنچه از كردار ناشايستهء من ميدانى از كرامتى كه دارى درگذر ! » .\r\nهرگاه نام مرگ و قبر و قيامت و صراط را ميشنيد گريه ميكرد ، 25 مرتبه پياده به خانه خدا رفت و مركب‌سوارى او از جلو عبور مينمود .\r\nاموال خود را سه مرتبه با خداى خود تقسيم كرد و دو مرتبه همه را در راه خدا داد . شخصى از آنحضرت تقاضاى كمك نمود پنجاه هزار درهم و پانصد دينار\r\n\r\n\r\n","description":"","footnote":"\r\n( 1 ) اين گونه روايات دربارهء معصومين زياد ديده مىشود ، و روشن مىكند كه بلند بودن موى سر مانعى ندارد ، ولى جواز اين مطلب دليل آن نيست ، كه بايد مانند « درويشها » موى سر ژوليده و كثيف باشد ؛ زيرا دربارهء حمام رفتن و روش اين خانواده ، و آداب شستن سر روشن كرده‌اند ، كه تا آنجا كه ممكن بود نظافت را رعايت مينمودند . م - ز\r\n","page_name":" 84 ","page_number":84},
  {"content":"\r\n\r\nبه او داد . عرب ديگرى آمده تقاضاى كمك كرد حضرت فرمود : آنچه در خزينه من موجود است به او بدهيد . فقير ديگرى از آنحضرت تقاضاى همراهى نمود حضرت صد و پنجاه هزار درهم به او داد .\r\nهيبت آنحضرت چنان بود ، كه معاويه گفت : هرگاه او را ميديدم از مقام او انديشه ميكردم ، و ميترسيدم كه عيبهاى مرا بشمارد .\r\nحلم آنحضرت چنان بود كه مروان بن حكم گفت « ان حلم الحسن يوازن به الجبال » . حلم حسن ( ع ) هموزن كوهها است و تواضعش چنان بود كه روزى از راه عبور ميكرد ديد عده‌اى فقير كنار راه نشسته مشغول خوردن پاره‌هاى نان هستند . از آنحضرت دعوت كردند ، حضرت از مركب‌سوارى خود پياده شد و فرمود : خدا متكبرين را دوست نميدارد و با آنان غذا خورده و به منزل خود دعوتشان نمود ، و آنانرا لباس و غذا داد .\r\nاگر فصاحت و جرأت او همانند پدرش على ( ع ) بود ، تعجبى ندارد :\r\nزيرا در مكتب قرآن تربيت شده و در سنين 7 سالگى قرآن را حفظ كرده و به آن عمل نموده است . سخن جد فصيح خود را شنيده كه فصيحترين عرب بود و سخن پدرى را شنيده است ، كه فصاحت را براى قريش پايه‌گذارى نمود .\r\nاز صواعق محرقه ابن حجر نقل شده است كه روزى حسن مجتبى ( ع ) ابيبكر را بر منبر جدش مشاهده كرده فريادش بلند شد ، كه از جايگاه پدرم پائين بيا ! و ابو الفرج اصفهانى در كتاب « مقاتل الطالبيين » مينويسد : « هنگاميكه معاويه بيعت گرفت بالاى منبر رفته و مشغول مذمت على ( ع ) و امام حسن شد . امام حسين ( ع ) برخواست كه از او جلوگيرى كند امام حسن او را نشاند و خودش ايستاده و مشغول سخن شد و خطاب بمعاويه كرد و گفت : شمائيكه سخن از على ميگوئيد . من حسن ، پدرم على ، تو معاويه ، و پدرت صخر « 1 » مادر من فاطمه ( ع ) و مادر تو هند ، جدهء من خديجه ، جدهء تو قتيله ، جد من رسول خدا ( ص ) و جد تو حرب .\r\nخدا كسى را كه پست‌تر بوده و شرافتش ناچيزتر باشد ، و شرش زيادتر ، و در كفر و و نفاق سابقهء بيشترى دارد لعنت كند »\r\nكسانى كه در مجلس حاضر بودند « آمين » گفتند و هركس كه تا امروز اين حديث را شنيده و نوشته آمين گفته ما نيز آمين ميگوئيم .\r\n\r\n\r\n","description":"","footnote":"\r\n( 1 ) نام پدر معاويه صخر بود ولى كنيه او ابى سفيان ، و مانند ابى جهل و ابى لهب و ابو موسى و . . . بكنيه شهرت پيدا كرده است . م - ز\r\n","page_name":" 85 ","page_number":85},
  {"content":"\r\n\r\nجوابى شيرين و محكمتر از اين نميشود : زيرا معاويه خواست على را مذمت كند ، ولى امام حسن ( ع ) به او فهماند ، كه لعنت مخصوص كسانى است كه سزاوار آن هستند و آنان معاويه و پدر او كه دشمنترين دشمنان خدا و رسول هستند ، مى باشند . آرى آنها مادر معاويه هند جگرخوار و جده‌هاى او كه داراى پرچمهاى فاحشگى بوده‌اند ميباشند .\r\nمردم صحت اينجواب و شيرينى آن را تصديق كردند و شرافت حسن ( ع ) و و عظمت او را تصويب كرده و به پستى معاويه اقرار نموده و با امام مجتبى ( ع ) لعنيكه در اجتماع ما هنوز تكرار مىشود ، و تا گوينده‌اى روى زمين هست ادامه دارد تكرار كردند .\r\n\r\nعلل صلح امام حسن ( ع )\r\nعلل صلح امام حسن ( ع ) در اسباب زير خلاصه مىشود :\r\n1 - سستى اهل عراق و بىاعتنائى آنان نسبت بامير المؤمنين ( ع ) : زيرا آنگاه كه معاويه در منازل آنان دست بقتل و غارت و كشتار مردان و غارت زنان زده بود ، هيچگونه اقدامى عليه معاويه نكردند ! امام ( ع ) آنان را دعوت بنهضت ميكرد و با بيان حكيمانه و بليغ خود ، آنان را وادار بمبارزه مينمود ، غير از تلون و رنگ‌برنگ شدن انعكاسى نشان نميدادند ، تا آنكه على ( ع ) طلب مرگ خود را نمود ، و عجلهء كشته شدن خود را داشت - چنان كه قبلا يادآورى شد - وقتى حال عراقيان با على ( ع ) چنين باشد ، بدون ترديد نسبت بفرزندش نيز بىاعتنائى نموده و هنگام كوشش و جديت سر به زير انداخته از جنگ شانه تهى كرده و هنگام شعله‌ور شدن آتش جنگ ، آنحضرترا رها ميكردند !\r\nدر مقابل اين لشكر سرد و ضعيف لشكر معاويه نسبت برئيس خود بهتر از انگشتان معاويه بفرمان معاويه بودند : زيرا هر دستورى ميداد بدون پرسش و سؤال اطاعت ميكردند و اگر در موضوعى كوتاهى ميشد ، كوتاهىكننده مورد عقاب معاويه قرار مىگرفت .\r\n2 - بيشتر پيرمردان و رؤساء طوائفيكه با امام مجتبى ( ع ) بيعت كرده بودند علاقه‌مند بثروت و مقام بودند . روش آنها اين بود كه اگر از ثروت و منصب برخوردار ميشدند راضى بودند و اگر غنيمتى و يا مقامى بدست آنها نميافتاد غضبناك ميگريدند .\r\nروش اين دسته نسبت به حضرت مجتبى ( ع ) همانند روششان نسبت به حضرت\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nامير ( ع ) بود و در پيش آنحضرت غير از عدالت و برادرى و منافع عمومى مطلب ديگرى نبود .\r\nآرى آنها حاضر نبودند در اثر اجراء عدالت خود را همدوش فقيران ببينند نجاشى و مصقلة بن هبيره و قعقاع بن شور و امثال آنان امام ( ع ) را پس از بيعت رها كرده و مخفيانه با معاويه رابطه داشتند و بالاخره بمعاويه پيوستند . تمام اين بى - اعتنائيها در اثر اين بود كه نفع دنياى فانيرا مقدم بر نفع آخرت باقى ميدانستند اماميكه دينش را مغلوب جانداران آسمان و زمين نميكرد رها كرده ، و بسوى معاويه‌اى شتافتند كه در راه هدفهاى دنيوى و آرزوهاى خود هرگونه جنايتى را مرتكب ميشد !\r\n3 - عده‌ى زيادى از منافقين با آنحضرت بيعت كرده بودند و ظاهرا با آن حضرت همكارى ميكردند ، ولى مخفيانه در فكر خيانت با آنحضرت بودند .\r\nعده‌اى از آنها براى معاويه نامه نوشته بودند ، و معاويه نيز براى آنان نامه و پول ميفرستاد و عده‌اى بآرزوى وعده فرمان‌دارى معاويه بسر ميبردند . در ميان اين عده عمرو بن حريث ، عمارة بن وليد ؛ حجر بن عمر و ، عمر بن سعد ، ابو بردة بن ابو موسى اشعرى ، اسماعيل و اسحاق دو فرزند طلحة بن عبيد اللّه به چشم ميخوردند .\r\n\r\nدختران معاويه !\r\nدانشمند محترم شيخ راضى آل ياسين در كتاب « صلح الحسن » صفحه 57 طبع 1953 « 1 » مينويسد : « منافقين نوشتند بمعاويه كه ما مطيع تو هستيم و او را برانگيختند كه بسوى آنان بشتابد ، و ملتزم شدند كه امام حسن ( ع ) را تسليم معاويه نموده و يا آنكه او را بكشند . معاويه بعمرو بن حريث و اشعث بن قيس و حجار بن ابجر و شبث بن ربعى نوشت كه اگر امام حسن ( ع ) را كشتيد صد هزار درهم بشما داده مىشود « 2 » و فرماندهى يكى از لشكرهاى شام در اختيار شما قرار ميگيرد ، و يكى از دختران خود را بشما تزويج ميكنم !\r\n\r\n\r\n","description":"","footnote":"\r\n( 1 ) اينكتاب حقيقت صلح امام حسن ( ع ) و اسباب و نتائج آن را در طى 400 صفحه قطع بزرگ كاملا مورد برسى قرار داده است . مؤلف\r\n( 2 ) معاويه مانند همه ديكتاتورها از مالياتهاى مستقيم و غير مستقيم كه بر دوش ملت ستمديده نهاده بود پولهاى فراوانى بدست آورده و با همكارى روم ( مسيحى ) بفكر نابود كردن على ( ع ) و اولاد وى بود . م - ز\r\n","page_name":" 87 ","page_number":87},
  {"content":"\r\n\r\nاين مطلب به گوش امام ( ع ) رسيد ، و آنحضرت ؛ هميشه احتياط ميكرد و در زير لباس خود زره ميپوشيد و در نماز جماعت هميشه با زره بود يكى از آنان امام ( ع ) را در حال نماز هدف تير قرار داد ، ولى چون آنحضرت احتياط كرده و زره پوشيده بود ، تير اثر نكرد .\r\nمعاويه دخترهاى خود را با امثال شبث بن ربعى و عمرو بن حريث و حجار ابن ابجر مورد معامله سياسى قرار داد تا با امام ( ع ) گل گلستان رسالت خيانت نمايند و تصميم قتلش را بگيرند . اگر صلح نشده بود قتل امام ( ع ) همانند قتل برادرش امام حسين ( ع ) پيش ميآمد : زيرا عده زيادى از آنان كه خون حسين و فرزندانش را ريختند قبل از صلح در ميان لشكر امام حسن ( ع ) بودند ، و يكى از آنان شمر بن ذى الجوشن ، قاتل امام حسين ( ع ) بود .\r\n4 - امام حسن ( ع ) تصميم دفاع گرفت ، و مردم را آماده جهاد نمود و لشكرى براى حفظ مرزهاى مملكت اسلامى فرستاد حضرت پسر عم خود مغيرة بن نوفل را در كوفه جانشين خود قرار داده و از كوفه براى جنگ با معاويه بيرون رفت ولى وقتى بميدان « نخيله » رفت و ده روز براى جمع‌آورى لشكر ماند عده زيادى كه وعده كمكش داده بودند از او كناره‌گيرى كردند ، و او را مانند پدرش گول زدند ، تنها در ميدان رژهء « نخيله » چهار هزار نفر موجود بود لذا مجددا بكوفه بازگشت و از مردم تقاضاى كمك و كوچ كردن نمود و به آنان گوشزد كرد كه مرا همانند كسانى كه قبل از من بودند گول زديد !\r\nامام حسن ( ع ) عبيد اللّه بن عباس را با 12 هزار مرد جنگى براى دفاع از حدود عراق و مبارزه با معاويه فرستاد ولى معاويه عبيد اللّه فرمانده لشكر امام ( ع ) را بيك مليون درهم خريد . عبيد اللّه پول را گرفته و پيش معاويه رفت و اين فتح بزرگ معاويه سبب شد كه لشكر امام حسن ( ع ) صرف‌نظر از بىغيرتى ذاتى بنافرمانى و تمرد امام ( ع ) دست زده و يكى پس از ديگرى راه شام را پيش گيرند !\r\n5 - معاويه نامه‌هاى اصحاب امام حسن ( ع ) را كه بمعاويه براى كشتن و تسليم كردن امام ( ع ) نوشته بودند بوسيله مغيرة بن شعبه و عبد اللّه بن عامر و عبد الرحمن بن الحكم پيش آنحضرت فرستاد . حضرت از نويسندگان آن جستجو كرد و يقين نمود كه نامه‌ها جعلى نيست .\r\nناگفته پيداست ، كه معاويه ميخواست لشكر امام را متزلزل ساخته و همهء آنان را متفرق گرداند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاين 5 علت مهمترين اسباب صلح امام ( ع ) است و از آنچه ذكر شد روشن شد كه سبب صلح ، حفظ خون و اتحاد مسلمين ، و يا ترس از جنگيكه مفاسد را ريشه كن كند نبود بلكه صلح امام ( ع ) به جهت نبود نيرو و قدرت بود : زيرا اكثر آنان كه لشكر او محسوب ميشدند ، جاسوسان معاويه و منتظر فرصت كارشكنى بودند لذا ايندسته براى آن حضرت خطرناكتر از دشمنهاى آشكار بودند .\r\nآنچه نسبت به حضرت رسول ( ص ) داده مىشود كه فرمود : « فرزند من امام حسن ( ع ) بين دو لشكر مسلمين را اصلاح مينمايد » از روايات دروغگويانى است كه معاويه آنان را براى نسبت دروغ دادن و افتراء بستن به حضرت رسول ( ص ) خريده بود ، و امثال ابو هريره و سمرة بن جندب بودند .\r\nآنگاه كه آثار صلح آشكار گرديد ؛ اهل كوفه و همفكرانشان عليه امام ( ع ) انقلاب نموده و اموالش را غارت كرده و ران آن حضرت را با ضربتى مجروح ساختند و هنگاميكه آنحضرت عازم جنگ ميشد فرمان نميبردند و بىاعتنائى مى كردند و آنگاه كه مجبور شد صلح كند عليه او قيام كردند چنان كه پدرش را مجبور بتصويب تحكيم نمودند ، آنگاه كه تحكيم بر ضرر تمام شد با او مبارزه كردند و آنگاه كه دست از مبارزه كشيد و صبر نمود بخاطر صبر با او جنگ كردند !\r\nبه همين طريق فرزندش را مجبور به صلح نموده ، سپس او را بازخواست كردند ، كه چرا صلح نموده ؟ اگر امام با اين وضع صلح نميكرد چه ميكرد ؟\r\nآيا با وجود اسبابى كه ذكر شد ، دشمنى كه دست تجاوز بدين و ايمان زده است و از راه مكر و خدعه وارد شده و دخترهاى خود را جائزه قرار داده است ، و آيا با لشكرى كه با امام ( ع ) راه نافرمانى و معارضه را پيش گرفته و آنقدر در خيانت ورزيده شده كه از قلب لشكر و ميدان جنگ دسته‌دسته بمعاويه مىپيوندند چه كند ؟ !\r\nاگر امام ( ع ) با اين دو مصيبت صلح نميكرد چه ميكرد ؟ آيا با تغيير افكار و هجوم افراد ناپاك و جاسوسان و تغيير روحيه لشكر چه كند ؟ !\r\nهدف امام ( ع ) عمل براى خدا و قيامت بود ، و در مقابل جمعيتى قرار گرفته بود كه هدفشان دنيا و شيطان بود و بخاطر اموال و دختران معاويه زحمت ميكشيدند .\r\nآنان كه ميگويند : چرا امام حسن ( ع ) صلح كرده است از مشكلاتى كه متوجه امام بوده است و از هر طرف به آن حضرت فشار ميآورده است چشم پوشيده‌اند\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو مانند اغلب مردم كه دورادور قضاوت ميكنند و از اسباب و علل و نتائج حوادث جهان بىاطلاع هستند ، ميباشند :\r\nزيرا جاى ترديد نيست كه علل و حوادث و شرائط در وقوع حوادث روز دخالت دارد ، و محال است كه هر انسانى آرزوها و اغراض خود را بدون تطبيق با مناسبات و شرائط وقت انجام دهد .\r\nطبق اين بيان لازم است كسانى كه ميخواهند حقيقت صلح امام ( ع ) را بدست آورند بايد در مرتبهء اول اسباب دور و نزديك صلح و آنچه با آن مربوط است بررسى نموده سپس قضاوت كنند ، و تنها با تصور و توهم و خيال قضاوت ننمايند .\r\nدر حقيقت كسانى كه امام ( ع ) را براى صلح سرزنش ميكنند ، مانند كسانى هستند كه افراديرا كه اجتماع در اخلاق آنان اثر گذاشته ، مورد اعتراض قرار دهند كه چرا چنين اخلاقى دارى ؟ !\r\n\r\nعلت صلح امام حسن ( ع ) و شهادت امام حسين ( ع )\r\nبسيارى از اوقات ميپرسند ، كه چرا امام حسن ( ع ) صلح را بر شهادت مقدم داشت ، و امام حسين ( ع ) شهادت را بر صلح ؟ اين عمل را چگونه بايد تفسير كرد ؟ و چگونه بايد جمع نمود ؟\r\nاز اين سؤال پاسخهاى فراوانى داده‌اند ، كه بحث و تجربه ما را بجوابهائى رسانده كه از نظر شما ميگذرد :\r\n1 - انتقام‌جوئى بنى اميه : دشمنى بنى اميه با خدا و رسول ( ص ) ، كينه‌هائى كه در دل داشتند و قلب آنان را بطپش انداخته بود ، و اين كينه‌ها هيچگاه دربارهء محمد ( ص ) و على ( ع ) و اولاد او بر طرف نميشد ، و صلح و تسليم شدن اولاد على ( ع ) آن را شفا نميداد اين كينه و حسادت را فقط خونريزى اصلاح ميكرد اين كينه را سر بريدن و « مثله » كردن « 1 » تسكين ميداد .\r\nعموى پيغمبر ( ص ) حمزه را كشتند قلب مادر معاويه و جده‌ى يزيد شفا نيافت تا آنكه از جگر حمزه خورد و بينى و گوش حمزه را بريده و گردن‌بند خود قرار داد ! !\r\nحسين ( ع ) را كشتند ؛ قلبشان راحت نشد ؛ تا آن‌كه اسب بر بدن آنحضرت تازانده و پس از قطع نمودن سر از بدن آن حضرت چوب بر لب و دندانش زدند ! !\r\n\r\n\r\n","description":"","footnote":"\r\n( 1 ) مثله عمل مادر معاويه است كه در دو سطر ديگر بيان مىشود .\r\n","page_name":" 90 ","page_number":90},
  {"content":"\r\n\r\nزيد بن على ( ع ) را كشتند ، قلبشان خنك نشد ؛ تا اينكه قبرش را شكافته و بدنش را بيرون آورده و سرش را جدا نموده ، و پس از مرگ او را بدار زدند ، و سر او را در وسط منزل انداخته ، زير دست و پا لگدكوب ميشد ، و مرغهاى خانگى مغز او را طعمهء خود قرار داده بودند !\r\nمعاويه پسر يزيد و فرزند هند است آيا به صلح امام و تسليم شدن او قناعت مىكند ؟ ! آيا فرزند ابى سفيان به كمتر از كشتن امام حسن قناعت مىكند ؟ !\r\nاگر منظور حقيقى پدر يزيد صلح و تسليم شدن امام ( ع ) بود چرا پس از صلح ، آنحضرت را مسموم ساخت ؟\r\nاگر فرزند هند سلطنت بدون مزاحمت ميخواست چرا بعد از اينكه امپراطور مطلق شد ، على را پس از مرگ لعنت ميكرد ؟ حتما اشتباه شده معاويه و يزيد نظرى به صلح و بيعت گرفتن از حسن و حسين ( ع ) نداشتند هدف اصلى اين پدر و پسر انتقام گرفتن از دين خدا و رسول او بود . اين انتقام بريختن خون حسن و حسين ( ع ) دو گل گلستان رسالت بود .\r\n2 - حفظ اسلام : همه ميدانيم كه معاويه در مكر و خدعه و خباثت و پيش‌بينى حوادث ، سرآمد بر يزيد بود . معاويه ميخواست امام حسن ( ع ) را بكشد ، و زحماتى براى اين كار كشيد ولى ميخواست متهم بقتل نگردد ، و در پيشگاه مردم و تاريخ مسؤل نباشد . ميخواست سوژه‌اى بدست مخالفين خود ندهد ( ولى امام ( ع ) را بقتل برساند ) .\r\nمعاويه براى اجراء نقشه خود ، عده‌اى از اطرافيان امام ( ع ) را تحريك كرد كه آنحضرت را وادار بجنگ كنند ، و او را مغرور نموده ، در ميدان جنگ خون آنحضرت را بريزند . هنگاميكه امام ( ع ) از اين داستان مطلع شد ، صلح نمود ؛ تا نقشه آنان را نقش بر آب كند : زيرا اگر امام ( ع ) عازم جنگ شده و جنگ مينمود ؛ خود و اهل بيتش كشته ميشدند ، و ياوران حقيقى او بدست لشكر خود كه براى مبارزه با معاويه تهيه ديده بود نابود ميگرديدند و هدف معاويه تأمين ميگرديد ( و از اسلام ديگر خبرى نميماند )\r\n3 - ندادن سوژه : اگر امام حسن ( ع ) را خيانتكاران لشكرش ميكشتند ، معاويه مسئوليتى نداشت و آن لكه‌اى كه بدامن يزيد نشست بدامن معاويه نمىنشست . بلكه اگر امام حسن ( ع ) بدست خيانتكاران لشكرش كشته ميشد معاويه بخونخواهى امام حسن ( ع ) همانند خونخواهى عثمان قيام ميكرد و قاتل او را\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nميكشت و چون بنام خونخواهى فرزندان رسول ( ص ) قيام كرده بود ، قدرت فراوانى پيدا مينمود ، و پشتيبان زيادى بدست ميآورد ، چنان كه مردم را تحريك بكشتن عثمان نمود ، و بخونخواهى او قيام كرد !\r\n4 - نتيجه مساوى است : گرچه معاويه با امام ( ع ) صلح نمود ولى مقصود او صلح و بيعت نبود :\r\nزيرا همانطورى كه مادر معاويه قبلا جگر حمزه را هدف خود قرار داده بود هدف معاويه نيز جگر امام بود . هدف معاويه ريختن خون فرزندان رسول بود تا كينهء خود را از اسلام و پيغمبر تسكين نموده قلبش خنك گردد .\r\nاگر هدف معاويه جگر امام ( ع ) نبود ، چرا نسبت بآنحضرت پس از صلح خدعه نمود ؟ !\r\nجاى ترديد نيست كه امام ( ع ) از زهر معاويه از دنيا رفت و تاريخ نكبت و عار و كفر و دشمنى او را با خاندان رسالت ( ع ) و ظلمها و گناهان او را ثبت كرد و كرامت امام ( ع ) و عظمت و اخلاص او را بدين خدا و لطف نسبت بپيروان پيغمبر ( ص ) را دربارهء آنحضرت ضبط نموده .\r\nبدون ترديد صلح امام حسن ( ع ) رحمت و نعمتى براى آنحضرت و پيروان پدرش و لعنت ابدى براى معاويه بود .\r\nبنابراين عظمت مخصوص فكر و حكمت و دورانديشى امام ميگردد .\r\nهمانطوريكه معاويه اراده كشتن امام حسن را داشت ، يزيد نيز قصد كشتن حسين ( ع ) را نموده بود ، خواه حسين با او بيعت كند ، يا صلح !\r\nبهترين دليل اين است كه پس از كشتن حسين گوش و بينى حسين و اصحابش را بريده اموال او را غارت نموده ، خيامش را آتش زدند ، اطفالش را شهيد كردند ، زنانش را اسير نمودند ؛ غل و زنجير به گردن و پاهاى مريضان نهادند ، سرها را بالاى نيزه كردند ، كشته‌ها را در بيابان بدست خورشيد و باد سپردند ، زنان داغديده را از كنار كشتگان عبور دادند ، با سر بريده حسين ( ع ) چه معامله‌ها كردند و . . . اين گونه جنايات و امثال آن گواه روشن مطلب است .\r\nآنچه از يزيد ظاهر گرديد كاملا اثبات مىكند ، كه بحث تنها علاقه بحكومت و سلطنت نبود ، مسئله صلح و بيعت نبود ، بلكه مسئله بسيار مشكل و عميق‌تر بود .\r\nفقط موضوع ، شفا يافتن قلبهاى پركينه بود ، كه از دين خدا و محمد بن عبد اللّه ( ص ) به درد آمده بود . و كشته شدن حسين ( ع ) لعنت ابدى براى يزيد ببار آورد و مانند\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nلعنت و عذاب ابدى كه براى معاويه در اثر كشتن امام حسن ( ع ) بود بوجود آمد .\r\nو اين نتيجه آخرين هدف و مقصود اهل بيت ( ع ) بود : زيرا هدف آنان مفتضح ساختن منافقين و مخالفين اسلام بود ، كه ميخواستند مخفيانه كارشكنى كنند . اگر وسيلهء اين هدف صلح بود ؛ صلح ميكردند ، و اگر شهادت بود ميپذيرفتند و هرگاه كشتن آنان بنفع حق و افتضاح باطل بود باكى نداشتند .\r\n5 - اختلاف نقشه : وقتى بحوادث روزگار بنگريم فرقى ما بين موقعيت امام حسن ( ع ) و امام حسين ( ع ) پيدا نميكنيم : زيرا هردو در راه خدا مجاهده نموده ، كشته شدند ، و دليل خود را عليه دشمنان خدا اثبات كردند . فقط فرق در روش مبارزه بود :\r\nامام حسين ( ع ) با شمشير كشته شد و امام حسن ( ع ) با زهر و شايد روش امام حسن ( ع ) دليل روشنترى براى محكوميت معاويه باشد : زيرا امام حسن ( ع ) مصالحه كرد ، و بنا شد جانش محفوظ باشد و در عين حال كشته شد .\r\nبنابراين جاى سؤال نيست كه چرا حسين كشته شد و امام حسن ( ع ) مصالحه كرد ؟ زيرا هردو در راه خدا شهيد گرديدند ، و لعنت ابدى را مخصوص دشمن خدا و رسول ( ص ) نمودند و دولت ستمگرانرا واژگون ساختند .\r\nشايسته است كه موضوع موقعيت امام حسن ( ع ) را بداستانيكه در « العقد الفريد » ( ج 5 صفحه 313 طبع 1953 نوشته خاتمه دهم . وى مينويسد :\r\n« معاويه از همنشينان خود پرسيد گرامىترين مردم از جهت پدر و مادر و جد و جده و عمو و عمه و دائى و خاله كيست ؟ »\r\nاطرافيانش گفتند : شما بهتر ميدانيد . معاويه دست امام حسن ( ع ) را گرفته و گفت اين مرد پسر على بن ابى طالب و مادر او حضرت زهرا دختر رسول خدا ( ص ) است ، جد او رسولخدا ( ص ) و جدهء او خديجه همسر رسولخدا ( ص ) و عموى او جعفر و عمه‌اش هاله دختر ابى طالب و دائى او قاسم فرزند رسولخدا ( ص ) و خالهء او زينب دختر رسول خداست » . اين شرافت نسب گناه حسن و حسين ( ع ) است كه بايد در اثر اين گناه كشته شوند ، و يزيد و معاويه آنان را از بين ببرند .\r\n\r\nشيعيان و معاويه\r\n\r\nپس از امام ( ع )\r\nامير المؤمنين ( ع ) ديده از جهان فروبست و به برادر خود محمد ( ص )\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nملحق گرديد و امام حسن مجتبى ( ع ) خانه‌نشين شد و حكومت اسلامى آن روز تحت نظر معاويه ، بدون رضايت خدا و ملت قرار گرفت . براى معاويه‌ايكه امپراطور منحصر بفرد شده و بدون مزاحم و رقيب حكومت مىكند شايسته بود چه كند ؟\r\nآيا شايسته بود ، كه نسبت بمظلومين و ستمديدگان ظلم نموده و ايجاد وحشت و رعب نمايد ؟ !\r\nآيا شايسته بود ، قلبهاى افراد بيطرف و ساكت را جريحه‌دار سازد ؟ ! يا آنكه شايسته بود همانند حكومت‌هاى ديكتاتور آنگاه كه مسلط بر دشمن شدند و آرزوهاى آنان جامه عمل پوشيد نسبت بمخالفين مسلك خود اطمينان داده و از آنان صرف‌نظر كند ؟\r\n\r\nمردان كرم\r\nجاى ترديد نيست كه عفو از دشمن از اخلاق مردان كرم و روش پيغمبران و پرهيزكاران است ولى معاويه جزء اين دسته نبود على ( ع ) از عايشه و مروان بن حكم در جمل گذشت نمود و در جنگ صفين از ابن عاص و بسر بن ارطاة صرف نظر كرد و بمعاويه و لشكر او آب داد همه اين عمليات براى اين بود ، كه على ( ع ) مرد كرم و فرزند كريم بود .\r\nمعاويه براى پاداش كرامتهاى على ( ع ) پس از مرگ آنحضرت روى منبرها حضرت را لعن نموده و ناسزا ميگفت و شديدترين شكنجه و عذاب را متوجه پيروان آنحضرت ميساخت ، و بزرگترين جنايات را مرتكب ميشد .\r\nهمه اين جنايات براى اين جهت بود كه معاويه پست‌فطرت بود ، و چنين فطرتى بايد از راه خدعه و مكر و كثافتكارى پيش ببرد ، و هرگاه خدا نعمتى به او ميدهد كفران نموده و انكار نمايد .\r\n( تنها گناه معاويه ذات ناپاكش نبود ) بلكه در اخلاق خود نيز پست گرديده بود و چون مدح و داستانى از عظمت خود و پدرش در دست مردم نبود مى خواست با حمله باصحاب فضائل اين نقص را جبران كند .\r\nاين رويه انتقامجوئى را هواى نفس او كه وى را وادار بجرائم ؛ و كردار حرام مينمود تأييد ميكرد .\r\nمعاويه در عصر امام ( ع ) حيوانات درنده‌اى امثال بسر بن ارطاة و مسلم بن عقبه و ضحاك بن قيس و امثال آنان مجهز كرده ، و امر ميكرد ، اطفال را كشته ، و زن\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nو پيرمرد را نابود سازند . اينها ميكشتند ، و مانند دزدان خشكى و دريا ، اموال را غارت كرده فرار ميكردند .\r\nمعاويه گمان ميكرد كه با اين همه مصائب ، على و اولاد او را مىتواند از هدف خود بازدارد ، و بهر وسيله‌اى كه ممكن است ، بهدف خود برسد : حضرت امير ( ع ) درگذشت و امام حسن ( ع ) مصالحه كرد و امر خلافت براى معاويه استوار گرديد ، ولى پس از تسلط بر سلطنت ، آيا در پيشگاه خدا چه عذرى براى كشتار و غارت و نابود كردن نيكوكاران دارد ؟ ! آيا عذرى غير از كينه و مخالفت با حق و پيروان او ؛ و عدالت و ياوران او دارد ؟ !\r\n\r\nمردان خوش‌قول\r\nدر حديث نقل شده است : « كه شكر هر نعمتى اجتناب از محرمات خداست .\r\nو نعمتى كه قدردانى نشود مانند گناهى است كه بخشيده نشده باشد »\r\nموقعى كه معاويه داخل كوفه شد بالاى منبر رفت و خدا را بر پيروزى خود شكر نمود معاويه بالاى منبر گفت « اى مردمان كوفه ! فكر ميكنيد ، كه من با اين كه مىدانستم شما نماز ميخوانيد و زكات ميدهيد و مكه ميرويد بخاطر اين كارها با شما جنگ كردم ؟ ! اگر چنين فكرى كرده‌ايد اشتباه كرده‌ايد من فقط با شما جنگ كردم كه بر شما سلطنت كنم . . . آنچه شرط با حسن مجتبى ( ع ) در بارهء صلح كرده‌ام در زير دو پاى خود ميگذارم . »\r\nرسول خدا ( ص ) ميگويد : مسلمانان بايد از قول خود برنگردند ولى معاويه مىگويد : شرطهاى من با امام حسن ( ع ) زير پا گذاشته شد ! !\r\nشروطى كه امام حسن ( ع ) با معاويه نموده بود و معاويه قبول كرد و زير پا گذاشته بود عبارت بود از :\r\n1 - عمل بكتاب خدا و دستورات پيغمبر ( ص )\r\n2 - خلافت را به كسى واگذار نكند بلكه خلافت را واگذار بمسلمين نمايد .\r\n3 - مردم در امان باشند ، و اموال ، خون و آبروى همه محفوظ باشد .\r\n4 - لعن حضرت امير ( ع ) برداشته شود .\r\nمعاويه اين دستور را عملا زير پا گذاشت كه نمونه‌هاى آن براى شما بتفصيل روشن مىگردد :\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nلعنت كردن بعلى ( ع )\r\nنقل كرده‌اند كه ابو سفيان روى شتر سرخى سوار بود و عتبه از جلو ميرفت و معاويه از عقب او شتر را ميراند پيغمبر خدا ( ص ) فرمود : خدا لعنت كند شترسوار و جلودار و راننده را معاويه اين لعنت را حفظ كرد ، و كار خود را انجام داد :\r\nمعاويه منتظر فرصت ناگهانى بود كه از پيغمبر خدا ( ص ) انتقام بگيرد ، آنگاه كه سلطان مسلمانان شد نميتوانست بنام پيغمبر تصريح نموده و بآنحضرت لعنت كند . بلكه على ( ع ) را لعنت مىكرد و مقصود اصلى او پيغمبر اسلام ( ص ) بود زيرا ميدانست ، پيغمبر خدا ( ص ) فرموده است كسى كه على را لعنت كند به من لعنت كرده و كسى كه مرا لعنت كند ؛ خدا را لعنت نموده است . « 1 »\r\nمعاويه على ( ع ) را لعنت ميكرد و بفرمانداران و عمال خود دستور داد در همه‌ى شهرها على ( ع ) را لعنت كنند . خطيبهاى معاويه در هر شهرى بالاى منبر رفته و على ( ع ) را لعنت نموده ؛ و از آنحضرت بيزارى ميجستند و نسبت به خود و خاندانش بد ميگفتند . « 2 »\r\nاين عمل تا ساليان دراز جزء دستورات و قانون قرار گرفته بود و كسى نميتوانست از زير بار آن فرار كند .\r\nعلتى براى لعنت كردن على ( ع ) نبود جز اينكه آيه تطهير درباره آنان نازلشده بود « 3 » و معاويه نميتوانست ببيند . فكر و ظلم و ايجاد وحشت در عصر امام على ( ع ) بر سر معاويه مسلط شده بود ، ظلم ، خيانت ، خدعه و غارت و مينمود و باز اگر سياستمدارى از او ميپرسيد عذرى داشت ( كه بگويد به جهت استقرار حكومت خود چنين ميكنم ) ولى آنگاه كه پيروز شده بود ، چه جوابى براى اعتراض داشت ؟\r\nبه او گفتند : بآرزوى خود رسيدى ، و شايسته است كه از لعنت على ( ع ) بردارى جواب داد نميشود ، « حتى يربو عليه الصغير و يهرم الكبير » على آنقدر بايد لعنت شود ، كه بچه‌هاى شيرخوار بر آن عادت نموده ، بزرگان پير گردند !\r\nمعاويه با اين كلمه « حتى يربو . . . » حقيقت خود را آشكار ساخته است :\r\nزيرا مقصود و آرزوى او تنها سلطنت و حكومت نبود بلكه عقده‌اى در دل\r\n\r\n\r\n","description":"","footnote":"\r\n( 1 ) دلائل الصدق ج 3 231 نقل از مستدرك حاكم .\r\n( 2 ) ابن ابى الحديد ج 3 صفحه 15\r\n( 3 ) سوره احزاب آيه 34  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً » \r\n","page_name":" 96 ","page_number":96},
  {"content":"\r\n\r\nداشت ، كه او را وادار بحل آن نموده و كينه‌اى در قلب داشت ، كه شعله ميكشيد و راه فرار نداشت و از اين درد و ناراحتى فقط از راه غارتگرى و كشتن و لعنت نمودن راحت ميگرديد و همين كشتار و غارت هدف اصلى حكومت او بود .\r\nراستى آنان كه معاويه را داراى صبر و حوصله ميدانند ؛ اين جمله « حتى يربو عليه الصغير و يهرم الكبير » را با حلم او مقايسه كنند !\r\nمعاويه بلعنت كردن بالاى منبرها قناعت نكرده و به بخشنامه كردن بفرمان داران خود اكتفاء ننموده بود و باينكه اين عمل يكى از اعمال دينى شمرده ميشد راضى نشده بود !\r\nمعاويه قدم را فراتر نهاده در محضر اولاد و بستگان حضرت امير ( ع ) مشغول لعن و ناسزا ميشد . باز به اين مقدار نيز قناعت نكرد ، اولاد على ( ع ) را به منزل خود دعوت مينمود و دوستان خود را جمع‌آورى نموده ، مشغول فحش و ناسزا بعلى ( ع ) ميگرديدند .\r\nشنيده‌ايم كه شخصى با دشمن خود در يك مسافرت با يكديگر راه‌پيمائى نموده و روى يك فرش ميخوابيدند و بالاخره بدشمن خود خيانت كرد ، ولى تاكنون نشنيده بوديم ؛ كه كسى را دعوت به منزل كنند و در آن منزل نسبت به او خيانت نمايند . تنها اين عمل مخصوص معاويه است :\r\n\r\nامام مجتبى ( ع ) در منزل معاويه\r\nدر فتح مكه منادى ندا كرد كه هركس به منزل ابى سفيان برود ايمن است .\r\nمعاويه خواست اين احسان رسولخدا ( ص ) را تلافى كند ، امام مجتبى ( ع ) را به منزل خود دعوت نمود ، حضرت دعوت را پذيرفت هنگاميكه داخل منزل گرديد مشاهده كرد كه عمرو بن عاص ، وليد بن عقبه و عقبة بن ابى سفيان و مغيرة بن شعبه نشسته‌اند موقعى كه امام مجتبى ( ع ) را ديدند تا آن جائى كه مى - توانستند از بدگوئى و ناسزا و فحش آنچه لايق خودشان بود به حضرت گفتند .\r\nامام مجتبى ( ع ) رو بمعاويه نموده و كلماتى گفت ، كه قسمتى از آن نقل مىشود :\r\n« اى معاويه ! اين بدگوئيهاى اين دسته از تو است : زيرا تو بودى كه شروع باينكار كردى و اين عمل از فكر خام و اخلاق ناپاك تو سرچشمه گرفته » .\r\n« جاى ترديد نيست ، كه همهء اين عمليات بخاطر اين است\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nكه با محمد ( ص ) و اهل بيتش دشمنى داريد »\r\n« شما را به خدا سوگند مىدهم كه شما كه پدرم را بد ميگوئيد آيا ميدانيد كه به دو قبله نماز خواند و معاويه بهردو كافر و نماز را وسيله گمراهى ميدانست و از جهت نادانى « لات و عزى » را پرستش ميكرد ؟ ! اى معاويه آيا ميدانى كه پدر من دو بيعت نمود ، يكى بيعت فتح و ديگرى بيعت رضوان ولى تو بيكى از اين دو بيعت عقيده نداشتى و به بيعت ديگرى وفا نكردى ؟ ! آيا ميدانى كه پدرم اول كسى بود ، كه برسول خدا ( ص ) ايمان آورد ولى تو و پدرت از جزء كسانى بوديد ، كه قلبا كافر و ظاهرا مسلمان بوديد و از سهم تأليف قلوب بهره ميبرديد ؟ ! »\r\n« آيا نميدانيد آن كس كه شما به او بد ميگوئيد در جنگ بدر پرچمدار رسول خدا ( ص ) بود ولى پرچم مشركين بدست معاويه و پدرش بود ؟ و در جنگ احد و جنگ احزاب و جنگ خيبر و . . . نيز همين وضع موجود بود ؟ »\r\n« آيا نميدانيد ، كه رسول خدا ( ص ) هفت مرتبه ابو سفيان را لعنت كرد : »\r\n« 1 - موقعى كه رسول خدا ( ص ) از مكه عازم طائف گرديده و تصميم گرفت اهل طائف را دعوت باسلام نمايد ابو سفيان آن حضرت را ديده ، و بآنحضرت دشنام داد ، و او را تكذيب و تهديد نمود رسول خدا او را لعنت كرد .\r\n2 - در جنگ بدر .\r\n3 - در جنگ احد آن موقعى كه ابو سفيان فريادش بلند بود :\r\n« اعل هبل ؛ « جاويد ، بت » رسول خدا ابو سفيان و بت را لعنت كرد »\r\n« 4 - در جنگ احزاب 5 - در جنگ حديبيه 6 - در روز عقبه 7 - آن روز كه بر روى شتر سرخ سوار شده بود . »\r\nگفتار امام حسن ( ع ) بمعاويه تأييد گفتار ما است كه گفتيم هدف معاويه منحصر بحكومت و سلطنت نبود ، بلكه اقتدار او وسيلهء انتقام از حق و پيروان آن بود .\r\n\r\nعبد اللّه بن جعفر و معاويه\r\nروزى عبد اللّه بن جعفر وارد بر معاويه شد ، ديد عمرو بن عاص نشسته بود ، هنوز عبد اللّه\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nننشسته بود ، كه ابن عاص مشغول بدگوئى بامير المؤمنين ( ع ) شد و گفتار او را عبد اللّه و معاويه ميشنيدند . رنگ عبد اللّه تغيير كرد و لرزه بر اندامش مسلط گرديده ، مهياى مبارزه شد ، سپس آستين خود را بالا زده و خطاب بمعاويه كرد :\r\n« تا كى از دست تو عصبانى باشيم ؟ ! تا چه اندازه با بىادبى و حرفهاى نامربوط و اخلاق پست تو بسازيم ؟ ! خدا مرگت را برساند ، آيا كردار ناپسند خود را دربارهء كشتن مسلمين فراموش كرده‌اى ؟ ! آيا فراموش كرده‌اى كه با امير المؤمنين ( ع ) جنگيدى ؟ ! مدت گمراهى تو طول كشيده ، اكنون به راه حق بازگشت كن ! در ظلمات ظلم و جنايت گرفتار شده‌اى ، به راه راست هدايت شو اگر دست از روشت برندارى ، ما كثافتكاريهاى تو را آفتابى ميكنيم » .\r\n« آنگاه كه ما با يكديگر نزديك ميشويم دست از بدزبانى خود بردار ، و هرگاه بخلوت ميروى هرچه ميخواهى بگو ، خدا سزاى تو را ميدهد . »\r\nمعاويه ميخواست نور خدا را با زبان لعن و مذمت خاموش كند ، ولى محال است نور خدا خاموش گردد گرچه مشركين اكراه داشته باشند ولى نور خدا تكميل ميگردد\r\nامام ( ع ) برحمت ايزدى پيوست ولى معاويه بلعن و بدگوئى خود مشغول بود ، و تاريخ چرخى زد و امام را در نظر همه مردم در رديف انبياء قرار داده و پيش بعضى بمقام خدائى رساند ، ولى نام معاويه ، در ميان جلادان ملتها و خونخواران ثبت گرديد ! !\r\nحسن بصرى گفت : چهار عمل بود ، كه معاويه انجام داد ؛ و هركدام براى عذاب او كافى بود :\r\n1 - بوسيله عده‌اى از اخلالگر سفيه خلافت را بدون مشورت با دانشمندان و صحابه كه در ميان مردم بودند ربود .\r\n2 - فرزند مست حريرپوش و طنبورزن ، و شرابخوار خود يزيد را وليعهد خود ساخت !\r\n3 - در صورتى كه رسولخدا ( ص ) فرموده است اولاد از صاحب فراش ( شوهر قانونى ) است معاويه زياد را برادر خود نمود .\r\n4 - كشتن حجر : زيرا كشتن وى و ياران او عذاب دردناكى براى معاويه بوجود آورد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nشافعى درباره امام ( ع ) گفت : « دوستان على ( ع ) فضائلش را از ترس مخفى ميكنند و دشمنانش از شدت حسادت و كينه مستور مينمايند . با اينحال آنقدر فضائل آنحضرت شيوع پيدا كرده ، كه شرق و غرب را فرا گرفته است . »\r\n« معاويه روزبروز بنقائص خود پى ميبرد و درك ميكرد كه فضيلتى ندارد لذا رويه‌ى معاويه اين بود كه هرگاه يك نفر از بنى هاشم فضيلتى بيان مىكرد معاويه ميگفت عثمان مظلومانه كشته شد ! . . . »\r\nروزى معاويه از كنار جمعيتى از قريش عبور مىكرد همه جلوى پايش بلند شدند فقط عبد اللّه بن عباس بود كه برنخواست . معاويه گفت : اى پسر عباس ! عثمان مظلومانه كشته شد .\r\nابن عباس : عمر خطاب هم مظلومانه كشته شد .\r\nمعاويه : عمر را يكنفر كافر كشت .\r\nابن عباس : عثمان را چه كسى كشت ؟\r\nمعاويه : مسلمانان كشتند .\r\nابن عباس : بنابراين حرف شما بىارزش‌تر است : ( زيرا مسلمانان قتل عثمان را جائز دانسته‌اند ، و عمر قتلش جائز نبوده بنابراين عثمان پست‌تر از عمر است . )\r\n\r\nشكنجه و كشتار !\r\nدر تعريف ايمان گفته‌اند كه : « اعتقاد بقلب و اقرار به زبان و عمل با اعضاء و جوارح است . » دشمنى معاويه با اسلام و پيغمبر و اهلبيتش نيز چنين بود : زيرا قلبش از كينه ميجوشيد و با زبانش لعنت نموده و مىگفت : بايد بچه‌ها با لعنت كردن بزرگ شده و بزرگسالان پير گردند ، و در اعمال خود از شكنجه و كشتار كوتاهى نميكرد .\r\nمعاويه زياد بن سميه را فرماندار عراق نمود . زياد چون قبلا شيعه بود ، همه آنانرا ميشناخت ، لذا تفحص مىكرد و از مخفيگاه‌ها آنانرا بچنگ آورده مىترساند ، دست و پا قطع ميكرد ، چشمها را كور مينمود ؛ بشاخه خرما آويزان ميساخت ، تبعيد مىكرد ، مىكشت ، تا شيعيان معروف عراق از ميان رفتند ! !\r\nمعاويه بفرمانداران خود نوشت : گواهى شيعيان را قبول نكنيد ، و نمايندگان خود را از دوستان عثمان قرار دهيد ، و آنان كه فضائلش را ميگويند بمجالسشان رفته و به آنها احترام بگذاريد و روايات آنانرا با نام خود و پدرانشان\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبراى من بفرستيد .\r\nمعاويه براى همهء راويان مال فراوانى فرستاده و املاك زيادى به آنان واگذار نمود ، در اثر اين درآمد خوب ، فضائل ( جعلى ) عثمان فراوان شد ، و براى جعل فضائل با يكديگر مسابقه گذاشته بودند ؛ تا مال فراوانى بدست آورند !\r\n\r\nبخشنامه معاويه\r\nمعاويه بفرمانداران خود نوشت ، كه احاديث مدح عثمان همهء شهرها را فرا گرفته موقعى كه اين بخشنامه بشما ميرسد ، دستور دهيد كه مردم درباره فضائل ياران پيغمبر و زمامداران سخن بگويند ، دقت كنيد كه هر روايتيكه در باره فضيلت على ( ع ) نقل شده است شما مانند آن را درباره خلفاء جعل نمائيد : زيرا اين كار براى من بهتر و چشم مرا روشن‌تر مىكند و خوشحال‌تر مىگردم .\r\nمعاويه كشت ، زندان كرد ، غارت نموده و خراب كرد ؛ دروغ به خدا و رسول بست همه اينها براى قلب معاويه بهتر از اجراء عدالت بود ، همه اين اعمال بهتر از راستگوئى با خدا و رسول بود .\r\nهمه اين روش معاويه بيش از دو جهت نداشت :\r\n1 - جنايت را بخاطر جنايت دوست ميداشت ، و دروغ را بخاطر دروغ بودن آن .\r\n2 - دشمنى با رسولخدا ( ص ) بخاطر رسالت آنحضرت و بىاعتنائى نسبت باهل بيت وى بخاطر اينكه اهل بيت پيغمبر مىباشند !\r\nسازمان ملل با دولتهاى بيطرف شرق و غرب كه عضو سازمان ملل هستند عليه تبعيض نژادى آمريكا و جنوب آفريقا متحد گرديده‌اند و ميگويند تبعيض نژادى با آزادى انسانيت منافات دارد . در صورتى كه اين تبعيض نژادى چند مسئله كوچك بيشتر نيست :\r\n1 - سياهان حق ازدواج با سفيدپوستان ندارند .\r\n2 - حق شركت در مجالس و دانشگاه و باشگاه و ساير محافل عمومى ندارند ! .\r\nولى جعل قانون و بخشنامه قتل ، زندان ، غارت ، خراب كردن خانه ريختن آبرو فقط از معاويه نسبت بپيروان على ( ع ) ظاهر گرديد ؛ و گناهشان اين بود كه دوست على ( ع ) و اولاد او هستند و اين گناه پيش دشمن خدا و رسول ( ص ) براى شكنجه و تعقيب كافى بود .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمعاويه بدوستان على ( ع ) مىگفت : بايد از على ( ع ) بيزارى جسته او را لعنت كنيد و نسبت به عثمان اظهار دوستى نمائيد . كسى كه بيزارى ميجست و . . .\r\nنيمه جانى كه برايش باقى مانده بود محفوظ ميماند و كسى كه بيزارى نمى جست كشته ميشد ! !\r\nمگر معاويه نميدانست ، كه دين على ( ع ) دين پسر عمش محمد ( ص ) است ؟\r\nپس چرا ميكشت و شكنجه ميداد ؟\r\nتمام شكنجه‌ها براى اين بود كه اين عده مسلمان هستند . از كسانى كه معاويه كشت حجر بن عدى و يارانش و عمرو بن حمق و رشيد هجرى و امثالشان را بايد نام برد .\r\nتوضيح مطلب را از تعداد كشتگان بدست ميآوريم .\r\n\r\nحجر بن عدى « 1 »\r\nحجر بن عدى از ياوران رسول خدا ( ص ) و اصحاب حضرت امير ( ع ) و حسن ( ع ) است .\r\nحجر مردى عابد و پرهيزكار بود . صاحب مستدرك دربارهء او نوشته است كه حجر « راهب اصحاب محمد ( ص ) بوده است » ( صلح الحسن . آل يس 324 )\r\nحجر مرد مبارز و شجاعى بود . حجر در لشكرى كه شام ، و قادسيه را فتح نمود شركت داشت و با حضرت امير ( ع ) در جنگ جمل و صفين و نهروان شركت كرد . حجر با معاويه بيعت كرد ؛ و از فرمان او خارج نشد ، فقط گناهش اين بود كه حاضر نشد بعلى عليه السّلام بد بگويد حاضر نشد بالاى منبر بعلى فحش بدهد ، اين جرمى بود كه حجر و يارانش را مستوجب مرگ نمود .\r\nصيفى فرزند فسيل از اصحاب حجر بوده است او را پيش زياد آوردند زياد گفت : اى دشمن خدا درباره ابو تراب چه ميگوئى ؟\r\nصيفى : من ابو تراب را نميشناسم .\r\nزياد : چه اندازه او را ميشناسى ؟\r\nصيفى : من او را اصلا نميشناسم .\r\nزياد : على بن ابى طالب را نميشناسى ؟\r\nصيفى : چرا ميشناسم .\r\nزياد : همان على ، ابو تراب است .\r\n\r\n\r\n","description":"","footnote":"\r\n( 1 )  Hojr ibn Abi \r\n","page_name":" 102 ","page_number":102},
  {"content":"\r\n\r\nصيفى : حرفت صحيح نيست على ( ع ) ابو الحسن و ابو الحسين است ، زياد دستور داد عصاى مرا بياوريد سپس رو بصيفى كرد و گفت :\r\nچه گفتى ؟\r\nصيفى : بهترين سخنى بود كه من درباره بنده‌اى از بندگان مؤمن خدا گفتم .\r\nزياد دستور داد ، آنقدر او را بزنيد ؛ تا به زمين بچسبد و بلند نشود . پس از كتكهاى فراوان زياد گفت دربارهء على ( ع ) چه ميگوئى صيفى گفت : « و اللّه لو شرحتنى بالموسى و المدى ما قلت الا ما سمعت منى . »\r\nبه خدا سوگند اگر مرا با تيغ آبدار و كارد ريزريز كنى ، حرف همان بود ، كه از من درباره على ( ع ) شنيدى .\r\nزياد : بايد حتما او را لعنت كنى اگر نكردى گردنت را ميزنم .\r\nصيفى : زودتر گردنم را بزن ، كه حاضر نيستم بعلى ( ع ) بد بگويم . « 1 »\r\nدكتر طه حسين در كتاب « على و بنوه » فصل 51 مينويسد :\r\n« حجر يكى از مردان نيكوكار مسلمين بود . حجر با برادرش هانى با قافله‌ايكه پيش رسول خدا ( ص ) ميآمد ، پيش آنحضرت آمد . »\r\n« در جنگ شام شركت كرد و سختى فراوانى ديد و گويا در مقدمه لشكرى بود كه داخل « مرج عذرا » نزديك دمشق شد . بعدا بدست معاويه در همين سرزمين كشته و دفن گرديد . »\r\n« حجر از آنسفر متوجه عراق گرديده و در جنگهاى ايران شركت نمود و بزرگترين سختيها را ديد . و در كوفه جزء مرزبانان بود ، حجر مردى آزاد و در امور دينى صادق بود . امر بمعروف و نهى از منكر ميكرد ، و از شاه نيكوكار راضى بود ، و اگر ستم ميكرد از او ناراحت ميگشت . . . هيچگاه نافرمانى معاويه را نكرد ، فقط به روش بنى اميه از جهت لعن به حضرت على ( ع ) شديدا اعتراض ميكرد . و نميتوانست اين عمل زشت را ناديده بگيرد » .\r\n« زياد بن سميه او را دستگير نموده و با 13 نفر از دوستانش به طرف معاويه اعزام داشت . . . معاويه دستور داد ، كه آنانرا در « مرج عذراء » - نزديكى شام - زندانى كنند . موقعى كه حجر فهميد در قريه مرج است گفت : به خدا سوگند من اول مسلمانى هستم ، كه سگان اين ده از ديدن من صدا كردند و من اول مسلمانى هستم كه در اين سرزمين تكبير گفتم . مقصود حجر اين است اول مجاهدى كه وارد اين\r\n\r\n\r\n","description":"","footnote":"\r\n( 1 ) ذخير الدارين صفحه 30\r\n","page_name":" 103 ","page_number":103},
  {"content":"\r\n\r\nسرزمين شد و جنگ كرد من بودم » .\r\n« معاويه دستور داد كه حجر و ياورانش از على ( ع ) بيزارى جسته او را لعنت كنند ، و نسبت بعثمان اظهار دوستى نمايند . هركس بيزارى جسته و اظهار دوستى كند آزاد است ، و كسى كه مخالفت نمايد كشته مىشود . »\r\n« عده‌اى پيش معاويه درباره شفاعت اين عده آمدند ، آنگاه كه شفاعت را پذيرفت 8 نفر ديگر باقى مانده بودند ، برائت را بر آنان عرضه داشت شش نفر نپذيرفتند و 2 نفر ديگر قبول كردند ، كه پيش معاويه بروند و آنجا همكارى و ارادت خود را اعلام نمايند . حرفشان قبول شد و 6 نفر ديگر از دنيا رفتند و اول دسته‌ايكه با شكنجه و زجر كشته شدند اين 6 نفر بودند » .\r\n« دو نفر باقيمانده را پيش معاويه بردند ، يكى از آنها به زبان از على ( ع ) بيزارى جست ، ولى ديگرى زير بار نرفت و در حضور معاويه بعثمان و معاويه هرچه خواست گفت معاويه او را پيش زياد برگردانده و دستور داد كه بدترين قتلها را درباره او اجرا نمايد . زياد او را زنده‌زنده دفن كرد ! ! »\r\n« چه‌قدر انسان ناراحت مىشود كه يكى از زمامداران مسلمين عده‌اى را بدون جرم تعقيب كند ، و بدعتها را حلال بداند ! ! . . »\r\nآيا تعجب ندارد ، كه پيشواى مسلمين به خود اجازه دهد عده‌اى از كسانى كه خونشانرا خدا محفوظ نموده بريزد و بدون اينكه آنها را ببيند ، و يا دفاع آنها را بشنود ، يا اجازه دفاع بدهد دستور مرگ بدهد ؟ !\r\nعده‌اى كه نامه مينوشتند ؛ كه ما وفادار بدستگاه تو هستيم و قصد بىوفائى نكرده‌ايم فراوان بودند ، ولى حرف آنان فايده‌اى نداشت .\r\nكشته شدن « حجر » تأثير عجيبى در روحيه مردم گذاشت . ربيع بن زياد موقعى كه داستان حجر را شنيد ، از شدت غم از دنيا رفت . بابى اسحاق سبيعى گفتند :\r\nچه وقت مردم ذليل شدند ؟ گفت : موقعى كه امام حسن ( ع ) از دنيا رفت ، زياد برادر معاويه شد ، و حجر بن عدى كشته گرديد .\r\nو معاوية بن خديج گفت : مگر نمىبينيد كه ما براى قريش مبارزه ميكنيم و خود را براى حفظ سلطنت آنان بكشتن ميدهيم ولى آنان حمله بفرزندان عموى ما كرده و آنانرا ميكشند ؟ !\r\nو عايشه گفت : از رسولخدا ( ص ) شنيدم كه فرمود : در عذراء عده‌اى\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكشته ميشوند كه خدا و اهل آسمان از اين عمل غضبناك ميگردند . . . عايشه گفت تصميم گرفتم بخاطر كشته شدن حجر قيام كنم ، ولى ترسيدم داستان جمل تكرار گردد . و دكتر طه حسين ميگويد :\r\n« كشته شدن حجر يكى از قضاياى بزرگ تاريخ است و نيكوكاران هم عصر معاويه معتقد بودند كه معاويه دردسرى براى اسلام است و خود معاويه هم معتقد به اين بود ، كه دردسرى براى اسلام گرديده است ! »\r\n\r\nعمرو بن حمق\r\nعمرو بن حمق از اصحاب رسول خدا ( ص ) بود و قبل از مكه مسلمان گرديد و نزد پيغمبر اسلام مقرب بود ، و آن حضرت در حقش دعا فرموده بود كه از جوانى خود بهره ببرد ، لذا عمرو هشتاد ساله شده بود ولى موهاى او سفيد نگرديده بود و امير المؤمنين ( ع ) در حقش دعا فرمود : « اللهم نور قلبه بالتقوى و اهده الى صراطك المستقيم » : بار خدايا قلب عمرو را به جهت پرهيزكارى نورانى فرما و او را به راه راست هدايت كن !\r\nموقعى كه زياد از طرف معاويه فرماندار كوفه شد عمرو را احضار كرد ، ولى عمرو فرار نمود ، لذا همسر او آمنه دختر شريد را زندانى كردند و عمرو را تحت تعقيب قرار داده ، و مأمورين زياد او را دستگير كردند و سرش را بريدند . زياد براى اولين بار در اسلام سر را منزل‌بمنزل گردانده و پيش معاويه فرستاد .\r\nاز كرامت و حلم و رحم معاويه اين بود ، كه سر عمرو را براى همسر زندانى او فرستاد و آن را در دامنش انداختند . آمنه دست خود را روى پيشانى عمرو نهاده و لبهايش را بوسيد و گفت : « مدتى طولانى بود ، كه آن را از من مخفى كرده بوديد ، و اكنون كشته او را براى من بهديه آورده‌ايد . سلام بر عمرو كه بهديه آمده نه مرا عصبانى كرده و نه از دست من عصبانى شده است » .\r\nجاى ترديد نيست ، كه يزيد مانند پدرش معاويه بود يزيد سر حسين ( ع ) را بريد و در مقابل چشم زن و فرزندانش براى اينكه براى قلوب آنان دردناكتر باشد شهربشهر گردانيد و معاويه سر عمرو را بريد و در شهرها گردانده و براى زن زندانى او بهديه فرستاد . و سر را در دامن آن زن گذاشتند ، كه ناراحتى قلب او تمام نگردد و آتش غم او افزوده شود .\r\nاين است ثمره‌ى درخت تلخ ، كه غير از تلخى ثمره‌ى ديگرى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nندارد ! . . .\r\n\r\nرشيد هجرى « 1 »\r\nرشيد از شاگردان شايستهء امام ( ع ) و نزديكان آنحضرت بود ، زياد برشيد گفت : بايد از على بيزارى بجوئى و به او لعنت كنى ، رشيد نپذيرفت . زياد دست و پا و زبان او را قطع كرد ، و او را بدار آويخته و آنقدر فشار به گلويش آمد تا از دنيا رفت . ( ره )\r\n\r\nجويرية بن مسهر عبدى « 2 »\r\nزياد جويريه را گرفت و دست و پاى او را قطع نمود و بر شاخهء خرما بدارش كشيد اينها نمونه‌اى از مقتولين معاويه بود .\r\n\r\nزندانيان :\r\nهمراه سر بريدن ، دست و پا جدا كردن ، دار آويختن ؛ زنده بگور كردن آنقدر شيعيان را از زن و مرد زندانى كرده بود كه زندانهاى او پر شده بود .\r\nمعاويه اين زندانيان را ملاقات ميكرد ، تا آتش كينهء او سرد گردد ؛ ولى شيعيان زندانى جملاتى ميگفتند ، كه آتش درد او شعله‌ور ميگرديد . مسعودى در جزء 3 مروج الذهب طبع 1948 ص 49 و بعد از آن مينويسد :\r\n« معاويه صعصعة بن صوهان ، عبد اللّه بن كواء و عده‌اى از ياران على ( ع ) و عده‌اى از بزرگان قريش را زندانى كرده بود روزى داخل زندان شده گفت : من چگونه خليفه‌اى هستم ؟ ابن كواء گفت : دنياى تو وسيع است ولى آخرتت مضيق ، تاريكى را تبديل بنور ، و نور را تبديل بتاريكى نموده‌اى كسى كه به زور بمردم حكومت كند ، و از جهت تكبر بمردم پست شده ، و از روى دروغ و مكر بر مردم مسلط شده است ، چه خليفه‌اى است ؟ ! »\r\n« به خدا سوگند در جنگ بدر خيمه و سنگرى نداشتى . . . تو و پدرت در ميان قافله و فراركنندگان مخالفين رسول خدا ( ص ) بوديد جد تو و پدرت آزاد شدهء رسول خدا ( ص ) هستيد ، آيا چنين كسى لايق خلافت است ؟ ! »\r\nمعاويه بندگان شايستهء خدا را مظلومانه ميكشت و يا زنده‌زنده آنان را دفن مى - نمود و سرها را قطع نموده براى زنان زندانى آنها مىفرستاد ، تبعيد مىنمود ، در زيرزمين زندان مىكرد ، دست و پا ميبريد اين گونه كارها را با دوستان\r\n\r\n\r\n","description":"","footnote":"\r\n( 1 )  roshaid Hajari \r\n( 2 )  joweiriah ibn Moshar abdi \r\n","page_name":" 106 ","page_number":106},
  {"content":"\r\n\r\nعلى ( ع ) پس از بيعت نمودن آنان ، و اطاعت از معاويه انجام ميداد . ! باز كسى پيدا مىشود ، و ميگويد : معاويه دل نازك و حليم و كريم است . استاد جرج جرداق ( مسيحى ) جواب اين سخن را در چند صفحه از كتاب « الامام على » ج 4 فصل « معاويه و جانشينان او » داده است كه ما چند جمله آن را نقل ميكنيم :\r\n« معاويه آنقدر وسعت نظر داشت كه مصر و اهل او را بعمرو بن عاص بخشيد و آنقدر مردم را تحت فشار گذاشت كه حق زندگى را از آنان سلب كرده بود . . . اگر اين عمل علامت حلم است هر خون خوارى حليم است ! »\r\n« كسى كه در سياست معاويه دقت كند و ايجاد شر و حيله و زندان كردن ، غارت نمودن ، شكنجه دادن ، كشتن ، كه فقط مخصوص ساحت معاويه و فرزندان تربيت شده او است ببيند ؛ وحشت مىكند ! »\r\n« معاويه دستور بوعده و تهديد و ريختن خون آزادگان ميداد خيانت‌كاران را مورد لطف قرار داده ؛ و حقايق را آنچنان وارونه جلوه ميداد ، كه آسمان را زمين و زمين را آسمان منعكس ميساخت ! »\r\n« معاويه انسانيت را ببازيچه گرفته و اشخاص پست‌فطرت را مىخريد و با خونخواران معاشرت داشت . همهء اين رفتارها بخاطر اين بود كه فرزند ابى سفيان و پسر هند جگرخوار است . . . »\r\n\r\nخدمت معاويه بتشيع\r\nشيعيان از آيات قرآن استدلال نموده و بروايات فراوانى از رسول خدا استناد كرده و از راه عقل نيز معتقدند كه دوستى اهل بيت و توجه به آنان واجب است و بيزارى جستن از دشمنان آنان لازم است شيعيان كتابهاى فروانى درباره فضائل و مناقب اين خانواده نوشته‌اند ولى آيات قرآن و روايات پيغمبر و كتابهاى فضيلت براى انتشار و تثبيت شيعه در مقابل سياست معاويه كه سبب انتشار و استحكام شيعه گرديده ناچيز است .\r\nجنايات بنى اميه از هزار و يك كتاب اثرش بيشتر بود ؛ و براى اثبات حقانيت حضرت امير ( ع ) از هزار و يك دليل مؤثرتر بود . و حق الهى آن حضرت را بهتر ثابت ميكرد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nآنقدر كه حوادث و داستان‌هاى تاريخى در اثبات حق مؤثر است عبارات كلامى و قياسهاى منطقى در عين صحت خود ، مؤثر نيست : زيرا وقايع سياسى مانند آلت آزمايشى است كه نتيجه آن قابل ترديد و تحريف نيست . در روزگار معاويه داستان‌هائى بوقوع پيوست كه اثبات كرد معاويه دنياپرست است ، و على يك مرد الهى . اين نكته را ساليان پيش گفته‌اند كه بدى را در مقايسه با نيكى درك ميكنند .\r\nمعاويه گفت : من با اهل كوفه به جهت سلطنت بر اموال و خود آنان جنگ كردم و مقصود من مبارزه با نماز ، زكات و حج نبود اين جمله معاويه را با جملهء حضرت امير ( ع ) مقايسه كنيد تا نتيجه روشن شود .\r\nامام ( ع ) اشاره بكفش خود نموده و مىفرمايد : « اين كفش در نظر من بهتر از سلطنت و جميع دنياست مگر اينكه بتوانم ، حقى را حفظ نموده و به صاحبش برسانم و باطلى را دفع نمايم » .\r\nمعاويه تصميم گرفت نام امام ( ع ) و اولاد او را از صفحه روزگار براندازد ، و مردم را متوجه دوستى عثمان و بنى اميه كند . براى اين هدف از راه قتل و استبداد و ظلم بمردم پيش ميرفت و اين روش را به حساب سياست و زيركى و مهارت خود ميگذاشت ! . . . ولى نتيجه اين رفتار معاويه به عكس منظورش نتيجه داد ، چنان كه عرب ميگويد : « كالباحث عن حتفه بطلفه » « 1 »\r\nاكنون اسم اميه رمز ظلم و فساد و خيانت و قتل و غارت است و نام على ( ع ) پرچم هدايت و حق ؛ و دفاع از مظلومين گرديده است .\r\nعبد اللّه بن عروة بن زبير بفرزندش گفت : « متوجه دين باش : زيرا دنيا هرچه را بنا كرد دين خراب مىكند ، و هرگاه دين پايه‌اى گذاشت ، دنيا نميتواند آن را خراب كند . نگاه بعلى بن ابى طالب ( ع ) كن آنچه گويندگان بنى اميه او را مذمت نموده ، و عيب برايش تراشيدند ، مانند اين بود كه آنحضرت را به طرف آسمان بلند ميكنند » .\r\n« به خدا سوگند هرچه بنى اميه براى مردگان خود گريه مىكردند و شعراء آنان مرثيه مىخواندند ، مثل اين بود ، كه براى مردارى گريه نمايند ! »\r\nدكتر طه حسين در كتاب خود « على و بنوه » مينويسد :\r\n\r\n\r\n","description":"","footnote":"\r\n( 1 ) اين جمله يكى از مثالهاى عرب است ، و براى كسى گفته مىشود ، كه با دست خود گور خود را بكند . ( فرائد الادب المنجد ) م - ز\r\n","page_name":" 108 ","page_number":108},
  {"content":"\r\n\r\n« هيچ چيز مانند استبداد عقائد مخالف را ترويج نميكند و مردم را به متابعت افكار مخالفين استبداد دعوت نميكند : زيرا استبداد قلبها را متوجه مظلومين مينمايد ؛ و دفاع از آنان سبب تقويت مدافعين مظلومين ميگردد و مردم را عميقانه متوجه خود ساخته و در مقابل جنايات آنان طاقت بيشترى پيدا ميكنند . »\r\n« با اين بيان شيعيان در ده سال حكومت معاويه افكار و عقائدشان را در شرق مملكت اسلامى و جنوب شهرهاى غربى منتشر ساختند هنگامى كه معاويه از دنيا رفت همهء اهل عراق و بيشتر افراد مسلمان بغض بنى اميه دشمنى آنان و دوستى على و اولاد او را دين خود ميدانستند » .\r\nآرى مذهب تشيع دوست اهل بيت ( ع ) و بغض اميه است و اين عملى است كه معاويه پايه‌گذارى كرد و خود معاويه اين عقيده را از راهى كه ميخواست ، نابود كند ، در شهرهاى زير نفوذ خود منتشر ساخت !\r\nمعاويه از دنيا رفت ولى تشيع و خاندان على ( ع ) باقى ماند ، و تا ابد باقى خواهد ماند . اگر تشكر از ظلم صحيح بود ما از جنايات معاويه كه سبب پيشرفت تشيع گرديد ، و خدمتهاى زيادى از اين راه انجام داد تشكر ميكرديم .\r\n\r\nمسئول تفرقه مسلمين كيست ؟\r\nپس از آنكه نمونه‌هائى از سياست معاويه دربارهء شيعيان براى شما روشن شد سؤال ميكنيم ، چه كسى باعث اين تفرقه شد ؟\r\nچه كسى سبب تفرقهء مسلمين به شيعه و سنى گرديد ؟ آيا شيعيان بودند ؟ يا بزرگان اهل سنت ؟ يا حكومت‌هاى بيدادگرى كه آزادى را از ملت سلب نمودند و خون آنانرا حلال دانستند ، و بناء ظلم را براى حكومت‌هاى استبدادى بعد از خود نسبت باهل بيت ( ع ) و پيروانش پايه‌گذارى كردند ؟\r\nچه كسى لعنت بصحابه‌ى رسول خدا ( ص ) و بدگوئى روى منبرها را شروع كرد ؟\r\nچه كسى لعنت را از كرامتى كه داشت ؛ تا بزرك شدن بچه‌ها و پير شدن بزرگان جائز دانست ؟\r\nچه كسى بود ، كه جائزه و مال فراوانى براى بدگويان و لعنت‌كنندگان قرار داد ؟\r\nچه كسى بود ، كه هركس را كه از بدگوئى و لعن خوددارى مىنمود ميكشت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتبعيد ميكرد ، و زمين را بلرزه ميانداخت ؟ آيا اين همه جنايات را شيعيان مرتكب شدند ؟ !\r\nديگرى مىگويد : چكار به اين بحثها داريم ؟ ! چرا پس از خاكشدن استخوانهاى گذشتگان از كار آنان بحث ميكنيم ؟ !\r\nما بايد اين حرفهاى بىمعنى را كنار گذاشته ، و گذشتگان را به زير خاك رها كرده و از زندگان بحث نموده و با يكديگر همكارى كنيم .\r\nميگوئيم صحيح است ، بايد گذشتگان را در زير خاك رها كرد و متحد شد و با يكديگر همكارى نمود ، ولى آثار جنايات استخوانهاى پوسيده در قلبها باقى مانده و اثر خود را ظاهر مىكند ، و از گفتار آنان دليل و برهان اقامه ميكنند .\r\nيكى از عجائب روزگار اين است كه بعضى كه پيرو اين استخوانهاى پوسيده هستند ، و داد اتحاد و همكارى را در شرائط خاصى ميزنند ، آنجا كه دليل و برهان ندارند دست بدامن اتحاد ميزنند ! ولى هنگامى كه وسيله‌اى براى سرزنش بدست آوردند وحدت و همكارى را فراموش مينمايند ! و هرگاه ثروتى بدست آوردند خود را مقدم انداخته و ذخيره مىكنند !\r\nمعنى همكارى و اتحاد اين است كه برادران بنفع يكديگر كار كنند ، ولى اگر بنا شد حق يكديگر را غصب كنند ، و منافع خود را در نظر داشته باشند اين عمل دشمنى و پستى است نه همكارى و برادرى .\r\n\r\nعمليات يزيد تازگى نداشت !\r\nهنگامى كه در نجف مشغول تحصيل بودم يك محصل ترك از اهالى اردبيل براى من بيان كرد ، كه پدرم يكى از علماى مهم اردبيل است ، و در يكى از مساجد بزرگ نماز ميخواند ، و عده‌اى به او علاقمند هستند ، و مسائل دين خود را از او مىپرسند . روزى جمعيت فراوانى اطرافش با كمال خضوع و خشوع نشسته بودند ، يكى از آنان سؤالى كرد ، و پدر من جوابى داد كه بعقيده من در آن روز كه كتاب « قوانين » ميخواندم صحيح نبود .\r\nبراى اظهار قدرت از فرصت استفاده نموده و بپدرم گفتم اين مسئله را اشتباه گفتى و مطلب صحيح اين نيست پدرم از شدت ناراحتى به خود مىپيچيد و اين بىادبى را در حضور مريدان خود نتوانست تحمل كند و خود را زير دست ببيند با كمال شدت به من حمله كرده و گفت اى الاغ ساكت شو .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمن بلافاصله بكتابخانه رفتم و كتاب را آورده و نشانش دادم ، و در حضور جماعت گفتم كتاب پاسخ تو را ميدهد ، ولى گفتن الاغ كار را تمام نميكند اين عمل من برايش ناگوارتر از اول بود !\r\nپدرم كتاب را گرفت و مطالعه كرد ، سپس درحالىكه تبسم مىكرد بحاضرين گفت : اگر غير از فرزند من مرا مغلوب مىنمود خودكشى براى من بهتر از زندگانى بود ، ولى چون مغلوب فرزند خود شده‌ام خوشحال و خرم هستم ، زيرا انسان دوست نميدارد ؛ كه كسى او را مغلوب كند ، فقط فرزند است كه اگر انسان را مغلوب كند پسنديده است .\r\nاگر معاويه در سه سال حكومت يزيد زنده بود و ميديد كه يزيد چه مىكند خوشحال ميشد در سال اول ، حسين ( ع ) را كشت و اطفال و ياورانش را سر بريده و زنانش را اسير كرد و در سال دوم ، مدينه رسول خدا ( ص ) را براى لشكريانش مباح گردانيد و هزار دختر يا بيشتر بىعصمت گرديد و هزار نفر كشته شد كه در ميان آنان 700 نفر مهاجر و انصار وجود داشت كه از ياوران نزديك پيغمبر ( ص ) بودند و در سال سوم منجنيق بكعبه بست ! اگر معاويه زنده بود ، و اين جنايات را از فرزندش ميديد پيشانى او را ميبوسيد ، و ميگفت : « انت منى و انا منك و كلنا من هند آكلة الاكباد . . . » تو فرزند من و من پدر تو هستم ، و هر دو چكيده هند جگرخوار هستيم .\r\nيزيد بجنايات كربلا و مدينه و مكه قناعت نكرد ؛ عبيد اللّه بن زياد را فرماندار كوفه نمود كه عمليات پدرش زياد را نسبت بشيعيان كوفه تكرار كند .\r\nعبيد زندان ميكرد تبعيد مينمود ، ميكشت ، بدار ميآويخت و دست و پا ميبريد .\r\nعبيد بميثم تمار شاگرد و ياور امام ( ع ) گفت : بايد از على بيزارى بجوئى اگر بيزارى نجستى دست و پايت را قطع نموده و بدار آويزانت مينمايم ميثم در مقابل اين تهديد ، على را ستايش كرد ، و ابن زياد و بنى اميه را لعنت نمود .\r\nابن زياد دست و پا و زبان ميثم را قطع كرده و مردهء او را بدار آويخت .\r\nچه جنايتى بالاتر از اين‌كه درباره ميدان كربلا براى ابن سعد نوشت « حسين را محاصره كن ، تا او و ياورانش را بكشى و بدن‌هاى آنان را قطعه‌قطعه نمائى چون مستوجب كشته شدن هستند ! . . . هنگاميكه حسين را كشتى اسب بر بدنش بتازان چون حسين مرد ستمكارى است » .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n« من ميدانم كه اسب تازاندن بر بدن ، پس از مرگ اثرى ندارد ، ولى اين عمل بخاطر چيزى است كه گفته‌ام ، كه اگر حسين را بكشم ؛ اين كار را نسبت به او انجام دهم اگر امر ما را انجام ميدهى ما پاداش فرمانبران خود را ميدهيم ، و اگر انجام نميدهى رياست را بدست شمر بن ذى الجوشن بسپار . ما دستورات را به او داده‌ايم »\r\nاز دستوراتى كه بشمر داده بود ذبح اولاد حسين از كوچك و بزرگ و شير خوار بود ، كه ديگر از نسل على ( ع ) كسى باقى نماند . ما تفصيل اين مطالب را در كتاب « المجالس الحسينية » نوشته‌ايم .\r\nشباهت تامى بين يزيد و پدرش معاويه و بين عبيد اللّه بن زياد و پدرش زياد بود :\r\nزيرا سرچشمه اين جنايات يك چيز ، و آن دشمنى با خدا و رسول او ( ص ) بود و هر كدام به مقدار قدرت و فكر خود انجام ميدادند و علت اين كارها كينه و پستى فطرت بود كه در نهاد همه آنان موجود بود . اين دسته فقط در نام تغيير ميكنند ولى در اعمال مانند يكديگر هستند .\r\nمدت سلطنت يزيد 3 سال و 7 ماه و 22 روز طول كشيد . گرچه تاريخ جنايات و شكنجه‌هاى فروانى را ثبت كرده است ؛ ولى از مدت سلطنت يزيد داستانهاى مخوفى را تاريخ ضبط كرده كه بيش از ساير تواريخ اهميت دارد : زيرا سلطنت يزيد تا روز قيامت لكهء ننگ تاريخ مسلمين است ! .\r\nآيا روزگار خون حسين را فراموش مىكند ؟ آيا آن خونى كه در همهء عصرها ميجوشد و تازه است ، باز فراموش ميگردد ؟ !\r\nشيخ عبيدى مفتى موصل گفت : كشته شدن حسين ( ع ) برخورد بريشه اسلام نموده است و فراموش نمىگردد .\r\nمغيرة بن شعبه نيز سخن صحيحى گفته است : مغيرة بمعاويه گفت : براى يزيد از مردم بيعت بگير و او را وليعهد خود قرار بده . سپس مغيره گفت : پاى معاويه را در ركابى قرار دادم كه به ضرر مسلمانان است ، و شكافى بين مسلمين ايجاد كردم كه ديگر قابل ترميم نيست .\r\n\r\nمعاويهء دوم\r\nقبل از اينكه يزيد ميخواست از دنيا برود براى پسرش معاويه بيعت گرفته و او را وليعهد خود قرار داد ، ولى معاويه بعد از مرگ پدر از خلافت استعفا داد :\r\nابو محاسن در كتاب « النجوم الزاهرة » ج 1 صفحه 164 طبع اول سال 1929 مينويسد :\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n« معاويه فرزند يزيد بالاى منبر رفت و گفت : اى مردم ! جد من معاويه با كسانى كه در اثر بستگى با رسول خدا ( ص ) شايسته مقام سلطنت بودند مبارزه كرد و حق على ( ع ) را غصب نمود و تا زنده بود كارهائى كه ميدانيد انجام داد ، تا از دنيا رفت و در قبر خود از نتيجه گناهان اندوختهء خود بهره ميبرد ، و اسير كردار ناشايسته خود مىباشد . »\r\n« پس از جد من پدرم خلافت را غصب كرد ، ولى لايق آن نبود و متوجه هواى نفس خود شد تا مرگ گريبان او را گرفته و نتيجهء گناه و جرمهاى خود را ميبرد . پس از گفتن اين جملات مقدارى گريست تا اشك از چشمش جارى شد سپس گفت : »\r\n« از بزرگترين مشكلات من اين است كه ميدانم عواقب پدرم وخيم ، و جايگاه او دردناك است : عترت رسول خدا ( ص ) را كشت و مدينه را براى لشكر خود حلال نمود : كعبه را خراب كرد . من ديگر طاقت كارهاى ناشايسته آنها را ندارم اختيار كارها را بدست شما گذاشتم هركه را ميخواهيد انتخاب كنيد » .\r\nمادرش گفت : ايكاش قطعه خون حيضى شده بودى و از بدن من خارج ميشدى ! ! معاويه گفت : اى كاش چنين شده بودم ، زيرا قطعه خون شدن بهتر از نسبت داشتن بيزيد و معاوية بن ابى سفيان است . معاويه دوم چند صباحى بيش زنده نبود و از دنيا رفت . ( ره ) بعضى گفته‌اند : چون همانند پدر و اجدادش بنى اميه دست بكشتار و عذاب اولاد على ( ع ) و پيروانش نزد ، او را مسموم ساختند ! « 1 »\r\n\r\n\r\n","description":"","footnote":"\r\n( 1 ) و بدنبال آن معلم او را زنده‌زنده در گور كردند ، زيرا معتقد بودند كه تبليغات معلم در مغز او اثر كرده است . ( ج 1 تتمة المنتهى صفحه 73 ) م - ز\r\nگرچه تعليمات معلم اثر بسزائى داشته است ولى ظاهرا گفتار دو كنيزش بيشتر اثر كرد :\r\nمعاويه شنيد ، كه يكى از كنيزانش ميگويد سلاطين جهان مقهور حسن و زيبائى هستند و من چون خوش‌صورتم حاكم بر آنها هستم . كنيز ديگر گفت : سلطنت چه فائده دارد ؟ اگر دلسوزى به حال رعيت كند روز خوشى ندارد ؛ و نان سير نخواهد خورد و اگر بفكر ملت نباشد و بدنبال خوشگذرانى و گردش بشتابد ، از ملت منصرف شده ، و جايگاهش در آتش است ، بنابراين سلاطين يا طرفدار دنيا هستند يا آخرت .\r\nگفتار اين كنيز معاوية بن يزيد را به هوش آورد و از سلطنت منصرف شد . ( ج 1 تتمة المنتهى صفحه 72 ) م - ز\r\n","page_name":" 113 ","page_number":113},
  {"content":"\r\n\r\n\r\nبخش سوم : بنى مروان\r\nحكومت اسلامى از فرزندان سفيان پس از هلاكت يزيد منتقل بمروان گرديد و مروان رياست را به عهده گرفت ، و 9 ماه حكومت كرد در اين 9 ماه چون از يك سو با دستهء سفيانيها مىجنگيد و از سوى ديگر با ابن زبير ، فرصت براى اظهار مقاصد خود در شكنجه و آزار دادن پيدا نكرد ، ولى در عرض اين مدت كوتاه روش معاويه و يزيد را تعقيب ميكرد : سب على ( ع ) بر روى منبرها ادامه داشت ، و خونخوارانى امثال عبيد اللّه بن زياد و حصين بن نمير و شرحبيل بن ذى الكلاع را به خود پناه داده و براى مبارزه با توابين كه در رأس آنان سليمان بن صرد خزاعى و مسيب بن نجبهء فزارى و عبد اللّه ازدى و امثال آنان از رؤساى شيعه قرار داشتند آنانرا مجهز كرد .\r\nتوابين 5 هزار نفر بودند و اول جمعيتى هستند كه براى مطالبه خون حسين ( ع ) قيام نمودند ، ولى اغلب آنان كشته شده و بانواع بلاها گرفتار گرديدند .\r\nپس از مروان حكومت بدست فرزند عبد الملك رسيد عبد الملك حاكم شام شد و عبد اللّه بن زبير سلطنت حجاز را اشغال نمود ، و دربارهء عراق با يكديگر نبرد مينمودند و جنگهاى خونينى بين طرفين واقع شد ، ولى هردو در كشتار و شكنجه پيروان على ( ع ) متحد بودند عبد الملك و پدرش مروان براى كشتن توابين بعبيد اللّه ابن زياد كمك كرد و ابن زبير مختار و پيروان او را كشت .\r\n\r\nفرزند زبير\r\nمسعودى مينويسد : مصعب مختار و پيروان او را كه حدود 7 هزار نفر بودند از بين برد همه اين هفت هزار نفر مطالبه خون حسين ( ع ) را مينمودند مصعب مختار را كشت و زنان او را آورده و گفت بايد از مختار بيزارى بجوئيد . همه آنان باستثناء دو نفر بيزارى جستند ، ولى آن دو نفر گفتند : ما از مردى كه اعتقاد به خدا داشت ، روزه ميگرفت ، نماز شب ميخواند ، خونش را در راه خدا و رسول او و كشتن قاتلين فرزند رسول خدا ( ص ) و پيروانش ريخت و قلبهائى را خنك كرد بيزارى نمىجوئيم .\r\nمصعب نامه‌اى بعبد اللّه بن زبير برادرش نوشت ، و حرف آن دو زن را منعكس نمود عبد اللّه پاسخ داد كه اگر از عقيده خود برگشتند آزادند و اگر برنگشتند آنها را بكش . مصعب آنانرا در مقابل برق شمشير قرار داد . يكى از آنها بيزارى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nجست ولى ديگرى حاضر به بيزارى نگرديد و گفت : شهادت نصيب من است و من آن را رها نميكنم .\r\nميدانم كه كشته ميشوم ، و پس از آن به بهشت ميروم ؛ و پيش رسول خدا ( ص ) و اهل بيتش شرفياب ميشوم . به خدا سوگند من فرزند هند را قبول نميكنم و على را ترك نمايم . . . بار الها ، گواه باش كه من پيرو پيغمبر تو و فرزند دختر او و اهل بيت و شيعيان او هستم . .\r\nمصعب او را احضار كرده و بقتل صبر او را شهيد نمود . شاعر در اين باره ميگويد از عجائب روزگار اين است كه آزاد زن سفيدپوست گردن بلند كشته شود . « 1 »\r\nاين زن را بدون جرم مظلومانه كشتند و كشته شايسته‌اى بود . « 2 »\r\nوظيفه ما جنگ كردن و كشته شدن است ، ولى زنان آوازه‌خوان بايد دامن كشان آزاد باشند . « 3 »\r\nفرزند زبير دشمن بزرگ بنى اميه بود ولى دشمنى او فقط بخاطر دنيا بود ، و به همين جهت جنگهاى خونينى برپا نموده و ده هزار نفر كشته شدند .\r\nابن زبير و بنى اميه اختلاف داشتند ، ولى در قتل و غارت و حكومت بر مال و خون مردم ، اما در موضوع دين و عقائد مانند يكديگر بودند . بنى اميه على ( ع ) را روى منبرها لعنت ميكردند ، ابن زبير نيز لعنت مينمود .\r\nروزى ابن زبير بالاى منبر مشغول بدگوئى امير المؤمنين ( ع ) شد ؛ اين سخن به گوش محمد بن حنفيه ( فرزند على - ع - ) رسيد محمد پيش ابن زبير آمده و سخن او را قطع كرد و گفت : « يا معشر العرب شاهت الوجوه اينتقص على ( ع ) و انتم حضور . . . ؟ ! » : اى جمعيت عرب ! صورت شما تغيير كند ! آيا شما نشسته‌ايد و على ( ع ) را مذمت ميكنند ؟ ! على ( ع ) دست قدرت خدا عليه دشمنان خدا بود على ( ع ) صاعقه حقيقى خدائى بود .\r\nعلى ( ع ) چون آنانرا بخاطر كفرشان كشت او را دشمن داشته و نسبت به او اظهار كينه مينمايند .\r\nابن زبير چهل روز هنگام خطبه درود برسول خدا ( ص ) نميفرستاد ! موقعى كه از او بازخواست كردند گفت : چون اهلبيت ناشايسته‌اى دارد اگر من\r\n\r\n\r\n","description":"","footnote":"\r\n( 1 )\r\n ان من اعجب العجائب عندى * قتل بيضاء حرة عطبول \r\n( 2 )\r\n قتلوها ظلما على غير جرم * ان للّه درها من قتيل \r\n( 3 )\r\n كتب القتل و القتال علينا * و على الغانيات جر الذيول \r\n","page_name":" 115 ","page_number":115},
  {"content":"\r\n\r\nنام او را بر زبان جارى كنم ؛ روح آنان تقويت شده و خوشحال ميگردند و من نميخواهم آنان خوشحال شوند .\r\nامام فرمود : زبير از دوستان ما بود ، ولى آنگاه كه فرزند شوم او عبد اللّه به دنيا آمد دست از دوستى ما كشيد .\r\nاگر بنى اميه مرد و زن را براى اينكه شيعه هستند ميكشتند ابن زبير نيز اين عمل را انجام ميداد . آنكه گفته است حقيقتى كه هزاران سال پيش موجود بوده امروز نيز موجود است و به چشم خود مىنگريم صحيح گفته است ، زيرا پس از مقايسه وضع ابن زبير و بنى اميه با شيعيان ، با وضع ملل ضعيف و استعمارگران اين حقيقت آشكار مىگردد :\r\nجاى ترديد نيست ؛ كه استعمارگران براى بدست آوردن نفت و بازار و سرمايه‌گذارى و بهره‌بردارى از سرمايه‌هاى خود و تصرف ممالكيكه سرمايه‌گذارى در آن بهره طلا ميدهد و . . . باهم اختلاف دارند ؛ ولى در موضوع شكنجه آزاد مردان و ( وطن‌پرستان ) باهم متفق هستند :\r\nزيرا پيمانهاى نظامى بر ضد ملتهاى ضعيفى كه ميخواهند زندگى سالم و آزادى داشته باشند بسته و مراكز درآمد را كنترل نموده ( و براى ادامه سيادت خود آنانرا تحت شكنجه قرار ميدهند . )\r\nاكنون در ماه دوم سال 1961 ميلادى هستيم « 1 » در اين تاريخ دولت‌هاى استعمارگر در يك صف واحد قرار گرفته و دست‌بدست يكديگر داده و از « كازافوبو » و « موبوتو » و « چومبه » عمال استعمار بلژيك دفاع ميكنند .\r\nآرى استعمارگران از قاتلين « لومومبا » نخست وزير و رهبر ملى كنگوى قانونى و آن كس كه مصالح استعمار را در قارهء سياه آفريقا بخطر انداخت دفاع مىكنند ! « 2 » گرچه در جميع موارد دولتهاى استعمارى بين خودشان اختلاف دارند ولى عليه افراد وطن‌پرست ، قيام مينمايند . « 3 »\r\n\r\n\r\n","description":"","footnote":"\r\n( 1 ) نويسنده كتاب را در تاريخ فوق نوشته است و اكنون توفيق ترجمه شامل حال مترجم گرديده است . م - ز\r\n( 2 ) براى توضيح مطلب بكتاب لومومبا مراجعه فرمائيد .\r\n( 3 ) طبق اين حقيقت تاريخى و آنچه در دنياى كنونى مىبينيم تغيير دولتها و كشته شدن رؤساى جمهورها و تغيير آنان و عوض شدن سفير كبيرها و پيروزى و -\r\n","page_name":" 116 ","page_number":116},
  {"content":"\r\n\r\nاين روش جهان كنونى با روش عبد اللّه بن زبير و بنى اميه تفاوتى نكرده است آنان براى توسعه حكومت استبدادى خود مبارزه نموده و مسابقه گذاشته بودند ، ولى در شكنجه دادن بمردان آزاده خصوصا راجع بپيروان على ( ع ) متفق بودند !\r\n\r\nعبد الملك\r\nمبارزه بين عبد الملك و ابن زبير بنفع عبد الملك تمام شد و ابن زبير كشته گرديد . عبد الملك تصميم گرفت كه سياست جديدى نسبت بفرزندان على ( ع ) اختيار كند . بفرماندار خود حجاج نوشت : كه از خون فرزندان عبد المطلب صرفنظر كن ، زيرا من ديدم هنگاميكه آل ابى سفيان دست به خون آنان رنگين كردند چند صباحى نگذشت كه حكومت آنان واژگون شد » .\r\nعبد الملك بفرماندار خونخوار خود دستور ميدهد فقط از خون بنى عبد المطلب صرفنظر كند نه بخاطر دوستى با رسول خدا ( ص ) و نه بخاطر ترس از خدا بلكه از جهت ترس نابودى تاج و تخت خود .\r\nعبد الملك اين سخن را هنگامى گفت كه از زندگانى آل ابى سفيان پند گرفته بود و به چشم خود ديده بود ، آنگاه دستور داد كه از كشتار فرزندان عبد المطلب صرفنظر كن ولى مؤمنين و پيروان اهل بيت ( ع ) تا موقعى كه خونشان ضررى بتاج و تخت نزند بايد ريخته شود .\r\nعبد الملك فراموش كرده است ، كه در اسلام بين عرب و عجم فضيلتى قائل نشده‌اند و فراموش كرده كه نظامهاى استبدادى ريشه دستگاه را دير يا زود از بيخ مىكند ، و فراموش كرده كه خون آزادمردان قريش و غير قريش درخت آزادى را غذا داده و تربيت نموده و بثمر مىرساند .\r\nعبد الملك حجاج را از خون فرزندان عبد المطلب نهى كرد ولى در همانوقت دستور محاصره مكه و خراب نمودن كعبه را داده و او را مسلط بر حجاز و عراق نمود و دستش را براى كشتن و شكنجه دادن با بدترين وضعى باز گذاشت !\r\n\r\nحجاج\r\nحجاج طبعا مردى خونخوار بود و پيرمرد و بچه را بخاطر علاقه بخونخوارى ميكشت ، و براى اجازه قتل ، تهمت شيعه بودن كافى بود كه گردن متهم را بزند در\r\n\r\n\r\n","description":"","footnote":"\r\n- شكست احزاب بزرگ دنيا در سرنوشت استعمارزدگان اثرى نميكند ، و بايد با همان ذلت و فقر خود دست بگريبان باشند و در راه هدف جانفشانى كنند تا فرشتهء آزادى را در آغوش بگيرند ! م - ز\r\n","page_name":" 117 ","page_number":117},
  {"content":"\r\n\r\nعصر حجاج اگر به كسى ميگفتند كافر هستى بهتر دوست ميداشت تا اينكه بگويند شيعه هستى ! ابن ابى الحديد در شرح نهج البلاغه ج 3 صفحه 15 ميگويد :\r\n« امام محمد باقر ( ع ) فرمود شيعيان ما را در هر شهرى بدست ميآوردند ميكشتند و دست و پاها را به گمان شيعه بودن قطع ميكردند ، و كسى كه نامش بدوستى ما آشكار ميشد ، زندان ميشد و يا اينكه مالش غارت شده و يا اينكه خانه او خراب ميگرديد ، اين بلاها روزبروز شدت پيدا ميكرد و تا زمان عبيد اللّه بن زياد كه حسين ( ع ) را كشت . پس از آن حجاج آمد و شيعيان را ميكشت و به گمان و تهمت شيعه بودن زندانى ميكرد آنقدر وضع شيعه خطرناك بود كه اگر به كسى ميگفتند : تو كافر هستى بهتر دوست ميداشت تا بگويند شيعه على ( ع ) هستى . »\r\nدو نفر از دوستان على ( ع ) را آورده و بيكى از آنان گفتند كه از على ( ع ) بيزارى بجو آنمرد گفت : على چه كرده كه من از او بيزارى بجويم ؟ !\r\nحجاج گفت : خدا مرا بكشد ، اگر تو را نكشم ، بگو ببينم ميخواهى دستهايت را ببرم يا پاهايت را ؟ آنمرد گفت : آن عذابى كه مايلى در روز قيامت بچشى اكنون براى من اختيار كن ، زيرا خدا روز قيامت به من حق قصاص ميدهد .\r\nحجاج از روى مسخره گفت : خداى تو كجاست ؟\r\nآنمرد گفت در كمين ستمگران .\r\nحجاج دستور داد دست و پاى او را قطع كنند و بدارش بزنند . سپس متوجه ديگرى گرديده گفت تو چه ميگوئى ؟ پاسخ داد من هم در عقيده و گفتار مانند دوست خودم كه او را بقتل رساندى ميباشم .\r\nحجاج دستور داده او را گردن زده و بدارش بزنند .\r\n\r\nقنبر غلام على ( ع )\r\nحجاج يكروز بمأمورين خود گفت : امروز ميخواهم ، يكى از اصحاب على را بكشم . گفتند : كسى بهتر از قنبر سراغ نداريم . حجاج او را احضار كرد و به او گفت توئى قنبر ؟ گفت : بلى . حجاج گفت از دين على بيزارى بجو !\r\nقنبر : دين بهترى براى من بياور تا دست از دين على بردارم .\r\nحجاج : من تو را ميكشم ، هرطور كه مايلى قبول كن .\r\nقنبر : امير المؤمنين ( ع ) به من فرمود : كه تو را بدون جرم مانند گوسفندان ذبح ميكنند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nحجاج دستور داد او را ذبح كردند !\r\n\r\nكميل بن زياد « 1 »\r\nكميل از نيكوكاران شيعيان و خواص حضرت امير ( ع ) بود حجاج او را احضار كرد ولى كميل فرار نمود .\r\nحجاج حقوق طائفه كميل را قطع كرد كميل گفت من پير شده‌ام و عمر من تمام شده و نبايد سبب محروميت طائفه خود شوم ، لذا تسليم حجاج شد . هنگاميكه حجاج او را ديد گفت : مايل بودم تو را دستگير كنم . كميل گفت : خودنمائى نكن ، جولان نده ، به خدا سوگند آنچه از عمر من باقى مانده است مانند غبار است ، عمل خود را انجام بده . وعده‌گاه من و تو در پيشگاه خداست ، و پس از كشته شدن حساب است امير المؤمنين ( ع ) به من خبر داد : كه تو مرا ميكشى .\r\nحجاج گفت : بنابراين دليل بر ضرر تو است .\r\nكميل گفت : اگر قضاوت و داورى بدست تو باشد اين حرف صحيح است .\r\nحجاج دستور داد گردن او را زدند .\r\n\r\nسعيد بن جبير « 2 »\r\nسعيد بن جبير از جمله « تابعين » است « 3 » سعيد از جهت عفت و زهد و عبادت و علم تفسير معروف بود . و نام او را « جهبذ العلماء » : مميز خوب و بد علماء گذاشته‌اند .\r\nسعيد پشت سر امام زين العابدين ( ع ) نماز ميخواند ، خالد بن وليد عشرى او را گرفته پيش حجاج فرستاد ، موقعى كه حجاج او را ديد گفت : توئى شقى بن كسير ( مرد ناپاك شكسته شده ) .\r\nسعيد : مادرم از نام من اطلاعش بيشتر است .\r\nحجاج : درباره ابى بكر و عمر چه ميگوئى ؟ در بهشتند ، يا در جهنم ؟\r\nسعيد : اگر داخل بهشت يا جهنم شدى و اهلش را ديدى ميفهمى .\r\nحجاج : درباره خلفاء چه ميگوئى ؟\r\nسعيد : من وكيل مدافع آنان نيستم .\r\nحجاج : كدامرا بيشتر دوست ميدارى ؟\r\n\r\n\r\n","description":"","footnote":"\r\n( 1 )  Komail ibn Zeiad \r\n( 2 )  Said ibn jobair \r\n( 3 ) تابعين دسته‌اى هستند ، كه شاگردان رسول خدا ( ص ) را درك كرده‌اند .\r\n","page_name":" 119 ","page_number":119},
  {"content":"\r\n\r\nسعيد : آنكسكه خدا را بيشتر راضى كرده باشد .\r\nحجاج : كداميك خدا را بيشتر راضى كردند ؟\r\nسعيد : خدا داناتر از من است ، زيرا خدا مخفى و آشكارشان را مىداند .\r\nحجاج : نميخواهى مرا تصديق كنى ؟\r\nسعيد : نميخواهم تو را تكذيب كنم !\r\nحجاج دستور داد او را بكشند .\r\nسعيد : « وجهت وجهى للذى فطر السموات و الارض حنيفا مسلما و ما انا من المشركين » : من متوجه خدائى شده‌ام كه آسمان و زمينرا خلق كرده است و دين پاكيزه را اختيار كرده و مسلمان هستم ؛ و از مشركين نيستم .\r\nحجاج : او را به طرف غير قبله بكشيد !\r\nسعيد : « اينما تولوا فثم وجه اللّه » : بهر طرف رو كنى خدا آنجاست .\r\nحجاج : او را به روى زمين انداخته سر از بدنش جدا كنيد .\r\nسعيد : « منها خلقناكم و فيها نعيدكم و منها نخرجكم تارة اخرى » : از خاك خلقتان كرديم ، و به خاك برگشته ، و باز از خاك بار ديگر بيرون ميآئيد .\r\nدر اينحال گردن سعيد زده شد ( ره )\r\nابن اثير ميگويد : « موقعى كه سر سعيد روى زمين افتاد . سه مرتبه گفت :\r\nلا إله الا اللّه ، يك مرتبه با زبان فصيح و دو مرتبه قابل درك نبود . »\r\nهنگاميكه حجاج سعيد را كشت ، عقلش تمام شد و دائما ميگفت : قيودنا قيودنا » ( كندو زنجيرهاى ما ، كندو زنجيرهاى ما ) ، و آن‌گاه كه بخواب ميرفت سعيد را بخواب ميديد كه جامه او را گرفته و مىگويد اى دشمن خدا براى چه مرا كشتى ؟\r\n\r\nفضائل درباريان حجاج !\r\nمسعودى در ج 3 ص 152 طبع 1948 مينويسد :\r\n« عبد اللّه بن هانى از خواص حجاج است : عبد اللّه بسيار بدقيافه و آبله‌رو و در سر او برآمدگى بود ، و دهن او كجى داشت ، و چشم او پيچيده بود .\r\nحجاج به زور سرنيزه دختر اسماء خارجه رئيس طائفه « بنى فزاره » و دختر سعيد بن قيس همدانى رئيس يمانيه ، را برايش گرفت ! .\r\nحجاج يكروز با همين عبد اللّه سخن مىگفت و در ضمن سخن خود گفت : ميدانى كه تو لياقت دختر رئيس فزاره و دختر رئيس يمانيه را نداشتى من براى تو گرفتم !\r\nعبد اللّه گفت : اين حرف از شما شايسته نيست : زيرا ما فضائلى داريم كه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nهمهء عرب ندارند ؛\r\nحجاج : فضائلت چيست ؟\r\nعبد اللّه : در مجلس ما هيچگاه مذمت عثمان نشده ، حجاج گفت : اين فضيلتى است .\r\nعبد اللّه : هفتاد نفر از بستگان ما در ركاب معاويه در جنگ صفين كشته شدند ، ولى در لشكر ابو تراب على ( ع ) يك نفر از ما كشته شد و آن هم مرد بدى بود .\r\nحجاج : اين هم فضيلتى است .\r\nعبد اللّه : از طائفه ما هيچكس ، با زنى كه دوستار على ( ع ) باشد ازدواج نكرده است .\r\nحجاج : به خدا قسم اين هم فضيلتى است .\r\nعبد اللّه : زنان ما نذر كردند كه اگر حسين ( ع ) كشته شد ده شتر بكشند .\r\nحجاج : به خدا قسم اين هم فضيلتى است .\r\nعبد اللّه : هركس از خاندان ما نام على ( ع ) را توأم با بدگوئى شنيد ، به او و حسن و حسين ( ع ) و مادرشان بد ميگويد .\r\nحجاج : به خدا اين هم منقبتى است .\r\nابن اثير در ج 4 ص 26 طبع 1357 ه مينويسد : « موقعى كه حجاج بر ابن زبير غلبه نمود ، بمدينه آمد و نسبت باهل مدينه بدرفتارى نمود ، و عده‌اى را توهين كرد .\r\nبراى توهين آنان دستهاى آنان را قفل كرده ( و يا آنكه آهن گداخته بدستهاى آنان گذاشت . ) طبرى مينويسد كه اين عمل را با گردن‌هاى آنان انجام داد .\r\nو ابن اثير در صفحه 84 همين كتاب مينويسد : « كار حجاج اين بود كه لشكر را تقسيم بمنازل مينمود ، و از آن تاريخ اين عمل بدعت شد و تاكنون ادامه دارد و گناه آن در نامه عمل حجاج نوشته مىشود .\r\n\r\nزندان حجاج\r\nمسعودى در مروج الذهب ج 3 طبع 1948 صفحه 175 مينويسد : آنچه حجاج بدون جنگ كشت طبق حساب معين 120 هزار نفر بود . هنگاميكه حجاج از دنيا رفت در حبسش 50 هزار مرد و 30 هزار زن موجود بود كه 16 هزار آنان\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبرهنه بودند . زن و مرد را در يكزندان حبس مينمود . حبس حجاج ؛ سقفى براى جلوگيرى از آفتاب تابستان و سرما و باران زمستان نداشت ، عذابهاى ديگرى نيز در اين زندان داشت .\r\nاز تاريخ اين ابن جوزى نقل شده كه زندان حجاج منحصر بديوارى بود كه اطراف زندانيان كشيده بودند ، و نميگذاشتند كه از آنجا خارج گردند ، و سقفى نداشت ، آنگاه كه زندانيان از شدت گرما زير سايهء ديوار ميرفتند پاسبانان با سنگ آنها را از ديوار دور ميكردند . حجاج به اين زندانيان نانى ميداد كه از جو تهيه شده و مخلوط بخاكستر و نمك بود ، و هر زندانى چند صباحى بيشتر نميماند ، كه برنگ سياهان زنگى درميآمد .\r\nدر اين زندان يكنفر زندانى شد مادر او چند روز بعد آمد باحوال‌پرسى او مادر فرزند خود را از شدت سياهى نشناخت و گفت : اين شخص فرزند من نيست ؛ اين پسر زنگى است . موقعى كه يقين كرد كه فرزند اوست ، فريادى زد و در مكان خود از دنيا رفت . « 1 »\r\nاينها نمونه‌هائى از جنايات حجاج است كه اغلب تاريخ‌نويسان ضبط كرده‌اند .\r\nمن آنچه تاريخ مطالعه كرده‌ام ، مانند حجاج بدست نياورده‌ام تنها « نرون » بود كه روم را آتش زد ، و نشست و نگاه بشعله‌هاى آتش ميكرد كه زبانه ميكشيد و زن و بچه و پيرمردان را مىبلعيد و نرون هم ميخنديد ! حجاج بطور كلى دشمن خدا و انسانيت بود ؛ ولى دشمنى خاصى نسبت بمحمد و اهل بيت آنحضرت داشت .\r\nموقعى كه از داستان كربلا صرف‌نظر كنيم ، روزگار او براى شيعيان از روزگار معاويه و يزيد دردناكتر بود . موقعى كه به‌بينيم كه در عهد حجاج گفتن كافر بهتر از گفتن شيعه بود درك ميكنيم ، كه جنايات حجاج نسبت به شيعه تا چه اندازه بوده است . همهء اين جنايات بخاطر اينكه شيعه بوده‌اند ، انجام داده شده !\r\nحجاج به همين حقيقت چندين مرتبه اعتراف كرده است : روزى بأهل كوفه گفت : من عازم حج هستم و فرزندم محمد را نائب خود قرار داده‌ام ، دستور\r\n\r\n\r\n","description":"","footnote":"\r\n( 1 ) در ج 1 سفينة البحار صفحه 222 اضافه مىكند كه روز جمعه براى نماز جمعه ميرفتند حجاج صداى ناله زندانيان را شنيد علت ناله را سؤال كرد گفتند : از ناحيه زندانيان است . حجاج پيش آنها آمده گفت : « اخسئوا و لا تكلمون ( همان سخنى كه براى ساكت شدن سگ ميگوئيم حجاج به آنان گفت ) م - ز\r\n","page_name":" 122 ","page_number":122},
  {"content":"\r\n\r\nداده‌ام كه حرف نيكوكاران را نپذيرد ، و از گناهكارانتان نگذرد . ( شرح نهج البلاغه ابن ابى الحديد ج 1 صفحه 114 )\r\nجاى ترديد نيست كه اگر تمام اهل كوفه دوست على ( ع ) نبودند بيشتر آنان دوست على ( ع ) بودند ( و همين علت باعث گفتار حجاج گرديد . )\r\nاين گونه روشهاى هولناك درباره شيعه از زمان معاويه و زياد بن ابيه ، تا زمان يزيد و عبيد اللّه بن زياد و عبد الملك و حجاج ، تا سياستمداران ديگر رواج داشته چنان كه نمونه‌هاى آن را ملاحظه خواهيد كرد .\r\nعبد الملك حجاج خونخوار را انتخاب كرد تا تسلط عراق و حجاز را براى او ترتيب دهد . حجاج مردم را دسته‌دسته ميكشت ، و فكر ميكرد كه مردم مورچه و حشرات بىمقدارند ! آنقدر حريص بكشتن بود كه افراديرا كه تسليم شده بودند و يا بيعت كرده بودند ، با بچه‌ها و زنها و پيرمردان ميكشت !\r\nدر اثر اين گونه جنايات كه حيوانات بيابانرا بوحشت ميانداخت ، حجاج نزد عبد الملك قرب پيدا كرده بود ، و او را شريك سلطنت خود نموده بود و حكومت عراق ، شهرهاى فارس ، كرمان ، سيستان ، خراسان ، عمان ، و يمن تحت اختيار او بود . در زمان زندگانى خود مواظب حجاج بود و هنگام مرگ درباره او وصيت كرد :\r\nابن اثير ميگويد : موقعى كه عبد الملك فهميد ميخواهد هلاك گردد ، به اولاد خود گفت : « اوصيكم بتقوى اللّه و اكرام الحجاج . . . » . من شما را بپرهيزكارى و اكرام بحجاج دستور ميدهيم ، زيرا حجاج بود كه منبرها را به اختيار شما آورد ، و شهرها را تسخير نمود ، و دشمنان شما را ذليل نمود .\r\nچه‌قدر اين منطق مسخره است ! مىگويد از خدا بترسيد و بحجاج نيز اكرام كنيد ! چه تفاوتى بين اين حرف است و حرفى كه بگويند تاريكى روشنائى است و باطل حق و عدالت ظلم است ؟ !\r\nدر هر عصرى عدالت و تقوى در نظر حكومت‌هاى استبدادى كشتن ، غارت كردن ، زندان كردن ، بدار زدن است ، مردم را براى حفظ تخت و تاج گرسنگى ميدهند ، غارت ميكنند تا اطاعت كنند و حرف استبداديان را چشم بسته بپذيرند ! و هركس اعتراض كرد بنام خدا و امر خدا و عمل نمودن بتقوى و فضيلت كشته مىشود .\r\nصاحب العقد الفريد مىنويسد :\r\n« روزى عبد الملك بالاى منبر مشغول خطبه شد ، و گفت : من مانند عثمان\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nضعيف ، و مانند معاويه ساز شكار نيستم و مانند يزيد در رأى ضعيف نيستم . هركس سر را بعلامت مخالفت بالا برد من با شمشيرم پائينش ميآوردم . پس از اين كلمات از منبر پائين آمد . »\r\nعبد الملك اين بيان شيرين را از سخنرانى « يزيد بن مقنع عذرى » استفاده كرده بود ابن مقنع اشاره كرد بمعاويه و گفت : اگر معاويه كشته شود ، اين يزيد بجاى او مينشيند و اشاره بيزيد كرده و گفت كسى كه مخالفت اين شخص را بكند شمشير است ، و شمشير را نشان داد .\r\nحكومت بنى اميه روى پايه قدرت و شكنجه ، بنا شده بود و تا آن روزى كه دولت آنان واژگون گرديد ، و وجود كثيفشان نابود شد اين وضع ادامه داشت .\r\nجنايتهاى حجاج و قساوت قلب او سبب ايجاد افسانه‌هاى تازه‌اى شده است كه بعضى از مورخين آن را بيان كرده و اغلب مردم آن را حفظ كرده‌اند .\r\n1 - يوسف ثقفى پدر حجاج وارد بر مادر حجاج گرديده و خواست با او همبستر شود ، مادر گفت چند دقيقه پيش با من همبستر بودى !\r\nيوسف از اين سخن ناراحت شد چون چند دقيقه قبل نيامده بود . يوسف پيش شخص نيكوكارى رفت و جريان خود را گفت آن شخص جواب داد كه شيطان به صورت تو درآمده و با همسرت هم‌بستر گرديده و از او آبستن شده ، تو با او همبستر نشو تا فرزندش به دنيا آيد . يوسف صبر كرد تا اين‌كه حجاج متولد گرديد .\r\n2 - بعضى ديگر گفته‌اند كه حجاج موقعى كه به دنيا آمد ، عقبش سوراخ نبود .\r\n3 - پستان مادر را نمىگرفت شيطان به صورت انسانى آشكار گرديد و دستور داد بزغاله سياهى را سر بريدند و از خون آن در دهان حجاج ريختند ، لذا اولين غذاى حجاج خون بود ؛ و همين علت سبب شده بود كه در خونريزى كوتاهى نداشت و خودش ميگفت بهترين لذتهاى من خونريزى است ، دلم ميخواهد كارهائى انجام دهم كه ديگران تاكنون انجام نداده‌اند . « 1 »\r\nخواه اين داستانها صحيح باشد يا باطل ، از قوه خيال ساخته شده باشد ؛ يا نباشد هرچه هست پرده از روى طبيعت منحصر بفرد حجاج برميدارد .\r\n\r\n\r\n","description":"","footnote":"\r\n( 1 ) براى توضيح بصفحات 222 سفينة البحار ج 1 مراجعه فرمائيد . م - ز\r\n","page_name":" 124 ","page_number":124},
  {"content":"\r\n\r\n\r\nقهرمان خباثت\r\nحجاج بسن 54 سالگى رسيده بود كه مبتلا به مرض معده شد و 15 روز طول كشيد در ميان اين مدت يقين كرد كه از دنيا ميرود . موقعى كه طبيب او را معاينه كرد گوشتى بر سر نخى بسته و آن را به حلق حجاج فرو برد و پس از آن بيرون آورد ديد كرمهاى فراوانى به آن چسبيده بود .\r\nحجاج در اين مدت مبتلا به مرض لرز و سردى اندام شد آتش‌هاى فراوانى اطرافش روشن كرده بودند و نزديك او ميآوردند و نزديك بود پوستشرا بسوزاند ولى حجاج احساس نميكرد !\r\nحجاج مرض خود را بحسن بصرى گفت . حسن گفت : من به تو گفتم متعرض بندگان شايسته خدا نشو تو بدتر نمودى .\r\nحجاج گفت من نگفتم راه اصلاح مرض مرا بدست بياورى من مىخواهم كارى كنى كه زودتر بميرم « موقعى كه از دنيا رفت حسن بصرى به سجده افتاد ، و شكر خدا را نموده گفت : خدايا خودش را بردى روش ناپسندش را نيز بردار .\r\nحجاج در واسط دفن گرديد و قبرش مخفى شد ، و آب بر روى آن بستند ، و وليد براى او مجلس عزا برپا نمود .\r\nچه خوب است آخرين كلام خود را دربارهء حجاج گفتهءى عمر بن عبد العزيز قرار دهيم . عمر بن عبد العزيز گفت : « لو جائت كل امة بخبيثها و جئنا بالحجاج لغلبناهم » : اگر هر جمعيتى خبيث خود را براى مسابقه در تعيين قهرمان خباثت بيرون آورند ، و ما حجاج را بياوريم ، در اين مسابقه پست‌فطرتى پيروز خواهيم شد .\r\n\r\nوليد بن عبد الملك\r\nعبد الملك در سال 86 ه پس از بيست و يكسال و 45 روز حكومت از دنيا رفت و پس از او وليد بر كرسى سلطنت نشست .\r\nمسعودى گفته است : وليد ظالم ستمگرى بود . پدرش به او وصيت كرده بود كه نسبت بحجاج اكرام كند ، و جلد پلنگ بپوشد « 1 » و شمشير را مهيا سازد و هر كس مخالفت كرد او را بكشد .\r\nوليد وصيت پدرش را انجام داد : دست حجاج را مانند پدرش در شكنجه و كشتار آزاد گذاشت و در ايام وليد حجاج سعيد بن جبير را كشت .\r\nابن اثير داستانى نقل مىكند ، كه دلالت مىكند كه حجاج در نزد وليد عظمت\r\n\r\n\r\n","description":"","footnote":"\r\n( 1 ) كنايه از خشونت در امر سياست است .\r\n","page_name":" 125 ","page_number":125},
  {"content":"\r\n\r\nداشته است ابن اثير مينويسد :\r\n« وليد بيهوش شد ، و گمان كردند كه مرده است ، هنگاميكه خبر بحجاج رسيد ، ريسمانى بدست خود بسته و باسطوانه‌اى پيچيده ، گفت : بار خدايا مدتى است ، من از تو ميخواستم ، كه مرگ مرا قبل از وليد قرار دهى .\r\nموقعى كه وليد به هوش آمد گفت : نمىبينم كسى در بهبودى من خوشحالتر از حجاج باشد . »\r\nعمر بن عبد العزيز از طرف وليد فرماندار مدينه بود ، عمر بن عبد العزيز پناهگاه مظلومين ، و فراريان بود ، هركس از ظلم حجاج از عراق فرار ميكرد بعمر بن عبد العزيز پناه ميبرد . عمر بن عبد العزيز نامه‌اى براى وليد نوشت و از ظلم حجاج نسبت باهل عراق شكايت كرد ، وليد او را از فرماندارى مدينه براى رضايت حجاج عزل نمود و به اين مقدار اكتفا نكرد بلكه بحجاج نوشت ، كه هركه را مايل است فرماندار حجاز نمايد ، حجاج نوشت كه خالد بن عبد اللّه قسرى خونخوار بايد فرماندار حجاز گردد . وليد او را فرماندار نمود .\r\nابن اثير در حوادث سال 89 نوشته است ، كه خالد بن عبد اللّه قسرى فرماندار مكه گرديد و خطبه‌اى خواند در آن خطبه گفت : اى مردم آيا خلافت وليد بهتر است يا رياست حضرت ابراهيم ؟\r\nبه خدا سوگند فضيلت خليفه را نميدانيد . . . ابراهيم خليل از خدا طلب آب كرد ؛ خدا آب شور و تلخى به او داد ولى وليد از خدا آب طلب كرد آب شيرينش داد . مقصود خالد از آب تلخ زمزم بود و آب شيرين آب چاهى بود كه وليد حفر نموده بود .\r\nخالد آب چاهى كه وليد حفر كرده بود بنزديك چاه زمزم منتقل ميكرد و آنجا در حوضى ميريخت كه مردم بهترى آب چاه را درك كنند ، لذا چاه وليد خشكيد .\r\nصاحب اغانى در ج 19 ص 59 و بعد از آن مينويسد : خالد آب چاه زمزم را « ام الجعلان » ( منبع كثافات ) مىناميد روزى بالاى منبر رفت و از روى مسخره گفت : تا چه اندازه باطل ما بر حق شما غلبه كند ؟ !\r\nآيا وقت آن نرسيده است ، كه خدا براى شما غضب كند و ما را نابود نمايد ؟\r\nاگر امير المؤمنين وليد دستور ميداد ، كعبه را متلاشى كنم و قطعات سنگ آن را منتقل بشام كنم انجام ميدادم . به خدا سوگند وليد از انبياء خدا در پيشگاه خدا\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nگرامىتر است سپس صاحب اغانى مينويسد : خالد كافر ، و مادرش نصرانى بود ، و مسيحيان و آتش‌پرستان را مسلط بر مسلمانان ميكرد و دستور شكنجه و آزار ميداد و براى نصرانيها خريد كنيزان مسلمان و ازدواج آنان را جائز نمود .\r\nمستشرق آلمانى « فلهوزن » در كتاب « تاريخ الدولة العربيه » صفحه 319 مينويسد :\r\n« موقعى كه خالد فرماندار كوفه شد كليسائى براى مادر خود پشت قبلهء مسجد بنا كرد . . . داستانهاى زننده‌اى از او نقل ميكنند كه بدن انسان را ميلرزاند :\r\nخالد در اول جوانى خود ، مخنث بود ، « 1 » و وسيله رساندن مردان بزنان بود . خالد مذمت كعبه و پيغمبر ( ص ) و اهل بيتش و قرآن را مينمود و ميگفت :\r\nشخص عاقل قرآن را از حفظ نميكند » سپس فلهوزن مينويسد : خالد كافر و فاسق بود .\r\nروش بنى اميه اين بود كه كسى را مورد توجه قرار داده و يا فرماندار نمايند كه مانند خودشان كافر باشد و آنانرا بر محمد ( ص ) و آل او ( ع ) و جميع انبياء و مرسلين مقدم بداند . خلاصه بهترين دليل طغيان وليد اعتماد بحجاج ، و تصويب كردار پدرش عبد الملك بود . سليمان بن عبد الملك از يزيد بن مسلم در باره احوال حجاج در روز قيامت سؤال كرد . يزيد گفت : روز قيامت از طرف راست پدرت عبد الملك و از طرف چپ برادرت وليد ميآيد هركجا ميخواهى جاى او را قرار بده . ( وسط هردو )\r\n\r\nسليمان بن عبد الملك\r\nوليد در سال 96 از دنيا رفت و مدت حكومتش 9 سال و يك ماه بود و بجاى وليد برادرش سليمان بتخت نشست . او مردى پرخور و علاقه‌مند بزن بود .\r\nمسعودى مينويسد :\r\n« سليمان داراى شكم بزرگى بود ، كه نميتوان خوراك او را حساب كرد . . .\r\nدر يكروز به اندازه صد رطل عراق غذا مىخورد . ( حدود 36 كيلو )\r\nآشپزها ماهيتابه را ميآوردند در آنها مرغ بريان كرده بود ؛ يك مرتبه مى - بلعيد . مرغ را گرماگرم با آستين خود ميگرفت و جدا ميكرد ! روزى از حمام خارج شده ، و گرسنه بود 20 عدد بچه گوسفند شيرى آوردند ؛ آنچه در ميان شكم آنها بود ، با چهل نان نازك خورد . و چندى نگذشت ، كه غذا حاضر گرديد و با دوستان خود مانند اينكه غذا نخورده است غذا خورد !\r\n\r\n\r\n","description":"","footnote":"\r\n( 1 ) مخنث ( بتشديد نون ) بجوانانى گفته مىشود ؛ كه خودفروشى ميكنند .\r\n","page_name":" 127 ","page_number":127},
  {"content":"\r\n\r\nظرفهاى حلوا را ميگرفت و اطراف رختخواب ميگذاشت موقعى كه از خواب برميخواست فقط از يك ظرف آن‌كه باقى بود استفاده ميكرد .\r\nسليمان دو سال و چند ماه حكومت نمود ، و اگر بيش از اين زنده ميماند ؛ مانند اجدادش انجام ميداد . ولى خالد بن عبد اللّه قسرى را ، كه نمونه دوم حجاج در ظلم و جنايت بود از فرماندارى عزل نساخت » .\r\nصاحب « العقد الفريد » در ج 4 ص 191 طبع 1953 مينويسد : « خالد در عصر سليمان فرماندار مكه بود روز جمعه بالاى منبر رفت ، و نام حجاج را بميان آورده و او را مدح نمود » .\r\nسليمان « موسى بن نصير » فاتح بزرگ عرب را كشت ، موسى شهرهاى مغرب را فتح كرد . اندلس ، اسپانيا ، و پرتقال كنونى بدست موسى فتح گرديد . سليمان او را به جهت اينكه درآمد جنگى را نگاهدارى نكرده تا سليمان شاه گردد ، و زودتر بدست وليد داده است كشت و قتيبة بن مسلم را كه فتحهاى او از شهرهاى فارس تا چين امتداد داشت ، كشت و سبب قتل او اين بود ، كه با وليد در عزل نمودن سليمان از ولايت عهد موافقت كرده بود .\r\nخلاصه سليمان نسبت بحكومتهاى قبل تغيير روش نداد ، فقط زمانه او را مهلت نداد ، تا بيش از آنچه انجام داده بود انجام دهد .\r\nبهترين دليلش اين است كه نام معاويه در مجلس او برده شد و او رحمت بر معاويه و ساير گذشتگانش فرستاد ، و گفت : به خدا سوگند مانند معاويه ديده نشده ! . . . سليمان رحمت فرستاد بر معاويه براى اينكه كسى بهتر از او در مكر و خدعه و خيانت نديده بود . كسى از او جرئت‌دارتر براى ظلم و جنايت و شكنجه بدست نياورده بود اين روح حقيقى بنى اميه است ، كه اين روح را خدعه و بهتان و ظلم و بيدادگرى بتعجب درميآورد ! !\r\n\r\nعمر بن عبد العزيز\r\nمسعودى نوشته است كه : سليمان روز جمعه 20 صفر 99 از دنيا رفت و در همانروز عمر بن عبد العزيز بجاى او بر مسند حكومت تكيه زد .\r\nعمر بن عبد العزيز در 25 رجب سال 101 در دير سمعان از توابع حمص در روز جمعه از دنيا رفت و دفن گرديد . و خلافت او دو سال و 5 ماه و 5 روز بود .\r\nعمر بن عبد العزيز 39 سال عمر كرد ، و قبر او در دير سمعان مشهور\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاست . و مورد توجه مردم قرار گرفته و بلاى نبش قبرى كه متوجه قبرهاى ساير بنى اميه ميگرديد متوجه او نشد .\r\nجاى تعجب نيست ، كه مردم بنى اميه را لعنت كنند و قبرشان را نبش كنند و بدنشان را بسوزانند ، ولى براى عمر بن عبد العزيز درود بفرستند ، و به او تعظيم نموده و به زيارت قبرش بروند و به خاك قبرش تبرك بجويند ، زيرا اينها همه نتيجهء اعمال است .\r\nقبلا يادآورى شد ، كه معاويه لعن بعلى ( ع ) را بنا گذاشت و دستور داد : كه مردم آن حضرت را لعن نموده و از او بيزارى بجويند ، و اين عمل بدست يزيد و مروان و عبد الملك و وليد رواج يافت ! از لطائف وليد اينست كه وليد نام على ( ع ) را بميان آورده و لعنت را از نظر تلفظ غلط خواند « 1 » و گفت على ( ع ) دزد و پسر دزد است ! مردم گفتند از غلط خواندنش تعجب كنيم يا نسبت دزدى بعلى دادن كه تا كنون نشنيده بوديم ! !\r\nو خالد بن عبد اللّه قسرى يكى از فرمانداران بنى اميه منبر در مكه ميگويد : « خدا لعنت كند على را كه داماد رسول خدا ( ص ) و پدر حسن و حسين ( ع ) است ، سپس رو بجمعيت نموده و از روى مسخره ميگويد : نام على را كه ذكر نكردم و مشغول ببدگوئى بحسن و حسين ( ع ) گرديد ! »\r\nعبيد اللّه سهمى خالد را در اشعار زير مذمت كرده ميگويد : « خدا سلطان و رعيتى را كه بعلى و حسن و حسين ( عليهم السّلام ) لعنت ميكنند لعنت كند « 2 » آيا بايد مردانى را كه جد و عمو و اقوامشان پاك‌طينت هستند لعنت كرد ؟ « 3 »\r\nكبوتر و ساير پرندگان در مكه ايمن هستند ، ولى اهل بيت پيغمبر در مسجد الحرام ايمن نيستند ! « 4 »\r\nخانه و اهل خانه پيغمبر ( ص ) و اسلام را بنيكى ياد ميكنم و نيك هستند . « 5 » درود بىپايان و رحمت خدا تا روز قيامت بر آن خانواده باد . « 6 » ( ابن ابى الحديد ج 3 صفحه 476 و ج 1 صفحه 366 )\r\n\r\n\r\n","description":"","footnote":"\r\n( 1 ) لعنه اللّه بكسر هاء اللّه\r\n( 2 )\r\n لعن اللّه من يسب عليا * و حسينا من سوقة و امام \r\n( 3 )\r\n أيسب المطهرون جدودا * و الكرام الاباء و الاعمام \r\n( 4 )\r\n و يأمن الطير و الحمام و لا * يأمن آل الرسول عند المقام \r\n( 5 )\r\n طبت بيتا و طاب اهلك اهلا * اهل بيت النبى و الاسلام \r\n( 6 )\r\n رحمة اللّه و السّلام عليهم * كلما قام قائم بسلام \r\n","page_name":" 129 ","page_number":129},
  {"content":"\r\n\r\n\r\nچگونه لعن على ( ع ) برداشته شد ؟\r\nلعنت نمودن بخاندان پيغمبر تا زمان عمر بن عبد العزيز ادامه داشت ، ولى عمر بن عبد العزيز از آن منع كرد ، علت منع آنطور كه خود عمر بن عبد العزيز مىگويد : اين است كه قرآن را پيش يكى از اولاد عتبة بن مسعود ميخواندم روزى از نزد من گذشت و من با بچه‌ها مشغول بازى و لعن بعلى ( ع ) بودم استادم ناراحت شد و به مسجد رفت و من بچه‌ها را رها كرده و براى خواندن قرآن به مسجد رفتم . استادم در مسجد به من بىاعتنائى كرد و نمازش را طول داد و پس از آن صورتش را درهم كشيد گفتم چرا ناراحتى ؟ ! گفت توئى كه چند روز است بعلى ( ع ) لعنت ميكنى گفتم آرى . گفت : از كجا دانستى كه على ( ع ) مغضوب خداست ؟ ! آيا اهل جنگ بدر و بيعت رضوان مغضوب خدا هستند ؟ ! گفتم : مگر على ( ع ) از اهل بدر است ؟\r\nگفت : مفاخر بدر براى غير على ( ع ) نبود . گفتم : ديگر على ( ع ) را لعنت نميكنم گفت : بايد معاهده كنى كه ديگر چنين عملى انجام ندهى و من عهد كردم كه ديگر لعنت نكنم .\r\nعمر بن عبد العزيز ميگويد : روزهاى جمعه پدرم در مدينه بالاى منبر ميرفت و خطبه ميخواند و فصيح صحبت ميكرد ، ولى هنگاميكه بلعن حضرت امير ( ع ) ميرسيد مىديدم زبانش لكنت مىخورد ، ساكت ميشد ، به سختى مىافتاد ، در ميان مطلب محاصره بود من از روش پدرم تعجب كردم . روزى به او گفتم : تو گويندهء فصيحى هستى ولى هنگاميكه بلعن على ( ع ) ميرسى زبانت ميگيرد .\r\nپدرم گفت : اين مطلب را فهميده‌اى ؟ گفتم بلى . پدرم گفت : اگر اهل شام و غير آنها فضائل على ( ع ) را بدانند ديگر كسى متابعت ما را نمىكند و اطراف اولاد على ( ع ) ميروند . اين كلمه در فكر من بود ، و با آنچه معلم من در كوچكى به من گفته بود ، در قلب خود نگاهدارى كردم ، و با خدا عهد كردم كه اگر بخلافت برسم لعنت نمودن على را بر طرف كنم .\r\nعمر بن عبد العزيز بعهد خود وفا كرد و لعنت را برداشت ، و گفت : بجاى لعن اين آيه را بخوانيد  « إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ .  ( آيه 93 از سوره نحل ) « 1 »\r\n\r\n\r\n","description":"","footnote":"\r\n( 1 ) خدا به عدالت و كار نيك و بخشش بخويشان دستور داده ، و فرموده است از فحشاء و كار بد و ظلم كناره‌گيرى كنيد . خدا پندتان ميدهد شايد اندرز بگيريد .\r\n","page_name":" 130 ","page_number":130},
  {"content":"\r\n\r\nو اين دستور را براى همه شهرهاى اسلامى نوشت ، و اين عمل يكى از وظائف گرديد ، و در ميان اجتماع رسوخ پيدا كرد ، و بسبب اين عمل ابن عبد العزيز را مدح فراوانى نمودند . ( ابن اثير حوادث 99 و ابن ابى الحديد ج 1 صفحه 356 )\r\nعمر بن عبد العزيز در خانه بنى اميه و دشمنان على ( ع ) بزرگ شده بود و لعنت على ( ع ) را بالاى منابر نقل ميكردند ، ولى استاد او عبيد اللّه بن عبد بن عتبة بن مسعود ارادت بعلى و اولاد او ( ع ) داشت ولى از ترس جانش اظهار نميكرد .\r\nهنگام بچگى عمر بن عبد العزيز از فرصت استفاده كرد ، و عظمت على ( ع ) را بيان داشت .\r\nسپس عمر بن عبد العزيز لكنت پدرش را در خطبه ديد ، و گفتار استادش تأييد گرديد و پدرش حق را گفت ، و مطلب برايش روشن گرديد . عمر درك كرد كه على ( ع ) افضل و صاحب حق است و بنى اميه در گمراهى . قلب عمر نداى حق را پاسخ داد ، و با خدا معاهده كرد كه عمل كند ، و بعهدش وفا نمايد .\r\nاين عملى بود كه در اثر شعور و درك آشكار گرديد ، و توسعه پيدا نموده رشد كرد ، و هنگاميكه فرصت بدست آمد و زمانه آماده بود فكر مجسم شد ، و عمل خوبى انجام گرفت . فضيلت در درجه اول مخصوص استاد ابن عبد العزيز است كه او را راهنمائى به حق كرد و راه را به او نماياند .\r\nچنان كه نقل شده است كه معاوية بن يزيد كه خود را از خلافت خلع كرد ، و جد و پدرش را خطاكار خواند به جهت تحصيل پيش مرد مؤمنى بود ، كه ايمانش را مخفى كرده بود . بنى اميه آن استاد را بجرم كناره‌گيرى معاويه از خلافت ، و درود فرستادن بر على ( ع ) زنده‌زنده زير خاكش كردند .\r\nعمر بن عبد العزيز فدك را به اولاد فاطمه ( ع ) بازگرداند ، و تسليم امام محمد باقر ( ع ) نمود . عده‌اى از قريش و اهالى شام اعتراض كردند كه اين عمل اعتراض بابى بكر و عمر است كه فاطمه ( ع ) را از حقش محروم نمودند و آنانرا غاصب و ظالم معرفى ميكنى .\r\nعمر بن عبد العزيز گفت : ادعاء فاطمه ( ع ) صحيح است و تحت تصرف او بوده و در بخشش رسول خدا ( ص ) به او دروغ نميگويد ، زيرا سرور زنان اهل بهشت است و من با اين عمل به خدا و رسول او تقرب پيدا ميكنم و چشم شفاعت بفاطمه ( ع ) و حسن و حسين ( ع ) دارم اگر من بجاى ابى بكر بودم قول فاطمه ( ع ) را قبول ميكردم و به او نسبت دروغ نميدادم . ( سفينة البحار ج 2 صفحه 272 طبع 1355 ه )\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nعلى ( ع ) بهتر از همه مسلمين است\r\nابن ابى الحديد در شرح نهج البلاغه ج 4 صفحه 520 طبع قديم مينويسد :\r\n« هم‌عقيده‌هاى ما معتزله گفته‌اند ، كه على ( ع ) افضل مخلوق روز قيامت است ، و مقام او بالاترين مقامها و بهترين مخلوق دنيا است و از جهت اخلاق و فضائل و مزايا سرآمد همهء مردم است . هركس با او دشمنى كند ، دشمن خدا است و با كفار و منافقين در آتش جهنم مخلد است ، ولى اگر دشمن على ( ع ) توبه كرد ، و با توبه از دنيا رفت خدا او را ميبخشد . »\r\n« اما دانشمندان مهاجرين و انصار ، كه قبل از او امامت كردند ، اگر مورد منع ، و غضب على ( ع ) بودند ، ميگفتيم از مغضوبين خدا هستند ، ولى چون غضب نكرد و شمشير بر روى آنان نكشيد ميفهميم بحكومت و امامت آنان راضى بوده است ، زيرا على با آنان مبارزه نكرد و خلافت را به طرف خود نكشيد و رسول خدا ( ص ) فرمود جنگ با على جنگ من است و صلح با على صلح با من است و فرمود :\r\nبار خدايا ! دوست بدار آنكه على را دوست داشت و دشمن بدار آنكه على را دشمن داشت و فرمود : دوستان تو مؤمن و دشمنان تو منافق هستند . »\r\n« آرى چون على ( ع ) بامامت آنها راضى بود و با آنان بيعت كرد و نماز پشت سر آنان خواند و به آنها زن داد و از اموال آنان خورد ، ما نميتوانيم از روش او تجاوز كنيم ، و از آنچه نسبت به او داده شده صرف‌نظر نمائيم . »\r\n« روشن است كه چون على ( ع ) از معاويه بيزارى جست ما هم از او بيزارى ميجوئيم و هنگاميكه او را لعنت كرد ، ما نيز او را لعنت ميكنيم . و هنگاميكه بضلالت اهل شام حكم كرد ، با اينكه در ميان آنان اصحابى مانند عمرو بن عاص و عبد اللّه فرزندش موجود بود ما نيز حكم بگمراهى آنان مينمائيم . بنابراين ما فرقى بين على ( ع ) و بين رسول خدا ( ص ) جز مرتبهء نبوت نمىبينيم و ساير فضائليكه بين پيغمبر ( ص ) و على ( ع ) موجود بود و در آنفضائل مشترك بودند ، ما نيز قائل به آن فضائل هستيم . »\r\n« ما درباره بزرگان اصحاب ، كه على ( ع ) دربارهء آنان مذمت نكرده ما نيز مذمت نميكنيم و همان معامله‌ايكه على با آنان نمود ، ما نيز همان معامله را با صحابه انجام ميدهيم . »\r\n« عقيدهء تفضيل ( فضيلت على ( ع ) بر جميع اصحاب پيغمبر - ص - ) عقيده‌اى است كه بيشتر اصحاب رسول خدا ( ص ) و پيروان اصحاب گفته‌اند دسته‌اى از صحابه عمار و مقداد و ابو ذر و سلمان ، و جابر بن عبد اللّه و ابى بن\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكعب و بريده و حذيفه و ابو ايوب و سهل بن حنيف و عثمان بن حنيف و ابو الهيثم بن التيهان و خزيمة بن ثابت و ابو الطفيل عامر بن واثله و عباس بن عبد المطلب و فرزندان او و همهء بنى هاشم و همهء بنى عبد المطلب و . . . هستند كه قائل بتفضيل بوده‌اند » .\r\n« دسته‌اى از بنى اميه نيز معتقد بتفضيل بودند كه از آنان خالد بن سعيد بن العاص و عمر بن عبد العزيز بوده‌اند . » در اين‌باره لازم است داستانى از عمر بن عبد العزيز بنقل ابن الكلبى نقل نمايم :\r\n\r\nقضاوت عقيلى\r\n« عمر بن عبد العزيز نشسته بود ، دربان او آمد و دو نفر مرد و يك زن گندمگون بلندقامت ، و خوش‌اندام وارد شدند ، و نامه‌اى از ميمون بن مهران همراه آنهاست كه بعمر بن عبد العزيز نوشته شده بدست او دادند عمر نامه را باز كرد ديد نوشته است :\r\nبسم اللّه الرحمن الرحيم »\r\n« درود و رحمت بر عمر بن عبد العزيز ؛ داستانى براى ما پيش آمده است كه همه طاقت درك آن را ندارند ، و ما از آن دورى جسته‌ايم ، و براى امتثال امر خدا كه ميفرمايد : هرگاه مطلبى را درك نكرديد برسول خدا ( ص ) و صاحبان امر مراجعه كنيد ، كه تا از علميكه در دست دارند استنباط نموده و حكمش را صادر كنند اين قضيه را پيش شما فرستاديم . »\r\n« دو مرد و اين زن نزاع دارند يكى از اين دو مرد شوهر و ديگرى پدر است .\r\nپدر ميگويد : شوهر اين زن قسم خورده است كه اگر على افضل مسلمين ، و نزديكتر برسول خدا نباشد زن او مطلقه باشد ( طلاق داده شده ) و ميگويد : چون على افضل نيست دختر من طلاق داده شده و معتقد است كه اين طلاق صحيح و نبايد با دختر او نزديك شود . »\r\n« مرد ميگويد : من صحيح ميگويم و گناه نكرده‌ام ، و قسم من صحيح است و على ( ع ) افضل است ، اگرچه تو راضى نيستى و غضبناك هستى ولى زن من طلاق داده نشده و هنوز زن من است » .\r\n« اين دو مرد و اين زن پيش من آمده‌اند و تكليف خود را ميپرسند . من از قسم سؤال كردم مرد گفت : قسم خورده‌ام كه على افضل امت است ، و نزديكتر برسول خدا ( ص ) است عده‌اى منكر شدند و عده‌اى او را تصديق كردند اين داستان گذشته است اكنون هركه ميخواهد غضب كند و هركه ميخواهد راضى گردد » .\r\n« مردم اين صحبتها را شنيدند و اطراف آنانرا گرفته ، و زبانها مانند هم است\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nولى قلبها متفرق . »\r\n« يا امير المؤمنين ( عمر بن عبد العزيز ) ! چون هواهاى مردم متفرق است و اين مسئله عده‌اى را بنزاع ميكشاند ما از حكم صرف‌نظر كرده و آنانرا پيش شما فرستاديم تا حكم خدا را جارى كنيد . »\r\n« مرد قسم مىخورد زنش را رها نكند و پدر قسم مىخورد كه دختر را رها ننمايد شوهر قسم خورده است ، كه بايد اين حكم از طرف كسى جارى گردد كه مخالفت او نشود يا اينكه گردنش زده شود . »\r\n« ما داستان را پيش شما آورده و از شما كمك ميطلبيم خداوند بشما توفيق عنايت فرمايد ، و شما را راهنمائى كند . »\r\n« عمر بن عبد العزيز بنى هاشم و بنى اميه و قبائل قريش را جمع‌آورى نمود سپس رو كرد بپدرزن و گفت : چه ميگوئى ؟ پدر صحبتهاى خود را تكرار كرد ( على افضل نيست ) . عمر بن عبد العزيز متوجه شوهر شده گفت : شما چه مى گوئيد ؟ شوهر نيز صحبت خود را تكرار كرد ( على افضل است ) » .\r\n« مجلس از گفتار شوهر متزلزل شد و بنى اميه با چشمهاى غضب‌آلود به او مينگريستند ولى هيچكدام سخن نميگفتند ، و همه متوجه ابن عبد العزيز بودند .\r\nفرزند عبد العزيز تا مدتى انگشت خود را روى زمين ميزد و فكر ميكرد سپس متوجه اطرافيان شده ؛ گفت : درباره اين سوگند چه ميگوئيد ؟ همهء اطرافيان ساكت ماندند » .\r\n« ابن عبد العزيز گفت تعجب است ، سخن بگوئيد ! »\r\n« يكى از بنى اميه گفت : چون اين مسئله ناموسى است ما جرئت سخن گفتن درباره آن نداريم و شما داناتر از ما هستى » .\r\n« ابن عبد العزيز گفت : هرچه ميخواهى بگو زيرا حرفى كه باطل را زير پا نگذارد و حق بشود ؛ يا حقى را باطل كند در اين مجلس گفتنش جائز است . آن شخص بنى اميه گفت : من چيزى نميگويم . »\r\n« ابن عبد العزيز متوجه يكنفر از اولاد عقيل بن ابى طالب گرديد و گفت :\r\nشما چه ميگوئيد ؟ آنمرد عقيلى از فرصت استفاده كرده گفت : اگر حرف من ثابت مىشود و عمل مىشود سخن بگويم ، و اگر ارزشى براى سخن من قائل نيستيد نگفتن آن بهتر است و براى باقى ماندن دوستى مؤثرتر مىباشد » .\r\n« ابن عبد العزيز به فرزند عقيل گفت : حرفت مورد قبول و حكم تو اجراء ميگردد . بنى اميه بابن عبد العزيز گفتند : بىانصافى كردى ، زيرا حكومت\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاين قضيه را به غير بنى اميه داديد .\r\n« ابن عبد العزيز گفت : بايد سخن نگوئيد ، زيرا شما يا از جهت سرزنش و يا از جهت عاجزى ، بايد ساكت شويد . هم‌اكنون من گفتم : كيست حكم كند ؟\r\nساكت مانديد ! آيا ميدانيد شما ، مثل چه كسى هستيد ؟ گفتند نميدانيم ابن عبد العزيز گفت عقيلى ميداند و رو كرد بعقيلى و گفت مثل چه كسى هستند ؟ عقيلى گفت آنان شباهت بگفتهء شاعر دارند كه ميگويد : شما را دعوت بموضوعى كردند ، آنگاه كه عاجز شديد ، كسى كه عاجز نيست دخالت كرد . « 1 »\r\nهنگاميكه اين داستان را ديديد ، پشيمانى خود را ظاهر نموديد ، ولى از ترس نميتوان پناهگاه تهيه كرد . « 2 »\r\nابن عبد العزيز گفت : حرف صحيحى زدى ، پاسخ مرا بده ! »\r\nعقيلى گفت : زن طلاق داده نشده !\r\n\r\nرسول خدا ( ص ) در منزل زهراء ( ع )\r\n« سپس رو بابن عبد العزيز نموده و گفت : به خدا سوگند رسول خدا ( ص ) بديدن زهرا ( ع ) رفت و بزهراء ( ع ) گفت شما را چه مىشود ؟ »\r\n« فاطمه ( ع ) عرض كرد مريض هستم . حضرت رسول فرمود : به چيزى مايل هستى ؟ »\r\n« فاطمه ( ع ) عرضه داشت : مايل بانگورم ولى ميدانم كه اكنون وقت انگور نيست . رسول خدا ( ص ) فرمود : خدا قدرت دارد كه براى ما بفرستد ؛ سپس عرضه داشت : « اللهم ائتنا به مع افضل امتى عندك منزلة » : بار خدايا ! انگور را با بهترين امت من براى ما بفرست بلافاصله على ( ع ) در را كوبيد و زنبيلى در زير عبا گرفته وارد منزل شد ! »\r\n« حضرت رسول ( ص ) فرمود چه دارى ؟ على ( ع ) عرضه داشت : انگور است كه براى فاطمه ( ع ) آورده‌ام پيغمبر خدا ( ص ) فرمود : اللّه اكبر ! اللّه اكبر ! همانطوريكه دعاء مرا در حق على اختصاص دادى شفاى دختر مرا در اين انگور قرار ده ! سپس رو بفاطمه نموده فرمود : بنام خدا انگور را بخور زهرا ( ع ) انگور را خورد و هنوز پيغمبر ( ص ) خارج نشده بود كه فاطمه ( ع ) شفا يافت . »\r\n« عمر بن عبد العزيز گفت : حكم شما بصحيح نبودن طلاق صحيح است . من\r\n\r\n\r\n","description":"","footnote":"\r\n( 1 )\r\n دعيتم الى امر فلما عجزتم * تناوله من لا يداخله عجز \r\n( 2 )\r\n فلما رايتم ذاك ابدت نفوسكم * نداما و هل يغنى من الحذر الحرز \r\n","page_name":" 135 ","page_number":135},
  {"content":"\r\n\r\nحكمت را شنيدم و حفظ مينمايم . سپس خطاب به شوهر نموده ، و گفت : دست زنت را بگير و برو اگر پدرش مانع شد بينى او را به خاك بزن و بشكن ! سپس رو ببنى عبد مناف كرده ، گفت : به خدا سوگند از آنچه ديگران ميدانند ما غافل نيستيم و از مطالب دينى خود كور نيستيم ولى ما همانند مصاديق گفته شاعر هستيم . »\r\nدنيا مردان را بوسيلهء دام خود صيد نموده ، لذا خوبى را درك نكرده و بجستجوى بدى ميروند . « 1 » دوستى ثروت مردم را كور و كر كرده و بهره‌اى جز خسارت و گناه نبرده‌اند . « 2 »\r\n« پس از خواندن اين اشعار بنى اميه مبهوت مانده بودند و مرد ، زن خود را برداشت و رفت »\r\n\r\nنفع و ضرر حق‌گوئى\r\nاين گونه روش سبب شد كه بنى اميه فرزند عبد العزيز را همانند معاويه دوم زهر بدهند ، زيرا بنى اميه نميتوانستند در ميان طائفه خود حقگوئى را به‌بينند ! لذا به زودى عمر بن عبد العزيز را نابود ساختند ؛ و خواستند فضائليكه بنى اميه از اولاد على ( ع ) ميدانند مردم نفهمند و از اطراف اولاد على ( ع ) كناره‌گيرى كنند .\r\nچنان كه عبد العزيز اعتراف كرد و با اينكه خطيب بليغى بود دربارهء على لكنت زبان پيدا ميكرد .\r\nبنى اميه از حق ميترسيدند ، زيرا حق ، تاج و تخت آنانرا واژگون ميساخت و از عدل وحشت داشتند ؛ زيرا آنانرا محكوم بمرگ ميكرد .\r\nاز اين رهگذر است كه بفكر مخفى نمودن حق افتاده و ميخواستند قبل از سرنگون شدن تاج و تخت و نابودى ؛ خود را حفظ كنند . ولى هرچه اين منحرفين ميخواستند حق را مخفى كنند بناچار آشكار ميشد و يارى ميگرديد و و عمل ياوه‌سرايان را آشكار ميساخت .\r\nگوينده‌اى گفت : ابن عبد العزيز يكنفر شخص عادى بود ، ولى عظمت او به اين جهت بود كه شخص بينائى بود ، كه در ميان كوران ( بنى اميه ) قرار گرفته بود . لذا منصور ميگويد : عمر بن عبد العزيز هنگاميكه بر اريكه خلافت نشست عده‌اى دين و احكام پيغمبر را عوض كرده بودند و قبل از او هيچگاه آنقدر ظلم و شكنجه بمردم و بىاعتنائى باسلام نشده بود ، و اين‌قدر بىحسابى در كار نبود !\r\nبراى نمونه كافى است ، گفته شود ، كه على ( ع ) را علنا روى منبرها لعن\r\n\r\n\r\n","description":"","footnote":"\r\n( 1 )\r\n تصيدت الدنيا رجالا بفخها * فلم يدركوا خيرا بل استقبحوا شرا \r\n( 2 )\r\n و اعماهم حب الغنا و اصمهم * فلم يدركوا الا الخسارة و الوزرا \r\n","page_name":" 136 ","page_number":136},
  {"content":"\r\n\r\nميكردند هنگاميكه ابن عبد العزيز از آن منع كرد او را نيكوكار معرفى نمودند ، بلكه او را در رديف خلفاء راشدين بحسابش آوردند ، دليل مطلب گفتهء « كثير » است كه ميگويد : ايكاش ! بعلى بد نگفته بودى و مردم بيگناه را نترسانده بودى و پيروى از گناهكاران نميكردى ! « 1 »\r\nخلاصه عمر بن عبد العزيز كردار نيكش را از بدى ديگران كسب كرد .\r\nاين گوينده ميخواهد از عظمت عمر بن عبد العزيز بكاهد ولى كلام او به عكس اراده‌اش نتيجه ميدهد .\r\nجاى ترديد نيست كه ما ميدانيم ، و تاريخ بما ياد داده است كه بسيارى در خانواده‌هاى صلاح و تقوى زندگى كرده و زندگى خود را در راه تدريس و تحصيل علوم اسلامى و قرآن صرف كرده‌اند ولى از دين منحرف هستند و نميتوانند در مقابل دامهاى شيطان استقامت كنند و در مقابل لذات دنيا خود را ميبازند ولى عمر روش خانوادگى و عادات و تقليد آنانرا رها كرد و در مقابل شهوت حكومت و سلطنت سست نگرديد و خود را حفظ كرد ، عظمت و نبوغ فرزند عبد العزيز از آنجا روشن مىشود كه مذمت پدران خود را نموده و عملا آنها را گمراه معرفى نموده و اثبات كرد كه آنان گمراه بوده‌اند .\r\nفرزند عبد العزيز با اينكه ميدانست شهادت به ضرر اجداد خود دادن بيضرر نيست از اين عمل خوددارى نكرد .\r\nما او را ببزرگى ياد كرده و بزرگش ميدانيم ، زيرا قلبش بيدار شد و قدرت ايمان و جهاد در راه حق و بىاعتنائى بباطل در نهاد او قرار گرفته بود . درود بروان پاك و كالبد نازنينش ، زيرا روش ابن عبد العزيز انقلاب در سياست بنى اميه ، و اصلاح مفاسد آنان بود و اين هدف فضيلتى است كه هموزن او چيزى نيست ، و كرامتى است كه معادل جهاد در ركاب رسول خدا ( ص ) است .\r\n\r\nيزيد بن عبد الملك\r\nعمر بن عبد العزيز در حالى كه خدا از دستش راضى بود ، و خودش نيز از خدا راضى بود از دنيا رفت ، و يزيد بن عبد الملك بجاى او نشست ، و عصر خود را با نامه زير كه بفرمانداران و بخشدارانش نوشت شروع كرد :\r\n« عمر بن عبد العزيز گول خورده بود . و شما و اطرافيانتان او را فريب\r\n\r\n\r\n","description":"","footnote":"\r\n( 1 )\r\n وليتك لم تشتم عليا و لم تخف * بريا و لم تتبع مقالة مجرم \r\n","page_name":" 137 ","page_number":137},
  {"content":"\r\n\r\nداده بوديد نامه‌هاى شما را در كم كردن ماليات ، و عوارض كه براى او نوشته بوديد خواندم نامه من كه بدست شما ميرسد ، همكاران سابق ، و دوستان خود را جمع‌آورى كنيد ، و مردم را به حال سابق خودشان برگردانيد ؛ خواه قدرت پرداخت ماليات را داشته باشند ، يا نداشته باشند زنده باشند يا بميرند ، بايد مالياترا بپردازند . و السّلام » ( العقد الفريد ج 5 صفحه 176 طبع 1953 ) پس از آنكه فدك به اولاد فاطمه ( ع ) بدست عمر بن عبد العزيز رد شده بود يزيد پس گرفت .\r\nيزيد بن عبد الملك همانند همنام خودش يزيد بن معاويه در خوشگذرانى و جنايت و مستى و عشقبازى با زنان بود و يزيد جد مادرى او بود . گويا در اين اسم رمزى هست كه صاحب آن را بهتر نمونه فساد و جنايت نموده است !\r\nدو كنيز آوازه‌خوان عقل يزيد بن عبد الملك را گرفته بودند .\r\nسلامة القس و حبابه :\r\nيزيد بين اين دو كنيز مىنشست يكنفر به او شراب ميداد و ديگرى برايش آواز ميخواند . روزى جلو اين دو كنيز مست شده بود ، گفت : بگذاريد پرواز كنم حبابه گفت : ما محتاج تو هستيم ! يزيد گفت : به خدا قسم پرواز ميكنم .\r\nحبابه گفت : سلطنت را بچه كسى ميسپارى ؟\r\nيزيد دست حبابه را بوسيد و گفت به خدا قسم سلطنت را به تو واگذار ميكنم .\r\nحبابه با يزيد براى تفريح به اطراف « اردن » رفتند ، يزيد دانه انگورى در گلوى حبابه انداخت ، آندانه انگور بيخ گلوى حبابه را گرفت و او را كشت يزيد به روى او افتاده و او را ميبوئيد ، ميبوسيد ، و نظر به او نموده گريه ميكرد ، و نگذاشت تا سه روز او را دفن نمايند . ( ابن اثير حوادث سال 105 )\r\nصاحب العقد الفريد در ج 4 صفحه 202 طبع 1953 مينويسد : « كه ابا حمزه يزيد را چنين توصيف مىكند : حبابه را طرف راستش و سلامه را طرف چپش نشاند سپس بحبابه گفت برايم آواز بخوان و بسلامه گفت براى من شراب بريز ! موقعى كه خوب مست شد ، و عشقش گل كرد لباسش را پاره نموده گفت ميخواهم پرواز كنم ! »\r\n« بجهنم جايگاه جنايتكاران پرواز كن ! »\r\nيزيد روزى مشغول درود بر ابى لهب بود گفتند : ابى لهب كافر بوده و پيغمبر\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nخدا را مورد آزار قرار داده است . گفت : ميدانم ولى چون آواز خوبى داشته من از او خوشم آمده تعريفش كردم !\r\nآرى شاه اموى ميداند كه ابى لهب كافر بوده و رسول خدا ( ص ) را آزار نموده است ، ولى كفر به خدا و رسول ( ص ) در مقابل خوش‌آواز بودن بىاثر است !\r\nاين فرزند اميه فقط كردار ناشايستهء ابى لهب و كسانى كه زناكار و مست باشند جلب توجهش را نموده و بر آنان درود ميفرستد !\r\nاگر يزيد بن عبد الملك در عصر ما بود در نزد بسيارى از جوانهاى آزاد و متمدن بر تخت سلطنت نشسته بود ؛ زيرا از گناه و جنايت و كفر و ظلم و شكنجه خوشش ميآمد و امروز رواج دارد . خلاصه پايه‌هاى حكومت بنى اميه براساس ظلم و جنايت بنا شده بود و عاقبت آن بنابودى و نيستى كشيده شد .\r\n\r\nهشام بن عبد الملك\r\nيزيد بن عبد الملك در سال 37 زندگى خود و سنه 101 پس از چهار سال و يك ماه و 2 روز سلطنت از دنيا رفت و بجاى او هشام بن عبد الملك نشست .\r\nزمينهء انقلاب و انفجار آشكار بود ، جنايت آنها را احاطه كرده و از هرسو لعن و سرزنش متوجه بنى اميه بود ، و سياست آنان را تهديد ميكرد ، و اين تهديد تنها از ناحيهء شيعيان نبود .\r\nهشام قدمى براى اصلاح اوضاع و اصلاح مفاسد برنداشت ، بلكه خطاهاى بنى اميه را تقويت ميكرد ، و جنايتى بجنايات آنان ميافزود بفرمانداران خود نوشت : نسبت به شيعه سخت‌گيرى نموده و آنها را تحت فشار قرار دهيد ، آنانرا زندان نمائيد . دستور داد آثار آنانرا محو نموده خون آنانرا بريزيد و از حقوق عمومى محرومشان كنيد .\r\nدستور داد خانه « كميت » شاعر اهل بيت را خراب كنند ، و دستور بفرماندار كوفه فرزند عمر ثقفى داد كه زبان كميت را بخاطر مدح نمودن اولاد پيغمبر ( ص ) قطع نمايد و بفرماندار مدينه « خالد بن عبد الملك » نوشت : بنى هاشم را زندانى كند و آنانرا از خارج شدن منع نمايد . خالد بامر هشام بر بنى هاشم سخت‌گيرى نمود و بزيد فرزند امام زين العابدين سخنانى گفت ، كه ناراحت شد .\r\nزيد بشام رفت تا شكايت خود را بهشام بن عبد الملك بگويد ، هشام اجازهء ورودش نداد ، زيد نامه‌اى پيش هشام فرستاد و اجازهء ورود خواست هشام پائين آن نامه نوشت ، بمدينه بازگرد . زيد گفت : به خدا سوگند پيش خالد بازنميگردم .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nچند صباح بعد هشام اذن داد وارد مجلس شود ، و دستور داد يكى از نوكرها همراهش آمده به‌بينند چه ميگويد . زيد گفت : « و اللّه ما احب الدنيا احدا الا ذل » : به خدا سوگند كسى دنيا را دوست نداشته مگر اينكه ذليل گرديده است »\r\nقبل از اينكه زيد وارد مجلس گردد هشام دستور داد ، جاى نشستن بزيد ندهيد تا نزديك من نيايد وقتى زيد داخل مسجد شد جائى براى نشستن خود پيدا نكرد فهميد اين عمل را عمدا انجام داده‌اند لذا متوجه هشام شده گفت : از خدا بترس .\r\nهشام : آيا مثل تو مرا دستور بپرهيزكارى و ترس ميدهد !\r\nزيد : در پند و اندرز ميان بندگان خدا بالا و پائينى در كار نيست من تو را اندرز دادم و بايد پرهيزكار باشى .\r\nابن ابى الحديد در ج 1 صفحه 315 مينويسد : « هشام بزيد گفت : شنيدم كه بفكر رياست هستى ؛ ولى چون فرزند كنيزى لايق آن نيستى . »\r\n« زيد : هيچكس بر خدا و پيغمبر مقدم نميافتد . اسماعيل فرزند ابراهيم فرزند كنيز بود ولى خدا او را پيغمبر قرار داد ؛ و از صلب او محمد بن عبد اللّه ( ص ) بوجود آمد . »\r\n« هشام : برادرت « بقره » ( حضرت امام محمد باقر ( ع ) چه مىكند ؟ »\r\n« زيد از اين سخن عصبانى شد ( چون بقره بمعنى گاو است ) و با شدت عصبانيت گفت : اى هشام حضرت رسول ( ص ) او را باقر ناميده است ولى تو آنحضرت را بقره مينامى ! عمل شما با عمل پيغمبر ( ص ) خيلى فاصله دارد ! و در قيامت به اندازه جدائى عملت فاصله خواهى داشت ؛ آنحضرت به بهشت ميرود و شما بجهنم ، هشام گفت : دست اين احمق نفهم را گرفته بيرون كنيد ، غلامان هشام آنحضرت را از منزل هشام بيرون كردند زيد از آن تاريخ متوجه كوفه شد . »\r\n\r\nمبارزات فرزند امام زين العابدين ( ع )\r\nابو الفرج اصفهانى در مقاتل الطالبيين صفحه 135 طبع 1949 مينويسد :\r\n« 15 هزار نفر از شيعيان كوفه با زيد بيعت كردند و اين عده نظرى بطرفداران زيد از مدائن و واسط و موصل و خراسان و رى و جرجان ندارد » .\r\n« در ميان كسانى كه متابعت زيد را نموده بودند علما و اعيان به چشم ميخوردند .\r\nجنگ بين زيد و يوسف بن عمر ثقفى آستاندار آن روز بصره و كوفه شروع شد و اصحاب زيد فرار كردند ، و عده‌ى كمى كه باقى مانده بودند استقامت كرده و حال هردو دسته وخيم گرديد . »\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nشيخ ابو زهره در كتاب « الامام زيد » صفحه 59 طبع اول مينويسد : « زيد نوهء على ( ع ) و اولاد رسول ( ص ) بميدان شتافت و تعداد لشكر او از حدود 300 نفر تجاوز نميكرد ، ولى لشكر دشمن او فراوان بودند ، و مرتب به آنها كمك ميشد . زيد با اين عدد كم ولى در ميدان مبارزه زياد و قوى ، جنگ كرد ، و لشكر بنى اميه را شكست داد و حدود 70 نفر آنانرا كشت . آرى دشمن با آن همه قدرت در مقابل اين دسته بردباران و جنگ‌آوران نتوانست مقاومت كند ، لذا لشكر بنى اميه دست به تيراندازى زده ، و اصحاب زيد را تيرباران كردند ، و بر اصحاب زيد غلبه پيدا نمودند تيرى به پيشانى زيد رسيد هنگاميكه تير را بيرون آوردند درگذشت . لشكر بنى اميه چون خود را مغلوب ميديدند همان روشى را كه براى مغلوب كردن جدش امام حسين ( ع ) به كار بردند ، براى زيد هم به كار بردند ، زيرا اولاد على ( ع ) در نبرد پيروز هستند .\r\nروش هشام درباره جسد زيد همان روش يزيد و ابن زياد با ابا عبد اللّه ( ع ) بود :\r\nيحيى فرزند زيد جسد پدرش را مخفيانه در جوئى دفن كرد و آثار آن را مخفى كرد و روى آن را علف ريخت ، كه كسى از جسد اطلاع پيدا نكند ، ولى يكى از آنان كه ميدانستند بفرمانداران بنى اميه اطلاع دادند ، و لكهء ننگ ديگرى بر لكه‌هاى خود افزودند : قبر را نبش كردند ، و بدن را بيرون آورده گوش و بينى آن را بريدند و نزديك كناسه كوفه بدستور هشام بدار آويختند .\r\n\r\nبنى اميه و حضرت زهرا ( ع )\r\nاين جنگ بسيار هولناك بود ، و مقدسات دين در نظر بنى اميه بىارزش بود : نقل شده است ، كه يكى از لشكريان بنى اميه روى اسب زيبائى سوار بود و مشغول بد گفتن به حضرت زهرا ( ع ) گرديد .\r\nزيد از اين عمل آنقدر گريه كرد كه ريشش تر شد سپس فرمود : « اما احد يغضب لفاطمة بنت رسول اللّه ( ع ) ؟ ! اما احد يغضب لرسول اللّه ؟ ! »\r\n« آيا كسى نيست بنفع فاطمه دختر رسول خدا غضب كند ؟ ! آيا كسى بنفع رسول خدا ( ع ) عصبانى نميشود ؟ ! يكى از ارادتمندان زيد مخفى شد و از عقب سر اسب‌سوار رفت و او را از عقب سر كشته به زمين انداخت و اسبش را سوار شد و برگشت . بنى اميه حمله كردند ؛ و اصحاب زيد نيز تكبير گفته و حمله سختى كردند و آن مرد قاتل را نجات دادند . زيد از اين عمل خوشحال گرديد و پيشانى آنمرد را\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبوسيد ، و فرمود : ما را يارى كردى و شرافت و مزيت دنيا و آخرت را ربودى » .\r\nبنى اميه بكشتن زيد اكتفا نكردند ، تا آنكه از قبر بيرونش آورده و گوش و بينى او را بريده و سرش را قطع كرده و بچوبى بدارش زدند و 5 سال عريان بالاى چوبى بدار آويزان بود تا آنكه وليد بن يزيد متصدى خلافت شد ، و بفرماندار كوفه نوشت ، كه زيد را با چوبهء دارش آتش بزن و خاكستر آن را بباد بده ! !\r\nفرماندار چنين كرد و خاكسترش را در ساحل فرات بدست باد داد .\r\nعنكبوت بر عورت زيد تنيده ، و عورتش را پوشانده بود ، ولى لشكر بنى اميه با نيزه بافته‌ى عنكبوت را قطع ميكردند ، ولى باز شب عنكبوت ميبافت و صبح لشكريان از بين ميبردند ، تا اينكه گوشتهاى بدنش از جلو و عقب سست شده و عورت او را پوشانيد .\r\nچوبهء دار او شبها روشنى ميداد و از روشنائى آن سواره‌ها استفاده ميكردند و از بدن او بوى عطر برميخواست . و اين داستان خود وسيله‌ئى براى انتشار عقيدهء تشيع و تثبيت آن گرديد و داستان آن بين مردم منتشر شد و فضل اهل بيت و ظلم بنى اميه آشكار گرديد ، و مردم براى تبرك پيش چوبه دار زيد ميآمدند .\r\nابن تيميه در منهاج السنه ميگويد : « هنگاميكه زيد را بدار زدند اهل كوفه نزديك چوبهء دار ميآمدند ، و آنجا عبادت ميكردند هشام سر زيد را بمدينه فرستاد و نزد قبر پيغمبر ( ص ) يك روز و يك شب نصب نمود . آن روز فرماندار مدينه محمد بن ابراهيم بن هشام مخزومى بود مردم مدينه پيش او آمده و درخواست كردند كه سر را پائين آورد ، قبول نكرد ، فرياد مردم همانند روزى كه خبر مرگ امام حسين ( ع ) را شنيده بودند بگريه و زارى بلند شد . فرماندار ، مردم را جمع‌آورى نمود ، و دستور داد كه مبلغين بعلى ( ع ) و حسين ( ع ) و زيد و پيروانشان لعن كنند و هفت روز اين روش ادامه داشت سپس سر شريف را بمصر فرستاد و نزديك جامع مصر نصب نمود . اهل مصر سر را دزديدند و نزديك جامع « ابن طولون » دفن كردند . « 1 »\r\nبعيد نيست ، مسجدى كه در مصر معروف به مسجد الحسين است مدفن سر نوه او زيد بن على بن الحسين ( ع ) باشد .\r\nاين دستورات بنى اميه و روش اول و آخر آنان است : فحش دادن بعلى ( ع ) و فاطمه و حسن و حسين ( ع ) و كشتن فرزندان رسول ( ص ) و شكنجه دادن به آنان و\r\n\r\n\r\n","description":"","footnote":"\r\n( 1 ) كتاب الكنى و الالقاب ج 1 صفحه 222 طبع العرفان صيدا\r\n","page_name":" 142 ","page_number":142},
  {"content":"\r\n\r\nگرداندن سرهاى آنان را از شهرى به شهر ديگر .\r\nگناه اول و آخر اولاد على ( ع ) اين است كه نميتوانند به‌بينند كسى با دين جدشان پيغمبر ( ص ) بازى مىكند و مقدرات مردم و حقوق آنانرا بازيچه خود قرار داده است .\r\nاين حقيقت براى مردم نزديك و دور آشكار گرديد و اثرش ناراحتى و غضب مردم نسبت به بنى اميه و دوستى نسبت باهل بيت بود .\r\nآرى نوريكه از چوب دار زيد آشكار بود و بوى عطريكه از آن بمشام مردم ميرسيد و ميديدند درك ميكردند كه بنى اميه كيستند و اولاد على ( ع ) چه كسانى ميباشند .\r\nاز اين رهگذر بود ، كه بنى اميه لعنت مىكردند و على ( ع ) و اولادش را تعظيم مىنمودند .\r\nآنچه قابل ترديد نيست اين است كه ببنى اميه براى انتشار مذهب تشيع و استحكام آن سهم فراوانى دارند .\r\n\r\nبوى اخلاق رسول ( ص ) و همت على ( ع )\r\nبهتر اين است كه چند جمله از كتاب « الامام زيد » از استاد محمد ابو زهره نقل شود . « زيد در جنگ كشته شد ، زيد شجاع آزاد و مدافع حقوق بود . زيد راضى نشد ، دين خود را دستخورده ببيند و باطل را در اوج رفعت مشاهده كند . زيد نميتوانست ببيند حقوق مردم در زير دست و پاست ، و احكام خدا از بين ميرود ، و بدعتها در دين گذاشته مىشود و اساس دين اسلام بهم مىخورد ، و ظلم و جنايات ادامه دارد . زيد راضى نبود كه ببيند حكومتهاى استبدادى خون مردم را ميريزند ؛ و قلبها را تحت شكنجه و آزار قرار داده‌اند .\r\nمرگ شرافتمندانه ؛ بنفع دين نصيبش شد ؛ و زيد بدرجه‌اى رسيد كه مخصوص صديقين و شهداء است . »\r\nمن حسرت ميخورم ، بلكه روح مؤمن حسرتها بر عترت رسول ( ص ) و مصائب آنان مىخورد ، و نميدانم چرا در لوح محفوظ ، مدافعين حقوق مظلومين از اولاد حسن و حسين ( ع ) هستند ؟ با اينكه حسن و حسين ( ع ) دو سيد جوانان اهل بهشت هستند چنان كه از رسول ( ص ) نقل شده است و عقلا از اين داستانها پند و اندرز ميخواهد و راهى ندارد ، جز اينكه شهادت در راه حق و نطق بكلام حق را ضرب المثل قرار بدهد و بيان كند . چنان كه پيغمبر خدا ( ص ) فرموده است : « سيد الشهدا عموى من\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nحمزه فرزند عبد المطلب ، و مردى است ، كه سخن حقى در مقابل سلطان ستمگرى بگويد . »\r\nخدا مثالهائى دربارهء شهدا بيان كرده كه به آنان اقتداء گردد ، و بنور آنان راهنمائى شود ؛ زيرا بدنهاى شريف خود را در راه اسلام دادند ، و به ارواح خود ملحق شدند و سزاوار است ، كه هر مؤمنى مطالب اولاد على ( ع ) را مطالبه كند ، و سخن حق را در هر مقامى بگويد ، و كافى است كه نتيجهء حرف حق گفتن او ثواب شهادت آنانرا داشته باشد .\r\n\r\nفوائد مبارزه\r\nگاهى ميگويند : آيا سخن حقى كه آنان گفتند چه فائده‌اى كرد ؟ ! فائده اين بود كه پيروز گردند و حكومت كنند ، ولى به مقصد نرسيدند !\r\nما ميگوئيم : حرف حقى كه اولاد على ( ع ) ميگويند و جان نازنين را در راه آن داده‌اند بنفع حق بوده است ؛ و افكار مؤمنين را روشن كرده است ، كافى است بدانى كه كشته شدن حسين ( ع ) دولت سفيانى را سرنگون كرد و كشتن زيد دولت مروانى را از بين برد ، و حكومت آنان را واژگون ساخت . راستى سخن خدا صحيح است كه ميگويد :  « تِلْكَ الْأَيَّامُ نُداوِلُها بَيْنَ النَّاسِ »  ( سوره آل عمران آيه 135 ) : اين روزگار بدست اين و آن در بين مردم ميچرخد !\r\nدانشمندان اتفاق كرده‌اند ؛ كه زيد دانشمند گرانمايه‌اى بوده كه داراى تبحر خاصى بوده است ، عقائد فقهاء بين حجاز و عراق را ميدانست ، و دانشمندان آنقدر كه از مقام علمى زيد تقدير نموده‌اند از ديگرى تقدير نكرده‌اند . شيعيان ، و اهل سنت و مرجئه و معتزله متفقند كه زيد در علم و دانش سرآمد عصر خود بوده ، و در فقه مهارت خاصى داشته است . دانشمندان انقلاب زيد را عليه بيدادگرى ، انقلاب اهل علم و زهد ميدانند .\r\nبعضى از مورخين نوشته‌اند كه لشكريان زيد از فقهاء و قاريان قرآن بودند دو سال ابو حنيفه پيش زيد تحصيل كرده وى ميگويد : من دانشمندتر از زيد در عصر او نديدم ، و كسى را نديدم مانند او زود بمسائل جواب بدهد حتما زيد بى نظير بود ، و باز ميگويد : اگر ميدانستم مردم دست از او نميكشند ، و مانند ياران پدرش با او بىوفائى نميكنند بكمك او جنگ ميكردم چون پيشواى حق است ، ولى من ده هزار درهم براى كمك او فرستادم و از او عذرخواهى نمودم .\r\nبه همين طريق مبارزات فقهاء و قراء و محدثين و پرهيزكاران اداره مىشود ( و كسى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nنيست ، كه از خارج كشور به آنان كمك كند و اگر كمك هم بكنند نميپذيرند . )\r\nزيد داراى اخلاق پاكى بود كه مخصوص آل على بن ابى طالب ( ع ) است .\r\nگويا خصوصيتهاى علمى و اخلاق كريم ميراثى است ، كه اولاد پيغمبر ( ص ) از يكديگر به ارث مىبرند و گويا اخلاق پيغمبر ( ص ) در روح آنان جريان دارد .\r\nگويا خون پاك ، پيغمبر ( ص ) در كالبدشان ميجوشد . هر صفتى از صفات رهبران اهل بيت را بررسى كنيم اثرى از پيغمبر ( ص ) و همتى از على ( ع ) در آن موجود است\r\nاز اين رهگذر است كه رهبران خاندان عصمت ( ع ) مورد احترام معاصرين خود هستند ؛ و شيعه و غير شيعه آنانرا احترام ميكنند ؛ و درك ميكنند ، كه اخلاق بخصوصى در نهاد آنان قرار داده شده كه در ميان سائر مردم ديده نميشود .\r\nابو حنيفه در وجود امام صادق ( ع ) جز علم و اخلاق عالى نمىبيند ، و كسى را هموزن حضرت صادق ( ع ) و پدرش حضرت باقر ( ع ) بدست نميآورد . و مالك نسبت به امام صادق ( ع ) احترام ميگذاشت ، و ميگفت در مدينه همانند او كسى ديده نميشود .\r\nخلاصه همهء فرزندان على ( ع ) مخصوصا زيد و برادرانش در قرن اول و دوم داراى نجابت خانوادگى و اخلاق ذاتى بودند ، زيرا كسى كه آنان را تربيت كرد ، زين العابدين ( ع ) بود ، و اخلاق خوش و عظمت و سوابق و دانش و مردانگى و . . .\r\nاو روشن‌تر از بيان است . بهترين نمونهء آن زيد بود ، كه داراى صفات عالى و بزرگى بود كه بهترين سرمايه‌ئيكه داشت در طبق اخلاص گذاشته ، و در راه خدا داد و آن جان شيرين بود .\r\n\r\nوليد بن يزيد بن عبد الملك\r\nهشام پس از 19 سال و چند ماه سلطنت هلاك شد ؛ و وليد بن يزيد بجاى او نشست نام مادر او « ام الحجاج » بود ام الحجاج فرزند محمد بن يوسف ثقفى بود و روى اين بيان حجاج بن يوسف عموى مادر اوست .\r\nمورخين متفق هستند كه وليد متوجه خوشگذرانى و صيد و كارهاى بيفائده و شراب و معاشقه با زنان بود . وليد اولين سلطانى است كه دستور داد آوازه خوانها را براى او اعزام دارند .\r\nوليد افسار گسيخته و بىپروا كارهاى ناشايسته را انجام مىداد يكى از اشعار وليد اين است :\r\nپياله شراب بهار تازه است اگر نچشم زنده نميمانيم . « 1 »\r\n\r\n\r\n","description":"","footnote":"\r\n( 1 )\r\n انما الكأس ربيع باكر * فاذا لم نذقها لم نعش \r\n","page_name":" 145 ","page_number":145},
  {"content":"\r\n\r\nآوازه‌خوانى در شام بود بنام ابو كامل وليد درباره او گفت : از من بابى كامل بگوئيد كه تا نزد من نيايد مانند زن بچه مرده بىاراده هستم . « 1 »\r\nمسعودى در مروج الذهب در شرح حال وليد مينويسد : « ابن عايشه براى وليد آوازى خواند شاد شد و بوجد آمد وليد گفت اى فرمانده لشكر من خوب خواندى تو را به حق « عبد شمس » بار ديگر بخوان . »\r\n« باز ابن عايشه شعر را خواند وليد گفت : تو را به حق اميه بار ديگر بخوان ابن عايشه خواند . وليد بپاى خواست و روى بدن آوازه‌خوان افتاد و همه بدن او را بوسيد و خواست آلت مردى او را ببوسد ابن عايشه آلت خود را بين رانهاى خود پنهان كرد وليد گفت : به خدا سوگند رهايت نمىكنم تا آن را ببوسم بالاخره آلت او را بوسيد و هزار دينار به او داده و او را سوار بر قاطرى كرد و گفت : بر فرشهاى شاهانه عبور كن . »\r\n« وليد حوضى در باغى ساخته و آن را پر از شراب كرده بود ، در آن شراب با فواحش شنا كرده ، و آنقدر مىخورد كه اثر نقص ظاهر ميگرديد . روزى دختر خود را مورد تجاوز قرار داده و گفت : كسى كه مواظب مردم باشد از غم ميميرد و . . .\r\n\r\nقرآن تيرباران شد !\r\nمسعودى نوشته است ، كه روزى وليد قرآن را باز كرد اين آيه آمد :\r\n  « وَ اسْتَفْتَحُوا وَ خابَ كُلُّ جَبَّارٍ عَنِيدٍ مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ »   : ( ابراهيم آيه 19 - 20 )\r\nطلب فتح مىكنند ، ولى ستمگران ، زيان كرده و از پشت سر آنان جهنم است ، و از آب صديد ( خون و چرك بدن زناكاران و معصيتكاران ) به آنان داده مىشود .\r\nوليد قرآنرا هدف تير قرار داده و مشغول تيراندازى به آن شده و ميگفت :\r\n اتوعد كل جبار عنيد * فها انا ذاك جبار عنيد\r\nاذ اما جئت ربك يوم حشر * فقل يا رب مزقنى الوليد \r\nآيا دشمنان ستمگر را به عذاب ميترسانى ؟ ! من دشمن ستمگر هستم . آنگاه كه روز قيامت پيش خدايت رفتى بگو خدايا ! وليد مرا پاره كرد .\r\nوليد در اين اشعار بىاعتنائى برسول خدا و وحى نموده است .\r\nاين حكومتهاى بنى اميه است كه شراب ميخورند ، زنا مينمايند . صيد ميروند ، و ميمون‌بازى مينمايند ، و عورتهاى آوازه‌خوان را مىبوسند و به پيغمبر\r\n\r\n\r\n","description":"","footnote":"\r\n( 1 )\r\n من بلغ عنى ابا كامل * انى اذا ما غاب كالهايل \r\n","page_name":" 146 ","page_number":146},
  {"content":"\r\n\r\nاسلام ( ص ) و على ( ع ) و فاطمه ( ع ) و حسن و حسين ( ع ) بد ميگويند و بندگان شايسته و اولياء خدا را ميكشند ، خانه را بر سر صاحبانش خراب ميكنند ، دست و پا قطع مينمايند ، و قبرها را نبش نموده و اموات را بدار ميزنند ! !\r\nزنا و شرب خمر و خوشگذرانى و آواز و امثال اين كثافتكاريها وليد را از ظلم بازنداشت و اين گونه كثافتكاريها و سرگرميها او را از اولاد على ( ع ) منصرف نساخت ، دستور داد بدن زيد بن على ( ع ) را با دارش بسوزانند و خاكسترش را بباد دهند . در ايام وليد يحيى بن زيد در « جوزجان » - از توابع خراسان - عليه جنايات و ظلم و شكنجه‌هائيكه دامن مردم را گرفته بود قيام كرد فرماندار وليد در خراسان « سلم بن احوز مازنى » مأمور شد آنحضرت را بقتل برساند . لذا يحيى در جنگ به جهت تيرى كه به « شقيقهء » وى خورد از دنيا رفت سرش را بريدند و براى وليد فرستادند و بدنش را در جوزجان بدار آويختند ، و بدنش تا موقعى كه ابو مسلم خراسانى خروج كرد بالاى دار بود . ابو مسلم سلم بن احوز را كشت ، و جسد يحيى را از دار پائين آورده و بر او نماز خواند و همانجا دفن كرد و اهل خراسان هفت روز در جميع شهرهاى استان خراسان براى يحيى گريه و زارى كردند و در آن سال هر مولودى كه به دنيا آمد نامش را يحيى و زيد گذاشتند و قبرش فعلا زيارتگاه مشهورى است . « 1 »\r\nاين است حقيقت بنى اميه و سياست آنان ؛ و آنچه مورخين از روش آنان مجسم ساخته‌اند .\r\nبا اين مقدمه جاى تعجب نيست اگر يك مرتبه مملكت اسلامى منفجر گردد و باد عاصف بوزد و سلطنت آنانرا سرنگون سازد ، و آثار آنانرا از ريشه برآورد بنى اميه در زمين اخلال كردند و جميع وسائل ترس و مكر و خدعه و شكنجه و آزار را اعمال نمودند و حساب تقدير خدا و غضب ملتيكه دائما عليه بيدادگرى آنان مبارزه ميكردند به حساب نياوردند .\r\nدر صفحات آينده درك ميكنيد كه عاقبت بنى اميه بكجا كشيد .\r\n\r\nخدمات كميت شاعر « 2 »\r\nاثر سياست شوم بنى اميه ، عليه انسانيت و اسلام چندين انقلاب بود :\r\n1 - انقلاب امام حسين ( ع ) .\r\n\r\n\r\n","description":"","footnote":"\r\n( 1 ) مروج الذهب ج 3 ص 225 طبع 1948 .\r\n( 2 )  Komait \r\n","page_name":" 147 ","page_number":147},
  {"content":"\r\n\r\n2 - انقلاب توابين كه برهبرى سليمان بن صرد خزاعى براى خونخواهى حسين ( ع ) قيام كردند .\r\n3 - انقلاب مختار براى خونخواهى حضرت ابى عبد اللّه الحسين ( ع ) .\r\n4 - انقلاب زيد بن على بن الحسين . ( ع )\r\n5 - انقلاب يحيى فرزند زيد بن على بن الحسين . ( ع )\r\n6 - انقلاب آخر عصر بنى اميه ، انقلاب عبد اللّه بن معاوية بن عبد اللّه بن جعفر بود كه در ايام حكومت مروان آخرين حاكم بنى اميه كشته شد .\r\nفرزندان على و فاطمه ( ع ) كشته ميشوند كه عدالت و آزادى و مساوات را بين مردم بوجود آورند ، و يكى پس از ديگرى شربت شهادت مينوشيدند ، تا اين هدفهاى عالى را با خون پاك خود آبيارى نموده و با روح مقدس خود به آنان روح دميده و بثمر برسانند .\r\nاين خونها و انقلابها شاعرى را بوجود آورد ، شاعرى كه مثل او دنيا نديده و پس از او كسى در راستگوئى و جهاد و اخلاق و شجاعت و جرعت مانند او بوجود نيامد .\r\nپس از اين شاعر كسى در مبارزه عليه باطل و دفاع از حق ، و ياوران آن مانند او چشم بجهان نگشوده شاعرى بود عالم به حق و ياوران و آن و مجاهدى بود كه از انقلاب خود انتظار مال و شهرت و مقام نداشت فقط منظور اين شاعر انقلابى يارى خدا و حق و پيغمبر ( ص ) و فرزندان او بود مقصودش ريشه‌كن شدن بيدادگرى و فرومايگان بود ، مقصودش نابود كردن بندهاى اسارت و زنجيرهاى گران بود .\r\nاين شاعر « كميت » فرزند زيد اسدى است . مسعودى در مروج الذهب ج 3 ص 242 طبع 1948 مينويسد : « موقعى كه كميت اشعار هاشميايات را گفت ، رفت بصره و بحضور فرزدق شتافت ، و به او گفت : اى ابى فراس ! من فرزند برادر تو هستم . فرزدق گفت : پدر خود را معرفى كن ، كميت معرفى نمود . فرزدق گفت :\r\nصحيح گفتى ، حاجت تو چيست ؟ كميت گفت : اشعارى بزبانم جارى شده و گفته‌ام ، و شما داناى طائفه « مضر » و شاعر آنان هستى ، دوست ميدارم ، كه آنچه گفته‌ام شما به‌بينيد ، اگر شايسته انتشار است اجازه فرمائيد ، و اگر قابل نشر نيست مخفى كنم فرزدق گفت بخوان كميت گفت :\r\n سرمستيم از عشوهء دلدار نباشد * نزبازى و شوخى ، كه سزاوار نباشد « 1 » \r\n\r\n\r\n","description":"","footnote":"\r\n( 1 )\r\n طربت و ما شوقا الى البيض اطرب * و لا لعبا منى و ذو الشيب يلعب ؟ \r\n","page_name":" 148 ","page_number":148},
  {"content":"\r\n\r\n سر منزل محبوب دلم را نفريبد * با دست حنا بسته مرا كار نباشد « 1 »\r\nپرواز طيور از هدفم باز ندارد « 2 » * اوهام غلط را بدلم بار نباشد « 3 »\r\nمن مستم و دلدادهء صاحب كرمى چند * مينازم و زين عشق مرا عار نباشد « 4 »\r\nمردان بزرگى كه چو آنها بفضائل * هرگز احدى در همه ادوار نباشد « 5 »\r\nمردان عزيزى كه بجز درگه آنها * باب فرجى بهر گرفتار نباشد\r\nمن مستم و سودازدهء آل محمد ( ص ) * چون بهتر از ايشان بجهان يار نباشد « 6 »\r\nخوشنودى و قهر و غضبم در ره آنها است * ميگويم و پروايم از اغيار نباشد\r\nجز پيروى آل محمد ( ص ) ننمايم * اين است طريق من و انكار نباشد « 7 »\r\nبر قافله نوع بشر در همه عالم * جز آل على ( ع ) قافله‌سالار نباشد « 8 »\r\nرهزن نتواند كه شود حاكم و سردار * شايستهء او غير سر دار نباشد « 9 »\r\nهرگز نرسد عهد الهى بسمتكار * هر كوردلى لايق اين كار نباشد \r\nفرزدق گفت : بسيار خوب سروده‌اى و بسيار كار خوبى انجام داده‌اى ؛ زيرا از آنان كه اصل و نسبى ندارند ، و جزء اوباش هستند صرف‌نظر نموده و بخاندان عصمت گرويده‌اى و اين عمل شايسته‌ايست .\r\nبنابراين مسير شما صحيح است و گفتارت تكذيب نميگردد . كميت اشعارش را خواند فرزدق دو مرتبه گفت اشعارت را ظاهر نما و با دشمنان اسلام دشمنى كنى ، زيرا به خدا قسم تو شاعرترين گذشتگان و موجودين هستى .\r\nكميت پس از اين تاريخ متوجه مدينه شد ، و اشعارش را براى حضرت امام باقر ( ع ) خواند موقعى كه قسمتى از قصيده « ميميهء » خود را خواند در شعر زير ، حضرت گريان شد .\r\n\r\n\r\n","description":"","footnote":"\r\n( 1 )\r\n و لم يلهنى دار و لا رسم منزل * و لم يتطربنى بنان مخضب \r\n( 2 )\r\n و لا انا ممن يزجر الطير همه * اصاح غراب او تعرض ثعلب \r\n( 3 )\r\n و ما السانحات البارحات عشية * امر سليم القرن ام مراعضب \r\n( 4 )\r\n و لكن الى اهل الفضائل و النهى * و خير بنى حواء و الخير يطلب \r\n( 5 )\r\n الى النفر البيض الذين بحبهم * الى اللّه فيما نا بنى اتقرب \r\n( 6 )\r\n بنى هاشم رهط النبى ( ص ) فاننى * بهم و لهم ارضى مرارا و اغضب \r\n( 7 )\r\n خفضت لهم منى جناحى مودة * الى كنف عطفاه اهل و مرحب \r\n( 8 )\r\n فمالى الا آل احمد شيعة * و مالى الا مذهب الحق مذهب \r\n( 9 )\r\n و من غيرهم ارضى لنفسى شيعة * و من بعدهم لا من اجل و ارحب \r\n","page_name":" 149 ","page_number":149},
  {"content":"\r\n\r\n و قتيل بالطف غودر منهم * بين غوغاء امة و طغام \r\nيكى از بنى هاشم در جنگ طف ( كربلا ) مظلومانه در بين هياهوى ملت و اوباش كشته شد . حضرت پس از گريه رو بجانب كميت نموده و فرمود : اگر داراى ثروت بوديم بشما ميداديم ، ولى به تو جمله‌اى ميگويم ، كه رسول خدا ( ص ) بحسان - بن ثابت گفت : خدا تا ما دامى كه ما را يارى مينمائى و از ما دفاع ميكنى تو را يارى نمايد كميت اشعار خود را پيش عبد اللّه بن حسن برد و خواند ، وى فرمود : اى « ابا المستهل ! » من ملكى دارم كه چهار هزار دينار خريده‌ام و اين سند اوست من چند نفر را گواه ميگيرم و بشما رد ميكنم .\r\nكميت گفت : پدر و مادرم فداى شما باد من شعر درباره ديگران براى پول ميگويم و درباره شما براى خدا و من براى مطالبى كه براى خدا گفته‌ام مال نميگيرم عبد اللّه اصرار كرد و از چشمپوشى كميت منع نمود ، كميت سند را گرفت و رفت و چند روز نگذشته بود كه برگشت ، و گفت : يابن رسول اللّه پدر و مادرم بفداى شما باد من حاجتى دارم . عبد اللّه گفت : حاجت تو چيست هرچه باشد برآورده است .\r\nكميت سند ملك را تقديم كرده و عرضه داشت اين سند را قبول كن و ملك را بازگردان عبد اللّه سند را برداشته و قبول كرد .\r\nعبد اللّه بن معاوية بن عبد اللّه بن جعفر داخل خانه‌هاى بنى هاشم شد و ميگفت كميت درباره شما شعر گفته است ، و اكنون زمانى است كه مردم از مدح شما خاموش شده‌اند خون خود را در معرض خطر بنى اميه قرار داده و مدح شما را نموده است ، بايد از عمل او قدردانى كنيد ، و به اندازه قدرت خود كمك كنيد .\r\nعبد اللّه درهم و دينار فراوانى جمع كرده زنها زينت‌هاى خود را بيرون آورده و بكميت مىبخشيدند ، قيمت آنچه جمع شده بود حدود صد هزار درهم ( حدود 200 هزار تومان ) بود .\r\nموقعى كه كميت پولها را ديد گفت : من براى رضاى خدا و رسول او ( ص ) شعر گفته‌ام و از پول دنيا نميگيرم . هرچه عبد اللّه زحمت كشيد نتوانست پولها و طلاها را بدهد لذا به صاحبانش برگردانيد .\r\nكميت در اشعار خود بنى اميه را مذمت نموده و منتشر ميساخت : بديهاى آنانرا بيان ميكرد و مردم را روشن مينمود كه بنى اميه مغضوب رسول خدا ( ص ) هستند ، و آزاد شده آنحضرت ميباشند ؛ و مدح اولاد على ( ع ) را مينمود و طلب يارى براى آنان كرده و فضائل آنان را با بانگ بلند بيان ميساخت و علنا ميگفت\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاولاد على ( ع ) راهنمايان دين و راه نجات هستند و رستگارى و سعادت دنيا در پرتو اطاعت آنان است ، و موفقيت روز قيامت براى كسانى است ؛ كه در دنيا دوست آنان باشند ، و در امور خود به آنان متوسل شوند .\r\nكميت بنى اميه را بد ميگفت و اولاد على ( ع ) را مدح مينمود . اين عمل براى خدا و وفاء بعقائد دينى خود بود . اين عمل موقعى انجام گرفت كه على ( ع ) را روى منابر لعن ميكردند ، و تهمت بكفر آسانتر از تهمت تشيع بود .\r\nروزگارى شعر ميگفت ، كه جزاى دوستى على ( ع ) بريدن دست و پا و زبان و بدار رفتن و زنده در گور شدن بود !\r\nكميت ببنى اميه اعتراض نموده و آنانرا متهم بفساد و استبداد مينمود و كارهاى آنانرا كه دزدان صحرائى و دريائى از آن بيزار بودند بيان ميكرد و روش و جنايات آنان را در همه محافل ميگفت . قسمتى از گفتار فراوان كميت اشعار زير است :\r\n تردامنان كه هر عمل ناسزا كنند * روزى شود كه پشت به راه خطا كنند ؟ « 1 »\r\nباطل گرفتگان ز حق اوفتاده دور * آيا شود كه باز به حق التجا كنند ؟\r\nآيا شود كه خسته‌دلان سياه‌بخت * دنبال چاره رفته و فكر دوا كنند ؟\r\nآن ملتى كه رفته دل و عقلشان بخواب * آيا شود كه چشم دل از خواب وا كنند « 2 »\r\nآزادى و شهامت و بينش چه شد كه خلق * بر خويش دزد قافله را رهنما كنند ؟\r\nتا چند بىارادگى و سردى و سكوت * تا كى بما جنايت و جور و جفا كنند ؟\r\nكو مردم مبارز و سرباز و بىهوس * تا انقلاب دامنه‌دارى به پا كنند ؟\r\nما مرد نيستيم كه دنيا مراد ماست * مردان آزموده جهان را رها كنند\r\nاين عشق و اين علاقه به دنيا براى چيست ؟ * كز وى بمرگ پنجهء ما را جدا كنند « 3 »\r\nآخر تحولى ، هيجانى ، كشاكشى * تا چند زور و ظلم و خيانت بما كنند ؟ « 4 »\r\nدر دست تنبلان شده آشفته كارها * كى تنبلان حقوق كسى را ادا كنند ؟ « 5 »\r\nداريم پرسشى ز بزرگان خيره‌سر * ما را دهند پاسخ و كم ادعا كنند . « 6 » \r\n\r\n\r\n","description":"","footnote":"\r\n( 1 )\r\n الاهل عم فى رأيه متأمل * و هل مدبر بعد الاسائة مقبل \r\n( 2 )\r\n و هل امة مستيقظون لرشدهم * فيكشف عنه النعسة المتزمل \r\n( 3 )\r\n رضينا به دنيا لا نريد فراقها * على اننا فيها نموت و نقتل \r\n( 4 )\r\n ارانا على حب الحيوة و طولها * يجد بنا فى كل حين و نهزل \r\n( 5 )\r\n فتلك امور الناس اضحت كانها * امور مضيع آثر النوم بهل \r\n( 6 )\r\n فياساسة هاتوا لنا من جوابكم * ففيكم لعمرى ذو افانين مقول \r\n","page_name":" 151 ","page_number":151},
  {"content":"\r\n\r\n ما هردو چون هميم بگوهر پس از چه روى * ما را بپاى منفعت خود فدا كنند . « 1 »\r\nاين فرق بهر چيست كه ما لخت و بينوا * و آنها كشند باده و عيش و نوا كنند ؟ « 2 »\r\nآنها چو گاو فربه و ما لاغر و ضعيف * كى نازپروران بضعيف اعتناء كنند \r\nجمله چاق و لاغر در شعر كميت ناله‌اى است كه از اعماق دل دردناك برخواسته و افكار و قلوب را تحريك نموده و بجنبش ميآورد ، شاعر ميگويد :\r\nاى ستمگران مملكت ! شما از خون ما ستمديدگان مكيده و چاق شده‌ايد و زندگى شما در ناز و نعمت و خوشگذرانى ميگذرد ولى ما بايد در فقر و بدبختى و شكنجه بسر بريم !\r\n از خون مسلمين شكم خود بيا كنند * وز قطع شاخه‌اى ز درختى ابا كنند « 3 »\r\nيا رب بجز تو نيست اميد اندرين بلا * غير از تو كيست كه به دو اتكا كنند « 4 »\r\nيا رب ز مرگشان برسان آرزوى خلق * تا عقده‌هاى غم ز دل خويش واكنند\r\nگيرند عادلان به كف خويش كارها * حاجات خلق را بمحبت روا كنند\r\nپوشند رخت گرم ، فقير برهنه را * محروم را مرفه و سير از غذا كنند . \r\nكميت در اين اشعار افكار مردم را درباره بنى اميه منعكس كرده و مىگويد :\r\nكسى نيست كه از شر آنان محفوظ باشد و در ميان آنان كسى نيست كه اميد خيرى به او باشد و عريانى را از سرما و گرسنه‌اى را از گرسنگى نجات دهد !\r\nاكنون كسى كه گوش به حرف ما نميدهد چرا ساكت باشيم ؟ ! چرا در مقابل ظلم و بيدادگرى بخوابيم ؟ ! تا كى در مقابل بىاعتنائى و فقر استقامت كنيم ؟ !\r\n گرچه ترسى ز تيغ آتشبار * بر نژاد اميه كن نفرين « 5 »\r\nهر كجا بنگرى تو آنان را * گو بدان گمرهان بىدل و دين\r\nسير باد آنكه شد ز جور شما * بينوا و گرسنه و مسكين « 6 »\r\nباد دائم گرسنه و بدبخت * هركه شد خوانش از شما رنگين\r\nباد چون پايه‌هاى بخت شما * سرنگون تخت و تاجتان به زمين \r\n\r\n\r\n","description":"","footnote":"\r\n( 1 )\r\n فكيف و من انى و اذا نحن خلفة * فريقان شتى تسمنون و نهزل \r\n( 2 )\r\n تحل دماء المسلمين لديهم * و يحرم طلع النحلة المتهدل \r\n( 3 )\r\n فيا رب هل الا بك النصر يرتجى * و يا رب هل الا عليك المعول \r\n( 4 )\r\n فيا رب عجل ما نؤمل فيهم * ليد فأمقرور و يشبع مرمل \r\n( 5 )\r\n فقل لنبى امية حيث حلو * و ان خفت المهند و القطيعا \r\n( 6 )\r\n اجاع اللّه من اشبعتموه * و اشبع من بجوركم اجيعا \r\n","page_name":" 152 ","page_number":152},
  {"content":"\r\n\r\nاين گونه حرفهاى حق است كه بنى اميه و امثال آنان از آن انديشه داشتند ! اين همان سخنى است كه هركه بگويد ، پاداشش شمشير و گرسنگى است . آرى كميت امتياز طبقاتى را مورد حمله قرار داده ، و مردم را به دو دسته تقسيم كرده است : يكدسته شكمپرستان و خوشگذرانها و خودخواهان ، و جنايتكاران هستند كه خون مردم را ريخته و مانند آب ميخورند ، و از اين راه سوء هاضمه ، و مرض « تخمه » ( ترشى معده ) خود را بر طرف ميسازند .\r\nدسته ديگر كه اغلب جمعيت هستند ، مانند خاكروبه كنار راه ريخته شده و درد جانكندن و مرگ تدريجى را جرعه‌جرعه مينوشند ! !\r\nاين امتياز بين گرسنگان و خوشگذرانها در هر عصرى ديده شده و دائما تخت و تاجها را سرنگون ساخته و نظامهاى استبدادى را درهم پيچيده است .\r\nاين همان سخنى است كه مصلحين عصر ما ميگويند ، و نويسندگان آزاده در كتابها و اشعار خود منعكس ساخته و اطراف آن مقاله يا كتاب مينويسند .\r\nدرباره همين هدف صدها داستان ، و روايت نوشته شده . اين همان هدف اصيلى است ؛ كه در اشعار شعراء شيعه آشكار ميگردد و پيش درآمد آنان شاعر اسدى « كميت بن زيد » است .\r\nاستاد جرج جرداق در ج 5 « القومية العربية » صفحه 1190 طبع اول مينويسد :\r\n« انقلاب شعرى شيعيان عليه حكومتهاى استبدادى كه بين بشر و حيوان تفاوتى نمىگذاشت به زبان كميت جارى شده ميگويد : »\r\nائمه ( ع ) سياستمدار هستند ، ولى سياستشان اين نيست كه خدمتگذاران ملت را با چوپانان همرديف كنند . « 1 »\r\nسياست آنان همانند سياست عبد الملك و وليد و سليمان ، يا هشام نيست . « 2 » كميت درباره هشام و بنى مروان كه روى منابر مردم را دعوت به عدالت ميكردند و هنگاميكه از منبر پائين ميآمدند جنايت و بيداد ميكردند ميگويد :\r\n بر منبر از صواب و صداقت زنند دم * ناآمده فرود ، هزاران خطا كنند . « 3 » \r\n\r\n\r\n","description":"","footnote":"\r\n( 1 )\r\n ساسة لاكمن يرى رعية النا * س سواء و رعية الانعام \r\n( 2 )\r\n لا كعبد المليك و لا كوليد * او سليمان بعد او كهشام \r\n( 3 )\r\n مصيب على الاعواد يوم ركوبها * بما قال لكن مخطىء حين ينزل \r\n","page_name":" 153 ","page_number":153},
  {"content":"\r\n\r\nگفتار پيغمبران و راهنمايان ، گفتار ما است ، ولى روش ما همانند كردار جاهليت است ! « 1 » بنى اميه براى نابود كردن اين شاعر انقلابى فكر عجيبى كردند ، او را زندان نموده و شكنجه‌هاى فراوانى به او داده و آزارش ميدادند . كميت اعتنائى نكرده و امثال شعر زير را ميگفت : من باكى ندارم ، و از بنى اميه نميترسم زيرا على رغم غضبهايشان ذليل هستند . « 2 »\r\nاگر من بميرم در حال شك و ترديد و دودلى ، و كورى و تجاهل نمىميرم . « 3 » بنى اميه كميت را تهديد بكشتن كردند كميت گفت :\r\nاى يزيد ! فرياد كن ! جولان بده ! مانند رعد غرش كن ! و مرا تهديد نما اين تهديدهاى تو به من ضررى نميرساند . « 4 »\r\nكميت با بنى اميه مبارزه كرد تا كشته شد . ( ره )\r\nشعراء شيعه نمىترسيدند ؛ و بنى اميه را شديدا بباد انتقاد گرفته ، و آنانرا مورد اعتراض قرار داده كه چرا امور داخلى خودتان را بررسى كرده و از مردم صرفنظر نموده‌ايد ؟\r\nبراى نمونه همام بن عبد اللّه قصيده‌اى براى يزيد ميفرستد ، و در آن قصيده انتقاد خود را ظاهر ساخته مينويسد :\r\nآنقدر غضب‌آلود شده‌ايم كه اگر خون بنى اميه را بياشاميم سيرآب نميشويم . « 5 »\r\nملت بيچاره از دست رفته است ، ولى شما از ما ( بيچارگان ) غفلت كرده خرگوش صيد ميكنيد . « 6 »\r\nنمونه ديگر جرئت شعراء شيعه عليه دستگاه فاسد بنى اميه گفته فرزدق است كه درباره هشام بن عبد الملك مىگويد :\r\nسرى دارد كه شايسته سر بزرگان نيست ، و « چشم چپى » دارد ، كه عيبهاى آن آشكار است . « 7 »\r\n\r\n\r\n","description":"","footnote":"\r\n( 1 )\r\n كلام النبيين الهداة كلامنا * و افعال اهل الجاهلية نفعل \r\n( 2 )\r\n ما ابالى و لن ابالى فيهم * ابدا رغم ساخطين رغام \r\n( 3 )\r\n ان امت لا امت و نفسى نفسان * من الشك فى عمى او تعامى \r\n( 4 )\r\n ارعد و ابرق يا يزيد * فما وعيدك لى بضائر \r\n( 5 )\r\n خشينا الغيظ حتى لو شربنا * دماء بنى امية ما روينا \r\n( 6 )\r\n لقد ضاعت رعيتكم و انتم * تصيدون الا رانب غافلينا \r\n( 7 )\r\n يقلب رأسأ لم يكن رأس سيد * و عين له حولاء باد عيوبها \r\n","page_name":" 154 ","page_number":154},
  {"content":"\r\n\r\nاشعار كميت ثابت مىكند كه هدف معينى براى خود انتخاب كرده و بدنبال آن ميشتافته است هدف خاص كميت كه در راه آن كوشش ميكرد و رنج ميبرد ، اين بود كه حكومت و سلطنت را به اولاد على ( ع ) برساند ، زيرا اين خانواده براى افراد مملكت خير و بركت آورده و از جنايات و مفاسد جلوگيرى ميكنند ، و همه را شيفتهء خود نموده باعث سعادت ميگردند .\r\nاين دسته هستند كه رهائى از عذاب قيامت و غضب خدا بوسيله آنان ميسر است .\r\nكميت براى ادعاء خود آياتى از قرآن و روايات و ادلهء عقلى آورده و در شعر خود ذكر ميكرد ، و رأى خود را ثابت مينمود . جاحظ ميگويد :\r\nباب استدلال را كميت بنفع شيعيان باز كرد ، زيرا كميت ميگويد :\r\nاگر خلافت فقط شايستهء آنچند نفر است اقوام نزديك سزاوارتر و واجب‌تر هستند . « 1 »\r\nميگويند : اگر خلافت به ارث برده ميشد ، حرفت صحيح بود ، من ميگويم :\r\nاگر ارث نباشد طائفه « بكيل » و « ارجب » نيز بايد از خلافت سهم داشته باشند . « 2 »\r\nكميت درباره اولاد على ( ع ) ميگويد :\r\nاولاد على ( ع ) نزديك به كارهاى نيك ، و دور از كارهاى پست هستند ! « 3 » بنى هاشم حق مردم را در مهربانى بهتر از همه اداء ميكنند و هنگام عقل عاقل‌ترين مردم ميباشند . « 4 » دست بخشش را باز گذاشته و ظلم و اذيت به كسى نميكنند . « 5 »\r\nروزگاريكه ، وسائل منصرف شدن از اسلام فراهم شده اسلام را اختيار نموده و در راه حفظ آن استقامت ميكنند . « 6 » رهبر و عضو ضعيف اولاد على ( ع ) بهترين بنده‌هاى زنده و مردهء اولاد آدم هستند . « 7 »\r\nبنى هاشم طائفه پيغمبر اسلام ( ص ) هستند و من بپاس احترامشان بسيارى از\r\n\r\n\r\n","description":"","footnote":"\r\n( 1 )\r\n فان هى لم تصلح لحى سواهم * فان ذوى القربى احق و اوجب \r\n( 2 )\r\n يقولون لو يورث و لو لا تراثه * لقد شركت فيه بكيل و ارجب \r\n( 3 )\r\n فهم الاقربون من كل خير * و هم الابعدون من كل ذام \r\n( 4 )\r\n و هم الارأفون بالناس فى الرأ * فة و الاحلمون فى الاحلام \r\n( 5 )\r\n بسيطوا ايدى النوال و كفوا * ايدى البغى عنهم و الغرام \r\n( 6 )\r\n اخذوا القصد فاستقاموا عليه * حين مالت زوامل الايام \r\n( 7 )\r\n خير حى و ميت من بنى آدم * طرا مأمومهم و الامام \r\n","page_name":" 155 ","page_number":155},
  {"content":"\r\n\r\nوقات خشنود شده يا غضب نموده‌ام . « 1 » من دوستى قلب خود را تحت اختيارشان گذاشته و متوجه قلوبى شده‌ام كه لياقت و گنجايش پذيرفتن آن را دارند .\r\nمن غير از خاندان عصمت ( ع ) پيروى از كسى نيميكنم ، و غير از مذهب حق مذهب ديگرى ندارم . در ميان شايستگان غير آنان كيست ، كه من از آنان پيروى كنم ؟ ! پس از آنان كسى نيست ، كه من پيرو آنان باشم .\r\nما ، در گفتار كميت مينگريم و اخلاص او را كه در جميع مراحل حفظ كرده بدست ميآوريم ، و درك ميكنيم كه هرچه بر مشكلات او افزوده ميشد ، و در راه دوستى اهل بيت مصيبت ميديد ايمانش بيشتر شده و قوت ميگرفت .\r\nاشعار كميت را در مدح اولاد على ( ع ) جمع‌آورى نموده‌اند و در ديوان مخصوصى بنام « الهاشميات » ضبط كرده‌اند . اين ديوان داراى 536 شعر است اول در اروپا چاپ شد ، سپس در مصر ، و دانشمندان و ادباء عرب و مستشرقين شرحها بر آن ديوان نوشته‌اند .\r\nهنگاميكه كميت در مجلس فرماندار بنى اميه « يوسف بن عمر ثقفى » بود ، هشت نفر از پاسبانان با شمشير به او حمله كردند ، و پس از اينكه اعتقاد بمردنش پيدا كردند او را رها كردند ، در آخرين لحظات زندگانى خود چشم خود را گشوده و گفت : « اللهم آل محمد ؛ اللهم آل محمد ، اللهم آل محمد . »\r\nكميت از دنيا رفت ، ولى عقيده‌ايكه در راه آن كشته شد هميشه جاويد و عقيده مليونها جمعيت شرق و غرب است و اين عقيده همراه بقاء اسلام و قرآن باقى خواهد ماند .\r\nنتيجه : رسالت تاريخ كميت و سياست و عقيده او يك هدف واحد را آشكار ميسازد و آن اخلاص در دوستى اولاد على ( ع ) ، و اعتماد به آنان در امور دنيا و آخرت است ، زيرا آنان نمونه‌هاى عالى حق و عدالت و مساوات هستند ، و از اين رهگذر بود ، كه كميت در راه هدف آنان مجاهده و مبارزه كرد ، و در راه آنان كشته شد ( ره )\r\n\r\n\r\n","description":"","footnote":"\r\n( 1 ) اشعار فارسى و عربى آن گذشت .\r\n","page_name":" 156 ","page_number":156},
  {"content":"\r\n\r\n\r\nبخش چهارم : بنى عباس\r\nانقلابهائى عليه بنى اميه برپا شد ، ولى انقلابهائى كه در ابتداء حكومت آنان بوجود ميآمد انقلابهاى كوچكى بود كه در عرض يكروز يا بيشتر بدست فرمانداران بنى اميه سركوب ميشد .\r\nاما انقلابى كه بنى اميه از خاموش كردن آن عاجز شدند انقلابى بود كه در عصر مروان حمار آخرين سلاطين بنى اميه آشكار گرديد ، زيرا طبقات مختلف مردم عليه او شوريدند و ارتش و قواى انتظامى از فرمان او سرپيچى كردند ، و مردم از كمك به او خوددارى نمودند . ياورانش او را رها كرده و رفتند ، لذا كار مروان به جائى رسيد كه دنيا براى او تنگ شد ، و بخشش پول ، و وعده حكومت به اين و آن براى وى ثمر نداشت .\r\nلشكر انبوهى عليه او پيكار نموده ، و او را ناچار ساختند كه از شهرى به شهر ديگر منتقل گردد . هرگاه بشهرى داخل ميشد ، مردم با بدترين وضعى او را استقبال مىكردند .\r\nموقعى كه بموصل رسيد مردم موصل او را دشنام داده ، و درهاى شهر را به روى او بستند ، بقنسرين رفت ملت حمله بلشكرش كردند . بحماة رفت عليه او قيام نمودند . بشام بازگشت او را برگرداندند . متوجه فلسطين شد صورت از او گرداندند .\r\nدر همه اين شهرها لشكر بنى عباس او را تعقيب ميكردند ، و مروان از شهرى به شهر ديگر فرار مينمود تا اينكه در شهر « بوصير » در نواحى مصر در آخر سال 132 هجرى بقتل رسيد و با قتلش خلافت بنى اميه تمام گرديد .\r\n « فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ  ( انعام 46 ) شكر خدايرا كه ريشه جمعيت ستمگران را قطع كرد .\r\n\r\nهزار ماه سلطنت :\r\nمسعودى ميگويد : جميع مدت سلطنت بنى اميه تا بيعت با « ابو العباس\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسفاح » هزار ماه بود : چون بنى اميه 90 سال و 11 ماه و 13 روز سلطنت كردند ، « 1 »\r\nدر تفسير راضى نقل شده كه قاسم بن فضل از امام مجتبى ( ع ) نقل كرده :\r\nكه رسول خدا ( ص ) در خواب ديد ، بنى اميه مانند ميمون بالاى منبرش رفت و آمد ميكنند ، اين عمل برايش گران آمد . خداى متعال سوره « قدر » ( انا انزلناه . . . ) را نازل كرد و برسول خدا فهماند كه يك شب قدر بهتر از هزار ماه سلطنت بنى اميه است . قاسم ميگويد : وقتى حساب كرديم ديديم سلطنت بنى اميه هزار ماه بود .\r\n\r\nبهره‌بردارى بنى عباس\r\nجهان اسلام در آتش عمومى ميسوخت ، و همهء مردم عليه بنى اميه غضبناك بودند و فكر و قلب مردم به چند جهت متوجه اولاد على ( ع ) بود :\r\n1 - آنان از خاندان رسالت و وحى بودند ، و سزاوار بود كه مردم آنان را براى رهبرى و تدبير امور اختيار كنند . مخصوصا انقلابى كه عليه بنى اميه شروع شد ؛ بنام دين و حفظ اسلام بود ؛ و فرزندان رسول خدا ( ص ) امين دين و حافظ اسلام بودند ، لذا آنگاه كه رياست بدست آنان مىافتاد بروش پيغمبر عمل نموده و عدالت را برپا داشته و حقوق را حفظ مىكردند .\r\n2 - شيعيان و اولاد على ( ع ) اولين دسته‌اى بودند ، كه عليه جنايات بنى اميه و استبداد آنان مبارزه كرده و نام مظلومين و حقوق آنان را بميان آورده ، و از حقوق و رأى مظلومين دفاع نمودند و اولين دسته‌اى بودند كه بخاطر اين هدف كشته دادند ، و كسى كه ضرر را بپذيرد هنگام منفعت بايد تلافى شود .\r\n3 - پيروان على ( ع ) و فرزندان او دستهء مخالف نيرومندى بودند ، كه مخفيانه عليه حكومت بنى اميه مبارزه ميكردند ، و در راه اين هدف كشته و مال مىدادند ، و مردان آزاده شيعه همانند ائمه اطهار ( ع ) از كشته شدن و شكنجه روىگردان نبودند . بهترين مؤيد ما گفتار ابن اثير در ج 4 ص 330 و 332 است وى مينويسد :\r\n\r\n\r\n","description":"","footnote":"\r\n( 1 ) جمع اين رقم بهزار و نود و يك ماه ميگردد و فهرستى كه مسعودى در صفحات 57 - 156 جزء دوم مروج الذهب بدست ميدهد هزار و سيصد و بيست و پنج ماه و 24 روز است و پس از حذف 99 ماه و 13 روز از عصر امام حسن ( ع ) و ابن زبير باز هزار و دويست و 26 ماه و 13 روز ميگردد .\r\nبا اين بيان سالهاى سلطنت بنى اميه مورد اختلاف مورخين است و قول هزار ماه از مسائل قطعى تاريخ نيست ، تا بتوانيم با سوره انا انزلناه تطبيق كنيم . م - ز\r\n","page_name":" 158 ","page_number":158},
  {"content":"\r\n\r\n« پس از آنكه حكومت بنى اميه سقوط كرد ، مىگفتند شكر خدايرا ، كه حكومت بنى اميه سرنگون شد ، و اولاد پيغمبر ( ص ) بجاى آنان مىنشينند ! لذا بنى عباس براى پيروزى خود بنام احقاق حق خون حسين و زيد و فرزند او يحيى قيام كرده بودند ! . . . بنى عباس از غضب ملت عليه بنى اميه بهره‌بردارى كردند ، و از معارضه شيعه با حكومت بنى اميه و ارتباط مردم با اولاد على ( ع ) حد اكثر استفاده را بردند . »\r\n« بنى عباس در ابتداء كار مىگفتند هدف ما سرنگون كردن دستگاه بنى اميه و راحت كردن مردم از ظلم آنان است ، آنگاه كه بنى اميه را سرنگون ساختيم دربارهء يك نفر رئيس كه از اولاد رسول ( ص ) باشد متحد ميشويم . »\r\n« بنابراين بنى عباس در ابتداء مبارزه افرادى را از خود يا غير خود رئيس قرار ندادند فقط هدف اول را اظهار كرده و آن سرنگون كردن بنى اميه بود .\r\nچنان كه فرانسه و انگلستان موقعى كه با تركيه ميجنگيدند ، بعقيده‌ى خودشان براى آزادى عرب‌ها از ظلم و جور مبارزه مىكردند ، كه پس از آن عربها را آزاد بگذارند ، و حكومت آنان را بدست آنان بسپارند ، ولى هنگاميكه دولت تركيه سقوط كرد فرانسه سوريه و لبنان را زير پرچم خود كشيد و انگلستان عراق و اردن را به اختيار خود درآورده و فلسطين را باسرائيل تقديم كردند . »\r\nو فلهوزن در كتاب « تاريخ الدولة العربية » صفحه 489 مىنويسد :\r\n« بنى عباس كوشش مىكردند ، كه اراده دور كردن بنى فاطمه را از حكومت مخفى كنند ، بلكه مىگفتند : ما بنفع بنى فاطمه پيكار مىكنيم ، و در خراسان و ساير نقاط ديگر ميگفتند : ما براى خونخواهى شهداء فرزند فاطمه ( ع ) قيام كرده‌ايم . . . با اين مقدمه بايد از پشتيبانى شيعه بهره‌مند گردند ، ولى مسئله همكارى شيعه ، بميل بنى عباس مسأله‌اى بود كه بنى عباس ميگفتند ، ممكن است اين مسئله را بعدا حل كرد . »\r\n« بنى عباس بنام علويين و مبارزات از جان گذشتهء پيروان آنان اوج گرفتند ولى پس از تثبيت مقام خود ؛ به آنان بىاعتنائى نموده ، و قساوت قلب و ظلم خود را آشكار ساختند » .\r\nقبل از آن‌كه جنايات بنى عباس منعكس گردد لازم است موقعيت عمومى بنى عباس را درك كنيم :\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nبنى عباس كيستند ؟\r\nبنى عباس و بنى اميه در ظلم و قساوت قلب و فسق و فجور ، مساوى بودند و در انجام معصيت علنى و كفر با بنى اميه فرقى نداشتند : زيرا هدف آنان نفع بردن و منشأ اين كار نيز بىمبالاتى بدين و مقدسات آن بود ، و در اين جهات با يكديگر همعقيده بودند ، همهء آنان متوجه هوى و هوس گرديده و راه گمراهى را ميپيمودند ، سر ميبريدند . چوبه‌هاى دار را برافراشته خانه‌ها را بر سر زنده‌ها خراب ميكردند . ابراهيم و برادرش سفاح همانند معاويه بودند و منصور و رشيد همانند هشام . و متوكل نمونه يزيد بن معاويه بود .\r\nآنچه ميدانيم ؛ حكومتها براى استحكام اركان سلطنت خود دست بكشتار ميزنند يا اينكه بعقيده خود براى حفظ امنيت ناامنى ايجاد كرده و خونريزى ميكنند ولى آنچه از حالات بنى اميه نقل شده و آنچه از حالات بنى عباس نقل مىشود ، كشتن آنان نه بخاطر استحكام سلطنت و نه بخاطر حفظ امنيت بود بلكه هدف آنان فقط خيانت و خونريزى بود .\r\nموقعى كه مردم عرصه را بر بنى اميه تنگ كردند و انقلاب بالا گرفت ابراهيم امام « 1 » برادر سفاح ابو مسلم خراسانى را به طرف خراسان فرستاد و به او گفت بپند و اندرز من توجه كن :\r\nبطايفه يمن علاقه‌مند باش ، و آنانرا اكرام نما ! و در بين آنان زندگى كن زيرا خدا خلافت را بوسيله آنان تمام مىكند و طائفه « ربيعه » را متهم كن ، و طائفه « مضر » دشمنانى هستند كه منزلشان نزديك است .\r\nكسانى را كه درباره آنان شك دارى بقتل برسان و اگر توانستى كه استان خراسان را از عرب تصفيه كنى ، اين عمل را انجام بده ، و هر پسريكه طول او به 5 وجب ( حدود يك متر ) ، رسيده متهم نموده و او را بكش ! . . .\r\nپس از آنكه مقريزى اين داستان را از كتاب « النزاغ و التخاصم » نقل مىكند مينويسد : « خدا تو را گرامى بدارد ، اين وصيت با وصيت خلفاء راشدين براى فرمانداران خود چه ربطى دارد ؟ ! به خدا سوگند اگر ابو مسلم به طرف مشركين ميرفت ، كه با آنان جنگ كند اينطور وصيت جائز نبود ، چه رسد باينكه ابو مسلم متوجه قسمتى از مملكت اسلامى و كشتن فرزند مهاجر و انصار و سائر عرب باشد و بخواهد سرزمينيكه از دست دشمن و پدران آنان گرفته‌اند از آنان بگيرند ، و\r\n\r\n\r\n","description":"","footnote":"\r\n( 1 ) مروان حمار ابراهيم را زندانى كرد و در زندان او كشته و يا مسموم گرديد .\r\n","page_name":" 160 ","page_number":160},
  {"content":"\r\n\r\nبيت المال را دولت خود قرار داده و بندگان خدا را زر خريد خود نمايند ؟ ! ابو مسلم بدستور ابراهيم عمل كرد . آيا چه فرق بين قول ابراهيم است كه ميگويد :\r\n« آنكه درباره او شك دارى بكش » و قول معاويه كه بفرمانداران خود مينويسد :\r\n« هركس متهم به شيعه بودن شد شكنجه دهيد و خانهء او را خراب كنيد ؟ ! »\r\n« سفاح « محمد بن صول » را فرماندار موصل نمود ؛ اهل موصل زير بار اطاعت او نرفتند و بسفاح نوشتند : فرماندار ديگرى بفرستد . سفاح برادرش يحيى را با 12 هزار لشكر فرستاد اهل موصل ترسيده و امان خواستند . هنگاميكه امان داد كشتار بىسابقه‌اى نمود كه خون در كوچه‌ها جارى شد ؛ و پاها در حال راه رفتن در خون فرو ميرفت موقعى كه شب شد يحيى ديد زنهائيكه مردانشان كشته شده بود ناله ميكردند دستور داد زنها و بچه‌ها را بكشند و سه روز كشتار ادامه داشت ( ابن اثير ج 4 ص 340 ط 1357 ه )\r\nهرگاه اين حادثه را با وصيت ابراهيم ، پهلوى هم بگذاريم درك ميكنيم كه بنى اميه در ظلم و استبداد از بنى عباس جلو نبودند ، و اگر اعتقاد بتناسخ داشتيم ميگفتيم روح معاويه در بدن ابراهيم رفته و روح حجاج در بدن يحيى .\r\n\r\nسفاح\r\nاسم سفاح عبد اللّه و كنيه او ابو العباس و لقب او سفاح است . وى اولين حاكم بنى عباس است و در سال 132 ه با او بيعت شد و در سال 136 از دنيا رفت و چهار سال و چند ماه حكومت كرد . در اين مدت سفاح بفكر نابود كردن بنى اميه و كوبيدن آنان بود و دوستان و مربوطين دور و نزديك آنانرا گرفته و تحت فشار قرار ميداد\r\nسفاح تا موقعى كه ميدانست ، در كالبد بنى اميه رمقى هست ؛ ساكت ننشست ، سفاح قدم را فراتر نهاده كسانى را كه در دوستى آنان ترديد داشت يا ميترسيد ، از دوستى خود نسبت ببنى عباس منصرف گردند ، آنانرا نابود ميساخت ، چنان كه درباره ابى سلمه خلال چنين كرد و فرمانداران او مانند يحيى در موصل و عمويش در حجاز و عموى ديگرش سليمان در بصره و ابو مسلم در خراسان چنين ميكردند\r\nشريك بن شيخ مهرى در بخارا با ابو مسلم مبارزه كرد و گفت بايد روى حق و عدالت رفتار كنى ، ما با بنى عباس بيعت نكرديم كه خونريزى كنند ابو مسلم او را كشت و ياورانش كه 30 هزار بودند ، تحت شكنجه قرار داد .\r\nسفاح هنگامى بلقب سفاح ( خونريز ) ملقب شد كه خونهاى فراوانى را ريخت نقل كرده‌اند كه 80 نفر از بنى اميه را بمهمانى و گرفتن جايزه و خوردن غذا دعوت نمود سپس دستور قتل آنها را داد و فرشى روى اجساد نيمه جان آنان انداخت\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو مشغول خوردن غذا شد ، و آنان در زير فرش او آخرين نفس خود را ميكشيدند و فرياد ميزدند . هنگاميكه خوردن غذا تمام شد گفت : تاكنون غذائى گواراتر و بامزه‌تر از اين نخورده بودم . بنى اميه مستحق كشته شدن بودند ، ولى دعوت آنان بمهمانى ، و كشتن آنان و غذا خوردن روى اجسادشان ، علامت جنايتكارى و رذالتى است كه بنى اميه نيز به آن متصف بودند .\r\nبسيارى از مردم و در رأس آنان شعراء ، بنى عباس را برميانگيختند كه خون بنى اميه را بريزند ( لذا زحمت ميكشيدند كه با كوچكترين مناسبت جنايات بنى اميه را بطبقه حاكمه تذكر بدهند ، تنها فرزندان على ( ع ) بودند كه بنى عباس را از اسراف در خون‌ريزى بنى اميه منع ميكردند ، و براى حفظ باقيماندهء آنان عذرتراشى مينمودند !\r\nگرچه بيشتر جنايات بنى اميه متوجه اولاد على ( ع ) بود ، ولى فرزندان مؤمنين اصحاب عقيده و دين هستند آنان جزء پيروان شهوت و غرض نيستند : زيرا اين جمعيت فرزندان كسى هستند كه از عمرو بن عاص در صفين گذشت نمود ، و در جنگ جمل از مروان صرف‌نظر نمود و بعد از آنكه معاويه از آب منعش كرده بود و مسلط به آب شد ، بمعاويه آب داد و فرمود : اذا قدرت فاجعل العفو شكرا على المقدرة آنگاه كه بر دشمن پيروز شدى عفو را شكر پيروزى خود قرار بده .\r\nروش اولاد على ( ع ) تازگى ندارد ؛ زيرا اين عده خاندان عدالت و تقوى هستند .\r\nبراى نمونه : ابن اثير در ج 1 صفحه 34 مينويسد : « موقعى كه داود - يكى از فرمانداران بنى عباس - خواست بنى اميه را از زمين مكه و مدينه براندازد عبد اللّه بن الحسن بن حسن بداود گفت : اگر بنى اميه را بكشى قدرت خود را بخرج چه كسى ميدهى ؟\r\n« آيا براى عذاب آنان كافى نيست كه شما را صبح و شام بر اريكه قدرت به‌بينند و خود را در ذلت و خوارى مشاهده نمايند ؟ داود نپذيرفت و همه آنانرا كشت »\r\nانتظار ميرفت كه سفاح اولاد على و پيروان آنحضرت را مورد تفقد قرار داده و آنانرا بر ديگران مقدم دارد : زيرا اولاد على و بنى عباس براى نابودى بنى اميه هم‌پيمان بودند و در يك صف واحد نبرد ميكردند و بنى عباس از عنوان آنان استفاده كرده و براى فريب مردم ميگفتند :\r\nما طرفداران اولاد على ( ع ) هستيم : علت اين بود ، كه اولاد على ( ع )\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nدر قلب مردم جاى داشتند و منزلت آنان نسبت ببنى عباس در نظر مردم بيش از اندازه بود .\r\n\r\nشعراء و بنى عباس\r\nبنى عباس پس از اينكه بر تخت سلطنت نشستند روش خود را عوض كردند و نسبت به اولاد على و پيروان آنان بىاعتنائى نمودند و بشعراء دستور دادند كه فرزندان على را مورد بحث قرار داده و حق خلافت را از آنان سلب نمايند :\r\nمحمد احمد براق در كتاب « ابو العباس السفاح » صفحه 48 مينويسد :\r\n« اصل انقلاب بدست اولاد على ( ع ) پايه‌گذارى شد ، زيرا افكار اهالى خراسان متوجه اولاد على بود و توجهى ببنى عباس نداشتند و روى همين جهت بود كه سفاح و خلفاء بعد از او چشمها را بخراسان دوخته بودند كه شيعه و طرفداران على ( ع ) در خراسان بوجود نيايد . »\r\n« بنى عباس شعراء را دعوت نمودند كه آنان را مدح نمايند و جوائز بيشمارى به آنان ميدادند . لذا شعراء اولاد على ( ع ) را مورد بحث قرار داده و حق خلافت را از آنان سلب نموده و ميگفتند : اولاد على ( ع ) از طرف مادر منتسب پيغمبر هستند ، ولى بنى عباس از طرف پدر ، چون فرزندان عمومى پيغمبر ، عباس هستند . »\r\n\r\nمذهب و بنى عباس\r\nاضافه بر آن‌كه بنى عباس شعراء را خريدند مذهب اهل بيت را رها كردند متوجه مذهب تسنن گرديدند . مقصود آنان از اين عمل اين بود كه تشيع منتشر نشود و بدنبال آن سلطنت منتقل به اولاد على ( ع ) نگردد .\r\nبا اين مقدمه بنى عباس در روش و هدف بنى اميه قرار گرفتند و عقيده و سياست و عمل آنان همانند بنى اميه گرديد .\r\nخلاصه سفاح هيچ شيعه‌اى را نكشت و آن‌طور كه خلفاء ديگر بنى عباس آنان را شكنجه ميدادند شكنجه نداد ، ولى اين كار عللى داشت :\r\n1 - متوجه دشمن اصلى خود بنى اميه ، و بفكر نابودى آنان بود .\r\n2 - سفاح و شيعيان تا ديروز در يك صف عليه بنى اميه رزم ميكردند و آرزوى مهم بنى عباس را جامه عمل پوشاندند ، و سفاح را بتخت سلطنت نشاندند .\r\n3 - مركز سلطنت او كوفه بود و اهل كوفه از شيعيان على ( ع ) بودند و آنقدر قدرت نداشت كه با آنان مبارزه كند .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nهرچه بود فرصت خوبى در اواخر سلطنت بنى اميه و اوائل سلطنت بنى عباس بدست امام محمد باقر ( ع ) و امام جعفر صادق ( ع ) افتاد كه علوم اهل بيت ( ع ) را تحقيق نموده و منتشر سازند . اثر خدمت آنان اين همه احاديث فراوان است كه كتابخانه‌هاى اسلامى را بىنياز نموده است ، و در علوم مختلف مخصوصا احكام ، فلسفه ، تفسير ، و اخلاق كتابها نوشته شده .\r\n\r\nمنصور\r\nاسم منصور عبد اللّه و كنيه او ابو جعفر و لقب او منصور است وى فرزند محمد فرزند على فرزند عبد اللّه ؛ فرزند عباس عموى پيغمبر ( ص ) است .\r\nعباس با پدر رسول خدا ( ص ) عبد اللّه برادر پدرى بوده است .\r\nدر سال 136 با منصور بيعت شد و در سال 158 از دنيا رفت و حكومت او 22 سال طول كشيد .\r\nمورخين نوشته‌اند : « برادر منصور ، سفاح به ظاهر اولين خليفه بنى عباس بود ولى در حقيقت مؤسس اول منصور بود ، زيرا حكومت چند ساله سفاح و آن نفوذ و عظمت بدست منصور بوجود آمد و مورخين متفق هستند كه اخلاق منصور مخلوطى از خير و شر بود و بطبيعتهاى مردم نزديك ميشد ، و هيئت نيرومندى از علماء جمع‌آورى نمود ، كه حكومت بنى عباس را حفاظت نموده و از روى اخلاص در حفظ سلطنت بكوشند . منصور اول كسى است كه جدائى بين بنى عباس و اولاد على ( ع ) را بوجود آورد ، ولى قبلا يك جمعيت متشكل بودند . »\r\nجاى ترديد نيست ، كه منصور با طبيعت مردم آشنا بود و نزديك ميشد و هيئتى از دانشمندان براى حفظ سلطنت تأسيس كرد و شكافى بين بنى عباس و اولاد على ( ع ) بوجود آورد ، ولى اين سخن كه اخلاق او از خير و شر تركيب شده بود صحيح نيست ؛ زيرا اخلاق او شر خالص بود .\r\nگرچه منصور از راه مكر و خدعه بمردم نشان ميداد كه بوى خيرى در او موجود است ولى اين عمل بخاطر اين بود ، كه مردم را علاقمند بدين يافته بود ، و درك ميكرد كه دين در نهاد آنان اثر دارد ، لذا براى باربرى از دوش آنان از راه دين وارد شد و هيئتى از دانشمندان دينى تشكيل داد كه او را بمردم معرفى كرده و به زيارت او بروند منصور تظاهر بترس از خدا ميكرد ولى در همان وقت مشغول بيدادگرى و گناه بود . اگر ميگويند : جمع بين خير و شر نمود\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمقصود اين است ، كه بين اخلالگرى و اظهار زهد و تسبيح و تقديس جمع نموده بود و از اين رهگذر بود كه او را نمونهء خير و شر مىدانستند ، ولى در مقام دليل نتوانسته - اند يك دليل بياورند كه منصور نيكى را بخاطر نيكى دوست مىداشته است : زيرا آنچه از كار خير او ديده شده فقط نفاق و رياء بوده است .\r\n\r\nواعظ سلطنتى !\r\nدر العقد الفريد ج 1 ص 41 نقل شده كه منصور مىنشست و واعظى را پهلوى خود مينشاند و پاسبانها را احضار مىكرد و دستور مىداد با شمشير گردنها را بزنند آن‌گاه كه خون زياد مىشد و به لباس او ميرسيد متوجه واعظ شده و مىگفت : مرا موعظه كن ! . . . هنگامى كه واعظش او را به ياد خدا مىآورد منصور سر خود را مانند غمناكان به زير انداخته سپس دستور مىداد گردن بزنيد ، بار ديگر كه خون فراوان مىشد ، متوجه واعظ شده ميگفت : مرا موعظه نما ! . . . »\r\nگفتار منصور بواعظ خود كه مرا موعظه كن براى مسخره كردن دين و قرآن بوده است : زيرا قرآن از خونريزى و كشتار منع مىكند ، ولى او انجام ميداد .\r\nممكن است ، كه طلب موعظه براى اين جهت بوده كه مردم فكر را از دست داده بودند و بقدرى كودن شده بودند ، كه شب و روز را اشتباه مىكردند ، و وضع براى آنان تا آنجا مشتبه شده كه بعضى از مؤلفين جديد دربارهء منصور نوشته‌اند : « اين روش منصور علامت ازدواج شخصيت است ، و اين موضوع را چنين تفسير مىكنند كه چون مؤمن بود گوش بواعظ ميداد ، و كشتار مىكرد ، كه سلطنت او محفوظ بماند ولى اين ذات ناپاك است ، كه دو مظهر پيدا مىكند ، گاهى در لباس ظلم و جنايت آشكار شده و گاهى به لباس رياء و نفاق و گول زدن آشكار ميگردد .\r\nمنصور ديد كه ملت از توصيف او بترس از خدا خوشحال مىشوند ، و رغبت آنان بشنيدن وعظ و خطابه‌هاى دينى زيادتر مىشود ، لذا گويندگان مذهبى را احضار كرده و آنان را به خود نزديك ساخت و حرفهاى آنان را شنيد ؛ و مال فراوانى به آنان داد ، كه بين مردم منتشر كنند كه او از ذكر خدا غافل نيست و موقعى كه نام روز قيامت بميان مىآيد گريه مىكند ! حقيقت منصور بر اين واعظان مخفى نبود ، لذا آنان كه بنده شايسته خدا بودند از او جدا شدند و آنان كه دين را وسيله كسب خود قرار داده‌اند ، و بهركس پول بدهد مىفروشند و مانند منافقين با هردو دسته دوست هستند اطرافش را گرفتند ! با اين‌كه منصور نامه‌هائى نوشت و حضرت صادق ( ع ) را براى مجلس خود دعوت كرد ولى آن حضرت از كسانى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبود كه زير بار رفتن منزل منصور نرفت . منصور در يكى از نامه‌هاى خود نوشت : چرا مانند مردم ديگر به منزل ما نميآئى ؟ ! امام ( ع ) جوابداد :\r\nما از مال دنيا نداريم كه از تو بترسيم ، و در آخرت چيزى ندارى كه از تو بخواهيم ما بقى روايت در موضوع همكارى با استبداديان گذشت .\r\nروزى منصور سفيان ثورى را ديد ، و به او گفت : مرا موعظه كن .\r\nسفيان گفت . آنچه ميدانى عمل نكرده‌اى اكنون مىخواهى ، آنچه را نميدانى برايت بگويم .\r\nمقصود سفيان اين بود كه شما ميدانى ظلم و جنايت حرام و عدالت واجب است و باز ظلم نموده و عدالت را پيشه خود نمىسازى ؟ چگونه مطالبيكه مطلع نيستى ميخواهى انجام دهى ؟ !\r\nمنصور گفت : چرا به منزل نميآئى ؟\r\nسفيان : براى اطاعت خدا كه فرموده است :  « لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ »  ( هود آيه 116 ) ميل و اعتماد بستمگران پيدا نكنيد كه آتش دامن شما را بگيرد .\r\nمنصور : حاجت خود را بخواه .\r\nسفيان : مرا بمجلس خود دعوت نكن كه بيايم ؛ و پولى به من نده تا از تو سؤال كنم .\r\nمنصور گفت : من بوسيله دانه و دام عده‌اى از علماء را صيد كردم و آنانرا بدام انداخته‌ام ولى سفيان فرارى است و ما را خسته كرده است .\r\nمنصور در اين سخن عقيده خود را در مجالست با علماء آشكار ساخته و حقيقتى كه ما معتقديم منعكس ساخته است . منصور مىگويد علماء را بدام انداخته ايم ؛ معلوم مىشود دين را آلت صيد خود قرار داده و پول را وسيله ربودن روحانى نمايان نموده است .\r\n\r\nمنصور و واعظ غيبى !\r\nاز مطالب خرافى خنده‌آور داستانى است كه مورخين و علماء اخلاق نوشته و گويندگان بالاى منبر ميگويند ، ولى كسى بفكر اعتراض به اين داستان نيفتاده ، و همه آنان آن را صحيح پنداشته‌اند و آن را مانند بديهيات مىدانند ، ولى بعقيده من اين داستان مناسب فكر منصور و هدف‌ها ، و آرزوهاى او نيست ، و آن داستان اين است :\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمنصور شبانه مشغول طواف خانه كعبه بود ديد گوينده‌اى ميگويد بار خدايا شكايت آشكار شدن ظلم و فساد و جدائى افتادن بين حق و پيروان آن را پيش تو عرضه داشته و از تو طلب يارى ميكنم .\r\nمنصور او را احضار كرد و گفت : چه گفتى ؟ آن شخص گفت آيا من در گفتار خود ايمن هستم ؟ منصور به او امان داد .\r\nآن شخص گفت : « امور مسلمين را زير نظر خود آورده‌اى ولى بين خود و ملت ديوار و پرده كشيده‌اى و نمىگذارى با تو تماس بگيرند ، و درد دل خود را بگويند ، و وزراء جنايتكار و ستمگرى را انتخاب نموده و كارگران تو خوش گذران و معصيت‌كار هستند ، و مىگويند منصور بمردم و خدا خيانت مىكند و ما نيز چاره‌اى نداريم جز اينكه به او خيانت كنيم ، و از اينراه همه مملكت و دستگاه ادارى تو در ظلم و جنايت غرق شده است . . . ولى تو شخص مؤمن به خدا و پسر عموى رسول خدائى و مرحمت شما نسبت بمسلمين زياد است . منصور گفت : بار خدايا مرا توفيق بده كه آنچه اين مرد ميگويد عمل كنم . اين واعظ مخفى شد و ديگر كسى او را نديد . ميگويند خضر بوده است . . . »\r\nگرچه اين قصه متضمن حقائقى است و ظاهر آن به ضرر منصور است ولى در حقيقت از داستان‌هاى جعلى اوست ، زيرا اگر جعلى نبود ، چرا بايد اين واعظ مجهول باشد ؟ ! و اگر خضر بوده چرا فقط خضر براى منصور آشكار شد ، ولى ساير ستمگران را در بوتهء فراموشى گذاشت و آنان را نصيحت نكرد ؟ ! معلوم مىشود رمزى در اين مطلب است .\r\nرمزش اين است كه منصور مىخواهد بمردم بگويد ، كه از جانب خدا خليفه مسلمين است و ايمان به خدا دارد ، و او فرزند عموى رسول خدا ( ص ) است و نسبت بمردم لطف دارد ، و اين نقشه را از راه ديدن خضر انجام داده ، و اثبات كند كه خدا بوسيلهء خضر از حال او تفقد نموده است !\r\nجاى تعجب است ، كه خدا حكومت‌هاى استبدادى بنى عباس را رها كرد و چون ايمان نداشتند و فرزندان عموى پيغمبر ( ص ) بودند رها نمود ؛ ولى فقط منصور را انتخاب كرد ، و اگر او ظلم و جنايتش همهء زمين را فرا گيرد ، باز مؤمن به خدا و پسر عموى رسول خدا ( ص ) و خليفهء خداست !\r\nكسانى كه سرگذشت منصور را بخوانند ، اين گونه مطالب را زياد مشاهده ميكنند اينها مطالبى است كه خود منصور براى عظمت خود منتشر ميساخت .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nدست غيبى !\r\nيكى از داستانهاى منصور داستانى است كه مسعودى در جزء سوم صفحه 317 مينويسد : منصور داخل منزل شد ، ديد خطى روى ديوار نوشته است ، اى ابا جعفر ! مرگت نزديك شده ، عمرت تمام شد و ناچار بايد امر خدا بيايد . « 1 »\r\nاى ابا جعفر كاهن و منجم نميتوانند مرگ را بازگردانند نادان نباش . « 2 »\r\nمنصور وزير خود فضل بن ربيع را احضار كرد و گفت : مگر من دستور ندادم كه نگذار همه‌كس داخل منزل شود و بر اين ديوارها بنويسد ؟ !\r\nفضل بن ربيع : چه نوشته‌اند ؟\r\nمنصور : مگر نمىبينى اين دو بيت را ؟ !\r\nفضل بن ربيع : به خدا قسم روى ديوار چيزى نيست !\r\nاين داستان منصور شباهت زيادى بعمال استعمار دارد كه در حضور مردم از استعمارگران مذمت نموده ( و كرامات خود را ميگويند ) ولى مخفيانه بنفع استعمار گران انجام وظيفه ميكنند .\r\nما در اين چند جمله خواستيم دروغگوئى منصور را ثابت كنيم و حيله‌هاى او را آفتابى نمائيم و غرض اصلى ما در بحث از عقائد منصور براى روشن شدن سياست او نسبت بعلويين و پيروان آنان بود .\r\n\r\nمنصور و اولاد على ( ع )\r\nخاندان بنى عباس باستثناء عبد اللّه بن عباس خانواده مجهول و گمنامى بودند و اگر منتسب برسول خدا ( ص ) نبودند ، نام آنان در تاريخ ذكر نميشد .\r\nولى خاندان على ( ع ) در جميع عصرها خانواده علم و دين بودند و قلوب مردم متوجه آنان بود : از امير المؤمنين ( ع ) و فرزندانش گرفته تا امام زين العابدين ( ع ) و حضرت باقر ( ع ) و صادق ( ع ) و . . . همه داراى شرافت و فضيلت بودند .\r\nاز اين رهگذر است كه بنى عباس براى كسب فضيلت خود را منصوب بعلى ( ع ) و اولاد وى و رسول خدا ( ص ) ميدانستند : بنى عباس در مجالس اولاد على ع\r\n\r\n\r\n","description":"","footnote":"\r\n( 1 )\r\n ابا جعفر ! حانت وفاتك و انقضت * سنوك و امر اللّه لا بد نازل \r\n( 2 )\r\n ابا جعفر ! هل كاهن او منجم * يرد قضاء اللّه ام انت جاهل \r\n","page_name":" 168 ","page_number":168},
  {"content":"\r\n\r\nبا كمال ادب حاضر شده و تحصيل دانش ميكردند هنگامى كه محمد بن عبد اللّه بن حسن سوار ميشد منصور ركاب او را ميگرفت و لباسش را روى اسب صاف مينمود .\r\nهنگاميكه وضع بنى اميه درهم ريخت اولاد حسن ( ع ) و بنى عباس اطراف محمد بن عبد اللّه بن حسن را گرفته و با او بيعت كردند و در ميان آنان ابراهيم و سفاح و منصور به چشم ميخوردند ولى منصور از همه بيشتر درباره بيعت محمد رجزخوانى ميكرد .\r\nاين اجتماع امام صادق ( ع ) را دعوت كردند هنگاميكه حاضر شد آنحضرت را ترغيب به بيعت نمودند ، حضرت دست به پشت سفاح زد و فرمود خلافت براى اين شخص تمام مىشود ، سپس اشاره بمنصور نموده و فرمود : پس از سفاح خلافت بدست اين شخص قرار ميگيرد و متوجه عبد اللّه بن حسن شده و فرمود : دو فرزندت محمد و ابراهيم بدست منصور كشته ميشوند . حضرت پس از اين جملات از منزل خارج گرديد . ( مقاتل الطالبيين ابى الفرج صفحه 206 و 254 ببعد طبع 1949 )\r\nهنگامى كه بنى اميه مغلوب گرديدند ؛ و منصور بر كرسى خلافت نشست محمد بن عبد اللّه مخفى گرديد منصور او را از پدرش مطالبه كرد و تصميم گرفت بخاطر آن بيعتى كه به عهده دارد او را بكشد تا راحت گردد لذا كارآگاهانى براى دستگيرى محمد و ابراهيم برادرش در نظر گرفت و مال فراوانى خرج كرد تا كار به جائى رسيد كه اين دو برادر ديدند چاره‌اى جز تسليم شدن و يا جنگ - كردن ندارند لذا محمد در مدينه خروج كرد و ابراهيم در بصره ، و مبارزه كردند و با عده‌ى زيادى از اولاد انصار و مهاجر و فرزندان جعفر بن ابى طالب و فرزندان حسين كشته شدند و حسين و على دو فرزند زيد بن على بن الحسين در ركاب محمد كه به صاحب نفس زكيه معروف بود كشته شدند .\r\nمسعودى مينويسد : منصور حلوائى از « مغز و شكر » ساخت و خورد و خيلى بدلش چسبيد لذا گفت : ابراهيم مىخواست ، نگذارد من از اين غذا و امثال آن بخورم ! !\r\nآرى منصور براى خوردن حلواى شيرين فرزندان رسول خدا ( ص ) و هزاران نيكوكار را ميكشد !\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nزندان منصور !\r\nمسعودى در ج 3 صفحه 31 ط 1948 و مقريزى در كتاب « النزاع و التخاصم » صفحه 74 طبع مطبعه ابراهيميه مىنويسند :\r\n« منصور فرزندان حسن ( ع ) را جمع‌آورى نمود ، و دستور داد زنجير و كند به پا و گردن آنان بزنند ، و همانند يزيد كه نسبت به اولاد حسين ( ع ) انجام داد ، داخل كجاوه بىسرپوش و بىفرش سوارشان كنند ، سپس آنان را در زيرزمينى زندان نمودند كه شب و روز تشخيص داده نميشد . لذا قرآن را پنج قسمت كرده و هر نماز پنجگانه‌ايرا پس از خواندن يك قسمت قرآن انجام ميدادند . اولاد على ( ع ) وسيله مستراح نداشتند و ناچار بودند براى قضاء حاجت از محل سكونت خود استفاده كنند لذا بوى كثافت برايشان مشقت‌آور بود و بدن آنان ورم ميكرد و اين ورم از پا شروع ميشد آنگاه كه بقلب ميرسيد از شدت مرض و گرسنگى و تشنگى از دنيا ميرفتند ! »\r\nابن اثير در ج 4 صفحه 375 مينويسد : « منصور محمد بن عبد اللّه عثمان برادر مادرى اولاد حسن ( ع ) را احضار كرد و دستور داد لباسهاى او را پاره كردند و عورتش نمايان شد سپس 150 تازيانه به او زد ، يكى از آن تازيانه‌ها به صورتش رسيد محمد گفت : واى بر حال تو از صورت من صرف‌نظر كن ، منصور بجلاد گفت : تازيانه بر سرش بزن ، لذا 30 تازيانه بسرش زد و يكى از آن تازيانه‌ها بچشمش خورد و چشم او بر صورتش جارى گرديد و پس از آن او را كشت . « 1 »\r\n\r\nدر زير ديوار !\r\nابن اثير در همين صفحه مينويسد : « منصور محمد بن ابراهيم بن حسن را احضار كرد . محمد از نظر وجاهت سرآمد عصر خود بود منصور به او گفت : « توئى ديباج زرد ، به خدا سوگند طورى نابودت ميكنم كه ديگرى را نابود نكرده‌ام .\r\nسپس دستور داد او را روى زمين گذاشته و زنده‌زنده ستونى روى او بنا كردند و در زير آن ستون از دنيا رفت ! . . . »\r\nمعاوية بن ابى سفيان زنده‌ها را در زير زمين بدون اينكه بگذارد سخن بگويند دفن مينمود ولى منصور روى زمين آنها را در زير بنا مىگذاشت . و همين طرز عمل سبب تفاوت عمل شاه شام و سلطان عراق است ، و همين روش سبب تفاوت بنى اميه و بنى عباس بوده است .\r\n\r\n\r\n","description":"","footnote":"\r\n( 1 ) النزاع و التخاصم از مقريزى صفحه 74\r\n","page_name":" 170 ","page_number":170},
  {"content":"\r\n\r\nما در دوران حكومت بنى اميه نديديم كه يكى از فرمانداران بنى اميه عده‌اى را در زير زمين زندانى كند و بگذارد آنان يكى پس از ديگرى در ميان كثافات از دنيا بروند لذا شاعر ميگويد :\r\nبه خدا سوگند جنايات بنى اميه ده يك جنايات بنى عباس نبود . « 1 »\r\nو در كتاب « النزاع و التخاصم » صفحه 74 مىنويسد : قاسم بن ابراهيم طباطبا « 2 » در مدينه ملكى داشت بنام « الرس » منصور نگذاشت كه در آن ملك بماند و او را احضار كرد . قاسم مدينه را به قصد « سند » ترك گفته و فرار كرد .\r\nقاسم در اشعار خود درباره بنى عباس مىگويد :\r\nريختن خون ما ، منصور را سيرآب نكرده و ما را جستجو مىكند . « 3 »\r\nآتش كينه آنان وقتى تمام مىشود كه اولادى از دختر پيغمبر ( ص ) روى زمين نباشد . « 4 »\r\nقاسم از شهرى به شهر ديگر فرار مىكرد و پاى پياده و برهنه قدم برمىداشت و خون پاهايش جارى بود . هنگاميكه فرارى بود ، شعر زير را سروده است :\r\nاميد است شكسته‌بندى از لطف خود استخوان شكسته را بهبودى بدهد . « 5 »\r\nاز خدا مأيوس نباش ! اميد است ، كه او عزيزان مشقت‌ديده را يارى نمايد . « 6 »\r\nو در كتاب « النزاع و التخاصم » صفحه 76 مينويسد :\r\n« منصور توليت اطاقى را بزن فرزند خود ( مهدى ) داد و او را قسم داد كه تا\r\n\r\n\r\n","description":"","footnote":"\r\n( 1 )\r\n و اللّه ما فعلت امية فيهم * معشار ما فعلت بنو العباس \r\n( 2 ) طباطبا لقب ابراهيم بن اسماعيل بن ابراهيم بن الحسن بن الحسن بن على بن ابى طالب است : سبب اين لقب اين بود كه در صحبت كردن « قاف » را « طاء » ميگفت . روزى بغلام خود گفت لباس مرا بياور . غلام گفت : « لباده » را ؟ ابراهيم گفت :\r\nطباطبا و مقصودش قبا بود و اين لفظ براى او لقب شد ( سلسلهء طباطبائى منتسب به اين خاندان هستند )\r\n( 3 )\r\n لم يروه ما اراق البغى من دمنا * فى كل ارض فلم يقصر من الطلب \r\n( 4 )\r\n و لم يصفى غليلا فى حشاه سوى * ان لا يرى فوقها ابن لبنت نبى \r\n( 5 )\r\n عسى جابر العظم الكسير بلطفه * سير تاح للعظم الكسير فيجبر \r\n( 6 )\r\n عسى اللّه لا تيأس من اللّه انه * ييسر منه ما يعز و يعسر \r\n","page_name":" 171 ","page_number":171},
  {"content":"\r\n\r\nمنصور زنده است آن را باز نكند ، آنگاه كه منصور از دنيا رفت و مهدى درب اطاق را باز كرد ديد كشتگانى از آل ابى طالب در آن موجود است ، كه سلسلهء نسب آنان روى كاغذى نوشته شده و بگوششان آويزان است و در بين آنان بچه نيز ديده مىشود .\r\nصاحب كتاب « النزاع و التخاصم » مينويسد : « اين گونه جنايات چه ربطى به عدالت و دين محمد ( ص ) و روش رهبران دينى دارد ؟ ! »\r\n« اين قساوت قلب و شكنجه‌ها چه ربطى با نزديكى و خويشاوندى با رسول مهربان اسلام دارد ؟ ! »\r\n« به خدا سوگند اين اعمال مربوط بدين نيست ، بلكه اين اعمال در رديف قول خداى تعالى است كه ميگويد : « اى منافقين موقعى كه فرماندار شديد ، ميخواهيد در روى زمين اخلالگرى كنيد و قطع رحم نمائيد ؟ ! اين دسته ملعون خدا هستند و خدا آنان را كور و كر مىنمايد . » ( آيه 25 - 26 سوره محمد ) « 1 »\r\nاين است روش كسى كه فكر مىكند ايمان به خدا و روز قيامت و قرآن خدا دارد ، و معتقد است كه امير المؤمنين و خليفه خداى جهانيان و فرزند عموى پيغمبر است ؟ !\r\nاين جنايات وحشيانه و گرگ‌منشانه از كسى است كه لقب براى خود درست كرده و دم از نسبت با رسول خدا مىزند .\r\n\r\nامام صادق ( ع ) و منصور\r\nاول كسى كه حضرت امام ششم ( ع ) را ملقب بصادق نمود منصور بود : زيرا پيشگوئى آنحضرت را درباره سلطنت خود صحيح يافت و كشته شدن محمد و ابراهيم دو فرزند عبد اللّه بن الحسن را كه حضرت صادق ( ع ) خبر داده بود منصور ميكشد منصور كشت و صدق گفتار حضرت روشن گرديد .\r\nامام صادق ( ع ) در عصر منصور بپيروان خود دستور سكوت ميداد و ميفرمود :\r\n« عليكم بالطاعة و الصمت فانكم فى سلطان من مكرهم لتزول منه الجبال » : بايد سكوت كرده و اطاعت كنيد : زيرا شما در تحت اختيار سلطانى هستيد ، كه از مكر آنان كوهها درهم ميريزد . « 2 »\r\n\r\n\r\n","description":"","footnote":"\r\n( 1 ) ترجمه فوق از مجمع البيان ج 9 ص 104 اقتباس گرديد . م - ز\r\n( 2 ) گرچه امام ( ع ) دستور بسكوت ميداد ، ولى مقصود آنحضرت اين بود كه بفكر ربودن سلطنت از دست بنى عباس نيفتيد ، و همانطوريكه قيام كرديد -\r\n","page_name":" 172 ","page_number":172},
  {"content":"\r\n\r\nولى منصور بسكوت امام و فرمانبردارى پيروان آن حضرت قانع نبود ، و تا زمانى كه مردم حضرت صادق ( ع ) را امام و مقدم بر منصور و ساير مردم ميدانستند منصور راضى نبود . محمد اسقنطورى ميگويد : وارد بر منصور شدم ديدم در فكر عميقى فرو رفته است ، گفتم چرا فكر مىكنيد ؟ !\r\nمنصور : از اولاد دختر محمد ( ص ) بيش از هزار نفر را كشته‌ام ولى رهبر و بزرگ آنان ( حضرت صادق - ع - ) را نكشته‌ام .\r\nمحمد : آنكس كيست كه شما او را نكشته‌اى ؟\r\nمنصور : مىدانم كه تو او را امام خود ميدانى و اعتقاد دارى كه او امام من و تو و امام روى زمين است « 1 » ولى اكنون متوجه او ميگردم .\r\nاين روايت روشن مىكند كه تشيع رونق داشته و به خانه منصور و اطرافيان او وارد شده بلكه گفته‌اند كه ربيع وزير منصور نيز شيعه بوده است .\r\nالعقد الفريد در ج 5 صفحه 159 طبع 1953 مينويسد : « موقعى كه منصور بعزم مكه وارد مدينه شد بربيع گفت : جعفر بن محمد ( ع ) را حاضر كن خدا مرا بكشد اگر او را نكشم . ربيع در احضار آنحضرت مسامحه ميكرد ، بالاخره ربيع در اثر اصرار منصور آنحضرت را احضار كرد ؛ هنگاميكه حاضر شد آهسته‌آهسته لبانش را حركت ميداد . سپس نزديك منصور گرديد و سلام كرد منصور گفت : اى دشمن خدا نابود گردى ! در ميان مملكت من اخلالگرى ميكنى . . . خدا مرا بكشد اگر تو را نكشم . »\r\n« حضرت صادق ( ع ) فرمود : سليمان پيغمبر سلطنت يافت و شكر كرد و ايوب مصيبت ديد و صبر نمود ، و يوسف ، مظلوم واقع شد و بخشيد شما جانشين آنان هستى و سزاوارتر است كه از آنان سرمشق بگيرى . »\r\n\r\n\r\n","description":"","footnote":"\r\n- و بنى اميه را سرنگون ساختيد عليه بنى عباس قيام نكنيد . حضرت در اثر اين سكوت توانست مبانى دينى شيعه را توسعه داده و اكنون حدود 100 مليون شيعه در جهان زندگى كنند . با اين بيان سر انقلاب امام حسين ( ع ) و سكوت حضرت صادق و باقر ( ع ) روشن ميگردد : زيرا هنگاميكه امام ( ع ) يا نائب او اسلام را در معرض خطر ديد انقلاب مىكند ؛ و آنگاه كه ضررى درك نكرد ساكت مينشيند ، از اين رهگذر است كه گاهى سكوت و گاهى انقلاب حافظ اسلام است م - ز\r\n( 1 ) كتاب شرح شافيه ابى فراس در مناقب آل رسول ( ص ) و مفاسد بنى عباس صفحه 171\r\n","page_name":" 173 ","page_number":173},
  {"content":"\r\n\r\n« منصور سرش را پائين انداخت بار ديگر سر خود را بلند كرده گفت شما از جمله اقوام نزديك ما و خويشاوندان متصل ما هستى سپس با آن حضرت معانقه نموده و روى فرش خودش حضرت را نشانيد و با حضرت مشغول صحبت شد و پس از آن گفت : هرچه زودتر جائزه و لباس حضرت صادق ( ع ) را آورده و او را مرخص كنيد . »\r\n« هنگاميكه حضرت خارج شد ربيع دنبال حضرت آمد و عرضه داشت سه روز است كه من از شما دفاع نموده و درباره شما مدارا ميكنم ، موقعى كه وارد بر او ميشدى درك كردم كه لبهاى شما بهم مىخورد و نتوانست عليه شما كارى انجام دهد چون من نوكر سلطانم محتاج به اين دعا هستم ، دوست ميدارم كه به من ياد دهيد حضرت فرمود : بگو :\r\n« بار خدايا ! با چشم خود كه خواب ندارد مرا حفاظت كن ! و با آن قدرتى كه هدف بلا قرار نميگيرد مرا حفظ فرما كه من هلاك نشوم ، زيرا تو مايه اميد من هستى . بار خدايا ! نعمتهاى فراوانى به من داده‌اى كه نتوانسته‌ام شكرش را بجا آورم و از آن نعمتها مرا محروم نكردى و چه بسا بلاهائيكه مرا به آن مبتلا كرده‌اى و كم‌صبرى نموده‌ام مرا رها كن . بار خدايا به پشتيبانى و قدرت دفاع تو از شر او محفوظ ميمانم و از شر او بخير تو پناه ميآورم » « 1 » « 2 »\r\nمعلى بن خنيس « 3 » از شيعيان مقرب حضرت صادق است ، معلى متصدى امور مالى حضرت صادق ( ع ) بود . منصور بداود بن عروه فرماندار مدينه نوشت كه معلى را بكش .\r\nداود معلى را احضار كرد و گفت نام شيعيان را بنويس ، اگر اين كار را نپذيرفتى سرت را از بدنت جدا ميكنم . معلى گفت : « ابا لقتل تهددنى ؟ ! » :\r\n\r\n\r\n","description":"","footnote":"\r\n( 1 ) نظر باينكه اصل دعاء مفضل بود ، و بدون اعراب ثمرى نداشت از درج آن خوددارى شد م - ز\r\n( 2 ) ولى اين گونه دعاها از امام ( ع ) و كسانى كه اعمال شايسته انجام ميدهند پذيرفته است اما از كسانى كه تا بيخ گوششان غرق در معصيت شده‌اند هيچ حرفى از دعاى آنان اثرى نخواهد داشت . مؤلف\r\n( 3 )  Moala ibn Khonais \r\n","page_name":" 174 ","page_number":174},
  {"content":"\r\n\r\nآيا بكشته شدن مرا تهديد ميكنى ؟ ! به خدا سوگند اگر اسم يكى از آنان در زير پاى من باشد برنميدارم .\r\nداود گردن معلى را زد و او را بدار آويزان نمود . حضرت صادق ( ع ) از اين عمل ناراحت شد و عليه داود نفرين كرد هنوز نفرينش تمام نشده بود كه فرياد ناله بلند شد و خبر مرگ داود را آوردند . « 1 »\r\nمنصور براى فرماندارش نوشت ، كه خانهء حضرت صادق ( ع ) را آتش بزند و آنحضرت را مسموم نمايد . « 2 » لذا حضرت مسموم گرديد و از دنيا رفت . « 3 »\r\nمنصور باعتراف خودش بيش از هزار نفر از اولاد على ( ع ) را كشت ، و تعداد كشتگان شيعيان بدست او به حساب درنيامده است . منصور در تفنن در ظلم و اختراع انواع شكنجه‌ها و كشتنها مهارت داشت ، و مانند دانشمندان قرن بيستم كه براى تخفيف دردهاى بشر كوشش ميكنند ، و ميخواهند مشكلى از مشكلات زندگى آنان را بر طرف سازند ، منصور نيز براى شفاى كينه خود عذابهائى را اختراع كرد .\r\nبا تازيانه بر چشمها ميزد ، تا كور شوند ، خانه‌ها را بر سر صاحبانشان خراب ميكرد آنان را در ميان ديوار ميگذاشت ، در ميان كثافت مسمومشان ميساخت ! و . . .\r\nهرچه بود ، بايد فراموش نكنيم كه منصور ايمان به خدا داشت ، و در روى زمين جانشين خدا بود ، و با پيغمبر رحمت ( ص ) بستگى داشت ؟ !\r\nحقيقتا منصور رسالت خود را مانند دشمنان دانش و اهل آن انجام داد !\r\nنتيجه : بحث از تاريخ سلاطين مسلمين ما را به اين مطلب مىرساند ، كه اگر منصور و امثال او نبودند حكومت اسلام شرق و غرب عالم را مسخر ميكرد ، و بدون دعوت ، جهانيان اسلام را ميپذيرفتند ، و غير مسلمانى روى زمين پيدا نمىشد .\r\n\r\nمهدى\r\nمنصور از دنيا رفت و فرزند او مهدى « 4 » از سال 158 تا سال 169 حكومت\r\n\r\n\r\n","description":"","footnote":"\r\n( 1 ) بحار الانوار ج 11 باب احوالات صادق ( ع ) و منصور .\r\n( 2 ) شرح شافيه ابى فراس صفحه 559\r\n( 3 ) تاريخ الشيعه صفحه 46 نقل از اسعاف الراغبين و الصواعق المحرقة و نور الابصار .\r\n( 4 ) مهدى به امام كاظم ( ع ) عرضه داشت : مردم ميگويند : شراب از نظر *\r\n","page_name":" 175 ","page_number":175},
  {"content":"\r\n\r\nنمود منصور در اثر قدرت نيكوكارى و خيرانديشى موانع رياست او را بر طرف ساخته و آنچه ميتوانست از نيرنگهاى خونريزى و شكنجه انجام داد و از اولاد على ( ع ) كسى نماند كه او را بكشد ! !\r\nتنها دو نفر از حكومت منصور فرار كردند :\r\n1 - على بن عباس بن حسن بن حسن بن على بن ابى طالب كه مهدى او را گرفت و زندانى كرد سپس او را زهر داد و بدنش ورم كرد و اعضايش از يكديگر جدا گرديد .\r\n2 - عيسى بن زيد بن على بن الحسين بن على بن ابى طالب كه براى حفظ جان خودش از ترس مهدى فرار كرد . ابو الفرج در مقاتل الطالبين مىنويسد : « عيسى از جهت دين و علم و تقوى و ورع سرآمد اولاد على ( ع ) و از جهت فقر بيچاره‌تر از همه و از جهت بينائى در كارهاى عمومى و دين خود داناتر از همه ، و از جهت روايت حديث و جستجو كردن آن از كوچك و بزرگ بنى هاشم مقدم بود . »\r\nعيسى از ظلم مهدى فرار كرد و در منزل على بن صالح كه يكى از شيعيان بود مخفى گرديد ، و خود را ناچار به كار كردن ديد ، كه زحمتى براى كسى نداشته باشد . روش اهل كوفه اين بود كه آب فرات را براى خوراك و منزل با شتر و حيوان ميآوردند . عيسى با شتردارى قرارداد كرد كه با يك شتر آب‌كشى كند و كرايهء او را بپردازد و ما بقى را به مصرف خرج خود برساند . عيسى تا مدتى طولانى باينكار مشغول بود ، و كسى او را نمىشناخت ، يكى از دختران فقير كوفه را گرفت و آن زن و خانواده او عيسى را نمىشناختند .\r\nعيسى برادرى داشت بنام حسين و آن برادر فرزندى داشت بنام يحيى . روزى يحيى بپدرش گفت : من مايلم عموى خود را ببينم ، زيرا براى من شايسته نيست كه عمويم را نديده باشم . حسين گفت : اين عمل براى عمويت مشكل است و ميترسم اگر بديدار او به روى منزلش را تغيير بدهد و به زحمت بيفتد يحيى اصرار كرد ، تا پدر راضى شد و گفت : بكوفه برو و از خانه‌هاى « بنى حى » سئوال كن ، آنجا كوچه‌اى است به اين نام و خانه‌اى است به اين نشانى . نزديك آن منزل بنشين غروب مرد\r\n\r\n\r\n","description":"","footnote":"\r\nقرآن حرام نيست ! حضرت فرمود : خدا آن را در قرآن حرام نموده است و اين مطلب از دو آيه زير استفاده مىشود :  « يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ »  در اين آيه حكم خمر را اثم بيان كرده و در آيه  « إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ »  اثم را حرام دانسته است . مؤلف\r\n","page_name":" 176 ","page_number":176},
  {"content":"\r\n\r\nبلندقامت و پيريكه اثر سجده در پيشانى او آشكار است و لباس پشمى دربردارد و آب بر روى شتر بار كرده و با هر قدمى كه برميدارد ذكر خدا ميگويد و اشكش جارى است مىآيد بايست و سلام كن و دست به گردن او درآور . عيسى ابتداء از تو ميترسد فورا خود را معرفى كن اين شخص عموى تو است و احوال خود را بيان مىكند و از احوال ما سؤال مينمايد .\r\nآن‌جا زياد ننشين ، با او وداع كن و بازگرد ، زيرا ممكن است بار ديگر نتوانى او را زيارت كنى . هر دستورى به تو داد عمل كن : زيرا اگر دو مرتبه بزيارتش رفتى از تو ميترسد و مكان خود را عوض مىكند و از اين راه زحمتى متوجه او ميگردد .\r\nيحيى مىگويد : بكوفه رفتم و دستور پدرم را عمل نمودم و هنگاميكه دست در آغوش عمويم بردم مانند وحشيان كه از انسان فرار ميكنند از من ترسيد ، عرضكردم من يحيى فرزند برادر تو هستم مرا ببغل گرفت و گريه كرد و شترش را خواباند و با من كنار راه نشسته مشغول صحبت شد و يك‌بيك احوال همه را پرسيد از زن و مرد جويا شد و از احوال بچه‌ها يك‌يك سئوال نمود و من شرح مىدادم و عمويم گريه ميكرد سپس فرمود اى نور ديدهء من با اين شتر آب ميآورم كرايه آن را مىدهم و ما بقى را براى خرج خود مصرف مىكنم . هرگاه نتوانم آب‌كشى كنم ببيابان ميروم و از سبزيهائيكه مردم كنار ريخته‌اند ارتزاق ميكنم .\r\nاى فرزند برادر ! زنى گرفته‌ام كه مرا نميشناسد ؛ خدا دخترى به من داد و آندختر مقام مرا نميدانست مادرش به من گفت : دخترت را به فرزند فلان سقاء بده كه از همسايگان ما است زيرا او براى ما مناسبتر است و او را خواستگارى نموده است . مادر ، اصرار كرد كه پاسخ بدهم من نميتوانستم به آن زن بگويم دخترت از اولاد رسول خدا ( ص ) است تا آنكه از خدا چاره خواستم ، خدا مرگش را رسانيد ، آنقدر كه از مرگ او براى من سخت گذشت از مطلب ديگرى برايم سخت نگذشت : زيرا از دنيا رفت و نميدانست كه با پيغمبر خدا چه نسبتى دارد .\r\nيحيى ميگويد : عمويم مرا قسم داد : كه بازگردم ، و ديگر به زيارت او نروم با او وداع كرده و بازگشتم .\r\nاين گونه نمونه‌هاست كه روش حكومتهاى استبدادى را روشن ميسازد :\r\n( دانشمندان ) و نيكوكاران با انواع بلاها و گرفتاريها مبتلا باشند\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nولى خيانتكتاران فرومايه ، در ناز و نعمت فرو رفته ، و از هرگونه كمك و حمايتى برخوردار هستند ! !\r\nشهرهاى امن محل سكونت دور و نزديك است ، و فيض آن باهل شهر و مهاجر بطور مساوى ميرسد ، ولى شهرهاى ناشايسته در اثر حكومتها و فرمانداران ناپاك شر و بلائى براى دانشمندان و نيكوكاران است و نعمت و وسائل خوشگذرانى نادانان و زنازادگان است .\r\nعيسى فرزند زيد فرزند امام زين العابدين ( ع ) كه از اولاد على ( ع ) و فاطمه ( ع ) است . عيسى آن دانشمند پرهيزكار ، آن محدث باايمان نميتواند خود را در شهر مسلمانان معرفى كند ، و با اينكه سلطان آن رئيس مسلمين است آشكار نميگردد و مخفيانه براى مردم خدمت مىكند ، و شغلش را آبكشى قرار داده و از اينراه مزد كمى ميگيرد .\r\nفرزند رسول خدا ( ص ) در زمان سلطنت مهدى از سبزيجات و پوست ميوه‌ها خود و زن و دخترش كه بزرگ شد و از دنيا رفت استفاده ميكردند ، و اين دختر نميدانست كه از اولاد رسول خدا ( ص ) است . عيسى در غربت مخفيانه و در حال تبعيدى زندگى كرد و از مردم مانند وحشيان ميترسيد . همهء اين مصيبتها بخاطر اين بود كه عالم و زاهد بود و حق را ميشناخت و به آن عمل ميكرد . ولى مردان زن صفت ، و زنان هرجائى و آنان كه اهل شرب خمر و جنايت بودند در خوشى و آسايش بسر ميبردند ؛ و كارهاى آنان به آسانى انجام ميگرفت و از جهت مال و ثروت آزاد بودند مسعودى ميگويد : مهدى ذخيره منصور كه حدود 14 مليون دينار و 16 مليون درهم ( جمعا حدود 350 مليون تومان كه از دست‌رنج مستمندان و مالياتها بدست آمده بود بعده‌اى اطرافيان خود ) تقسيم كرد .\r\nيكى از اساتيد فلسفه در قاهره گفت : شيعيان معتقد بتقيه هستند . گفتم خدا لعنت كند آنكه شيعيان را محتاج بتقيه نموده . موساى كليم از مصر مخفيانه فرار كرد و گفت : خدايا ! مرا از قوم ستمگران نجات ده ! و پيغمبر خدا ( ص ) فرمود :\r\n« بئس القوم قوم يعيش المؤمن بينهم بالتقاة » ننگ بر آن ملتى كه مؤمن بايد در اجتماع آنان از روى تقيه انجام وظيفه كند شما داد آزادى رأى و عقيده ميزنيد ، ولى هنگاميكه مظلومى را ديديد كه از حقش ساكت شده و از ترس حكومتهاى استبدادى سخن نميگويد مورد اعتراض قرار داده كه تقيه كرده ولى از جنايات ستمگران\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nغافل هستيد .\r\nراستى آن‌كس كه گفته است مردم عوض نشده‌اند و وسايل عوض شده اشتباه نكرده است .\r\n\r\nهادى\r\nمهدى از دنيا رفت و با فرزند او موسى ملقب بهادى بيعت شد مسعودى مينويسد .\r\n« مهدى 15 ماه سلطنت كرد و قسى القلب و بداخلاق بود » .\r\n« در عصر هادى يكى از فرزندان عمر بنام عبد العزيز فرماندار مدينه بود اين فرماندار شكنجه‌هائى متوجه اولاد على ( ع ) نمود . عبد العزيز نميگذاشت از مدينه خارج شوند و ميگفت : بايد همه روزه خودتان را باطلاعات شهربانى معرفى نمائيد .\r\nعبد العزيز اولاد على ( ع ) را متهم بشرب خمر مينمود و بر آنان تازيانه ميزد و در ميان بازار گردش ميداد « 1 » . »\r\nروزى عبد العزيز حسين بن على بن حسين را احضار كرد و سخنان نامربوطى گفت و او را تهديد بقتل نمود و آن‌قدر بدگوئى كرد كه حسين را وادار بقيام عليه عبد العزيز نمود . »\r\n« عبد العزيز حسين و عده‌اى از اولاد على را كه با او بودند در سرزمين فخ شش ميلى مكه كشت و سه روز بدن آنان روى خاك مانده بود و حيوانات درنده و پرندگان از بدنهاى آنان استفاده مينمودند و آنان كه اسير شده بودند مظلومانه كشته ميشدند » « مروج الذهب ج 3 صفحه 336 )\r\nبا اينكه مدت عمر هادى كوتاه بود توانست يك عمل تاريخى را انجام داده و نام خود را در دفتر خونخواران ملت و كشندگان اولاد على ( ع ) ثبت نمايد :\r\nابو الفرج اصفهانى در مقاتل الطالبيين مىنويسد : « مادر حسين كه در فخ كشته شد زينب دختر عبد اللّه بن حسن بن حسن بن على بن ابى طالب ( ع ) است منصور پدر و برادر و عمويش را كشت و على بن الحسين شوهر آن زن را نيز كشت و هادى نوه‌ى منصور فرزندش حسين را كشت زينب ( از شدت غم ) لباس موئى ميپوشيد و بين بدن و\r\n\r\n\r\n","description":"","footnote":"\r\n( 1 ) قبل از اينكه اين نكته تاريخى را به‌بينم از نسبت ناروا دادن ( وطن فروشى ، دزدى و . . . ) بدانشجويان دينى و جلب كردن آنان تعجب ميكردم . . . م - ز\r\n","page_name":" 179 ","page_number":179},
  {"content":"\r\n\r\nلباسش چيزى فاصله نبود : تا اين‌كه از دنيا رفت » ( و بدين وسيله مظلوميت خود را بجهانيان اعلام كرد . )\r\n\r\nهارون الرشيد\r\nرشيد پس از برادرش هادى در سال 170 بر مسند خلافت نشست و در 193 از دنيا رفت .\r\nشهرت جهانى رشيد و مأمون نصيب هيچيك از بنى عباس نگرديد . و از جهت سلطنت و عظمت و ترويج علوم و آداب شهرت بخصوصى پيدا كرد . داستانهاى « الف ليلة و ليلة » ( هزار و يكشب ) درباره شهرت هارون نقش خوبى بازى كرد ، و داستان‌هاى رمانى آن لباس‌هاى مختلفى از عظمت و جلالت بر او پوشانيد .\r\nشهرت هارون در موضوع ادارهء مملكت ، و بناء مساجد و دانشكده و بيمارستان و منزل و پل و راه شوسه و نهر منتسب بمهارت برامكه است كه امور مهم مملكت بدست آنها در عرض 17 سال سپرده شده بود و همين عمليات شايسته آنان سبب هلاكت و نزول نكبت بسر آنان شد ، و بدست رشيد نكبت برامكه وارد گرديد . گرچه داستان « عباسه » و جعفر برمكى و آبستن شدن عباسه بطور محرمانه ، شهرت دارد ، ولى اين سخن را براى سرپوش نهادن بر جنايت و تصحيح كردن ظلم و شكنجه ساخته اند : بيشتر مورخين نوشته‌اند كه هارون نميتوانست از عباسه خواهرش و جعفر دور باشد . عباسه و جعفر را ازدواج نمود و با آنان شرط كرد كه اين ازدواج نبايد اثر خارجى ( اولاد ) پيدا كند و بايد فقط در مجلس هارون باهم باشند ولى عباسه علاقه‌مند بجعفر بود و آنچه زنان طالب آن هستند از جعفر مطالبه ميكرد ؛ و بالاخره در اثر حيله‌اى توانست به مقصود برسد و از اين راه پسرى آورد . موقعى كه هارون مطلع شد نكبت را متوجه برامكه نمود . كسى كه اين داستان را جعل كرده فراموش كرده كه بر آن اضافه كند كه رشيد بىشعور بود و عواقب اين ازدواج را نميدانست !\r\nصاحب كتاب شافيه ابى فراس از كتاب « ثمرات الاوراق » نقل مىكند :\r\n« رشيد اول خليفه‌اى بود كه با چوگان و نرد و شطرنج‌بازى كرد . »\r\nسياست هارون نسبت به اولاد على ( ع ) و پيروانش اين بود كه فرزندى از على ( ع )\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nروى زمين نماند و اين مطلب از نمونه‌هاى آينده روشن ميگردد ؛\r\n\r\nشصت شهيد\r\nدر كتاب « عيون اخبار الرضا » ص 109 طبع دار العلم قم سال 1377 ه مينويسد : « حميد بن قحطبهء طائى طوسى گفت : در يكى از شبها هارون مرا احضار كرد . . . به من دستور داد اين شمشير را بگير و دستور اين خادم را عمل كن . خادم مرا در منزلى آورد كه بسته بود درب آن را باز كرد در آن منزل سه اطاق و يك چاه بود .\r\nاطاق اول را باز كرد و بيست سيد بيرون آورد ، كه داراى موهاى بلند و بافته بودند . در ميان آنان پيرمرد و جوان ديده ميشد اين دسته را با غل و زنجير مقيد ساخته بودند . نوكر هارون به من گفت : دستور امير المؤمنين ! اين است كه اين عده را بكشى . اينها همه از اولاد على ( ع ) و فاطمه ( ع ) هستند . من يكى را پس از ديگرى كشتم و نوكر ، بدنهاى آنان را با سر در چاه ميانداخت سپس اطاق دوم را باز كرد در آن اطاق 20 نفر ديگر از اولاد على و فاطمه ( ع ) بودند با آنان نيز معامله 20 نفر قبل را انجام دادم . سپس اطاق سوم را باز كرد در آن اطاق نيز 20 نفر سيد ديگر بود آنانرا نيز بچهل نفر قبل ملحق ساختم تنها يكنفر پير باقى مانده بود كه متوجه من شده ، گفت : اى مرد ميشوم ! خدا نابودت كند ، روز قيامت در پيش جد ما رسول خدا ( ص ) چه عذرى دارى ؟ ! دستهاى من لرزيد و گوشتهاى بدنم از هم جدا ميشد . نوكر با نگاه غضب‌آلودى به من نگريست ؛ و مرا تهديد كرد ، من پيرمرد را كشتم و نوكر بدنش را در چاه انداخت ! . . . »\r\n\r\nدر ميان ستونها !\r\nصاحب مقاتل الطالبين از ابراهيم بن رياح نقل مىكند كه هنگاميكه رشيد مسلط بر يحيى بن عبد اللّه بن حسن بن حسن بن على بن ابيطالب گرديد در حالتى كه زنده بود ستونى روى او بنا كرد . اين عمل را رشيد از جدش منصور به ارث برد .\r\nصاحب « عيون اخبار الرضا » در صفحه 111 طبع 1377 مينويسد :\r\n« موقعى كه منصور بناهاى بغداد را ميساخت اولاد على ( ع ) را ميگرفت و در ميان ديوارهائى كه از آجر و گچ بنا ميشد ميگذاشت . »\r\nمنصور روزى يكى از اولاد على ( ع ) را كه خوش‌صورت و داراى موى سياه بود بچنگ آورد . اين جوان از فرزندان امام حسن مجتبى ( ع ) بود . منصور اين جوانرا ببناء داد كه در وسط ديوار بگذارد ، و پاسبانى را بر او گمارد كه تخلف نكند موقعى كه بناخواست او را در ديوار بگذارد دلش به حال آن جوان سوخت در ميان\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nديوار سوراخى گذاشت ؛ كه هوا داخل آن شود ، و به آن غلام گفت : من شب تو را از ميان اين ديوار خارج مىكنم .\r\nشب بناء ، جوان را بيرون آورد ، و به آن جوان گفت كارى كن كه خون من و كارگران من ريخته نشود . من تو را بيرون آوردم كه روز قيامت در پيشگاه جدت مسئول نباشم ، فورا مخفى شو . آنجوان گفت من چنين ميكنم ولى مادرم كه در فلان مكان است خودت را به او برسان و به او بگو كه فرزندت نجات يافت ، ولى بازگشت من بسوى تو مشكل است .\r\nبناء ميگويد : روى آدرسى كه به من داده بود رفتم ناله‌اى شنيدم كه مانند صداى زنبوران عسل درهم افتاده مىناليد و گريه مىكرد فهميدم كه اينجا منزل آنجوان است نزديك شدم و داستانرا بمادرش گفتم و موئى كه بدست من داده بود بدست مادرش دادم و بازگشتم .\r\n\r\nيحيى و رشيد\r\nهنگاميكه مصائب اولاد على ( ع ) بدست رشيد زياد گرديد يحيى بن عبد اللّه ابن حسن در ديلم « 1 » عليه دستگاه ديكتاتورى رشيد قيام كرد .\r\nابن اثير در جزء 5 كامل ص 90 و اصفهانى در مقاتل الطالبيين صفحه 465 ببعد داستان يحيى را نوشته‌اند و خلاصهء آن اين است :\r\nيحيى مدتى طولانى در شهرها مخفى بود ، و شهربشهر گردش مىكرد ، كه پناهگاهى پيدا كند ، تا آنكه بديلم رسيد ، و آنجا ظاهر شد و عظمت او بالا گرفت و مردم از شهرهاى مختلف به او پناه بردند . رشيد فضل بن يحيى را با 50 هزار مرد جنگى به طرف يحيى فرستاد . فضل با يحيى مكاتبه كرد و دربارهء صلح سخن گفت .\r\nيحيى وقتى ديد اطرافيانش فرار كرده‌اند ، و با او مخالفت مينمايند با صلح موافقت كرد ولى براى فضل نوشت : « وقتى من صلح ميكنم كه هارون نامهء امانى به خط خودش براى من بنويسد و قاضيان دادگسترى و فقهاء و بزرگان بنى هاشم آن را امضاء نمايند . »\r\nرشيد نامهء امانى مطابق ميل يحيى نوشت و گواهان گواهى دادند و آن امان در دو نسخه نوشته شد يك عدد آن را پيش يحيى فرستاد و عدد ديگر را پيش خودش نگاهداشت .\r\nموقعى كه يحيى پيش رشيد آمد رشيد او را اكرام نمود ، و 200 هزار دينار\r\n\r\n\r\n","description":"","footnote":"\r\n( 1 ) ديلم ، قسمت كوهستانى سرزمين گيلان است كه در شمال قزوين واقع شده است . ( المنجد ) م - ز\r\n","page_name":" 182 ","page_number":182},
  {"content":"\r\n\r\n( حدود 000 / 4000 تومان ) به او جايزه داد ، و خلعتهاى فراوانى و . . . داد ولى با اينحال كينه هارون بر طرف نشد . روزى بيحيى گفت : كدام يك از ما دو نفر برسول خدا ( ص ) نزديكتريم ؟\r\nيحيى : مرا از پاسخ اين سخن بازدار .\r\nهارون : بايد حتما جواب بدهى .\r\nيحيى : اگر رسول خدا ( ص ) زنده شود و از تو دختر بخواهد به او ميدهى ؟\r\nهارون : به خدا قسم مىدهم .\r\nيحيى : اگر رسول خدا ( ص ) زنده گردد و از من دختر بخواهد آيا جائز است من به او دختر بدهم ؟\r\nرشيد : نه ، جائز نيست .\r\nيحيى : اين جواب سؤال تو . ( زيرا من اولاد رسولخدا هستم و شما نيستى و من نزديك‌تر برسول خدا هستم . ) رشيد در اثر محكوم شدن غضبناك شد و از مجلس خود برخواست .\r\n\r\nروحانىنمايان هارون الرشيد\r\nرشيد فكر كرد كه بيحيى خيانت كند و نامه امانيكه با خط خود نوشته بود نقض كند ، ولى دليلى بر صحت عمل خود نداشت ، لذا مدتى با اين درد ساخت ، اما صبرش تمام شد و متوسل بيك روحانىنمائى گرديد .\r\nاين روحانىنما همانند همرديفان خود كه احكام و فكر خود را مانند بزاز و بقال و زغال‌فروش وسيله پيدا كردن نان قرار داده‌اند خود را در اختيار هارون گذاشت ، اين روحانى بنام « وهب بن وهب ابو البخترى » است . اين روحانى حقيقى ! فتوى داد كه اين عهدنامه باطل و خون يحيى حلال و قتل او جائز است ، و عهدنامه را گرفته و پاره كرد .\r\nهارون بپاس اينخدمت صد درصد شرعى ! يكمليون و ششصد هزار به او داد « 1 » و او را بكرسى قضاوت منصوب نمود .\r\nهارون باتكاء اين فتوى يحيى را گرفته و صد عصا به او زد و يحيى رشيد را به خدا و خويشاوندى با رسول خدا ( ص ) قسم ميداد ولى فائده‌اى نكرد سپس او را بزندان تاريك افكنده و در روز دوم نيز او را احضار كرده و صد عصاى ديگر به او زد\r\n\r\n\r\n","description":"","footnote":"\r\n( 1 ) اگر اين عدد درهم باشد معادل يكمليون و دويست هزار تومان ميگردد و اگر ، دينار بوده مساوى 12 ميليون تومان مىباشد . هرچه بود وضع خريد و فروش علم و دين را روشن مىكند و ثابت مىكند كه زمامدار وقت با دارائى ملت بسود سلطنت خود چگونه بازى ميكرده است . م - ز\r\n","page_name":" 183 ","page_number":183},
  {"content":"\r\n\r\nو بزندانش افكند و در خوراك و آب او سخت‌گيرى نمود ( تا از دنيا رفت ) و بقولى روى او ديوار بنا كرد چنان كه قبلا از قول ابراهيم بن رياح نقل شد و بعضى گفته‌اند در زندان در حال خفقان از دنيا رفت .\r\nهرچه بود نتيجه يكى است و آن كشتن اختناقى است .\r\nامثال شيخ ابو البخترى در هر عصرى قبل از رشيد و بعد از او موجود بوده و هستند . در حاشيه كامل ابن اثير ج 4 ص 191 طبع 1357 ه مينويسد براى يزيد ملازم حبابه و سلامة القس چهل روحانىنما گواهى دادند : خلفاء بدون حساب و عذاب هستند !\r\nمن امروز روحانىنمايانى را بنام و نشان ميشناسم ؛ كه امثال رشيد و يزيد را در فسق و فجور و جنايت تأييد كرده و عليه آنان كه خودشان را وقف براى خدا نموده و براى يارى دين خدا شب نميخوابند و از اولياء خدا دفاع مينمايند قضاوت ميكنند ! .\r\n\r\nمبارزات ملت و اطلاعات هارون\r\nزنى نامه‌اى برشيد داد در آن نامه نوشته بود ، خدا وسائل سلطنت تو را تمام كند و به آنچه خدا به تو داده خوشحالت نمايد و خدا به تو رفعت بدهد !\r\nرشيد باطرافيانش گفت : اين زن در حق من نفرين كرده است مقصود اين زن از « اتم اللّه امرك » قول شاعر است كه ميگويد : آنگاه كه گفتند تكميل شده منتظر نابودى خود باش و گفته او كه ميگويد : « فرحك بما اتاك » اشاره بگفتهء خداست :  « حَتَّى إِذا فَرِحُوا بِما أُوتُوا أَخَذْناهُمْ بَغْتَةً »  : آنگاه كه به آنچه دارند خوشحال شدند ما آنها را يك مرتبه ميگيريم و گفتهء او كه ميگويد : « زادك رفعة » اشاره بگفتهء شاعر است كه ميگويد :\r\n ما طار طير و ارتفع * * الا كما طار وقع : \r\nهر پرنده‌اى به مقدار اوج خودش سقوط مىكند !\r\n\r\nباز هم اولاد ابى طالب\r\nدر مقاتل الطالبين مينويسد : « هارون علاقمند بسؤال از احوال آل على ( ع ) بود به او گفتند : يكى از جوانان بنام عبد اللّه بن حسن بن على در فلان مكان زندگى مىكند . او را احضار كرد . عبد اللّه بهارون گفت : من از دسته انقلابيون بنى هاشم نيستم . من جوانى هستم كه در صحراهاى شهر ، با پاى خودم زحمت ميكشم و از صيد زندگى ميكنم از خدا بترس و خون مرا نريز .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nهارون او را زندان كرد ، و يكى از وزراء او عبد اللّه را شهيد نمود .\r\nهارون محمد بن يحيى بن عبد اللّه بن حسن بن حسن ( ع ) را نيز زندانى كرد و در زندان از دنيا رفت و حسين بن عبد اللّه بن اسماعيل بن عبد اللّه بن جعفر بن ابى طالب را آنقدر با تازيانه زد تا ديده از جهان فروبست .\r\nدر زندان هارون اسحاق بن حسين بن زيد بن حسن ( ع ) از دنيا رفت . و عباس بن محمد بن عبد اللّه بن على بن الحسين ( ع ) وارد بر هارون شد ، هارون بعباس گفت : « يابن الفاعلة ! . . . » ( اى مادر . . . ! . . . ) عباس گفت : آن زن مادر تو است . هارون دستور داد با عمود آهنين بر سرش زدند و او را شهيد ساختند .\r\n\r\nموسى بن جعفر ( ع ) و هارون الرشيد\r\nقرآن كريم پيشوايان را دو قسمت كرده است : راهنمايان و رهبران حق و هدايت ، و رهبران باطل و گمراهى : خداى متعال ميگويد :  « وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ »  ( 73 انبياء ) : پيغمبران را رهبرانى قرار داديم كه مردم را بامر ما هدايت كنند ، و به آنها دستور انجام كارهاى خير و بپاداشتن نماز و دادن زكات را داديم و آنان ما را عبادت ميكنند .\r\nاين صفات مخصوص على ( ع ) و رهبرانى بود كه از اولاد او بودند .\r\nخداى تعالى جاى ديگر ميگويد :  « وَ جَعَلْناهُمْ أَئِمَّةً يَدْعُونَ إِلَى النَّارِ وَ يَوْمَ الْقِيامَةِ لا يُنْصَرُونَ »  ( 40 قصص ) : فرعون و اطرافيانش را پيشوايانى قرار داديم ، كه دعوت به آتش كنند ، و روز قيامت يارى نشوند .\r\nاين صفات مخصوص رشيد ، و همفكران او از خاندان اميه و بنى عباس است .\r\nبا اين مقدمه مبارزه بين حضرت موسى بن جعفر ( ع ) و هارون الرشيد مبارزه حقيقى و واقعى است . امامى دعوت بسوى خدا و بهشت مىكند و رهبرى دعوت بسوى شيطان و گمراهى ، آيا ممكن است اين دو هدف متضاد متحد شود ؟ !\r\nاگر به صورت ظاهر سهل‌انگارى و تبسم و سكوت است ، مانند آتش است كه زير خاكستر باشد و تا موقعى كه قلب با بغض و كراهت آميخته است اين آتش گرم است .\r\nبراى روشن شدن مطلب داستان زير را مطالعه فرمائيد :\r\nدر عيون اخبار الرضا ( ع ) ص 93 طبع 1377 نقل شده كه مأمون گفت :\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nهميشه اهل بيت رسول ( ص ) را دوست مىداشتم ولى براى تقرب بهارون الرشيد اظهار دشمنى مىكردم ، موقعى كه هارون الرشيد به مكه رفت ، من همراه او بودم ، موقعى كه بمدينه رسيديم موسى بن جعفر ( ع ) بديدن هارون آمد آن حضرت را احترام نمود و با آن حضرت معانقه كرد ، از احوال او و خانواده‌اش سؤال كرد . هنگاميكه امام ( ع ) برخواست هارون الرشيد ايستاد و با او وداع كرد و او را احترام نمود ، موقعى كه خارج شد به پدر خود گفتم اين شخصيكه شما بيش از همه برايش احترام قائل شديد چه كسى بود ؟ پدرم گفت : اين شخص وارث علوم پيغمبران است اين شخص موسى بن جعفر ( ع ) است اگر علم صحيح ميخواهى پيش اوست .\r\nهارون با امام معانقه كرد و بآنحضرت احترام گذاشت و با كمال ادب پيش رويش نشسته و شهادت ميدهد كه وارث علم پيغمبران است ، ولى اين شهادت و اكرام براى او فائده‌اى ندارد : زيرا امام ( ع ) مردم را دعوت ببهشت مىكند و هارون دعوت بجهنم .\r\nعلم پيغمبران نتوانست واسطه شود ، كه رشيد هنگامى كه ميبيند مردم علاقه‌مند بآنحضرت هستند ، و اظهار اخلاص مينمايند ، آتش كينه‌اش شعله نكشد ؛ و خودخواهى بر او مسلط نگردد . هارون نتوانست خوددارى كند ، و عده بيشمارى از اولاد پيغمبر ( ص ) را نكشد .\r\nهنگامى كه مردم علم و دانش و اهل آن را دوست بدارند ، و علاقه‌مند به حق و ياوران آن باشند ؛ گناه موسى بن جعفر ( ع ) چيست ؟ ! آيا بايد موسى بن جعفر ( ع ) نادان شود ، و هم به شكل زن درآيد و هم به شكل مرد و علنا محرمات را مرتكب شود تا اينكه هارون همانطوريكه از « مخارق » و امثال او راضى بود از موسى بن جعفر ( ع ) نيز راضى گردد ؟ !\r\nآيا اگر دشمنى داشته باشى كه فقط وقتى راضى مىشود كه بميرى ، بايد خود - كشى كنى ، تا دشمنت غضبناك نشود ؟ !\r\nحضرت موسى بن جعفر ( ع ) انقلابى عليه حكومت برپا نكرده بود ، و كسى را براى بيعت با خود دعوت نكرده بود ، و كسى را عليه هارون الرشيد تحريك نكرده بود ، و عليه ديگرى نيز كسى را تحريك نكرده بود ، تمام گناه حضرت موسى بن جعفر ( ع ) اين بود كه وارث علوم پيغمبران و امام حق و هدايت و رشيد امام باطل و گمراهى است .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nموسى بن جعفر ( ع ) توقيف شد !\r\nرشيد پاسبانان خود را پيش موسى بن جعفر ( ع ) فرستاد . حضرت در نزديك قبر جدش مشغول نماز بود . پاسبانان ، آنحضرت را گرفته ، زنجير به دستش زدند و از آنجا بيرونش آوردند ، و آن حضرت را ببصره فرستادند . فرماندار بصره عيسى بن جعفر بن منصور بود يك سال آنحضرت را زندانى كرد ؛ سپس بهارون نوشت :\r\nاگر موسى بن جعفر ( ع ) را از من تحويل نگيرى او را رها ميكنم ، زيرا من زحمتها كشيده‌ام كه دليلى عليه او بدست آورم ، نتوانسته‌ام . »\r\nهارون حضرت موسى بن جعفر ( ع ) را در بغداد پيش فضل بن ربيع زندانى كرد ، و پس از آن در زندان يحيى و از آن پس در زندان سندى بن شاهك و پس از آن در اثر زهر از دست سندى نجات پيدا كرد . گاهى گفته شده كه حضرت را در فرشى پيچيدند و نوكران روى آن فرش نشستند ، تا نفس در گلويش حبس شد و از دنيا رفت .\r\n\r\nفقط حقوق و رياست !\r\nقبلا راجع بعلل ظلم بنى اميه گفته شد ، كه اين همه مفاسد و جنايت بخاطر كينه و پستى ذات و امثال آن است ، ولى اكنون كه باوصاف رشيد رسيده‌ام در فكر من مطلب ديگرى برق زد ، و آن مطلب اين است كه انسان بعد از رياست حقيقت و و اخلاقش نسبت بحقيقت و اخلاق قبل از رياستش عوض مىشود و تفاوت روشنى در حقيقت او آشكار ميگردد .\r\nاين اخلاق و حقيقت از آن‌جا روشن ميگردد ، كه صاحبان رياست هر مطلبى را با حفظ منصب و قدرت خود ميسنجند و ضرر و نفع آن را نسبت بمقام و قدرت مشاهده ميكنند .\r\nاز اين رهگذر است ، كه در مقابل منصب و حقوق ، دين و علم و عقل و وجدان منكوب است .\r\nاگر ما رياست را علت تغيير روحيه ندانيم ، اخلاق خوش ضعيفان را كه دستشان به جائى نميرسد ، و پس از آن‌كه بمقامى رسيدند قساوت قلب پيدا كرده و خونريز ميگردند بچه نكته‌اى تفسير كنيم ؟\r\nمقصود من از منصب ، منحصر برياستهاى دولتى نيست اين مطلب شامل حال منصبها و رياست‌هاى دينى نيز ميگردد ، زيرا رئيس دينى كامل مانند رئيس دولتها است . هردو ، منصب خود را حفظ مىكنند تنها تفاوتى كه هست ، اين است كه رئيس دينى منصب خود را مقدس دانسته ، و حفظ آن را جزء اركان دين ميداند ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو همانند ساير مقدسات و شعائر دينى حفظش را لازم ميشمارد و جاى ترديد نيست ، كه علاقه رياست دينى خطرش بيشتر و ضررش فراوان‌تر است ! . . . از اين خطر فقط اهل بيت عصمت و افراد انگشت‌شمارى كه از اين خاندان پيروى ميكنند مصون هستند . « 1 »\r\nآنچه عرض شد حقيقتى است كه مرجع دينى ( آيت اللّه ) سيد محسن حكيم در كتاب « مستمسك العروة » در حاشيه مربوط بمسئله 22 از مسائل اجتهاد و تقليد نوشته است :\r\n« انصاف اين است كه باقى ماندن عدالت براى مرجع تقليد مشكل است زيرا تغيير عدالت در هر عصرى براى هركس اتفاق مىافتد و هرگاه شخص در مرتبه عالى و قوى عدالت و داراى مواظبت و محاسبه نباشد زود عدالت او سلب ميگردد ، زيرا مرجعيت جاى خطرناك و لغزش پاهاى بزرگان است . »\r\n\r\nامام رضا ( ع ) و هارون الرشيد\r\nسيد امين در كتاب « اعيان الشيعه » ج 1 ص 60 طبع اول مينويسد : بعد از درگذشت حضرت موسى بن جعفر ( ع ) هارون الرشيد يكى از فرماندهان خود را بنام « جلودى » بمدينه فرستاد و دستور داد كه بخانه‌هاى آل ابى طالب حمله كند ، و لباس زنانرا غارت نمايد و براى هر زنى فقط يك لباس بگذارد . جلودى گفتار هارون را در مدينه اجراء كرد .\r\nجلودى نزديك خانه حضرت رضا ( ع ) آمد . حضرت همهء زنها را در يك اطاق قرار داد و درب آن اطاق ايستاد و نگذاشت جلودى وارد شود . جلودى گفت :\r\nبايد حتما داخل شوم و زنها را لخت كنم حضرت متوسل بجلودى شده و قسم خورد كه زيور و لباس زنها را بياورد به شرط اينكه جلودى از جاى خود حركت نكند\r\n\r\n\r\n","description":"","footnote":"\r\n( 1 ) اين عقيدهء ما از آيه 79 سورهء آل عمران استفاده مىشود : و  ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ »  : بشريكه داراى كتاب و نبوت و حكومت گرديد نميتواند بمردم بگويد فقط مرا عبادت كنيد و عبادت خدا لازم نيست .\r\nاين آيه ميگويد كه قدرت ممكن است انسان را با دعاء خدائى بكشد و كسى نميتواند خود را حفظ كند مگر اينكه در دين و ارادت خود قدرت كافى داشته باشد - مؤلف\r\n","page_name":" 188 ","page_number":188},
  {"content":"\r\n\r\nبالاخره در اثر التماس و ملاطفت حضرت قانع شد !\r\nحضرت داخل اطاق شد و طلا و لباسها و اثاثيه منزل را آورده تحويل جلودى داد ، جلودى همه را پيش رشيد برد .\r\nموقعى كه مأمون بسلطنت رسيد نسبت بجلودى غضب‌آلود شد و خواست او را بكشد حضرت رضا ( ع ) در آنمجلس حاضر بود از مامون تقاضاى عفو كرد . چون جلودى جنايت خود را نسبت به حضرت رضا ( ع ) بخاطر داشت فكر كرد كه حضرت دربارهء او سعايت مىكند ، رو كرد بمأمون و گفت : تو را به خدا سوگند سخن اين شخص را دربارهء من قبول نكن . مأمون گفت : به خدا سوگند حرفش را قبول نميكنم ، گردن او را بزنيد گردنش به زودى زده شد .\r\nجنايات ديگرى از رشيد نسبت به اولاد على ( ع ) و پيروان آنحضرت موجود است كه براى اختصار از آن صرف‌نظر مىشود و آنچه عرض شد براى نمونه‌ى كردار هارون الرشيد كافى است و ثابت مىكند كه حقيقت و سياست او چگونه بوده است .\r\n\r\nامين\r\nهارون الرشيد در سال 193 ه در طوس از دنيا رفت و براى امين بيعت گرفت هارون 23 سال و چند ماه سلطنت كرد و خلافت امين چهار سال و چند ماه بود . ابو الفرج در مقاتل الطالبيين مينويسد : « روش امين دربارهء اولاد ابى طالب ( ع ) بر خلاف گذشتگان بود ، علت آن اين بود كه بفكر خوشگذرانى و تهيه وسائل آن بود و پس از آن در بحران جنگ خود با مأمون قرار گرفت ، تا اين‌كه كشته شد ، و اتفاقى در اين مدت سرگرمى امين و مأمون براى آل ابى طالب روى نداد . »\r\n\r\nمأمون\r\nمأمون برادر خود ، امين را كشت و بر اريكه سلطنت نشست : در زمان هارون و مأمون تشيع در اغلب شهرهاى اسلام رسوخ كرد ، و اثر آن در دربار مأمون ظاهر گرديد : فضل بن سهل ذو الرياستين ، وزير مأمون شيعه بود و طاهر بن الحسين خزاعى فرمانده لشكر مأمون كه بغداد را برايش فتح كرد و برادرش امين را كشت شيعه بود ، خلاصه شيعيان در دستگاه مأمون فراوان بودند و همين موضوع سبب شد كه مأمون از عاقبت فضل و طاهر بترسد ، لذا فضل را كشت و فرماندارى هرات را\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبطاهر واگذار نمود .\r\nيعنى از فرماندهى لشكر تنزلش داده و فرماندارش نمود زيرا همه طائفهء طاهر شيعه بودند چنان كه ابن اثير در حوادث سال 250 ضبط كرده است . « 1 »\r\nجاى ترديد نيست كه كوشش حكومتهاى استبدادى در ظلم و شكنجه و قتل شيعيان سبب انتشار بيشتر تشيع گرديده است لذا هرچه بيشتر ظلم ميكردند بيحالان ملت بجنبش درآمده و بيشتر متوجه اهلبيت ( ع ) ميگرديدند و هر كشته‌اى كه ميدادند هزاران نفر بمذهب تشيع مىافزودند . براى روشن شدن مطلب داستان زير را مطالعه فرمائيد .\r\nسندى بن شاهك موقعى كه حضرت موسى بن جعفر ( ع ) را زهر داد 80 نفر از وجوه علماء و بزرگان را دعوت كرد و پيش حضرت برد ، و گفت ببينيد كه حضرت در ناراحتى نبوده و با مرگ طبيعى از دنيا رفته است ؟ !\r\nاين عمل را براى آنجهت انجام داد كه مردم گمان ميكردند كه در اثر زهر از دنيا رفته است و همين گمان براى تحريك افكار عمومى كافى بود . لذا هارون از افكار عمومى ميترسيد ، و براى خدا رؤساء علم و دانش و سائر طبقات را دعوت نكرد .\r\nمردم را دعوت كرد كه ببينند در بدن حضرت زخم و ضرب و اثر كشتن نيست سپس جنازهء حضرت را روى جسر بغداد گذاشت : زيرا بيشتر شيعيان آنجا سكونت داشتند ؛ و فرياد زدند كه موسى بن جعفر ( ع ) از دنيا رفته است بيائيد او را به‌بينيد . شيعيان هيجان كردند ، و نزديك بود فتنه‌اى ايجاد گردد . فتنه را سليمان بن جعفر عموى رشيد خواباند : جنازه را از دست پاسبانها گرفت و با جمعيت فراوانى آنحضرت را با پاى برهنه تشييع نمود .\r\nسليمان وانمواد ميكرد كه براى اظهار دوستى به امام ( ع ) و يا صلهء رحم تشييع جنازه مىكند ، ولى حقيقت اين بود كه از انقلاب عليه پسر برادر خود هارون و از بين رفتن سلطنت بنى عباس ميترسد او ميخواست احساسات را فرو بنشاند .\r\nمأمون وقتى كثرت شيعه را ديد و درك كرد كه حضرت رضا ( ع ) مورد توجه است و مردم از پدر او ناراضى هستند ، و نسبت بحكومتهاى قبلى بنى عباس اظهار دشمنى ميكنند تصميم گرفت با آنان همراهى كند ، و افكار عمومى را متوجه خود سازد ، لذا از در نفاق و رياء اظهار تشيع نموده و شروع بدفاع از خلافت\r\n\r\n\r\n","description":"","footnote":"\r\n( 1 ) تاريخ الشيعه از محمد حسين المظفر ص 50 طبع 1352 ه\r\n","page_name":" 190 ","page_number":190},
  {"content":"\r\n\r\nحضرت امير ( ع ) و اثبات حقانيت آنحضرت نمود ، و اثبات ميكرد كه على از عمر و ابى بكر مقدم بوده است . در صورتى كه مأمون فقط براى تثبيت حكومت و استحكام سلطنت خود اين كار را انجام ميداد .\r\nتعجب اينجاست كه حيله‌هاى مأمون بر بسيارى از شيعيان مخفى بود و در بارهء او گمان خوب داشتند . ولى حقيقيت اين است كه هارون الرشيد و مأمون روى يك بنا پايه‌گذارى نمودند و آن بنا ، حفظ قدرت بود گرچه شكل بناتفات مىكرد ، ولى هدف يكى بود : هارون حضرت موسى بن جعفر ( ع ) را زهر داد و مأمون حضرت رضا ( ع ) را ، تنها فرق اين بود كه مأمون از اشتباهات پدرش استفاده كرد كه علنا نميتوان با اولاد ابى طالب مخالفت كرد ؛ و مفاسد و غضبها و عواقب سوئى را مشاهده كرد ، مامون از اشتباه پدرش استفاده كرده و راههاى آشكار شدن جرائم و جنايات خود را مسدود نمود .\r\nداستان مامون با حضرت رضا ( ع ) با كمال روشنى اين مطلب را اثبات مىكند و خلاصه آن اين است :\r\n\r\nحضرت رضا ( ع ) و مأمون\r\nحضرت رضا ( ع ) بهترين مردم عصر خود بود و بزرگترين منزلت را در نزد خدا و مردم داشت . مورخين نوشته‌اند : حضرت رضا ( ع ) هنگاميكه بشهرى گذر ميكرد جمعيت فراوانى سر راه آنحضرت ميايستادند . دانشمندان ركاب و دهنه اسب حضرت را ميگرفتند و از آنحضرت درخواست ميكردند ، كه از علم خودش آنانرا مستفيض فرمايد و سخنى از پدران خود نقل فرمايد ، چنان كه در نيشابور اين عمل اتفاق افتاد .\r\n\r\nنماز عيد حضرت رضا ( ع ) و مأمون\r\nيكى از اعياد اسلامى حضرت براى نماز عيد بيرون رفت راهها و بامها را انبوه جمعيت فرا گرفته بود ؛ هنگاميكه به راه افتاد سر را به طرف آسمان نموده و تكبير ميگفت . مردم خيال ميكردند كه هوا و ديوار و زمين و آسمان با او همصدا شده‌اند و صداى گريه و ناله آنان بلند شد .\r\nاين عظمت به گوش مأمون رسيد . فضل بن سهل بمأمون گفت : اگر حضرت رضا ( ع ) با اين كيفيت به نماز بايستد مردم را مجذوب مىكند و لازم است او را از نماز بازگردانى مأمون فرستاد پيش حضرت رضا ( ع ) و درخواست كرد كه حضرت باز\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nگردد حضرت مراجعت فرمود :\r\nمأمون تصميم گرفت كه ارزش حضرت رضا ( ع ) را از نظر مردم ببرد و اظهار كند كه حضرت رضا ( ع ) اگر از دنيا بيزار است بخاطر اين است كه دسترسى به آن ندارد و اگر دسترسى به آن پيدا كند با كمال ميل و شادى ميپذيرد . لذا به حضرت گفت : « من ميخواهم خود را از خلافت عزل نموده و سلطنت را بدست شما بسپارم حضرت رضا ( ع ) فرمود : اگر سلطنت حق تو است و تو شايستهء آن هستى نميتوانى از آن صرف‌نظر كنى ؛ و اگر حق تو نيست ، نميتوانى به ديگرى ببخشى .\r\nمأمون : بايد حتما خلافت را قبول كنى .\r\nحضرت : من افتخار ميكنم كه بندهء خدا بوده ، و بوسيلهء زهد در دنيا انتظار نجات از مفاسد و شرور را دارم و با صرف‌نظر نمودن از محرمات اميد بهره بردارى و بوسيله‌ى تواضع اميد قرب به خدا را دارم .\r\nمأمون : اگر سلطنت را نميپذيرى بايد وليعهد من گردى .\r\nحضرت : اين عمل را به اختيار خودم نميپذيرم .\r\nمأمون : ميخواهى بمردم بگوئى من زاهد هستم ؟\r\nامام ( ع ) : به خدا سوگند از ابتداء زندگى تاكنون دروغ نگفته‌ام و بخاطر دنيا از دنيا كناره‌گيرى نكرده ، و ميدانم مقصود تو چيست .\r\nمأمون : مقصود من چيست ؟\r\nحضرت ؛ ميخواهى مردم بگويند حضرت رضا ( ع ) زهد ندارد ، بلكه دستش به جائى نميرسد ، و دليل آن اين است كه هنگاميكه فرصت به دستش آمد وليعهدى را قبول كرد .\r\nمأمون غضبناك شد و گفت : به خدا سوگند اگر وليعهدى مرا نپذيرفتى گردنت را ميزنم .\r\nحضرت : خدا مرا منع كرده است كه خود را در مهلكه بيندازم اگر مطلب اين طور است و زور در كار است هرچه ميخواهى انجام بده ولى من دخالتى در امور مملكت نميكنم ، دستور نميدهم ، قضاوت نميكنم ، و كارى را تغيير نميدهم . مأمون اين مطلب را پذيرفت .\r\nمقصود مأمون اين بود كه بمردم بفهماند كه حضرت رضا ( ع ) در اثر قبول كردن ولايت عهدى علاقه‌مند به دنيا است ، و بدينوسيله از مقام آنحضرت در نزد مردم بكاهد ولى عمل حضرت رضا ( ع ) سبب عظمت آنحضرت در نظر مردم گرديد . هنگاميكه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمأمون از حيله‌هاى خود خسته شد ، و كارى از پيش نبرد و آنحضرت را مسموم ساخت . « 1 »\r\nنتيجه : مأمون نسبت به حضرت رضا ( ع ) مانند پدرش هارون الرشيد نسبت به حضرت موسى بن جعفر ( ع ) بود و مانند منصور نسبت به حضرت صادق ( ع ) عمل مى كرد و همانند معاوية بن ابى سفيان نسبت به امام حسن ( ع ) بفكر مكر و خدعه بود .\r\nخونهاى اولياء و بندگان نيك خدا بخاطر حفظ سلطنتهاى استبدادى ريخته شد ، ولى اين عمل در نظر آزادمردان و اصلاح‌طلبان در راه حق و حقيقت يك عمل كوچكى بود . از اين رهگذر است ، كه ما دوست آزادمردان و اصلاح‌طلبان هستيم ، و از سلطنتهاى استبدادى بيزارى جسته و آنانرا برسميت نميشناسيم .\r\n\r\nمعتصم\r\nمأمون در سال 210 هجرى از دنيا رفت و پس از آن با معتصم بيعت كردند و سلطنت او 8 سال و چند ماه ادامه داشت و پس از آن واثق بحكومت رسيد و پنجسال حكومت نمود . صاحب مقاتل الطالبيين مينويسد :\r\n« محمد بن قاسم بن على بن عمر بن على بن ابى طالب در ايام معتصم خروج كرد و مغلوب گرديده زندانى شد سپس از زندان فرار كرد و عبد اللّه بن حسين بن عبد اللّه بن اسماعيل بن عبد اللّه بن جعفر بن ابى طالب از پوشيدن لباس سياه كه شعار بنى عباس بود خوددارى نمود . معتصم او را زندانى كرد تا از دنيا رفت . »\r\nمعتصم امام جواد ( ع ) را زندان كرد ، و مجددا آنحضرت را آزاد نمود و به دختر مأمون « ام الفضل » همسر حضرت جواد ( ع ) دستور داد آنحضرت را مسموم نمايد .\r\nهمسر حضرت اين عمل را انجام داد و حضرت را مسموم ساخت .\r\nسيد محسن امين در جزء اول اعيان الشيعه مينويسد : « واثق اولاد على ( ع ) را اكرام نمود ، و نسبت به آنان نيكى كرده و اموال فراوانى به آنان داد . »\r\n\r\nمتوكل\r\nپس از مرگ واثق با برادرش متوكل بيعت شد و چهارده سال و چند ماه\r\n\r\n\r\n","description":"","footnote":"\r\n( 1 ) آنچه مربوط به حضرت رضا ( ع ) و مأمون نقل شد مختصر شده از كتاب « عيون الاخبار » شيخ صدوق ( ره ) است . مؤلف\r\n","page_name":" 193 ","page_number":193},
  {"content":"\r\n\r\nحكومت نمود : متوكل در خوشگذرانى و بىحيائى و خوشمزگى و شرب خمر شهرت بسزائى داشت ، مسعودى مينويسد : « متوكل اولين خليفه بنى عباس است كه در مجلس خوشگذرانى و شوخى و چرت و پرت گفتن شركت كرد . »\r\nو سيد امير على در كتاب « مختصر تاريخ العرب » مينويسد : « در عصر متوكل آثار انحلال امپراطورى عربى اسلامى ظاهر گرديد و فساد در شئون دولت رسوخ كرده بود و دستور داده ميشد كه ديگران نيز از مفاسد تقليد نموده و انجام دهند .\r\nدر عصر متوكل آزادفكران از حقوق محروم شدند » و در نتيجهء اين سهل‌انگارى ، تركها مسلط بر حكومت گرديده و متصدى امور شدند .\r\n\r\nفقط يك پيراهن !\r\nابو الفرج در « مقاتل الطالبيين » مينويسد : « متوكل حملات سختى بفرزندان ابى طالب نموده و بجمعيت آنان فشار ميآورد ، و كينه و غيظ فراوان و سوء ظن شديدى نسبت به آنان داشت و به آنان تهمت ميزد .\r\nمتوكل « عمر بن فرج رخجى » را فرماندار مدينه و مكه نمود . اين فرماندار خوش‌طينت ! از برخورد آل ابى طالب با مردم جلوگيرى مينمود ؛ و نميگذاشت كسى به آنان كمك كند ، هركس كوچكترين كمكى به آنان مينمود ، ببدترين عقوبتها گرفتار ميشد ، و غرامت بزرگى از او ميگرفت . آنقدر آل ابى طالب تحت فشار اقتصادى قرار گرفتند كه يك پيراهن بين چندين زن سيد گردش مى - كرد ؛ و يك‌بيك نماز خود را با آن ميخواندند و پس از آنكه كهنه ميشد آن را وصله مىكردند و هنگامى كه براى پنبه‌ريسى مينشستند عريان بودند ، و نميتوانستند از منزل خارج گردند . »\r\nامير المؤمنين متوكل على اللّه خواسته است كه زنهاى اولاد ابى طالب در خانه بنشينند و با يك پيراهن وصله‌دار چندين نفر نماز بخوانند ، ولى زنان هرجائى اختصاصى دربار با زينتهاى طلا و لباسهاى فاخر ديبا و حرير بين زن و مرد مستمند خودنمائى كنند ! !\r\nهارون الرشيد ميفرستد كه لباسهاى زنان سادات را بيرون آورند ولى متوكل آنقدر آنان را تحت فشار قرار ميدهد كه مجبور شوند عريان زندگى كنند ، تغيير روشها ، همدوش تغير زمان بدست قرشيها ، و فرزندان باعظمت و اشراف عرب اين‌طور عوض مىگردد .\r\nاولاد ابى طالب در عصر متوكل متفرق گرديدند . بعقيده بعضى از مورخين\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمتوكل را بايد « نرون عرب » ناميد « 1 » : زيرا عده‌اى از آل ابى طالب متوارى شدند و امثال احمد بن عيسى الحسينى و عبد اللّه بن موسى الحسينى در حال توارى از دنيا رفتند و عده‌اى در اثر ديدن ظلم و جور مانند محمد بن صالح و محمد بن جعفر عليه متوكل انقلاب نمودند .\r\nمتوكل بشكنجه زنده‌ها اكتفا نكرد ، بلكه قبرهاى مردگان را مورد بىاحترامى قرار داد : قبر امام حسين ( ع ) و منازل اطراف آن را خراب كرد و مردم را از زيارت بازداشت و منادى او نداء كرد كه هركس به زيارت حسين برود و دستگير گردد ، در زير زمين زندانى ميگردد ! شاعر درباره متوكل ميگويد :\r\nبه خدا سوگند اگر بنى اميه فرزند دختر پيغمبر خود را مظلومانه كشتند « 2 » فرزندان پدر بنى اميه مانند آن را انجام دادند و قبرشان را خراب ساختند . « 3 » تأسف ميخوردند كه چرا در قتل او شركت نداشتند ولى پس از مرگ و پوسيدن استخوانها بجستجويشان پرداختند . « 4 »\r\nمتوكل با على بن جهم ارتباط زيادى داشت ، چون نسبت بعلى ( ع ) كينه داشت .\r\nابن جهم به مرض « ابنه » گرفتار بود ، روزى ابو العيناء وى را در حال مذمت على ( ع ) ديد ابو العيناء به او گفت : مذمت على را براى آنجهت ميكنى ، كه لواط دهنده و لواطكننده همروش قوم لوط را كشت ، و شما از دسته اول بودى كه مورد استفاده قرار ميگرفتى . ( ابن ابى الحديد ج 1 صفحه 363 )\r\n\r\n\r\n","description":"","footnote":"\r\n( 1 ) نرون : ( 37 - 68 ميلادى ) وى معلم خود « سينك » و مادر و زن و و برادر خود را كشت . . .\r\nنرون امپراطور رومانى فهميد عده‌اى دين مسيح را پذيرفته‌اند ، لذا آتشى روشن ساخت و زن و بچه ، و مرد را در آن ريخته و نگاه بشعله‌هاى آتش مينمود كه چگونه ملت را مىبلعد و مشغول عيش و طرب خود بود . اين‌گونه جنايات او سبب شد كه رجال مملكت او را از سلطنت عزل كنند و سپس او را ريزريز نمايند . . . ( فريد وجدى ج 10 صفحه 433 ) براى اطلاع از عمليات نرون بكتاب تاريخ كليساى قديم صفحات 147 - 152 و انسان در تكاپوى تمدن مراجعه شود . م - ز\r\n( 2 )\r\n تاللّه ان كانت امية قداتت * قتل ابن بنت نبيها مظلوما \r\n( 3 )\r\n فلقد اتاه بنو ابيه مثلها * هذا لعمرك قبره مهدوما \r\n( 4 )\r\n اسفوا على ان لا يكونوا شايعوا * فى قتله فتتبعوه رميما \r\n","page_name":" 195 ","page_number":195},
  {"content":"\r\n\r\n\r\nاستقامت ابن سكيت\r\nابن سكيت از بزرگان علماء و ادباء زمان خود بود . متوكل تدريس فرزند خود « معتز » را به عهده او گذاشته بود . روزى بابن سكيت گفت : آيا اين دو فرزند من معتز و مؤيد در نظر تو بهترند يا حسن و حسين ( ع ) .\r\nابن سكيت گفت : « و اللّه ان قنبرا خادم على بن ابى طالب ( ع ) خير منك و من ابنيك » : به خدا سوگند قنبر نوكر على ( ع ) در نظر من از تو و فرزندانت بهتر است !\r\nمتوكل بتركها دستور داد : زبانش را از پشت سرش بيرون آوردند پس از اينكه زبانش را از پشت سرش بيرون آوردند ابن سكيت جان داد و در آنچه از آن ميترسيد قرار گرفت : زيرا ابن سكيت در دو شعر خود ميگويد :\r\nجوانمرد از لغزش زبان كشته مىشود ولى مرد از زمين خوردن نمىميرد « 1 » بنابراين لغزش جوانمرد در گفتار سر را برميدارد ولى لغزش مرد از پاى خود ، چند صباح بعد خوب مىشود . « 2 »\r\n\r\nمجلس خوشگذرانى !\r\nمتوكل مرد مسخره‌گرى را بنام « عباده » انتخاب كرده بود عباده متكائى به شكم خود مىبست و جلو متوكل ميرقصيد و آوازه‌خوانها اين جمله را تكرار ميكردند « اقبل البطين خليفة المسلمين » : مرد شكم بزرگ خليفه مسلمين آمد و مقصودشان از اين جمله مسخره نمودن على ( ع ) بود ، متوكل اين منظره را مىديد و شراب مىخورد و ميخنديد .\r\nروزى اين منظره در مقابل « منتصر » فرزند متوكل اجراء گرديد . منتصر بپدرش گفت : آنكس را كه اين سگ مورد مسخره قرار داده و مردم را ميخنداند ، پسر عموى تو و بزرگ اهلبيت تو است ، و باعث افتخار تو مىباشد ! هرگاه ميخواهى آنحضرت را مسخره كنى خودت به تنهائى اين عمل را انجام ده و بامثال اين سگ اين عمل را واگذار نكن ! متوكل بآوازه‌خوانها گفت : اين شعر را بخوانيد : « 3 »\r\nجوانمرد حمايت پسر عموى خود را مىكند سر اين جوانمرد ؛ در . . . مادرش منتصر شنيد كه متوكل به حضرت زهرا ( ع ) بد مىگويد ، از يكى از علماء\r\n\r\n\r\n","description":"","footnote":"\r\n( 1 )\r\n يصاب الفتى من عثرة بلسانه * و ليس يصاب المرء من عثرة الرجل \r\n( 2 )\r\n فعثرته فى القول تذهب رأسه * و عثرته فى الرجل تبرا على مهل \r\n( 3 )\r\n غار الفتى لابن عمه * رأس الفتى فى حر امه . \r\n","page_name":" 196 ","page_number":196},
  {"content":"\r\n\r\nحكمش را پرسيد جواب داد : كشتن او واجب است ولى آنكس كه پدرش را بكشد عمرش كوتاه ميگردد . منتصر گفت : اگر من در كشتن او اطاعت خدا را انجام بدهم از كوتاهى عمر خود نميترسم . لذا پدرش را كشت و پس از آن 7 ماه زنده بود .\r\nخدا در قرآن كريم دوستى اهلبيت را واجب دانسته ، و دوستى اهل بيت را مزد و تقدير از زحمات رسول خدا ( ص ) دربارهء رسالت خود و خيرى كه بمردم رسانيده قرار داده است .\r\nولى نتيجهء اين دستور اين شد كه آنان كه بنام پيغمبر بر سر مردم سلطنت مى كنند ، و خود را مقرب پيغمبر دانسته ، خون فرزندانش را ريخته و هزاران شكنجه و آزار متوجه آنان سازند !\r\nآنان كه محمد ( ص ) و پيغمبرى او را انكار كنند ، براى اسلام گران تمام نميشود ، آنچه براى اسلام گران است ، اين استكه امثال متوكل اظهار اسلام و مسلمانى كنند ولى نسبت باسلام مانند كفار و دشمنان غضبناك مخالفت نموده و مبارزه كنند ! !\r\nآنچه از داستانهاى بنى عباس ذكر گرديد براى بدست آوردن طينت ناپاك و سياست شوم آنان كافى است ؛ و همهء آنچه ذكر شد در دو كلمه خلاصه مىشود :\r\n« جرئت بر شر و حرام و خوشحال شدن بظلم و فساد و كوچك كردن دين و انسانيت . » بدون ترديد يكتا علت اينهمه جنايات حكومت استبدادى و خودكامگى در امور دولتى و تجاوز بحقوق مردم بود .\r\n\r\nشعراء شيعه در عصر بنى عباس\r\n\r\nابن رومى\r\nيكى از اصول شيعه اين است ، كه زمين از نيكوكاران و رهبران الهى كه مردم را به طرف نيكى دعوت كنند و از كردار ناشايسته بازدارند خالى نخواهد ماند ؛ و هميشه مطالب شيعه در منبر و كتاب منتشر مىشود ، و جنايات مردان پست را با دليل و برهان باطل مينمايند ، و اين عده در مقابل شكنجه و ناراحتيها صبر و استقامت را در راه حق از دست نداده و با كمال شجاعت با شر و قواى باطل و گمراه مبارزه مىكنند !\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nچون عقيدهء شيعيان اين است كه اين گونه صفات بايد در وجود رهبر يا جانشين او موجود باشد : معتقدند ، كه بايد در هر عصرى عده‌اى پيروان حق موجود باشند و بعنوان فقيه و يا شاعر يا افراد ديگرى مبارزه كنند .\r\nدر عصر بنى عباس همانند عصر بنى اميه مؤمنين مخلصى بودند ، كه باطل را رها كرده و در مقابل آن استقامت ميكردند ، و از حق دفاع كرده و آن را يارى مى نمودند ، و خود را هدف ترس و خطر قرار ميدادند . در ميان مبارزين ، علماء و فقهاء و شعراء و غير آنان ديده ميشد . .\r\nتاريخ نام بسيارى از شعراء را حفظ كرده است ، ولى عده‌اى از آنان در اثر ترس از حكومتهاى استبدادى نام خود را ظاهر نكرده و يا براى گرفتن رشوه تشيع خود را آشكار نميساختند .\r\nبا اين‌كه عده‌اى نامشان مخفى گرديده عده‌اى را مورخين ضبط كرده‌اند يكى از اين شعراء « ابن رومى » است . ابن رومى در قصيده « جيميه » خود درباره مصيبت يحيى بن عمر بن الحسين بن زيد ميگويد :\r\nاى بنى عباس ، از آن پستى ذاتى كه داريد جنايت كنيد و به آنچه در صندوق بيت المال است بخل نموده و جمع كنيد . « 1 »\r\nصبر كنيد ، تا روزيكه حق باهلش برسد ، آنگاه همانند آل ابيطالب مصيبت ببينيد . « 2 »\r\nشايد در پشت پرده غيبت يك رهبر انقلابى داشته باشند ، و پايان شب تاريك روز سفيد باشد . « 3 »\r\nآيا شايسته است كه آنان شبها گرسنه باشند ولى اطرافيان شما شكمشان از سيرى نزديك انفجار باشد ؟ ! « 4 »\r\nو آيا شايسته است كه شما با تكبر تمام بسوى كاخ‌هاى خود روان باشيد و همين‌طور كه آهسته قدم برمىداريد كفلهاى شما ( از چاقى ) پائين و بالا برود ؟ ! « 5 »\r\n\r\n\r\n","description":"","footnote":"\r\n( 1 )\r\n اجنوا بنى العباس من شنآنكم * و اوكوا على ما فى العياب و اشرجوا \r\n( 2 )\r\n نظار لكم ان يرجع الحق راجع * الى اهله يوما فشجوا كما شجوا \r\n( 3 )\r\n لعل لهم فى منطوى الغيب ثائرا * يسومكم و الصبح فى الليل مولج \r\n( 4 )\r\n افى الحق ان يمسوا خماصا و انتم * يكاد اخوكم بطنه يتبعج \r\n( 5 )\r\n تمشون مختالين فى حجراتكم * ثقال الخطى اكفالكم تتر جرج \r\n","page_name":" 198 ","page_number":198},
  {"content":"\r\n\r\nو آيا شايسته است ، كه اولاد على ( ع ) از گرسنگى استخوانشان ظاهر باشد ولى اولاد شما در اثر هواى ييلاقى استخوانشان مغزدار باشد و بازو و ساقهاى آنان چاق شده باشد ؟ ! « 1 »\r\nاستاد عقاد در كتاب « ابن الرومى » مىنويسد : « شاعر اين قصيده را بدون طمع و يا همكارى از كسى سرود ؛ بلكه با سرودن اين اشعار خود را در معرض خطر قرار داد . »\r\n\r\nابو فراس حمدانى\r\nابو فراس قصيده‌اى گفت ، و در آن فضائل اولاد على ( ع ) را ذكر نموده و جنايات بنى عباس را شماره ميكرد . قسمتى از اشعار ابو فراس اشعار زير است :\r\nحق درهم شكسته و دين قطعه‌قطعه شده و ارث رسول خدا ( ص ) ( خلافت ) تقسيم گرديده است . « 2 »\r\nاى مردم دنيا ! آيا خدا مردم را از شر ستمگران يارى نميكند و دين خدا انتقام‌گيرنده ندارد ؟ ! « 3 »\r\nاولاد على ( ع ) در سرزمين خود فقير هستند ولى امور مملكت بدست زنها و نوكران است . « 4 »\r\nقلب رسول خدا ( ص ) در اثر تازيانه‌ها مكدر است پس چرا حرم پيغمبر را محترم نميشماريد ؟ « 5 »\r\nاولاد حرب ( ابو سفيان ) با جنايات بزرگشان كمتر از شما جنايت كردند . « 6 »\r\nچه‌قدر خيانت‌هاى واضحى كه در دين نموده و چه خونهائى كه از اولاد رسول ( ص ) به گردن شماست . « 7 »\r\n\r\n\r\n","description":"","footnote":"\r\n( 1 )\r\n وليدهم بادى الضوى و وليدكم * من الريف ريان العظام خدلج \r\n( 2 )\r\n الحق مهتضم و الدين مخترم * و فيىء آل رسول اللّه مقتسم \r\n( 3 )\r\n يا للرجال اما للّه منتصر ؟ * من الطغاة و ما للدين منتقم \r\n( 4 )\r\n بنو على رعايا فى ديارهم * و الامر تملكه النسوان و الخدم \r\n( 5 )\r\n ما نزهت لرسول اللّه مهجته * عن السياط فهلا نزه الحرم \r\n( 6 )\r\n ما نال منهم بنو حرب و ان عظمت * تلك الجرائم الا دون نيلكم \r\n( 7 )\r\n كم غدرة لكم فى الدين واضحة * و كم دم لرسول اللّه عندكم \r\n","page_name":" 199 ","page_number":199},
  {"content":"\r\n\r\nاگر از روى انصاف قضاوت شود ، رشيد مانند موسى بن جعفر ( ع ) نيست و مأمون مانند حضرت رضا ( ع ) نميگردد . « 1 »\r\nنامه‌اى ببنى عباس بنويسيد ، كه صحبت از سلطنت نكنند زيرا سلطنت بدست عجم ( برامكه ) است . « 2 »\r\nافتخار مخصوص دانشمندانى است كه هنگام سؤال مرد دانش و هنگام كار ، كارگشا هستند ، شما افتخار نكنيد . « 3 »\r\nآنگاه كه غضب ميكنند براى غير خدا نيست و هنگام حكم ، حق خدا را زير پا نميگذارند . « 4 »\r\nهميشه در منزل اولاد على ( ع ) قرآن خوانده مىشود ولى در منازل شما تار و آواز است . « 5 »\r\nكسى در منازل آنان شراب نميسازد و منازل آنان پناهگاه جنايت نيست . « 6 »\r\nدر منازل آنان بچه‌هاى خوشگل نيست كه با آنان خوشگذرانى كنند و آنان ميمونى ندارند كه چندين نوكر داشته باشد . « 7 »\r\nركن و خانه كعبه و استار و زمزم و صفا و ( مسجد ) خيف و حرم منزل آنها است . « 8 »\r\nتا زمانيكه برگهاى درختان بهم مىخورد درود خدا بر آنان باد ، زيرا آنان پناهگاه ملتند . « 9 »\r\nاين اشعار عظمت اهل بيت ( ع ) را آشكار ساخته و اثبات مىكند ، كه آنان مستحق خلافتند و حق آنان غصب گرديده است .\r\nدر اين اشعار حكومت كردن مخالفين را باسم دين منعكس ساخته ، و اثبات\r\n\r\n\r\n","description":"","footnote":"\r\n( 1 )\r\n ليس الرشيد كموسى فى القياس و لا * مأمونكم كالرضا ان انصف الحكم \r\n( 2 )\r\n ابلغ لديك بنى العباس مألكة * لا تدعوا ملكها ملاكها العجم \r\n( 3 )\r\n خلوا الفخار لعلامين ان سئلوا * يوم السؤال و عمالين ان عملوا \r\n( 4 )\r\n لا يغضبون لغير اللّه ان غضبوا * و لا يضيعون حق اللّه ان حكموا \r\n( 5 )\r\n تنشى التلاوة فى ابياتهم ابدا * و فى بيوتكم الاوتار و النغم \r\n( 6 )\r\n ما فى ديارهم للخمر معتصر * و لا بيوتهم للسوء معتصم \r\n( 7 )\r\n و لا تبيت لهم خنثى تنادمهم * و لا يرى لهم قرد له حشم \r\n( 8 )\r\n الركن و البيت و الاستار منزلهم * و زمزم و الصفا و الخيف و الحرم \r\n( 9 )\r\n صلى الا له عليهم كلما سجعت * ورق ، فهم للورى كهف و معتصم \r\n","page_name":" 200 ","page_number":200},
  {"content":"\r\n\r\nمىكند كه آنان دشمن‌ترين دشمنان دين هستند ، زيرا در عصر بنى عباس در منازلشان شراب ، زنا و غنا آشكار بود ولى عذاب و شكنجه متوجه اولاد على ( ع ) بود كه در منازلشان قرآن و عبادت و ذكر خدا آشكار است .\r\nحكومتهائى كه ميخواهند باسم دين خود را حفظ كنند ، تا موقعى كه همانند منصور و رشيد و مأمون و متوكل باشند ، حكومت ضلالت و گمراهى هستند . از اين رهگذر است كه شيعيان معتقدند كه حكومت دينى وقتى برقرار ميگردد كه سلطان امامى باشد كه از لغزش و خطا دورى جسته باشد ، و يا آنكه سلطنت بدست عالم عادلى باشد كه مورد رضايت خدا و رسول باشد ، اگر چنين نباشد حكومت دنيوى و حكومت عصرى است ، نه حكومت دينى و الهى .\r\nجميع سختىها و شكنجه‌هائى كه متوجه اهل بيت و شيعيان ميگردد از ناحيه حكومتهائى بوده كه خود را دينى دانسته‌اند ، ولى فرسنگها با دين فاصله دارند . « 1 » زيرا سلطان ، خود را لايق سلطنت ندانسته و خود را ناقص ميدانند ، و اين نقصان خود را از اهل فضل و كمال انتقام ميگيرند از طرف ديگر ميخواهند كردار خود را صد در صد دينى منعكس نمايند لذا بسراغ فقهاء و علماء اسلام ميروند كه كار هاى آنانرا تصحيح كنند !\r\nمقريزى در كتاب « النزاع و التخاصم » صفحه 73 مينويسد : « كبر مسلط بر بنى عباس گرديده و باد ببينى خود انداخته و خودنمائى بين آنان آشكار گرديد لذا منافع عجم را ادب شمرده و بر احكام پيغمبر اسلام ( ص ) مقدم انداختند و بر قساوت و ظلم خود افزودند .\r\nاين حكومت دينى بنى عباس است كه سلطان باسم خدا بر مردم حكومت نموده و خود را مسلمان ميدانند ولى احكام انبياء را زير پا لگدكوب نموده و تقليد از مشركين مينمايند !\r\n\r\nدعبل خزاعى\r\nشجاعترين شعرائى كه تاريخ به ياد دارد كه در راه مبارزه با باطل و دفاع از\r\n\r\n\r\n","description":"","footnote":"\r\n( 1 ) اماميه معتقدند كه سلاطينى كه بنام دين و بامر خدا حكومت ميكنند وقتى حرفشان صحيح است ، كه رسول خدا ( ص ) بسلطنت آنان تصريح كرده باشد و معصوم باشند ، در غير اين صورت با سائر مردم تفاوتى ندارند . از اين رهگذر است كه راه سلطنت زنازادگان كه خود را جانشين رسول خدا دانسته و احكام خدا را اجراء نميكنند بسته شده - مؤلف\r\n","page_name":" 201 ","page_number":201},
  {"content":"\r\n\r\nحق زحمت فراوانى كشيده‌اند دعبل خزاعى است :\r\nدعبل عده‌اى را مذمت كرد . در ميان اين عده رشيد و مأمون و معتصم و واثق و فرماندهان لشكر و وزراء و فرزندان خلفاء ديده مىشود .\r\nدعبل سخت‌ترين حملات خود را بدون پروا متوجه آنان ميساخت . هنگامى كه معتصم فرماندهى لشكر را بتركها سپرده بود و آنان را مسلط بر خون و اموال و آبروى مردم كرده بود دعبل گفت :\r\nسلطنت مردم از دست رفته است زيرا سلطنت آنان بدست بچه‌ها و نوكران افتاده و اين مصيبت بزرگى است . « 1 »\r\nو هنگاميكه معتصم از دنيا رفت و واثق بر جاى او نشست گفت :\r\nخليفه‌اى مرد ، كه كسى براى او غم و غصه نخورد و ديگرى جاى او آمد كه كسى به او راضى نبود . « 2 » زيرا آنكه آمد همانند گذشته رهبر ظلم و گمراهى و رئيس نفاق و فساد است و بقول قرآن كريم  « كُلَّما دَخَلَتْ أُمَّةٌ لَعَنَتْ أُخْتَها »  ( اعراف آيه 37 ) : هر دسته‌اى كه داخل آتش ميشوند همعقيده و دوستان دنياى خود را لعنت ميكنند .\r\nدعبل ديكتاتورى بنى عباس و كشتار و اسارت و غارت و تبعيد نمودن آنان را در اشعار زير بيان كرده است :\r\n چون بينديشم از بنى عباس * وان جنايات و تيره‌كاريها\r\nراست گردد ز قهر مو بتنم * دل برآرد خروش و زاريها\r\nكار آنان براى ملت خويش * بود ، تنها اهانت و تهديد « 3 »\r\nقتل و يغما و آتش‌افروزى * حبس و زندان ، شكنجه و تبعيد\r\nگر گذار تو اوفتاد بطوس * قبر پاك امام دربر گير « 4 »\r\nتربتش بوس و هرچه ميخواهى * زان ولى عزيز داور گير \r\n\r\n\r\n","description":"","footnote":"\r\n( 1 )\r\n لقد ضاع ملك الناس اذساس ملكهم * وصيف و اشناس و قد عظم الكرب \r\n( 2 )\r\n خليفة مات لم يحزن له احد * و آخر قام لم يفرح به احد \r\n( 3 )\r\n قتل و اسر و تحريق و منهبة * فعل الغزاة بارض الروم و الجزر\r\nارى امية معذورين ان قتلوا * و لا ارى لبنى العباس من عذر \r\n( 4 )\r\n اربع بطوس على القبر الزكى اذا * ما كنت تربع من دين الى وطر \r\n","page_name":" 202 ","page_number":202},
  {"content":"\r\n\r\n عجب از طوس كاندر او بينم * ظلمت و نور و كفر و دين باهم\r\nهم در او قبر ننگ انسانى * هم در او قبر سرور عالم « 1 »\r\nبگرفته است تربتى پرنور * نزد قبرى پليد و تيره قرار\r\nگل سرخ ظريف را چه زيان * گر بنزديك او برآيد خار « 2 »\r\nنه رضا ( ع ) را ضرر ز قرب رشيد * نه رشيد از جوار او در سود\r\nهست هركس رهين كردهء خويش * چه خليل خداى و چه نمرود « 3 » \r\nزكى در شعر دعبل امام رضا ( ع ) و رجس هارون الرشيد است . دعبل در شعر خود بنى اميه را در كشتار خود معذور دانسته كه دليل عليه بنى عباس روشنتر باشد ، زيرا بنى اميه از ابتداء سلطنت خود دشمنى خود را آشكار كردند و گفتند :\r\nبا على ( ع ) و اولاد او مخالفيم ولى بنى عباس در هنگام مبارزه با بنى اميه با پسر عموهاى خود در يك جبهه انقلاب كردند و شعار آنان بدست آوردن خشنودى آل محمد ( ص ) بود . قبلا يادآورى شد كه بنى عباس بنفع رهبر معينى مبارزه نمىكردند ولى هنگامى كه سلطنت بدست آنان افتاد ، ديكتاتورى را پيشه خود ساخته ، و جنايتكار گرديدند ، و روش آنان مانند روش جنگجويان و دزدان مسلح گرديد .\r\nدعبل خزاعى ميگويد :\r\nاگر بنا شد روزگار مىخنديد ، ميگفتيم خدا او را قدرت خنده ندهد : زيرا آل احمد ( ص ) تحت ظلم و شكنجه قرار گرفته‌اند . « 4 »\r\nآل احمد ( ص ) از منازل و شهرهاى خود تبعيد گرديده و گويا جنايتى كرده اند كه قابل بخشش نيست ! « 5 »\r\nاشعار مصيبت دعبل مشهور بقصيده « تائيه » و بقول يكى از ادباء عصر قصيده « ذائعه » ( مشهور ) و « نائحه » ( مصيبت‌بار ) ، طومار محكمى از جرائم و جنايات بنى عباس است قصيده تائيه يك سكه تاريخى است كه تا ابد باقى خواهد ماند اين قصيده روش خونريزيزى وحشتناك بنى اميه را منعكس ساخته است .\r\nما در بين شعرا و انقلابيون و نوحه‌سرايان مانند دعبل بخاطر نداريم كه در آن كينه و نفرت را عليه سلاطين اين‌طور آشكار ساخته باشند .\r\n\r\n\r\n","description":"","footnote":"\r\n( 1 )\r\n قبر ان فى طوس خير الناس كلهم * و قبر شرهم هذا من العبر \r\n( 2 ) ما ينفع الرجسن من قرب الزكى و ما على الزكى بقرب الرجس عن ضرر\r\n( 3 )\r\n هيهات كل امرء رهن بما كسبت * له يداه فخذ ما شئت او فذر \r\n( 4 )\r\n لا اضحك اللّه سن الدهر ان ضحكت * و آل احمد مظلومون قد قهروا \r\n( 5 )\r\n مشر دون نفواعن عقر دارهم * كأنهم قد جنوا ليس يغتفر \r\n","page_name":" 203 ","page_number":203},
  {"content":"\r\n\r\nاين اشعار را كوچك و بزرگ حفظ كرده و اشخاص عادى و معتبر محفوظ هستند .\r\nكار اين اشعار به جائى رسيده است كه دزدها و سارقين مسلح اشعار را خوانده و مردم را غارت ميكردند براى نمونه :\r\nدعبل قصيدهء تائيه خود را براى حضرت رضا ( ع ) خواند حضرت هميان مالى به او داد دعبل گفت : من يكى از لباسهاى شما را ميخواهم كه در كفن خود بگذارم حضرت يك جبه خز به او داد . دعبل با قافله از مرو به طرف بغداد حركت كرد در ضمن راه دزدها پوستين و سائر اموال قافله را گرفتند و مشغول تقسيم شدند ، هنگام تقسيم يكى از دزدها اين شعر را خواند :\r\n ارى فيئهم فى غيرهم متقسما * * و ايديهم من فيئهم صفرات \r\nارث آنان در بين غير خودشان تقسيم ميگردد ، ولى دستهاى آنان از ارث خودشان خالى است ! !\r\nدعبل به آن دزد گفت اين شعر از كيست ؟ گفت : از دعبل شاعر اهل بيت ( ع ) دعبل گفت من دعبل هستم دزد وحشت كرد و گفت : توئى دعبل ؟ گفت : آرى دزدها هرچه گرفته بودند پس دادند .\r\nموقعى كه اهل قم از داستان جبه مطلع شدند از او خريدارى كردند ولى دعبل نفروخت ملت او را مجبور كردند و از او گرفتند و هزار دينار به او دادند موقعى كه از جبه مأيوس گرديد التماس كرد كه مختصرى از آن را به من بدهيد اهل قم به او رحم كردند و يك قطعه به او دادند .\r\n\r\nامام رضا ( ع ) گريه كرد !\r\nامام رضا ( ع ) موقعى كه اشعار مصيبت دعبل را شنيد گريه كرد و زنها و بچه‌ها گريه كردند و تاكنون شيعيان آن اشعار را بالاى منابر ميخوانند و گريه ميكنند .\r\nاين قصيده حقوق از دست رفته را منعكس ساخته و مطالبى كه بايد از آن دفاع گردد مورد بحث قرار داده و مطالبيكه جا دارد انسان در راه آن كشته شود ، در اين اشعار منعكس گرديده است . اين اشعار بيش از هزار و صد سال پيش گفته شده ولى باز از اشعار شعراء عصر ما كه اشعار و ديوانهاى آنان كتابخانه‌ها را پر كرده است ارزش و شهرتش بيشتر است . رمز شهرت اين است كه پرده از روى حقائق درد مصيبت‌زدگان و آنان كه تحت شكنجه و عذابند و در هر عصرى گرفتار ميباشند برميدارد .\r\nاز آنروزيكه اين اشعار منتشر شد قدرت مادى و معنوى بنى عباس از اوج خود افتاد و بسوى انحطاط رهسپار گرديد . اشعار دعبل بنا بگفتهء بحار در احوالات حضرت رضا ( ع ) حدود 80 بيت است . بعضى از اين اشعار درباره بنى اميه و بنى عباس است كه چند شعر آن ذكر مىشود :\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n بنى عباس را نفرين كن از جان * كه كار دين از ايشان شد پريشان « 1 »\r\nحكومت بىامام حق حرام است * قضا بىشور ، كارى حرام است « 2 »\r\nاز اين بيدادكاران سيه‌نام * مصيبتها بشد وارد بر اسلام\r\nستم بر كيش و بر آئين نمودند * جنايتها باهل دين نمودند\r\nبه چشم ما جهان را تنگ كردند * افق را تيره و شبرنگ كردند « 3 »\r\nچه حنظل تلخ كردند آب شيرين * بكام ملت محروم و مسكين\r\nبود سرچشمهء اين رنگ و اين مكر * ز عهد لغزش‌آميز ابى بكر « 4 »\r\nاز او شد پايهء بيداد ، محكم * بناى دين از آنجا ريخت درهم\r\nگر آن نيرنگ و آن بازى نميبود * جهان را جز سرافرازى نميبود\r\nبدست آل عصمت ( ع ) بود فرمان * همه‌جا بود غرق عدل و احسان\r\nمنم دلدادهء آل محمد ( ص ) * ندارد عشق من اندازه و حد\r\nمن از اين خاندان ، دل برنگيرم * و گر دشمن كند آماج تيرم\r\nمرا باشند آنها زندگانى * اميد و آرزو ، عشق و جوانى\r\nبه خاك كوى آنها سرگذارم * سر از درگاه آنها برندارم\r\nكه آنجا منزل احسان و تقوى است * مقام عشق و اميد و تمناست « 5 »\r\nاز آنجا آفتاب دين و اخلاق * شعاع خويش را ريزد بر آفاق « 6 »\r\nوزد ز آنجا نسيم عدل و احسان * كند شاداب و خندان گلشن جان\r\nخدايا آتشم را تيزتر كن * دلم از عشقشان لبريزتر كن « 7 » \r\n\r\n\r\n","description":"","footnote":"\r\n( 1 )\r\n هم نقضوا على الكتاب و فرضه * و محكمة بالزور و الشبهات \r\n( 2 )\r\n تراث بلا قربى و ملك بلا هدى * و حكم بلا شورى به غير هداة \r\n( 3 )\r\n رزايا ارتنا حضرة الافق حمرة * و ردت اجاجا طعم كل فرات \r\n( 4 )\r\n و ما سهلت تلك المذاهب فيهم * على الناس الابيعة الفلتات \r\nمقصود از بيعة ( پيمان ) فلتات ، ( لغزشهاى بدون تدبر ) پيمان و عهد ابى بكر است . كه عمر گفت : بيعت ابى بكر فلته‌اى ( عمل بدون فكر و ناگهانى ) بود كه خدا مسلمين را از شر آن حفظ نمايد از اين پس هركس اين گونه اعمال را انجام داد او را بكشيد . ( 384 ج 2 سفينة البحار لفظ فلت ) م - ز\r\n( 5 )\r\n منازل قوم يهتدى بهداهم * فيؤمن منهم زلة العثرات \r\n( 6 )\r\n منازل كانت للصلوة و للتقى * و للصوم و التطهير و الحسنات\r\nملامك فى آل النبى ( ص ) فانهم * احباى ما داموا و اهل ثقاتى \r\n( 7 )\r\n فيا رب زدنى فى هواى بصيرة * و زد حبهم يا رب فى حسناتى \r\n","page_name":" 205 ","page_number":205},
  {"content":"\r\n\r\n دريغا با چنين قدر و جلالت * نديدند از لئيمان جز خيانت « 1 »\r\nبناحق ، حقشان از كف ربودند * چو دزدان مالشان غارت نمودند\r\nدريغ آن دستهاى پرسخاوت * كنون باشد تهى از مال و ثروت\r\nحقوق آل حق بر باد رفته * بر آنها بىشمر بيداد رفته\r\nهمى تا سر زند مهر و دمد ماه * بود كارم از اين غم گريه و آه « 2 » \r\nدعبل در معارضهء خود با دستگاه بنى عباس هدف سياسى و يا انتظار مقام و مال نداشت فقط از روى دين و عقيده اين اشعار را ميگفت . دعبل اين جمله را زياد تكرار ميكرد : من چوبه دار خود را 50 سال است بر دوش خود حمل ميكنم ولى كسى نيست مرا بدار آويزد . ( مقصود دعبل مهياى مرگ بودن بود )\r\nبالاخره كسى در كمين او نشست و بعد از نماز مغرب و عشا با عصاء مسمومى به دعبل حمله كرد و در اثر زخم مسموم از دنيا رفت . ( ره )\r\nدست تقدير شهادت دعبل و كميت را همانند مبارزات آنان براى يارى آل وحى و رسالت يكسان نوشته بود .\r\n\r\nادبيات شيعه و حوادث\r\nشايسته است اين فصل را بسخن سيد محمد گيلانى از كتاب « اثر التشيع فى الادب العربى » ص 22 طبع قاهره لجنة النشر للجامعين ختم كنم .\r\nهنگاميكه مصائب متوجه علويين گرديد ، ادب شيعه به صورت صحيحى آشكار گرديد .\r\nعلى ( ع ) كشته شد و اولاد او ذليل گرديدند و دسته‌دسته گرفتار ميشدند و تبعيد ميگرديدند ، و بمهنت ميافتادند و از حقوق عمومى محروم شده ، كشته مى شدند ؛ در حالت ترس بسر ميبردند ؛ خون آنان و ياورانشان محفوظ نبود ، ياوران على عليه السّلام در هر شهرى كشته ميشدند ، و دچار عقوبت سختى گرديده ، دست و پاهاى آنان قطع ميگرديد . . . نام على ( ع ) بر زبان هركس جارى ميشد ، زندان ميرفت مالش غارت ميشد ، منزلش خراب ميگرديد ، و عذاب روزبروز شدت پيدا ميكرد . . . »\r\n« از زنده دفن شدن تا بدار رفتن و از سوختن تا حبس و منع از هوا و خوراك و آب شدن از گرسنگى و عطش تا در زندان از دنيا رفتن گرفتارى عمومى آنان بود ! ! . . »\r\n\r\n\r\n","description":"","footnote":"\r\n( 1 )\r\n ارى فيئهم فى غيرهم متقسما * و ايديهم من فيئهم صفرات \r\n( 2 )\r\n سابكيهم مادر فى الافق شارق * و نادى منادى الخير للصلوات \r\n","page_name":" 206 ","page_number":206},
  {"content":"\r\n\r\n« پيروان على ( ع ) را بدار ميآويختند و آنانرا رها مينمودند ، تا اين‌كه بوى بد از آنان آشكار گردد سپس آنان را ميسوزاندند و خاكستر آنانرا بدست باد ميسپردند مردم را منع كرده بودند كه بفرزندان خود نام على ( ع ) و حسن و حسين « ع » بگذارند ! »\r\n« بنى عباس عداوتشان نسبت به اولاد على ( ع ) بيشتر از بنى اميه بود و بغض بيشترى داشتند ، لذا كشتار و سوزاندن بنى عباس بيش از بنى اميه بود و شكنجه و آزار آنان حساب نداشت . »\r\n« منصور دستور داد اولاد على ( ع ) را از مدينه با غل و زنجير پيش او ببرند هنگامى كه پيش منصور آمدند دستور داد آنانرا در زندان تاريكى كه شب و روز از يكديگر تشخيص داده نميشد زندانى كنند و هرگاه يكى از آنان از دنيا ميرفت ، از پهلوى آنان خارج نميساختند و بالاخره منصور دستور داد زندانرا بر سر آنان خراب كردند يكى از شعراء شيعه در اين باره ميگويد :\r\nبه خدا سوگند نسبت به اولاد على ( ع ) بنى اميه ده يك بنى عباس جنايت نكردند « 1 »\r\nو ابو فراس ميگويد : « اولاد حرب با آنهمه جنايات بزرگ نسبت بجنايات بنى عباس كم جنايات كرده بودند » . « 2 »\r\nو شريف رضى ميگويد : گرچه جنايات دسته اول ( بنى اميه ) زياد بود ، ولى نسبت بجنايات دسته دوم ( بنى عباس ) زياد نبود . « 3 »\r\nهارون الرشيد نسبت به شكنجه اولاد على ( ع ) كوتاهى نميكرد ولى هنگامى كه خلافت بنى عباس رو بضعف نهاد ، و حكومت ممالك اسلامى كنونى بدست ترك و ديلم و بنى حمدان افتاد از عصبانيت آنان كاست .\r\nهمهء اين جنايات در ادبيات شيعه از نثر و شعر تأثير بسزائى داشت .\r\n\r\nاسباب انقراض\r\n1 - كسانى كه صفحات گذشته را خوانده‌اند يك سؤال برايشان پيش مىآيد كه چرا شيعيان منقرض نشده‌اند ؟ چرا با آن همه مبارزات خونين از صدر اسلام تاكنون شيعيان باقى مانده‌اند ؟ چه شد كه با وجود آن همه قدرتهاى مختلف شيعيان كرهء زمين نابود نگرديدند ؟ با اينكه تصميم گرفتند ، كه با تمام قدرت شيعه را\r\n\r\n\r\n","description":"","footnote":"\r\n( 1 )\r\n و اللّه ما فعلت امية فيهم * معشار ما فعلت بنو العباس \r\n( 2 )\r\n ما نال منهم بنى حرب و ان عظمت * تلك الجرائم الا دون نيلكم \r\n( 3 )\r\n الا ليس فعل الاولين و ان علا * على قبح فعل الاخرين بزائد \r\n","page_name":" 207 ","page_number":207},
  {"content":"\r\n\r\nريشه‌كن كنند چرا باقيمانده‌اند ؟ !\r\nبعد از اين‌كه ضربتهاى سهمگينى بپيكر شيعه وارد آمد ، كشته شدند ، سوختند زنده‌زنده زير خاك رفتند ، و همه اين عمليات براى نابودى و اضمحلال شيعيان كافى بود چرا باز شيعيان فراوان هستند ؟ !\r\nخلاصه با آنهمه مصيبتها چه شده كه در همه شهرهاى روى زمين هنوز شيعه موجود است در صورتى كه با آنمقدمه بايد اثرى از شيعيان نباشد .\r\n2 - در تمام اين مصائب غير از عقيده براى شيعيان پشتيبان ديگرى وجود نداشت ، و در صدها سال مبارزه حكومتى تشكيل ندادند ، و كسى از آنان دفاع نكرد .\r\n3 - انقلاب شيعيان هميشه با شكست و فرار همراه بود .\r\nنتيجه : با اينكه تاريخ شيعه همدوش كشتار و تبعيد و انقلابهائى بود كه بثمر نميرسيد ، و با فرارهاى مختلفى توأم بود ، و اينها همه سبب قدرت سلاطين ميگرديد با اين همه اسباب انقراض و نابودى ، سر بقاء و ترويج شيعه چيست و چه سبب شده كه ميليونها شيعه روى زمين زندگى مىكنند ؟ !\r\n\r\nعلل بقاء تشيع :\r\nبر خلاف انتظار ، و عليرغم علل انقراض كه از هر گوشه‌اى آشكار بود شيعه براساس خود باقى ماند ، و روزبروز بر تعداد آنان افزوده مىشود ، و اين پيروزى عللى دارد :\r\n1 - تعاليم اهل بيت : اين بقاء و ازدياد ، بازگشت بعظمت اهل بيت و تعاليم آنهاست ، و اگر عظمت تعاليم آنان نبود ؛ اكنون اثرى از عقائد شيعه نبود ؛ فقط نامى از آنها در كتابها همانند ساير اديان و مذاهب ساختگى و بىاعتبار باقى مانده بود .\r\nجاى ترديد نيست كه تعاليم اهل بيت ( ع ) غير از شرح و تفسير حقائق اسلام و احكام قرآن و مقاصد پيغمبر اسلام ( ص ) نيست . تعاليم اهل بيت غير از يك سلسله قواعد و اصولى براى شناختن خير و شر و حق و باطل نيست .\r\n2 - قرآن و عترت : حق در نظر اهل بيت حقيقتى دارد كه در ذهن و افكار مردم مستقل است و عقائد و آراء و استحسان و ميل و كثرت اقوال و كمى آن و افزودن اسماء و الفاظ و . . . هيچ اثرى در آن نمىگذارد . اگر همه مردم يا بيشتر آنان متفق بشوند كه موضوعى باطل است ، و در واقع حق باشد ، يا اتفاق كنند كه باطلى حق است از ذات خود تغيير نخواهد كرد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nخلاصه حق در نظر اهل بيت به اشخاص و بكثرت اقوال نيست ، بلكه افراد در نظر آنان بوسيلهء حق شناخته مىشود چنان كه امام فرموده و قرآن كريم نيز به آن تصريح نموده است :  « لَقَدْ جِئْناكُمْ بِالْحَقِّ وَ لكِنَّ أَكْثَرَكُمْ لِلْحَقِّ كارِهُونَ »  ( 78 زخرف ) : حقيقت را براى شما آورده‌ايم ولى بيشتر شما نسبت به حق بىاعتنا هستيد .\r\n « بَلْ جاءَهُمْ بِالْحَقِّ وَ أَكْثَرُهُمْ لِلْحَقِّ كارِهُونَ »  ( 70 مؤمنون ) : حقيقت در اختيار آنان گذاشته شده ولى اغلب آنان روى گردانند .\r\nدر روايات پيغمبر ( ص ) وارد شده است كه « على مع الحق و الحق مع على » « 1 » مقصود اين است كه اگر همهء مردم در يك طرف باشند و على ( ع ) در طرف ديگر همه اشتباه كرده‌اند و على در عقيده خود خطا نكرده است ، زيرا دستورات پيغمبر ( ص ) بگفتار على ( ع ) اثبات ميگردد ، و رسول خدا ( ص ) از روى هوى و هوس سخن نميگويد . بنابراين سخن آنحضرت دليل براى همه است و كسى نميتواند عليه آنحضرت استدلال كند .\r\nاز طرف ديگر تجربه ثابت كرده است كه حق براى خودش مستقل است و مربوط بفكر و گفتار مردم نيست :\r\nبراى نمونه ديده‌ايم كه مجالس شورى و سنا قوانينى با اكثريت آراء و يا اتفاق آراء جعل ميكنند و پس از تجربه و اجراء درك ميكنند كه آن قانون اشتباه بوده است ، لذا محتاج بتعديل و يا نسخ آن ميگردند ، از اين رهگذر است كه اماميه معتقدند كه حق از كتاب و سنت گرفته مىشود ، ولى اقوال هرچه زياد باشد مربوط بآراء است و گاهى ممكن است با واقع و حق تطبيق كند و گاهى ممكن است خطا كند ، ولى اين آراء وسيلهء شناختن حق نيست ، زيرا آراء در اثر هوى و هوس و غرض و طينت و تربيت منعكس مىشود . و گاهى در اثر گفتار فلاسفه و خيال متكلمين مطلبى منعكس ميگردد و گاهى صاحبان رأى نادان هستند ، و مستند بتربيت و يا تعليم نيست .\r\nصرف‌نظر از رأى ، متابعت اكثريت و كمك دولت به آنان تضييع و اجحاف بحقوق اقليتها است ، زيرا اقليت بدون دولت ميماند و كسى نيست كه عقائد او را اجرا كند و يا اينكه با دولتى سروكار دارد كه او را بعقيدهء خود برسميت نميشناسد از اين رهگذر است كه اماميه معتقدند : خدا در هر موضوعى حكمى دارد و راه شناختن آن حكم دو ثقل بزرگ : كتاب خدا و عترت رسول ( ص ) است .\r\n\r\n\r\n","description":"","footnote":"\r\n( 1 ) ترمذى و حاكم و ابن حجر و ابن ابى الحديد و كنزل العمال . ( دلائل الصدق مظفر ج 2 صفحه 303 طبع 1953 )\r\n","page_name":" 209 ","page_number":209},
  {"content":"\r\n\r\nنتيجه : از آنچه ذكر شد رمز باقى ماندن تشيع براى اهل بيت روشن ميگردد ، و رمز آن همان سر باقى ماندن قرآن و روايات است ؛ زيرا قرآن و روايات مصدر اول و آخر تشيع هستند . « 1 »\r\nرسولخدا ( ص ) در اثر مقاومت با مشركين و انكار منكرين مصائبى ديد ، كه پيغمبران ديگر نديده بودند ، و شيعيان از قدرت‌هاى جنايتكاران جناياتى ديدند كه هر صاحب حقى مىبيند .\r\nبنابراين به جهت اصالت و صدق گفتار رسولخدا ( ص ) قرآن باقى مانده است ، و تشيع كه از فروع همين اصل است براى اهلبيتش باقى مانده است . بنابراين تشيع همدوش اسلام و قرآن باقى خواهد ماند .\r\n3 - دفاع از اسلام : همانطورى كه عده‌اى از برگزيدگان مهاجرين و انصار جان خودشان را براى دفاع از رسالت رسولخدا ( ص ) قرار داده بودند ، عده‌اى از برگزيدگان و دانشمندان فارغ التحصيل مكتب اهل بيت ( ع ) همانند شيخ مفيد و مرتضى و كراچكى و علامه و . . . جان خودشان را براى تشيع در كف نهادند : زيرا كتابهاى مفصلى بنفع تشيع از كتاب و سنت استدلال نموده و تهمتها و افترائهائى كه به شيعه زده شده بر طرف ساخته‌اند ، و مطالب باطلى كه بتشيع نسبت داده شده باطل نموده‌اند .\r\nمطلب تعجب‌آور اين است كه ما در عصر فضا زندگى ميكنيم ، ولى در عين حال كسانى هستند كه افتراهاى صدر اسلام را پيش كشيده و كلمه‌بكلمه تكرار مىكنند و همان سخن 1400 سال پيش را اشاعه ميدهند و شيعيان را مجبور ميكنند كه گفتار مرتضى و مفيد و علامه و شهيد را بدون كم و زياد در جواب افتراءزنندگان و دفاع نقل كنند !\r\nبراى ما كافى است كه اشاره به دو نمونه افتراهاى جديد بنمائيم . يكى از مجله « آخر ساعة » و ديگرى از كتاب « اثر التشيع فى الادب العربى » كه به آن برخورد كرده‌ام نقل كنم . من كتاب اثر التشيع را اخيرا در يكى از كتابخانه‌ها هنگام تفحص كتاب\r\n\r\n\r\n","description":"","footnote":"\r\n( 1 ) يكى از اركان تشيع اعتماد بوحى و شناختن حق و اعتناء نكردن بقول اكثريت است . اين عقيده از آيه 78 سوره زخرف پيدا شده كه ميگويد :  « لَقَدْ جِئْناكُمْ بِالْحَقِّ وَ لكِنَّ أَكْثَرَكُمْ لِلْحَقِّ كارِهُونَ »  : ما حق را آورديم ولى اكثر شما از آن روىگردانيد ! و على ( ع ) فرمود : جماعت ، جمع شدن اهل حق است اگرچه كم باشند و فرقه جمعيت اهل باطل است ، اگرچه زياد باشند . مؤلف\r\n","page_name":" 210 ","page_number":210},
  {"content":"\r\n\r\nبراى نوشتن كتاب حاضر بدست آوردم .\r\n\r\nمجله آخر ساعة\r\nتابعى در مجله آخر ساعة شماره 15 آذر 1961 گفتار « بنت الشاطىء » را كه در الاهرام منتشر كرده رد مىكند :\r\nبنت الشاطىء نوشته است : « سوره هل اتى و آيه  يُطْعِمُونَ الطَّعامَ . . .  بنقل تفسير زمخشرى و تفسير نيشابورى درباره على و فاطمه ( ع ) نازلشده است . »\r\nتابعى دربارهء اين كلام بنت الشاطىء مينويسد : اين سخن صحيح نيست و تفسير زمخشرى و نيشابورى از اوهام و حرفهاى باطل و خرافات جمع‌آورى شده است ! . . . »\r\nتفسير سوره هل اتى بعلى ( ع ) و اهلبيت آن حضرت منحصر بزمخشرى و نيشابورى نيست بلكه عده‌اى ديگر از اهل سنت نيز تفسير كرده‌اند ، كه در ميان آنان البيضاوى ، البغوى ، الثعلبى ، ابو السعادات ، ديده شده و سيوطى در « الدر المنثور » نوشته‌اند كه دربارهء حضرت امير و فاطمه - ع - نازل شده است و رازى نوشته است كه واحدى كه از اشاعره است در كتاب البسيط نوشته است كه در بارهء على ( ع ) نازل شده است با اين همه گفتار مفسرين باز بايد بگوئيم دروغ گفته‌اند و آيه در شأن آنكس كه در جنگها همكار رسول خدا ( ص ) بود و با مشركين و فاسقين براى رضاى خدا مجاهده كرد ، يعنى در شأن على نازل نشد و همه دروغ ميگويند ولى اگر بمعاويه و مادر او هند و پدرش ابى سفيان كه با خدا و رسولش در « بدر » و « احد » و « احزاب » جنگيد تفسير شده بود تفسير صحيى بود .\r\n\r\nكتاب اثر التشيع فى الادب العربى\r\nدر مصر شخصى است بنام سعيد گيلانى در عصر فضا زندگى مىكند ولى كتابى بنام « اثر التشيع فى الادب العربى » نوشته است در اين كتاب مينويسد : « شيعيان از زبان يزيد شعر زير را جعل كرده‌اند :\r\nبنى هاشم با سلطنت بازى كردند و الا ، نه خبرى آمد و نه وحى در كار بود . « 1 »\r\nمن از اولاد خندف نيستم ، اگر از اولاد رسول خدا ( ص ) انتقام كارشان را نكشم . « 2 »\r\nآرى اين دو شعر دروغ است ، و شيعيان وضع كرده‌اند و همچنين كشتن حسين\r\n\r\n\r\n","description":"","footnote":"\r\n( 1 )\r\n لعبت هاشم بالملك فلا * خبر جاء و لا وحى نزل \r\n( 2 )\r\n لست من خندف ان لم انتقم * من بنى احمد ما كان فعل \r\n","page_name":" 211 ","page_number":211},
  {"content":"\r\n\r\nشكوفهء رسول خدا ( ص ) دروغ است ، حمل كردن دختران محمد ( ص ) بر روى شترها دروغ است چوب زدن بر لب سيد جوانان اهل بهشت ( ع ) دروغ است ، جنگ مكه و بستن منجنيق بكعبه دروغ است ، مباح شدن مدينه منوره براى لشكر يزيد دروغ است . و داستان حره نيز دروغ است ! !\r\nما يكى از دو وجه زير را براى تكذيب تابعى و گيلانى و امثال آنان كه بفكر اتحاد هستند پيدا كرديم .\r\n1 - دشمنى با خدا و رسول ( ص ) .\r\n2 - خيانت و سمپاشى براى جدائى بين مسلمين و ايجاد شكاف در صفوف آنان ، تا جاى پاى دشمنان دين و وطن يعنى استعمارگران بازگردد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nبخش پنجم : پس از بنى عباس\r\nدولت بنى عباس پس از متوكل رو بضعف نهاد ، و دولتهاى ديگرى در جهان اسلام بوجود آمد كه در رأس آنان « بويهيين » و « حمدانيين » و « فاطميين » ديده ميشوند . در اثر اين پيش‌آمد فرصتى براى شيعه بدست آمد كه نفس راحتى بكشند ولى با انقراض دولتهاى « بويه » و « حمدان » و « فاطمى » و پيدايش دولت « سلجوقى » وضع شيعيان عوض شد و مصائب عصر بنى اميه و بنى عباس بار ديگر آشكار گرديد .\r\nخصوصا در عهد سلاطين ايوبى ناراحتى شيعيان با بدترين وجهى خودنمائى ميكرد . در ميان سلاطين ايوبى صلاح الدين بود كه در قساوت و خونريزى بىباك بود . ما در اين باب قسمتى از جنايات او را كه طفل شيرخوار را پير مىكند بيان ميكنيم :\r\n\r\nابو عبد اللّه شيعى\r\nنام ابو عبد اللّه شيعى ، فراوان به چشم مىخورد ، و وى را بنام حسن بن احمد بن زكرياى شيعى معرفى كرده‌اند . ابو عبد اللّه داراى علم و فهم و زيركى بود .\r\nابو عبد اللّه اصلا از اهل صنعاء يمن بود و به قصد آفريقا عازم مكه گرديد و آنجا با حاجيان غرب نزديك شد ، و گوش داد ، ديد دربارهء فضائل اهل بيت سخن ميگويند ابو عبد اللّه در اين باره مطالب فراوانى گفت و آنانرا سرگرم خود ساخت ، چون قبلا تشيع به مغرب رخنه كرده بود ، غربيان ابو عبد اللّه را دوست داشتند و از او درخواست كردند كه با آنان به مغرب برود . ابو عبد اللّه دعوتشان را پذيرفت .\r\nچون بقول مقريزى در خطط اهل مغرب علاقهء فراوانى بتشيع داشتند اطراف عبد اللّه را گرفته و او را احترام كردند . اين عمل در سال 288 هجرى انجام گرفت\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nهنگاميكه دست برادرى به يكديگر دادند ، از مردم خواست كه عليه سلطان آفريقا « ابراهيم بن الاغلب » مبارزه كرده و او را از خلافت خلع كنند . اهالى آفريقا اين دعوت را پذيرفتند و او را از حكومت خلع كردند . ابو عبد اللّه خلافت را لقمه‌اى آماده نمود و بدست عبيد اللّه مهدى گذاشت . عبيد اللّه اولين خلفاء فاطمى بود . « 1 »\r\nسلطنت فاطميها تا مصر و شام كشيده شد و عدد خلفاء آنان 14 عدد بود و حكومت آنان در سالهاى 296 - 567 هجرى بود .\r\nدر عصر فاطميها تشيع در غرب تا آنجا فراوان شد كه يكى از اهالى فلسطين گفت : اگر ده تير داشته باشم 9 عدد آن را به طرف مغرب مياندازم چون شيعيان فراوانى دارد و يك عدد آن را در فرنگ !\r\nشيعه در مصر از زمان حضرت امير ( ع ) موجود بود و زيادتر گرديد و تا فلسطين و اردن رسوخ پيدا كرد و در نتيجه اهل « طبريه » و نصف « نابلس » قدس ، و بيشتر عمان شيعه بودند چنان كه در فصل 5 جزء اول كتاب « الحضارة الاسلامية » از آدم متز » ثبت شده است .\r\nتشيع در آفريقا تا زمان حكومت « معز بن باديس صنهاجى » باقى بود ولى معز آنها را با شمشير ميكشت و يا مىسوزانيد ، تا آنكه آنانرا بيچاره نمود و متوارى ساخت و يكعدد شيعه ديگر بدست نمىآمد . « 2 »\r\nشيخ محمد حسين المظفر در كتاب تاريخ الشيعه صفحه 269 مىنويسد :\r\n« كسى كه در قرن ما ( بيستم ) كثرت تشيع شهرهاى آفريقا را ببيند درك مىكند كه روح تشيع بعد از آن همه مصائب دردناك هنوز باقى مانده است و شايد پس از اين كه شيعيان بدست « معز بن باديس » منقرض شدند بار ديگر بآفريقا راه يافتند هرچه بوده اكنون حدود يكمليون و نيم شيعهء فارسى در آفريقا هستند دليل بر كثرت آنان\r\n\r\n\r\n","description":"","footnote":"\r\n( 1 ) موقعى كه اين مهدى بر تخت سلطنت نشست ، ابو عبد اللهى كه مهدى را از نيستى بسلطنت رسانده بود كشت . اين است روش بنى آدم هنگام بيچارگى نيكى مىكند و آنگاه كه دستش به جائى رسيد و قدرت پيدا كرد ، به خدا و انسانيت پشت پا مىزند ! مؤلف\r\n( 2 ) ابن اثير حوادث 408 ه و خطط مقريرى ج 2 فصل ابى عبد اللّه الشيعى و اعيان الشيعه افضل بلدان الشيعه و الكنى و الالقاب ج 2 ترجمه « العبيدية » مؤلف .\r\n","page_name":" 214 ","page_number":214},
  {"content":"\r\n\r\nاين است كه دانشمندان نجف گاه‌گاهى بزنگبار آفريقا ميروند و جمعيت‌هاى زيادى از آنان همه ساله به زيارت عتبات مقدسه كربلا و نجف مىآيند و جمعيت فراوانى از آنان موقع حج در منى ديده ميشوند . من آنان را ديده‌ام ، آنها بين ثروت و عقل و صلاح و آداب را جمع كرده‌اند . »\r\n\r\nدانشگاه الازهر مصر\r\nدانشگاه الازهر با برنامه وسيع شيعيان شروع به كار كرد ، جوهر الصيقلى فرماندهء لشكر خليفهء فاطمى در سال 359 ه آن را بنا كرد ابتداء تأسيس تنها فقه فاطمى و تعاليم دينى و توحيدى و فلسفى شيعه تدريس ميگرديد و قضاوت و فتوى و تدريس در مصر مطابق مذهب اهل بيت ( ع ) بود و اول كتابى كه در الازهر خوانده شد كتاب « الاقتصاد » در فقه آل رسول ( ص ) و پس از آن كتاب « دعائم الاسلام » دربارهء حلال و حرام و قضايا و احكام اهل بيت رسول ( ص ) تدريس گرديد ( از كتاب « الازهر فى الف عام » تأليف محمد عبد المنعم خفاجه ج 1 صفحه 15 و بعد از آن ) :\r\n\r\nصلاح الدين ايوبى\r\nصلاح الدين اصلا كردى و ايوب پدرش و عموى او اسد الدين معروف به « شيركوه » در آذربايجان بزرگ شده و ببغداد مهاجرت نموده بود و از بغداد بحلب منتقل شدند . در حلب شيركوه بنور الدين محمود بن زنگى ملحق شد موقعى كه نور - الدين بحكومت رسيد مقام شيركوه و برادرش يوسف بالا گرفت و هنگاميكه اروپا با قاهره ميجنگيد عاضد خليفه فاطمى از نور الدين كمك خواست ، زيرا حكومت او بر حلب و دمشق مستقر شده بود . نور الدين شيركوه را بسركردگى لشكر بزرگى كه در آن صلاح الدين بود بكمك عاضد آخرين خلفاء فاطمى فرستاد شيركوه پس از پيروز شدن وزير عاضد شد و پس از دو ماه از دنيا رفت و وزارت عاضد بدست صلاح - الدين فرزند شيركوه رسيد .\r\nصلاح الدين بجاى تشكر از احسان عاضد مشغول نقشه عليه عاضد گرديد ، و سلطنت را از دست او ربود و همهء اموال او را مصادره نمود تا جائى كه اسب‌سوارى او را نيز گرفت و پس از چندى بقول مقريزى در خطط عاضد را زندانى نمود و برادر و خواهر و اقوام خود را از شام آورده و خانه‌هاى درباريان فاطمى و املاك آنان را گرفته و باقوام خود داد .\r\nصلاح الدين قاضيان شيعه را عزل كرد ، و بجاى آنان از قاضيان شافعيه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nنصب كرد و « حى على خير العمل » را از اذان برداشت و مردم را بمذهب مالك و شافعى دعوت كرد ، لذا مذهب تشيع مخفى شد ، تا آنكه در مصر فراموش شد .\r\nمردم را وادار بعقيده تسنن و اشاعره مينمود و هركس مخالفت ميكرد او را ميكشت ! صلاح الدين دستور داد : گواهى كسى بايد قبول شود كه معتقد بمذاهب اربعه باشد و كسى حق سخنرانى و تدريس دارد كه مقلد مذاهب چهارگانه باشد .\r\nخفاجى در كتاب « الازهر فى الف عام » ج 1 صفحه 58 مينويسد : « ايوبيها در مطلق آثار شيعه دخالت كرده و آنانرا نابود كردند . »\r\n« سياست صلاح الدين با خاندان سلطنتى فاطمى اين بود كه آنان را با بدترين وضع ريشه‌كن ميكرد و آنان را ببدبختى و فلاكت دچار كرد . صلاح الدين امراء دولت فاطمى را عزل كرد و اقوام خود را در يك شب به منزل آنان وارد نمود و ناله‌هاى جگرخراش و گريه‌هاى جانسوز بقدرى بلند بود ، كه مردم فكر خود را از دست داده بودند ! . . . »\r\nصلاح الدين باقيماندهء اولاد على ( ع ) را در مصر زندانى كرد و بين مرد و زن جدائى انداخت تا نسل على ( ع ) منقرض گردد ، و روز عاشورا كه بنى اميه و حجاج عيد ميگرفتند و تعطيل شده بود مجددا عيد قرار داد .\r\n\r\nكتابخانه‌ها را آتش زدند\r\nاخلالگرى صلاح الدين منحصر بكشتن و غارت كردن و تبعيد زن و بچه نبود بلكه قدم را فراتر نهاده و عليه علم و دانش و آثار و مفاخر دين و اسلام قيام كرد .\r\nخلفاء فاطمى توجه مخصوصى بجمع‌آورى كتاب و ايجاد كتابخانه‌هاى بزرگ داشتند . در كاخ اختصاصى فاطمى كتابخانهء جامعى بود كه مورخين در بارهء عظمت و نفيسى كتابهاى آن مطالب زيادى نوشته‌اند و قريب 200 هزار جلد كتاب در همه علوم : فقه ، حديث ، لغت ، تاريخ ، ادب ، طب ، شيمى ، فلك و . . .\r\nموجود بود . خلاصه اين كتابخانه از عجائب روزگار بوده و گفته شده كه در تمام ممالك اسلامى كتابخانه‌اى به بزرگى آن نبوده ! .\r\nدر دار الحكمة كتابخانه ديگرى بود كه بجاى كتابخانه مشهور اسكندريه قرار گرفته بود و در دانشگاه الازهر كتابخانه مخصوصى موجود بود كه اختصاص بدانشگاه داشت . همهء اين كتابخانه‌ها بدست صلاح الدين متلاشى شد . و از بين رفت « 1 »\r\n\r\n\r\n","description":"","footnote":"\r\n( 1 ) آنچه دربارهء صلاح الدين نقل شد از كتاب خطط مقريزى ج 2 و 3 و الازهر فى الف عام جزء اول و ابن اثير ج 9 و اعيان الشيعه ج 1 و تاريخ الشيعه از مظفر است . و مظفر و صاحب اعيان الشيعه استناد بكتابهاى سنت نموده‌اند .\r\n","page_name":" 216 ","page_number":216},
  {"content":"\r\n\r\n\r\nصلاح الدين ايوبى از نظر شيعه :\r\nما منكر مبارزات صلاح الدين در جنگهاى صليبى نيستيم و نميخواهيم شجاعت و شهامت او را عليه استعمارگران ناديده بگيريم . كسانى كه او را مذمت كرده ميگويند : صلاح الدين پيمان صلح با اروپا بسته بود كه تا سه سال و 6 ماه عليه هم تجاوز نكنند و صليبيها قسمتى از سرزمين فلسطين كه محدود بيافا - عكا - صور - طرابلس - انطاكيه بود تحت تصرف داشته باشند « 1 » ولى عليرغم اين پيمان با آنان مبارزه كرد .\r\nاما ما اعتراض بجنايات او نسبت بزن و بچه‌ها داريم . هنگاميكه ما ميخواهيم جنايات و ظلمهاى او را نسبت بفاطميها كه بزرگان و صاحبان نعمت او بودند تفسير كنيم ممكن است وجهى پيدا كنيم ؛ ولى جنايات او را نسبت بكتابخانه و آثار علمى و فنى كه در اوضاع سياسى و اجتماعى مؤثر است بچه مطلبى تفسير كنيم\r\nما وجهى براى عمليات صلاح الدين نسبت به شيعه جز تعصب خشك نداريم :\r\nزيرا فرقى بين شافعى و مالكى و حنفى و حنبلى و شيعه نيست ، چون همه معتقد به قرآن و سنت هستند ، و دانشمندان اهل سنت به اين حقيقت رأى داده‌اند و امثال شلتوت ، و ابى زهره و مدنى و باقورى و غزالى و سائر رهبران دينى متقدمين و متأخرين به اين حقيقت اعتراف كرده‌اند .\r\nراستى اگر واقعا صلاح الدين پيرو مذهب شافعى بوده است ، شافعى اهل قبله را كافر ندانسته و خون شيعه را حلال نميداند !\r\nجاى تعجب نيست كه صلاح الدين مرد شجاع و مبارزى باشد ولى پيرو تعصب نيز باشد ، و با جنگهاى فراوان باز متعصب بوده و تعصب جزء دين و عقيده او محسوب باشد . بنابراين هركس كه جنگ‌آور شد ، عليه مفاسد قيام نكرده و هر كسى كه حمله بدشمن كرد نميتوان گفت نبايد بسائر عمليات او اعتراض كرد و از محيط خانوادگى و تربيتى او انتقاد نمود :\r\nزيرا امثال عنتره كه از شجاعان جاهليت بوده‌اند از آبرو و اموال خود دفاع ميكردند و عليه دشمن پيكار مينمودند و در عين حال براى مطالب باطل تعصب بخرج ميدادند و زير بار حق نميرفتند ، و قوم خود را يارى كرده و عليه بيدادگرى ميجنگيدند و در راه عدالت و انصاف پيكار مينمودند .\r\nما ديده‌ايم اشخاصيكه خود را فاضل و دانشمند ميدانند ولى اعتقاد بمطالب\r\n\r\n\r\n","description":"","footnote":"\r\n( 1 ) خطط مقريزى ج 3 صفحه 170\r\n","page_name":" 217 ","page_number":217},
  {"content":"\r\n\r\nخرافى دارند كه منشأ اين اعتقاد وهم و خيال است ، براى نمونه لازم است داستانى ذكر شود :\r\nصاحب العقد الفريد در ج 2 صفحه 224 مينويسد : « جاحظ گفت مرد تاجرى برايم نقل كرد كه مرد بداخلاقى در كشتى ما بود كه شكم بزرگى داشت هر وقت نام شيعه را ميشنيد غضب‌آلود ميشد و صورت او تغيير ميكرد و ابروهاى او درهم كشيده ميشد ! جاحظ ميگويد : گفتم علت غضب شما چيست ؟ گفت : من از شين شيعه بدم ميآيد : زيرا اين شين اول اسم شيعه در اول بسيارى از اسمهاى بد موجود است از جمله :\r\n« شر » و « شوم » و « شيطان » و « شغب » ( شر ) و « شقاء » و « شنار » ( بدترين عيبها ) و « شين » ( مذمت ) و « شوك » ( خار ) و « شكوى » ( درد ) و « شهوت » و « شتم » ( فحش ) و « شح » ( بخل ) . جاحظ پس از شنيدن اين هذيان گفت : از اين پس بايد ريشه شيعه كنده شود ! »\r\nجاى تعجب اينجاست ، كه جاحظ پس از بيان داستان باز خودش راه تعصب را پيش گرفته است و اگر اغلب دانشمندان ما چنين باشند كرهء زمين را با هذيان خود تصرف ميكنند . چون از جهت تكلم و خوراك سرآمد همهء مخلوقات هستند ، و در اين صورت شيعه هم ميتواند ريشه سنت را با زبان كنده و بگويد اين سين اول لفظ سنى در اول بسيارى از الفاظ بد ديده مىشود ، مانند الفاظ زير : « سرم » ( درد عقب ) و « سلح » ( كثافت حيوانات ) و « سلس » ( ديوانه ) و « سوس » ( ساس يا دردى كه در عقب حيوان آشكار گردد ) و « سراب » ( آب‌نما ) و « سرطان » و « سل » و « سعال » ( درد سينه ) و « سفلس » ( سفليس ) « سم » و « سفك » ( خونريزى ) و « سلب » ( غارتگرى ) و « سب » ( فحش دادن ) و « سجن » ( زندان ) و « سوء » ( بدى ) و « سماد » ( كود مزارع ) و « سقوط » ( افتادن ) و « سفه » ( كم‌عقلى ) و « سخف » ( پستى ) و امثال اين حرفهائى كه ميتوان بافت و گفت سنى بد است و ريشهء آن به زودى بايد كنده شود .\r\n\r\nدولت عثمانيها\r\nدر قرن شانزدهم هجرى بيشتر ممالك عربى تحت تصرف دولت عثمانى درآمد : سلطان سليم ، نهمين سلطان عثمانى ، سوريه و حجاز و مصر را فتح كرد و پس از آن سليمان قانونى ما بقى شهرهاى عربى را تسخير نمود ، و در اين عصر سه دولت اسلامى بزرگ تأسيس گرديده بود :\r\n1 - عثمانى و پايتخت آن قسطنطنيه بود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n2 - دولت صفويه و پايتخت آن تبريز بود .\r\n3 - دولت مماليك و پايتخت آن قاهره بود .\r\nشاه اسماعيل صفوى حامى مذهب تشيع بود و سلطان سليم ( عثمانى ) رهبر سنت گرديد ، و از روحانىنمايان امضاء گرفت ؛ كه شيعيان از اسلام خارج هستند و بايد كشته شوند ، و بدنبال اين فتوى شيعيان را نابود كرد . ( البلاد العربية و الدولة العثمانية للحصرى صفحه 400 طبع 1960 )\r\nدر جزء اول اعيان الشيعه مىنويسد : « سلطان سليم » در « اناضول » چهل هزار يا 70 هزار نفر را بجرم شيعه بودن كشت !\r\nدر فصول المهمة مىنويسد : « شيخ نوح حنفى حكم بكفر شيعه و وجوب قتل آنان داد ، و بدنبال اين فتوا ده‌ها هزار شيعيان حلب كشته شدند ، و ما بقى فرار كردند ، و يك عدد شيعه در حلب نماند ، در صورتى كه از ابتداء دولت حمدانيها تشيع در حلب كاملا رسوخ كرده و منتشر شده بود ، و حلب جايگاه دانشمندان بزرگى در فقه امثال ابى زهره و آل ابى جراده و . . . بود كه نام آنان در كتاب « امل الامل » ثبت است . »\r\nعثمانيها شهيد دوم را كه در فضل و دانش شهرت بسزائى داشت و كتابهاى علمى او تاكنون رونق داشته و بعضى از آن در دانشگاه نجف و قم تدريس ميگردد شهيد نمودند . « 1 »\r\nجزار فرماندار « عكا » - نزديك جبل عامل - عمليات حجاج را تكرار كرد پس از اينكه شيخ « ناصيف نصار » رئيس شهرهاى عامل را كشت عده‌اى از علماء و روساء را گرفته و عده‌اى را كشت ؛ كه در بين آنان عالم بزرگوار سيد هبة الدين موسى و سيد محمد آل شكر و شيخ محمد عسيلى و شيخ على خاتون فقيه و طبيب و . .\r\nموجود بود .\r\nاعيان الشيعه در ج 1 صفحه 4 شرح حال وى را چنين نوشته است : « دانشمند\r\n\r\n\r\n","description":"","footnote":"\r\n( 1 ) شهيد اول محمد بن مكى است كه در عصر « برقوق » اولين ملوك جراكسه در سال 786 ه كشته شد و برهان الدين مالكى و ابن جماعة شافعى فتوا بكشتن او دادند ، و دليلشان اين بود كه محرمات دين امثال شرب خمر را حلال دانسته است ! .\r\nيكسال در قلعه دمشق زندان بود و پس از آن با شمشير كشته شد و سپس سنگباران گرديده و از آن پس به آتش سوخته شد . . . مؤلف\r\n","page_name":" 219 ","page_number":219},
  {"content":"\r\n\r\nو فاضل و متبحر در علم طب قديم بود . شيخ خاتون از علماء عصر شيخ ناصيف نصار وائلى رئيس روحانيت جبل عامل بود . »\r\n« احمد پاشا شيخ خاتون را با علماء و وجوه جبل عامل گرفت و در عكا حبس نمود و او را شكنجه داد و كشت ! احمد پاشاى خونخوار آهن گرم كرده و بر سر او ميگذاشت . »\r\nجزار اموال كتابخانه‌هاى جبل عامل را غارت كرد كه در كتابخانهء آل خاتون 5 هزار جلد كتاب موجود بود و در يك هفته ، تونهاى حمام عكا از كتب جبل عامليها ميسوزاندند فقط كسى از ظلم « جزار » آزاد بود كه فرار كند .\r\nدر عصر جزار عده‌اى از علماء جبل عامل فرار كردند ، و يكى از آنان شاعر دانشمند شيخ ابراهيم يحيى است كه از جزار بدمشق پناه برد و هميشه از اين داستان ناراحت بود و فجايع جزار را بيان مىكرد . « 1 »\r\nاين شاعر چون ناظر جريان بوده است ، مصائب را كاملا تصوير كرده و در چند قصيده كه قلب انسان را وادار بخونريزى مىكند سروده است . يكى از آن قصيده‌ها قصيده طولانى است كه ابتداء آن اين است :\r\nآنچه از روزگار ميگذرد شادى و غم است و هنگامى كه ضررى متوجه جوانمرد شد صبر بهتر است . « 2 » بر ما گران است كه شهر خود را جايگاه برگزيدهء خوشگذرانى و ثروت فرعون به‌بينيم . « 3 » آنان با دستگاه عدالت ارتباط ندارند و در منازلشان براى جنايت لشكر فراوانى است « 4 » دست روزگار در كار ما دخالت كرد و عظمت را بر خلاف انتظار نابود كرد . « 5 »\r\nهرچه نگاه كنى كشته و فرارى و غارت‌زده ، و زندانى و غل و زنجير شده ميبينى . « 6 »\r\n\r\n\r\n","description":"","footnote":"\r\n( 1 ) شرح حال ابراهيم را در جلد دوم دائرة المعارف لبنانى تاليف رئيس دانشگاه لبنان « فؤاد بستانى » نوشته‌ام . مؤلف\r\n( 2 )\r\n مضى ما مضى و الدهر بؤس و انعم * و صبر الفتى ان مسه الضر احزم . . . \r\n( 3 )\r\n يعز علينا ان نروح و مصرنا * لفرعون مغنى يطفيه و مغنم \r\n( 4 )\r\n منازل اهل العدل منهم خلية * و فيها لاهل الجور جيش عرمرم . . . \r\n( 5 )\r\n و عاثت يد الايام فينا و مجدنا * و بالرغم منى ان اقول مهدم \r\n( 6 )\r\n و لست ترى الاقتيلا و هاربا * سليبا و مكبولا يغل و يرغم \r\n","page_name":" 220 ","page_number":220},
  {"content":"\r\n\r\nچه بسا دانشمندانى كه در شهرهاى مختلف حوادث روزگار زخمى به آنان زده كه قابل علاج نيست . « 1 »\r\nاين دانشمندان در قيد ناراحتى بزندان افتاده‌اند ، و اين مطلب مهمى است كه دانشمند احترام نشود . « 2 »\r\nچه بسا عزيزانى كه در اثر ظلم ، صبح كه ميشد زنجير ذلت بگردنش محكم بسته بود . « 3 »\r\nو چه بسا اشخاص متحيريكه عقل را از دست دادند ، و مغزهاى متفكر گرفتار شده و گوشتشان ميريخت . « 4 »\r\nهنگاميكه ديدم ظلم طولانى شده و صبح سعادت به روى ما نمىخندد ، « 5 » از سرزمين مشقت كوچ كردم ، زيرا كم است كه انسان در منزلى بماند و همسايه او مار باشد و خوش بگذراند . « 6 » سلطنت مخصوص خداست ولى بدست جنايتكارى افتاده است كه حرام و حلال پيش او مساوى است . « 7 » شخص جنايتكار و زناكارى است كه ميگويد متدينم ولى افسوس كه نميشود خدا را گول زد ! زيرا خدا مجرمين را ميشناسد . « 8 »\r\nاين اشعار يك دليل تاريخى جنايات است و قابل شك و ترديد و جدال نيست اين اشعار اوصافى را بيان مىكند ، كه قلبها را آتش مىزند و از اين رهگذر است كه اشخاص شيرين‌سخن تا ناظر جريان نباشند ، از تصوير قضايا عاجز هستند چنان كه من و امثال من از پرده‌بردارى از روى اين جنايات عاجز هستيم و نميتوانيم همانند اين شاعر فجايع را مجسم كنيم . علت اين موضوع اين است كه زنيكه براى گريه كردن اجير شده مانند صاحب عزا گريه نمىكند . « 9 »\r\n\r\n\r\n","description":"","footnote":"\r\n( 1 )\r\n و كم عالم فى عالم طوحت به * طوائح خطب جرحها ليس يلام \r\n( 2 )\r\n و اصبح فى قيد الهوان مكتبلا * و اعظم شىء عالم لا يعظم \r\n( 3 )\r\n و كم من عزيز ناله الضيم فاغتدى * و فى جيده حبل من الذل محكم \r\n( 4 )\r\n و كم هائم فى الارض تهفوا بلبه * قوادم افكار تغور و تتهم \r\n( 5 )\r\n و لما رأيت الظلم طال ظلامه * و ان صباح العدل لا يتبسم \r\n( 6 )\r\n ترحلت عن دار الهوان و قلما * يطيب الثوى فى الدار و الجار ارقم \r\n( 7 )\r\n تملكها - و الملك للّه - فاجر * سواء لديه ما يحل و يحرم \r\n( 8 )\r\n عتل زنيم يظهر الدين كاذبا * و هيهات ان يخفى على اللّه مجرم \r\n( 9 ) در بين عربها مرسوم است كه براى اشخاص تازه گذشته زنهائيرا براى گريه كردن استخدام ميكنند . م - ز\r\n","page_name":" 221 ","page_number":221},
  {"content":"\r\n\r\nنتيجه : جنايات عثمانيها منحصر بشهرهاى عربى و مخصوص بشيعيان نبود .\r\nعثمانها شيعيان را از كوچك و بزرگ از دستگاههاى دولت اخراج كردند ، و آنانرا از وظائف اختصاصى دينى بازداشتند و نگذاشتند در شهرهاى شام و مكانهائى كه شيعه كم بود اعمال دينى خود را انجام بدهند . اين جريانها و مصائب در مدت 4 قرن و 2 سال ( از 1516 - 1918 م ) ادامه داشت . « 1 »\r\n\r\nدولت سعودى و شيعيان\r\nاكنون در قرن بيستم قرار گرفته‌ايم . نه حجاج و نه جزار موجود است .\r\nما ؛ در عصر آزادى و علم هستيم ، و در عصر جهل و ظلم نيستيم ما ، در عصر آزادى روزنامه هستيم كه در آن روزنامه‌ها آزادانه تمجيد و يا تنقيد مىكنند ، ما در عصر تلويزيون هستيم كه شكل و رنگ را نمايش ميدهد . در عصر مبارزه براى رسيدن بمريخ هستيم .\r\nدر عصر ما ، دانشمندان ، بزرگترين مشقتها را مىكشند ، كه براى انسان سلامت و آسايش فراهم كنند و انسان آزادانه در خوراك و لباس و مسكن و سفر و حضر از ابتداء ولادت تا هنگام مرگ آزاد باشد .\r\nاين حقائق را دولت سعودى ناديده گرفته ، و ميخواهد مردم همانند صحرانشينان زندگى كنند .\r\nجاى تعجب اينجاست كه سعوديها در صحرا مانند صحرانشينان فعلى سوار شتر ميشدند و از شيرش مىخوردند و از پشمش لباس تهيه كرده و از پوستش كفش ساخته و در ميان چادرهاى خود روى خاك مىنشستند و با هزاران عذاب گرفتار بودند . سعوديها فقط دختران عمو و سائر دختران اقوام خود را ازدواج ميكردند ، تا اينكه زندگى آنان عوض شد و به صورت فعلى درآمد و اموال آنان فراوان شد\r\n\r\n\r\n","description":"","footnote":"\r\n( 1 ) كوته‌فكرى مسلمانان و عمل استعمارگران و عمال آنان در عرض اين چهار قرن مسلمانان را ضعيف كرد ، و بدنبالهء آن سه دولت اسلامى عثمانى و ايران و مماليك به چندين دولت تقسيم گشت ، و قسمتى از سرزمينهاى خود را مانند آذربايجان شوروى و قفقاز كه قبلا از ايران بود ، بدولت شوروى واگذار و مملكت عثمانى تقسيم بفلسطين ، لبنان ، عراق ، اردن ، سوريه و تركيه گرديد . و همهء اين مصائب در اثر ايجاد تفرقه بود ؛ و اكنون كه ممالك اسلامى در راه ترقى و رشد گام برمى دارند ، باز استعمارگران و عمال آنان بفكر اختلاف و ايجاد شكاف بين مسلمين هستند ، و همه روزه مشكلى بر مشكلات آنان ميافزايند ، تا مسلمين روى سعادت نه‌بينند ، ولى مسلمانان از خواب گران برخواسته و عليه استعمارگران در نبردند و به زودى ، آقائى جهان را اشغال ميكنند . م - ز\r\n","page_name":" 222 ","page_number":222},
  {"content":"\r\n\r\nو افكار آزاد گرديد و در قصرهاى هزار و يكشب زندگى ميكنند و در لذتها غرق گرديده و بوسيله هواپيماهاى سريع مسافرت مينمايند .\r\nخلاصه زندگى آنان هيچ ربطى با زندگى سابق ندارد . اينها همه خوشگذرانى جسمى بود .\r\nاما از نظر ترقى عقل و اخلاق ، مردمدارى و معاشرت با طوائف مختلف و نژادهاى متفاوت روحيه عصر بيابانگردى و جهالت را از دست نداده‌اند هنوز بدون تغيير و تبديل و زدن ريشه‌هاى مفاسد و تزريق افكار جديد بسرميبرند .\r\nبا اين بيان يك مطلب آشكار مىگردد و آن نبود نظم بين ماديت و معنويت كشور سعودى است .\r\nزيرا بايد يا صحرا و شتر باشد و يا تمدن زندگى و فكر ، چون جدا نمودن بين تمدن فكرى و تمدن زندگى تناقض است . از ادلهء زير روشن مىشود كه با آنكه سعودىها جسمشان در « وول استريت » است « 1 » افكارشان در « ربع الخالى » زندگى مىكند « 2 » .\r\nيكى از دانشمندان با اطلاع مطالب تعجب‌آور زير را براى من از كشور سعودى بيان كرد :\r\n1 - گواهى شيعه به ضرر ديگرى قبول نميشود ، ولى شهادت بر ضرر او از همه كس پذيرفته مىشود ، يعنى شيعه غرامت را ميپردازد ، ولى منفعت نمىبرد .\r\nراستى ، اگر بطور كلى گواهى ضرر و نفع را نمىپذيرفتند مصيبت كمتر بود !\r\nمطلب تعجب‌آور اين است كه ميدانند شيعيان دروغ و شهادت بآنرا حرام دانسته و شرط ميكنند كه گواه بايد عادل باشد و هرگاه عدالت ثابت شد گواهى ثابت مىشود ، گرچه يك نفر بيابانى بر ضرر شهرى شهادت بدهد در صورتى كه\r\n\r\n\r\n","description":"","footnote":"\r\n( 1 ) يكى از شركتهاى صنعتى سعودى .\r\n( 2 ) سرزمينى كه از طرف جنوب بيمن و حضرموت متصل است و از طرف مشرق بوادى دواسر و عمان منتهى مىگردد . اوصاف اين صحراى سوزان كه داراى طلاى سياه ( نفت ) است توسط « برترام توماس » در سال 1931 ميلادى كشف گرديد :\r\nزيرا در اثر بادهاى شديد و طوفان‌هاى رمل اوصاف اين سرزمين قابل درك نبود وسيله هليكوپتر برترام توانست قسمتى از آن زمين را تحت مطالعه قرار دهد .\r\nمساحت اين سرزمين حدود 000 ر 130 كيلومتر مربع است . م - ز\r\n","page_name":" 223 ","page_number":223},
  {"content":"\r\n\r\nحنبليها ميگويند : شهادت بيابانى درباره شهرى قبول نميشود مگر اينكه بيابانى نجدى باشد و شهرى نجدى نباشد ! « 1 »\r\nسزاوار است اين حديث را نقل كنم « ان اللّه سبحانه ابى الا ان لا يقبل لاوليائه شهادة فى دولة الظالمين » : خدا چنين قرار داده كه شهادت دوستانش در دستگاه ظالمين بهيچوجهى پذيرفته نشود .\r\n2 - قاضى قانونى سنى در سعودى مانند ساير قضات قانونى داراى دادگاه و حقوق و فرش و وسائل تحرير است ؛ ولى قاضى قانونى شيعه ، نه دادگاه دارد نه حقوق و نه فرش و نه وسائل تحرير فقط نامى از قاضى براى او مانده است در صورتى كه در كويت ، بحرين ، عراق و لبنان ، قاضيهاى سنى و شيعه از جهت حقوق و ساير مزايا مساوى هستند . بايد اين عمل سعودى را از روى تعصب و غرض و هوا و فكر صحرائى تصحيح كنيم .\r\n3 - حكومت سعودى بهترين كاريكه انجام ميدهد احترام مساجد و قبرستان‌ها و تعمير و حفاظت آنها است و در اين راه پولهاى فراوانى خرج مىكند ، ولى اين عمل مخصوص بمساجد سنيهاست و مسجدها و قبرستانهاى شيعيان از اين پول محروم است و بدون ترديد مسجد و قبرستان براى خدا و قرآن و اسلام است . ايكاش اگر سعودى كمك نمىكرد ساكت ميشد و قبرستانهاى شيعيان را مانند قبرستان « احساء » خراب نميكرد و مساجد را همانند مسجد « المطيره » 9 كيلومترى هفوف ويران نميساخت .\r\nداستان مسجد المطيره بنابر آنچه نقل شده اين استكه شيعيان از فرماندار منطقه بنام « بن جلودى » و شهردارى اجازه رسمى براى بناء مسجد گرفتند ( مسجديكه اگر از سنيها بود بخرج دولت بنا ميشد ) قسمتى از مسجد را بخرج خود بنا كردند فرزندان شيطان كار خود را كردند و بن جلودى را از اذن خود برگرداندند و دستور خراب كردن مسجد را پس از اجازهء ساختن داد . و پس از آن منادى ندا كرد خانه خدا را خراب كنيد ! . . . « من هدم لبنة منه بنى اللّه له قصرا فى الجنة » : كسى كه خشتى از مسجد را خراب كند خدا قصرى در بهشت براى او بنا مىكند ! . . .\r\nچند دقيقه‌اى نگذشت ، كه مسجد را با بيل و كلنگ و دست و فحش و ناسزا نابود كردند .\r\n\r\n\r\n","description":"","footnote":"\r\n( 1 ) از كتاب « ميزان الشعرانى » باب شهادت و صاحب كتاب المغنى ج 9 ص 67 از امام احمد نقل مىكند كه گفت من ميترسم كه گواهى بيابانى بر ضرر دهاتى قبول نشود - المغنى يكى از كتابهاىست معتبر حنابله . مؤلف\r\n","page_name":" 224 ","page_number":224},
  {"content":"\r\n\r\n4 - حكومت سعودى از بيشتر كتابهائيكه تأليف شده و يا شيعيان تأليف كرده اند جلوگيرى مىكند در صورتى كه در اين كتابها مطالب دينى و تاريخى و ادب و فلسفه و امثال آن است و هيچ رابطه نزديك يا دور با سياست سعودى ندارد و از طرف ديگر صاحبان اين كتابها داراى روح مسلمانى هستند تنها جرم آنان اين است كه دوست اولاد رسول خدا ( ص ) هستند و بامر خدا آنان را دوست ميدارند . . .\r\nجاى ترديد نيست كه جلوگيرى ملت از مطالب فرهنگى نتيجه‌اش جلوگيرى از زندگى روحى و كشاندن افكار بعصر حجر است . از اين رهگذر است كه بسيارى از دولتها و دانشگاهها متوجه انتشارات گرديده و آن را بلغت و رنگهاى مختلف چاپ نموده و اعتبار مخصوصى براى آن قائل ميشوند و براى بدست آوردن علم محصلين را بدورترين شهرها اعزام ميكنند . مطلب دردناك اين است كه كتابخانه « هداسا » ى اسرائيلى مطالب چاپخانه‌هاى عربى را منتشر مىكند ولى مملكت سعودى از آن جلوگيرى مىكند ! رسول خدا ( ص ) ميفرمايد : « علم بياموزيد ، اگرچه در چين باشد » و على ( ع ) ميفرمايد « اعلم مردم كسى است كه علوم مردم را بعلوم خود بيفزايد » صهيونيستها و امثال آنان اين حقيقت اسلامى و انسانى را عمل ميكنند ولى دسته‌اى كه ميگويند : علم منحصر بصحراء نجد و مخصوصا پيش وهابيها و به صورت خصوصىتر پيش رؤساء متعصب آنهاست همهء مردم را كافر دانسته و تنها خود را مؤمن ميدانند ، چنان كه اين موضوع از داستان ابراهيم پاشا و رؤساء وهابيه موقع دخول « درعيه » روشن مىشود و به زودى داستانش نقل ميگردد .\r\nفرض كنيم كه علم منحصر بصحرا و آن هم صحراى نجد باشد چرا كتابهاى دينى اسلامى ممنوع باشد ، ولى انتشارات استعمارگران ورودش جائز باشد ؟ !\r\nچرا پشت ويترينهاى كتابخانه‌هاى سعودى كتابهاى فسق و فجور و خوش گذرانى باشد ولى كتابها و روزنامه‌هاى مجاهدين ؛ كه خودشان را براى خدا و دين و دعوت بتقوى و عفاف و فضيلت وقف كرده‌اند بايد ممنوع باشد ؟ !\r\nچرا كتابهائيكه هرج‌ومرج و فساد و كفر و بيدينى را بمردم ياد ميدهد و مردم را بزندگى روحى صدها سال پيش ميكشاند و آنان را از درك احتياجات زندگى بازميدارد و نميگذارد بدرجه افضل و اكمل آن برسند داخل مملكت سعودى مىشود ؟ ! چرا دولت سعودى آزادى مطلقى بمجله « راية الاسلام » داده است كه بائمهء مسلمين ( ع ) و اولاد حضرت رسول ( ص ) بد بگويد ؟ ! چرا اجازه ميدهد\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nفتواى حلال بودن خون بندگان خوب خدا ( شيعيان ) صادر و منتشر بشود ؟ ! و چرا مردم را تحريك مىكند كه مؤمنين به خدا و رسول ( ص ) و روز قيامت را تحت فشار قرار بدهند ؟ ! « 1 » ولى از مجله العرفان كه 50 سال است عليه استعمار و فساد مبارزه مىكند و خدمت‌هاى بزرگى براى ملت و مسلمانان و لغت عرب انجام داده و بىطرفانه بين شرق و غرب زندگى مىكند و گفتار و كردار هميشگى او دليل بر مطلب است جلوگيرى مىكند ؟ !\r\nالعرفان فلسطين و الجزائر را يارى مىكند ، و روح آزادى را در مردم ايجاد كرده و راه آن را بمردم نشان ميدهد و در كنگو و كوبا و لاؤس و آنگولا موجود است ولى از ورود بسعودى ممنوع است .\r\nآيا از مصائب اسلام نيست ، كه معامله انگليس با شيعيان بحرين هزار مرتبه بهتر از معامله سعوديها با شيعيان احساء و قطيف باشد ؟ !\r\nآيا با نزديكى شيعيان بحرين و شيعيان سعودى باعث سربزيرى اسلام نيست كه شيعيان قطيف و احساء آرزوى آزادى دينى و اقامهء شعائر مذهبى بحرين را بكنند ؟ !\r\nآيا باعث شرمندگى نيست ، كه شيعيان اجازه ساختن مساجد و قبرستان را نداشته باشند ؟ ! اجازه خواندن كتاب و روزنامه مورد علاقهء خود را نداشته باشند ؟ ! اين سخن را گفتم و لعنت باستعمارگران و استعمارچيان شرق و غرب نموده و بآنانكه مرا به اين گفتار واداشتند لعنت مينمايم .\r\nآل سعود بنام اسلام حكومت مىكنند و با خط درشت بپرچم خود نوشته‌اند « لا إله الا اللّه محمد رسول اللّه ( ص ) » ولى نسبت بشيعيان ، آن‌چنان مىكنند !\r\nآنچه ذكر شد نمونه‌اى از مصائب فراوان شيعيان سعودى بود و براى درك كردن مصيبت‌هاى شيعيان سعودى كافى است . ما شيعيان لبنان و عراق و ايران و . . .\r\nاين مطالب و امثال آن را ميدانيم ولى خود را بنادانى زده و فكر ميكنيم كه اصلا شيعه در سعودى وجود ندارد و آنان محتاج شنيدن صحبتها و افكار ما نيستند . آرى ما بايد آنها را در روشنى شرق و غرب قرار داده و به آنان بفهمانيم كه سعوديها بين افراد يك كشور چگونه امتياز قائل شده ، بلكه در بين پيروان يك دين اختلاف انداخته‌اند ، در صورتى كه وقتى دقت كنيم درك ميكنيم كه منشأ اختلاف ، بعضى از فروع فقهى و طرق مذهبى است .\r\n\r\n\r\n","description":"","footnote":"\r\n( 1 ) مجله راية الاسلام در شماره ع 1 سال 1380 ه حمله به امام صادق ( ع ) نموده ، تفصيل آن در بخش ششم روشن ميگردد .\r\n","page_name":" 226 ","page_number":226},
  {"content":"\r\n\r\nآنچه بيشتر ما را بوحشت انداخته و تعجب مىكنيم اين است كه وهابيها معتقد به امام احمد حنبل و اقوال محمد بن عبد الوهاب هستند و محمد ميگويد اركان اسلام 5 چيز است : « شهادت بلا إله الا اللّه و محمد رسول اللّه ( ص ) و بپاى داشتن نماز و دادن زكات و روزه ماه مبارك رمضان و حج خانه خدا . » « 1 »\r\nاين اركان ، همان مطالبى است كه شيعيان بنقلهاى مختلف نقل كرده‌اند و از حد تواتر ميگذرد و زنها و بچه‌ها همه و همه حفظ كرده‌اند ، و علماء اماميه متفق هستند كه تارك حج و نماز و زكات و روزه اگر ترك كردن را حلال بداند كافر است و آنكس كه سستى كند در انجام آن فاسق است و در صورتى كه اصرار به عمل كند و توبه ننمايد قتلش واجب است ، و اين سخن همان عقيدهء حنبلىها است :\r\nنويسنده حنبلى در المغنى ج 8 صفحه 132 مينويسد : « يكى از عقائد خوارج كافر دانستن بسيارى از صحابه پيغمبر اسلام ( ص ) و بعد از آنان مىباشد و خون آنان را حلال دانسته و اموالشان را مباح مىدانند و معتقدند كه در اثر كشتن آنان به خدا مقرب ميگردند . در عين اين عقائد ، فقهاء ، آنانرا كافر نمىدانند چون در گفتار خود اجتهاد ميكنند . »\r\nبنابر آنچه نقل گرديد كسانى كه شيعيان را كافر بدانند و هم‌چنين خوارجيكه بعضى از صحابه را كافر دانسته و قتل آنانرا براى رضاى خدا جائز مىدانند اگر نگوئيم كافر شده‌اند حتما خطا كرده‌اند .\r\nاز اين رهگذر است كه محمد بن عبد الوهاب و ابن تيميه تكفير شدند و ابن تيميه به جهت عقيدهء خود زندانى شد ، و در زندان از دنيا رفت .\r\nچنان كه قبلا ميگفتند و امروز مىگويند ، كه وهابيه بدعتى است ، كه هيچ ربطى باسلام ندارد . درباره شيعه نيز همين مطلب را گفته‌اند .\r\n\r\nداستان ابراهيم پاشا\r\nجاى ترديد نيست ، كه وهابيها نيز همانند شيعيان در راه عقيدهء خود شكنجه و ناراحتى ديده‌اند چنان كه « پيير كربتيس » در كتاب « ابراهيم پاشا » صفحه 40 طبع 1937 مينويسد : « موقعى كه ابراهيم پاشا بر سعوديها غلبه نمود و شهرهاى آنان را تسخير كرد و در « درعيه » پايتخت آنان وارد شد و همه سرلشكران سعودى تسليم او شدند علماء وهابى را كه حدود 500 نفر بودند دعوت كرد و گفت بايد عده‌اى از شما با من بقاهره بيائيد و با بزرگان سنيها مباحثه كنيد و اسباب اختلاف\r\n\r\n\r\n","description":"","footnote":"\r\n( 1 ) رسائل العلمية التسع صفحه 7 طبع 1957\r\n","page_name":" 227 ","page_number":227},
  {"content":"\r\n\r\nبين عقائد خود و سنىها را روشن سازيد . بامر ابراهيم از هردو دسته جمعيتى تشكيل شد و سه روز مباحثه كردند و جهات اختلاف بين دو عقيده را روشن ميساختند .\r\nابراهيم در عرض اين سه روز ساكت نشسته و خواب نرفت . . . روز چهارم ابراهيم بحث را تمام كرد : زيرا از رئيس فقهاء وهابى سؤال كرد :\r\n« آيا معتقدى كه خدا يكى است و دين صحيح يكى است و آن هم دين شماست ؟ »\r\nشيخ : آرى\r\nابراهيم : « اى خنزير ! رأى شما درباره بهشت و عرض آن چيست ؟ »\r\nشيخ : مانند عرض آسمان و زمين و مهياى براى متقين است .\r\nابراهيم : اگر وسعت بهشت به اندازه آسمان و زمين است و تو و پيروانت از سايه يك درخت استفاده مىكنيد ، ما بقى مساحت براى كيست ؟ و چرا خدا اين بهشت را اينقدر بزرگ خلق كرده است ؟ . . . »\r\nشيخ و پيروانش سربزير شدند ، و شكست خود را مشاهده نمودند . در اين هنگام ابراهيم متوجه لشكر خود شد و گفت : گردنهاى اينها را بزنيد چند دقيقه‌اى نگذشت كه مسجد « الدرعيه » مقبره فقهاء وهابى شد .\r\nنتيجه : اديان مختلفه در هر زمان و مكان طريق دينى خود را ، تا هنگام وجود مانع تعقيب مىكنند و در دستگاه دولت داراى حساب مخصوص هستند . ولى اين حساب در دولت سعودى وجود ندارد . زيرا سعودى ، بر خلاف انتظار شيعيان كه دخالتى در امور مردم و سياست ندارند باز ، از انجام بسيارى از دستورات خود ممنوع هستند . اين است اراده و افكار بيابانيها در عصر اتم و فضا !\r\nهمه ميدانيم كه كينه و اخلالگرى ( و خونريزى ) سياست متلاشى - شده‌اى است كه در حال جانكندن است و پيروزى نهائى براى آزادى رأى و عقيده است .\r\nآرى حكومتى دوام پيدا مىكند كه بفكر سعادت و اطمينان و آسايش همه افراد مملكت خويش باشد .\r\nراستى آنكس كه گفته است : « دولة الباطل ساعة و دولة الحق الى قيام الساعة . » ( دولت باطل دوامش نسبت بعمر دنيا يكساعت است ولى دولت حق دوامش تا روز قيامت است ) صحيح گفته است .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nبخش ششم : شيعيان و استعمار\r\n\r\nشيعيان و مجله دروغ « 1 »\r\nهميشه از يكديگر ميپرسيم چرا همه ممالك اسلامى جزء ممالك عقب‌افتاده‌اند ؟\r\nچه شده اروپا و آمريكا در فرهنگ و . . . جلو افتاده‌اند ؟ باز ميپرسيم چه شده كه در ميان همه ممالك عربى مملكت سعودى از جهت علوم و آثار تمدن عقب‌افتاده است ؟ ! هنگاميكه مىبينيم مملكت سعودى از همه ممالك عربى زودتر مستقل شده ، و زوار و سياح فراوانى وارد آن ميشوند در عقب‌ماندگى آن بيشتر تعجب ميكنيم .\r\nموقعى كه صحبت زائرين بيت اللّه را درباره جمعيت‌هاى گرسنه و برهنه اين\r\n\r\n\r\n","description":"","footnote":"\r\n( 1 ) نام اين مجله « راية الاسلام » ( پرچم اسلام ) است ولى چون حمله بشيعيان كرده است ، از وظيفه مسلمانى خارج شد . مؤلف نام آن را مجله دروغ عنوان نموده است .\r\nاين مقاله در سال 1960 در مجله العرفان در شماره « تشرين » منتشر گرديده ، و در چاپ دوم اين كتاب مجددا بچاپ رسيده است .\r\nناگفته پيداست ، كه استعمارگران براى ربودن صنايع ، تجارت ، معادن ؛ دين ؛ و حكومت بر سرنوشت ملتهاى ضعيف از تفرقه و شكاف بين ملتهاى اصيل خوددارى نميكنند ، و روى همين اصل بود كه مترجم باب ششم اين كتاب را در عين اينكه مستقيما مربوط بزمامداران نبود جزء كتاب ترجمه نمود ، تا نقشه‌هاى استعمارى روشن گردد ، و از اين پس نغمه‌هاى شيعى و سنى كه گاه‌وبيگاه بوسيله عمال شناخته شده در ممالك اسلامى منتشر ميگردد افكار عمومى را به خود متوجه نسازد و از هدف اصلى خويش بازنمانيم و درك كنيم ، كه با چه نواهائى بجنگ ملل اسلامى برخواسته و بآقائى خود ادامه ميدهند . م - ز\r\n","page_name":" 229 ","page_number":229},
  {"content":"\r\n\r\nمملكت ميشنويم وحشت ميكنيم ، زيرا گرسنگان قدم‌بقدم انسانرا تعقيب ميكنند كه پاره نان و يا سبزيجات و پوست ميوه‌اى بدست آورند . ما اين گونه مطالب را نمىپذيريم .\r\nچرا بپذيريم ؟ مگر درياى نفتى كه از « الظهران » و « الفوار » و « السفائنه » و « الربع الخالى » جاريست چه شده ؟\r\nآيا آن ثروت سرشاريكه از زائرين مكه و مدينه بدست ميآيد كجا ميرود ؟\r\nوقتى شماره 5 « راية الاسلام » تاريخ اول ربيع الاول 1380 ه را ميخوانيم تعجب ما بر طرف مىشود ، زيرا گفته‌اند كه وقتى سبب روشن شد تعجب بر طرف مىشود . اين سبب را مجله‌ايكه در رياض پايتخت مملكت سعودى منتشر مىشود روشن كرد .\r\nآرى روشن كرد كه چند نفر روحانى و روزنامه‌نگاريكه در نظر خدا از بدترين حيوانات هستند در سعودى ديده ميشوند . « 1 »\r\nاين روزنامه نگاران بجاى اينكه وضع رقت‌آور خود را كه مليونها جمعيت را در بوته نادانى و مرض و گرسنگى قرار داده اصلاح كنند و بجاى اينكه عده‌اى از سرزمين نجد و حجاز را كه بيچارگى ، آنانرا بتنگ آورده و پوست آنانرا سرما و گرما خورده است بنوائى برسانند ، آرى بجاى اين اصلاحات ، كاخهاى آسمان خراششان در ميان كوخهاى بيابانى ملت همانند كاخهاى « ورساى » و « كرملين » خودنمائى مىكند .\r\nبجاى اينكه از دلارهاى طلاى سياه ( نفت ) بپرسند و بجاى اينكه از اعمال نفوذ « روكفلر اخوان » در بهترين شهرها سؤال كنند و بجاى اينكه سؤال كنند كه چرا « وول استريت » منافع را اختصاص به خود داده است ، ولى بيچارگان و فقيران زير بار كارگرى بستوه آمده‌اند . « 2 » آرى بجاى اين امور اصلاحى ،\r\n\r\n\r\n","description":"","footnote":"\r\n( 1 ) صاحب امتياز آن شيخ عبد اللطيف آل شيخ و رئيس هيئت تحريريه شيخ صالح حيدان و مدير آن شيخ على صالحى است .\r\nبايد از شر اين شيوخ به خدا پناه برد ، ( و از لباس و عنوان گول نخورد . )\r\n( 2 ) نمونه اين امتياز طبقاتى و سكوت زمامداران را در سرتاسر ايران خصوصا جنوب تهران ، و جنوب ايران و بالاخص در مناطق نفت‌خيز مشاهده ميكنيم\r\nآرى عده‌اى روى طلاى سياه ( نفت ) از مسكن و آب آشاميدنى كه ضرورى ترين وسائل زندگى بشر است محروم هستند ، و عده‌اى در هتلهاى درجه 1 و *\r\n","page_name":" 230 ","page_number":230},
  {"content":"\r\n\r\nهيئت مديره اين مجله بفكر تكفير طائفه‌هاى اسلامى افتاده و حملات خود را متوجه رهبران دين و مجاهدين اسلام مىنمايند .\r\nاين مجله در شماره مذكور حملاتى برئيس دانشگاه الازهر ( شلتوت ) نموده و بنام ابراهيم جبهان منتشر گرديده است . در اين شماره نسبت‌هاى ناروائى بمسلمين و رهبران آنان داده است !\r\nما آنچه صفحات اين كتاب اجازه ميدهد بطور اشاره چند جمله از افترا - هاى او را ( براى روشن شدن نقشه‌هاى استعمارى ) ذكر نموده و رد ميكنيم .\r\nجبهان ميگويد : « اختلاف بين ما و شيعيان در اصول دين است و همين اختلاف ريشهء ساير اختلافات است . »\r\nاين نويسنده رسما اعتراف مىكند كه اعتقاد به خدا و رسول ( ص ) در روز قيامت ندارد : زيرا اصول دين شيعه ( كه جبهان آن را قبول ندارد ) ايمان به خدا و رسول و روز قيامت است و اين اصول را در هزاران كتاب دينى منتشر نموده و فريادشان به اين عقيده در بالاى گلدسته‌هاى مساجد بلند است و ميگويند : لا إله الا اللّه محمد رسول اللّه .\r\nاگر جبهان از اين عقيده بيزارى ميجويد تعجبى ندارد ، زيرا همفكران و پيشينيان او از على بيزارى جسته و عقائد وى را تخطئه كردند ، در صورتى كه دين و عقيدهء على ( ع ) دين فرزند عمويش محمد ( ص ) بود .\r\nشيعيان مسلمانان حقيقى هستند و خدا را از قبح منزه نموده‌اند و آنچه اعتقاد بعضى از طوائف مسلمين است و وهابيها آنانرا رهبر مسلمين ميدانند نميگويند\r\nشيعيان نميگويند : هيچ كار خدا قبيح نيست ( حتى ظلم ) و ميتواند پيغمبران را در آتش جهنم ببرد و مشركين را ببهشت .\r\nشيعيان نمىگويند : كه طول خدا از وجبهاى خودش هفت وجب است . نميگويند خدا از گوشت و خون است . شيعيان نمىگويند : خدا براى طوفان نوح آنقدر گريه كرد كه چشمش مجروح شد و ملائكه بعيادتش رفتند .\r\nشيعيان نمىگويند : خدا به صورت بچه خوشگل است و شبهاى جمعه سوار بر الاغ مىشود و به زمين ميآيد و از بالاى بامها فرياد مىكند آيا كسى هست توبه\r\n\r\n\r\n","description":"","footnote":"\r\n* پلاژهاى بحر خزر و شب‌نشينيهاى مجلل و . . . پول ملت را صرف قمار شراب ؛ مهمانى ؛ ستاره‌هاى سينما و . . . ميكنند و بريش ملت ستمديده ميخندند . م - ز\r\n","page_name":" 231 ","page_number":231},
  {"content":"\r\n\r\nكند ؟ « 1 » بلكه شيعيان مسلمان حقيقى هستند ، چون پيغمبر را نسبت بخوابيدن و نماز نخواندن و اشتباه كردن در نماز نمىدهند . پيغمبر را نسبت بخوشگذرانى و شنيدن ساز و آواز اهل حبشه و نظر كردن برقاصه‌هاى آنان نمىدهند . آرى شيعيان مسلمان هستند و اين گونه نسبتها را بپيغمبر نميدهند .\r\nجبهان آن نويسنده معصيتكار و خيره‌سر چنين مىنويسد :\r\n« اسلامى كه شيعيان به خود بسته‌اند ، بيش از تقليد يهوديان حيله‌گر نيست . » آرى شيعيان با ياران صهيونيسم همپيمان نشده و زمين خود را بدست دولتى كه اسرائيل را بوجود آورد ( آمريكا ) نداده و او را با مال و سلاح براى كشتن مسلمين تقويت نمىكنند تا مسلمين را از فلسطين آواره سازند .\r\nشيعيان سرزمين خود را تحت اختيار ديگران قرار ندادند كه پايگاه نظامى سرى براى حمايت اسرائيل بسازند و شيعيان در ركاب همكاران فرانسه عليه الجزائر جنگ نكردند .\r\nشيعيان مسلمان حقيقى هستند : زيرا شيعيان نماز ميخوانند ، روزه ميگيرند زنا نمىكنند و هنگامى كه به مكه رفته و زيارت خانه خدا را به قصد ثواب انجام مىدهند گرسنگان را سير كرده و عريانهاى سعودى را مىپوشانند .\r\nهمين نويسنده گمراه و ناپاك مىنويسد :\r\n« اگر ما محتاج وحدت سياسى باشيم تا بتوانيم استعمار سياسى را بر\r\n\r\n\r\n","description":"","footnote":"\r\n( 1 ) يكى از روحانيون وهابى به من اعتراض كرد كه اين سخن را از كجا نقل كرده‌اى ؟ موقعى كه مدرك آن را گفتم گفت : نويسنده اين كتاب گرچه سنى است ولى چون وهابى و حنبلى نيست مورد اعتماد ما نيست ، من ناچار شدم ، كه از كتابهاى ديگرى مدرك بدست آورم ، لذا جملات فوق را در كتاب « رسالة العقيدة الواسطيه » از ابن تيميه كه مورد توجه وهابيها است ديدم در همين كتاب در فصل « فى سنة رسول اللّه » مىنويسد : « خداى ما همه شب هنگاميكه پاسى از شب مىگذرد ميآيد و مىگويد : كيست مرا بخواند تا اجابت كنم ؟ كيست از من سؤال كند تا پاسخ او را بدهم ؟ كيست از من طلب آمرزش كند تا او را بيامرزم ؟ »\r\nسپس ابن تيميه مىنويسد : اين سخن مورد اتفاق است . باز در همين كتاب مىنويسد : « مرتبا مردم را در جهنم ميريزند و جهنم مىگويد : كم است و زيادتر بدهيد . خدا پاى خود را در جهنم مىگذارد جهنم مىگويد : بس است بس است : » سپس مىنويسد : اين سخن مورد اتفاق است . مؤلف\r\n","page_name":" 232 ","page_number":232},
  {"content":"\r\n\r\nبراندازيم اين هدف سبب نميشود كه در تنگناى استعمار دينى قرار گيريم و دين را وسيله وحدت قلوب قرار دهيم . »\r\nزيرا شكافها وقتى پر مىشود كه طرف ما طائفه‌اى باشند كه در هدف و دردهاى ما شريك بوده و در آن استقامت كنند . »\r\nيكتا هدف اين نويسنده اطاعت دستورات شركت نفت « آرامكو » است و جميع ملتهاى اسلامى از شرق تا غرب بايد به اشاره انگشت اين شركت مقدس دينى ! ! بسته باشد بايد . همه فرمانبر شركتى باشند كه بهاء اشتراك را چندين مقابل مىپردازد ، و هركس براى او تعظيم نكرد و سر تسليم فرود نياورد كافر و از دين خارج است .\r\nاگر هدف نويسنده اطاعت شركت آرامكو نيست ، بچه مناسبت شيعيان را بكفر و بدعت متهم مىكند ؟ !\r\nمگر شيعيان عراق در سال 1920 با انگليس استعمارگر مبارزه نكردند و هزاران كشته ندادند ؟ مگر در لبنان عليه فرانسه مبارزه نكردند و خانه‌هاى خود را در اين راه ويران نساختند ؟ !\r\nمگر همين چند سال پيش در سال 1956 در يك جبهه واحد عليه متجاوزين پورت سعيد قيام نكردند و ده‌ها كشته در نجف اشرف و غير آن ندادند ؟ !\r\nتاريخ شيعه گواهى ميدهد ، كه هميشه شيعيان عليه جنايت و ظلم و استبداد مبارزه كرده‌اند ، و ادبيات و اشعار آنان ، مملو از مبارزه عليه استعمار و استبداد است .\r\nكتابهاى فقهى و اصول عقائد آنان مبارزه عليه بيدادگران و حكومتهاى استبدادى را واجب دانسته است .\r\nآرى شيعيان هم‌عقيدهء نويسنده و متصديان مجله كه خود را منتسب بحنبلىها مىدانند نيستند ، و مانند آنان نمىگويند « هرچند فرمانداران و آستانداران و حكومتها بيدادگرى كنند نميشود عليه آنان مبارزه نمود » ( بكتاب « المذاهب الاسلاميه » از ابى هريره صفحه 155 طبع اول مراجعه شود ) .\r\nاين نويسنده خطاب برئيس دانشگاه الازهر ( شلتوت ) نموده مىگويد :\r\n« از خدا بترس ، و خود و ممالك اسلامى را در معرض خطر قرار نده . . .\r\nزيرا با دروغ نميتوان بجنگ دروغ رفت ، و نفاق دينى را با نفاق سياسى نمىتوان بر طرف ساخت » .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nرئيس دانشگاه الازهر بعقيدهء جبهان دروغگو و منافق است و جرم او اين است ، كه ملت را دعوت بالفت و وحدت و اتحاد نموده ، تا اينكه مسلمانان را در يك جبهه واحد در مقابل قدرتهاى استعمارى و شركتهاى احتكارى جمع‌آورى نموده و استقامت كنند و اقتصاد خود را حفظ نمايند .\r\nولى اين نويسنده مؤمن مخلصى است ؛ چون هدف او درهم ريختن قدرتها و متلاشى ساختن مسلمين است تا اينكه فضا را براى نفوذ « ماكرثية » ( ماركسيسم ) و صهيونيسم آماده ساخته ، و ممالك عربى ( و اسلامى ) را زير نظر خود آورند ؟ !\r\nمقصود رئيس دانشگاه الازهر نزديك كردن قلبهاى مسلمانان است و براى اين منظور تدريس فقه شيعه را در برنامه الازهر قرار داده است .\r\nاين عمل نه بخاطر شيعه ، و نه ترويج مذهب تشيع ، و نه جلب توجه نجف و نه براى دوستى با علماء آن مىباشد ، فقط اين عمل براى خود الازهر و خود اسلام و مسلمين انجام گرفته .\r\nرئيس الازهر چون داراى غيرت دينى بود و اخلاصى به مسلمانان داشت اين عمل را انجام داد ولى جبهان بخاطر دلار و فروش ممالك اسلامى سخن گفته است ، ( و اين حيله را به كار زده كه از راه اختلاف دينى وارد شده است ) خدا لعنت كند منافقين و حيله‌گران را .\r\nاين نويسنده جنايتكار مينويسد :\r\n« مثل صادق دروغگوى شيعيان ، و آنكه روش او را اختيار كرده و متوجه او گرديده است ، بلكه اگر كسى جميع روايات خرافى و يا بعض آن را كه بصادق دروغگوئى شيعيان نسبت داده‌اند صحيح بداند كافر شده است ، و لعن و عذاب او واجب ميگردد . » « 1 »\r\nبار خدايا ! كافرانيكه جرأت پيدا كرده‌اند باولياء تو و حاميان دين و عترت پيغمبرت جسارت كنند و دروغ و افتراء به آنان مىبندند مورد غضب و لعن خود\r\n\r\n\r\n","description":"","footnote":"\r\n( 1 ) اين ياوه‌سرائىهاى جبهان بدنبال رسمى شدن فقه شيعه در الازهر بميان آمده است و جاى ترديد نيست : كه روشن‌بينى زمامداران الازهر از يك سو و روشنفكرى مرحوم آيت اللّه بروجردى از طرف ديگر سبب شد كه اين قدم اساسى بنفع شيعه برداشته شود . گرچه در مبارزات اخير در جزوهءاى اين اقدامات را از ناحيه زمامداران سياسى ايران دانستند ؛ ولى عمليات آنان عليه دين ، و پيمانهاى آنان عليه مسلمين حقيقت را روشن مىسازد م - ز\r\n","page_name":" 234 ","page_number":234},
  {"content":"\r\n\r\nقرار بده !\r\nبار خدايا شركت « نفت آرامكو » و حزب صهيونيسم و استعمارگران و پيروان آنان و پيروان پيروان آنانرا و آنكس كه عقيده به آنان داشته ، و همفكر با آنها است مورد غضب خود قرار بده .\r\nاگر جبهان ستمگر حضرت صادق ( ع ) را دروغگو معرفى كند تعجب ندارد ، زيرا قبلا رسول بزرگوار اسلام ( ص ) بدست كسانى كه همكيش اين جنايتكار بودند ؛ و ذاتشان همانند ذات وى بود متهم بدروغگوئى شد :\r\nپيغمبر اسلام ( ص ) در مكه فريادش بلند بود و ميفرمود : لا إله الا اللّه بگوئيد تا رستگار شويد ابو لهب به آن حضرت سنگ ميزد و ميگفت : گوش بسخنان او ندهيد محمد دروغگو است ! . . .\r\nروزگار ما با روزگار پيغمبر ( ص ) تطبيق مىكند ، و حضرت صادق ( ع ) با جد خود رسول خدا ( ص ) و نويسنده با ابى لهب . . .\r\nراستى خدا در قرآن كريم صحيح فرموده است ، كه : « اى رسول گرامى ما اگر نسبت دروغ بشما دادند ، تعجبى ندارد ؛ زيرا پيغمبران قبل از تو را كه داراى دليل و برهان و كتاب بودند تصديق نكردند . »\r\nامام صادق ( ع ) با دليل و برهان مطالب قرآن و روايات جد خود را منتشر ميسازد ، ولى آنان كه دشمن خدا و قرآن هستند ، همان حرفيرا مىزنند كه درباره جدش زدند .\r\nابن « حجر » در كتاب « صواعق » خود مينويسد : « مردم از امام صادق ( ع ) آنقدر از مطالب علمى نقل كردند ، كه كاروانها با خود برده و آوازهء اين علوم در همهء شهرها بلند گرديد . »\r\nو شهرستانى در كتاب « الملل و النحل » مينويسد : « حضرت صادق ( ع ) داراى علم فراوانى در دين و ادبيات و حكمت و زهد بود » .\r\nاز ابو حنيفه پرسيدند فقيه‌ترين مردم كيست ؟ گفت : امام جعفر صادق ( ع ) .\r\nرواياتى كه درباره فضيلت حضرت صادق ( ع ) و عظمت آنحضرت و علوم وى و خدمات آنحضرت در راه دين و آنچه درباره او ستايش كرده‌اند فراوان است و بانتهاء نميرسد\r\nگناه حضرت صادق ( ع ) در پيش دشمنان خدا و پيغمبر همين بس كه علوم آنحضرت علوم قرآن ، و مسائلى كه بحث مىكند مسائل اسلام است . بنابراين حمله بحضرتش حمله به قرآن است ، و تكذيب او تكذيب اسلام .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاين نويسندهء سست‌عنصر در پايان گفتار خود مينويسد :\r\n« بايد علماء وهابيها بدانند كه وقتى مىتوانند رسالت اسلام را انجام دهند كه لكه‌هائيكه خود را نزديك باسلام ميكنند پاك سازند . »\r\nما رمز گفتار اين نويسندهء خطرناك را در اين چند سطر درك ميكنيم ؛ كه مى خواهد عدهء مختصرى از شيعيان كه در حجاز و قطيف باقى مانده‌اند نابود گردند . لذا بر هر مسلمانى مخصوصا علماء اماميه و بالاخص مراجع عاليقدر نجف و ايران لازم است ، كه اعتراضات خود را آشكار كرده و بهر وسيله‌اى كه مىتوانند متصديان مجله ، و آنان را كه فرصت سمپاشى داده‌اند مورد مؤاخذه قرار دهند و از سمپاشى « صهيونيسم » استعمارگر و از نقشه‌هاى ماركسيسم آرامكو كه بنام دين و اسلام دروغ و نفاق منتشر مىكنند جلوگيرى نمايند .\r\nمن بدانشمندان نجف و قم نوشم ، و آنانرا آگاه ساختم ، و جاى ترديد نيست كه موضوع را درك كرده ، وظيفهء خود را انجام دادند .\r\nعلماء جبل عامل بنوبه خود اعتراضاتى بملك سعود نوشتند و در بيروت نيز بسفارت سعودى رفتند و انزجار خود را در روزنامه و منبر و مجالس دينى آشكار ساختند\r\nاين ابراز انزجار ادامه پيدا مىكند ، تا اينكه مسئولين امر سعودى دست تجاوزكاران را قطع نموده ، و براى جلوگيرى از عواقب سوء اين گونه اعمال اقدامات لازم را به عمل آورند . ولى جاى ترديد نيست كه خدا همراه پرهيزكاران است\r\n\r\nكتاب سفيانى « 1 » كتابى از قاهره\r\nدر قاهره مركز دانشگاه الازهر كه بيش از 30 هزار دانشمند و\r\n\r\n\r\n","description":"","footnote":"\r\n( 1 ) بموازات پيشرفت ممالك اسلامى دست استعمار قوىتر ، و نقشه‌هاى آنان عميق‌تر ميگردد : كتاب زير در مصريكه از بيشتر ممالك اسلامى در علم و صنعت سبقت گرفته است ، براى تشنج افكار عمومى و متنفر نمودن مسلمانان از مصر انتشار يافته است : ناگفته پيداست كه عمال استعمار در اغلب كشورهاى استعمار شده و يا ممالك ضعيف در هر لباسى موجود هستند و چه بسا ارباب بيكى از عمال شناخته شده خود دستور ميدهد ، كه در روزنامه و يا مجله‌هاى گمنام مصرى و يا ممالك ديگر چيزى بنويسند ، و در ممالك ديگر ساير عمال استعمار منتشر سازند ، و عليه آن نوشته‌ها قلم‌فرسائى كنند . از اين رهگذر است ، كه ملتهاى بيدار گول اين زمينه‌سازيهاى استعمارگران را نخواهند خورد ، و استعمارگران بايد بدانند كه دوران اين گونه عوامفريبيها و ايجاد تنفرها سپرى شده است . م - ز\r\n","page_name":" 236 ","page_number":236},
  {"content":"\r\n\r\nمحصلين دينى قرآن و روايات پيغمبر ( ص ) را بحث و حفظ مىنمايند ،\r\nدر قاهره‌ايكه اين همه دانشجو از آن بساير ممالك و شهرستانها ميروند و مردم را بسوى حق و ترقى اسلام و اتحاد مسلمين دعوت مىنمايند ،\r\nدر قاهره‌ايكه دانشجويانش مردم را عليه شيطنتهاى دينى و وطن حفظ نموده و براى بدست آوردن وحدت و ارتباط نزديك كوشش مىكنند و مردم را بسوى تسليم شدن بدولت و تعظيم در مقابل او دعوت مىنمايند ،\r\nدر قاهره‌ايكه مركز « الجامعة العربيه » است و خود را نگهبان عرب و شهرهاى عربى ميدانند و كوشش ميكنند كه هر عربى از قدرت روحى و مادى هم‌زبان خود استفاده كند ،\r\nدر قاهره‌ايكه ملت‌هاى آسيا و آفريقا هميشه عليه پايگاههاى نظامى و پيمانهاى تجاوزكارانه اجتماع مىكنند ، و عليه تفرقه نژادى و تعصبهاى قبيله‌اى زحمت مىكشند ، خلاصه در قاهره عليه آنچه مخالف آزادى و انقلابهاى آزادى ممالك اسلامى است اجتماع مىكنند و زحمت مىكشند .\r\nدر اين قاهره كتابى بنام « ابو سفيان شيخ الامويين » بقلم « محمد السباعى الحفناوى » منتشر شد ، تاريخ انتشار سال 1959 يعنى پس از اشغال فلسطين و حمله بپورت سعيد و در اثناء انقلاب انسانى عربى اسلامى الجزائر بود .\r\n\r\nمستشرقين و هدفهاى استعمارى\r\nاستعمارگران بغارت كردن اموال و خواروبار و مكيدن خون ملتها و انحصار بازارها و كشتن احساسات وطن‌پرستى و نابود كردن قدرت دفاع از آثار ملى قناعت نكرده و بمقدسات اسلام حمله نموده و دين و عقائد ما را مورد اشكال قرار داده و تاريخ و فرهنگ ما را معيوب جلوه ميدهند . پيمودن اين راه خيانت مخصوص كسانى است كه در مكتب خدعه و مكر تربيت يافته و در راه نقشه‌كشى عليه ملتها تمرينهاى فراوانى كرده باشند !\r\nاستعمارگران تصميم گرفته‌اند قبل از همه چيز ، اسلام ، و تاريخ آن را لكه‌دار نمايند . تصميم گرفته‌اند قرآن و پيغمبر ( ص ) و ائمه ( ع ) را كه سنگر استقلال و آزادى و عظمت مسلمين هستند لكه‌دار كنند .\r\nاولين قدمى كه در اين راه برداشته‌اند افرادى بنام « مستشرق » با اموال اختصاصى بنام تحصيل زبان و تاريخ و فرهنگ عرب بشرق فرستاده ميشوند ، ولى در حقيقت اين عناوين وسيلهء خواب نمودن ملت است و در واقع اعتراض و تقبيح اسلام\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاست ، و بوسيله ايجاد نفرت و نقشه‌هاى شوم خود ملتها را با يكديگر بد مىكنند !\r\nمستشرقين اين هدف بزرگرا از روى اخلاص انجام داده و صدها كتاب قطور منتشر كرده و از قرآن بحث نموده‌اند . اين مستشرقين آيات قرآن را به قصد تحقيق علمى و بحث آزاد تفسير نموده‌اند !\r\nاين مستشرقين درباره همهء مطالب قرآن نظر داده ؛ و بحث را تا تفسير « فواتح سور » ( الفاظ رمزى اول سوره‌ها ) ادامه داده و معتقدند كه الفاظى كه در اول سوره‌ها است جزء آن الفاظى است كه در قرآن وارد كرده‌اند و اين كار را براى اشاره به اسمهاى بعضى از صحابه كه قرآن پهلوى آنها بوده است انجام داده‌اند مثلا « م » از كلمه « الم » اشاره بمغيرة بن شعبه و « س » از كلمه « طسم » اشاره بسعد بن وقاص و « ها » در « كهيعص » اشاره بابى هريره و « ن » از سوره « ن » اشاره بعثمان است ( و اين عده حافظ قرآن بوده‌اند ) .\r\nمستشرقين مىگويند : « محمد مردم را مجبور ميكرد كه مسلمان شوند و براى مطلب خود از اين آيه استشهاد كرده‌اند كه خدا بپيغمبرش ميگويد :  « أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ »  ( يونس آيه 100 ) « 1 »\r\nچرا شما مردم را مجبور بمؤمن شدن مينمائى ؟ !\r\nميگويند : پيغمبر ( ص ) زن غلام خود زيد را به زور گرفت !\r\nميگويند : پيغمبر خدا ( ص ) گمراه بوده : چون خدا در قرآن ميگويد :  « وَ وَجَدَكَ ضَالًّا فَهَدى »  :\r\nخدا شما را در حال گمراهى يافت و راهنمائيت كرد . مستشرقين ضلالت آيه را بگمراهى ترجمه نموده‌اند در صورتى كه مقصود تحير است .\r\nخلاصه مستشرقين اين گونه مطالب خرافى را نسبت باسلام داده و مطالب را معيوب نموده و در كتابهاى خود نوشته و منتشر ميسازند .\r\n( درد اينجاست ، كه آنان كه منتظر هستند ، موضوعات مارك خارج بخورد تا بپذيرند ، منتظر هستند كه حقائق تابناك اسلام را از زبان ديگران بشنوند ، و چون اسلام‌شناسان و مستشرقين اغراض خود را فراموش نكرده‌اند ، اسلام را معكوس منتشر نموده و عده‌اى را گمراه مىنمايند ! )\r\nچه‌قدر مسخره و خنده‌آور و مخالف دين و لغت است كه دشمنان اسلام و\r\n\r\n\r\n","description":"","footnote":"\r\n( 1 ) مقاله مفصلى در اين‌باره در العرفان شماره كانون اول سال 1959 نوشته‌ام . مولف\r\n","page_name":" 238 ","page_number":238},
  {"content":"\r\n\r\nپيغمبر ( ص ) و نادان به احكام و دين ما و مغرور به خود در مطالب دينى ما تحقيق كنند و مقدسات ما را بما بفهمانند و ما را بتاريخ خود آشنا ساخته و بفرهنگمان راهنمائيمان نمايند .\r\nآيا با اين عمل مسخره ، صحابه پيغمبر اسلام ( ص ) و پيروان آنان چه‌شده‌اند ؟\r\nآيا فقها و مورخين اسلام چكاره هستند فلاسفه و متكلمين اسلام چه ميگويند آيا بايد همهء اينها فراموش شوند و مطالب دينى و فرهنگى را از دهان مستشرقين بگيريم ؟ !\r\nمستشرقين آنقدر در نافهمى و جنايت پيشرفته‌اند ، كه ميگويند : محمد ( ص ) تعليمات خود را از يهود و نصارى گرفته و پيش آنان تحصيل كرده است . ميگويند :\r\nپيغمبر خدا ( ص ) با مشركين درباره عبادت « بت » همراهى كرد . . .\r\nميگويند : پيغمبر ( ص ) موقعى كه بيچاره بود ؛ دين خود را دين « رحمت » ميدانست ، و دست بكشتار و غارت نميزد ، ولى هنگاميكه عده‌اى مهاجر و انصار را در اطراف خود ديد ، و مال و قدرتى بدست آورد ، پيغمبرى خود را فراموش كرد ، و مطالب اولى خود را در بوتهء اجمال نهاده و دست بكشتار و غارت اموال زد . . .\r\nاين گونه تهمتها و افتراءها از ناحيهء مستشرقين صادر ميگردد ، ولى اسلام و پيغمبر او ( ص ) آنقدر قدرت دارند كه اگر جن و انس مستشرقين و استعمار گران دست بدست هم بدهند نمىتوانند ، گفتار آنحضرت را باطل سازند ، زيرا نور خدا با دهن خاموش نخواهد شد . « 1 »\r\n\r\nاستعمار و حفناوى\r\nكوچك و بزرگ دروغ و نقشه‌هاى مستشرقين را درك كرده‌اند و آنان نتوانستند نقشه‌هاى خود را عملى ساخته مفتضح شدند ، لذا استعمار راه ديگرى براى انجام مقاصد خود ميخواست و منتظر بدست آوردن نماينده‌اى بود كه بحسب ظاهر مسلمان و عرب باشد و حاضر باشد دين و عرب را در مقابل پول شيطان بفروشد ، استعمارگران براى اين كار حفناوى را با شادى تمام بدست آورده و تحريف اسلام را بدست او سپردند بدگوئى ببرزگان مسلمين را به او نشان دادند ، و خطوط آن را برايش ترسيم كردند . حفناوى اين نقشه‌هاى استعمارى را در كتاب خود « ابو سفيان شيخ الامويين » منتشر ساخت ، خطوط مأموريت حفناوى در مطالب زير خلاصه مىشود :\r\n\r\n\r\n","description":"","footnote":"\r\n( 1 ) براى توضيح بيشتر و اطلاع از خيانتهاى مستشرقين بكتاب « بسوى اسلام يا آئين كليسا ؟ » اثر مترجم صفحات 311 و 312 مراجعه شود .\r\n","page_name":" 239 ","page_number":239},
  {"content":"\r\n\r\n1 - بدگوئى از امير المؤمنين على ( ع ) : حفناوى بعلى ( ع ) بد ميگويد :\r\nزيرا اول كسى بود كه دعوت اسلام را پذيرفت و در راه آن مجاهده نمود . على ( ع ) بود كه در راه يارى اسلام بلاها ديد . على ( ع ) بود كه از روز اول دعوت اسلام با محمد ( ص ) رفاقت نمود و با شمشير و زبان از لحظات اول نزول وحى محمد ( ص ) را يارى كرد .\r\nعلى ( ع ) بود كه در بستر استراحت رسول خدا ( ص ) خوابيد ، كه وجود آنحضرت را حفظ كند . اگر على ( ع ) در جنگ بدر نبود اسلام نابود شده بود .\r\nعلى ( ع ) بود كه مانند كوه استوار در جنگ احد ايستادگى نمود و دشمنانرا دسته‌دسته از اطراف رسول خدا ( ص ) متلاشى ميساخت ولى بزرگان صحابه فرار كردند .\r\nدر جنگ احزاب همه‌ى قلبها از ترس « عمرو بن عبدود » فرو ريخته و نزديك بود جانها بلب رسد ، ولى قلب على ( ع ) بود كه محكم‌تر از فولاد بر جاى خود استوار بود ، و ضربتش آنچنان اثرى داشت كه پيغمبر ( ص ) دربارهء ضربت جنگ احزابش فرمود : اين ضربت معادل اعمال « ثقلين » ارزش داشت .\r\nدر جنگ خيبر پرچم را ديگران برداشته و فرار ميكردند رسول خدا ( ص ) آن را بدست دوستدار خود و خدا و محبوب خدا و محبوب رسول ( ص ) على ( ع ) داد و فتح و نصرت بدست پدر حسنين على ( ع ) نصيب خدا و مسلمين گرديد .\r\nعلى كسيست كه با مشركين و اصحاب جمل و صفين و نهروان مبارزه كرد\r\nعلى كسيست كه مطابق نزول قرآن و تأويل آن جنگ كرد و پيغمبر ( ص ) در باره او فرمود : على ( ع ) همه ايمان است .\r\nعلى ( ع ) با اين همه سوابق مبارزه و مجاهده مورد نكوهش حفناوى قرار گرفته و دربارهء آنحضرت ميگويد : « على از جهاد بهره‌ى فراوانى نبرد ، زيرا جهاد صحيح در رأى و زبان است ، و جهاد على ( ع ) در مقابل زبان عمر و رأى ابى بكر قابل ارزش نيست ص 190 »\r\nاگر ما فرض كنيم سخن حفناوى صحيح باشد ؛ آيا به اين سؤال چه پاسخى ميدهد :\r\nهنگاميكه مشركين با نيروى مجهز تصميم كشتن رسول خدا ( ص ) و ياوران او را گرفتند و برهبرى ابى سفيان در « بدر » و « احد » و « احزاب » قيام كردند ، و تصميم گرفتند با شمشير و نيزه آنحضرت را بقتل برسانند ، آيا با بيان عمر و فكر ابى بكر اسلام و رسول خدا ( ص ) حفظ شد ، يا با شمشير و قدرت على ( ع ) ؟\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nآيا اسلام با نشستن روى مسند رياست وبافكر ورأى دادن يارى مىشود ، يا اينكه محتاج بمبارزه وجنگ واستقامت ونيرومند و شجاع است ؟ !\r\nآيا راستى محمد ( ص ) فكر وبيانش ناقص ومنتظر كمك ديگران بود ؟ ! رسول خدا ( ص ) درباره على ( ع ) فرمود : \" بارخدايا ! دوستدار على را دوست بدار ، ودشمن علىرا دشمن بدار ، ويار على را يارى كن ، وآنكه بعلى خيانت كرد سرنگون ساز ، اين گونه جملات رسول خدا ( ص ) است ، كه سبب شده مطالب بديهى از نظر حفناى مخفى گردد . ( زيرا دشمن خدا است وبديهيات را درك نميكند ! )\r\nراستى ، اگر تنها سخنرانى ورأى فائده داشت ، فلسطين از دست نميرفت ؟ ! و اگر بيان و اظهار عقيده مؤثر بود با وجود حفناوى و امثال او عربها بصدها سال گذشته عقب گرد نميكردند !\r\n2 - تنقيد او مصادر اسلامى : استعمار بحفناوى دستور داده است كه مصادر اسلامى خصوصا كتابهاى تاريخى را مورد اعتراض قرار دهد و چون كتابهاى تاريخى قديم صحيح ترين كتابهاى تاريخى است و براى شناختن حقائق وواقعيت اسلام مؤثر است ومتعرض احوال مسلمانانى شده است كه بوسيله اخلاق و عقائد تبليغات آنان اسلام منتشر گرديده است وملتها از زيربار اسارت نجات پيدا كرده اند و ديگر استعمار گران واستثمارچيان قدرتى براى خود در مقابل نيروى عظيم اسلام درك نميكنند حملات خود را بوسيلهء حفناو متوجه كتابهاى تاريخى قديم نموده ، وحفناوى نيز اين دستور را پذيرفته ، و مطابق ميل استعمار عمل نموده است :\r\nحفناوى در صحنه 8 مينويسد : \" بيشتر كتابهاى قديم وجديد تاريخ صحيحى نيست \" و در صحنه 10 مينويسد : \" بيشتر مورخين گذشته تاريخ عرب را از زمانهاى گذشته كه سند صحيحى ندارند اقتباس نموده اند \" .\r\nجاى تعجب است كه تاريخ نويسان در نظر حفناوى ارزش ندارند و گناه آنان اين است كه نزديك بصدر اسلام بوده وعلاقه فراوان ومحكمى باسلام داشته اند و از آنان كه داستانهاى اسلامى را ديده بوده اند شنيده و نوشته اند ، واسلام هميشه در مغز آنان زنده بوده است !\r\nآرى مورخين گذشته و جديد اگر باهل بيت ( ع ) بد بگويند راستگو\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nهستند ، و ديگران كه متعرض اهل بيت ( ع ) نشده وحاضر ببدگوئى نشده اند دروغگو ميباشند !\r\nاگر گفتيم مصادر اسلامى قديم وجديد را بايد از دست داد ، براى اسلام و مسلمين مطلبى باقى نميماند ، و همين موضوع آرزوى استعمار است ، وميخواهد آثار اسلامى ريشه كن گردد ، ولى حفناوى يك منبع قابل اعتمادى پيدا كرده و كلمات خود را از آن نقل مىكند وعليه أئمه ( ع ) از آن كتاب استشهاد مينمايد : منبع قابل اعتماد حفناوى كتابىاست كه اقوال مستشرقين ودشمنان دين و وطن را متذكر شده است . حفناوى بسيار از اوقات از گفتار مستشرقين آلمانى \" كارل بروكلمان \" كه بيشتر مورد اعتماد اوست استشهاد نموده وبسيارى از اوقات الفاظ او را نقل مىكند . لازم است چند جمله از عبارات اين مستشرق را براى روشن شدن مطلب نقل كنم :\r\n\" بروكلمان \" در جزء اول كتاب \" تاريخ الشعوب الاسلاميه \" طبع سوم صفحه 35 مى نويسد : \" ملتهاى اسلامى بفكر بزرگ جلوه دادن پيغمبر خود هستند ، ولى ما دليلى كه قابل اعتماد باشد ومتعرض حالات أنحضرت در قبل از پيغمبرى باشد بجز يك آيه قرآن نداريم ، و آن آيه \" الم يجدك يتيما فآوى ووجدك ضالافهدى \" ( مگر يتيم نبوده و ما تورا حفظ كرديم وگمراه بودى تورا راهنمائى كرديم ) است بروكلمان غير از اين آيه پيدا نكرده است . و اگر در اين آيه كلمه \" ضالا \" نبود كه بگمراهى ترجمه كند ، دليلى براى شرح زندگى محمد ( ص ) نداشت .\r\nبروكلمان در صفحه 36 مى نويسد : \" پيغمبر خدا در گفتار خود از اسلوب ومثالهاى تحارتى استفاده ميكرد \" مقصود بروكلمان اين است ، كه عقل پيغمبر ( ص ) همانند \" روكفلر \" و \" فورد \" عقل تجارتى كاملى بوده ( و به درد پيغمبرى نميخورد . )\r\nو در آخر همين صفحه مينويسد : \" رواياتى نقل شده است كه با يهود و نصارى ارتباط داشت و در صفحه 43 مينويسد : \" محمد ( ص ) همانند دير نشينان نصارى شبهاى خود را با نماز و دعا بپايان ميرسانيد و جاى ترديد نيست كه اطلاعات پيغمبر اسلام درباره كتاب تورات سطحى بود و در بعضى از مطالب اشتباه كرده است . \"\r\n\" پيغمبر ( ص ) در اثر اين اشتباهات مديون يهود و بيشتر معلمين مسيحى خود مىباشد كه \" انجيل كودك \" وداستانهاى اهل كهف واسكندر و غير آن را به او ياد\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nدادند ولى آنها را تغيير داده . \"\r\nاين مستشرقى كه ميگويد : پيغمبر خيانت بيهوده ومسيحيان نموده و قرآن را از نصارى گرفته و سوره كهف وداستان اسكندر و امثال آن را از مسيحيان بدست آورده است گفتار اين مستشرق دليل قطعى حفناوى است ولى مصادر اسلامى و كتابهاى تاريخى مسلمانان رمان ووهم است ، وهيچكدام تاريخ صحيح نيست !\r\nمستشرق مذكور كه هميشه مورد اعتماد حفناوى است در صفحه 37 مينويسد : \" محمد در سالهاى اول بعثت خود بخدايان سه گانه كعبه اعتقاد داشته است \" مقصود بروكلمان اين است كه محمد ( ص ) معتقد بلات وعزى ومنات بوده و قرآن را از نصارى استفاده نموده است .\r\nبا اين بيان براى ما مسلمانان چه باقى مانده است ؟\r\nبا اين همه مطالب افتراء وتهمت \" شخص بروكلمان و گفتار او مورد اعتماد حفناوى است ، ولى غير او مورد اعتماد وى نيستند .\r\nعلت اين مطلب اين است كه استعمار چنين خواسته است ، و كسى نيست از افكار حفناوى واراده هاى او جلوگيرى كند !\r\n3 - ترويج كفر وجنايت و . . . استعمار بحفناوى دستور داده است كه از كفر وجنايت وظلم واخلال ترويج نموده و آن را ستايش كند ، ولى اين ترويج بايد به لباس ستايش بنى اميه باشد بايد به لباس كسانى باشد كه مجسمه كفر و فساد وكينه وحسد وعداوت وخوشگذرانى ودروغ ورياء وافتراء و . . . بوده اند .\r\nبايد ترويج كفر به لباس كسانى باشد كه جنايتكارى و پس از جنايتكار ديگر و بى اصل ونسبى پس از بى اصل ونسب ديگر وزناكارى پس از زناكار ديگر بودند .\r\nبراى روشن شدن مطلب بكتاب : النزاع والتخاصم فيما بين امية وبنى هاشم \" از مقريزى مراجعه فرمائيد . مقريزى در ص 22 مينويسد : \" اميه كه سرسلسله بنى اميه بود همسر خود را هنگام حيات خود بپسرش ابى عمرو ترويج كرد . و پسر با مادر خود همبستر ميشد واميه ميديد ! \"\r\nبراى روشن شدن مطلب بكتاب \" ابوالشهداء \" عقايد و جزء 4 كتاب \" الامام على ( ع ) صوت العدالة الإنسانية \" از جرج جورداق وكتاب النصائح الشافيه به آنچه در اين كتاب درباره شيعه ومعاويه نوشتيم وبكتاب ديگر ما \" المجالس الحسينيه \" وبكتاب \" صلح الحسن واستشهاد الحسين ( ع ) \" وبكتاب \" الصراع بين\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nالامويين ومبادء الاسلام \" از نورى جعفر و . . . مراجعه فرمائيد .\r\nچه كسى باور مىكند ؟ !\r\nاستعمار بحفناوى سفيانى دستور داده است بامير المؤمنين ( ع ) بدگوئى كند ، از مصادر اسلامى تنقيد نمايد . وكفر وزندقه را مدح گويد . حفناوى اين دستور را پذيرفت وكتاب سياه و تحريك آميز خود را منتشر ساخت ولى جاى ترديد نيست كه كسى كه با اين كتاب مراجعه كند نميتواند ، مطالب آن را تصديق كند .\r\nآيا كسى باور مىكند ، كه در قاره كسى بگويد : ابوسفيان عظمت دارد و چون عليه السلام و قرآن مبارزه كرده مورد احترام است ؟ ! آيا ابوسفيانى كه داراى فضائل ومفاخر بيشمارى است مدح وستايش مىشود ؟ !\r\nابوسفيان موقع حمله برسول خدا ( ص ) در احد و احزاب سرلشگر مشركين بود .\r\nابوسفيان سرپرست لشگر بود و دو پسر او مشغول جنگ باحضرت رسول ( ص ) بودند ؛ يكى از اين دو پسر كشته شد و ديگرى اسير گرديد .\r\nابوسفيان از جزء كسانى است كه سهمى از بيت المال مسلمانان براى نرم شدن قلب خود وتوجه باسلام ميگرفت . آيا با اين همه مفاخر بازمنتظر مدح نيست ؟\r\nبراى ابوسفيان هيچ عيبى سراغ نداريم جز يك مطلب و آن اينكه نمى دانست چه خدعه اى به كار بزند كه مسلمين را در جنگ احد نابود سازد .\r\nآيا ممكن است كسى در قاهره بگويد : معاويه بر ابى بكر وعمر در نزد رسول ( ص ) مقدم بود ، و حضرت با معاويه مشورت ميكرد ، دستور ميداد كه ابى بكر وعمر در كارها بمعاويه رجوع كنند . بلكه به عمر و ابى بكر و ساير مسلمين دستور داد : معاويه را برسر خود مسلط نموده و حرف او را بشنوند : يعنى پس از رسول خدا ( ص ) بپاس امانت دارى با او بيعت كنند .\r\nآيا كسى باور مىكند ، كسى در قاهره بگويد هنديكه مردم را عيه پيغمبر ( ص ) تحريك ميكرد و جگر عموى پيغمبر را خورد و در جاهليت خطر بزرگى براى جامعه داشت اكنون زن خوش سيرت و خير خواهى است ؟ ! ( 1 )\r\n\r\n\r\n","description":"","footnote":"\r\n( 1 ) در كتاب \" مثالب بنى اميه \" از اسماعيل بن على الحنفى نقل شده است كه مسافر بن عمر با هند زنا كرد وهند از او آبستن شد هنگام حمل ، ابوسفيان او را تزويج كرد ومعاويه پس از سه ماه از ازدواج به دنيا آمد . =\r\n","page_name":" 244 ","page_number":244},
  {"content":"\r\n\r\nآرى هند زن خير خواهى است كه پدر و برادر او در لشگر شرك عليه پيغمبر اسلام ( ص ) در جنگ بدر كشته شدند !\r\nآيا كسى باور مىكند كه در قاره شخصى بگويد : حجاج بن يوسف شخص پرهيز كار وعادلى بوده است ؟ ! حجاج مصلح بزرگى بوده است ، و چون ابو موسى اشعرى على ( ع ) را از خلافت عزل كرده على لايق خلافت نيست و على ( ع ) بود كه سبب قبل ده ها هزار جمعيت مسلمانان گرديد ، و هيچ كافرىرا نكشت . ( 1 )\r\nآيا كسى باور مىكند كه در قاهره كسى بگويد : على ( ع ) عليه حماويه خروج كرد . ومعاويه همانند عمر زاهد وعالم بود وفرزندان على ( ع ) حسن وحسين ( ع ) مستحق قتل هستند : زيرا خيانتار ومجرم بوده اند ، وحسين عليه امير المؤمنين يزيد عابد وزاهد قيام كرده است ؟ !\r\nوى مى نويسد : يزيد آنچه در جنگ \" حره \" انجام داد وكعبه را آتش زد از بهترين اعمال اوست زيرا واجب بود براى حفظ خود بيش از اين مقدار انجام دهد ولى يزيد چون كريم وحليم بود به همان مقدار اكتفاء كرد .\r\nآرى كسى باور نمى كند كه در مصر مركز حمايت اسلام وپايتخت مسلمين كسى اين سخنان كفر آميز را بگويد ، و يك آن زنده باشد . ولى اين شخص پيدا شده است و اين سخنان را گفته و نوشته وانتشار داده وزنده است .\r\nمقصود ما اين نيست كه گفتار حفناوى را رد كنيم ، اين فكر اشتباه است : زيرا كسى كه نامهاى مختلف را مخلوط كرده است نبايد حرف او را رد كرد .\r\nآيا مىشود حفناوى را رد كرد ؟ حفناوى بر خلاف خدا ورسول ( ص ) ميگويد : زياد بن سميه فرزند صحيح وحقيقى ابى سفيان است و از نظر لغت وشرع ثابت شده است ودربارهء محرم ميگويد شخص صالح ومصلحى بوده ودربارهء مؤمن مى گويد كافر وجنايتكار است ودربارهء عادل ميگويد ظالم وگناهكار بوده است ؟ !\r\n\r\n\r\n","description":"","footnote":" = و در كتاب \" خيرة الدارين \" از كتاب \" ربيع الابرار \" زمخشرى نقل مىكند كه معاويه منتسب به چهار نفر است : مسافر بن عمر ، عمارة بن وليد ، عباس بن عبدالمطلب ، و مرد سياهى كه نامش را صباح گفته اند . مولف .\r\n( 1 ) از حفناوى نويسنده كتاب صفحه 143 ولى در صفحه 70 مى نويسد : على ( ع ) در روز خندق عمرو بن عبدود را كشت ، نكته اينكه خدا در وصف كفار گفته است كه چشم آنان كورنيست ، بلكه قلبهاى آنان كور است روشن مىشود : ( زيرا حفناوى تناقض گفته است ) . مولف\r\n","page_name":" 245 ","page_number":245},
  {"content":"\r\n\r\nفقط مقصود ما اين كه بين مسلمين كسانى هستند كه خود را باسم اسلام وعرب معرفى نموده ( ولى اسباب تأسف ومصيبت اسلام ومسلمين مى گردند ) تأسف مىخورد كه چرا ابى سفيان بر دشمن خود محمد ( ص ) پيروز نگرديد ! چرا نتوانست نسبت بمحمد ( ص ) همان عمليات فرزند ابى سفيان را كه نسبت بابى عبدالله ( ع ) و اولاد او در داستان كربلا انجام داد درباره محمد ( ص ) انجام دهد ؟\r\nبا اين همه افكار وآرزوها هيچيك از اساتيد دانشگاه الازهر ونويسندگان اعتراض نكردند . كسانى كه ميگويند : \" لا إله الا الله محمد رسول الله \" حاضر باعتراض نشدند !\r\nنه تنها اعتراض نكردند ، بلكه چند نفر از اساتيد دانشگاه الازهر تقدير نامه برايش نوشتند !\r\nكتاب حفناوى والازهر !\r\nكسانى كه كتاب سفيانى را كه يكى از اساتيد اصول دين دانشگاه الازهر براى آن تقريظ نوشته بخوانند بيك حقيقت ميرسند ، و آن اينكه هدف حفناوى وكلاغان سياهى كه او را تأييد كرده اند لكه دار نمودن اسلام ومقدسات آن است هدف حفناوى ترويج كفر و الحاد است . هدف حفناوى تعقيب هدفهاى مبشرين ودشمنان اسلام ومسلمين است ( 1 ) حقيقت هدف حفناوى پس از مقايسه گفتار حفناوى واقوال مستشرقين مبشر روشن مى گردد .\r\nبروكلمان در كتاب \" تاريخ الشعوب الاسلامة \" ج 1 ص 59 مينويسد : \" اهالى مكه در جنگ احد نتوانستند از جنگ خود نتيجه بگيرند \" حفناوى در صفحه 37 مينويسد : \" در جنگ احد ابو سفيان نفهميد چگونه عليه مسلمين\r\n\r\n\r\n","description":"","footnote":"\r\n( 1 ) جاى ترديد نيست كه يكى از نقشه هاى اساسى دنياى مسيحيت و در رأس آن وايتكان حكومت جهانى كليسا است ، كه بدنباله آن اديان ديگر وبقول خود مسيحيان \" اديان كهن \" را كه از آن جمله اسلام است نابود سازند . و پس از ظهور آثار نابودى اسلام ، بوسيله \" ميسيونهاى تبشيرى دست با خلالگرى وخرابكارى زده ومعادن واقتصاد و . . . ملتهاى ضعيف را تسخير مى نمايد . ( براى توضيح بيشتر به مقدمه كتاب \" . . . آئين كليسا ؟ \" اثر مترجم مراجعه فرمائيد . ) م - ز\r\n","page_name":" 246 ","page_number":246},
  {"content":"\r\n\r\nمبارزه نمايد \" .\r\nبروكلمان در صفحه 154 مينويسد : \" حسين ( ع ) تسليم عمر بن سعد نشد .\r\nعلت تسليم نشدن حسين ( ع ) اين بود كه در مصونيتى كه براى خود در اثر فرزند پيغمبر بودن تصور ميكرد زياده روى مينمود \"\r\nعين همين عبارت را حفناوى در صفحه 139 نوشته است !\r\nبا اين مقدمه روشن مىشود كه كتاب \" ابو سفيان شيخ الامويين \" از كلمات مبشرين ومستشرقين جمع آورى شده است . روشن مىشود از نقطهء اول تا نقطهء آخر آن از غرب سرزمين استعمار وتبشير ودشمنى با اسلام ومسلمين سرچشمه گرفته ، و روشن شد كه علت حمله كردن بمصادر قديم وجديد ، تاريخ و تفسير ، حديث يا شرح حال مسلمين چيست . و روشن شد كه چون در تاريخ وتفاسير و ساير كتابهاى اسلامى حقيقت و حرف صحيح ومدح ودوستى على ( ع ) و اولاد او موجود است ومذمت وبدگوئى بنى اميه وپيروان آنها را در بر دارد مورد اعتراض حفناوى قرار گرفته و آنها را بى ارزش ميداند . از آنچه ذكر شد بدست آمد كه حفناوى تا چه اندازه حرف صحيح مىزند ، زيرا در صفحه 4 مينويسد : \" شعار من پرده بردارى از روى حقائق است ونميتوانم تقليد كنم ، زيرا كسانى كه بنى اميه را مورد حمله قرار داده اند كوركورانه از شيعيان تقليد نموده اند .\r\nآرى حفناوى اعتقاد به قرآن ندارد ، زيرا قرآن در آيه 60 سوره اسراء ( والشجرة الملعونة فى القرآن ) بنى اميه را ملعون داشته است .\r\nحفناوى اعتقاد بروايات پيغمبر ندارد ، چون در روايات على ( ع ) و فرزندان او شريك قرآن معرفى شده ؛ و آنان را جدا كنندهء بين حق و باطل شمرده اند فقط آقاى حفناوى در گفتار و افكار خود اعتماد بدشمنان خدا ورسول ( ص ) پيدا كرده است چون با استعمار گران هم عقيده و داراى يك هدف هستند .\r\nمن در اين كتاب نميخواهم آنچه اهل حديث وتاريخ و تفسير در فضل على ( ع ) و اولاد او نوشته اند بحث كنم . بحث اين مطالب را در كتاب \" اهل البيت ( ع ) \" و كتاب \" على والقرآن \" وكتاب \" المجالس الحسينيه \" نموده ام .\r\nاينجا ناگزيرم كلام مختصرى از شيخ حبيب محمد العبيدى مفتى موصل كه يكى از بزرگان اهل سنت و در عراق است نقل كنم . شيخ حبيب در كتاب \" النواة فى حقل الحياة \" ص 109 مينويسد : \" در احاديث نقل شده است كه پيغمبر\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nخدا ( ص ) فرمود : \" انى تارك فيكم الثقلين . . . \" من در اجتماع شما دو نقل بزرگ ميگذارم .\r\nاول ، كتاب خدا كه داراى نور وهدايت است . كتاب خدا را محكم گرفته و متوجه آن باشيد سپس فرمود :\r\nدوم ، اهل بيت من هستند . شما درباره اهل بيت من به ياد خدا باشيد مجددا فرمود : درباهء اهل بيت من به ياد خدا باشيد . اين روايت را مسلم نقل كرده است و در ضمن آن روايت است كه من در بين شما چيزى گذاشتم ، كه اگر به آن تمسك بجوئيد بعد از من گمراه نخواهيد شد يكى مهمتر از ديگرى است . كتاب خدا كه ريسمانى است كه از آسمان به زمين كشيده شده وعترت اهل بيت من .\r\nاين دو چيز از يكديگر جدا نميشوند ؛ تا لب حوض كوثر بنزد من برسند . به بينيد شايد تأكيد رسول خدا ( ص ) در اين روايت درباره اهل بيت ( ع ) اشاره بحوادثى باشد ، كه براى اهل بيت آنحضرت پيش آمد و اسباب لكه دارشدن مسلمين وزخمى شدن ريشه اسلام گرديد وخونش همدوش گردش روزگار و عصرها تازه ميماند .\r\nجاى ترديد نيست كه مسلمين عقائد ودين اخلاق خود را از مصادر صحيح وچشمه هاى شفاف كتاب خدا وروايات پيغمبرى ( ص ) از امثال صحيح مسلم وترمذى ونسائى ومسند احمد و ساير كتابهاى موثق مسلمين استفاده نموده وبدست ميآورند ، و از كتابهاى مستشرقين امثال \" لامنس \" ( 1 ) و \" جولد تسهير \" وفيزمار \" و \" بروكلمان \" و . . . كه هم كافر وهم مبشر مسيحيت هستند بيزار هستند .\r\nنتيجه : ما از امثال حفناوى ومستشرقين آلمانى وآمريكائى از نابود شدن تشيع و از دست رفتن اهل بيت ( ع ) بدست آنان نميترسيم : زيرا سالهاى متمادى ديگران بجنگ تشيع آمدند ، و غير از ثبات و تقويت وترويج شيعه نتيجه اى نگرفتند ، و روز بروز بر عظمت وانتشار شيعه همانند قرآن كريم ريشهء اول مذهب تشيع افزوده مىشود .\r\nو در مقابل ابن عظمت ، سرگذشت بنى اميه به ضرر وبدنامى منتهى مىشود ، زيرا بنى اميه با قرآن و پيغمبر اسلام مبارزه نمودند وحقيقتا خداى كريم صحيح فرموده\r\n\r\n\r\n","description":"","footnote":"\r\n( 1 ) لا منس ؟ ؟ ؟ ؟ ؟ ؟ مستشرق بلژيكى است وى براى دردناك نمودن اسلام ومسلمين كتاب مخصوصى دربارهء مدح معاويه ويزيد نوشته است . مولف\r\n","page_name":" 248 ","page_number":248},
  {"content":"\r\n\r\nاست كه \" فاما الزيد فيذهب جفاءا و اما ما ينفع الناس فيمكث فى الارض \" ( سوره رعد آيه 19 ) : كفهاى دريا كنار ريخته مىشود ، و آنچه براى مردم مفيد است درزمين استوار مى ماند .\r\nخدا مى گويد ؛ وحفناوى رد مىكند ! !\r\nحفناوى براى صحت تاريخ و عمل به آن دو شرط اساسى ذكر مى نمايد :\r\n1 - نويسنده از تعصب خالى باشد .\r\n2 - نويسنده شعيه و پيرو پيغمبر و اهل بيت او ( ع ) نباشد ، و چون دوستى آنان بدعت در دين است !\r\nممكن است بگوئيد : خداى كريم درباره اهل بيت فرموده است : \" قل لا اسألكم عليه اجرا الا المودة فى القربى \" : بگو اى پيغمبر ! من مردى براى رسالت خود غير از دوستى نزديكانم نميخواهم و با اين بيان دوستى اهل بيت لازم است .\r\nمن بشما پاسخ مىدهم ، دوستى امر خداست ولى حفناوى در مقابل خدا مى گويد : \" اين آيه درباره همه قريش نازل شده و نزديكترين قريش برسول خدا ( ص ) ابوسفيان است \" مقصودش اين است كه ابى سفيان از على ( ع ) وفاطمه ( ع ) دختر رسول خدا ( ص ) وحسن وحسين ( نوه هاى آنحضرت ) نزديكتر است برسول خدا ( ص ) !\r\nآقا واقعا حفناوى نميتواند قلم و زبان خود را كنترل كند ؟ !\r\nآيا يك مصلحت تجارتى در كار او نيست ؟ !\r\nآيا استعمار باوچنين دستورى نداده است ؟ !\r\nآرى دستور استعمار كافى است كه بگويد و حفناوى بنويسد ودروغ بگويد وجنايت نمايد ومنتشر سازد .\r\nدروغگو كيست\r\nجاى ترديد نيست ، كه خواننده محترم به اين منطق مى خندد ، ولى موقعى كه منطق حفناوى باشد چاره چيست ؟\r\nشما صفحه 9 و 16 و ما بعد كتاب او را مطالعه فرمائيد . حفناوى مى گويد : \" شيعه دروغگو است وهركس متمايل به شيعه باشد آن هم دروغگو است بلكه هرسنى كه گفتارش با گفتار شيعه منطبق باشد دروغگو است وحرفش قابل اعتماد نيست \" طبق اين بيان مسعودى بدعت گذارنده و حيله گر است چون شيعيان او را از خود مى دانند ويزيد بن معاويه زاهد وعابد است وبفتواى مروان بن حكم بايد عمل كرد وبعقيده حفناوى بايد به قضاوت عبدالملك عمل شود .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمقريزى در كتاب \" النزاع والتخاصم \" صفحه 17 مينويسد : \" عبدالملك روى منبر گفت : من خليفه ترسو ومسامحه كار و بى رأى نيستم . \" مقصود عبدالملك از ترسو عثمان ومسامحه كار معاويه و از بى رأى يزيد است . \"\r\nاگر بعقيده حفناوى بخواهيم فتواهاى مروان را بپذيريم بايد حكم عبدالملك را اجراء كنيم ( و آن نترسيدن ومسامحه نكردن ورأى دادن است و نتيجهء اين حكم صحيح نبودن عمليات ديگران است بنابراين ، آنان از نظر عبدالملك ملعونند ) ولى حفناوى همه را دوست مى دارد وبلعن كننده وملعون اعتقاد دارد .\r\nاما ابن قتيبه واصفهانى وجاحظ وابن عبدربه و امثال آنان بعقيده حفناوى كتابهاى خود را براى تاريخ ننوشته اند ، بلكه براى گول زدن و خلط نمودن مطالب نوشته اند و گفتار واقدى وطبرى چون بروكلمان آنها را تصديق نكرده بى ارزش و بى اعتبار است . اينها بعضى از مطالب كتاب \" ابو سفيان شيخ الامويين \" است\r\nهرگاه يزيدى كه حسين را كشت وكعبه را سوزاند و مدينه را مباح نمود وبگفته عبدالله بن حنظله بامادر و خواهر و دختر خود همبستر شد و شراب خورد و نماز را ترك كرد زاهد باشد بايد همه اولياء خدا و شهداء وصديقين كافر وفاجر باشند وكفر وفجور منحصر بشبعه وعلاقمندان آنان نباشد .\r\nدروغگو كسى است كه احاديث صحيح وثابت را دروغ دانسته و اخبار جعلى ودروغ را صحيح مىداند و مى گويد : پيغمبر فرموده است : سه نفر در نزد خدا امين هستند : 1 - جبرئيل 2 - من 3 - معاويه . حفتاوى مى گويد : جبرئيل برسولخدا ( ص ) عرضه داشت بمعاويه سلام برسان و در باره ى معاويه سفارشهاى خوبى كرد و رسول خدا ( ص ) درباره مادرش هند دعاى بركت نمود !\r\nدروغگو كسى است كه رهبران مسلمين واشخاص مورد اعتماد راويان حديث ومورخين را دروغگو ميداند .\r\nدروغگو كسى است كه نسبت زياد بن سميه را بابى سفيان تصحيح مى نمايد دروغگو كسى است كه ميگويد : على ( ع ) هيچ كافرى را نكشت و اگر معاويه نبود اسلام از دست رفته بود وعرب بجاهليت خود بازمى گشت .\r\nدروغگو كسى است كه مى گويد : پيغمبر خدا ( ص ) از شر مشركين به خانه ى من ابى سفيان پناه برد .\r\nدروغگو كسى است كه مى گويد : آيه مودت شامل ابوسفيان مىشود ، چون ابوسفيان نزديكتر برسول خدا ( ص ) است ولى شامل على ( ع ) وفاطمه ( ع ) وحسن\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nوحسين نميگردد ! هرچه باشد اين مرتبهء اول نيست كه ما \" دروغ وافتراء به شيعه را ميشنويم : چون بعضى از نويسندگان مزدور وعمال استعمار و هابيها در اثر دشمنى عمي وطينت ناپاك خود كه مورد سوء استفاده دشمنان اسلام ومسلمين است ما را عادت داده اند كه هميشه دروغ وافتراء بشنويم . ولى اين دروغها هيچ ضررى به شيعه نميزند . مطلب تازه وناراحت كننده اين است كه دروغ صريحى نسبت به خدا ورسول داده و آيه قرآن را تحريك نموده وروايات رسول خدا ( ص ) را تحريك مينمايند .\r\nچرت اساتيد دانشگاه الازهر ساكت هستند\r\nجاى ترديد نيست كه سكوت اساتيد الازهر و ساير مردان مسلمان ، و جلوگيرى نكردن از \" جبهان \" و محب الدين الخطيب \" ومجله \" التمدن الاسلامى \" و امثال آن كه مينويسند ومنتشر ميكنند و در جميع تأليفات خود حمله به شيعه و همراهى از آل پيغمبر ( ص نموده اند . اين سكوت يك نتيجه طبيعى در بردارد و آن دروغ و افتراء به خدا و آيات قرآن و پيغمبر ( ص ) و اهل بيت او واسلام وحاميان آن بستتن است .\r\nما در عين تقدير از زحمات استاد بزرگ \" شيخ سلتوت \" و \" شيخ مدنى \" در راه \" التقريب \" ) نزديك كردن جمعيتهاى اسلامى بهم ) ميگوئيم 2 نفر و 10 نفر سخنگو در مقابل وسكوت هزاران نفر چه كنند ؟\r\nساكت نميشويم\r\nما اين حملات را به شيعه مى بينيم وميگوئيم اين يك فكر خام است . وتعيبر خواهد كرد و با گذشتن زمان عوض خواهد شد ، ولى هر چه روزگار ميگذرد بر صفحات حملات افزوده مىشود .\r\nآيا با اين روش باز اگر ما اعتمادمان از بزرگ و كوچك اهل سنت سلب شد باز باد ملامت شويم ؟ !\r\nآيا اگر در مقابل اجنبى پرسشى قرار گرفتيم و از خود دفاع كرديم باز بايد ملامت شويم ؟ !\r\nآيا شرم آور ودردناك نيست ؛ كه فرزندان يك دين واحد به يكديگر حمله كنند و همه بدست استعمار گران واستثمار طلبان دچار گرديم ؟ ! و از حق غصب شده خود صرف نظر كرده ونظرى بامراض ومشكلات اقتصادى واجتماعى خود نداشته باشيم ؟ ! ( 1 )\r\n\r\n\r\n","description":"","footnote":"\r\n( 1 ) مقصود از حق غصب شده خاك فلسطين است كه حزب صهيونيسم در سال =\r\n","page_name":" 251 ","page_number":251},
  {"content":"\r\n\r\nما به هيچ دينى ومذهبى از اديان ومذاهب وملتى از ملتها حمله نميكنيم ، وبهيچ فردى از افراد اعتراض نميكنيم ، ولى در اين شرائط نميخواهيم كسى بما حمله كند زيرا اگر كسى بما حمله كرد ، ما در كمينگاه نشته ايم .\r\nما اين فصل را بگفتهء رسول بزرگ اسلام ( ص ) ختم ميكنيم ، \" يا على لا يحبك الا مؤمن ولا يبغضك الا منافق \" : يا على ( ع ) ! فقط مؤمنين دوستدار تو هستند منافقين دشمنان تو . ( 1 )\r\nبا اين بيان نفاق سبب دشمنى با على ( ع ) و ايمان سبب دوستى ومحبت اوست ومحال است كه نفاق و ايمان با يكديگر جمع شوند مگر اينكه منافق مؤمن شود و مؤمن منافق گردد .\r\nما شيعيان ايمان به خدا ورسول ( ص ) وكردار حق را بخاطر حق بودن آن از دست نخواهيم داد ، اين عقيده در هيچ تاريخ وزمانى عوض نخواهد شد و روى همين سبب است كه عمال منافق استعمار مارا رها نكرده اند ووعده ى خدا صحيح است كه مى گويد : \" لن يضروكم الا اذى وان يقاتلوكم يولوكم الادبار ثم لاينصرون \" ( آل عمران آيه 108 ) اهل كتاب نسبت بشما غير از مختصرى اذيت كار ديگرى نمى توانند انجام دهند ، اگر با آنها جنگ كنيد به شما پشت كرده فرار ميكنند و ياورى ندارند .\r\n\r\n\r\n","description":"","footnote":"\r\n= 1908 ميلادى تصميم گرفت آن را غصب كند وبدنبال اين سوء قصد شروع بفعاليت نمود وتاريخ غير از آنچه كشته اند زمين و ثروت و همه چيز حدود يك ميليون مسلمانان فلسطين را غصب نموده وتاكنون اين عده آواره در زير چادرهاى بيابانى بكمك سازمان ملل وممالك اسلامى در بيابانها بسرميبرند ولى مزارع و باغهاى مركبات ومنازل آنان دردست يهود است . يهود به همين مقدار غصب قناعت نكرده ونقشه تصرف قسمت ديگرى از ممالك اسلامى را مىكند ( براى توضيح بيشتر بكتاب سرگذشت فلسطين مراجعه فرمائيد ) م - ز\r\n( 1 ) علامه حلى كه در تعبير حفناوى \" طاغوت الشيعه \" است در كتاب \" نهج الحق \" مينويسد : اين روايت در مسند احمدودر \" الجمع بين الصحيحين \" و در \" الجمع بين الصحاح الستة \" موجود است وفضل بن روز بهان در كتاب \" ابطال الباطل \" كه رد برعلامه نوشته است مينويسد : اين حديث بدون ترديد صحيح است .\r\nسپاس خدايرا كه ما را از دوستان على ( ع ) قرار داده وقلبهاى مارا از دوستى پاك پرنموده است . مؤلف\r\n","page_name":" 252 ","page_number":252},
  {"content":"\r\n\r\nخاتمه ( 1 )\r\nعيدغير\r\nكسانى كه درباره على ( ع ) ميخواهند سخن بگويند عظمت آن حضرت زبان آنانرا بلكنت مى اندازد وعقلهاى بزرگان را بحيرت مى افكند پايهء عظمت آنحضرت بر ثروت ومقام بنا نشده ، بلكه بر پايه علم وعدالت است وبناء آن عظمت برنسب و نژاد نيست بلكه بر اخلاص وجهاد بنا گرديده است در مقابل عظمت آنحضرت بزرگان مغلوب هستند . ممطق اين عظمت هدايت ونور است وحربهء اين عظمت عذاب دردناكى عليه هرج ومرج و فساد ونفاق است .\r\nعظمتى است كه براى اسلام پرچمها برافراشته ، وآفات و شبهه هاى عليه اسلام را مرتفع ساخته است عظمتى است كه سختى ومشقتهاى رسول خدا ( ص ) را بر طرف ساخته است عظمتى است كه درباره آن خدا و رسول ( ص ) وياوران رسول خدا وپيروان اصحاب أنحضرت و مردم هر دين وملتى اعتراف كرده وگواهى داده اند .\r\nآنكسى كه جرئت پيدا مىكند وميخواهد در باره ى على سخن بگويد چه مى گويد ؟ از كدام عظمت آنحضرت سخن مى گويد كه قابل شماره نيست\r\nهرگاه گوينده يك طرف را اختيار كرد در مشكل سختى قرار گرفته و در بالاترين درجه اشكال قرار ميگيرد زيرا مانند كسى است كه روى پلى كه از مو\r\n\r\n\r\n","description":"","footnote":"\r\n( 1 ) خاتمه كتاب درجشنى كه بمناسبت 18 ذيحجه ( عيدغدير ) از طرف هيئت \" النظال الاجتماعى \" ( كمكهاى اجتماعى ) در بيروت تشكيل شده بود براى اولين بار از ايستگاه راديوى لبنان در سال 1380 منتشر گرديده . مولف\r\nناگفته پيدا است ، كه در اثر صبر واستقامت وپشتكار شيعيان لبنان ابن توفيق نصيبشان شد ، كه بنفع شيعه مقاله فوق در قلب ممالك عربى منتشر گردد ، اين پيروزى شاهدى است ، كه در هر موضوعى از نيروى استقامت استفاده شد .\r\nنتيجه عالى گرفته مىشود . م - ز\r\n","page_name":" 253 ","page_number":253},
  {"content":"\r\n\r\nباريك تر و از شمشير برنده تر است راه برود . نظام ميگويد : \" اوصاف على براى گوينده مشك است زيرا اگر حقش را ادا كند ، غلوميكند و اگر در بيان حقوق آنحضرت كوتاهى كند جفا كرده است . وپيمودن حدوسط وزنش دقيق وبسيار مشكل است . و راه بالارفتن صعب العبوراست .\r\nجاى ترديد نيست ، كه اين دقت وزن وصعوبت راه سبب منع بيان عظمت نشده است بلكه همين مطالب سبب اعتقاد مردم بعلى ( ع ) شده وآنحضرت را مرد دينى و سياسى ميدانند .\r\nدقت وصعوبت بيان از جهت سياست آنحضرت را شعبى در يك جمله خلاصه كرده ميگويد : \" ان احببناه افتقر ناوان أبغضناه كفرنا \" : اگر دوست على شويم فقير ميگرديم و اگر با او دشمنى كنيم كافر ميشويم . مقصود شعبى از فقر مبارزه كردن سلاطين با دوستان وپيروان آنحضرت است .\r\nدقت وصعوبت بيان دربارهء آنحضرت را خود آنحضرت بيان فرموده است : \" به زودى دو دسته به جهت من هلاك ميشوند : دوستى كه در دوستى خود افراط نموده و اين دوستى او را بجانب غير حق ميكشاند وآنكس كه دشمن است و در دشمنى خود افراط مىكند و اين بغض سبب مىشود كه او را بجانب غير حق بيفكند . بهترين مردم درباره من كسانى هستند كه حوسط را اختيار كنند .\r\nاز اين مقدمه استفاده مىشود كه عظمت على ( ع ) همانند عظمتهاى عمومى در نظر مردم نيست ، زيرا بحث دربارهء عظمت عمومى كوتاهى و يا زياده روى ندارد . بنابراين عظمت امام ( ع ) از عظمتهاى عادى تفاوت مىكند و بالاتر است ؛ ولى بعظمت خدا نميرسد و همين عظمت است كه در كلام نظام اشاره بدقت وصعوبت آن شده است .\r\nما بخاطر اينكه در اين راه خطر ناك در افراط وتغريط قرار نگيريم بحث عظمت آن حضرت را از راه بيان آثار و كلمات آنحضرت كه مقياس ، و احكام عدل تعريف شده است تعقيب نموده و از راه فطرت ودقت علم آن را تعقيب مينمائيم .\r\nميهن ( 1 )\r\nعلى ( ع ) دربارهء حدود ميهن مى فرمايد : ليس بلدبأحق بك من\r\n\r\n\r\n","description":"","footnote":"\r\n( 1 ) عده اى فكر ميكنند روحانيت علاقه بمهين ندارد . لذا هنگام كوبيدن آنان فرياد خود را به خدا و . . . ميهن بلند مى كنند در صورتى كه ما پيرو على ( ع ) هستيم و دستورات آنحضرت برنامه زندگى ما است و يكى از نمونه هاى آن دستورات فرمايش زير است . م - ز\r\n","page_name":" 254 ","page_number":254},
  {"content":"\r\n\r\nبلد ، خير البلاد ما حملك \" : شهرى نسبت به شهر ديگر به تو سزاوارتر نيست .\r\nبهترين شهرها شهر است كه در آن زندگى ميكنى .\r\nبا اين بيان همهء شهرها وطن شماست ، و بايد براى سربلندى وتثبت عدالت در آن شهرها اقدام كنيد . بهترين شهرها شهرى نيست كه در آن به دنيا آمده ايد وپدران ومادران واقوام شما در آنشهر هستند ، بلكه شهر خوب شهرى است كه اسباب زندگى ، امنيت آزادى ، و احترام شما را دربر داشته باشد . صحت اين مطلب را در بارمعها جرين نسبت باقامتگاه خود ، كه اسباب زندگى فراهم است بدست مى آوريم .\r\nخويشاوندى\r\nعلى ( ع ) درباره تعريف خويشاوندان مى گويد : \" القريب من قربته الاخلاق \" : كسى با انسان نزديك است ، كه داراى اخلاق باشد . مقصود على ( ع ) اين است كه قرابت وخويشاوندى منحصر بنسب وخويشى نيست ، زيرا همه مردم اولاد آدم هستند وآدم از خاك خلق شده است . بلكه خويشاوندى صحيح خير خواهى ورفاه ودوستى واخلاص ورحم وراستگوئى است . بااين بيان كسى كه بشما خيانت كرد و بى اعتنائى نمود ، از شما دور تر از همه مردم است و آن كس كه از شما دور است ، اگر نسبت بشما اخلاص داشته باشد و در راه هدفهاى شما قربانى گردد نزديكترين مردم است نسبت بشما .\r\nو همين مطلب مقصود امام ( ع ) است كه مى گويد : \" رب قريب ابعد من بعيدورب اقرب من قريب \" : چه بسا افراد نزديكى كه از مردمان غريب دور تر هستند ، و چه بسا بسا مردمان دورى كه نزديكتر از نزديكان ميباشند .\r\nخوش خلقى\r\nعلى ( ع ) درباره تعريف خلق ميگويد : \" حسن الخلق في تجنب الحرام و طلب الحلال \" : اخلاق خوش دورى از حرام ، و طلب حلال نمودن است .\r\nامام ( ع ) اخلاق فرد را با ارزش اجتماعى و نظم عمومى مرتبط دانسته وارزش اشخاص را از راه ارزش اجتماعى بدست ميدهد ، و اين عمل صحيح است ، زيرا نا زمانيكه فرد محتاج به اجتماع است ما نمى توانيم شخصيت انفرادى او را در نظر گرفته و از شخصيت اجتماعى او غفلت كنيم . وهنگامى كه شخص با ميهمان خود خوشرفتارى كرد وخنديد بگوئيم متواضع است و كسى كه در بعضى از گفتار خود راست گفت او را راستگو بدانيم و كسى كه قرضى از قرضهاى خود را داد بگوئيم\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nخوش حساب است ، اين قضاوت حتما اشتباه است .\r\nلازم است قبل از قضاوت دربارهء اشخاص ، حساب روابط عمليات او را كه مربوط به اجتماع است بررسى كنيم . اگر كسى بدى كرده است وظاهرا شاد وخرم و اظهار اخلاص و ايمان مىكند ما نبايد او را انسان بشماريم .\r\nو اگر ما شخصى را كه به كسى بدى مىكند متصف بمكارم اخلاق بدانيم به خود وانسانيت وعلم ودين و اخلاق جنايت كرده ايم .\r\nبرنامه هاى عمرانى\r\nعلى ( ع ) در عهدنامه خود به مالك أشتر دستورى ، مىدهد كه براى دولتهائى كه مايل بادامه زندگى سياسى وسعادت ملت خود هستند بسيار جالب است ؛ على ( ع ) بأشتر دستور مىدهد زمينها را آباد كن و متوجه تجارت وكارگران و صاحبان صنايع باش زيرا اين دسته سرچشمهء منافع و اسباب آسايش مردم هستند .\r\nاين دستورات على ( ع ) است كه امروز بعنوان برنامه هاى عمرانى ذكر شده و در راه آن برنامه هاى 5 ساله و 7 ساله و 10 ساله شروع نموده تا بتوانند اموالى كه قابل استهكلاك است بنتيجه برسانند وقدرت خريد را به همه كس اعطاء كنند .\r\nداستان غدير\r\nپس از ذكر اين مقدمه چند جمله راجع بداستان غدير وتصريح بخلافت على ( ع ) ذكر مىشود : ما معتقديم كه خلافت حق طبيعى على ( ع ) بود خواه از ناحيه رسول خدا ( ص ) تصريح ميشد يا نمى شد . زيرا از حق ، بايد مردم را شناخت نه اين كه حق را بوجود اشخاص بشناسيم\r\nجاى ترديد نيست كه عده اى اوصاف على ( ع ) را كه با داشتن آن اوصاف طبعا براى خلافت تعيين مى شد و بر همهء افراد مقدم ميافتاد ميدانستند اين گونه فضائل واوصاف على ( ع ) بود كه داستان عيدغدير را بوجود آورد و اگر آن اوصاف نبود از غدير وعيد آن اثرى نبود .\r\nآيا چه روزى بهتر از اين عيد است كه خدا دينش را تكميل نموده ونعمت خود را بوسيله ولايت على ( ع ) براى مسلمين تمام كرد ؟ ! چه روزى بهتر از اين روز است كه خدا دربارهء آن بگويد : \" اليوم اكملت لكم دينكم واتممت عليكم نعمتى ورضيت لكم الاسلام دينا \" ( سوره مائده آيه 6 ) : امروز دين شما را تكميل كردم ونعمت را برشما ختم نمودم ، ودين اسلام را براى شما انتخاب كردم .\r\nاين آيه در روز غدير نازل شده است آيه تكميل دين واتمام نعمت آمده است و با نفاق جميع مفسرين رسول خدا ( ص ) در غدير خم پس از بازگشت در آخرين\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nسفر مكه خود ( حجة الوداع ) در روز 18 ذيحجه در ميان مسلمين ايستاد و پس از آنكه بازوى على ( ع ) را گرفته و بالا برد ؛ فرمود : مگر من از خود مؤمنين بر آنان مقدمتر نيستم ؟ گفتند : چرا . فرمود : « من كنت مولاه فعلى مولاه اللهم و ال من والاه و عاد من عاداه و احبب من احبه و ابغض من ابغضه و انصر من نصره و اخذل من خذله و ادر الحق معه حيث دار الا فليبلغ الشاهد الغائب » : هركس مرا مولاى خود ميداند على مولاى اوست بار خدايا ! دوست بدار دوست على ( ع ) را و دشمن بدار دشمن على ( ع ) را و كسانى كه على را دوست داشتند معزز قرار بده و آنان كه با على ( ع ) . دشمنى كردند منكوب كن و آنان كه على ( ع ) را يارى كردند ياريشان فرما و آنان كه بعلى ( ع ) بىاعتنائى كردند مورد بىاعتنائى قرار بده و حق را با على همراه كن . اى مردميكه در اين سرزمين جمع شده‌ايد ، بافراديكه غائب هستند سخن مرا برسانيد .\r\nقبل از اينكه مردم متفرق شوند جبرئيل نازل گرديد و اين آيه را آورد :\r\n « الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ . . . »  ( آيه 5 سوره مائده ) :\r\nامروز كفار از دين شما مأيوس گرديدند ؛ ديگر از آنان نترسيد ، از من بايد بترسيد امروز دين شما تكميل گرديد .\r\nرسول خدا ( ص ) فرمود : بزرگ است خدائى كه دين را تكميل كرد و نعمت را تمام نموده و خدا برسالت من راضى گرديده و بولايت على ( ع ) پس از من خوشنود شده است . پس از اين جملات اصحاب دسته‌دسته پيش على ( ع ) آمده و بآنحضرت تبريك ميگفتند . در رأس تبريك‌گويندگان ابو بكر و عمر بودند و همه ميگفتند :\r\n« بخ بخ لك يا على ( ع ) اصبحت مولاى و مولى كل مؤمن و مؤمنة » :\r\nبه‌به مبارك باد ، اكنون مولاى ما و مولاى هر مرد و زن شدى .\r\nسؤال : گاهى گفته مىشود كه مقصود از آيه اكملت تكميل شريعت اسلام است چون جميع احكام عبادات و زندگى شخصى و كيفرهاى گناهان و عقدهاى لازم و اسباب حرام و حلال ذكر شده و ديگر انتظار جعل قوانين نبود .\r\nجواب : 1 - آيات ديگريكه مربوط به احكام است پس از عيد غدير نازل گرديد مانند آيه « كلاله » مربوط به ارث و آيه رباء چنان كه در صحيح بخارى نقل شده است كه آخرين آيه‌ايكه به پيغمبر ( ص ) نازل شد آيه رباء بود .\r\n2 - تكميل حكومت دينى و سياسى وقتى تمام است كه سلطنت بر جعل قوانين و اجراء آن هردو محفوظ باشد ، و قدرت جعل قوانين به تنهائى با نبود قدرت اجراء اثرى ندارد قدرت اجراء بدست رسول خدا ( ص ) بود كفار گمان كردند كه قدرت\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاجراء پس از رسول خدا ( ص ) از بين خواهد رفت و ديگر اثرى از اسلام باقى نخواهد ماند رسول خدا ( ص ) على ( ع ) را بجاى خود نصب كرد كه پس از وى شريعت اسلام محفوظ بماند و تدبير امور را نموده ، و مردم را بسوى خير راهنمائى نمايد . على را بمردم معرفى كرد تا بمردم بفهماند كه « ذو الفقار » همانطور كه براى مؤمنين رحمت بود براى جنايتكاران عذاب است .\r\nرسول خدا ( ص ) با نصب على ( ع ) بخلافت خود كفار را از اسلام مأيوس نمود و با تحويل قدرت تنفيذ ، بعد از تحويل جعل قوانين ، آرزوى نابودى و ضعف اسلام براى كسى باقى بماند . آرى با انتقال حرف به عمل و سپرده شدن قدرت بدست مرد عادل و عاقلى ، آرزوى نابودى و ضعف اسلام بگور رفت .\r\nسنى و شيعه درباره صحت حديث ولايت و گفتهء رسول خدا ( ص ) « من كنت مولاه فعلى مولاه » اتفاق نموده‌اند : زيرا اين روايت را 110 نفر از « صحابه » ( شاگردان رسول خدا ) ( ص ) و 84 نفر از شاگردان شاگردان رسول خدا ( ص ) ( تابعين ) نقل كرده‌اند و امام احمد در « مسند » خود و امام نسائى در « خصائص » و حاكم در « مستدرك » و خوارزمى در « مناقب » و ابن عبد البر در « استيعاب » و عسقلانى در « اصابه » و ترمذى و ابن جرير و ذهبى و غير آنان نيز نقل كرده‌اند .\r\nاشكال : آنان كه در نقل روايت نتوانسته‌اند اشكال كنند ، انتقاد خود را متوجه متن روايت نموده ميگويند : مقصود رسول خدا ( ص ) از ولايت ؛ دوستى و محبت بوده و فرموده است على را دوست بداريد و نظرى بخلافت و امامت ندارد .\r\nپاسخ : فرمودهء پيغمبر ( ص ) « الست اولى بالمؤمنين من انفسهم فمن كنت مولاه فعلى مولاه » صريحا دلالت دارد كه قدرت دينى و سياسى رسول خدا ( ص ) نسبت بمؤمنين مخصوص على ( ع ) است و اين قدرت را بدون كم و زياد واگذار بعلى ( ع ) نموده است . اگر اهل سنت اضافه بر بيست معناى لغوى مولى كه بعضى تهيه كرده‌اند هزار و يك معنى لغوى بدست بياورند از قرائن كلام و اول و آخر داستان غدير روشن مىشود كه داستان خلافت بوده است .\r\nآيا تبريك گفتن عمر و ابو بكر و . . . بعلى ( ع ) براى دوستى و محبت با او بود يا آنكه تبريك سلطنت و خلافت ؟ جاى ترديد نيست كه هيچ عاقلى دوستى با ديگرى را تبريك نميگويد ! اماميه بحثهاى مفصلى در رد و ايراد اين حديث و امثال آن نموده و مقاصد را از رواياتيكه تصريح بخلافت على ( ع ) مىكند بدست آورده‌اند ، و كتابهاى عقائد و مناقب و تفاسير را از آن پر كرده‌اند بلكه كتابهاى مخصوصى در اين‌باره نوشته‌اند از آن جمله « احتجاج مفيد » و « الشافى » از سيد مرتضى و « الاعيان » از امين و « المراجعات » از شرف الدين و « الغدير » از امينى - كتاب الغدير به 12 جلد ضخيم رسيده است .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاماميه على ( ع ) را از روى دين و عقيده دوست ميدارند و معتقد هستند كه على ( ع ) سزاوارتر از همه بولايت بوده است : زيرا على ( ع ) خلافت را براى استفاده و رياست نمىخواست ، براى ساير اغراض دنيوى نمىخواست : زيرا قدرت روحى على ( ع ) بالاتر از ميل رياست و فتنه سلطنت بود چون دنيا در نظر على ( ع ) شبيه بخاكسترى بود كه در موقع طوفانى شدن هوا بادها آن را اين طرف و آنطرف ببرد .\r\nابن عباس مىگويد : دنيا در نظر على ( ع ) كمتر از بند كفشش ارزش داشت ، در صورتى كه كفش على از ليف خرما بود و به اندازه چند يك درهم ارزش نداشت !\r\nابن عباس مىگويد : هنگاميكه على ( ع ) بسلطنت ظاهرى رسيده بود وارد بر وى شدم ديدم مشغول اصلاح كفش خود شده است عرضه داشتم يا على ! چه ميكنيد ؟\r\nاين كار را ترك كنيد !\r\nحضرت با من سخن نگفت تا آنكه اصلاح كفش تمام شد ، روى هم گذاشته و فرمود : اين جفت كفش مرا قيمت كن ! گفتم قيمتى ندارد . حضرت فرمود : در عين بىقيمتى قيمت كن ! عرضه داشتم چند يك درهم ارزش دارد ! حضرت فرمود :\r\n« و اللّه لهى احب الى من امركم هذا الا ان اقيم حقا او ادفع باطلا » :\r\nبه خدا سوگند اين كفشها در نظر من بهتر است از حكومت بر شما مگر اينكه از حقى دفاع كنم ؛ و يا باطلى را بواسطه حكومت خود بر طرف سازم .\r\nآيا كسى كه حكومت و دنيا در نظر او باندازهء ارزش بند كفشى نيست ، چه اندازه سزاوار و لايق بخلافت است .\r\nبلكه بسيار شايسته است كه همه دنيا كفش پاى او باشد و نسبت به آن حكومت كند .\r\nگفتار على ( ع ) فقط لفظ و نظريه نبود ، بلكه اين افكار در اعماق قلب بزرگش حركت داشت و با آن دست بگريبان بود و زنده نگاه مىداشت . على ( ع ) در همه مشكلات و ناراحتيها اين عقيده را حفظ كرد .\r\nنتيجه : على ( ع ) مردى نيست كه منحصر به مسلمانان باشد . على ( ع ) مرد شرق و غرب نيست . على ( ع ) مرد دنيا و نمونه انسانيت كامل است .\r\nاگر ما بمناسبت روز على ( ع ) جشن گرفته‌ايم ، ما براى فضيلت بشريت و نمونه عالى جهان جشن گرفته‌ايم ما براى عظمت دين و علم جشن گرفته‌ايم ما براى عظمت اخلاص و فداكارى جشن گرفته‌ايم . ما براى عظمت جنگ‌آورى و شجاعت جشن گرفته‌ايم ما جشن تكميل دين و اتمام نعمت را گرفته‌ايم ما جشن انتشار اسلام در شرق و غرب را برگذار ميكنيم .\r\nپايان\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nفهرست مطالب\r\nموضوع صفحه\r\nآثار مترجم 2\r\nمقدمهء چاپ دوم 5\r\nمقدمهء چاپ اول 13\r\nبيوگرافى نويسنده 17\r\nمقدمه نويسنده 25\r\nبخش اول\r\nاختلاف مسلمين 29\r\nعصر رسول خدا ( ص ) 29\r\nپس از رسول خدا ( ص ) 29\r\nمهمترين فرقه‌هاى مسلمين 30\r\nتشيع 33\r\nسبب تشيع 33\r\nپيدايش تشيع 35\r\nشيعه و عبد اللّه بن سباء 36\r\nچرا على ( ع ) از حكومت . . . 37\r\nرشد تشيع 43\r\nشروط رهبرى مسلمين 43\r\nاطاعت از حكومتهاى استبدادى 45\r\nاستبداد از نظر اهل سنت 45\r\nاستبداد از نظر شيعيان 46\r\nهمكارى با حكومتهاى استبدادى 47\r\nنامه منصور به حضرت صادق ( ع ) 48\r\nشركت در كارهاى دولتى 49\r\nحكومتهاى استبدادى و روحانى نمايان 49\r\nروزنامه‌نگاران و استبداد 50\r\nشيعيان در نظر احمد امين مصرى 51\r\nعلى در ميان قريش 53\r\nموضوع صفحه\r\nعلى و زندگى داخلى 53\r\nعلى قبل از مرگ رسول خدا ( ص ) 54\r\nعلى پس از مرگ رسول خدا ( ص ) 56\r\nعلى و مجلس شوراى عمر 58\r\nنكاتى دربارهء مجلس شوراى عمر 59\r\nعلى و خلافت عثمان 60\r\nعلى و جنگ جمل و صفين 62\r\nخوارج چه گفتند ؟ 63\r\nبخش دوم\r\nشيعيان و معاويه 65\r\nمعاويه كيست ؟ 65\r\nشبيخونهاى كشتار و چپاول 67\r\nسفيان بن عوف غامدى 68\r\nضحاك بن قيس فهرى 70\r\nنعمان بن بشير 70\r\nعورتها سپر جنگ مىشود 71\r\nبسر بن ارطاة 73\r\nعمرو بن عاص 77\r\nاكيپهاى اخلالگرى 80\r\nامام مجتبى ( ع ) 82\r\nگلى از گلستان رسول ( ص ) 82\r\nاوصاف امام مجتبى ( ع ) 84\r\nاخلاق امام مجتبى ( ع ) 84\r\nعلل صلح امام حسن ( ع ) 86\r\nدختران معاويه 87\r\nعلت صلح امام حسن ( ع ) و شهادت امام حسين ( ع ) 90\r\nشيعيان و معاويه 93\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nپس از امام ( ع ) 93\r\nمردان كرم 94\r\nمردان خوش‌قول 95\r\nلعنت كردن بعلى ( ع ) ! 96\r\nامام مجتبى ( ع ) در منزل معاويه 97\r\nعبد اللّه بن جعفر و معاويه 98\r\nشكنجه و كشتار 100\r\nبخشنامه معاويه 101\r\nحجر بن عدى 102\r\nعمرو بن حمق 105\r\nرشيد هجرى 106\r\nجويرية بن مسهر 106\r\nزندانيان 106\r\nخدمت معاويه بتشيع 107\r\nمسئول تفرقه مسلمين كيست ؟ 109\r\nعمليات يزيد تازگى نداشت 110\r\nمعاويه دوم 112\r\nبخش سوم\r\nبنى مروان 114\r\nفرزند زبير 114\r\nعبد الملك 117\r\nحجاج 117\r\nقنبر غلام على 118\r\nكميل بن زياد 119\r\nسعيد بن جبير 119\r\nفضائل درباريان حجاج ! 120\r\nزندانيان حجاج 121\r\nقهرمان خباثت 125\r\nوليد بن عبد الملك 125\r\nسليمان بن عبد الملك 127\r\nعمر بن عبد العزيز 128\r\nچگونه لعن على ( ع ) برداشته شد 130\r\nعلى ( ع ) بهتر از همه مسلمين است 132\r\nقضاوت عقيلى 133\r\nرسول خدا ( ص ) در منزل زهرا ع 135\r\nنفع و ضرر حقگوئى 136\r\nيزيد بن عبد الملك 137\r\nهشام بن عبد الملك 139\r\nمبارزات فرزند امام 140\r\nبنى اميه و حضرت زهرا ( ع ) 141\r\nبوى اخلاق رسول ( ص ) و . . . 143\r\nفوائد مبارزه 144\r\nوليد بن يزيد بن عبد الملك 145\r\nقرآن تيرباران شد 146\r\nخدمات كميت شاعر 147\r\nبخش چهارم\r\nبنى عباس 157\r\nهزار ماه سلطنت 157\r\nبهره‌بردارى بنى عباس 159\r\nبنى عباس كيستند ؟ 160\r\nسفاح 161\r\nشعراء و بنى عباس 163\r\nمذهب و بنى عباس 163\r\nمنصور 164\r\nواعظ سلطنتى 165\r\nمنصور و واعظ غيبى 166\r\nدست غيبى 168\r\nمنصور و اولاد على ( ع ) 168\r\nزندان منصور 170\r\nدر زير ديوار 170\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nامام صادق ( ع ) و منصور 172\r\nمهدى 175\r\nهادى 179\r\nهارون الرشيد 180\r\nشصت شهيد 181\r\nدر ميان ستونها 181\r\nيحيى و رشيد 182\r\nروحانىنمايان هارون 183\r\nمبارزات ملت و اطلاعات هارون 184\r\nباز هم اولاد ابى طالب 184\r\nموسى بن جعفر ( ع ) و هارون 185\r\nموسى بن جعفر ( ع ) توقيف شد 187\r\nفقط حقوق و رياست 187\r\nامام رضا ( ع ) و هارون 188\r\nامين و مأمون 189\r\nحضرت رضا ( ع ) و مأمون 191\r\nنماز عيد حضرت رضا ( ع ) و مأمون 191\r\nمعتصم 193\r\nمتوكل 193\r\nفقط يك پيراهن 194\r\nاسقامت ابن سكيت 196\r\nمجلس خوشگذرانى 196\r\nشعراء شيعه در عصر بنى عباس\r\nابن رومى 197\r\nابو فراس حمدانى 199\r\nدعبل خزاعى 201\r\nامام رضا ( ع ) گريه كرد 204\r\nادبيات شيعه و حوادث 206\r\nاسباب انقراض 207\r\nعلل بقاء تشيع 208\r\nمجله آخر ساعة 211\r\nكتاب اثر التشيع 211\r\nبخش پنجم\r\nپس از بنى عباس 213\r\nابو عبد اللّه شيعى 213\r\nدانشگاه الازهر مصر 215\r\nصلاح الدين ايوبى 215\r\nكتابخانه‌ها را آتش زدند 216\r\nصلاح الدين از نظر شيعه 217\r\nدولت عثمانيها 218\r\nدولت سعودى و شيعيان 222\r\nداستان ابراهيم پاشا 227\r\nبخش ششم\r\nشيعيان و استعمار 229\r\nشيعيان و مجله دروغ 229\r\nكتاب سفيانى 236\r\nمستشرقين و هدفهاى استعمارى 237\r\nاستعمار و حفناوى 239\r\nچه كسى باور مىكند 244\r\nكتاب حفناوى و الازهر 244\r\nخدا ميگويد و حفناوى 249\r\nدروغگو كيست 249\r\nچرا اساتيد دانشگاه الازهر . . 251\r\nساكت نميشويم 251\r\nخاتمه\r\nعيد غدير 253\r\nميهن 254\r\nخويشاوندى 255\r\nخوش‌خلقى 255\r\nبرنامه‌هاى عمرانى 256\r\nداستان غدير 256\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nابراهيم بت شكن\r\nچرا عده اى از زمامداران جهان ؛ مردمرا به خاك و خون ميكشند ؟ !\r\nچرا عده از روشنفكران و آزادى خواهان در سياه چالهاى زندان وارودگاهاى مرگ تحت شكنجه وآزارجان ميسپارند ؟ !\r\nچرا همه روزه قلب عده اى بيگناه بارگبار مسلل سوراخ ميگردد ؟ !\r\nچرا بوى باروت و خون ، فضاى جهان را متفن ساخته است ؟ !\r\nچرا حدود نصف بودجه ممالك ، صرف تجهيزات آدم كشى وجنگى ميگردد ؟ !\r\nپاسخ اين گونه سؤالات را در كتاب \" ابراهيم بت شكن \" مطالعه فرمائيد ، كتاب \" ابراهيم بت شكن \" يا \" قهرمان توحيد \" نوشتهء مترجم اين كتاب شما را به آغاز و انجام مبارزات آشنا ميگرداند . با خواندن اين كتاب از روحيه قهرمانانا ملى وهدف آنان آگاه ميگرديد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nحدود خسارت جهان\r\nنوشتهء : ابوالحسن الحسنى الندوى ترجمهء : مصطفى زمانى\r\nكتابيكه در مدتى كوتاه ، چندين مرتبه بزبانهاى عربى ، اردو ، وانگليسى چاپ و در جهان اسلام متشر شده است .\r\nكمتر مسلمان روشنفكر وآزادانديشى است كه با يكى از ترجمه هاى اين كتاب آشنا نباشد و يا آن را مطالعه نكرده باشد .\r\nبا مطالعه اين كتاب روشن مىشود ، كه چگونه اسلام بشريت را كه در چنگال مرگ بود نجات داد .\r\nبار ديگر انسانيت و اخلاق در پرتگاه سقوط قرار گرفته واروپا ( مهد تمدن جديد ) بسوى خودكشى ونابود كردن اساس بشريت گام برميدارد .\r\nمسلمانى كه ميخواهد عظمت از دست رفته خود را بازيابد ؛ وبرادران دينى خود را از مفاسد اخلاقى و اجتماعى تمدن جديد برهاند و راه عظمت وسعادت و پيروزى را نبايد ، اين كتاب به او كمك مىكند .\r\nاين كتاب رمز ترقى وفوائد جنبش همه گانى اسلامى را نشان ميدهد تا مطالعه كنننده بفكر رهائى خويش وانسانت از چنگال مرگ وحفظ اجتماع از سقوط در لبحنزار مفاسد اخلاقى بيفتد .\r\n\r\n\r\n","description":"","footnote":"","page_name":" 264 ","page_number":264}
  ]