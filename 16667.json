[
  {"content":"\r\n\r\n\r\nمقدمه\r\nانستم الصراط الاقوم و السبيل الاعظم و شهداء دارالفناء و شفعاء دارالبقاء « 1 » \r\nرسول خدا ( ص ) و جانشينان معصوم او ، آموزگاران و راهبران قافله بشريت به سوى كمال و ارزشهاى متعالى انسانى هستند . آنان بندگان پاك وبرگزيده‌اى هستند كه از هرگونه پليدى و ناپاكى و لغزش و اشتباه بدورند .\r\nاز ويژگيهاى اين رهبران نور و مشعلداران هدايت اين است كه آنان در مقام رهبرى جامعه و در تمامى برخوردها و موضعگيريها تنها خدا ، مكتب ومصلحت امت را در نظر داشتند و جز اين سه اصل به چيزى نمىانديشيدند و حاضر بودند در راه تحقق اين اهداف همه خطرات را به جان بخرند . در صورتى كه رهبران « نار » چنين نيستند . آنان تنها به منافع مادى و مصالح شخصى و حزبى خود مىانديشند و با هرچه كه با منافع دنيايى آنان در تضاد باشد به ستيز بر مىخيزند .\r\nپيشوايان دين در پرتو برخوردارى از مقام « عصمت » و آگاهيهاى فوق‌العاده در همه زمينه‌هاى دينى ، سياسى ، اجتماعى ، اقتصادى و فرهنگى و سرچشمه گرفتن علوم آنان از منبع وحى و همچنين احاطه كاملى كه به صلاح و فساد امور دارند ، تمامى رفتارها و موضعگيريهايشان در مسير خواست و رضايت الهى و صلاح امت اسلامى است .\r\nآنان تجسم عينى و حيات اسلامى و روح هميشه جاويد رسالت محمدى ( ص ) مىباشند كه مسئوليت پاسدارى از دين حنيف اسلام و تبيين و گسترش مفاهيم عالى آن را بر عهده دارند و در تمامى شرايط و احوال ، با پايبندى كامل به اجراى دستورات الهى و قسط اسلامى ، در برابر اوضاع سياسى ، اجتماعى و اعتقادى جامعه خويش موضع گرفته\r\n\r\n","description":"","footnote":" ( 1 ) - مفاتيح الجنان ، زيارت جامعه كبيره . يعنى شما ( امامان معصوم ) راست ترين راهها و بزرگترين شاهراهها و شهيدان اين سراى فانى و شفيعان جهان باقى هستيد . ","page_name":" 1 ","page_number":1},
  {"content":"\r\n\r\nو تا جايى كه وظيفه ايجاب مىكرد پيش مى رفتند .\r\nدر اين ميان زندگى سياسى موسى بن جعفر ( ع ) فوق العاده پر ماجرا و شورانگيز و تا حدودى استثنايى است ، و در يك زاويه مىتوان دروان 35 ساله امامت آن بزرگوار را اوج حركت مبارزاتى ائمه ( ع ) دانست كه متاسفانه از ابعاد آن گزارش درست و روشنگرى در دست نيست .\r\nمركز تحقيقات اسلامى حوزه نمايندگى ولى فقيه در سپاه كه مسئوليت تدوين متون آموزشى عقيدتى - سياسى اين نهاد انقلابى را بر عهده دارد خوشبخت است كه به درخواست حوزه نمايندگى ولى فقيه در سازمان جهاد سازندگى خراسان پاسخ مثبت داده و اين متن ارزنده و تحليلى را كه در برگزيده تاريخ زندگى امام كاظم ( ع ) مىباشد تدوين نموده است .\r\nما ضمن تقدير و سپاس فراوان از نويسندگان محترم آن حجج‌اسلام آقايان سيد محمد حسينى شاهرودى و على رفيعى ، اميدواريم اين متن نيز همچون متون گذشته مورد استقبال و بهره‌بردارى هر چه بيشتر برادران عزيز جهادگر قرار گيرد . ان شاءالله .\r\nمركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nدرس اول : خصوصيات فردى ولادت\r\nپيشواى هفتم شيعيان ، روز هفتم ماه صفر ، سال 128 هجرى قنرى در دهكده « ابواء » « 1 »  متولد شد . « 2 »  وقتى بشارت ولادت آن گرامى به پدر بزرگوارش داده شد ، ضمن دعا براى سلامتى مادر ارجمندش ، مولود را برترين آفريده الهى شمرد كه به وى عنايت شده است . « 3 »  سپس به شكرانهء اين ولادت مسعود ، به محض ورود به مدينه ، سه روز به عموم مردم وليمه داد . « 4 » \r\n\r\nنام ، كنيه و القاب\r\nپيشواى ششم عليه السلام نام فرزند خود را « موسى » گذاشت . اين نام هر چند در ميان امامان پيشين سابقه نداشت ، ليكن در ميان پيامبران سابقه دارد و همنام « موسى » كليم اللَّه است ، از اين رو ، اصل اين نام به زبان قبطى است . « 5 »  امام كاظم عليه السلام به كنيه‌هاى چند خوانده مىشد مثل : « ابوالحسن » ، « ابوابراهيم » ، « ابوعلى » « 6 »  و « ابو اسماعيل » « 7 »  ولى مشهورتر از همه « ابوالحسن » است . « 8 »  لقبهاى آن گرامى نيز فراوان است ، از جمله : « عبد صالح » ،\r\n\r\n","description":"","footnote":" ( 1 ) - ابواء ، از دهكده‌هاى اطراف مدينه ، و آمنه بنت وهب ، مادر گرامى رسول خدا ( ص ) در آنجا مدفون است .  ( 2 ) - ر . ك . اعلام الورى ، ص 286 ؛ كافى ، ج 1 ، ص 397 و مناقب ، ابن شهر آشوب ، ج 4 ، ص 323 . در پاره‌اى منابع ، سال‌ولادت آن گرامى سال 129 هجرى ذكر شده است ( ر . ك . تذكرة الخواص ، ص 312 و كافى ، ج 1 ، ص 397 ) ولى مشهور همان است كه در متن آورده شده است .  ( 3 ) - ر . ك . المحاسن ، برقى ، ج 2 ، ص 314 .  ( 4 ) - ر . ك . مسند الامام الكاظم ، عطاردى ، ج 1 ، ص 2 ؛ المحاسن ، ج 2 ، ص 418 .  ( 5 ) - در مورد وجه نامگذارى حضرت موسى ( ع ) به اين اسم گفته شده موسى تركيبى از « مو » به معناى آب و « سى » به‌معناى درخت است و چون حضرت موسى را در صندوق نهاده به رود نيل انداختند و او را از بين آب و درخت گرفتند ، بدين اسم نام نهادند ( ر . ك : ناسخ التواريخ ، زندگانى موسى بن جعفر ( ع ) ، ج 1 ، ص 16 ) .  ( 6 ) - مناقب ، ج 4 ، ص 323 .  ( 7 ) - كشف الغمه ، ج 3 ، ص 2 .  ( 8 ) - از آنجا كه كنيهء بعضى امامان ديگر نيز « ابوالحسن » است براى تفكيك به امام هفتم 7 « ابوالحسم الاوّل » و به امام‌رضا 7 « ابوالحسن الثانى » و به امام هادى 7 « ابوالحسن ثالث » مىگويند و منظور از « ابوالحسن » بدون قيد ، در روايات ، امير مؤمنان 7 است . ","page_name":" 5 ","page_number":5},
  {"content":"\r\n\r\n« كاظم » ، « نفس زكيّه » ، « زين المجتهدين » ، « صالح » ، « صابر » ، « امين » ، « زاهر » و « باب الحوائج الى للَّه » « 1 »  ملقب شدن آن پيشواى بلند مرتبت به هر يك از لقبهاى ياد شده بيانگر بروز و تجلى بيشتر آن صفت در وجود آن حضرت در مقايسه با ديگر افراد است كه مرتبه‌اى ازكمال و درجه‌اى از منزلت معنوى اين امام همام نزد پروردگارش به شمار مىرود . به عنوان نمونه در ذيل به وجه تسميه بعضى از القاب آن گرامى اشاره مىكنيم .\r\n\r\nكاظم :\r\nدر مورد وجه ملقّب شدن پيشواى هفتم به « كاظم » بيانات مختلفى نقل شده كه دو نمونهء آن را ذكر مىكنيم .\r\n1 - از آن جهت كه آن حضرت خشم خويش را فرو مىبرد و در برابر ناملايمات و آزارهاى ديگران بردبارى پيشه مىكرد . « 2 » \r\n2 - از آن جهت كه پاسخ هر بردى را با گذشت و بخشش مىداد . « 3 » \r\n\r\nعبد صالح :\r\nاز آن جهت كه در عبادات پروردگار و شب زنده‌دارى كوشش فراوان داشت . « 4 » \r\n\r\nباب الحوائج :\r\nاز آن جهت كه پناهندگان و توسل جويندگان به آن حضرت ، از در خانه‌اش حاجت روا و خشنود باز مىگشتند ، « 5 »  ابوعلى از بزرگان مذهب حنبلى مىگويد :\r\n« هر مشكل و گرفتارى كه براى من پيش مىآمد و من به قبر مطهر موسى بن جعفر عليه السلام روى مىآوردم ، خداوند آن را طبق خواسته من رفع مىكرد . » « 6 » \r\n\r\nپدر و مادر\r\nپدر گرامى پيشواى هفتم ، امام صادق عليه السلام و مادر ارجمندش امّ ولدى به نام « حُمَيْده\r\n\r\n","description":"","footnote":" ( 1 ) - ر . ك . مطالب السؤول ، ص 83 و مناقب ، ج 4 ، ص 323 .  ( 2 ) - همان  ( 3 ) - تذكرة الخواص ، ص 312 .  ( 4 ) - همان و تاريخ بغداد ، ج 13 ، ص 27 .  ( 5 ) - ر . ك : مطالب السؤول ، ص 83 .  ( 6 ) - حياة الامام ، موسى بن جعفر ، ج 1 ، ص 51 . ","page_name":" 6 ","page_number":6},
  {"content":"\r\n\r\nبربريّه » است . وى ، دختر « صاعد بربرى » و از بزرگان و اشراف عجم است ؛ بعضى نيز او را اندلسى دانسته‌اند . « 1 » \r\nحُمَيْده در دانش ، پاكدامنى و برخوردارى از كمالات معنوى و اخلاقى در ميان زنان معاصر خود ، حتى علويان ، مرتبتى و الا و ممتاز داشت . همسر گرانقدرش امام رضا عليه السلام درباره او مىفرمايد :\r\n« حُمَيْدَةُ مُصَفّاةُ مِنَ الْادْناسِ كَسَبيكَةِ الذَّهَبِ ، ما زالَتِ الْامْلاكُ تَحْرِسُها حَتَّى ادِّيَتْ الَىّ كَرامَةً مِنَ اللَّهِ لى وَ الْحُجَّةِ مِنْ بَعْدى » « 2 » \r\nحميده ، همانند شمش طلا از پليديها پاك است . پيوسته ملائكه او را ( از بيگانگان ) حراست مىكردند تا به من پيوست و اين به جهت كرامتى است كه خداوند نسبت به من و حجّت پس از من دارد .\r\nپيش از پيشواى ششم ، امام باقر عليه السلام از وى تجليل كرد و در وصفش فرمود :\r\n« حُمَيْدَهُ فِى الدُّنْيا ، مَحْموُدَةُ فِى الْاخِرَةِ » « 3 » \r\nدر دنيا ستوده و در آخرت پسنديده‌اى .\r\nاو نزد امام صادق عليه السلام از چنان وثاقت و منزلت علمى برخوردار بود كه آن حضرت ، زنان مسلمان را دستور مىداد معارف دينى و احكام شرعى خود را از وى بياموزند . « 4 » \r\n\r\nفرزندان\r\nاز موسى بن جعفر عليه السلام فرزندان صالح پرهيزكار ، مبارز و بى رغبت نسبت به دنيا مطالع و مظاهر فريبنده آن به يادگار ماند ، كه هر كدام در شرف ، بجابت ، تقوا و فضيلت از برترين و برجسته‌ترين مردمان زمان خود به شمار مىآمدند . مورخان و نسبت شناسان ، جايگاه ممتاز و برتر فرزندان موسى بن جعفر عليه السلام را در مقايسهء با ديگر مردمان چنين بيان\r\n\r\n","description":"","footnote":" ( 1 ) - ر . ك : مناقب ، ج 4 ، ص 323 ؛ الانوار البهيّة ، ص 152 .  ( 2 ) - كافى ، ج 1 ، ص 398 .  ( 3 ) - كافى ، ج 1 ، ص 398 .  ( 4 ) - ر . ك : الانوار البهيّة ، ص 153 . ","page_name":" 7 ","page_number":7},
  {"content":"\r\n\r\nكرده‌اند :\r\n« هر يك از فرزندان ابوالحسن ، موسى بن جعفر عليه السلام داراى فضل و منقبتى شناخته شده و مشهور نزد مردم بودند . « 1 » \r\nبرخى از آنان كه شرايط سياسى را مساعد مىديدند ، پرچم مبازره عليه ستمگران عباسى را بر مىافراشتند و عليه انحرافات و كژيها به مبارزه بر مىخاستند . ما پيش از پرداختن به شرح حال برخى از فرزندان آن حضرت ، نظر مورخان و نسبت شناسان دربارهء تعداد فرزندان آن گرامى را ذكر مىكنيم .\r\nتعداد فرزندان پيشواى هفتم در منابع ، مختلف ذكر شده است :\r\n1 - 33 نفر ؛ شانزده پسر و هفده دختر . « 2 » \r\n2 - 37 نفر ؛ هيجده پسر و نوزده دختر . « 3 » \r\n3 - 38 نفر ؛ بيست پسر و هيجده دختر . « 4 » \r\n4 - چهل نفر ؛ هيجده پسر و 22 دختر . « 5 » \r\n5 - شصت نفر ؛ 23 پسر و 37 دختر . « 6 » \r\nصاحب كشف الغمه پس از نقل قول سوّم ، اسامى پسران و دختران امام عليه السلام را به شرح ذيل ذكر مىكند :\r\nپسران : على الرّضا ، زيد ، ابراهيم ، عقيل ، هارون ، حسن ، حسين ، عبداللَّه ، اسماعيل ، عبيداللَّه ، عمر « 7 »  ، احمد ، جعفر ، يحى ، اسحاق ، عباس ، حمزه ، عبدالرحمان ، قاسم و جعفر الاصغر .\r\nدختران : خديجه ، ام فروه ، اسماء ، عليّه ، فاطمه ، فاطمه ، امّ كلثوم ، آمنه ، زينب ، ام عبداللَّه ،\r\n\r\n","description":"","footnote":" ( 1 ) - الفصول المهمة ، ص 256 ؛ اعلام الورى ، ص 301 و ارشاد ، ص 303 .  ( 2 ) - الفصول المهمة ، ص 256 ؛ اعلام الورى ، ص 301 و ارشاد ، ص 303 .  ( 3 ) - حياة الامام موسى بن جعفر ، ج 2 ، ص 377 .  ( 4 ) - الفصول المهمة ، ص 256 ، اعلام الورى ، ص 301 و مناقب ، ج 4 ، ص 324 .  ( 5 ) - كشف الغمه ، ج 3 ، ص 6 .  ( 6 ) - عمدة الطالب ، ص 196  ( 7 ) - به جاى عمر ، محمّد هم گفته شده است . ","page_name":" 8 ","page_number":8},
  {"content":"\r\n\r\nزينب صغرى ، امّ قاسم ، حكيمه ، اسماء صغرى ، محموده ، امامه ، ميمونه و امّ كلثوم . « 1 »  نامهاى فرزندان امام موسى عليه السلام در منابع تاريخى همچون تعدادشان گونه گون ذكر شده است ؛ بعضى با اسم و بعضى با كنيه ، و شايد يكى از علل اختلاف در تعداد فرزندان آن حضرت همين موضوع باشد . علّت ديگر آن را بازد در اغلاط و اختلاف نسخه‌ها و تصرف ناسخان دانست . چه بسا بعضى از اسامى افراد ، بدل از آنچه در متن آمده در حاشيه نوشته مىشد ؛ ولى نسخه نويسان ، بدون توجه آن را متن درج كرده‌اند .\r\nاينكه - ضمن دو درس - به معرفى و شرح مختصرى از برخى از فرزندان آن امام همام مىپردازيم .\r\n\r\nعلى الرضا عليه السلام\r\nبرترين و بزرگوارترين فرزند موسى بن جعفر عليه السلام ، على الرضا عليه السلام است . وى به سال 148 هجرى در مدينه متولد شد و مراحل رشد و كمال را تحت سرپرستى و تربيت پدر مهربان و در دامن مادر پرهيزكار و دلسوزى به نام « نجمه » سپرى كرد و پس از شهادت پدر بزرگوارش به عنوان هشتمين جانشين رسول خدا صلى الله عليه و آله ، با تعيين و توصيه پدر ، بر جايگاه بلند او نشست و عهده دار مقام امامت شد . « 2 » \r\n\r\nابراهيم « 3 » \r\nابراهيم بن موسى فردى شجاع ، بخشنده ، مبارز و دانشمند بود . در منابع حديثى نام وى در زمره روايت كنندگان از امامان عليهم السلام آمده است . وى از پيشوايان و رجال برجسته زيديّه به شمار مىرفت و در دوران مأمون ، از سوى محمد بن محمد بن زيد بن على بن حسين - كه ابوالسرايا پس از درگذشت ابن طباطبا با وى بيعت كرده بود - به ولايت يمن گمارده\r\n\r\n","description":"","footnote":" ( 1 ) - كشف الغمه ، ج 3 ، ص 6 .  ( 2 ) - تفصيل زندگى امام هشتم ( ع ) در دوره بعد خواهد آمد . ان شاء اللَّه .  ( 3 ) - مستفاد از كلمات شيخ مفيد ، طبرسى ، اربلى و ابن شهر آشوب اين است كه امام هفتم ( ع ) يك فرزند به نام « ابراهيم » داشته است ؛ ليكن ظاهر كلام صاحب عمدة الطالب اين است كه دونفر از فرزندان امام به اين نام بوده‌اند كه يكى ابراهيم اكبر و ديگرى ابراهيم اصغر خوانده مىشدند . براى آگهى بيشتر ر . ك : بحارالانوار ، ج 48 ، ص 306 . ","page_name":" 9 ","page_number":9},
  {"content":"\r\n\r\nشد و تا زمانى كه ابوالسرايا زنده بود وى نيز در آنجا بود . پس از شكست نهضت ابوالسرايا و قتل وى ، او از مأمون امان خواست . « 1 »  بر پايه بعضى از نقلها امام رضا عليه السلام براى وى مزد مأمون وساطت كرد و خليفهء عباسى او را آزاد گذارد . « 2 » \r\nبعضى او را واقفى دانسته و مستند خود را روايت ذيل ذكر كرده‌اند .\r\n« بكر بن صالح مىگويد : پس از درگذشت پدرش ( موسى بن جعفر عليه السلام بر او وارد شدم و نظر او را درباره پدرش پرسيدم . گفت : او زنده است .\r\n- نظرت درباره برادرت ابوالحسن چيست ؟\r\n- او ثقه و راستگوست .\r\n- او مىگويد پدرت درگذشته است .\r\n- او به آنچه مىگويد داناتر است . . . .\r\n- آيا پدرت وصيت كرده است ؟\r\n- بلى .\r\n- به چه كسى ؟\r\n- به پنج نفر از ما ، و على ( امام رضا عليه السلام را مقدم بر همه ما قرار داد . « 3 » \r\nاين خبر به همان مقدار كه تمايل ابراهيم را به واقفيّه نشان مىدهد ، بيانگر تجليل و ستايش او از برادرش امام رضا عليه السلام است . محقق مامقانى از اين خبر ، توثيق و حسن نيّت ابراهيم را استفاده كرده و آن را دليل بر تقواى وى مىداند ، زيرا هر چند در ابتدا براى وى در امر امامت شبه‌اى پديد آمده بود ليكن با آگاهى از نظر برادر بزرگوارش مبنى بر درگذشت آن حضرت ، رفع شبهه شده و به امامت برادر گرامى اش امام رضا عليه السلام اعتراف كرده است . « 4 » \r\nاز جمله قرائن و شواهدى كه بر عظمت مقام ابراهيم مزد پدر ارجمندش دلالت مىكند\r\n\r\n","description":"","footnote":" ( 1 ) - ارشاد ، ص 303 .  ( 2 ) - حياة الامام موسى بن جعفر ( ع ) ، ج 2 ، ص 408 .  ( 3 ) - بحارالانوار ، ج 48 ، ص 282 .  ( 4 ) - ر . ك : تنقيح المقال ، ج 3 ، ص 34 . ","page_name":" 10 ","page_number":10},
  {"content":"\r\n\r\nاين است كه آن حضرت وى را - به ظاهر در زمره جانشينان خود معرفى كرد . « 1 » \r\nابراهيم ، سرانجام در سال 210 ( و به قولى 213 ) هجرى در بغداد به وسيله مأمون مسموم شد و به شهادت رسيد و در مقابر قريش در جوار مرقد مطهر پدر بزرگوارش به خاك سپرده شد . « 2 » \r\n\r\nقاسم\r\nقاسم بن موسى فردى جليل القدر ، نيكوكار و باتقوا و پس از امام رضا عليه السلام ، محبوب‌ترين و گرامىترين فرزندان نزد موسى بن جعفر عليه السلام بود .\r\nيزيد بن سليط مىگويد : از موسى بن جعفر عليه السلام درباره امام پس از او پرسيدم . فرمود :\r\n« من به فرزندم على وصيّت كردم ؛ ولى اگر من اختيار دار امر امامت بودم ، امامت را در فرزندم قاسم قرار مىدادم ، به خاطر محبّت و رأفتى كه نسبت به او دارم ، ليكن امر امامت به دست خداست و او هر كه را بخواهد تعيين مىكند . » « 3 » \r\nدر روايتى ديگر آمده است : يكى از فرزندان موسى بن جعفر سخت بيمار بود و در آستانه مرگ قرار داشت . امام عليه السلام به فرزندش قاسم فرمود : پسرم برخيز و بر بالين برادرت سوره « والصّافات » را بخوان . قاسم شروع كرد به خواندن آن سوره و چون به آيه :\r\n« أَهُمْ أَشَدُّ خَلْقاً امْ مَنْ خَلَقْنا » رسيد ، برادرش جان سپرد . « 4 » \r\nاين دو روايت بيانگر ميزان محبّت و عنايت موسى بن جعفر عليه السلام نسبت به فرزندش قاسم است كه منشأ آن را بايد در كمالات نفسانى و سجاياى اخلاقى وى جستجو كرد .\r\nقاسم در دوران هارون كه علويان ، سخت تحت تعقيب و فشار بودند مدينه را مخفيانه ترك كرد و به « سورى » رفت و در آنجا بدون آن كه خود را بشناساند تنها و بدور از خانواده زندگى مىنمود .\r\n\r\n","description":"","footnote":" ( 1 ) - براى آگاهى بيشتر از وصيّت نامه امام ( ع ) ر . ك : بحارالانوار ، ج 48 ، ص 276 - 280 .  ( 2 ) - حياة الامام موسى بن جعفر ، ج 2 ، ص 408 .  ( 3 ) - كافى ، ج 1 ، ص 213 و تنقيح المقال ، ج 2 ، ص 26 ، ترجمه قاسم بن موسى .  ( 4 ) - كافى ، ج 3 ، ص 126 . و بحار الانوار ، ج 48 ، ص 289 . ","page_name":" 11 ","page_number":11},
  {"content":"\r\n\r\nشرايط سخت زندگى در غربت ، آگاه نبودن از اوضاع و احوال خانواده در مدينه ، گرفتارى و آوارگى خاندان پيامبر صلى الله عليه و آله بويژه پدر بزرگوارش به دست مزدوران هارون الرشيد و دسترسى نداشتن شيعيان به امام زمانشان ، زندگى را به كام قاسم تلخ كرده قلبش را بيش از پيش مىآزرد ، و سرانجام او را در بستر مرگ انداخت . قاسم كه آثار مرگ را در وجود خويش احساس كرد ، خود را به مردم آن منطقه شناسانيد و پس از مدتى كوتاه درگذشت « 1 »  و قبر مطهر او در قريه « شوشه » در سرزمين بابِل است . « 2 » \r\nسيد بن طاووس بر استجاب زيارت قبر او تصريح كده و آن را در ثواب قرين زيارت قبر مطهر حضرت اباالفضل و على اكبر عليهما السلام قرار داده ، سپس زيارت مخصوصى براى او ذكر كرده است . « 3 » \r\n\r\nاسماعيل\r\nاسماعيل ، از دانشمندان برجسته و پرهيزكاران و صالحان عصر خود بود و از سوى ابوالسّرايا بر حكومت فارس منصوب گشت ، و پس از شكست نهضت وى ، در مصر سكونت گزيد .\r\nوى نزد امامان عليه السلام از ارج و منزلتى و الا برخوردار بود ؛ زمانى كه « صفوان بن يحى » يكى از ياران موسى بن جعفر عليه السلام ، در گذشت ، امام جواد عليه السلام به دستور داد كه بر جنازه‌اش نماز بگزارد و نيابت وى را بپذيرد . « 4 »  اسماعيل ، در موضوعات مختلف فقهى كتابهاى زيادى نوشت از جمله : كتاب طهارت ، كتاب صلاة ، كتاب زكات ، كتاب صوم ، كتاب حج ، كتاب جنائز ، كتاب نكاح و كتاب طلاق . « 5 »  دانشمندان رجالى از كثرت تأليفات اسماعيل بر فزونى دانش و عمق بينش و ستايش وى استدلال كرده‌اند . « 6 »  اسماعيل درمصر در\r\n\r\n","description":"","footnote":" ( 1 ) - ر . ك : حياة الامام موسى بن جعفر عليه السلام ، ج 2 ، ص 430 - 431 .  ( 2 ) - معجم البلدان ذيل شوشة .  ( 3 ) - ر . ك : تنقيح المقال ، ج 2 ، ص 26 ، ذيل قاسم بن موسى .  ( 4 ) - رجال كشى . ذيل صفوان بن يحى ، تنقيح المقال ، ج 2 ، ص 100 .  ( 5 ) - ر . ك : رجال نجاشى ، ص 21 ؛ فهرست شيخ ، ص 10 ، و معالم العلماء ، ص 7 .  ( 6 ) - ر . ك : حياة الامام موسى بن جعفر ( ع ) ، ج 2 ، ص 416 . ","page_name":" 12 ","page_number":12},
  {"content":"\r\n\r\nگذشت و در همان جا دفن شد . « 1 » \r\n\r\nخلاصه\r\nپيشواى هفتم شيعيان روز هفتم صفر ، سال 128 ه . ق در ابواء متولد شد . نام آن گرامى « موسى » ، مشهورترين كنيه‌اش « ابوالحسن » و معروفترين لقبهايش ، كاظم ، عبد صالح و باب الحوائج است . پدر آن حضرت ، امام صادق عليه السلام و مادرش « حميده بربريّه » است كه بانويى دانشمند و برخوردار از كمالات معنوى و اخلاقى بود .\r\nموسى بن جعفر عليه السلام فرزندانى صالح و مجاهد داشت كه هر كدام در عصر خود ، نمونه و بى نظير بودند . در منابع تاريخى تعداد فرزندان آن حضرت مختلف ذكر شده است ، از جمله بيست پسر و هيجده دختر . اسامى آنان همچون تعدادشان با اختلاف ذكر شده است .\r\nبرترين و بزرگوارترين فرزند موسى بن جعفر ، امام رضا عليه السلام است كه پس از شهادت پدر ، جانشين وى شد .\r\nابراهيم ، فرزند ديگر امام كاظم عليه السلام ، فردى شجاع ، بخشنده و عالم بود . وى در جريان نهضت ابوالسرايا فرمانرواى يمن بود ؛ پس از شكست نهضت وى ، به مأمون روى آورد و از او امان خواست . مأمون هر چند در ظاهر به او امان داد ولى كينه او را به دل داشت و سرانجام او را در سال 210 هجرى مسموم كرد .\r\nقاسم ، نيز فردى جليل القدر و پرهيزكار و بعد از امام رضا عليه السلام محبوبترين فرزندان نزد پدر گرامى اش بود . وى در حكومت شكنجه و اختناق هارون ناگزير از وطن متوارى و به « سورى » رفت و در آنجا غريبانه و ناشناخته مىزيست ؛ تنها زمانى كه مرگ خود را قطعى دانست به معرفى خويش پرداخت .\r\nاسماعيل ، فرزند ديگر موسى بن جعفر عليه السلام فردى دانشمند ، متقى و نيكوكار بود و در جريان نهضت ابوالسّريا حكومت فارس را داشت ؛ پس از آن در مصر سكونت گزيد . وى\r\n\r\n","description":"","footnote":" ( 1 ) - همان . ","page_name":" 13 ","page_number":13},
  {"content":"\r\n\r\nدر ابواب مختلف فقهى مثل طهارت ، صلاة ، صوم ، زكات ، حج و . . . كتابهايى نوشت ؛ چندانكه دانشمندان رجالى فزونى نوشته‌هاى او را دليل بر ستايش ، والايى مقام عليم و عميق بودن بينش او دانسته‌اند .\r\n\r\nپرسش\r\n1 - پيشواى هفتم در چه تاريخ و در كجا متولد شد ؟\r\n2 - نام ، مشهورترين كنيه‌ها و القاب پيشواى هفتم را ذكر كنيد .\r\n3 - علت ملقّب شدن موسى بن جعفر عليه السلام به « كاظم » چيست ؟\r\n4 - موسى بن جعفر عليه السلام چند فرزند داشت ؟\r\n5 - قاسم بن موسى نزد پدر بزرگوارش از چه موقعيتى برخوردار بود ؟\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nدرس دوّم : : فرزندان امام كاظم عليه السلام در ايران\r\nبرخى از فرزندان موسى بن جعفر عليه السلام به خاطر ملاحضات سياسى و خويشاوندى به اينران هجرت كردند . در اين درس - در حد گنجايش - به معرّفى بعضى از آنان مىپردازيم .\r\n\r\nاحمد\r\nسيّد امير احمد ، معروف به « شاه چراغ » « 1 »  در ميان فرزندان موسى بن جعفر عليه السلام بعد از امام رضا عليه السلام بر همهء برادران خود برترى و فضيلت داشت . وى مردى بخشنده ، بزرگوار و پرهيزكار بود . در شرح حال او نوشته‌اند كه در راه خدا هزار بنده آزاد كرده است . « 2 »  كرامات نفسانى و سجاياى اخلاقى ، او را محبوب پدر بزرگوارش كرده بود ؛ چندان كه آن حضرت او را بر بعضى از فرزندانش مقدم مىداشت ، بعضى از املاك خود را به وى بخشيد و او را - به ظاهر - از جمله جانشينان خود قرار داد .\r\n« پدرم همراه فرزندانش به سوى بعضى از املاكش بيرون رفت . همراه احمد بيست نفر از خدمتكاران و چاكران پدرم بودند كه با او مىايستادند و يا او مىنشستند ؛ علاوه بر اين پدرم پيوسته نظرش با او بود و پاس او را مىداشت و\r\n\r\n","description":"","footnote":" ( 1 ) - در مورد وجه شهرت وى به شاه چراغ اقوالى است از جمله اينكه در زمان عضدوالدولة ديلمى پيرزنى نزد او رفت‌و اظهار داشت شبها بر روى تپّه نزديك منزل من چراغى روشن ديده مىشود و چون نزديك مىدوم اثرى نمىبينم . عضدالدولة ماجرا را با اطرافيان در ميان گذاشت . آنان گفتند : شايد پيرزن به اميد دستيابى به مال و منال چنين اظهاراتى كرده است . شاه متقاعد نشد و شبى به خانهء پيرزن رفت و آنجا خوابيد . زن نيكوكار به محض آنكه نور را ديد به بالين شاه حضور يافت و سه بار گفت : « شاه چراغ » . عضدوالدولة بيدار شد و به طرف چراغ رفت ولى خاموش شد و چون بازگشت ، نور را ديد . اين عمل هفت بار تكرار شد . روز بعد ، دستور داد تپّه را حفر كردند . به هنگام حفر به سردابى رسيدند كه جسدى روى تختى بود . شاه ، شيخ عفيف الدين ، عالم وزاهد آن عصر در فارس را در جريان گذاشت . او در همان شب در خواب ديد به زيارت قبر امامزاده احمد بن موسى الكاظم رفته است . عضد الدوّلة روزى را تعطيل عمومى كرد و بر آن سرداب بناى باشكوهى بنا نهاد ( ر . ك : زندگانى امام موسى كاظم ، عماد زاده ، ج 2 ، ص 271 . )  ( 2 ) - ارشاد ، ص 303 ","page_name":" 15 ","page_number":15},
  {"content":"\r\n\r\nاز او غافل نمىشد و ما از آنجا بازنگشتيم تا آنكه احمد بازگشت . » « 1 » \r\n\r\nمادر احمد\r\nمادر احمد ، امّ ولد و از بانوان نيكوكار و محترم بود و به « امّ احمد » شهرت داشت . موسى بن جعفر عليه السلام نسبت به وى عنايتى خاص داشت و زمانى كه از سوى هارون از مدينه به بغداد برده شد ، ودايع و مواريث امامت را نزد وى به امانت گذارد و به او فرمود :\r\nهر كس نزد تو آمد و خواستار اين امانتها شد ، هر زمان كه باشد ؛ بدان كه من شهادت رسيده‌ام و او جانشين من و پيشواى مفترض الطاعه براى تو و همه مردم است . »\r\nو زمانى كه هارون « 2 »  آن حضرت را در بغداد مسموم كرد ، امام رضا عليه السلام نزد وى آمد و خواستار امانتها شد و ضمن اعلام خبر شهادت پدر بزرگوارش ، خود را جانشين او و امام بر حق بر تمامى جنّ و انس معرفى كرد . مادر احمد بسيار متأثر شد ، ودايع امامت را به وى تحويل داد و با آن حضرت به عنوان امام بيعت كرد . « 3 » \r\n\r\nاحمد و امام رضا عليه السلام\r\nبا انتشار خبر شهادت امام كاظم عليه السلام در مدينه ، مردم سراسيمه بر در خانه « امّ احمد » اجتماع كردند . احمد همراه جمعيّت به مسجد رفت و چون وى مردى شريف و بزرگوار و آثار عبادت در چهره‌اش نمايان بود و مردم از وى كرامات زيادى ديده بودند ، همگان گمان مىكردند وى امام و جانشين پدر مىباشد ؛ از اين رو ، با وى بيعت كردند . او از مردم بيعت گرفت سپس بر فراز منبر رفت و خطبه‌اى در نهايت فصاحت و بلاغت ابراد كرد و در پايان افزود :\r\n« مردم ! همان گونه كه همهء شما در بيعت من هستيد ، من در بيعت برادرم على\r\n\r\n","description":"","footnote":" ( 1 ) - ارشاد ، ص 303 .  ( 2 ) - در منبع به هارون ، مأمون نوشته شده كه ظاهراً اشتباه است .  ( 3 ) - بحارالانوار ، ج 48 ، ص 307 - 308 . ","page_name":" 16 ","page_number":16},
  {"content":"\r\n\r\nبن موسى الرضا عليه السلام هستم . بدانيد او امام و خليفهء بعد از پدرم مىباشد ؛ او ، ولّى خداست و هر دستورى كه مىدهد از سوى خدا و پيامبرش برمن و شما واجب است كه از او پيروى كنيم . »\r\nحاظران ، پذيراى سخن وى شده با او از مسجد بيرون رفتند و در حالى كه احمد پيشاپيش آنان حركت مىكرد بر در منزل امام رضا عليه السلام گرد آمدند و با آن حضرت تجديد بيعت كردند . امام رضا عليه السلام براى برادرش دعا كرد . « 1 » \r\nاحمد همچنان در خدمت و اطاعت برادر بود تا زمانى كه مأمون امام رضا عليه السلام را از مدنيه به مرو احضار كرد و او را وليعهد خود ساخت .\r\n\r\nهجرت به ايران\r\nبا هجرت اجبارى امام رضا عليه السلام به مرو ، احمد ، همراه جمعى از ياران خود ، رهسپار ايران شد . كارگزار مأمون در فارس با آگاهى از ورود احمد به قلمرو حكومتى وى از شهر بيرون رفت و در هشت فرسخى شيراز در محلى به نام « خان زينان » دو گروه با يكديگر برخورد كردند . جنگ سختى ميان آنان در گرفت . در اين ميان يكى از نيروهاى « قُتْلُغ خان » حاكم شيراز خطاب به ياران احمد گفت : اگر هدف شما رفتن به نزد امام رضا عليه السلام است بدانيد كه او در گذشته است . ياران احمد با شنيدن اين خبر از گرداو پراكنده شدند و جز بعضى از برادران و بستگانش كسى با او نماند .\r\nاحمد كه ادامه حركت به سوى خراسان برايش ممكن نبود به سمت شيراز رفت مخالفان ، اورا تعقيب كرده و در محلى كه هم اكنون مرقد اوست به شهادتش رساندند . « 2 » \r\n\r\nمحمّد\r\nمحمد بن موسى ، مكّنى به « ابو ابراهيم » مردى جليل القدر و صاحب فضل و كرامت بود .\r\nوى را به خاطر فزونى عبادت و نمازش « محمّد عابد » مىگفتند . دربارهء روحيّه تهجّد و\r\n\r\n","description":"","footnote":" ( 1 ) - بحارالانوار ، ج 48 ، ص 308 .  ( 2 ) - ر . ك . بحارالانوار ، ج 48 ، ص 308 . ","page_name":" 17 ","page_number":17},
  {"content":"\r\n\r\nحالات معنوى و روحانى وى نوشته‌اند :\r\n« او پيوسته با وضو و طهارت و قرين عبادت بود و شبها مشغول نماز مىگشت و چون از نماز فارغ مىشد لحظاتى استراحت مىكرد . دوباره از بستر بر مىخاست و مشغول طهارت و نماز مىگشت . مجدّداً ساعتى استراحت مىكرد ، سپس بر مىخاست ، وضو مىگرفت و به نماز مىايستاد . اين روش و عادت او تا سپيده صبح بود . » « 1 » \r\nيكى از شيعيان در مقام وصف شب زنده داراى محمد مىگويد :\r\n\r\nهيچگاه محمّد را ديدار نكردم مگر آنكه اين آيه را به ياد مىآورم ( و او را از مصاديق بارز آن مىدانستم ) :\r\nكانُوا قَليلًا مِنَ الَّليْلِ ما يَهْجَعُونَ » « 2 » \r\nمحمّد و امير احمد از يك مادر هستند و شايد اين ويژگى موجب آن بود كه آنان همواره در كنار هم و مونس يكديگر باشند . بنابر نوشته مورخان وى از ستم عباسيان ناگزير از هجرت به ايران و فارس شد و در شيراز مخفيانه زندگى مىكرد و در طول اختفا به نوشتن و استنساخ قرآن همّت گمارد و از اجرت آن هزار بنده آزاد كرد و سرانام در شيراز درگذشت « 3 »  و قبر او هم اكنون در شيراز در كنار قبر برادرش احمد ، زيارتگاه ارادتمندان است .\r\n\r\nحمزه\r\nحمزة بن موسى با كنيه « ابوالقاسم » مردى دانشمند ، صاحب فضل ، بلند مرتبت و مقبول و موجّه نزد عامّه و خاصّه بود . وى - بنا به نقلى - همراه برادرش حضرت امام رضا عليه السلام رهسپار خراسان شد و در خدمت آن حضرت و مطيع اوامر او بود . « 4 »  منابع تاريخى ،\r\n\r\n","description":"","footnote":" ( 1 ) - بحارالانوار ، ج 48 ، ص 287 .  ( 2 ) - ذاريات ( 51 ) ، آيه 17 يعنى : آنان اندكى از شب را مىخوابيدند .  ( 3 ) - * ارشاد ، ص 303  ( 4 ) - اعيان الشيعه ، ج 6 ، ص 251 . ","page_name":" 18 ","page_number":18},
  {"content":"\r\n\r\nچگونگى در گذشت و محلّ دفن او را مخاطب ذكر كرده‌اند ؛ در پاره‌اى مآخذ آمده است كه وى به هنگام هجرت به ايران به دست عوامل مأمون به شهادت رسيد . « 1 »  محل دفن او بين اصطخر شيراز ، سيرجان ، تبريز ، رى و قم مردد است . بنابر نقل نجاشى زمانى كه حضرت عبدالعظيم در دى بود پنهانى به زيارت قبرى مىرفت - كه هم اكنون در نزديكى قبر اوست - و مىگفت : اين قبر مردى از فرزندان موسى بن جعفر 0 ع ) است . « 2 »  علّامه مجلسى نيز اين احتمال را تقويت كرده است . « 3 »  ولى صاحب مجدى قبر او را در اصطخر شيراز مىداند . « 4 » \r\n« ابن عنبه » قبرى را كه در شيراز است متعلق به فرزندش « على بن حمزه » مىداند و از « لبّ الانساب » نقل مىكند كه قبر حمزه در سيرجان است . « 5 »  در قم نيز مزارى است كه به « شاهزاده حمزه » معروف است و ظاهر سخن صاحب تاريخ قم اين است كه اين بزرگوار همان حمزة بن موسى عليه السلام است . « 6 » \r\n\r\nفاطمه معصومه\r\nدر ميان دختران موسى بن جعفر عليه السلام فاطمه كبرى معروف به « فاطمهء معصومه » عليه السلام از همه برتر ، بزرگوارتر و با فضيلت‌تر است . برخى از مورخان چهار نفر از دختران موسى بن جعفر عليه السلام را با نام « فاطمه » ياد كرده‌اند : فاطمهء كبرى ، فاطمهء وسطى ، فاطمهء صغرى و فاطمه . « 7 »  فاطمه صغرى ، مشهور به « بى بى هيبت » در آذربايجان شوروى در جنوب بادكوبه مدفون است . « 8 »  فاطمه وسطى - بنا به نقلى - در اصفهان دفن شده است . « 9 »  قبر\r\n\r\n","description":"","footnote":" ( 1 ) - همان .  ( 2 ) - رجال نجاشى ، ص 248 .  ( 3 ) - ر . ك : بخارالانوار ، ج 48 ، ص 313 .  ( 4 ) - ر . ك : بحارالانوار ، ج 48 ، ص 285 ( پانوشت ) .  ( 5 ) - ر . ك : عمدة الطالب ، ص 228 .  ( 6 ) - ر . ك : منتهى الآمال ، ج 2 ، ص 235 .  ( 7 ) - ر . ك : تذكرة الخواص ، ص 315 .  ( 8 ) - بحارالانوار ، ج 48 ، ص 317 .  ( 9 ) - كريمهء اهل بيت ، ص 30 . ","page_name":" 19 ","page_number":19},
  {"content":"\r\n\r\nفاطمه ملّقب به « فاطمه طاهره » در رشت و به خواهر امام مشهور است . « 1 »  فاطمه كبرى نيز - كه موضوع بحث ماست - در قم مدفون است .\r\n\r\nولادت\r\nفاطمهء معصومه در اوّل ذيقعده ، سال 173 هجرى قمرى ديده به جهان گشود . « 2 » \r\n\r\nپدر و مادر\r\nشرافت نسبى حضرت معصومه عليه السلام كه هم دختر امام است ، هم خواهر امام و هم عمّه امام برتر از آن است كه قلم توان ترسيم آن را داشته باشد . او در مكتب تربيتى پدر بزرگوارش موسى بن جعفر عليه السلام و آغوش سرشار از محبّت مادرى به نام « نجمه » كه از باوان با فضيلت و از اسوه‌هاى تقوى و شرافت است تربيت يافت . شيخ صدوق روايت كرده كه نجمه خاتون در عقل و درايت ، اطاعت و عبادت و رعايت ادب ، بويژه نسبت به حميده خاتون از بهترين بانوان جهان بود . « 3 »  منابع تاريخى تصريح كرده‌اند ك حضرت على بن موسى الرّضا عليه السلام و حضرت معصومه عليه السلام از يك مادر مىباشند . « 4 »  اجتماع آن همه فضائل و مناقب در وجود آن بانوى بى همتا در عصر خود او را شايسته تحمل انوار الهى و پرورش خورشيد امامت ؛ حضرت على بن موسى الرضا عليه السلام و ماه تابان خاندان عصمت ، حضرت معصومه عليه السلام در دامان خود ساخت .\r\n\r\n","description":"","footnote":" ( 1 ) - بحارالانوار ، ج 48 ، ص 317 .  ( 2 ) - مستدرك سفينة البحار ، ج 8 ، ص 257 ، ماده « فطم » در بعضى منابع ، سال ولادت ، سال 183 ذكر شده ك درست نيست ؛ زيرا اين سال ، سال شهادت موسى بن جعفر است و حضرت فاطمهء كبرى است و حداقل سه فاطمه ديگر پس از او بوده است ، علاوه بر آنكه دست كم چهار سال آخر عمر شريف امام كاظم ( ع ) در زندان سپرى شده است .  ( 3 ) - عيون اخبار ( ع ) ، ج 1 ، ص 12 .  ( 4 ) - به هنوان نمونه ر . ك : دلائل الامامة ، ص 149 . ","page_name":" 20 ","page_number":20},
  {"content":"\r\n\r\n\r\nالقاب\r\nدر منابع روايى و تاريخى القاب زيادى براى دختر موسى بن جعفر عليه السلام نقل شده است كه هر كدام بيانگر درجه و مقامى از درجات و مقامات معنوى اين بانوى گرانقدر نزد پروردگار مىباشد . در ذيل به مشهورترين لقبهاى آن حضرت اشاره مىكنيم .\r\n\r\n1 - معصومه\r\nلقب معصومه برگرفته شده از روايتى است كه از امام رضا عليه السلام نقل شده است :\r\n« مَنْ زارَ الْمَعصوُمَةَ بِقُمْ كَمَنْ زارَنى » « 1 » \r\nكسى كه حضرت معصومه را در قم زيارت كند ( در ثواب ) مانند كسى است كه مرا زيارت كرده است .\r\nلقب « معصومه » هر چند دلالت بر عصمت اين بانوى بزرگوار از خطا و لغزش از آن نوع و در آن مرتبهاى كه پيامبر صلى الله عليه و آله ، حضرت زهرا عليه السلام و امامان دوازده گانه برخوردار هستند ، نمىكند ، ليكن بيانگر برخوردارى وى از مرتبه نازله اين رتبت ويژه است ؛ رتبتى كه در انسانهاى معمولى يافت نمىشود .\r\n\r\n2 - كريمه اهل بيت\r\nارادتمندان و ستايشگران حضرت معصومه عليه السلام از همان ابتدا تاكنون به هنگام ياداز آن بزرگوار در نظم و نثر ، لقب « كريمه اهل بيت » را در حق او فراوان به كار برده‌اند . علاوه بر آن - به نقل آية اللَّه العظمى نجفى مرعشى قدس سرّه - امام باقر يا حضرت صادق عليهما السلام در خواب به پدر ايشان فرمود : « عَلَيْكَ بِكَريمَةِ اهْلِ الْبَيْتِ » بر تو باد به كريمه اهل بيت . « 2 » \r\n\r\n3 - شفيعه\r\nبعد از صديقه طاهره عليه السلام از جهت گستردگى شفاعت ، هيچ باويى به شفيعه محشر ، حضرت معصومه عليه السلام نمىرسد . امام صادق عليه السلام در سخنى اين مقام والاى او را چنين بيان مىكند :\r\n\r\n","description":"","footnote":" ( 1 ) - ناسخ التواريخ ، زندگانى موسى بن جعفر ( ع ) ج 7 ، ص 337 .  ( 2 ) - ر . ك : فاطمه بنت الامام موسى الكاظم ( ع ) ، 112 . ","page_name":" 21 ","page_number":21},
  {"content":"\r\n\r\n« بانويى از فرزندان من به نام فاطمه ، دختر موسى در قم رحلت مىكند كه با شفاعت او همه شيعيان ما وارد بهشت مىشوند . » « 1 » \r\nو در فرازى از زيارتنامهء آن گرامى كه امام رضا عليه السلام رسيده است مىخوانيم :\r\n« يا فاطِمَةُ اشْفَعى لى فىِ الْجَنَّةِ فَانَّ لَكِ عِنْدَاللَّهِ شَأْناً مِنَ الشَأْنِ » « 2 » \r\nاى فاطمه معصومه ! بهشت را براى من درخواست كن ؛ زيرا نزد خدا مقام والايى دارى .\r\nالقاب ديگر آن حضرت كه در زيارتنامه‌اش آمده عبارت است از : طاهره ، حميده ، بَرّه ، رشيده ، تقيّه ، نقيّه ، رضيّه ، سيّده ، مرضيّه و اخت الرضا عليه السلام « 3 » \r\n\r\nشخصيّت\r\nحضرت معصومه عليه السلام در پرتو برخوردارى ازكمالات نفسانى و فضائل اخلاقى بعد از امام رضا عليه السلام در ميان فرزندان موسى بن جعفر عليه السلام و حتى ديگر امامزادگان ، شخصيّتى ممتاز و برجسته دارد . محدث قمى در رابطه با دختران موسى بن جعفر مىنويسد :\r\n« بر حسب آنچه به ما رسيده افضل آنها ، سيّده جليلهء معظّمه ، فاطمه بنت امام موسى عليه السلام معروف به حضرت معصومه است . » « 4 » \r\nعلّامه ، محمد تقى تسترى مىنويسد :\r\n« در ميان فرزندان امام كاظم عليه السلام با آن همه كثرتشان بعد از امام رضا عليه السلام كسى همسنگ حضرت معصومه عليه السلام نمىباشد . » « 5 » \r\nدر ذيل چندين روايت اين است كه قم به خاطر وجود مبارك فاطمهء معصومه عليه السلام در آن ، حرم اهل بيت قلمداد شده است ، از جمله امام صادق عليه السلام فرمود :\r\n« خداوند حرمى دارد كه مكه است . پيامبر صلى الله عليه و آله نيز حرمى دارد كه مدينه است .\r\n\r\n","description":"","footnote":" ( 1 ) - بحارلانوار ، ج 60 ، ص 216 ، مستدرك سفينة البحار ، ج 8 ، ص 258 .  ( 2 ) - مفاتيح الجنان ، زيارت حضرت معصومه .  ( 3 ) - ر . ك : فاطمه بنت الامام موسى الكاظم ( ع ) ، ص 112 .  ( 4 ) - منتهى الآمال ، ج 2 ، ص 241 .  ( 5 ) - كريمهء اهل بيت ، ص 21 . ","page_name":" 22 ","page_number":22},
  {"content":"\r\n\r\nكوفه نيز حرم اميرمؤمنان عليه السلام است . براى ما خاندان نيز حرمى است كه در قم است . و به همين زودى بانويى از فرزندان من به نام فاطمه در آنجا دفن خواهد شد ، كسى كه او ر زيارت كند بهشت بر او واجب خواهدشد . »\r\nراوى مىافزايد :\r\nامام اين سخن را وقتى فرمود كه هنوز امام كاظم عليه السلام متولد نشده بود . « 1 » \r\n\r\nب - روايت حديث\r\nنام فاطمه معصومه در زمره راويان و محدثان موثق و معتبر روايات اهل بيت عليهم السلام ، زينت بخش كتب رجالى شيعه و سنّى است . ارباب حديث تصريح كرده‌اند كه وى ، عالمه ، محدثه و راويه بود و جز از فرد مورد اعتماد و امين روايت نقل نمىكرد ، از اين رو ، رواياتش مورد توجّه و قبول محدثان شيعه و سنّى قرار گرفته است . « 2 » \r\n\r\nج - مرتبت علمى\r\nكريمهء اهل بيت ، دانش خود را از سرچشمه ولايت گرفته و در اين ميدان گوى سبقت را از ديگران ربوده بود . بنا به نقل صاحب كشف الئالى روزى جمعى از شيعيان وارد مدينه شدند و تعدادى پرسش در نامه‌اى نوشته به خانهء امام كاظم عليه السلام بردند . امام در سفر بود ، امام رضا عليه السلام نيز در مدينه حضور نداشت .\r\nعيأت اعزامى از اينكه خدمت امام زمان خود نرسيده بودند و با دست خالى باز مىگشتند اندوهگين بودند . حضرت معصومه - كه در آن ايام هنوز به سنّ بلوغ نرسيده بود - با مشاهده غم و اندوه آنان ، پاسخ پرسشها را نوشت و به آنان داد .\r\nشيعيان با خوشحالى مدينه را ترك كردند . در بيرون مدينه امام كاظم عليه السلام را زيارت و\r\n\r\n","description":"","footnote":" ( 1 ) - سفينه البحار ، ج 2 ، ص 446 . شايد يكى از عللى كه حضرت معصومه ( ع ) در ساوه فرمود : مرا به قم ببريد ، اين بود كه طبق اين روايت از محل وفاتش آگاه بود .  ( 2 ) - ر . ك : فاطمه بنت الامام موسى بن جعفر ( ع ) ، ص 58 . براى آگاهى از برخى روايات آن گرامى ر . ك : همان كتاب ، ص 61 و الغدير ، ج 1 ، ص 197 . ","page_name":" 23 ","page_number":23},
  {"content":"\r\n\r\nداستان خود را تعريف كرده پاسخهاى حضرت معصومه را ارائه دادند . امام كاظم با ديدن جوابها ، با بيان جمله : « فداهاابوها » رضايت و مسرّت خود را بيان كرد . « 1 » \r\n\r\nدر جستجوى برادر\r\nتاريخ ، خواهران و برادران زيادى را سراغ دارد كه با تمام وجود همديگر را دوست داشته و محبّت آنان نسبت به يكديگر زبانزد خاص و عام است . بارزترين نمونه اين افراد امام حسين و زينب كبرى عليهما السلام و پس از ايشان امام رضا و حضرت معصومه عليهما السلام هستند .\r\nحضرت رضا عليه السلام در سال 148 هجرى متولد شد و مدت 25 سال ، تنها فرزند « نجمه خاتون » بود تا سرانجام در اول ذيقعده سال 173 ، خواهرش حضرت معصومه چشم به جهان گشود .\r\nبيش از ده بهار از عمرش نگذشته بود كه پدر بزرگوارش به دست هارون به شهادت رسيد . از اين پس تنها مايه تسلّى او برادر ارجمندش على بن موسى الرضا عليه السلام بود كه ناگهان مأمون با توسل به نيرنگ و زور او را به خراسان فراخواند .\r\nحضرت معصومه عليه السلام حدود يم سال فراق برادر را تحمل كرد ولى ديگر كاسه صبر لبريز شد و تصميم به هجرت به ايران و ديدار برادر گرفت . در اين سفر پنج تن از برادران حضرت به نامهاى : فضل ، جعفر ، هادى ، قاسم و زيد و تعدادى از برادرزادگان و تنى چند از خدمتكاران ، آن گرامى را همراهى مىكردند . حضرت معصومه عليه السلام رنج سفر را تحمل كرد تا به شهر « ساوه » رسيد . مردم آن شهر كه در آن زمان از دشمنان سرسخت اهل بيت بودند به آنان حمله كردند و جنگ سختى درگرفت و همه برادران و برادرزادگان حضرت معصومه به شهادت رسيدند .\r\nشهادت 23 تن از بستگان و عزيزان آن گرامى ، او را به شدت محزون و در غمى جانكاه فرو برد و در نهايت به بستر بيمارى كشاند .\r\nمردم و اشراف قم كه دوستدار خاندان پيامبر صلى الله عليه و آله بودند با آگاهى از اين واقعه دلخراش به\r\n\r\n","description":"","footnote":" ( 1 ) - ر . ك : كريمه اهل بيت ، ص 170 . ","page_name":" 24 ","page_number":24},
  {"content":"\r\n\r\nساوه رفتند و پس از ديدار با دختر موسى بن جعفر عليه السلام ، آن گرامى را به درخواست خودش به قم آوردند .\r\n\r\nرحلت جانسوز\r\nحضرت معصومه عليه السلام مدت هفده روز در خانهء يكى از بزرگان قم به نام موسى بن خزرج در حالى كه بيمار و رنجور بود به سر برد . در اين مدت بانوان متدين قمى گروه گروه به ديدار و عيادت آن حضرت مىشتافتند و او را در سوگ عزيزان از دست رفته‌اش تسليت مىگفتند ؛ تا آن كه سرانجام در روز دهم ربيع الثانى ، سال 201 هجرى « 1 »  پيش از آن كه ديدگان رمدكشيده‌اش به ديدار برادرش روشن گردد ، در ديار غربت رحلت نمود و شيعيان را در ماتم خود به سوگ نشاند .\r\nمردم قم ، با تجليل فراوان ، پيكر پاكش را تشيع كردند و در محل كنونى حرم كه آن روز در بيرون شهر بود و به موسى بن خزرج تعلق داشت به خاك سپردند . « 2 » \r\n\r\nفضيلت زيارت\r\nدر روايات اسلامى - پس از چهارده معصوم عليه السلام - زيارت هيچيك از انبيا و اوليا در حدّ زيارت حضرت معصومه عليه السلام مورد تشويق و ترغيب قرار نگرفته است . در ذيل به ذكر دو نمونه از دو امام معصوم عليه السلام بسنده مىكنيم . « 3 » \r\n1 - راوى مىگويد : از امام رضا عليه السلام پيرامون حضرت معصومه عليه السلام پرسيدم . فرمود :\r\n« مَنْ زارَها فَلَهُ الْجَنَّةُ » « 4 » \r\nهر كس او را زيارت كند بهشت از آن اوست .\r\n\r\n","description":"","footnote":" ( 1 ) - ر . ك : زندگينامه حضرت معصومه ، ص 37 . در مورد روز رحلت آن گرامى دو نقل ديگر ذكر شده است : دوازدهم‌ربيع الثانى و هشتم شعبان ( ر . ك : كريمه اهل بيت ، ص 106 به نقل از مستدرك سفينة البحار ، ج 8 ، ص 257 و رسالة العربيّة العلويه نوشت شيخ حرّ عاملى ) .  ( 2 ) - ر . ك : كريمه اهل بيت ، ص 167 - 176 .  ( 3 ) - پيش از اين ، سخنى از امام صادق ( ع ) در اين باره نقل كرديم .  ( 4 ) - مستدرك سفينة البحار ، ج 8 ، ص 258 . ","page_name":" 25 ","page_number":25},
  {"content":"\r\n\r\n2 - امام جواد عليه السلام نيز مىفرمايد :\r\n« مَنْ زارَ قَبْرَ عَمَّتى بِقُمٍ فَلَهُ الْجَنَّةُ » « 1 » \r\nكسى كه قبر عمه‌ام را در قم زيارت كند ، بهشت از آن اوست .\r\nخلاصه\r\nبرخى از فرزندان موسى بن جعفر عليه السلام كه به ايران هجرت كردند عبارتند از :\r\nاحمد : معروف به شاه چراغ كه مردى بخشنده و پرهيزكار بود . امام كاظم عليه السلام او را بسيار دوست مىداشت بگونه‌اى كه جزو جانشينان خود قرارش داد .\r\nمادر احمد بانويى پرهيزكار و محترم و مورد عنايت خاص موسى بن جعفر عليه السلام بود .\r\nچندانكه وى مواريث امامت را به وى سپرد تا پس از شهادتش به امام رضا عليه السلام بدهد .\r\nاحمد پس از پدر بزرگوارش در خدمت برادرش امام رضا بود و مردم را به پيروى از وى فرا مىخواند . وى سرانجام به ايران هجرت كرد و در شيراز تحت تعقيب مخالفان قرار گرفت و به دست نيروهاى مأمون به شهادت رسيد .\r\nمحمد : نيز مردى جليل القدر و عابد بود چندانكه به « محمد عابد » شهرت يافت . وى نيز از ستم عباسيان تاگزير از هجرت به ايران شد و در شيراز مخفيانه مىزيست و در همانجا درگذشت .\r\nحمزه : او نيز مردى بلندمرتبت و موجّه نزد عام و خاص بود . وى به نقلى همراه امام رضا عليه السلام به ايران هجرت كرد و در خدمت آن حضرت بود . چگونگى درگذشت و محل دفن او در منابع تاريخى مختلف ذكر شده و قبرش بين شيراز ، سيرجان ، تبريز ، رى و قم مردد است .\r\nفاطمه معصومه : از بزرگوارترين و با فضيلت‌ترين دختران موسى بن جعفر است كه در اول ديقعده ، سال 173 از مادرى پرهيزكار به نام « نجمه » كه مادر امام رضا عليه السلام نيز بود متولد شد .\r\n\r\n","description":"","footnote":" ( 1 ) - همان . ","page_name":" 26 ","page_number":26},
  {"content":"\r\n\r\nبراى وى القاب زيادى نقل شده ك مشهورترين آنها معصومه ، كريمه اهل بيت و شفيعه است . دختر موسى بن جعفر بعد از امام رضا عليه السلام در ميان فرزندان موسى بن جعفر و حتى ديگر امامزادگان ، شخصيّتى ممتاز دارد . محل دفن آن گرامى در زبان امامان ، حرم قلمداد شده است ؛ علاوه بر آنكه عالمه ، محدثه و روايت كننده بسيارى از روايات است .\r\nحضرت معصومه علاقهء شديدى به برادرش امام رضا عليه السلام داشت ؛ از اين رو به دنبال احضار امام رضا عليه السلام به مرو از سوى مأمون ، به انگيزه ديدار برادر ، رهسپار ايران شد ولى در ساوه بيمار گشت و به قم رفت و در آنجا در دهم ربيع الثانى ، سال 201 هجرى درگذشت .\r\nدر روايات اسلامى زيارت آن حضرت ، مورد ترغيب قرار گرفته و براى آن ، پاداش بهشت بيان شده است .\r\n\r\nپرسش\r\n1 - نظر احمد بن موسى نسبت به امام رضا عليه السلام چيست ؟\r\n2 - روحيّه تهجد و عبادت محمد بن موسى را به اختصار ذكر كنيد .\r\n3 - حمزة بن موسى چگونه و در كجا درگذشت ؟\r\n4 - حضرت معصومه عليه السلام در چه تاريخى متولد شد ؟\r\n5 - لقب معصومه از سوى چه كسى به دختر و سى بن جعفر عليه السلام داده شد ؟\r\n6 - در سخن امام رضا 0 ع ) براى زيارت حضرت معصومه عليه السلام چه ثوابى ذكر شده است ؟\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nدرس سوم : فضائل و مكارم اخلاقى\r\nپيشوايان معصوم عليه السلام مظهر كامل فضائل و مكارم اخلاقى بودند . همهء آنان در يك مكتب تربيتى پرورش يافته و از يك منبع تغذيه شده‌اند ؛ بنابراين فضائلى كه براى هر يك از ايشان بيان مىشود دربارهء يقيّه پيشوايان نيز صادق است . وى تفاوت ويژگيهاى هر دوره از زندگى و شرايط اجتماعى و آمادگيهاى فكرى جامعه موجب ظهور و تجلّى برخى از فضائل و مناقب خاص گرديده كه در دورانهاى ديگر ، زمينه و اقتضاى ظهور و تجلى نداشته است . بنابراين امام كاظم عليه السلام نيز واجد تمامى صفات و فضائلى بوده است كه در مورد امامان پيشين بيان كرديم .\r\nسجايا و مكارم اخلاقى پيشواى هفتم عليه السلام چنان چشمگير بود كه نه تنها دوستان ، بلكه مخالفان و دشمنان آن حضرت نيز بدان معترف بودند و خود را در برابر آن همه عظمت ، كوچك مىدانستند .\r\nدر اين درس - در حد گنجايش - به گوشه‌ها و نمودهايى از رفتار و اخلاق كريمهء آن بزرگوار در دو محور فردى و اجتماعى اشاره مىكنيم .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nدرس سوم : الف - رفتار و اخلاق فردى : 1 - عبادت\r\nبدون شك ، بهترين و شيرين‌ترين لحظات زندگى امام كاظم عليه السلام لحظاتى بود كه با خداوند خلوت مىكرد و سر بر آستان او مىساييد ؛ در پيشگاهش به نماز مىايستاد ، يا به مناجات و دعا مشغول مىشد و يا با قرآن انس داشت . پيشواى هفتم عليه السلام بيشتر اوقات را به نماز و سجده‌هاى طولانى سپرى مىكرد . كمتر شبى در عمرش گذشت كه سر به بالين آسايش بگذارد و در رختخواب بخوابد . گاه سر شب به مسجد پيامبر صلى الله عليه و آله مىرفت و به سجده مىافتاد و تا اذان صبح در سجده عرضه مىداشت :\r\n« عَظُمَ الذَّنْبُ مِنْ عِنْدى ، فَلْيَحْسُنِ الْعَفْوُ مِنْ عِنْدِكَ ، يا اهْلَ التَّقْوى وَ الْمَغْفِرَ » « 1 » \r\nگناه من بس بزرگ است ، پس مىبايد عفو نيز بزرگ و نيكو باشد . اى آنكه اهل تقوا و آمرزشى .\r\nعبادت آن بزرگوار به حدّى فزون و چشمگير بودكه به « عبد صالح » و « زين المتهجّدين » ملقب گشت . اين شهر آشوب از يونانى نقل مىكند :\r\n« موسى بن جعفر عليه السلام متجاوز از ده سال ، هر روز پس از طلوع آفتاب تا هنگام ظهر در سجده بود . قرآن را با آهنگى زيبا تلاوت مىكرد و در هنگام تلاوت آن محزون مىشد ؛ شنوندگان نيز از آهنگ تلاوت او به گريه مىافتادند . از خوف خدا اشك مىريخت ، جندان كه محاسن شريفش از اشك ديدگانش تر مىشد . » « 2 » \r\nهنگامى كه به دستور هارون الرسيد به زندان همواره چنين دعا مىكرد :\r\n« الَّلهُمَّ انَّكَ تَعْلَمُ انّى كُنْتُ اسْأَلُكَ انْ تُفَرِّغَنى لِعِبادَتِكَ الَّلهُمَّ وَ قَدْ فَعَلْتَ\r\n\r\n","description":"","footnote":" ( 1 ) - وفيات الاعيان ، ج 4 ، ص 293 .  ( 2 ) - ر . ك : مناقب ، ج 4 ، ص 318 . ","page_name":" 29 ","page_number":29},
  {"content":"\r\n\r\nفَلَك‌َالْحَمْدُ » « 1 » \r\nبار خدايا ! تو خود مىدانى كه من مدتها بود از تو جاى خلوتى مىخواستم كه با فراغت تو را عبادت كنم ؛ اينك كه خواسته‌ام را برآوردى تو را سپاسگزارم .\r\nهنگام دعا و مناجات مكرّر عرضه مىداشت :\r\n« الَّلهُمَّ انّى اسْأَلُكَ الرّاحَةَ عِنْدَ الْمَوتِ وَ الْعَفْوَ عِنْدَ الْحِسابِ » « 2 » \r\nپروردگارا ! از تو آسايش هنگام مرگ و عفو و گذشت هنگام حساب را خواستارم .\r\nسيد بن طاووس ، زيارتى برايى امام كاظم عليه السلام نقل كرده كه فرازهايى از آن بيانگر مقام عبوديت و شب زنده‌دارى اين عبدصالح پروردگار است :\r\n« الّلهُمَّ صَلِ عَلى مُوسَى بْنِ جَعْفَرٍ . . . الَّذى كانَ يُحيِى الَّلَيْلَ بِالسَّهَرِ الَى السَّحَرِ بِمُواصَلَةِ الاْسْتِغْفارِ . حَليفِ السَّجْدَةِ الطّويلَةِ ، وَ الدُّمُوعِ الْغَزيرَةِ ، وَ المُناجاةِ الْكَثيرَةِ ، وَ الضَّراعاتِ الْمُتَّصِلَةِ » « 3 » \r\nدرود بر موسى بن جعفر عليه السلام ، آن كه شب را تا سپيده دم با عبادت و استغفار پياپى زنده مىداشت ، همپيمان سجده و گريه‌هاى سرشار و مناجات بسيار و ناله و زارى پيوسته بود .\r\nهارون الرّشيد ، سخت‌ترين دشمن موسى بن جعفر عليه السلام به مقام عبادى آن گرامى اعتراف كرده است : زمانى كه آن حضرت را در زندان ربيع افكند از فراز قصر پارچه‌اى را مىديد كه در گوشه‌اى از زندان افكنده شده و جابه جا نمىشود . با تعجب از ربيع پرسيد : اين پارچه چيست كه من هر روز آن را در گوشهء زندان مىبينم ؟ گفت : آن پارچه نيست ، بلكه موسى بن جعفر است كه يك سجده‌اش از بعد از طلوع خورشيد تا ظهر به درازا مىكشد . هارون از اين سخن مبهوت شد و گفت : همانا اين مرد از راهبان بنى هاشم\r\n\r\n","description":"","footnote":" ( 1 ) - الفصول المهمّه ، ص 240 و ارشاد ، ص 300 .  ( 2 ) - مناقب ، ج 4 ، ص 318 .  ( 3 ) - الانوار البهيّه ، ص 174 و مفاتيح الجنان ، فصل هشتم از باب سوّم . ","page_name":" 30 ","page_number":30},
  {"content":"\r\n\r\nاست . « 1 » \r\nامام كاظم عليه السلام بيشتر روزها را روزه مىداشت و روشش چنين بود كه پس از نماز مغرب افطار مىكرد . « 2 » \r\n\r\nانس با قرآن\r\nكلام الهى ، رفيق و مونس موسى بن جعفر عليه السلام درتنهاييهايش بود . آن گرامى قرآن را در زيباترين لحن و با تدبر و تأمل تلاوت مىكرد و به هنگام تلاوت ، اندوهگين مىشد و شنوندگان از اندوه ايشان مىگريستند . « 3 »  به آيات وعدو وعيد كه مىرسيد آنها رابر وجود مباركش عرضه مىداشت ، در حالى كه قطرات اشك برگونه هايش جارى مىگشت . « 4 » \r\n\r\n3 - زهد\r\nپيشواى هفتم عليه السلام در بالاترين مرتبه زهد و بى رغبتى به دنيا و مظاهر و زخارف فريبنده آن قرار داشت و جز در حدّ ضرورت و تقويت بعد معنوى و روحيّه بندگى و انجام وظيفه خطير امامت ، از نعمتهاى دنيوى بهره نمىگرفت . ابراهيم بن عبد الحميد ، مقام زهد آن حضرت را چنين بيان مىكند :\r\n« بر آن حضرت در مصلآيش وارد شدم . در اتاقش چيزى جز زنبيلى از ليف خرما ، شمشيرى آويز و قرآن نديدم . » « 5 » \r\nمظاهر زهد ، علاوه بر سيرهء امام كاظم عليه السلام در سخنان ارزشمند او نيز نمايان است . آن حضرت گاهى از ياران زاهد و وارستهء رسول خدا صلى الله عليه و آله همچون ابوذر ، ياد و از سيره و\r\n\r\n","description":"","footnote":" ( 1 ) - بحارالانوار ، ج 48 ، ص 220 ؛ عيون الاخبار الرضا ، ج 1 ، ص 95 .  ( 2 ) - ارشاد ، ص 298 .  ( 3 ) - ارشاد ، ص 298 .  ( 4 ) - دلادل الامامة ، ص 156 .  ( 5 ) - بحارالانوار ، ج 48 ، ص 100 . ","page_name":" 31 ","page_number":31},
  {"content":"\r\n\r\nزندگى زاهدانهء او تجليل مىكرد . « 1 »  ، و گاهى ياران و پيروان خود را به بى اعتنايى نسبت به دنيا و ارج نهادن به شخصيت الهى و معنوى خويش ترغيب مىكرد كه در ذيل به دو نمونه اشاره مىكنيم .\r\n« 1 - اهينوُا الدُّنيا وَ تَهاوَنُوا بِها ، فَانَّها ما اهانَها قَوْمٌ الّا هَنَّأهُمُ اللَّهُ الْعَيْشَ وَما اعَزَّها قَوْمُ الّا تَعَبُوا وَ نَلُّوا » « 2 » \r\nدنيا را خوار و سبك بشماريد ؛ چرا كه هيچ گروهى آن را سبك و بى مقدار نكرد مگر آن كه خداوند زندگى را بر ايشان گوارا و مبارك گردانيد و هيچ گروهى آن را عزيز و گرامى نداشت مگر آن كه به رنج افتادند و خوار گشتند .\r\n« 2 - انَّ اعْظَمَ النَّاسِ قَدْراً الَّذى لا يَرى الدُّنيا لِنَفْسِهِ خَطَراً اما انَّ ابدانَكُمْ لَيْسَ لَها ثَمَنُ الا الجَنَّةَ فلا تَبيعُوها بِغَيْرِها » « 3 » \r\nهمانا برترين و بزرگوارتين مردم در قدر و منزلت ، كسى است كه دنيا را به عنوان يك مقام و مرتبت بلند براى خود نبيند ؛ بدانيد كه براى وجود شما بهايى جز بهشت نيست ؛ بنابراين آن را بجز بهشت نفروشيد .\r\n\r\nب - رفتار و اخلاق اجتماعى : جود و بخشش\r\nجود و سخاوت ، از بارزترين صفات پيشواى هفتم عليه السلام بود . آن گرامى امكانات مالى خود را كه از راه زراعت و كشاورزى به دست آورده بود ، در اختيار نيازمندان مىگذاشت ؛ چندانكه كيسه‌هاى بخشش وى ضرب المثل مردم مدينه شده بود و مردم به يكديگر مىگفتند : « تعجب از كسى است كه كيسهء بذل و بخشش موسى بن جعفر عليه السلام به وى ريده باشد ولى باز هم اظهار تنگدستى كند . » « 4 » \r\nابن صباغ مالكى در وصف سخاوت آن گرامى مىنويسد :\r\n\r\n","description":"","footnote":" ( 1 ) - ر . ك : كافى ، ج 2 ، ص 134 .  ( 2 ) - علام الدين ، ديلمى ، ص 280 .  ( 3 ) - تحف العقول ، ص 389 .  ( 4 ) - عمدة طالب ، ص 196 . ","page_name":" 32 ","page_number":32},
  {"content":"\r\n\r\n« موسى كاظم عليه السلام ، پارساترين ، داناترين ، بخشنده‌ترين و بزرگ منش‌ترين شخصيت عصر خويش بود . او از بينوايان مدينه تفقد مىكرد و پول و ديگر نيازمنديهاى ضرورى را به خانه هايشان مىبرد ، بدون آن كه آنان متوجه شوند كه از كجا رسيده است ، مگر پس از رحلت آن حضرت . » « 1 » \r\nخطيب بغدادى مىنويسد :\r\n« موسى بن جعفر عليه السلام فردى سخاوتمند و بزرگوار بود ؛ هر گاه اطلاع مىيافت كه مردى در غياب آن حضرت سخن ناشايستى به وى گفته است ، كيسه پولى كه حاوى هزار درهم بود براى وى فرستاد . كيسه‌هاى پول آن گرامى ، دويست ، سيصد و چهارصد دينار بود كه بين مردم مدينه توزيع مىكرد . وقتى يكى از آنها به دست نيازمندى مىرسيد او را بى نياز مىساخت . » « 2 » \r\nبخشش و انفاق امام عليه السلام به دوستان و شيعيان محدود نمىشد ، بلكه مخالفان و دشمنان آن حضرت نيز از مواهب و الطاف وى بهره‌مند مىشدند . مردى از نوادگان خليفه دوّم همواره موسى بن جعفر عليه السلام را اذيت مىكرد و هرگاه با آن حضرت روبه رو مىشد لب به ناسزاگويى او و حضرت على عليه السلام مىگشود . ياران امام عرض كردند : اجازه دهيد او را به قتل برسانيم . حضرت ايشان را از اين كار بازداشت . سپس آدرس او را كه در بيرون مدينه به كشاورزى مشغول بود - جويا شد و خود بدانجا رفت و با مركبش وارد مزرعهء وى شد . مرد فرياد زد : زراعت ما را پايمال نكن . امام عليه السلام به سر و صداى او توجّه نكرد و همچنان پيش آمد تا به وى نزديك شد . از مركب فرود آمد و در كنار او نشست و با تبسّم فرمود : براى اين مزرعه چقدر خرج كرده‌اى ؟ گفت : صد دينار . فرمود : چه مقدار اميد سود دارى ؟ پاسخ داد : غيب نمىدانم . فرمود : گفتم چقدراميد دارى ؟ عرض كرد :\r\nدويست دينار . امام عليه السلام كيسه‌اى را كه محتوى سيصد دينار بود به وى داد و فرمود : اين را بگير ، زراعت هم از آن خودت . مرد برخاست و سر امام را بوسيد و از حضرتش خواست از لغزشهاى وى در گذرد . امام تبسمى كرد و به مدينه بازگشت .\r\n\r\n","description":"","footnote":" ( 1 ) - الفصول المهمة ، ص 237 .  ( 2 ) - تاريخ بغداد ، ج 13 ، ص 27 . ","page_name":" 33 ","page_number":33},
  {"content":"\r\n\r\nيك يا چند روز بعد كه امام عليه السلام به مسجد رفت ، ديد آن مرد در مسجد نشسته است .\r\nچون چشمش به حضرت افتاد گفت :\r\n« اللَّه اعْلَمُ حَيثُ يَجْعَلُ رِسالَتَهُ » « 1 » \r\nخداوند آگاهتر است كه رسالت خويش را كجا قرار دهد .\r\nيارانش با شگفتى پرسيدند : داستان تو چگونه است ؟ تو كه پيش از اين به او بد مىگفتى .\r\nاو با دوستانش به ستيزه برخاست و امام عليه السلام را دعا كرد .\r\nامام عليه السلام به يارانش - كه پيش از اين قصد كشتن او را داشتند - فرمود : كدام روش بهتر است ، قصد و نيّت شما يا رفتار من كه با مبلغى پول او را اصلاح كردم ؟ « 2 » \r\n\r\n2 - گره گشايى از كار ديگران\r\nپيشواى هفتم عليه السلام نسبت به همه مردم ، مهربان و دلسوز بود و در رفع نيازمنديها و مشكلات آنان مىكوشيد ، هيچ كس بدان حضرت روى نمىآورد مگر آن كه خوشحال و راضى بر مىگشت . على بن طاهر صورى از يكى از اهالى رى نقل مىكند كه گفت :\r\n« يكى از نويسندگان يحيى بن خالد به حكومت رى منصوب شد . من مقدارى ماليات بدهكار بودم و مىترسيدم چنانچه آن را از من مطالبه كند تهيدست شوم . عده‌اى گفتند : او طرفدار مذهب اهل بيت است ، ولى من همچنان از رفتن نزد او بيمناك بودم . سرانجام تصميم گرفتم به نزد مولايم موسى بن جعفر عليه السلام بروم و او را در جريان بگذارم ، پس از آن كه خدمت امام رسيدم آن حضرت نامه‌اى بدين مضمون براى والى رى نوشت :\r\n« به نام خداوند بخشنده مهربان . بدان ! براى خداوند در زير عرشش سايه‌اى است كه از آن بهره نمىگيرد مگر كسى كه به برادرش نيكى كند ، يا او را از غم و اندوهى رهايى بخشد و يا او را خوشحال سازد ؛ حامل نامه برادر توست .\r\nوالسّلام »\r\n\r\n","description":"","footnote":" ( 1 ) - انعام ( 6 ) ، آيهء 124 .  ( 2 ) - ر . ك : عيان الشيعه ، ج 2 ، ص 7 و تاريخ بغداد ، ج 13 ، ص 28 . ","page_name":" 34 ","page_number":34},
  {"content":"\r\n\r\nپس از بازگشت ، نزد والى رفتم و گفتم : فرستاده امام صابر هستم . والى با پاى برهنه تا در خانه آمد و مرا در بغل گرفت و بوسيد و از حال امام عليه السلام پرسيد و پس از مشاهده دستخط امام عليه السلام نيمى از اموال خود را به من داد ، آنگاه اسم مرا از دفتر ماليات حذف كرد و نسبت به بدهى هايم قبض رسيد داد » « 1 » \r\n\r\n3 - بردبارى و گذشت\r\nپيشواى هفتم عليه السلام كوهى از بردبارى و گذشت بود . لقب « كاظم » براى آن حضرت حاكى از اين خلق نيكو و نشانهء شهرت ايشان به فرو خوردن خشم و حلم است .\r\nبسيار اتفاق مىافتاد كه آن گرامى پاسخ بديها و ناسزاگوييهاى افراد نادان را با نيكى و احسان مىداد . « 2 » \r\nامام كاظم عليه السلام نه تنها خود در برخوردارى از اين صفت ، بى نظير و سرمشق ديگران بود ، بلكه - به لحاظ ارجمندى و اهميت آن - تخلّق به آن را به بستگان و فرزندانش توصيه مىكرد . ابن صباغ مالكى نقل مىكند :\r\n« روزى موسى بن جعفر عليه السلام همه فرزندانش را گرد آورد و به آنان فرمود :\r\nفرزندان من ! سفارشى براى شما دارم كه اگر آن را مراعات كنيد سودمند خواهيد شد : اگر كسى نزد شما آمد و در گوش راستتان چيزى كه ناخوشايند شما بود گفت ، سپس از ناحيه گوش چپتان عذر خواهى كرد و گفت من چنين چيزى نگفتم ، عذر او را بپذيريد . » « 3 » \r\nعلى بن جعفر مىگويد : برادرم موسى بن جعفر عليه السلام فرمود :\r\n« پدرم دست مرا گرفت و فرمود : اى موسى ! پدرم محمد بن على دست مرا گرفت آن چنان كه من دست تو را گرفتم و فرمود : پدرم على بن حسين دست مرا گرفت و فرمود : فرزندم ! نسبت به هر كس كه از تو خواستار انجام كار نيك\r\n\r\n","description":"","footnote":" ( 1 ) - بحارالانوار ، ج 48 ، ص 174 .  ( 2 ) - به عنوان نمونه ر . ك : اعلام الورى ، ص 296 ، اعيان الشيعه ، ج 2 ، ص 7 و مقاتل الطالبين ، ص 499 .  ( 3 ) - الفصول المهمه ، ص 238 . ","page_name":" 35 ","page_number":35},
  {"content":"\r\n\r\nشد . نيكى كن ؛ چنانچه سزاوار نيكى باشد ، چه بهتر و اگر سزاوار نيكى نباشد ، تو شايسته انجام آن هستى ؛ و چنانچه مردى از جانب راستت به تو ناسزا گفت ، سپس متوجه جانب چپت شد و عذر خواهى كرد پذيراى عذرش باش . » « 1 » \r\n\r\nخلاصه\r\nپيشواى هفتم عليه السلام مظهر كامل فضائل و مكارم اخلاقى بود ، چندان كه دوست و دشمن بدان اعتراف داشتند در ذيل به نمودهايى از اخلاق كريمه آن گرامى در دو محور اشاره مىكنيم .\r\nالف - اخلاق فردى\r\n1 - عبادت : پيشواى هفتم عليه السلام در عبادت ، يگانهء عصر خود بود و كمتر شبى در عمرش سر به بالين آسايش مىگذارد . لقب « عبد صالح » براى آن جضرت ، بيانگر فزونى عبادت اوست .\r\n2 - انس با قرآن : امام كاظم عليه السلام انس ويژه‌اى با قرآن داشت . آن را با لحنى زيبا و با تدبر و تأمل تلاوت مىكرد و به هنگام تلاوت محزون مىشد چندان كه شنوندگان به گريه مىافتادند . به آيات عذاب كه مىرسيد قطرات اشك از ديدگانش سرازير مىگشت .\r\n3 - زهد : موسى بن جعفر عليه السلام پيشواى زاهدان بود و از نعمتهاى دنيوى جز در حدّ ضرورت بهره نمىگرفت . آن حضرت علاوه بر آن كه در عمل ، روشى زاهدانه داشت و وجودش در اين زمينه الگوى ديگران بود ، در سخنان خود ، ديگران را به زهد و بىرغبتى به دنيا ترغيب مىكرد .\r\nب - اخلاق اجتماعى\r\n\r\n","description":"","footnote":" ( 1 ) - اعلام الدين ، ص 235 . ","page_name":" 36 ","page_number":36},
  {"content":"\r\n\r\n1 - سخاوت از بارزترين صفات پيشواى هفتم است ، چندانكه كيسه‌هاى بخشش آن حضرت ضرب المثل مردم مدينه بود . بخششهاى امام به دشمنان نيز سرايت مىكرد .\r\n2 - گره گشايى از كار ديگران از جمله فعاليتهاى اجتماعى امام كاظم عليه السلام بود . بگونه‌اى كه هر گرفتارى كه به خانهء آن حضرت روى مىآورد ، حاجت برآمده باز مىگشت .\r\n3 - بردبارى و گذشت از ديگر ويژگيهاى برجسته اخلاق اجتماعى موسى بن جعفر عليه السلام مىباشد كه لقب « كاظم » بيانگر آن است . امام پاسخ بديهاى افراد را به نيكى و بخشش مىداد و اين رويّه رابه بستگان و فرزندان خود توصيه مىكرد .\r\n\r\nپرسش\r\n1 - اظهار نظر بونانى نسبت به عبادت موسى بن جعفر عليه السلام رابيان كنيد .\r\n2 - رابطه و انس امام كاظم عليه السلام با قرآن را به اختصار ذكر كنيد .\r\n3 - پيشواى هفتم درباره دنيا و دلبستگى به آن چه توصيه‌اى به ياران خود فرمود ؟\r\n4 - يك نمونه از بخششهاى امام كاظم عليه السلام به دشمنانشان را به اختصار ذكر كنيد .\r\n5 - موسى بن جعفر عليه السلام به فرزندان خود چه توصيه‌اى كرد ؟\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nدرس چهارم : : كمالات نفسانى ( 1 )\r\nامامان معصوم عليهم السلام برگزيدگان الهى از ميان بندگانش مىباشند كه در پرتو شناخت عميق پروردگار و عبادت خالصانهء او ، چشمه سارهاى حكمت و دانش بر جويبار دل و جانشان به جريان افتاده و آنان را از ميان ديگر بندگان ، گريده حق و وارث كتاب خويش كرده است . امام رضا عليه السلام در تفسير آيه شريفه ؛\r\n« ثُمَّ اوْرَثْنَا الْكِتابَ الَّذين اصْطَفَيْنا مِنْ عِبادِنا » « 1 » \r\nسپس اين كتاب ( آسمانى ) را به گروهى از بندگان برگزيده خود به ميراث داديم .\r\nفرمود : منظور فرزندان فاطمه ( امامان عليه السلام است . « 2 »  وراثت كتاب آسمانى و آگاهى از تأويل و تفسير و علوم گسترده آن ، كمال منحصر به فردى است كه تنها معصومان عليهم السلام از آن برخوردار هستند .\r\nاينك پس از اين مقدمه كوتاه ، بحث كمالات نفسانى معصوم نهم عليه السلام را ضمن دو درس در چند محور مورد اشاره قرار مىدهيم .\r\n\r\nالف - علم راسخ\r\nاصطلاح « علم راسخ » يك اصطلاحى قرآنى و برگرفته شده از دو آيه « 3 »  ، از جمله آيه شريفهء ذيل است :\r\n« . . . وَ ما يَعْلَمُ تَأويلَهُ الا اللَّه وَ الرَّاسِخُونَ فىِ الْعِلْمِ . . . » « 4 » \r\nتأويل آن را جز خدا و راسخان در علم ، نمىدانند .\r\n\r\n","description":"","footnote":" ( 1 ) - فاطر ( 35 ) ايه 32 .  ( 2 ) - كافى ، ج 1 ، ص 215 .  ( 3 ) - مورد ديگر عبارت است سوره نساء ، آيه 162 .  ( 4 ) - آل عمران ، ( 3 ) ، آيه 7 . اين ترجمه بنا بر يك احتمال در آيه شريفه است . ","page_name":" 38 ","page_number":38},
  {"content":"\r\n\r\nمنظور از راسخان در علم كسانى هستند كه دانش آنان نسبت به خدا و آيات او بگونه‌اى ثابت و استوار است كه هيچ گونه غبار شك و ترديدى بر آن نمىنشيند .\r\nاين مفهوم گرچه وسيع است و همه دانشمندان و متفكران صاحبنظر را در برمى گيرد ، ليكن در ميان آنان افراد ممتازى هستند كه درخشندگى خاصى دارند و از مصاديق اوليّه و قطعى اين كلمه بشمار مىروند ، بگونه‌اى كه وقتى اين تعبير ذكر مىشود ، قبل از همه ، آنان به ذهن مىآيند .\r\nعلاوه بر آن كه در روايات مصداق آن ، پيامبر و ائمه عليهم السلام بيان شده است . « 1 » \r\nموسى بن جعفر عليه السلام داناترين و جامع‌ترين فرد عصر خود در علوم عقلى و نقلى بود ، زيرا دانش او چون دانش پيامبر صلى الله عليه و آله و ديگر امامان عليه السلام لذّتى و خدادادى بود نه اكتسابى .\r\nمسائل و موضوعات علمى و فكرى كه از امام كاظم عليه السلام در كتابهاى حديث ، فقه ، كلام و تفسير به يادگار مانده بيانگر عمق و گستردگى دامنهء دانش آن بزرگوار است . امام صادق عليه السلام درباره آگاهيهاى فرزندنش به « عيسى شلقان » فرمود :\r\n« انَّ ابْنى هذا الَّذى رَأيتَ لَو سَألتَهُ عَمَّا بَيْنَ دَفَّتى المُصْحَف لاجابَكَ فِيهِ بِعِلم » « 2 » \r\nاگر از اين فرزندم كه مىبينى ( اشاره به امام كاظم عليه السلام ) از آنچه كه در قرآن است بپرسى با دانش و دليل پاسخگو خواهد بود .\r\nآگاهيهاى پيشواى هفتم به قرآن محدود نمىشود ، بلكه به كتابهاى آسمانى پيشينيان نيز همچون قرآن آگاه بود . آن گرامى از ابرهه نصرانى پرسيد : آگاهى تو از كتاب آسمانى ات ( انجيل ) در چهحد است ؟ عرض كرد : به انجيل و تأويل آن دانا هستم .\r\nراوى مىگويد : حضرت كاظم عليه السلام به قرائت انجيل پرداخت و چنان صحيح و فصيح قرائت كرد كه ابرهه گفت : مسيح نيز اين گونه تلاوت مىكرده ، و كسى به غبر از او چنين قرائت نكرده است و من پنجاه سال است در جستجوى اين گونه قرائت هستم . آنگاه به دست آن حضرت مسلمان شد . « 3 » \r\n\r\n","description":"","footnote":" ( 1 ) - براى آگاهى از اين روايات ر . ك : كافى ، ج 1 ، ص 213 .  ( 2 ) - بحارالانوار ، ج 48 ، ص 24 .  ( 3 ) - مناقب ، ج 4 ، ص 310 . ","page_name":" 39 ","page_number":39},
  {"content":"\r\n\r\nموسى بن جعفر عليه السلام نه تنها در دوران امامت ، بلكه پيش از آن و در زمان حيات پدر گرامى اش حتى در دوران كودكى نيز پاسخگوى بسيارى از معضلات ومشكلات على بود .\r\nابوحنيفه براى مذاكره درباره پاره‌اى از مسائل اعتقادى ، وارد خانهء امام صادق عليه السلام شد .\r\nامام عليه السلام در حال استراحت بود ابوحنيفه منتظر نشست . در اين فاصله كودك پنج ، شش ساله‌اى كه صورتى زيبا و چهره‌اى پرهيبت داشت ، بيرون آمد . اسمش را پرسيد . گفتند :\r\nموسى بن جعفر است . ابوحنيفه مسأله علمى و اعتقادى خود را از او پرسيد . موسى بن جعفر عليه السلام بااستدلالى استوار و بيانى منطقى به سؤالش پاسخ گفت :\r\nابوحنيفه كه از پاسخ مستدل و منطقى كودك خردسال ، مبهوت و شگفت زده شده بود ، از خانهء امام صادق عليه السلام خارج شد در حالتى كه مىگفت : آنچه شنيدم مرا قانع و بى نياز كرد . « 1 » \r\n\r\nمظاهرى از دانش امام\r\nاينك به نمودها و مظاهرى از دانش خدادادى پيشواى هفتم عليه السلام در ابعاد : آگاهى از جهان غيب ، اخبار از رويدادهاى آينده اعلام زمان ولادت و مرگ افراد و اخبار از راز دل افراد ، اشاره مىكنيم .\r\n1 - آگاهى از غيب : عيسى مدايتى مىگويد :\r\n« سالى عازم مكه شدم و در آنجا اقامت گزيدم ؛ سپس تصميم گرفتم به مدينه روم و در آنجا نيز به مدت يك سال بمانم تا ثواب بيشترى ببرم . رهسپار مدينه شدم و در جانب مصلّى ، كنار خانه ابوذر منزل گزيدم ، و گاه و بيگاه محضر سرورم موسى بن كاظم عليه السلام شرفياب مىشدم .\r\nدر يكى از شبها كه خدمت آن حضرت بودم . ناگهان فرمود : اى عيسى به پا خيز كه اتاق بر روى اثاثيه ات فرو ريخت . من بازگشتم ، ديدم قضيه همان گونه است كه امام عليه السلام فرموده است . . . » « 2 » \r\n\r\n","description":"","footnote":" ( 1 ) امالى سيد مرتضى ج 1 ص 151 .  ( 2 ) الفصول المهمة ص 235 . ","page_name":" 40 ","page_number":40},
  {"content":"\r\n\r\n2 - اخبار از آينده : ابوخالد زبالى مىگويد :\r\n« امام كاظم عليه السلام همراه گروهى از نيروهاى مهدى عباسى - كه به منظور بردن آن حضرت از مدينه به عراق براى بار نخست ، او را همراهى مىكردند - در منزل زباله ( كه ما فرو آمده بوديم ) فرود آمد . من به حضورش رسيده و سلام كردم . امام عليه السلام با ديدن من خوشحال شد و دستور داد بعضى وسائلى كه مورد نيازش بود برايش خريدارى كنم . حضرت مرا غمناك و گرفته ديد و پرسيد : تو را غمگين مىبينم . عرض كردم : چگونه اندوهگين نباشم و حال آنكه مىبينم شما را نزد اين ستمگر بيمناك مىبرند و من از اين موضوع بيمناكم .\r\nامام عليه السلام فرمود : اى ابوخالد ! فعلًا ( و در جريان اين سفر ) بيمناك نباش . در فلان ماه و فلان روز ، در پايان روز و ساعت اوليّه شب منتظر من باش كه من خواهم آمد . ان شاء اللَّه .\r\nمن همّى جز شمردن ماهها و روزها نداشتم تا آنكه روز موعود فرا رسيد . به انتظار حضرت نشستم تا آنكه خورشيد غروب كرد ولى از امام خبرى نشد . من نسبت به آنچه امام فرموده بود دچار شك و ترديد شدم كه ناگاه قافله‌اى از جانب عراق نمودار شد و امام عليه السلام در جلوه قافله حركت مىكرد . بر او سلام كردم و از ديدار و رهايى اش از شرّ مهدى خوشحال شدم .\r\nامام عليه السلام فرمود : اى خالد ! شيطان ( نسبت به گفته من ) تورا به شك افكند !\r\nعرض كردم : سپاس خداى را كه شما را از اين ستمگر نجات داد .\r\nحضرت فرمود : اى ابوخالد ! آنان ( پس از اين ) مرا فرا خواهند خواند كه از آن جان سالم بدر نخواهم برد . » « 1 » \r\nشعيب عقر قوفى مىگويد :\r\n« روزى خدمت موسى بن جعفر عليه السلام بودم كه آن حضرت آغاز به سخن كرد و فرمود : فردا مردى از اهل مغرب به ديدار تو آمده از من خواهد پرسيد .\r\n\r\n","description":"","footnote":" ( 1 ) - الفصول المهمة ، ص 235 . ","page_name":" 41 ","page_number":41},
  {"content":"\r\n\r\nدر پاسخ او بگو : سوگند به خدا او امامى است كه حضرت صادق عليه السلام براى ما گفته و معرفى كرده است . چنانچه از حلال و حرام پرسيد ازناحيه من به او پاسخ بده .\r\nعرض كردم : نشان مرد مغربى چيست ؟ فرمود : مردى بلند قامت و چاق است و يعقوب نام دارد . . . .\r\nروز ديگر من در حال طواف بودم كه مردى با همان خصوصياتى كه امام بيان كرده بود رو به من كرد و گفت : مىخواهم از تو درباره صاحبت بپرسم . گفتم : از كدام صاحب ؟ گفت : از فلان بن فلان . ( يعنى موسى بن جعفر عليه السلام ) گفتم : نامت چيست ؟ گفت : يعقوب . گفتم : اهل كجايى ؟ گفت : اهل مغرب . گفتم : از كجا مرا شناختى ؟ گفت : در خواب ديدم كه كسى به من گفت : به ديدار شعيب برو و آنچه خواهى از او بپرس . چون بيدار شدم نام تو را پرسيدم ، تو را به من معرفى كردند . . . . » « 1 » \r\n3 - اعلام زمان ولادت و مرگ افراد : موسى بن جعفر عليه السلام به ابوالعلا - كه طبق فرمان آن حضرت كنيزى را به نام « مونسه » براى وى خريدارى كرده بود - فرمود : از اين كنيز صاحب فرزندى خواهم شد كه ( بجز امام رضا عليه السلام از همه فرزندانم سخىتر ، شجاع‌تر و عابدتر خواهد بود و نام آن ابراهيم است . سپس آن گرامى زمان و مكان ولادت او را نيز بيان كرد . و داستان همان گونه رخ داد كه امام عليه السلام خبر داده بود . « 2 » \r\nاسحاق بن عمّار مىگويد : امام كاظم عليه السلام خبر مرگ مردى را داد . من از اين خبر شگفت زده شده و در دلم آن را بعيد شمردم . ناگهان حضرت در حالى كه خشمناك و ناراحت به نظر مىرسيد رو به من كرد و فرمود : اى اسحاق ! رشيد هجرى ، بر دانش مرگها و بلاهايى كه بر مردم فرود مىآمد آگاهى داشت ، در حالى كه امام به دانستن آن سزاوارتر است .\r\nسپس فرمود : اى اسحاق ! هر كارى دارى انجام بده كه عمرت به پايان رسيده و تا دو سال ديگر خواهى مرد .\r\n\r\n","description":"","footnote":" ( 1 ) - بحارالانوار ، ج 48 ، ص 35 .  ( 2 ) - براى آگاهى از تفصيل جريان ر . ك : بحارالانوار ، ج 48 ، ص 66 . ","page_name":" 42 ","page_number":42},
  {"content":"\r\n\r\nراوى مىگويد : اسحاق پس از اين جريان عمر چندانى نكرد و مرد . « 1 » \r\nبيان بن نافع تفليسى مىگويد : در ايام حج ، پدرم را در مكه ترك كردم و خود به قصد زيارت موسى بن جعفر عليه السلام رهسپار مدينه شدم . چون به حضور آن حضرت رسيدم ، حضرت ، فقدان پدرم را به من تسليت گفت و فرمود : پدرت در اين لحظه رحلت كرد ، به مكه بازگرد و به تجهيز او بپرداز .\r\nبيان ، به مكّه بازگشت و خبر يافت كه پدرش در همان زمان كه موسى بن جعفر عليه السلام اعلام كرده بود در گذشته است . « 2 » \r\nابويوسف و محمد بن حسن از شاگردان ابوحنيفه به زندان هارون رفتند تا از امام كاظم عليه السلام مطالبى بپرسند . زندانبان به امام عليه السلام عرضه داشت : نوبت من تمام شده اگر حاجتى داريد انجام دهم . امام عليه السلام فرمود : كارى ندارم . وقتى رفت ، امام عليه السلام فرمود : اين مرد امشب مىميرد و او مىخواهد فردا براى من كارى انجام دهد !\r\nآنان گفتند : ما آمده بوديم از حلال و حرام بپرسيم و ايشان از غيب خبر مىدهد . شخصى را فرستادند شب آنجا ماند . صبح ديد افرادى به خانهء زندانبان رفت و آمد مىكنند و مىگويند فلانى ناگهان مرد .\r\nآن دو به امام عليه السلام عرضه داشتند : ما مىدانستيم كه شما عالم به حلال و حرام هستيد ، ليكن بفرماييد كه دانش مرگ اين مرد زندانبان در اين شب را از كجا فرا گرفتيد ؟\r\nفرمود : از على بن ابى طالب ، همان بابى كه رسول خدا صلى الله عليه و آله از دانش آن خبر داده است .\r\nآن دو مرد ، با شنيدن اين سخن امام عليه السلام مبهوت ماندند و نتوانستند پاسخى بدهند « 3 » \r\n4 - اخبار از راز دل افراد : هشام بن سالم مىگويد :\r\n« من و مؤمن طاق بعد از رحلت امام صادق عليه السلام درمدينه بوديم . نظر توده مردم بعد از امام صادق عليه السلام بر امامت عبداللَّه بود . من و مؤمن طاق نيز بر او وارد شديم و از وى سؤالاتى كرديم ولى او جوابهاى نادرست داد . از نزدش بيرون آمديم در حالى كه نگران و متحير\r\n\r\n","description":"","footnote":" ( 1 ) - مناقب ، ج 4 ، ص 287 .  ( 2 ) - همان .  ( 3 ) - كشف الغمه ، ج 3 ، ص 38 . ","page_name":" 43 ","page_number":43},
  {"content":"\r\n\r\nبوديم ، نمىدانستيم كجا برويم و به چه كسى و چه گروهى روى بياوريم ؛ مرجئه ، قدريّه ، زيديّه ، معتزله يا خوارج . پيرمردى ما را نزد موسى بن جعفر عليه السلام برد . به محض تشرف به محضر آن گرامى ، ابتداءاً آغاز به سخن كرد و فرمود : به سوى من ، نه به سوى مرجئه و نه قدريه و نه زيديه و نه معتزله و نه خوارج ، به سوى من ، به سوى من ، به سوى من . . . . » « 1 » \r\nخالد مىگويد :\r\n« بر امام كاظم عليه السلام كه در حياط خانه‌اش نشستع بود وارد شده ، سلام كردم و تصميم داشتم از آن حضرت درباره يكى از دوستانمان كه پاسخ ردّ به اعلام نياز من داده بود بپرسم كه امام متوجه من شد و فرمود . . . چنان كه يكى از شما نيازمند برادر ( دينى ) تان شديد كه براى او امكان برآوردن حاجت شما نبود ، او را جز به نيكى ياد نكنيد ؛ همانا خداوند در دل او الهام مىكند كه حاجت وى را برآورد .\r\nمن سرم را بلند كردم و گفتم : لا إله الا اللَّه .\r\nامام به سوى من متوجه شد و فرمود : اى خالد ! آنچه به تو دستور دادم عمل كن . « 2 » \r\n\r\nب - نفوذ معنوى\r\nپيشواى هفتم عليه السلام در پرتو عبادت و بندگى و اتصال به منبع كبريايى حقتعالى از آنچنان قدرت معنوى و نفوذ كلام برخوردار بود كه افراد در اوّلين برخورد ، جذب معنويت آن گرامى شده تحت تأثير اخلاق ، رفتار و گفتار سازنده و آموزنده‌اش قرار مىگرفتند . در ميان دهها نمونه ، جريان بشر حافى و كنيزى كه هارون - به منظور بازداشتن آن حضرت از عبادت و بدبين كردن مردم به او - به زندان فرستاد براى اثبات اين ويژگى و كمال نفسانى امام عليه السلام كفايت مىكند .\r\nبشر حافى - بنا به گفته مورخان - از كسانى بود كه زندگى اش را با شراب ، لهو و لعب و\r\n\r\n","description":"","footnote":" ( 1 ) - رجال كشى ، ج 2 ، ص 567 ، حديث 502 با اختصار و نقل به مضمون .  ( 2 ) - كشف الغمه ، ج 3 ، ص 32 . ","page_name":" 44 ","page_number":44},
  {"content":"\r\n\r\nبزمها و شب نشينيهاى آلوده سپرى مىكرد . تا آنكه بر حسب اتفاق امام عليه السلام در بغداد از كنار خانه او گذشت و صداى ساز و آواز شنيد . از كنيزى كه در جلوى درب خانه بود پرسيد : صاحب اين خانه آزاد است يا بنده است ؟\r\nگفت : آزاد . فرمود : درست گفتى ، اگر بنده بود از مولايش بيم داشت .\r\nكنيز وارد خانه شد و جريان ديدارش با امام عليه السلام را به بشر كه بر سر سفره شراب نشسته بود ، باز گفت . بشر ، فورى از جاى برخاست و در پى امام عليه السلام رفت و به دست آن حضرت توبه كرد و عذر خواست و گريست ؛ و پس از اين ، در زمره زاهدان و پرهيزكاران قرار گرفت و در اين راه بر تمامى مردم عصر خود پيشى گرفت . « 1 » \r\nدر زمانى كه امام كاظم عليه السلام در زندان بود ، هارون الرّشيد كنيزى انديشمند و صاحب جمال را به بهانه خدمت به آن حضرت به زندان فرستاد ؛ ولى در واقع بدين انگيزه بود كه شايد حضرت به وى تمايل پيدا كند و از قدر و منزلتش نزد مردم كاسته شود و يا آنكه بهانه‌اى باشد براى از بين بردن آن گرامى .\r\nموسى بن جعفر عليه السلام كنيز را نپذيرفت و فرمود : من نياز به چنين خدمتكارى ندارم . ولى هارون دوباره او را فرستاد و توسط پيك به امام عليه السلام پيام داد كه ، با رضايت شما ، شما را به زندان نيفكنديم كه در اين مورد هم تابع شما باشيم .\r\nمأمور ، كنيز را نزد امام برد و خود بازگشت . هارون خادمى را مأمور كرد تا اوضاع را از نزديك مشاهده و به وى گزارش كند . خادم مىديد آن كنيز پيوسته در حال سجده است و اين ذكر را بر زبان دارد : « قُدُّوسٌ ، قُدُّوسٌ ، سُبْحانَكَ ، سُبْحانَكَ » .\r\nهارون با دريافت گزارش او ، گفت : موسى بن جعفر او را جادو كرده است . كنيز را نزد هارون آوردند ، ديدند از خوف خدامى لرزد و چشم به آسمان دوخته است . گفتند : اين چه حالتى است كه بر تو عارض شده است ؟ گفت : عبدصالح ( موسى بن جعفر عليه السلام ) چنين بود ؛ من نزد او بودم ، مىديدم كه شب و روز مشغول نماز است و چون از نماز فارغ مىشود ، خدا را تسبيح و تقديس مىكند .\r\n\r\n","description":"","footnote":" ( 1 ) - ر . ك : حياة الامام موسى بن جعفر ( ع ) ، ج 1 ، ص 158 . ","page_name":" 45 ","page_number":45},
  {"content":"\r\n\r\nآن كنيز پيوسته بدين حال بود تا زمانى كه در گذشت . « 1 » \r\nخلاصه\r\nپيشوايان معصوم عليه السلام بندگان برگزيده حقتعالى و وارث كتاب اويند . اين مقام در پرتو عرفان و عبادت افزون آن بزرگواران در پيشگاه حق ، نصيب آنان گشته است .\r\nعلم راسخ و نفوذ معنوى پيشواى هفتم عليه السلام از جمله كمالات نفسانى آن حضرت به شمار مىرود . راسخان در علم كه يك اصطلاح قرآنى است ، به كسانى گفته مىشود كه دانشى ثابت و پايدار داشته باشند .\r\nاين مفهوم هر چندعام است و بسيارى از افراد را كه در دانش رسوخ دارند شامل مىشود ولى مصداق كامل بارز آن امامان عليهم السلام هستند . در روايات نيز مصداق آن ، اميرمؤمنان عليه السلام و فرزندانش بيان شده است .\r\nموسى بن جعفر عليه السلام داناترين فرد عصر خود در علوم عقلى و نقلى و عالم به محتويات قرآن و تأويل و تفسير آن و نيز تورات و انجيل بود .\r\nاز مظاهر دانش خدادادى پيشواى هفتم عليه السلام آگاهى وى از جهان غيب است . در منابع تاريخى و حديثى به موارد زيادى برمى خوريم كه امام كاظم عليه السلام از غيب خبر داده ، رويدادهاى آينده را بازگفته ، از زمان ولادت و مرگ افراد پرده برداشته و راز دل افراد را فاش ساخته است .\r\nبعد ديگر كمالات نفسانى امام كاظم عليه السلام برخوردارى آن حضرت از قدرت معنوى و نفوذ كلام در ديگران است . متأثر شدن بشر حافى و كنيز فرستاده شده توسط هارون به زندان نزد آن حضرت از اخلاق و رفتار و سخنان ارشادگرانه امام ، اثبات كننده اين ويژگى ارزنده در وجود آن بزرگوار است .\r\nپرسش\r\n\r\n","description":"","footnote":" ( 1 ) - مناقب ، ج 4 ، ص 297 ، به اختصار . ","page_name":" 46 ","page_number":46},
  {"content":"\r\n\r\n1 - علم راسخ يعنى چه و منظور از راسخان در علم چه كسانى هستند ؟\r\n2 - يك مورد از پاسخگويى موسى بن جعفر عليه السلام به مسائل علمى در دوران پدر بزرگوارشان را ذكر كنيد .\r\n3 - يك نمونه از موارد اخبار موسى بن جعفر عليه السلام از حوادث آينده را بيان كنيد .\r\n4 - آيا امام كاظم عليه السلام از زمان مرگ افراد آگاهى داشت ؟ يك نمونه ذكر كنيد .\r\n5 - جريان بشر حافى و كنيز اعزامى توسط هارون به زندان نزد امام كاظم عليه السلام بيانگر كدام ويژگى از ويژگيهاى آن حضرت است ؟\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nدرس پنجم : كمالات نفسانى ( 2 )\r\nكمالات نفسانى كه منشأ بروز امور خارق العاده و كرامتهاى زيادى از سوى پيشواى هفتم عليه السلام شده است به آنچه در درس گذشته يادآورى كرديم محدود نمىشود . ليكن محدوديت اين سلسله درسها به ما اجازه نمىدهد كه به همه موارد آن كه در منابع تاريخى و حديثى ذكر شده بپردازيم . ناچار در اين درس به تبين دو بعد ديگر از كمالات نفسانى آن حضرت بسنده مىكنيم .\r\n\r\nج - استجابت دعا\r\nدعا وقتى خالصانه و از قلبى پاك و شكسته و با زبانى صادق و حالتى متضرعانه ، همراه ديگر شرايط ذكر شده در روايات ، انجام گيرد به اجابت مىرسد . بدون شك ، تمامى شرايط دعا در دعاهاى ائمه عليهم السلام فراهم بود ، از اين رو ، هيچ منعى براى استجابت آنها وجود ندارد ؛ بر اين اساس ، مىتوان آن بزرگوار را « مستجاب الدعوة » ناميد . رويدادها و موارد فراوانى از استجابت دعاى هر يك از پيشوايان معصوم عليه السلام كه در صفات تايخ منعكس شده مؤيد اين ادّعاست . در ذيل ، نمونه هايى از استجابت دعاى حضرت موسى بن جعفر عليه السلام راذكر مىكنيم .\r\n* محمد بن على بن ماجيلَوَيْه مىگويد :\r\n« زمانى كه هارون ، موسى بن جعفر عليه السلام را به زندان افكند ، با فرا رسيدن شب ، تجديد وضو كرد ، رو به قبله ايستاد و چهار ركعت نماز خواند ، سپس دست به دعا برداشت و عرض كرد :\r\n« يا مُخَلِّصَ الشَّجَرِ مِنْ بَيْنِ رَمْلٍ وَ طينٍ وَ يا مُخِلِّصَ اللَّبَنِ مِن بَيْنِ فَرْثٍ وَ دَمٍ وَيا مُخَلّصَ الوَلَدِ مِن بَينِ مَشيمَة و رَحِم و يا مُخَلِّص النارِ مِن بَيْنِ الحَديد و الحَجَر و يا مخلص الرّوح من بين الاحْشار و الامعاءِ خَلصنى مِن يَدَى هارون . »\r\nاى رهايى بخش درخت از ميان شن و گل ، و اى بيرون آورنده شير از ميان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمحتويات شكمبه و خون ، و اى نجات بخش فرزند از ميان بچه دان و رحم ، و اين بيرون آورنده اتش از بين آهن و سنگ و اى بيرون آورنده روح از ميان احشاء و امعاء مرا از چنگال هارون رهايى بخش .\r\nپس از دعاى امام عليه السلام مردى سياه كه شمشيرى برهنه در دست داشت در خواب نزد هارون امد ، بالاى سرش ايستاد و گفت : موسى بن جعفر را رهاكن و گرنه با اين شمشير ، گردنت را خواهم زد . هارون ترسيد و به زندانبان فرمان داد در زندان را بگشايد و آن حضرت را آزاد كند . « 1 » \r\n* حماد بن عيسى به محضر امام عليه السلام شرفياب شد و از حضرتش خواست تا دعا كند كه خداوند منزل ، زن ، فرزند ، خدمتكار و نيز تشرف به مكه در هر سال را ، به وى روزى فرمايد . امام عليه السلام براى وى چنين دعاكرد 6\r\n« اللَّهُمَّ صَلِّ عَلى مُحَمَّدٍ وَ آلِ مُحَمَّدٍ وَ ارْزُقهُ دارا وَزَوْجَةً وَ وَلَدًا وَ خادِمًا وَالْحَجَّ خَمْسينَ سَنَةً »\r\nخداوندا ! بر محمد و آل محمد درود فرست و به او ، خانه ، زن ، فرزند ، خدمتكار و حج به مدت پنجاه سال ، روزى نما .\r\nحمّاد مىگويد : خداوند همه آنهايى را كه امام عليه السلام دعا كرده بود به من عنايت كرد .\r\nوى در جريان پنجاه و يكمين سفر خود به مكّه در ميقات هنگامى كه تصميم داشت براى احرام غسل كند حادثه‌اى پيش آمد و غرق شد و توفيق انجام پنجاه و يكمين حج را پيدا نكرد . « 2 » \r\n* يكى از ياران پيشواى هفتم عليه السلام به آن حضرت نوشت : من دخترانى چند دارم ، بدون آنكه پسرس داشته باشم و اصولًا مردان ما اندكند و همسر من هم اكنون حامله است . از خداوند بخواه كه حمل اورا پسر قرار دهد و نام او را نيز بگذار .\r\nامام عليه السلام در پاسخ نوشت : خداوند ، درخواستت رابرآورد و ( چون متولد شد ) نام او را محمّد بگذار .\r\n\r\n","description":"","footnote":" ( 1 ) - ماقب ، ج 4 ، ص 305 .  ( 2 ) - مناقب ، ج 4 ، ص 306 و بحارالانوار ، ج 48 ، ص 47 . ","page_name":" 49 ","page_number":49},
  {"content":"\r\n\r\nنويسندهء نامه - كه در جريان سفر به مكه نامه را به حضور امام عليه السلام نوشته بود - مىگويد : به كوفه بازگشتم خبر يافتم شش روز پيش از ورود من به كوفه خداوند پسرى به من عنايت كرده است . « 1 » \r\n* صاحب كتاب « نثر الدّر » نقل مىكند : به موسى بن جعفر عليه السلام گفته شد هادى عباسى نسبت به شما قصد سوء دارد و تصميم به قتل شما گرفته است . حضرت با خاندان و ياران خود مشورت كرد . گفتند : ما صلاح مىبينيم مدتى از او دورى گزينيد و خود را به وى نشان ندهيد ؛ زيرا ما از شرّ او نسبت به شما ايمن نيستيم .\r\nامام عليه السلام تبسمى كرد و فرمود او گمان مىكند كه بر پروردگارش پيروز خواهد شد ؛ سپس دست به دعا برداشت و از خداوند خواست تا شر هادى را از حضرتش دور كند .\r\nاعضاى خانواده امام عليه السلام كه چنين ديدند پراكنده شدند ؛ اما پس از مدتى كوتاه ، دوباره گرد آن حضرت جمع شدند . حضرت نامه‌اى را كه خبر از مرگ هادى عباسى داده بود ، براى آنان خواند وبدين ترتيب دعاى امام عليه السلام به اجابت رسيد . « 2 » \r\n\r\nد تصرف در عالم وجود\r\nامامان عليهم السلام در پرتو تهذيب نفس و تزكيهء باطن و كسب كمالات روحى و معنوى و بندگى خالصانهء پروردگار ، نيرو و توان تصرّف در عالم وجود را پيدا كرده توانسته‌اند فعل و انفعالى در عالم تكوين ايجاد كنند .\r\nبراى اثبات اين كمال نفسانى براى پيامبر صلى الله عليه و آله و امامان عليهم السلام ، آيات ، راويات و شواهد تاريخى فراوانى وجود دارد . قرآن درباره حضرت سليمان مىفرمايد :\r\n« فَسَخَّرْنا لَهُ الرّيح تَجْرى بِامْرِه رُخاءً حَيْثُ اصابَ . وَالشَّياطينَ كُلُّ بَنَّاءٍ وَ غَوَّاصٍ . » « 3 » \r\nپس ما باد را مسخر او ساختيم تا به فرمانش به نرمى حركت كند و به هر جا او\r\n\r\n","description":"","footnote":" ( 1 ) - بحارالانوار ، ج 48 ، ص 41 .  ( 2 ) - الفصول المهمة ، ص 235 .  ( 3 ) - ص ( 38 ) آيات 36 و 37 . ","page_name":" 50 ","page_number":50},
  {"content":"\r\n\r\nمىخواهد برود . و شياطين را مسخر او كرديم ، هر بنّا و غواصى از آنها را .\r\nاين دو آيه شريفه با صراحت بيانگر اين است كه باد - كه يكى از آفريده‌هاى مهم عالم تكوين و وجود است - و شياطين ، مسخّر حضرت سليمان بوده و تحت امر و اختيار او عمل مىكردند .\r\nعلى بن يقطين از موسى بن جعفر عليه السلام نقل مىكند كه فرمود :\r\n« وَ اللَّهِ اوتينا اوتِىَ سُلَيْمانُ وَ ما لَمْ يُؤْتَ سُلَيمانُ وَ مالَمْ يُؤْتَ احَدٌ مِنَ الْعالَمينَ . »\r\nسوگند به خدا ، آنچه از سوى خداوند به حضرت سليمان داده شده به ما نيز داده شده است . علاوه بر آنكه خداوند به ما چيزهايى داده كه به سليمان و هيچيك از جهانيان نداده است .\r\nنمونه‌ها و شواهد تاريخى فراوانى از زندگى ائمه عليهم السلام و ولايت و تصرف آن بزرگواران در عالم تكوين ، اثبات كننده اين ادعاست ، كه در ذيل به تناسب موضوع بحث ، چند نمونه ازموسى بن جعفر عليه السلام ذكر مىكنيم .\r\n* عبداللَّه بن مغيره مىگويد : امام كاظم عليه السلام در منى به بابويى كه فرزندانش به گردش جمع بودند و همگى گريه مىكردند ، گذشت . علت گريه ابشان را پرسيد . زن گفت : من فرزندانى يتيم دارم و زندگانى ما از طريق ماده گاوى كه داشتيم تأمين مىشد ؛ ولى هم اكنون آن گاو مرده است و ما در درمانده و بيچاره شده‌ايم .\r\nامام عليه السلام خطاب به زن فرمود : آيا مىخواهى آن رابراى تو زنده كنم ؟\r\nبه زن الهام شد كه بگويد : آرى اى بنده خدا ! امام عليه السلام به كنارى رفت ، دو ركعت نماز خواند ، سپس دستهايش را به دعا بلند كرد و لبهاى مباركش را تكان داد . آنگاه بپاخواست و بر ماده گاو مرده فوتى كرد و با پايش بر او زد . در اين هنگام ، گاو زنده شد و روى پاهاى خود ايستاد .\r\nچون چشم زن به گاو زنده شده افتادمبهوت شد و ناخود آگاه فرياد برآورد : سوگند به خداى كعبه ، اين مرد ، عيسى است . مردم با فرياد او اجتماع كردند . امام عليه السلام از فرصت\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nشلوغى و ازدحام جمعيت استفاده كرد ، در ميان مردم رفت و از صحنه دور شد . « 1 » \r\n* اعمش مىگويد : موسى بن جعفر عليه السلام بر درخت قطع شده و خشكى گذشت . دست به آن كشيد ، سرسبز و داراى ميوه شد ؛ و من از ميوه آن خوردم . « 2 » \r\n* رشيق ، خدمتكار هارون الرشيد مىگويد : هارون مرا مأمور كشتن ، موسى بن جعفر عليه السلام كرد . در اين هنگام امام عليه السلام عصايى راكه در دست داشت تكان داد ؛ ناگاه تبديل به اژدها شد و برگردن هارون پيچيد . هارون كه سخت به وحشت افتاده بود ناچار فرمان داد من او را آزاد كردم . « 3 » \r\n* على بن يقطين مىگويد : هارون الرشيد مرد شعبده بازى را مأمور كرد كه از طريق شعبده به مبارزه با آن حضرت برخيزد و امر امامت را باطل كند و حضرت را در مجلس خجالت دهد . براى اين منظور ، با حضور هارون مجلسى فراهم و سفره‌اى گسترده شد .\r\nشعبده باز بر روى نانها عملى انجام داد كه هرگاه خدمتكار امام عليه السلام اراده مىكرد گروه نانى را برگيرد ، آن نان از دستش مىپريد و هارون از اين منظره مىخنديد و شادى مىكرد . امام عليه السلام كه چنين ديد بى درنگ صورت خود را به طرف نقش شيرى كه در پرده كشيده شده بود برگردانيد و خطاب به آن فرمود : « اى شير خدا ، دشمن خدا را بگير ! » ناگهان ، آن صورت مانند يك حيوان درندهء قوى پنجه‌اى ، از ديوار جست و آن مرد شعبده باز را دريد و طعمه خود كرد .\r\nهارون و نديمانش همگى با ديدن اين منظره ، بيهوش شده ، بر روى خود به زمين افتادند و از شدت وحشت ، خردها از سرهاشان پريد ، و چون پس از ساعتى به هوش آمدند ، هارون به حضرت گفت : به حقّى كه من بر تو دارم از تو مىخواهم به اين نقش شير امر كنى كه اين مرد را برگرداند .\r\nحضرت فرمود : اگر عصاى موسى ريسمانهايى را كه جادوگران فرعون بلعيده بود\r\n\r\n","description":"","footnote":" ( 1 ) - كافى ، ج 1 ، ص 484 .  ( 2 ) - دلائل الامامة ، ص 158 .  ( 3 ) - همان . ","page_name":" 52 ","page_number":52},
  {"content":"\r\n\r\nبازگردانيد ، اين نقش هم آن مرد بلعيده شده رابرخواهد گردانيد . « 1 » \r\n* احمد تبان ، جريانى از طىّ الارض موسى بن جعفر عليه السلام نقل مىكند كه خلاصه‌اش چنين است :\r\n« در منزل ، در بستر خوابيده بودم كه فردى با پاهايش به من زد و گفت : فلانى ! آيا شيعه آل محمّد صلى الله عليه و آله مىخوابد ! ؟ به پا خواستم ، ديدم موسى بن جعفر عليه السلام است .\r\nدستود داد وضو بگيرم . سپس دست مرا گرفت و از خانه‌اى كه درش قفل بود بيرون كرد ، نفهميدم چگونه و از كجا خارج شديم . مرا بر شترى پشت سر خود سوار كرد ، لحظاتى گذشت كه دركنار قبر مطهر امام حسين عليه السلام فرود آمديم ، 24 ركعت نماز خوانديم . از آنجا حركت كرديم و ساعتى بعد در مسجد كوفه فرود آمديم ؛ هفده ركعت نماز گزارديم . پس از آن چند لحظه نگذشت كه خود را در كنار قبر ابراهيم خليل ديديم . بعداز بيت المقدس ، راهى مكّه شديم و حضرت ، كعبه و چاه زمزم را به من نشان داد . از آنجا رهسپار مدينه و حرم مطهر پيامبر صلى الله عليه و آله شديم . در آنجا نيز 24 ركعت نماز خوانديم . سپس مرا به شعب ابو جبير برد و فرمود : آيا مىخواهى نشانه‌هاى امامت را به تو ارائه دهم ؟ عرض كردم : بلى . فرمود : اى شب ، روى بگردان ! شب ، پشت كرد ، سپس فرمود : اى روز ، روى بياور ! روز بر ما روى آورد و هوا روشن شد ، بگونه‌اى كه خورشيد در بلنداى افق نمايان گشت . نماز ظهر را خوانديم . سپس به فرمان حضرت ، روز رفت و شب بازگشت ، نماز مغرب را خوانديم . فرمود : مىخواهى در بسترت استراحت كنى ؟\r\nعرض كردم : بلى . با پايش ركاب زد و فرمود : بخواب ! من خود را در منزلم ديدم ؛ خوابيدم ، سپس برخاستم ، وضو گرفتم و نماز صبح را در منزلم خواندم . » « 2 » \r\n\r\n","description":"","footnote":" ( 1 ) مناقب ج 4 ص 299 و بحارالانوار ج 48 ص 41 .  ( 2 ) دلائل الامامه ص 173 . ","page_name":" 53 ","page_number":53},
  {"content":"\r\n\r\n\r\nعلل بروز كرامات\r\nصدور اين گونه كرامات از امامان عليهم السلام از يك سو بيانگر توان و سلطهء تكوينى آن بزرگواران بر عالم وجود است . نَفْس قوى و ملكوتى امام عليه السلام در مجراى فيض هستى قرار داد ، و همان گونه كه نفس هر انسانى بر بدن خود ولايت و سلطه تكوينى داد ، پيامبر و امام نيز به اذن خدا بر همهء جهان هستى به مقدار شعاع ولايتشان مسلّط هستند . البته ، اين قدرت و سلطه ، به اذن پروردگار و در چارچوب تدبير و مشيت الهى است . همان گونه كه سلطهء تكوينى روح بر تن ، بطور استقلال نيست - چرا كه هيچ موجودى در هيچ كارى مستقل نيست ، مگر خداوند - سلطه تكوينى امامان عليه السلام بر كائنات نيز ، مستقل نيست ، بلكه به اذن خداست ، و تا خداوند اجازه ندهد ، آنان قادر به انجام چنين كرامات و تصرفاتى در عالم وجود نيستند .\r\nقرآن در مورد پيامبران مىفرمايد :\r\n« . . . وَ ما كانَ لِرَسُولٍ انْ يَأْتِىَ بِآيَةٍ الّا بِاذْنِ اللَّه لِكُلِّ اجَلٍ كِتابٌ » « 1 » \r\nو هيچ پيامبرى توان آن را نداشت ( از پيش خود ) نشانه و معجزه‌اى بياورد ، مگر به فرمان خدا ؛ هر زمانى نوشته‌اى دارد ( و براى هر كارى ، موعدى ، مقرر است ) .\r\nاز سوى ديگر ، انجام اين كرامات از سوى پيشوايان معصوم عليه السلام در راستاى اهداف عالى آنان بود . آن بزرگواران هيچگاه به انگيزه خودنمايى و برترىطلبى بر ديگران ، دست به چنين اقداماتى نمىزدند . هدف اساسى آنان ، ارشاد و هدايت امّت و به رشد و كمال بندگى رساندن آنان بود كه براى تحقق اين مهمّ گاه لازم مىنمود با درخواست امت و حتى گاهى ابتداءً و بدون درخواست كسى ، كرامات و كارهاى خارق العاده‌اى را - به اذن پروردگار - انجام دهند ، تا مدعيان دروغين امامت - كه در دوران هر امامى كم و بيش بودند - براى به انحراف كشاندن مردم از مسير حق ، مجال نيابد ، و مردم براى تشخيص حق از باطل ، همواره معيار و ملاك سنجشى داشته باشند . قرآن كريم ، اصل فرستادن\r\n\r\n","description":"","footnote":" ( 1 ) - دلائل الامامه ، ص 173 . ","page_name":" 54 ","page_number":54},
  {"content":"\r\n\r\nپيامبران و نشانه‌ها و معجزات آنان را براى همين منظور مىداند و مىفرمايد :\r\n« لَقَدْ ارْسَلْنا رُسُلَنا بِالْبَيِّناتِ وِ انْزَلْنا مَعَهُمُ الْكِتابَ وَ الْميزانَ لَيَقُومَ النَّاسُ بِالْقِسْطِ » « 1 » \r\nما رسولان خود را با دلائل روشن فرستاديم و با آنها كتاب و ميزان نازل كرديم تا مردم ( حق و باطل را با ميزان الهى بسنجد و ) به قسط و عدل قيام كنند .\r\nكرامات ياد شده و نيز كرامات ديگر از موسى بن جعفر عليه السلام در چارچوب همين رسالت مهمّ ، انجام مىگرفته و آن گرامى موفق شد در پرتو اين كرامات ، افراد زيادى را به صراط مستقيم امامت اهل بيت عليه السلام دهنمون سازد و جلو بسيارى از توطئه‌ها و انحرافات را بگيرد و امامت الهى خود را در جوّ سياسى مضطرب و ناامن به اثبات رساند .\r\n\r\nخلاصه\r\nاز جمله كمالات نفسانى موسى بن جعفر عليه السلام استجابت دعاهاى آن حضرت از سوى پروردگارش مىباشد . تاريخ موارد زيادى از دعاهاى پيشواى هفتم عليه السلام را كه به اجابت رسيده ثبت كرده است .\r\nتصرف در عالم وجود ، كمال و قدرت خدادادى ديگرى است كه امام كاظم عليه السلام در پرتو تهذيب و تزكيهء باطن از آن برخوردار بود ، زنده كردن مرده ، سرسبز كردن درخت خشك شده ، تبديل عصا به اژدها و نقش شير به حيوان درنده و طى الارض از جمله موارد و مصاديق تصرف امام كاظم عليه السلام در عالم تكوين است كه در منابع حديثى و تاريخى بدآنها اشاره رفته است .\r\nالبته اين تصرفات و قدرت و ولايت تكوينى امام عليه السلام نسبت به كائنات به اذن پروردگار است كه به پيامبران و جانشينان آنان عنايت كرده است .\r\nصدور اين گونه كرامات از امامان ، از جمله موسى بن جعفر عليه السلام كه به وضوح ، توان و\r\n\r\n","description":"","footnote":" ( 1 ) - حديد ( 57 ) ، ايه 25 . ","page_name":" 55 ","page_number":55},
  {"content":"\r\n\r\nسلطهء تكوينى ايشان رابر عالم وجود به اثبات مىرساند ، در راستاى مأموريت و رسالت الهى آنان مىباشد ، نه به انگيزه خودنمايى و برترىطلبى بر ديگران .\r\n\r\nپرسش\r\n1 - موسى بن جعفر عليه السلام چگونه « مستجاب الدعوة » بود ؟\r\n2 - يك نمونه از استجابت دعاى امام كاظم عليه السلام راذكر كنيد .\r\n3 - براى اثبات امكان تصرف اولياى الهى در عالم وجود ، چه شاهد و نمونه‌اى از قرآن مىتوان ذكر كرد ؟\r\n4 - يك نمونه از اعمال ولايت تكوينى موسى بن جعفر عليه السلام بر كائنات راذكر كنيد .\r\n5 - تصرف پيشواى هفتم در عالم تكوين به چه منظور و انگيزه‌اى بود ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nدرس ششم : اظهار نظر شخصيّتها دربارهء امام كاظم عليه السلام\r\nبراى شناخت ابعاد شخصيّت بى نظير موسى بن جعفر عليه السلام راههاى مختلفى وجود دارد كه از جملهء آنها مىتوان از اظهار نظر شخصيّتهاى علمى و سياسى موافق و مخالف آن حضرت نام برد . اظهار نظر كنندگان گرچه در شعاعى محدود و هر كدام از بهد و زاويه‌اى خاص ، شخصيّت امام عليه السلام رامدّ نظر قرار داده‌اند ؛ ليكن از مجموع سخنان آنان ، مىتوان تا حدودى نسبت به شخصيت اجتماعى آن گرامى به يك جمعبندى رسيد . عمده‌ترين محورهايى كه اظهار نظركنندگان بدآنها اشاره كرده‌اند عبارت است از :\r\n1 - امام كاظم عليه السلام داناترين و فقيه‌ترين مردم زمان خود بود .\r\n2 - امام عليه السلام بردبارترين و باگذشت‌ترين افراد عصر خود بود ، در حدّى كه پاسخ ناسزاگويان و تجاوزگران به حق خويش را بانيكى و گذشت مىداد .\r\n3 - آن حضرت ، سخىترين و بخشنده‌ترين مردم بود ؛ چندان كه كيسه‌هاى پولش كه به نيازمندان مىداد ضرب المثل همگان بود و اگر يكى از آنها به دست نيازمند مىرسيد او را بى نياز مىكرد .\r\n4 - در عبادت و بندگى خدا و سجده‌هاى طولانى همتايى نداشت .\r\n5 - وجود مباركش « باب الحوائج الى اللَّه ) بود و گرفتاران و توسّل جويان به ذيل عنايتش ، حاجت روا و با دستى پر از محضرش باز مىگشتند .\r\n6 - آن گرامى صاحب كمالات و كرامات فراوانى است كه خردمندان را به تحيّر و تعجّب واداشته است .\r\n7 - بيشتر از همگان به صلحه رحم و تفقّد و دلجويى از خويشان اهميّت مىداد .\r\n8 - فصيح‌ترين و بليغ‌ترين مردم عصر خود بود .\r\n9 - در تواضع و فرئتنى در مقايسه با ديگران در اوج قرار داشت .\r\n10 - در شمار امامان و پيشوايان مسلمانان ، حجتهاى خدا بر بندگانش و جانشينان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nپيامبر صلى الله عليه و آله قرار داشت . « 1 » \r\nمجموعهء اين نكات و محورها در اظهار نظرهاى افراد ، مورد توجه و تأكيد قرار گرفته است كه به لحاظ محدوديت حجم درس به مهمترين آنها اشاره مىكنيم .\r\n\r\n1 - موافقان الف - امام صادق عليه السلام و اصحاب\r\n* امام صادق عليه السلام : يزيد بن سليط مىگويد : ما گروهى بوديم كه امام صادق عليه السلام را در راه مكه ديدار كرديم . من عرض كردم : پدر و مادرم به فدايت ! شما امامان پاك هستيد ، از سوى ديگر از مرگ نيز گريزى نيست . اكنون سخنى و توصيه‌اى به من بفرماييد تا به آيندگان ابلاغ كنم . امام عليه السلام فرمود : اشكال ندارد ؛ اينان فرزندان من هستند - و در حالى كه به فرزندش موسى عليه السلام اشاره مىكرد و مىفرمود - و اين هم ، سرور و آقاى ايشان است كه داراى دانش ، حكمت ، فهم ، سخاوت و شناخت نيازمنديهاى دينى و مسائل مورد اختلاف مردم مىباشد و در اوست ، حسن خلق و برخورد نيك با همسايگان ، و او بابى است از ابواب الهى . و آنچه از همه اينها مهمتر است آن كه خداى تعالى از صلب او پناه اين امّت و علم ، و نور و فهم و حكمت آنها را بيرون مىآورد . و او بهترين مولود و بهترين آفريده خداست كه خداوند به وسيله او خونها را حفظ مىكند ، اختلافات را اصلاح مىنمايد و پراكندگيها و شكستگيها را بر طرف مىسازد ؛ برهنه را مىپوشاند و گرسنه راسير مىكند و بيمناك را ايمنى مىبخشد و به بركت وجود او باران فرو مىريزد . . . . « 2 » \r\n\r\n* حفص بن غياث نخعى\r\nاز اصحاب امام صادق و امام كاظم عليهما السلام « 3 » \r\n\r\n","description":"","footnote":" ( 1 ) - برگرفته شده از حياة الامام موسى بن جعفر ( ع ) ، ج 1 ، ص 176 .  ( 2 ) - عيون الاخبار الرضا ( ع ) ، ج 1 ، ص 23 و بحارالانوار ، ج 48 ، ص 12 .  ( 3 ) - در اينكه حفص بن غياث ، شيعه بوده يا سنى بين رجاليّون اختلاف است . صاحب جامع الرواة در ج 1 ، ص 263 بر عامى بودن مذهب او تصريح دارد ، ولى ما مقانى ، در ج 1 ، ص 355 تنقيح المقال او را شيعه‌اى مىداند كه تقيّه مىكرده است . وى در دوران حكومت هارون عهده دار منصب قضاوت در بغداد و نيز كوفه بوده و در سال 194 هجرى در گذشته است . ","page_name":" 58 ","page_number":58},
  {"content":"\r\n\r\n« من كسى را نديدم كه به اندازه موسى بن جعفر عليه السلام برنفس خويش بيمناك ولى براى مردم اميد بخش باشد . تلاوت او توأم با حزن بود و هر گاه قرآن مىخواند گويى با فردى به طور حضورى و مشافهه سخن مىگويد . » « 1 » \r\n\r\n* ربيع بن عبدالرحمان اسدى\r\nاز ياران امام صادق عليه السلام :\r\nسوگند به خدا ، موسى بن جعفر عليه السلام از هوشياران بود و مىدانست چه كسى پس از درگذشتن بر امامت او متوقف خواهد شد ، با اين حال ، خشمش را نسبت به آنها فرو مىبرد و آنچه از ايشان مىدانست ، آشكار نمىكرد ، از اين رو ، « كاظم » ناميده شد . » « 2 » \r\n\r\nب - مورخان و محدثان شيعه\r\nاظهار نظر مورّخان و محدثان شيعه نسبت به پيشواى هفتم عليه السلام و تجليل از آن حضرت بسيار فراوان است . از جمله :\r\n\r\n* شيخ مفيد :\r\n« ابوالحسن ، موسى عليه السلام عابدترين ، فقيه‌ترين ، سخاوتمندترين و گرامىترين مردم زمان خود بود . » « 3 » \r\n\r\n* اين شهر آشوب\r\n« موسى بن جعفر عليه السلام فقيه‌ترين مردم زمان خود و داناترين آنان به كتاب خدا و خوش صوت‌ترين ايشان در تلاوت قرآن بود ؛ قرآن رابا لحنى محزون تلاوت مىكرد و به هنگام تلاوت مىگريست ؛ شنوندگان نيز از تلاوت آن حضرت مىگريستند .\r\nو نيز برترين مردم شأن و مرتبت ، والاتين ايشان در جايگاه دينى و سخاوتمندترين ، فصيح‌ترين و شجاعترين آنان بود . به شرف ولايت ، مخصوص\r\n\r\n","description":"","footnote":" ( 1 ) - كافى ، ج 2 ، ص 606 .  ( 2 ) - مناقب ، ج 4 ، ص 323 .  ( 3 ) - ارشاد ، ص 296 . ","page_name":" 59 ","page_number":59},
  {"content":"\r\n\r\nو از ميراث نبوت برخوردار گشته و در منزل خلافت سكونت گزيده است ، فرزند نبوت و همپيمان خلافت است . » « 1 » \r\n\r\n* فضل بن حسن طبرسى :\r\n« در ميان مردم مشهور است كه ابوالحسن ، موسى عليه السلام گرامىترين فرزندان امام صادق عليه السلام در شأن و مرتبت و برترين آنان در جايگاه دينى و فصيح‌ترين ايشان مىباشد و نيز پارساترين مردم زمان خود ، داناترين و فقيه‌ترين ايشان است . » « 2 » \r\n\r\n* محمد بن جرير طبرى\r\nاز ديدگاه علماى اماميّه در قرن چهارم :\r\n« موسى بن جعفر عليه السلام پيرمردى گرانقدر و بزرگوار بود ، هزار بنده ( در راه خدا ) آزاد كرد و در پرتو تلاش و كوشش د رعبادت « عبد صالح » خوانده مىشد . » « 3 » \r\n\r\n* على بن عيسى ارْبَلى :\r\n« مناقب و فضائل امام كاظم عليه السلام و معجزات آشكار و نشانه‌ها و صفات برجسته و روشن آن گرامى ، گواه آن است كه وى بر قلّه شرف و اوج ارزشها و مزايا دست يافته و بر فراز آن برآمده است ؛ بگونه‌اى كه مركبها سيادت ، رام او و گزيده‌هاى مجد و بزرگوارى از غنايم او گشته است . ريشه‌هاى ( شخصيت ) او سركشيده و به بالاترين مرتبهء شكوه و عظمت رسيده و شاخه هايش دلنشين و پسنديده است ، در حدى كه كسى به پايه آن نرسيده است . مجد و عظمت از اطرافش فرو مىريزد و شرافت و بزرگوارى از سرچشمه وجودش مىچكد .\r\nابر بارشگر ، قطره‌اى از كرم او و درياى بيكران ، جرعه‌اى از عطاى آن حضرت\r\n\r\n","description":"","footnote":" ( 1 ) - مناقب ، ج 4 ، ص 323 .  ( 2 ) - اعلام الورى ، ص 295 .  ( 3 ) - دلائل الامامة ، ص 150 . ","page_name":" 60 ","page_number":60},
  {"content":"\r\n\r\nاست . . . . » « 1 » \r\n\r\n2 - مخالفان الف - مخالفان سياسى معاصر امام عليه السلام : * هارون الرشيد :\r\nمردم به حضور هارون الرشيد بار يافتند . آخرين نفر موسى بن جعفر عليه السلام بود . هنگامى كه چشم هارون به امام عليه السلام افتاد به جنب و جوش در آمد و چشم به انتظار حضرت ماند ، و چون امام عليه السلام داخل شد هارون روى دو زانو نشست و آن گرامى در آغوش گرفت و از احوال آن حضرت مىپرسيد و امام پاسخ مىداد : خير است .\r\nهنگامى كه امام خواست برود ، هارون دوباره او را در آغوش گرفت و بدرقه كرد . مأمون كه ناظر اين جريان بود مىگويد : عرض كردم اى اميرمؤمنان ! با اين مرد ، رفتارى كرديد كه هيچگاه با كسى نكرده بوديد ! اين فرد چه كسى بود ؟ گفت : فرزندم ! اين ، وارث دانش پيامبران ، موسى بن جعفر بن محمد است . اگر در جستجوى دانش صحيح هستى بايد در نزد او بجويى .\r\nهارون ، سرسخت‌ترين دشمن موسى بن جعفر عليه السلام در اين سخنان ، به شخصيت بى نظير فرزند پيامبر صلى الله عليه و آله اعتراف نمود و با بياناين جمله كه « وى وارث دانش پيامبران است » شايستگى او را براى خلافت اسلامى و جانشينى رسول خدا صلى الله عليه و آله بيان كرد . اما چه كند كه به گفته خود : « ملك عقيم است » و همين مسأله او را به مبارزه و رقابت باپيشوا و خليفهء واقعى پيامبر صلى الله عليه و آله كشاند .\r\n\r\n* فضل بن ربيع برمكى :\r\nزمانى كه هارون ، موسى بن جعفر عليه السلام را نزد وزير خود فضل بن ربيع زندانى كرد ، او به هارون نوشت : من نمىدانم او را نزد خود نگه دارم ؛ زيرا او فردى است كه در حال حاضر در روى زمين كسى از وى داناتر و عابدتر نيست . « 2 » \r\n\r\n","description":"","footnote":" ( 1 ) كشف الغمه ج 3 ص 46  ( 2 ) امامان شيعه و جنبشهاى مكتبى محمد تقى مدرسى ص 222 . ","page_name":" 61 ","page_number":61},
  {"content":"\r\n\r\nو نيز مىافزايد : هارون بارها در پى من فرستاد و مرا به قتل موسى بن جعفر عليه السلام فرمان داد ، ولى من از فرمانش سرباز زدم و برايش پيغام فرستادم كه اين كار را انجام نخواهم داد ، هر چند به بهاى كشته شدن خودم تمام شود . « 1 » \r\n\r\n* عيسى بن جعفر :\r\nعيسى بن جعفر ، پسر عموى هارون و حاكم بصره در پاسخ خليفه كه فرمان قتل موسى بن جعفر را به وى داده بود نوشت :\r\n« مدت زندانى موسى بن جعفر عليه السلام در زندان من به طول انجاميد . من در طول اين مدت ، او را آزمايش كردم و جاسوسانى را بر وى گماردم ، ولى نديدم كه از عبادت كناره بگيرد . او همواره از خداوند طلب رحمت و مغفرت مىكرد . از اين رو كسى را بفرست كه آن حضرت را از من تحويل بگيرد و گرنه من او را از زندان آزاد خواهم كرد . » « 2 » \r\n\r\nب - محدثان و مورخان اهل سنت : * محمد بن طلحه شافعى :\r\n« موسى بن جعفر كاظم عليه السلام پيشواى گرانقدر ، بزرگ مرتبت ، كوششگر در عبادت و مشهور به كرامات است . شب را با قيام و سجود و روز را با صدقه به پايان مىبرد . و به خاطر فزونى بردبارى و گذشتنش نسبت به تجاوزگران به حقش ، « كاظم » خوانده مىشد . حضرتش پاداش بدى را به نيكى مىداد و با گذشت ، به مقابله با جنايتكار برمى خاست . عبادتش به قدرى فزون بود كه « عبدصالح » ناميده شد . مردم عراق او را به عنوان « باب الحوائج الى اللَّه » مىشناختند . چون هر كس به وى متوسل مىشد خواسته‌اش برآورده مىگشت . كراماتى كه از آن حضرت ظاهر شد عقلها را متحير ساخته و به چنين قضاوتب وامى دارد كه براى او نزد پروردگارش سابقه‌اى نيك وجود\r\n\r\n","description":"","footnote":" ( 1 ) - امامان شيعه و جنبشهاى مكتبى ، محمد تقى مدرسى ، ص 222 .  ( 2 ) - بحارالانوار ، ج 48 ، ص 211 . ","page_name":" 62 ","page_number":62},
  {"content":"\r\n\r\nدارد كه زوال‌پذير نيست . » « 1 » \r\n\r\n* ابن حجر هيثمى :\r\n« موسى كاظم عليه السلام در علم ، معرفت ، كمال و فضل ، وارث پدرش بود . به خاطر فزونى حلم و گذشتش « كاظم » ناميده شده است . و نزد مردم عراق به « باب قضاء الحوائج عنداللَّه » معروف بود . و پارساترين ، داناترين و بخشنده‌ترين مردم زمان خود بود . » « 2 » \r\n\r\n* خطيب بغدادى :\r\n« امام موسى عليه السلام فردى سخاوتمند و بزرگوار بود ، و زمانى كه كسى او را اذيت و آزار مىكرد ، كيسهء پولى كه محتوى هزار دينار بود براى وى مىفرستاد .\r\nكيسه‌هاى بخشش سيصد دينار ، چهارصد دينار و دويست دينار بود كه ميان مردم مدينه تقسيم مىكرد و چنانچه يكى از كيسه‌هاى كَرَم آن حضرت به انسان نيازمندى مىرسيد او را بى نياز مىكرد . » « 3 » \r\n\r\n* ابن جوزى :\r\n« حضرت موسى عليه السلام مردى بخشنده و بردبار بود ، و از آن جهت « كاظم » ناميده شد كه وقتى از كسى ناسزايى مىشنيد ، براى او پول مىفرستاد . » « 4 » \r\n\r\nخلاصه\r\n\r\n","description":"","footnote":" ( 1 ) - مطالب السؤول ، ص 83 .  ( 2 ) - الصواعق المحروقه ، ص 121 .  ( 3 ) - تاريخ بغداد ، ج 13 ، ص 27 .  ( 4 ) - تذكرة الخواص ، ص 312 . ","page_name":" 63 ","page_number":63},
  {"content":"\r\n\r\nيكى از راههاى پى بردن به شخصيت اجتماعى موسى بن جعفر عليه السلام مطالعه و ملاحضهء اظهار نظرهاى افرادى است كه بگونه‌اى با آن حضرت ارتباط داشتند ؛ چه دوستان و يارانى كه از نزديك شاهد كمالات و ارجمنديهاى امام بودند و يا محدثان و مورخانى كه به لحاظ موقعيت شغلى خود نسبت به آن گرامى اظهار نظر كرده‌اند ، و چه مخالفان سياسى كه در ميدان مبازره با آن حضرت درگير بودند . مهمترين نكات و محورهايى كه مورد توجه و تأكيد اظهار كنندگان موافق و مخالف قرار دارد عبارت است از اينكه امام كاظم عليه السلام :\r\n- آگاه‌ترين ، فقيه‌ترين ، بردبارترين ، سخاوتمندترين ، عابدترين ، فصيح‌ترين و متواضعترين مردم زمان خود بود .\r\n- باب الحوائج الى اللَّه بود ، بگونه‌اى كه كسى از در خانه‌اش نااميد باز نمىگشت .\r\n- صاحب كمالات و كرامات فراوانى بود كه عقلها را به تحيّر وامىداشت .\r\n- به صلحهء رحم و تفقد و دلجويى از خويشان توجه‌اى ويژه‌اى داشت .\r\n- پيشواى مسلمانان ، حجّت خدا بر بندگان و جانشين به حق پيامبر صلى الله عليه و آله بود .\r\n\r\nپرسش\r\n1 - سه محور و نكيهء مهمّى كه اظهارنظر كنندگان دربارهء امام كاظم عليه السلام بيان كرده‌اند ، ذكر كنيد .\r\n2 - مهمترين نكته‌اى كه امام صادق عليه السلام درباره فرزندش امام كاظم عليه السلام بيان كرده چيست ؟\r\n3 - طبرى به كدام ويژگيهاى پيشواى هفتم عليه السلام اشاره كرده است ؟\r\n4 - اعتراف هارون الرشيد نسبت به امام كاظم را بيان كنيد .\r\n5 - عيسى بن جعفر كه بود و چرا از فرمان هارون مبنى بر قتل موسى بن جعفر عليه السلام سر باز زد ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nدرس هفتم پيش از امامت\r\nمدت بيست سال از زندگى پربركت و سراسر مبارزهء امام موسى بن جعفر عليه السلام پيش از عهده دارى امامت و دركنار پدر ارجمندش امام صادق عليه السلام سپرى شد . كه ده سال آخر آن همزمان با حكومت خودكامهء منصور بود . آن گرامى در طول اين دوران سخت با مشكلاتى كه پدر بزرگوارش در راه نشر و تبليغ آيين جدّ بزرگوارش با آن مواجه بود آشنا شد ، و مىديد كه جاسوسان و عوامل جيره خوار منصور ، حركات ، ديدارها و مجالس و محافل درس و بحث او را از هر نظر تحت نظر دارند و به منظور متوقف كردن كاروان چهار هزار نفرهء علم و دانشى را كه به قافله سالارى آن پيشواى بلند مرتبت در حركت بود ، هر روز به بهانه‌اى مانع ايجاد مىكنند و هر گاه و بى گاه بر پايهء گزارشهاى بى اساس و دروغ ، پدر عاليقدرش را نزد پست‌ترين و پليدترين مرد روزگار احضار مىنمايند .\r\nاز سوى ديگر شاهد موج اسلام خواهى و حق‌طلبى و عطش دانش پژوهى اقشار مختلف جامعه بويژه نسل جوان و گرايش روز افزون آنان به مكتب اهل بيت بود و مىديد تشنگان دانش و شيفتگان حقيقت و معنويت ، چگونه و با چه مشكلات و رنجهايى خود را به سرچشمه زلال و گواراى مكتب جعفرى مىرسانند و سرزمين دل خويش رااز زمزم نبوى و كوثر علوى كه به دست صادق آل محمد صلى الله عليه و آله به جريان افتاده بود سيراب مىكنند .\r\nدوران بيست سالهء پيش از امامت امام كاظم عليه السلام با آن كه بستر حوادث و رخدادهاى مخم سياسى ، علمى و فرهنگى بود كه بسيارى از آنها بگونه‌اى به بيت امامت مربوط مىشد و به طور طبيعى موسى بن جعفر عليه السلام به عنوان دوّمين چهره برجستهء اين بيت رفيع ، پس از پدر بزرگوارش بيشترين و فعالترين نقش را در انجام رسالت الهى و نشر و گشترش معارف اسلامى داشت ، متأسفانه تلاشها و فعّاليّتهاى سياسى ، علمى و فرهنگى آن گرامى در طول اين مدت ، در تاريخ - جز در حدّ بسيار اندك و پراكنده - منعكس نشده است . از اين رو ، آنچه در ضمن اين درس تحت عنوان « امام كاظم عليه السلام پيش از امامت » مورد بحث قرار مىگيرد تنها در حد يك اشاره و خاطرات و نمونه‌هاى پراكنده‌اى است\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكه در منابع تاريخى و حديثى ذكر شده و ما ضمن دو محور : دوران كودكى و دوران آمادگى به بيان آن مىپردازيم .\r\n\r\n1 - دوران كودكى الف - محبوب پدر\r\nنخستين نكتهء مهم و قابل توجّه در اين مقطع از زندگى موسى بن جعفر عليه السلام محبوبيت بيش از حدّ وى نزد پدر ارجمندش امام صادق عليه السلام است . براساس آنچه نقل شده به امام صادق عليه السلام عرض شد : فرزندتان موسى را چقدر زياد دوست داريد ! فرمود :\r\n« وَ دَدْتُ انْ لَيْسَ لى وَلَدٌ غَيْرَهُ حَتَّى لا يُشارِكَهُ فى حُبّى لَهُ احَدٌ » « 1 » \r\nدوست داشتم فرزندى بجز وى نداشته باشم تا كسى در محبّت من نسبت به او سهيم نباشد .\r\nاين علاقه و محبّت از امام صادق عليه السلام - كه فرزندان ديگرى هم داشته است - نسبت به امام موسى عليه السلام از سنخ محبت پيامبر صلى الله عليه و آله نسبت به فرزندانش امام حسن و امام حسين عليهما السلام و بيانگر شخصيّت ممتاز و بى نظير آن بزرگوار در ميان فرزندان پيشواى ششم عليه السلام است ؛ شخصيّت و مقامى كه ارتباط تنگاتنگ با اصل مكتب و اهداف عالى امامت دارد و ديگران حتى فرزندان امام عليه السلام از آن بهره‌اى ندارند .\r\n\r\nب - سخن گفتن در گهواره\r\nاز جمله اختصاصات پيامبران و رهبران الهى اين است كه شرايط و دوران سنّى تأثيرى در توانمندى و قدرت معنوى آنان ندارد ، چرا كه اين قدرت ، خدادادى است و خداوند به هر كس كه اراده‌اش تعلق بگيرد عنايت مىكند ، خردسال باشد يا بزرگسال . سخن گفتن در گهواره از جمله اين توانمنديهاست كه خداوند به پيامبران و جانشينان آنان داده است .\r\nحضرت عيسى عليه السلام از جملهء اين پيامبران است كه خداوند به سخن گفتن وى در گهواره\r\n\r\n","description":"","footnote":" ( 1 ) - الانوار البهيّة ، ص 153 . ","page_name":" 66 ","page_number":66},
  {"content":"\r\n\r\nتصريح كرده است . « 1 » \r\nموسى بن جعفر عليه السلام به عنوان پيشواى امت و جانشين رسول خدا صلى الله عليه و آله از اين قدرت و امتياز برخوردار بود . امام رضا عليه السلام بر سخن گفتن پدر بزرگوارش در گهواره تصريح كرده مىفرمايد : « پدرم از كسانى بودكه در گهواره سخن مىگفتند . » يعقوب بن سرّاج مىگويد :\r\n« به حضور امام صادق عليه السلام رسيدم ، ديدم آن حضرت بر بالين فرزندش ابوالحسن كه در گهواره بود نشسته است . امام عليه السلام خطاب به من فرمود : به سرورت نزديك شود و بر او سلام كن . من به ابوالحسن عليه السلام نزديك شدم و سلام كردم . پاسخ سلام مرا با لهجه‌اى فصيح داد ، سپس فرمود : برو و نام دخترت را كه ديروز گذارده‌اى تغيير ده ، زيرا آن اسم ، مبغوض خداوند است . و اين در حالى بود كه براى من دخترى متولد شده بود و من اسم او را حميرا گذاشته بدم . امام صادق عليه السلام فرمود : به فرمان او گوش فرا ده كه هدايت خواهى شد . من رفتم و اسم دخترم را عوض كردم . » « 2 » \r\n\r\nج - بزرگ منشى\r\nهر دوران از زندگى انسان ، ويژگى و اقتضاى خاص خود را دارد . دوران كودكى افراد معمولًا با لهو لعب و بازيهاى بچه گانه سپرى مىشود ؛ ولى مردان خدا چنين نيستند ، آنان در اين دوران نيز وقت خود را به جاى صرف در سرگرميهاى بيهوده ، صرف عبادت و بندگى خدا و انجام وظيفه مىنمايند . صفوان جمّال مىگويد : از امام صادق عليه السلام از صاحب امر ( امر امامت پس از آن حضرت ) پرسيدم . فرمود : « صاحب اين امر ، نه كار بيهوده انجام مىدهد و نه بازى مىكند » . در اين هنگام موسى بن جعفر عليه السلام كه خردسال بود و بزغاله‌اى مكّى همراه داشت وارد شد ، در حالى كه به بزغاله فرمود : براى پروردگارت سجده كن ! ؛ سپس امام صادق عليه السلام فرزندش را در آغوش گرفت و فرمود : « پدر و مادرم فدايش كه نه\r\n\r\n","description":"","footnote":" ( 1 ) - ر . ك : آيه 29 و 30 سوره مريم ( 19 )  ( 2 ) - همان ، ص 36 . ","page_name":" 67 ","page_number":67},
  {"content":"\r\n\r\nكار بيهوده انجام مىدهد و نه بازى مىكند . » « 1 » \r\n\r\nد توجّه به ذات حقتعالى\r\nشماخت حقتعالى و توجه و عنايت به مقام ربوبى بويژه به هنگام نماز و عبادت از ديگر ويژگيهاى اولياى الهى از جمله موسى بن جعفر عليه السلام است . نمونهء ذيل بيانگر اين حقيقت است .\r\nابوحنيفه خدمت امام صادق عليه السلام رسيد و عرض كرد : نگران شدم وقتى ديدم فرزندتان موسى عليه السلام نماز مىخواند و مردم از پيش روى او مىگذرند .\r\nامام عليه السلام فرزندش موسى عليه السلام را خواست و جريان را از او پرسيد . حضرت كاظم عليه السلام فرمود :\r\n« نَعَمْ يا ابَةِ انَّ الّذى كُنْتُ اصَلّى لَهُ كانَ اقْرَبَ الَىَّ مِنْهُمْ . يَقُولُ اللَّه تَعالى : وَ نَحْن‌ُاقْرَبُ الَيْهِ مِنْ حَبْلُ الْوَريد . » « 2 » \r\nآرى ( چنين بود ) اى پدر عزيزم ! ( ليكن ) آن كس كه من براى او نماز مىخوانم به من نزديكتر از آنان است ( كه از پيش رويم مىگذشتند ) خداوند مىفرمايد :\r\nما به او از رگ قلبش نزديكتريم .\r\nامام صادق عليه السلام با شنيدن سخنان فرزندش او را در آغوش گرفت و فرمود :\r\n« پدر و مادرم به فداى تو اى گنجينهء اسرار نامتناهى الهى » « 3 » \r\nابوحنيفه در جريان اين ديدار خواست خودى نشان دهد و اظهار فضلى بكند ولى سخنان عارفانه و عميق فرزندى خردسال امام صادق عليه السلام او را شرمنده كرد و اين پيام ودرس مهمّ را به وى داد كه او در مقامى نيست كه بخواهد به اهل بيت پيامبر صلى الله عليه و آله درسى بدهد و چيزى بياموزد .\r\n\r\n","description":"","footnote":" ( 1 ) - مناقب ، ج 4 ، ص 317 .  ( 2 ) - ق ، ( 50 ) آيهء 16 .  ( 3 ) - مناقب ، ج 4 ، ص 311 و اعلام الورى ، ص 297 . ","page_name":" 68 ","page_number":68},
  {"content":"\r\n\r\n\r\n2 - دوران آمادگى الف - عبادت و خودسازى\r\nبندگى و تهذيب نفس دو سرمايهء اساسى و بنيادى اولياى الهى است كه قبل از عهده دارى رسالت و مسؤوليت مهمّ رهبرى امت ، در حد مطلوب و لازم از آن برخوردار هستند .\r\nموسى بن جعفر عليه السلام از همان آغاز ولادت به اين دو مهمّ عنايت ويژه داشت . و پا به پاى پدر گرامىاش در محراب عبادت و نيايش آن حضرت حضور مىيافت . عبدالرحمان بن حجّاج مىگويد : بر امام صادق عليه السلام وارد شدم ، ديدم آن گرامى در مصلّاى خانه‌اش مشغول نيايش است و فرزندش موسى كاظم عليه السلام در طرف راست او نشسته و بر دعاى پدر آمين مىگويد .\r\nبه حضور امام عليه السلام عرض كردم : فدايتان گردم ! شما از ميزان ارادت و خدمنگزارى من به آستان مقدستان آگاهيد . بفرماييد چه كسى بعد از شما عهده دار امر امامت خواهد بود ؟\r\nفرمود : اى عبدالرحمان ! ( فرزندم ) موسى زره امامت را بر تن كرده و بر قامتش برازنده آمده است .\r\nعبدالرحمان مىگويد : من عرض كردم : پس از اين سخن امام عليه السلام نيازمند هيچ دليل و نشانه‌اى نخواهم بود . « 1 » \r\nاز اين روايت شريف دو نكتهء مهمّ استفاده مىشود : نخست ، توجه امام صادق عليه السلام به فرزندش امام كاظم عليه السلام در امر عبادت و نيايش و ديگر ، نقش اين عبادت و بندگى و آمادگى روحى و فكرى در پذيرش مسؤوليت امامت . زره امامت كه امام كاظم عليه السلام پيش از عهده دارى امامت ، آن را پوشيده و بر قامتش برازنده آمده است چيزى جز همان لياقتهاى ذاتى و كمالات نفسانى كه در پرتو بندگى و تهذيب نفس حاصل مىشود نيست .\r\nهمراهى موسى بن جعفر عليه السلام با پدر بزرگوارش در امر بندگى و خودسازى ، به مدينه و در امر نماز و دعا محدود نمىشود ، بلكه آن عزيز ، در سفر حج نيز كه هم سفر عبادت\r\n\r\n","description":"","footnote":" ( 1 ) - الفصول المهمة ، ص 231 ، كافى ، ج 1 ، ص 245 و ارشاد ، ص 289 . ","page_name":" 69 ","page_number":69},
  {"content":"\r\n\r\nاست ، هم سفر خودسازى و تهذيب نفس و هم سفر تبلبغ و نشر معارف اسلامى ، پدر را همراهى مىكرد و در كنار آن حضرت به انجام مناسك حج مىپرداخت . « 1 » \r\n\r\nب - مقام علمى\r\nعلم امامان عليهم السلام لدنّى و خدادادى است نه اكتسابى ؛ از اين رو ، آن بزرگواران از همان دوران كودكى به آنجه مردم بدان تنياز داشتند عالم بودند و در هر موردى با استدلال و منطق پاسخ آنان را مىدادند .\r\nدر مباحث و درسهاى پيش نمونه‌هايى از دانش خدادادى پيشواى هفتم عليه السلام را كه در دوران پيش از امامت از آن گرامى ظاهر شده است نقل كرديم ، اينكه نمونه هايى ديگر .\r\n* محمد بن مقلاص اسدى كوفى مشهور به ابن خطاب از اصحاب امام صادق عليه السلام بود كه در حق آن حضرت غلوّ كرد و به انحراف كشيده شد .\r\nپيشواى ششم عليه السلام با آگاهى از انحراف و ارتداد او ، در حضور جمع ، او را نفرين كرده و از وى بيزارى جست .\r\nعيسى شلقانى نزد امام صادق عليه السلام آمد تا نظر آن حضرت را دربارهء اين خطاب بپرسيد .\r\nامام عليه السلام فرمود : چرا با فرزندم موسى ديدار نمىكنى و مسائلت را از او نمىپرسى ؟\r\nعيسى نزد موسى بن جعفر كه خردسال بود رفت ولى پيش از آنكه آغاز به سخن كند ، حضرت شروع به سخن كرد و فرمود :\r\n« اى عيسى ، خداوند از پيامبران بر نبوت پيمان گرفته است و آنان از حدّ و مرز خود تجاوز نكردند ؛ از جانشينان ايشان نيز بر وصايت از آنان پيمان گرفته است ؛ آنان نيز از حد خود فراتر نرفتند .\r\nخداوند ايمان را بر گروهى براى زمانى عاريه داد . سپس آن را از آنان گرفت ؛ و ابن خطاب از اين گروه است . »\r\nعيسى پاسخ موسى بن جعفر را به بزرگى و عظمت تلقى كرد ، بپاخاست و آن حضرت را\r\n\r\n","description":"","footnote":" ( 1 ) - ر . ك : بحارالانوار ، ج 48 ، ص 12 . ","page_name":" 70 ","page_number":70},
  {"content":"\r\n\r\nدر آغوش كشيد و پيشانىاش را بوسيد و در حالى كه ازمحضرش مرخص مس شد مىگفت : پدر ومادرم به فدايت ، دودمانى كه ( از نظر پاكى ، دانش ، تقوا و فضليت ) بعضى از بعضى ديگر گرفته شده‌اند و خداوند شنوا و داناست . « 1 » \r\n* فردى به نام « بريهه » كه مدت هفتاد سال سابقهء مسيحيّت داشت ، در جستجوى حق برآمد . پس از تلاش زياد با هشام بن حكم ديدار و مناظره كرد و مغلوب او شد . از هشام پرسيد : آيا اين نظرات و ديدگاها از آن خودت مىباشد يا از كسى آموخته‌اى ؟ هشام امام صادق را معرفى كرد . « بريهه » تصميم به ديدار باپيشواى ششم عليه السلام گرفت . وقتى به منزل آن حضرت وارد شد ، فرزندش موسى عليه السلام راكه كودكى خردسال بود ديدار كرد . هشام جريان را به وى عرض كرد . حضرت موسى عليه السلام از بريهه درباره آگاهى او از انجيل و تأويل آن پرسيد . پاسخ داد : من به آن دانا هستم .\r\nموسى بن جعفر عليه السلام شروع كرد به تلاوت انجيل . بريهه باشنيدن انجيل از كودك خردسال ، گفت : من مدت پنجاه سال است كه در جستجوى شما يا فردى مثل شما هستم . سپس ايمان آورد . « 2 » \r\n* ابوحنيفه با عبداللَّه بن مسلم رهسپار منزل امام صادق عليه السلام شدند . در بيرون منزل گروهى از شيعيان را ديدند كه منتظر بيرون آمدن حضرت يا شرفيابى به خدمتش بودند . در اين ميان پسرى خردسال بيرون آمد . مردم در برابر هيبن و عظمتش به پا خاستند . ابوحنيفه نظرى به وى افكند و از عبداللَّه بن مسلم پرسيد : اين كيست ؟ پاسخ داد : موسى فرزند امام صادق عليه السلام است . ابوحنيفه گفت : سوگند به خدا ، او را نزد شيعيانش شرمنده مىكنم .\r\nآنگاه رو به حضرت كرد و پرسيد : فرد غريب در صورت نياز به قضاى حاجت كجا تخلى كند ؟ حضرت نظرى به ابوحنيفه كرد و فرمود :\r\nپشت ديوارى قرار بگيرد و خود را از ديد مردم پنهان بدارد . از ساحل نهرها ، زير درختان ميوه ، آستانهء خانه‌ها ، گذرگاههاى مردم و مساجد دورى گزيند و\r\n\r\n","description":"","footnote":" ( 1 ) - مناقب ، ج 4 ، ص 293 و بحارالانوار ، ج 48 ، ص 116 .  ( 2 ) - الانوار البهيّة ، ص 155 با اختصار . ","page_name":" 71 ","page_number":71},
  {"content":"\r\n\r\nنيز روبه قبله و پشت به آن ننشيند ، آنگاه جامه برگيرد و هر كجا خواهد قضاى حاجت كند . »\r\nابوحنيفه با شنيدن اين پاسخ انديشمندانه از فرزند خردسال امام عليه السلام از موضع قبلى خود بازگشت و اين بار ملتمسانه و عاجزانه و با تعبير « فدايت شوم » سؤال ديگرى در زمينهء يكى از مشكل‌ترين مسائل اعتقادى و جنجالىترين موضوع مورد بحث بين معتزله و اشاعره يعنى « فعل بندگان » مطرح كرد .\r\nموسى بن حعفر عليه السلام به تفصيل و با برهان عقلى همهء ابعاد و اقسام مسأله را بيان كرد و نظريه صحيح را به اثبات رسانيد .\r\nابوحنيفه با شنيدن پاسخ مفصّل و مستدل حضرت موسى بن جعفر عليه السلام با تلاوت اين آيه شريفه :\r\n« ذُرِّيّةً بَعْضُها مِنْ بَعْضٍ وَ اللَّه سَميعٌ عَليمٌ » « 1 » \r\nآنها فرزندان و دودمانى هستن كه ( در دانش و تقوا و فضيلت ) بعضى از بعض ديگر گرفته شده‌اند و خدا شنوا و داناست .\r\nبه ناتوانى خود و عظمت و فضل موسى بن جعفر عليه السلام اعتراف كرد و به تعبير همراه او ؛ « عبداللَّه بن مسلم » چنان شرمنده و خاموش شد كه گويى دهانش را با سنگى لجام نهاده‌اند . « 2 » \r\n\r\nخلاصه\r\nموسى بن جعفر عليه السلام بيست سال از حيات پدر بزرگوارش را درك كرد و از نزديك با محدوديتها و مشكلاتى كه از سوى دستگاه خلافت عباسى براى بيت امامت ايجاد مىشد آشنا گشت . متأسفانه در منابع اسلامى از تلاشها و مبارزات آن حضرت در كنار پدر بزرگوارش در طول اين مدت - جز موارد اندكى - ياد نشده است .\r\nما در اين درس ، ضمن دو محور : دوران كودكى و دوران آمادگى ، نمونه‌ها و مواردى را كه\r\n\r\n","description":"","footnote":" ( 1 ) - آل عمران ( 3 ) ، آيه 34 .  ( 2 ) - احتجاج ، ج 2 ، ص 158 . ","page_name":" 72 ","page_number":72},
  {"content":"\r\n\r\nبه صورت پراكنده در منابع تاريخى و حديثى آمده است . ضمن چند عنوان يادآور شديم .\r\nدر ذيل محور نخست به موضوع محبوبيت زياد آن گرامى نزد پدر ارجمندش ، سخن گفتن وى در گهواره و هدايت و ارشاد امت ، دورى گزيدن از لهو لعب و بازيهاى بچه گانه در دوران كودكى و نيز توجه خاص به ذات حقتعالى و فناى در عبادت ، پرداخته‌ايم .\r\nدر ذيل محور دوم نيز موضوع توجه خاص آن حضرت به عبادت و خودسازى و مقام علمى وى و پاسخگويىاش به پرسشهاى انديشمندان در مسائل مختلف فقهى و اعتقادى مورد اشاره قرار گرفت و براى هر مورد نمونه‌اى ذكر شد .\r\n\r\nپرسش\r\n1 - چند سال از زندگى موسى بن جعفر عليه السلام پيش از امامت بود و چگونه گذشت ؟\r\n2 - ايا علاقهء امام صادق عليه السلام به فرزندش موسى بن جعفر عليه السلام يك علاقه شخصى بود ؟\r\nچگونه ؟\r\n3 - يك مورد از سخن گفتن موسى بن جعفر عليه السلام در گهواره را به اختصار ذكر كنيد .\r\n4 - ميزان عنايت حضرت موسى بن جعفر عليه السلام به مسأله عبادت و خودسازى در دوران پيش از امامت تا چه حدّ بود ؟\r\n5 - ابوحنيفه با چه انگيزه‌اى با موسى بن جعفر عليه السلام وارد گفتگو شد و با چه فرجامى محضر آن حضرت را ترك كرد ؟\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nدرس هشتم : امامت\r\nامامت در مكتب تشيّع عبارت است از زعامت و رهبرى در امور مربوط به دين و دنياى مردم . اما ، فردى است كه در همهء شؤون دينى و دنيوى مردم حاكميّت و ولايت مطلق دارد و مردم بايد در همهء امور از وى پيروى كنند ، آنچنان كه از پيامبر صلى الله عليه و آله پيروى مىكردند . اصل امامت از ضروريات مكتب اسلام و يكى از اصول دين در مذهب تشيّع\r\nاست ، زيرا اجراى قواين اجتماعى اسلام ، برقرارى نظم و عدالت اجتماعى ، رهيابى مردم به مرتبهء شناخت و اطاعت و بندگى خدا ، تربيت و تغذيه فكرى امت و دميدن روح ايمان و تقوا در انسانها و بسيارى امور ديگر جز در پرتو وجود امام امكان‌پذير نيست .\r\nبا توجه به اين مأموريتها و رسالتهاست كه شيعه معتقد است تعيين امام از حوزهء توان و اختيار مردم حتى نخبگان بيرون است و مام مىبايد از جانب خداوند گزينش و معرفى شود ؛ زيرا كسى جز خداوند و آن كس كه خدوند تعيين كرده از لياقتها و توانمنديهاى امام كه مهمترين و اسرارآميزترين آن « عصمت » و مصونيت از هر گونه خطا و لغزش در انديشه و عمل است ، آگاهى ندارد . در قرآن كريم ردبارهء خلافت « داوود » پيامبر مىخوانيم :\r\n« يا داوُودُ انَّا جَعَلْناكَ خَليفَةً فِى الْارْضِ فَاحْكُمْ بَيْنَ النَّاسِ بِالْحَقِّ » « 1 » \r\nاى داوود ! ما تو را خليفه ( و نمايندهء خود ) در زمين قرار داديم ؛ پس در ميان مردم به حق داورى كن .\r\nموضوع گزينش امام از سوى خداوند و علّت و فلسفهء آن در سخنان و بيانات ائمّه معصومين عليه السلام فراوان آمده است كه به يك مورد از امام زمان عليه السلام اشاره مىكنيم .\r\nسعد بن عبداللَّه از آن حضرت دربارهء علت اينكه مردم نمىتوانند براى خود امامى برگزينند پرسيد . حضرت پاسخ داد :\r\n\r\n","description":"","footnote":" ( 1 ) - ص ( 38 ) ، آيه 26 . ","page_name":" 74 ","page_number":74},
  {"content":"\r\n\r\n- مردم فرد مصلحى را انتخاب مىكنند يا مفسدى را ؟\r\n- فرد مصلحى را\r\n- آيا امكان و احتمال دارد كه فرد مفسدى انتخاب شود ، با توجه به اينكه هيچيك از آنان از آنچه در دل ديگرى مىگذرد از صلاح و فساد ، آگاهى ندارد ؟\r\n- بلى\r\n- اين همان علّتى است كه با برهان مورد وثوق و پذيرش خودت برايت بيان كردم . « 1 » \r\nبنابراين ، امام بر اساس شايستگيهاى شخصى و كمالات نفسانى از سوى خداوند تعيين مىشود . اينك اين سؤال مطرح است كه راه شناخت امام چيست ؟ و مردم چگونه و از چه راهى مىتوانند امام را منصوب از سوى خدا را بشناسند ؟\r\n\r\nراه شناخت امام\r\nبراى شناخت امام دو راه كلّى وجود دارد : نخست ، نصوص و تصريحاتى كه از سوى پيامبر صلى الله عليه و آله و امامان پيشين دربارهء هر يك از امامان وجود دارد ؛ و ديگر ، خصوصيات و شايستگيهاى ويژه‌اى كه در امام معصوم است . اين دو راه در روايات نيز مورد اشاره قرار گرفته است . ابوبصير از امام كاظم عليه السلام دربارهء راههاى شناخت امام سؤال كرد . حضرت به تصريح امام پيشين و كمالالت نفسانى و كرامات خود امام عليه السلام اشاره كرد و با ارائه نمونه‌اى از اين كرامات « 2 »  از سوى خود براى ابوبصير ، بر اهميّت و جايگاه ممتاز اين نشان تأكيد ورزيد . « 3 »  دربارهء اهميّت و ضرورت تنصيص و تعيين امام پيشين ، روايات زيادى از امامان عليه السلام رسيده است كه در ذيل به سه نمونه اشاره مىكنيم .\r\n1 - امام صادق عليه السلام :\r\n\r\n","description":"","footnote":" ( 1 ) - بحارانوار ، ج 52 ، ص 84 .  ( 2 ) - نمونه ء ارائه شده از سوى امام ( ع ) در ادامهء همين درس خواهد آمد .  ( 3 ) - براى آگاهى از تفصيل سخن امام ( ع ) ر . ك : مناقب ، ج 4 ، ص 299 ؛ اعلام الورى ، ص 294 و ارشاد ، ص 293 . ","page_name":" 75 ","page_number":75},
  {"content":"\r\n\r\n« انَّ الْامامَ يَعْرَفُ الامامَ الَّذى مِنْ بَعده فَيُوصى الَيْهِ . »\r\nامام ، امام پس از خود را مىشناسد و به او وصيت مىكند .\r\n2 - نيز امام صادق عليه السلام :\r\n« ما ماتَ عالِمُ حَتّى يُعْلِمَهُ اللَّه عَزَّوَجَلَّ الى مَنْ يُوصى » « 1 » \r\nهيچ امامى در نگذشته است مگر آنكه خداوند به وى اعلام كرده كه ( پس از خود ) به چه كسى وصيّت كند .\r\n3 - امام رضا عليه السلام در تفسير آيه شريفهء : « انَّ اللَّه يَأْمُرُكُمْ انْ تُؤَدّوا الاماناتِ الى اهْلِها » « 2 »  فرمود :\r\n« هُمُ الائِمَةُ تُؤَدِّى الامامُ الَى الامامِ مِنْ بَعْدِه وَ لا يَخُصُّ بِها غَيْرَهُ وَ لا يَزْويها عَنْهُ . » « 3 » \r\nمنظور ، امامان عليه السلام هستند كه هر امامى ( عهد امامت را ) به امام پس از خود تحويل مىدهد و غير او را بدان مخصوص نمىگرداند و عهد امامت را از وى پنهان نمىدارد .\r\nاكنون پس از اين بحث كلّى موضوع را در ارتباط با هفتمين امام شيعيان حضرت موسى بن جعفر عليه السلام در دو محور يادشده پى مىگيريم .\r\n\r\n1 - تعيين امامت امام كاظم عليه السلام الف - تصريح رسول خدا صلى الله عليه و آله\r\nجابر بن عبداللَّه انصارى مىگويد : بر مولايم فاطمه عليه السلام دختر رسول خدا صلى الله عليه و آله وارد شدم تا ولادت فرزندش اما حسين عليه السلام را تبريك بگويم . در دستش صحيفه‌اى سفيد از درّ ديدم .\r\nاز آن سؤال كردم فرمود : در اين صحيفه نامهاى امامان از فرزندان من نوشته شده است . « 4 »  از او خواستم تا آن را به من بدهد . فرمود : اگر مانعى نبود اين كار را مىكردم ؛\r\n\r\n","description":"","footnote":" ( 1 ) - همان .  ( 2 ) - نساء ( 4 ) ، آيه 58 ، يهنى : خداوند به شما فرمان مىدهد كه امانتها را به صاحبش بدهيد .  ( 3 ) - كافى ، ج 1 ، ص 28 .  ( 4 ) - - در روايات ديگر تصريح شده كه اين صحيفه با املاى رسول خدا ( ص ) و خط على ( ع ) بوده است ( ر . گ : عيون‌اخبار الرضا ( ع ) . ج 1 ، ص 45 ) . ","page_name":" 76 ","page_number":76},
  {"content":"\r\n\r\nليكن جز پيامبر يا جانشين و يا خاندان او از دست زدن به آن نهى شده‌اند ؛ ولى شما مأذونيد كه به آن بنگريد . من نگريستم و در آن ، نامهاى زير را يافتم :\r\n« ابوالقاسم ، مصطفى ، محمد بن عبداللَّه صلى الله عليه و آله مادرش آمنه ؛ ابوالحسن مرتضى ، على بن ابى طالب ، مادرش فاطمه بنب اسد بن هاشم بن عبدمناف ؛ ابومحمّد ، حسن بن على ؛ ابوعبداللَّه ، حسين بن على ، مادرشان فاطمه عليه السلام دختر محمد صلى الله عليه و آله ؛ ابومحمّد على بن حسين ، مادرش شهر بانو دختر يزدگرد ؛ ابوجعفر محمد بن على باقر ، مادرش ام عبداللَّه دختر حسن بن على بن ابى طالب ؛ ابوعبدا ، جعفر بن محمد صادق ، مادرش ام فروه دختر قاسم بن محمد بن ابوبكر ، ابوابراهيم ، موسى بن جعفر ، مادرش كنيزى به نام حميده ، ابوالحسن ، على بن موسى الرضا ، مادرش كنيزى به نام نجمه ؛ ابوجعفر ، محمد بن على زكىّ ، مادرش كنيزى به نام خيزران ؛ ابوالحسن ، على بن محمد امين ، مادرش كنيزى با نام سوسن ؛ ابومحمد حسن بن على رفيق ، مادرش كنيزى به نام سمانه با كنيهء ام الحسن و ابولقاسم ، محمد بن حسن حجت خدا و قائم ، مادرش با نام نرجس ، درود خدا بر همه آنان باد . » « 1 » \r\n\r\nب - تصريحات امام صادق عليه السلام\r\nاز سوى امام صادق عليه السلام در مناسبتهاى مختلف ، تصريحات فراوانى دربارهء امامت فرزند گرامىاش امام كاظم عليه السلام شده است كه به چند نمونهء آن اشاره مىكنيم .\r\n* \r\nداوود بن كثير مىگويد :\r\n« به امام صادق عليه السلام عرض كردم : فدايت شوم ! در صورت بروز حادثه ( براى شما ) امر امامت به چه كسى واگذار خواهد شد ؟ فرمود : به پسرم موسى » « 2 » \r\n\r\n* سليمان بن خالد مىگويد :\r\n« روزى همراه جمعى در محضر امام صادق عليه السلام بوديم كه فرزندش « ابوالحسن »\r\n\r\n","description":"","footnote":" ( 1 ) - عيون الاخبار الرضا ( ع ) ، ج 1 ، ص 40 .  ( 2 ) - همان ، ص 22 و بحارالانوار ، ج 48 ، ص 14 . ","page_name":" 77 ","page_number":77},
  {"content":"\r\n\r\nرا خواست ؛ آنگاه خطاب به ما فرمود : شما را پس از خود به اين ( پسرم ) سفارش مىكنم ؛ سوگندبه خدا او پس از من صاحب و سرپرست شماست . » « 1 » \r\n\r\n* فيض بن مختار مىگويد :\r\n« به محضر ابوعبداللَّه جعفر صادق عليه السلام عرض كردم : با معرفى امام پس از خوددست مرا بگيريد و از آتش نجاتم بخشيد ؛ در اين ميان موسى كاظم عليه السلام كه نوجوان بود وارد شد . امام عليه السلام فرمود : اين صاحب شماست ؛ به دامن وى تمسك جوييد . »\r\n\r\n* يزيد بن اسباط مىگويد :\r\n« بر امام صادق عليه السلام در بيمارى منجر به رحلتش وارد شدم . فرمود : اى يزيد ، آيا اين كودك را مىبينى ؟ زمانى كه ديدى مرم دربارهء او دچار اختلاف شده‌اند ، گواهى ده بر من به اينكه تو را آگاه ساختم كه حسد برادران يوسف نسبت به وى موجب شد كه او را به چاه افكنند و اين زمانى بود كه وى به ايشان خبر داد كه در خواب ديده يازده ستاره و خورشيد و ماه در برابرش سجده مىكنند .\r\nاين نوجوان نيز ( از سوى بعضى برادرانش ) مورد حسد واقع مىشود . سپس ( فرزندانش ) موسى ، عبداللَّه ، اسحاق ، محمّد و عباس را فراخواند و خطاب به آنان فرمود : اين ( اشاره به موسى عليهم السلام ) جانشين جانشينان ، دانا به همه دانشهاى دانشمندان و گواه برمردگان و زندگان است . سپس اين آيه را تلاوت فرمود :\r\n« سَتُكْتَبُ شَهادَتُهُمْ وَ يَسْأَلُونَ » « 2 »  گواهى آنان نوشته مىشود و از آن بازخواست خواهند شده . » « 3 » \r\n\r\n2 - شايستگيهاى فردى\r\n\r\n","description":"","footnote":" ( 1 ) - بحارالانوار ، ج 48 ، ص 19 .  ( 2 ) - زخرف ( 43 ) ، آيه 19 .  ( 3 ) - بحارالانوار ، ج 48 ، ص 21 و مناقب ، ج 4 ، ص 321 . ","page_name":" 78 ","page_number":78},
  {"content":"\r\n\r\nدوّمين راه اساسى شناخت امامت موسى بن جعفر عليه السلام برجستگيها و شايستگيهاى فردى آن حضرت است كه در مقاطع مختلف زندگى وى تجلى كرده است ؛ از شگفتيهاى لحظه ولادت تا كرامات دوران خردسالى ، نوجوانى ، جوانى و امامت كه در درسهاى پيشين به بعضى از آنها اشاره كرديم . در اينجا براى تأكيد به دو مورد ديگر اشاره مىكنيم .\r\n\r\n* شگفتى ولادت :\r\nحميده ، مادر امام كاظم عليه السلام مىگويد : وقتى فرزندم موسى متولد شده دست بر زمين نهاد و سر بر آسمان برافراشت .\r\nامام صادق عليه السلام با شنيدن اين مطلب به همسرش فرمود : اين نشانهء ولادت رسول خدا صلى الله عليه و آله و جانشين اوست .\r\nابوبصير پرسيد : چگونه ؟\r\nامام عليه السلام فرمود : چون زمان انعقاد نطفهء اين پسرم فرا رسيد فرشته‌اى نزد من آمد و شربتى داد تا بنوشم ؛ آن چنان كه به ديگر امامان مىداد . من با خوشحالى برخاستم و از آنچه خداوند به من خواهيد بخشيد آگاه گشتم و نزد حميده رفتم و نطفهء فرزندم منعقد گرديد .\r\nپس شما او را بشناسانيد و از وى كناره نگيريد ؛ به خدا ، او پس از من امام و صاحب شماست . « 1 » \r\n\r\n* سخن گفتن به زبانهاى مختلف :\r\nاز جمله نشانه هيا مهمّ امامت كه براى همگان محسوس بود و افراد با مشاهده آن به حقّانيت امامت اذعان پيدا مىكردند سخن گفتن امامان عليه السلام به زبانهاى گوناگون افرادى بود كه از نقاط مختلف جهان اسلام به حضور آن بزرگواران مىرسيدند .\r\nتاريخ موارد زيادى از سخن گفتن موسى بن جعفر عليه السلام به زبانهاى مختلف را ثبت كرده است كه براى نمونه به دو روش اشاره مىكنيم .\r\nامام كاظم عليه السلام پس از بيان راههاى شناخت امام براى ابوبصير فرمود : هم اكنون\r\n\r\n","description":"","footnote":" ( 1 ) - المحاسن ، ج 2 ، ص 314 و بحارالانوار ، ج 48 ، ص 3 . ","page_name":" 79 ","page_number":79},
  {"content":"\r\n\r\nنشانه‌اى به تو ارائه خواهم داد . لحظاتى نگذشت كه مردى خراسانى به حضور امام عليه السلام شرفياب شد و با امام عليه السلام با زبان عربى سخن گفت ولى امام كاظم عليه السلام پاسخ او را به فارسى داد . مرد خراسانى عرضه داشت : سوگند به خد از اين جهت به فارسى سخن نگفتم كه گمان مىبردم شما به خوبى نمىتوانيد پاسخ بگوييد .\r\nامام عليه السلام با تعجب فرمود : سبحان اللَّه ! اگر من توانايى پاسخگويى به تو را ( به زبان فارسى ) نداشته باشم در آنچه كه سزاوار آن هستم ( امامت ) چه فضل و برترى بر تو دارم ؟ !\r\nسپس افزود : اى ابو محمّد ! سخن و زبان هيچيك از مردم و حتى حيوانات و هر موجود جاندارى بر امام پنهان نيست ( و امام از همهء آنها آگاهى دارد ) .\r\nپيشواى هفتم عليه السلام در اين جريان دو نشانه از نشانه‌هاى امامت را به ابوبصير ارائه داد :\r\nنخست ، خبر داد از غيب و ديگر ، سخن گفتن به زبان فارسى ؛ سپس به صورت يك قاعدهء كلى فرمود : امام به همهء زبانها حتب منطق حيوانات و تمامى موجودات زنده آگاه است و گرنه بين او و ديگران فرقى نيست .\r\nعلى بن ابوحمزه مىگويد : نزد ابوالحسن عليه السلام بودم كه سى بردهء حبشى كه براى آن حضرت خريدارى شده بودند وارد شدند . امام عليه السلام با يكى از آنان ، ساعتى به گفتگو پرداخت و همهء آنچه را كه تصميم داشت بگويد به وى فرمود . سپس درهمى به او داد و فرمود : به هر يك از يارانت در هر ماه سى درهم بده ، پس از اين آنان از محضر امام بيرون رفتند .\r\nبه امام عليه السلام عرض كردم : فدايت شوم ! مىديدم اين جوان به زبان حبشى سخن مىگفت ، چه دستوراتى به وى داديد ؟\r\nفرمود : به وى دستور دادم كه با يارانش به نيكى رفتار كند و به هر يك از آنان در هر ماه سى درهم بپردازد . علّت انتخاب وى اين بود كه چون به او نگريستم ، او را جوانى خردمند از فرزندان فرمانروايشان يافتم ؛ از اين رو ، او را بدانچه لازم دانستم سفارش كردم . او همهء سفارشهاى مرا پذيرفت .\r\nسپس خطاب به على بن ابو حمزه فرمود : شايد از سخن گفتن من با او به زبان حبشى تعجّب كردى ؟ تعجب نكن ! آنچه از ( توانمنديها و كمالات و فضائل ) امام بر تو پوشيده\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمانده شگفت انگيزتر و بيشتر است ؛ و آنچه ديدى در مقايسه با معلومات و آگاهيهاى ( گسترده و لايتناهى ) امام تنها در حدّ قطره‌اى است كه يك پرنده با منقارش از دريا مىگيرد . آيا مىپندارى با برداشتن اين قطره چيزى از آب دريا كاسته مىشود ؟ امام به منزلهء اقيانوس است كه آنچه نزد اوست پايان نمىپذيرد و شگفتيهايش بيشتر از اينهاست ( كه مىبينيد ) و همانگونه كه اگر پرنده‌اى با منقارش قطره‌اى از آب دريا را بردارد از آب دريا كاسته نمىشود ، دانش عالم ( و امام ) را نيز هيچ چيز نمىتواند بكاهد و عجايب و شگفتيهاى ( درياى وجودش ) هيچگاه پايان نمىپذيرد . « 1 »  اقدامات و تلاشهاى موسى بن جعفر عليه السلام در ارائه راهها و نشانه‌هاى شناخت امام و تطبيق آن نشانه‌ها به وجود مبارك خود به آنچه شمرديم محدود نمىشود . ان شاءاللَّه در درسهاى آينده در بخش فعّاليتهاى امام عليه السلام با تفصيل بيشتر به اين بحث مىپردازيم .\r\n\r\nخلاصه\r\nامامت يعنى زعامت و رهبرى امت در امور به دين و دنياى آنان . اين رسالت مهمّ ايجاب مىكند كه امام از سوى خداوند تعيين شود ؛ زيرا بجز خدا كسى از صلاح و فساد دينى و دنيوى مردم آگاهى ندارد .\r\nآنچه وظيفهء مردم است شناسايى امام و پيروى از اوست . براى شناسايى امام دو راه كلى وجود دارد : يكى بيانات و تصريحاتى كه از سوى پيامبر صلى الله عليه و آله و هر يك از امامان دربارهء امام پس از خود وجود دارد و ديگرى كمالات و شايستگيهاى ويژه‌اى كه در وجود امام معصوم است . امام كاظم عليه السلام در روايتى به هر دو راه ياد شده براى شناخت كرده است .\r\nامامت خود آن حضرت نيز از همين دو راه به اثبات رسيده است . با اين بيان كه هم از سوى رسول خدا صلى الله عليه و آله و امام صادق عليه السلام تصريحات فراوان نسبت به امامت آن گرامى پس از پدر بزرگوارش شده است و هم وجود آن حضرت منشأ بروز كرامتها و شايستگيهاى زيادى بود كه هر كدام اثبات كننده امامت او مىباشد كه براى نمونه به شگفتى موضوع\r\n\r\n","description":"","footnote":" ( 1 ) - بحارالانوار ، ج 48 ، ص 101 . ","page_name":" 81 ","page_number":81},
  {"content":"\r\n\r\nولادت و سخن گفتن آن حضرت به زبانهاى مختلف فارسى و حبشى اشاره كرديم .\r\n\r\nپرسش\r\n1 - امامت ينى چه و چرا مردم نمىتوانند امام را تعيين كنند ؟\r\n2 - چه راههايى براى شناخت امام وجود دارد ؟\r\n3 - يك مورد باز تصريحات پيشواى ششم عليه السلام نسبت به امامت فرزندش موسى بن جعفر عليه السلام را ذكر كنيد .\r\n4 - ولادت امام كاظم عليه السلام از چه ويژگى برخوردار بود كه امام صادق عليه السلام آن را نشانهء امامت وى دانست ؟\r\n5 - يك مورد از سخن گفتن امام كاظم عليه السلام به زبان فارسى را به اختصار بيان كنيد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nدرس نهم : : شرايط سياسى - اجتماعى دوران امامت\r\nامام كاظم عليه السلام در سال 148 هجرى قمرى عهده‌دار مقام امامت و رهبرى جامعهء اسلامى شد . دوران 35 سالهء امامت آن حضرت از نظر سياسى - اجتماعى از مهمترين و حساس‌ترين مقاطع زندگى سياسى امامان عليهم السلام به شمار مىرود .\r\nپيش از پرداختن به تجزيه و تحليل شرايط سياسى - اجتماعى اين مقطع از تاريخ اسلام ، به نماد و اجمال آن با بيان رهبر معظم انقلاب اسلامى ، حضرت آية اللَّه العظمى خامنه‌اى دام ظله اشاره مىكنيم .\r\n« اين مقطع 35 ساله ( از 148 تا 183 هجرى ) يعنى دوران امامت حضرت ابى الحسن ، موسى بن جعفر عليه السلام يكى از مهمترين مقاطع زندگينامه ائمّه عليهم السلام است .\r\nدو تن از مقتدرترين سلاطين بنى عباس « منصور و هارون » و دو تن از جبارترين آنان « مهدى و هادى » در آن حكومت مىكردند . بسى از قيامها و شورشها و شورشگرها در خراسان و آفريقا ، بقيّه در جزيره موصل ، در ديلمان و جرجان ، در شام ، در نصيبين ، در مصر ، در آذربايجان و ارمنستان و در اقطارى ديگر ، سركوب و منقاد گرديده و درناحيهء شرق و غرب و شمال قلمرو وسيع اسلامى ، فتوحات تازه و غنايم و اموال وافر ، بر قدرت و استحكام تخت عباسيان افزوده بود . . . .\r\nدر اين دوران ، ديگر نه مانند اواخر دوران بنى اميّه و نه همچون ده ساله اوّل دوران بنى عباس و نه شبيه دوران پس از مرگ هارون كه در هر يك ، حكومت مسلّط وقت ، به نحوى تهديد مىشد ، تهديدى جدّى دستگاه خلافت را نمىلرزاند و خليفه را از جريان عميق و مستمرّ دعوت اهل بيت عليه السلام غافل نمىساخت . » « 1 » \r\n\r\n","description":"","footnote":" ( 1 ) - بخشهايى از پيام مقام معظم رهبرى به سوّمين كنگره امام رضا ( ع ) ( ر . ك : مجموعه آثار سومين كنگره امام رضا ( ع ) ، ج 1 ، ص 23 ) . ","page_name":" 83 ","page_number":83},
  {"content":"\r\n\r\nاينك با الهام از اين سخنان ارزشمند و تحليل كوتاه امّا گويا و جامع ولّى امر مسمانان جهان ، در دو محور كلّى : اوج اقتدار بنى عباس و حكومت پليسى به تبين و تشريح موقعيّت سياسى - اجتماعى دوران امامت پيشواى هفتم عليه السلام مىپردازيم .\r\n\r\n1 - اوج اقتدار بنى عباس\r\nحكومت پنج قرن و اندى ( 132 تا 656 ) بنى عباس همچون دوران فرمانروايى بنى اميّه از جهت اقتدار سياسى ، قلمرو حكومتى و رشد اقتصادى با فراز و نشيبهاى زيادى مواجه بود كه اوج آن را مىتوان همان دوره پيشوايى موسى بن جعفر عليه السلام قلمداد كرد ؛ دوره‌اى كه مورّخان از آن به « عصر طلايى » حكومت عباسيان ياد كرده‌اند . روشن‌ترين و برجسته‌ترين نمودها و مظاهر اقتدار عباسيان در اين مقطع عبارت است از :\r\n\r\nالف - گستردگى قلمرو فرمانروايى\r\nنخستين ويژگى اين دوره وسعت قلمرو كشور اسلامى است . در اين عصر ، منطقهء وسيعى از جهان آن روز از حجاز و دنباله درياى مديترانه گرفته تا سواحل اقيانوس اطلس و تمامى قاره‌هاى آسيا و آفريقا و بخشى از اروپا زير نفوذ و سيطره حكومت اسلامى قرار داشت ، و بدين ترتيب حكومت عباسيان به صورت امپراطورى بزرگ و قدرتمند درآمده بود كه در تاريخ حيات اسلام بى سابقه بود .\r\n\r\nب - رشد اقتصادى\r\nدولت اسلامى در آن روزگار از نظر اقتصادى به اوج پيشرفت خود رسيده بود . وسعت قلمرو اسلامى و فتوحات تازه ، غنائم و اموال وافرى را از تمامى نقاط دنياى اسلام روانهء پايتخت و خزانهء دولت مىكرد .\r\nدولتمردان كه تعهّد و تقيّدى نسبت به مسلمانان و بيت المال مسلمين نداشتند و خود را در برابر مشكلات اقتصادى توده مردم و عمران و آبادى جامعهء اسلامى مسؤول نمىدانستند ، اين اموال فراوان را در راه عياشى و گسترش فساد و بزمهاى سلطنتى خود\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخرج مىكردند و آنچه از اين موارد ، افزون مىآمد در خزانه‌هاى حكومتى احتكار مىشد تا در روز نياز در راستاى مصالح سلطنتى به كار گرفته شود . مورخان نوشته‌اند :\r\n« منصور در آستانه سفر به حج در سال 158 فرزندش مهدى را فرا خواند و در باره امور مربوط به خود ، خانواده‌اش و مسلمانان سفارشهايى به وى كرد و دستورات لازم را داد . در ميان سفارشهايش بر اين نكته تأكيد كرد كه تا زمان مرگ وى درِ هيچيك از خزانه‌هاى مملكتى را نگشايد ؛ زيرا موجودى نقدينگى آنها به حدّى است كه چنانچه از سوى مردم تا ده سال هيچگونه خراج و مالياتى پرداخت نشود . براى اداره كشور در طول اين مدت كفايت مىكند . » « 1 » \r\nاين روند در دوران هارون روبه افزايش بود ، چندانكه وى سرمست و مغرور از آنهمه ثروت وماديات در حالى كه بر پشت خوابيده بود و به ابرها مىنگريست خطاب به آنها گفت :\r\n« چه به شرق برويد و چه به غرب ، سرانجام خراج شما نصيب من خواهد شد . » « 2 » \r\n\r\nج - تسلط بر اوضاع سياسى\r\nنكتهء همه ديگرى كه رهبر عظم الشأن انقلاب در مقام بيان ويژگيهاى اين دوره بدان اشاره داشتند تسلّط دولتمردان بر اوضاع سياسى كشور پهناور اسلامى و منقاد و سركوب كردن قيامها و شورشها و شورشگرها در نقاط مختلف بلاد اسلامى بود .\r\nدر اين مقطع همچون ديگر مقاطع تاريخ اسلام گر چه در گوشه و كنار جهان اسلام از خراسان و ديلمان و جرجان گرفته تا عراق ، شام ، مصر ، آذربايجان و ارمنستان قيامها و شورشهايى با انگيزه‌هاى گوناگون عليه نظام حاكم صورت مىگرفت ، ليكن حكمرانان عباسى اين دوره با تدبير وسياست و نيز تكيه بر زور و سر نيزه ، آنها را فرو مىنشاندند و\r\n\r\n","description":"","footnote":" ( 1 ) - البداية النهاية ، ج 10 ، ص 130 .  ( 2 ) - امامان شيعه و جنبشهاى مكتبى ، ص 221 و تاريخ اسلام ، حسن ابراهيم حسن ، ج 2 ، ص 62 . ","page_name":" 85 ","page_number":85},
  {"content":"\r\n\r\nاوضاع را در كنترل داشتند . « 1 » \r\nد\r\n\r\n- رام كردن مردم\r\nحكمرانان عباسى اين دوره در راستاى تثبيت و تحكيم پايه‌هاى حكومت خود ، از راههاى مختلف سعى در رام كردن و متمايل ساختن مردم به دستگاه خلافت داشتند .\r\nآنانبا ثروت و امكانات ديگرى كه در اختيار داشتند رؤساى قائل و ديگر افراد ذى نفوذ در جامعه را مىخريدند و به وسيلهء آنان ، كشاورزان ، بازگانان ، پيشه وران و صاحبان مشاغل كوچك را اسثمار مىكردند . منصور ضمن يكى از وصيتهايش به پسرش مهدى گفت :\r\n« من مردم را با شيوه‌هاى گوناگون ، رام و منقاد ساخته‌ام . آنان به گروه‌اند :\r\n1 - گروهى درمانده و تهيدست كه همواره دست نياز به سوى تو دراز خواهند كرد .\r\n2 - گروهى بيمناك كه در پى امنيّت و مصونيت از سوى تو هستند .\r\n3 - گروه سوم در گوشه زندانها بسر مىبرند و آزادى خود را تنها از رهگذر عفو و بخشش تو آرزو مىكنند .\r\nچون به حكومت دست يافتى طعم رفاه و آسايش را در كامشان بچشان ليكن به ايشان ميدان مده . » « 2 » \r\n\r\nحكومت پليسى\r\nدر دوران امامت پيشواى هفتم عليه السلام مصادف با نخستين مرحلهء استبداد و ستمگرى حاكمان عباسى بود . آنان با گذر از مرحلهء نخست كه مرحلهء دستيابى به قدرت و تحكيم اركان آن بود و با نام علويان بدان دست يافته بودند ، سياست فشار و ارعاب در پيش\r\n\r\n","description":"","footnote":" ( 1 ) - در درسهاى آينده به مواردى از اين قيامها اشاره خواهيم كرد .  ( 2 ) - تاريخ يعقوبى ، ج 2 ، ص 395 . ","page_name":" 86 ","page_number":86},
  {"content":"\r\n\r\nگرفتند و مخالفان خود را زير شديدترين فشارهاى سياسى و اقتصادى قرار دادند . عده زيادى از آنان كه در رأسشان علويان قرار داشتند به شمشير كينهء جلّادان حكومت به شهادت رسيدند و تعداد زيادى نيز در سياهچالهاى زندان در گذشتند .\r\nاين فشارها و محدوديتها از اواخر دوران امامت امام صادق عليه السلام آغاز شد و در زمان امامت موسى بن جعفر عليه السلام در حكومت هارون به نهايت شدّت خود رسيد . شرايط سياسى روزهاى آخر امامت پيشواى ششم چنان ناگوار و نگران كننده بود كه آن حضرت نتوانست جانشين خود را با صراحت معرفى كند ؛ از اين رو در وصيّت نامه خود پنج نفر را وصىّ و جانشين خويش معرفى كرد و نام فرزندش موسى بن جعفر عليه السلام را پس از نام سه تن ديگر و در كنار نام منصور ، خليفه عباسى ؛ محمدبن سليمان ، حاكم مدينه و عبداللَّه بن جعفر و حُميده - كه هيچيك از آنان شايستگى امامت و رهبرى جامعهء اسلامى را نداشتند - آورد « 1 »  تا جان جانشين واقعى اش از خطر مصون بماند .\r\nاختلاف و سرگردانى برخى از شيعيان نسبت به مسأله امامت پس از شهادت امام صادق عليه السلام ناشى از حاكميت همين جوّ خفقان سياسى بود . هشام بن سالم يكى از اصحاب پيشواى ششم عليه السلام مىگويد :\r\n« بعد از رحلت امام صادق عليه السلام من و مؤمن طاق در مدينه بوديم ، در حالى كه توده مردم بر امامت عبداللَّه بعد از پدرش مجتمع بودند . ما نيز در حالى كه مردم گرد او جمع بودند - بر او وارد شديم ؛ زيرا از امام صادق عليه السلام روايت كرده بودند كه امامت در پسر بزرگ است در صورتى كه معيوب نباشد . ما تصميم گرفتيم از او سؤالاتى بپرسيم آنچنانكه از پدرش مىپرسيديم . از زكات پرسيديم . گفت : در دويست درهم پنج درهم . گفتيم در صد درهم چند درهم ؟\r\nگفت : دو درهم و نصف . ما از اين پاسخ وى تعجب كرديم و گفتيم مرجئه نيز چنين اعتقادى ندارند !\r\nمأيوس از نزد او بيرون آمديم و در كوچه‌هاى مدينه گريان و متحيّر كه به چه كسى روى بياوريم . . . .\r\n\r\n","description":"","footnote":" ( 1 ) - در بخش زندگانى امام صادق ( ع ) به اصل وصيّت نامه اشاره كرديم . ","page_name":" 87 ","page_number":87},
  {"content":"\r\n\r\nدر همين حال بوديم كه پيرمردى ناشناس با اشاره ما را به سوى خود فراخواند . ما نخست ترسيديم و گفتيم شايد از جاسوسان منصور باشد ؛ زيرا وى در مدينه جاسوسانى گمارده بود كه هركس به خانه امام صادق عليه السلام آمد و شد داشت گردنش را مىزدند ؛ از اين رو ، به مؤمن طاق گفتم : خود را پنهان بدار زيرا من برجانمان بيمناكم و هدف او من هستم نه تو . او خود را كنارى كشيد و من با پيرمرد رفتم تا آنكه مرا بر در خانهء موسى بن جعفر عليه السلام برد و خود رفت .\r\nدر اين هنگام خدمتكار امام مرا به دورن فرا خواند . . . .\r\nمن از او درباره امام صادق عليه السلام پرسيدم كه آيا درگذشته است ؟ فرمود : بلى از امام پس از او سؤال كردم . فرمود : اگر خدا بخواهد راهنمايىات خواهدكرد .\r\nپرسيدم : عبداللَّه مىپندارد جانشين پدرت مىباشد . فرمود : او مىخواهد خداوند پرستش نشود . دوباره از جانشين پدرش پرسيدم . فرمود : ان شاء اللَّه خداوند راهنمايى ات خواهد كرد . عرض كردم : آيا شما جانشين پدرتان هستيد ؟\r\nفرمود : من اين را نمىگويم .\r\nمن شيوه سؤال را عوض كردم و پرسيدم : آيا شما امام داريد ؟ فرمود : نه با اين پاسخ امام به حقيقت پى بردم . سپس اجازه خواستم تا از او بپرسم آنچه را كه از پدرش مىپرسيدم . فرمود : بپرس ولى افشا نكن . زيرا افشا كردن همان ، و كشته شدن همان .\r\nمن پرسشهايى از آن حضرت كردم و او را درياى از دانش ديدم . سپس عرض كردم : پيروان شما و پدر بزرگوارتان ( بر اثر دسترسى نداشتن به امام خود ) در گمراهى و حيرت بسر مىبرند اگر اجازه بفرماييد موضوع را با ايشان در ميان بگذارم و آنها را به سوى شما فراخوانم . فرمود : موضوع را با كسانى كه به عقل و خرد مىشناسى مطرح كن و از آنان پيمان « كتمان » بگير ؛ چه آنكه اگرافشا كنند كشته خواهند شد . » « 1 » \r\n\r\n","description":"","footnote":" ( 1 ) - رجال كشى ، ج 2 ، ص 565 ، رديف 502 . ","page_name":" 88 ","page_number":88},
  {"content":"\r\n\r\nاين ماجرا نشاندهندهء اين است كه امام كاظم عليه السلام وشيعيان در چه شرايط سخت سياسى و خفقان آورى به سر مىبردند و در زا ايفاى رسالت الهى خويش حتّى نسبت به شيعيان با چه مشكلات و محدوديتهايى مواجه بودند .\r\nاين فشارها و محدوديتها در بعد سياسى خلاصه نمىشد ، بلكه بعداقتصادى و معيستى مرم مسلمان بويژه شيعيان را نيز دربر مىگرفت . يعقوبى مىنويسد :\r\n« منصور اموال مردم را ( به ستم ) گرفت ، بگونه‌اى كه نزد كسى پس اندازى نگذاشت و مقدار دريافتى وى از اين طريق بالغ بر هشتصد ميليون درهم مىشد . . . .\r\nاو ( دربارهء انگيزه خود از اتخاذ اين سياست ) مىگفت : هركس مالش اندك باشد مرانش اندك خواهد بود و آن كس كه مردانش اندك باشد دشمنش بر وى نيرومند مىگردد و اگر جنين شود سلطنت او پست و خوار گردد و هر كس كه پادشاهى پست گردد قرقگاهش شكسته شود . » « 1 » \r\nسختگيريها و فشارهاى مالى و تضييقات طاقت فرساى اقتصادى خلفاى عباسى نه تنها موجب انباشته شدن اموال عمومى در خزانه‌هاى حكومتى و صرف آنها در راه مطامع و منافع شخصى زمامداران و درباريان آنان مىشد ، بلكه ضربهء شديد و مهلكى بر پيكره اقتصادى جامعهء اسلامى و زندگى مسلمانان وارد مىكرد و اين يك حركت حساب شده بود كه روى مقاصد سياسى انجام مىگرفت . هدف اين بود كه اوّلًا ، مردم نيازمند و گرسنه باشند تا همواره به فكر سير كردن شكم خود بوده مجال انديشه در مسائل ديگر را نداشته باشند . و ثانياً براى تأمين هزينه‌هاى ضرورى خود دست نياز به سوى دولتمردان دراز كنند و در نهايت مطيع و فرمانبردار آنان باشند ، همان سياستى كه در ضرب المثل معروف : « اجعَ كَلْبَكَ يَتَّبِعْكَ » « 2 »  ( سگ خود را گرسنه نگهدار تا ( به طمع نان ) دنبال تو بيايد ) بدان اشاره شده و خلفا آن را نصب العين خود قرار داده بودند . امام هفتم عليه السلام در سال 148 ه . ق عهده‌دار مقام امامت شد . دوران 35 ساله امامت آن گرامى از نظر سياسى\r\n\r\n","description":"","footnote":" ( 1 ) - تاريخ يعقوبى ، ج 2 ، ص 387 .  ( 2 ) - ر . ك : عقد الفريد ، ج 1 ، ص 26 . ","page_name":" 89 ","page_number":89},
  {"content":"\r\n\r\n- اجتماعى از حساسترين مقاطع زندگى سياسى امامان عليه السلام به شمار مىرود .\r\nدر اين مقطع ، دوتن از مقتدرترين زمامداران عباسى « منصور و هارون » و دو تن از جبارترين آنان « مهدى و هادى » حكومت مىكردند .\r\nدوران حكومت آنان در ابعاد اقتدار سياسى ، گستردگى قلمرو حكومتى و رشد اقتصادى ، اوج حكومت عباسيان محسوب مىشود ، بدين جهت مورخان ، اين دوره را « دوران طلايى » حكومت بنى عباس نام نهاده‌اند .\r\nخلفاى عباسى اين دوره با سركوبى شورشها و قيامهاى مخالفان در اقطار مملكت اسلامى بر اوضاع كشور مسلط بودند ، بگونه‌اى كه تهديدى جدّى پايه‌هاى حكومت آنان را نمىلرزاند ، و همين مسأله به آنان اين امكان را داد تا بيش از پيش ، مردم بويژه مخالفان خود را تحت شديدترين فشارهاى سياسى و اقتصادى قرار دهند ؛ عدّه زيادى را بكشند و عده‌اى را به زندان افكنند تا بميرند . در اين ميان علويان ، شيعيان و پيشواى آنان ، حضرت موسى بن جعفر عليه السلام بيش از همه درتنگنا و محدوديت بودند .\r\n\r\nپرسش\r\n1 - امام كاظم عليه السلام در چه تاريخى و چند سال عهده دار امامت بود ؟\r\n2 - شرايط سياسى - اجتماعى دوران حكومت امام كاظم عليه السلام در بيان مقام معظم رهبرى چگونه ترسيم شده است ؟\r\n3 - وضع اقتصادى دولت اسلامى در دوران امامت امام كاظم عليه السلام چگونه بود ؟\r\n4 - يك نمونه تاريخى كه نشان دهنده شرايط سخت سياسى براى شيعيان و موسى بن جعفر عليه السلام باشد ذكر كنيد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nدرس دهم : : زمامداران معاصر امام كاظم عليه السلام ( 1 )\r\nپيشواى هفتم شيعيان در دوران امامت 35 ساله خود با چهارتن از مقتدرترين و جبارترين خلفاى بنى عباس معاصر بود ؛ منصور ( ده سال ) ، مهدى ( يازده سال ) ، هادى ( يك سال ) و هارون ( سيزده سال ) .\r\nدر درس پيش به اجمال ، شرايط سياسى - اجتماعى حاكم بر جامعهء اسلامى در دوران امامت ضمن موسى بن جعفر عليه السلام و خطمشى كلى خلفاى اين دوره را ترسيم كرديم .\r\nاينك ضمن چند درس به شناسايى زامداران معاصر آن حضرت و تشريح سياستها و خطمشيهاى تفصيلى كه يكى از آنان در حدّ لازم مىپردازيم .\r\n\r\nمنصور\r\nابوجعفر ، منصور دوانيقى نخستين خليفهء عباسى معاصر امام كاظم عليه السلام بود .\r\nما به لحاظ آنكه ده سال از زمامدارى وى در دوران امامت امام صادق عليه السلام بوده ، در بخش تاريخ زندگانى آن گرامى به ابعادى از زندگى فكرى و سياسى وى اشاره كرديم . اينك ابعاد و مواردى ديگر كه مربوط به موضوع بحث ماست .\r\n\r\nويژگيهاى فردى و اخلاقى\r\nمنصور ، كه نسبتش با چهار واسطه به عباس ، عموى پيامبر صلى الله عليه و آله مىرسد ، فردى آزمند ، بخيل ، خونريز ، بىرحم بىعاطفه بود .\r\nمسعودى در وصف آزمندى و حرص وى به ثروت اندوزى مىنويسد :\r\n« اموالى را كه منصور برجاى گذاشت هيچيك ا زخلفاى پيش و پس از وى بر جاى نگذاشتند كه رقم آن بالغ بر نهصد و شصت ميليون مىشد » « 1 » \r\n\r\n","description":"","footnote":" ( 1 ) - التنبيه و الاشراف ، ص 296 . ","page_name":" 91 ","page_number":91},
  {"content":"\r\n\r\nمنشأ اين آزمندى بخل وى بود . مورخان ، او را بخيل‌ترين مردم لقب داده « 1 »  و دربارهء اين صفت وى نمونه‌ها و مطالب زيادى نوشته‌اند . « 2 »  لقب « ابوالدّوانيق » براى ايشان بيانگر همين صفت آز و بخل در وجود اوست . وى چون اعمال كارگزاران و كشاورزان را تا حد يك دانهء گندم و « دانق » كه معرّب « دانگ » و يك ششم درهم است محاسبه مىكرد و از آنان حدّ حساب مىكشيد ، « ابوالدوانيق » لقب يافت .\r\nصفت خونريزى و بى رحمى وى نيز در تاريخ به شكل گسترده‌اى منعكس شده و مورخان براى آن نمونه‌هاى زيادى ذكر كرده‌اند . سيوطى مىنويسد :\r\n« منصور عده زيادى را كشت تا سلطنتش استوار گشت . » « 3 » \r\nوى نه تنها به دشمنان و مخالفان خويش كه به خويشان ، حاميان و استواركنندگان حكومتش نيز رحم نمىكرد كه قتل برادر زاده‌اش محمد بن سفّاح « 4 »  و به زندان افكندن عمويش عبداللَّه بن على به مدت نه سال و دستور قتل وى « 5 »  و نيز كشتن ابومسلم خراسانى « 6 »  نمونه‌هاى برجستهء آن است .\r\n\r\nسياست شكنجه و فشار\r\nمنصور پس از استقرار در مسند خلافت و از ميان برداشتن رقيبان خود نه تنها سياست خلفاى ستمگر بنى اميّه را در ارتباط با مخالفان حكومت خويش بويژه علويان دنبال كرد ، بلكه در برخى موارد ، خشن‌تر و دژخيمانه‌تر از پيشينيان خود رفتار مىكرد ؛ بگونه‌اى كه مردم با مشاهده ستمهاى دى ، ظلمها و جنايات حكمرانان غاصب پيشين را به فراموشى سپردند . شاعرى در اين زمينه مىگويد :\r\n93\r\n تاللَّه ما فعلت اميّة فيهم * معشار ما فعلت بنو العباس « 7 »  \r\nسوگند به خدا ، بنى اميّه يك درهم آنچه بنى عباس به آل على عليه السلام ستم راندند ، ظلم نكردند .\r\nمنصور باسختگيرى و اعمال فشار و شكنجه نسبت به علويان ، رعب و وحشت و اختناق توانفرسايى پديد آورده موجى از كشتار و خون به راه انداخته بود .\r\nمردم مدينه بيش از نقاط ديگر زير فشار و كنترل حكومت پليسى وى قرار داشتند . زيرا آنان بيش ار هر نقطهء ديگر با معارف و مبانى حكومت اسلامى آشنايى داشتند و كمتر حاضر بودند سيستم‌هاى فاسد و خودكامه‌اى همچون حكومت اسلامى آشنايى داشتند و كمتر حاضر بودند سيستم‌هاى فاسد و خودكامه‌اى همچون حكومت منصور را بپذيرند .\r\nعلاوه بر آنكه ، مدينه پايگاه جبههء امامت بود و پيشوايان معصوم عليهم السلام و رجال بزرگ و برجستهء شيعه در اين شهر اقامت داشتند ؛ بدين جهت اين نقطه همواره مركز ثقل جنبشهاى اسلامى و خطرى براى دستگاه خلافت بشمار مىرفت .\r\nمنصور با آگاهى از خبر نهضت « محمد بن عبداللَّه » معروف به « نفس زكيّه » ، براى درهم شكستن مقاومت مردم مدينه و سركوبى قيام وى ، « رياح بن عثمان » راكه بردى خشن و سنگدل بود به فرماندارى مدينه منصوب كرد .\r\nوى پس از ورود به مدينه ، ضمن سخنانى در جمع مردم ، خود را افعى ، فرزند افعى و پسر عموى « مسلم بن عُقْبَه » « 8 »  معرفى كرد و آنان را تهديد نمود كه اگر تسليم نشوند مدينه را درهم خواهد كوبيد بگونه‌اى كه اثرى از حيات در آن باقى نماند .\r\nمردم به تهديدات او توجهى نكردند و همچنان راه مخالفت درپيش گرفتند . « رياح » جريان را به منصور گزارش كرد . وى طى نامه‌اى مردم را در صورت مخالفت با فرماندار ، به محاصره اقتصادى و اعزام نيروى نظامى تهديد كرد .\r\n94\r\n« رياح » بر فراز منبر رفت تا نامهء خليفه را براى مردم بخواند . هنوز نامه به پايان نرسيده بود كه فرياد اعتراض از هر سوى مسجد بلند شد و آتش خشم و كينهء مردم شعله ور گرديد ، بگونه‌اى كه وى رابالاى منبر سنگباران كردند ، و او ناچار از مسجد فرار كرد و خود را از ديد مردم پنهان نمود . « 9 » \r\nوقتى اين خبر به گوش منصور رسيد ، تهديد خود را عملى ساخت و با قطع راههاى بازرگانى ، مردم مدينه را در محاصره اقتصادى قرار داد . « 10 » \r\nمنصور درمبارزه با آل على عليه السلام تا آنجا پيش رفت كه به هريك از ايشان دسترسى پيدا ميكرد ، او را دستگير و پس از غل و زنجير به دست و پايش به زندان مخصوص مىافكند ، زندانى كه شب و روزش تشخيص داده نمىشد .\r\nمورخان نوشته‌اند : منصور كليد زندانى را به همسر فرزند خود مهدى سپرد و او را سوگند داد تا وى زنده است درِ آن را نگشايد . چون منصور درگذشت ، او با مهدى در زندان را باز كردند ديدند عده‌اى از علويان در حالى كه به شهادت رسيده‌اند و نسب هر كدام به گردنشان آويخته شده در آنجايند . درميان آنان كودك خردسال نيز ديده مىشد . « 11 »  و يپس از سركوبى نهضت نفس زكيّه و برادرش ابراهيم در مجلسى خصوصى از خدمات « حجاج بن يوسف » به مروانيان يادكرد و افزود : « سوگند به خدا ، كسى را نديدم كه نسبت به بنى مروان بيشتر از حجاج خدمت كرده باشد . »\r\n« مسيّب بن زهير » كه شايد بيشتر از ديگر حاضران ، دين خود را به دنياى منصور فروخته و به وى خوش خدمتى كرده بود ، از اين سخن خليفه ناراحت شد و گفت :\r\n« حجّاج در چه جريانى برما پيشى گرفته است ؟ سوگند به خدا ، خداوند در روى زمين انسانى عزيزتر و گرامىتر از پيامبر ما صلى الله عليه و آله نيافريده است . با اين حال ، به ما دستور دادى فرزندان او را بكشيم و ما اطاعت كرديم و فرمانت را بدون چون و چرا اجرا نموديم ، آيا ما خيرخواه تو نيستيم ؟ ! »\r\n95\r\nمنصور از سخنان او به خشم آمد و گفت : بنشين ! « 12 » \r\n\r\nمنصور و امام كاظم عليه السلام\r\nمنصور گرچه درطول مدت ده سالى كه در دوران امامت موسى بن جعفر عليه السلام مىزيست - بر اثر تهديدها و دورانديشيهاى درست امام عليه السلام - بهانه‌اى براى احضار آن حضرت به بغداد يا به زندان افكندن وى و يا قتل او پيدا نكرد ؛ ليكن همواره از موقيّت روز افزون آن گرامى درميان اقشار مختلف مردم و تلاشهاى فرهنگى وى با دركى كه از اهميت و عمق اين كار بنيادى در دوران امام صادق عليه السلام داشت ، بيمناك بود و همين موضوع ، او را به تلاشى گسترده براى محدود كردن فعّاليتهاى فرهنگى امام عليه السلام ، ايجاد اختلاف بين پيران آن گرامى و بازگرداندن افكار از مكتب تربيتى اش به كار گرفت كه در ذيل به نمونه هايى از اين تلاشهاى مذبوحانه اشاره مىكنيم .\r\n\r\n1 - گماردن جاسوس\r\nمنصور با گماردن جاسوسانى در مدينه « 13 »  ديدارها و ارتباطهاى امام عليه السلام را زير نظر داشت و شاگردان و اصحاب آن حضرت را به شيوه‌هاى مختلف تحت فشار قرار مىداد و آنان را از ارتباط با امام عليه السلام و فعّاليت وتبليغ درمجامع عمومى باز مىداشت . اين محدوديت به قدرى شديد بود كه ياران موسى بن جعفر عليه السلام به هنگام نقل حديثى از آن حضرت ناچار بودند از او به كنايه و با القابى همچون : « عبدصالح » ، « عالم » ، « صابر » ، « امين » ، « امين » ، « ابوابراهيم » ، و « سيّد » ياد كنند . « 14 »  و يا هنگامى كه پس از زحمت زياد به محضرش شرفياب مىشدند براى نوشتن سخنان او الواحى در آستينهاى خود پنهان مىكردند تا هنگام خروج از دسترس جاسوسان حكومت درامان باشند . « 15 » \r\n96\r\nدربرخى ازمواقع ، خود امام عليه السلام - كه جان ياران خويش را از ناحيهء حكومت در خطر مىديد - آنان را از سخن گفتن و فعّاليتهاى تبليغى باز مىداشت . به عن . ان نمونه ، براى هشام بن حكم كه در بحث و مناظره با گروههاى مختلف فكرى يد طولانى داشت ، پيام فرستاد كه به علت خطرات موجود ، در شرايط فعلى از مناظره و سخن گفتن خوددارى كند . « 16 » \r\n\r\n2 - حمايت ازرجال مخالف خط امامت :\r\nمنصور براى پراكنده كردن مردم از گرد امام كاظم عليه السلام و پر كردن خلأ پيشوايى امّت از رحال علمى كه از نظر فكرى در جبههء مخالف امامت قرار داشتند حمايت مىكرد و فقها و قضاتى همچون « مالك بن انس » و « قاضى ابويوسف » را به دربار جذب و از آنان تجليل و تكريم مىنمود و با امكاناتى كه در اختيار داشت به نشر فتاوا و نظرات آنان در جامعه مىپرداخت .\r\n« مالك بن انس » پيشواى مذهب مالكى و يكى ا زفقهاى مدينه بود . او هر چند بخشى از علوم خود را از امام صادق عليه السلام فرا گرفته بود ، ولى از نظر خط مشى فكرى مخالف مكتب اهل بيت بود . بدين جهت منصور او را به عنوان فقيه و مفتى رسمى حكومت معرفى كرد و به وى دستور داد كتابى درمسائل فقهى بنويسد تا در همهء شهرها پخش شود و مردم درمسائل علمى روزمّره به آن مراجعه كنند . مالك گفت : مردم عراق - كه ازنظر فقهى پيرو ابوحنيفه بودند - نظر ما را نمىپسندند بدان عمل نمىكنند . منصور گفت : آن چنان با شمشير سرهايشان را مىزنيم و با تازيانه بندهاى پشتشان را قطع مىكنيم تا بر عمل بدان وادار شوند .\r\nمالك ، كتاب « مُوَطَّأْ » را نوشت و نظرات فقهى خود را در آن منعكس كرد . كتاب او از سوى حكومت در همه جا پخش شد و مورد استناد دستگاه قضايى قرار گرفت . « 17 » \r\nمالك در سايهء حمايتهاى حكومت عباسى از وى ، چنان قدرت و موقعيتى پيدا كرد كه افرادى را كه بر خلاف نظريه او سخن مىگفتند و يا از پيامبر صلى الله عليه و آله حديثى نقل مىكردند ، به\r\n97\r\nدست مأموران ويژه مىسپرد تا آنان را كتك زده يا به زندان افكنند . « 18 » \r\nمنصور بحز مالك ، از فقهاى ديگرى نيز كه درشام و عراق بودند مثل قاضى ابويوسف ، ابوحنيفه اوزارعى حمايت مىكرد . بدون شك توجه بيش از حد دستگاه خلافت به اين افراد و ديگر سران مذاهب اسلامى و نشر فتاوا افكار آنان در ميان توده‌هاى مردم مسلمان به منظور تضعيف جبههء امامت به پيشواى موسى بن جعفر عليه السلام - كه از قوىترين جبهه‌هاى مبارزه با حكومت عباسى بود - صورت مىگرفت .\r\n\r\n3 - ايجاد اختلاف ميان شيعيان :\r\nآوازه و موقعيّت اجتماعى و مردمى پيشواى شيعيان ، برغم فشارها و محدوديتهاى اعمال شده از سوى دستگاه خلافت ، روز به روز بيشتر مىشد ، بگونه‌اى كه بشتر شيعيان از مشعل فروزان وجود آن گرامى بهره مىگرفتند و در مشكلات و امور مربوط به دين و تكاليف روزمرّه‌شان به وى مراجعه مى كردند .\r\nمنصور و جيره خوارانش براى ايجاد سردرگمى در ميان شيعيان و پراكنده ساختن آنان از گرد پيشوايشان دست به ترفند تبليغاتى ديگرى زده و با مطرح كردن عبداللَّه و اسماعيل ، برادران موسى بن جعفر عليه السلام به عنوان پيشوايان امت ، مردم را به گرايش به ايشان ترغيب مىكردند و اين در حالى بود كه خود آنان مىدانستند اسماعيل در زمان حيات پدرش امام صادق عليه السلام درگذشته است و آن حضرت ، وى را در حضور فرماندار مدينه محمد بن سليمان تشيع كرده و او گزارش امر را به منصور داده است ؛ با اين حال جيره خواران منصور در ميان مردم شايع كردند كه ولى بصره طى نامه‌اى به منصور خبر داده كه اسماعيل را در بصره ديده و نيز مشاهده كرده كه وى بر بالين بيمارى حاضر شده و براى وى دعا كرده و بر اثر دعاى او بيمار بهبود يافته است . « 19 » \r\n\r\nخلاصه\r\nامام كاظم عليه السلام در دوران امامت خود با چهار تن از خلفاى عباسى به نامهاى منصور ،\r\n98\r\nمهدى ، هادى و هارون معاصر بود .\r\nمنصور ، نخستين خليفهء معاصر امام كاظم عليه السلام فردى آزمند ، بخيل ، خونريز و بى رحم بود .\r\nوى براى استوارى حكومتش افراد زيادى را كشت و در اين راه تا آنجا پيش رفت كه روى پيشينيان خود از بنى اميّه راسفيدكرد .\r\nوى نسبت به علويان ومراكز تشبّع مثل مدينه سختگيرى بيشترى داشت . يكى از كارگزاران ستمگر و خونريز خود را بدانجا گمارد ولى وقتى با مخالفت و موضعگيرى مردم دوستدار اهل بيت اين شهر مواجه شد ، آنان را محاصره اقتصادى كرد .\r\nمنصور به هر يك از علويان دسترسى پيدا مىكرد او را دستگير كرده به زندان مىافكند تا در سخت‌ترين شرايط جان سپارد .\r\nمنصور كه امام كاظم عليه السلام را در رأس دشمنان سرسخت وسازش‌ناپذير خود مىديد ، براى محدود كردن فعاليتهاى فرهنگى و روشنگرانهء امام عليه السلام و پراكنده كردن شيعيان از گرد آن حضرت دست به تلاشهاى مذبوحانهء ذيل زد :\r\n1 - گماردن جاسوس براى زير نظر داشتن ديدارها و ارتباطهاى امام عليه السلام .\r\n2 - حمايت از رجال علمى و قضاوت و فقهاى مخالف جبهه امامت .\r\n3 - ايجاد اختلاف ميان شيعيان در مسأله امامت .\r\nپرسش\r\n1 - امام كاظم عليه السلام با چند تن از زمامداران عباسى و با هر كدام چند سال معاصر بود ؟\r\n2 - ويژگيهاى اخلاقى نخستين خليفه عباسى معاصر امام عليه السلام را ذكر كنيد .\r\n3 - منصور ، نسبت به علويان چه موضعى داشت ؟\r\n4 - چرا مردم مدينه در برابر كارگزار منصور به مخالفت برخاستند ؟\r\n5 - تلاشهاى مذبوحانهء منصور نسبت به امام كاظم عليه السلام چه بود ؟\r\n\r\n","description":"","footnote":" ( 1 ) - همان .  ( 2 ) - براى نمونه ر . ك : البداية و النهاية ، ج 10 ، ص 129 .  ( 3 ) - براى نمونه ر . ك : البداية و النهاية ، ج 10 ، ص 129 .  ( 4 ) - ر . ك : تاريخ طبرى ، ج 6 ، ص 329 .  ( 5 ) - ر . ك : مروج الذّهب ، ج 3 ، ص 305 .  ( 6 ) - ر . ك : كامل ، ابن اثير ، ج 5 ، ص 476 .  ( 7 ) - الحياة السياسة للامام الرضا ( ع ) ، ص 96 و 108  ( 8 ) - وى از فرماندهان سنگدل و خونريز يزيد بن معاويه بود كه به دستود او در دومين سال حكومتش به شهر مدينه‌يورش برد و فجايع فراوانى به بار آورد .  ( 9 ) - تاريخ يعقوبى ، ج 2 ، ص 375 .  ( 10 ) - ر . ك : مختصر تاريخ العرب ، سيد امير على ، ص 207 .  ( 11 ) - النزاع و التخاصم ، ص 76 ، و تاريخ طبرى ، ج 6 ، ص 343 .  ( 12 ) - مروج الذهب ، ج 3 ، ص 298 .  ( 13 ) - ر . ك : رجال كشى ، ج 2 ، ص 565 و مناقب ، ج 4 ، ص 290 .  ( 14 ) - سيرة الائمة الاثنى عشر ، ج 2 ، ص 334 .  ( 15 ) - ر . ك : الانوار البهيّة ، ص 169 .  ( 16 ) - رجال كشى ، ج 2 ، ص 542 ، رديف 479 .  ( 17 ) - ر . ك : شرح الموطّأ ، ج 1 ، ص 8 ، الامامة و السياسة ، ج 2 ، ص 150 و حياة الامام موسى بن جعفر ( ع ) ، ج 1 ، ص 91 .  ( 18 ) - الامام الصادق و المذاهب الاربعه ، ج 1 ، ص 507 .  ( 19 ) - ر . ك : سيرة الائمة الاثنى عشر ، ج 2 ، ص 303 . ","page_name":" 92 ","page_number":92},
  {"content":"\r\n\r\n\r\nدرس يازدهم : زمامداران معاصرامام كاظم ( ع ) ( 2 )\r\n\r\nمهدى\r\nبا مرگ منصور در سال 158 هجرى قمرى فرزند او محمد ملقب به مهدى روى كار آمد . « 1 »  حكومت او نخست با استقبال تودهء مردم و شادمانى و خوشحالى آنان روبه رو شد . زيرا وى در مقايسه با پدرش در برخورد با مردم سياستى ملايم‌تر و مردمىترى در پيش گرفت .\r\nمهدى به محض دستيابى به قدرت فرمان عفو عمومى صادر كرد و همهء زندانيان سياسى - اعم از بنىهاشم و غير بنى هاشم - را آزاد ساخت و به قتل و كشتار و شكنجه و آزار مردم خاتمه بخشيد . « 2 » \r\nوى در اقدامى ديگر ، تمامى اموال منقول و غيرمنقول مردم را كه پدرش منصور بناحق مصادره و ضبط كرده بود به صاحبانش بازگردانيد و موجودى خزانه را كه منصور طى ساليان دراز از دسترنج مستمندان به ستم گرفته و براى روز مبادا ذخيره كرده بود و مبلغ آن - بنابر نقل مسعودى - بالغ بر نهصد و شصت ميليون درهم مىشد ، يك جا ميان مردم توزيع كرد . « 3 » \r\nاين رفاه و آزادى نسبى موجبات رضايت و خشنودى قشرهاى مختلف جامعه را فراهم ساخت و در كالبد مردمى كه در مدت 22 سال حكومت پليسى منصور در نهايت فشار و سختى زندگى كرده بودند ، روح تازه‌اى دميد .\r\nمتأسفانه اين اقدامات روبنايى اصلاح طلبانه به همان ماه‌هاى اوّل محدود شد و\r\n\r\n","description":"","footnote":" ( 1 ) - كامل ابن اثير ، ج 6 ، ص 17 .  ( 2 ) - تاريخ يعقوبى ، ج 2 ، ص 394 و البداية و النهاية ، ج 10 ، ص 133 .  ( 3 ) - التنبيه والاشراف ، ص 296 . ","page_name":" 93 ","page_number":93},
  {"content":"\r\n\r\nحكمران جديد پس از اندك زمانى چهرهء اصلى خود را نشان داد و در زمينهء حيف و ميل بيت‌المال و سختگيرى و فشار نسبت به مخالفان خويش بويژه علويان ، همان روش مستبدّانه و ضدّ اسلامى نياكان خود را پيش گرفت .\r\n\r\nگسترش عياشى و فساد\r\nمهدى كه در زمان خلافت پدرش تحت تأثير رفتار خشك و با صلابت او قرار گرفته بود ، در آغاز خلافت از خوشگذرانى و بزمهاى شاهانه دورى جست ، ولى با گام نهادن در فضاى سرشار از عيش و نوش سلطنتى و در اختيار گرفتن آنهمه پول و ثروتى كه پدرش براى وى اندوخته بود و نيز درآمدها و مالياتهاى فراوانى كه از مردم مىگرفت ، روحيّه و روش پدر را به فراموشى سپرد و هنوز بيش از يك سال از خلافتش نگذشته بود كه بساط عياشى و خوشگذرانى را گسترد . نديمان و نوازندگان را به سوى خود جذب كرد و مورد توجه خاص خويش قرار داد و شعار و منطقش اين بود كه : آن دم خوش است كه در بزم بگذرد و زندگى بدون نديمان نه خير دارد و نه لذّت . « 1 » \r\nوى در اين راه به قدرى افراط كرد كه حتّى پسرش « ابراهيم » و دخترش « عُلَيَّه » را نيز به جمع نديمان و نوازندگان وارد كرد ، چندانكه آن دو ، سرآمد نوازندگان و خوانندگان عصر خود بودند . « 2 » \r\nعياشى و ميخوارگى مهدى به حدّى از افراط رسيد كه خشم و اعتراض بعضى از درباريان را در پىداشت . روزى « يعقوب بن داوود » به مهدى گفت : آيا درست است كه با پنج نوبت اقامهء نماز جماعت در مسجد جامع بر سر سفره شراب بنشينى ؟ ! ولى نديمان خليفه سخنان يعقوب را به باد تمسخر گرفته مهدى را به باده گسارى تشويق مىكردند و به زبان شعر ، خطاب به وى مىگفتند : يعقوب و سخنان وى را رها كن و با شراب گوارا دمسازباش ! « 3 » \r\nدر اسراف و تبذير مهدى همين بس كه - بنا بر نقل مورخان - وى در مراسم عروسى پسرش هارون با زبيده پنجاه ميليون درهم از بيت‌المال مسلمانان را خرج كرد . « 4 » \r\n\r\n","description":"","footnote":" ( 1 ) - تاريخ الخلفاء ، ص 276 .  ( 2 ) - ر . ك : الاغانى ، ج 10 ، ص 96 .  ( 3 ) - كامل ، ابن اثير ، ج 6 ، ص 72 .  ( 4 ) - تحفة العروس ، ص 36 . ","page_name":" 94 ","page_number":94},
  {"content":"\r\n\r\nزياده رويهاى خليفه در امر عياشى و فساد اخلاقى اثرات سويى در سطح جامعهء اسلامى بر جاى گذارد ، چندانكه شعراى عياش و بىبند و بارى همچون « بَشّاربن بُرد » بى پرده و بدون هيچ گونه شرمى اشعار مبتذل و هوس‌انگيزى در ترويج فساد و مسائل جنسى مىسرودند و در سطح جامعه پخش مىكردند و از اين طريق عفت عمومى را در معرض تهديد قرار مىدادند .\r\nادامهء اين وضع ، احساسات مذهبى عدّه‌اى را جريحه‌دار و آنان را وادار به اعتراض كرد و از خليفه خواستند كه جلو شاعر فتنه‌انگيزى مثل « بَشار » را بگيرد . « 1 » \r\nاشتغال مدام خليفه به عياشى و بزمهاى آلوده او را از اداره مملكت و رسيدگى به امور مردم و نظارت بر اعمال كارگزاران بازداشت . عمّال او از اين خلأ سوء استفاده كرده بازار رشوه خوارى و فساد ادارى را رواج دادند . « 2 »  و مأموران خراج و ماليات عرصه را بر مردم تنگ گرفتند و براى نخستين بار بر بازار بغداد ماليات بستند . « 3 » \r\n\r\nكينه توزى نسبت به علويان\r\nمهدى عباسى گرچه در ابتداى امر با مخالفان از جمله علويان مدارا كرد ، ليكن پس از استقراردر مسند خلافت بدين نتيجه رسيد كه بقاى سلطنتش جز با فشار و سختگيرى نسبت به شيعيان و علويان امكان پذير نيست ، از اين رو ، سياست پدرش منصور را پى گرفت ؛ علويان نجات يافته از چنگال پدرش را تعقيب و دستگير كرد . كه على بن عباس و عيسىبن زيد از جمله آنان هستند . على بن عباس علوى توسط نيروهاى مهدى دستگير و به وسيله سمّ مسموم و شهيد شد . عيسىبن زيدبن على از بيم جان خود متوارى شد و در كوفه در منزل يكى از شيعيان پنهان گشت و حتى پس ازآنكه با يكى از دختران تهيدست كوفه ازدواج كرد ، خود را به اعضاى خانوداه‌اش معرفى نكرد . « 4 » \r\nمهدى روزى يعقوب بن داوود را احضار كرد و پس از بخشيدن عطايايى - از جمله\r\n\r\n","description":"","footnote":" ( 1 ) - ر . ك : الاغانى ، ج 3 ، ص 182 .  ( 2 ) - ر . ك : الولاة والقضاة ، ص 125 .  ( 3 ) - تاريخ يعقوبى ، ج 2 ، ص 399 .  ( 4 ) - ر . ك : الشيعه والحاكمون ، ص 152 . ","page_name":" 95 ","page_number":95},
  {"content":"\r\n\r\nچند فرش گرانقيمت ، كنيزى زيبا و صدهزار درهم - به وى او را مأمور كرد تا فردى علوى را كه فكر خليفه را به خود مشغول ساخته بود به قتل برساند . « 1 » \r\nمهدى براى نشان دادن دشمنى و كينهء خود نسبت به خاندان پيامبر ( ص ) كسانى را كه لب به ناسزاگويى و مذمّت اهل‌بيت مىگشودند مورد محبت و نوازش قرار مىداد . به عنوان نمونه ، « بَشّار » شاعر فتنه‌انگيز و خودفروختهء دربارى كه به كفر و الحاد معروف بود اشعارى در مذمّت خاندان رسالت سرود و ضمن آن ، آنان را كه از طريق حضرت فاطمه ( ع ) به رسول خدا ( ص ) منتسب مىشدند ، با وجود عمو ( عباس بن عبدالمطّلب ) محروم از ارث اعلام كرد و نتيجه گرفت كه فرزندان عباس ، وارث رسول خدا هستند نه فرزندان حضرت زهرا ( ع ) .\r\nمهدى وقتى از اشعار بشّار مطلع شد مبلغ هفتاد هزار درهم صله به وى داد . « 2 » \r\nقاسم بن مجاشِع تميمى هنگام وفات ، مهدى عباسى را وصىّ خود قرار داد . پس از درگذشت قاسم ، مهدى وصيّت نامهء او را خواند ، هنگامى كه به اين جمله رسيد : « قاسم شهادت مىدهد كه محمّد ( ص ) فرستادهء خدا و على بن ابى طالب وصىّ او و وارث امامت پس از اوست » وصيت‌نامه را دور انداخت و دنبالهء آن را نخواند . « 3 » \r\n\r\nمهدى عباسى و امام كاظم ( ع )\r\nمهدى عباسى ابتدا سعى مىكرد با موسى بن جعفر ( ع ) برخورد تندى نداشته باشد .\r\nاو مىخواست از طريق تظاهر به اسلام و حسن رفتار با فرزند پيامبر ( ص ) و مبارزه با افكار الحادى به عنوان خليفهء اسلامى مطرح شود ، بدين جهت به توسعه و تعمير مسجدالحرام و مسجد النّبى ( ص ) پرداخت و كعبه را با پرده‌هاى گرانقيمت تزيين كرد « 4 »  ، و ملحدان و زنادقه از جمله « مُقَنَّع » « 5 »  را سركوب نمود و با بقاياى پيروان مزدك و مانى كه\r\n\r\n","description":"","footnote":" ( 1 ) - ر . ك : كامل ، ابن اثير ، ج 6 ، ص 71 .  ( 2 ) - حياة الامام موسى بن جعفر ( ع ) ، ج 1 ، ص 445 .  ( 3 ) - كامل ، ابن اثير ، ج 6 ، ص 84 .  ( 4 ) - تاريخ يعقوبى ، ج 2 ، ص 400 و تاريخ الخلفاء ، ص 273 .  ( 5 ) - مقنّع ، اهل مرو و مردى كوتاه قد و يك چشم بود ، از اين رو ، هميشه بر چهره خود نقاب مىزد ، به همين جهت او را مقنّع يعنىنقابدار مىگفتند . البته او خود را هاشم مىناميد .\r\nوى ادعاى خدايى كرد و معتقد بود خدا در وجود او حلول كرده است . وى آميزه‌اى از عقايد مزدك و مانى را به صورت آيينى جديد درآورد و در ناحيهء خراسان گروه زيادى را به گرد خود جمع كرد . مهدى عباسى ، سعيد هَرَشى را با سى هزار نيرو به جنگ وى فرستاد . سعيد مقنّع را محاصره كرد . او وقتى خود را در محاصره ديد به همراه كليّه نيروها و افراد خانواده‌اش خود را به درون آتش انداختند و همگى سوختند ( ر . ك : الفخرى ، ص 162 و كامل ، ج 6 ، ص 38 و 51 ) . ","page_name":" 96 ","page_number":96},
  {"content":"\r\n\r\nبا ظهور مقنّع جان تازه‌اى گرفته بودند به مبارزه برخاست . « 1 » \r\nدر عين حال ، محبوبيّت و موقعيّت روز افزون موسىبن جعفر ( ع ) در ميان توده‌هاى مردم مسلمان ، خليفهء عباسى را بر آن داشت تا در برابر آن حضرت موضعگيرى نمايد كه در ذيل به چند نمونهء آن اشاره مىكنيم .\r\nدر يكى از سالها مهدى پس از فراغت اعمال حج عازم مدينه شد و در مجلسى عمومى با پيشواى شيعيان ديدار كرد و براى آنكه به گمان خود از نظر علمى ، امام ( ع ) را بيازمايد ، مسأله حرمت شراب از نظر قرآن را مطرح كرد و پرسيد : آيا شراب در قرآن تحريم شده است ؟ مردم هر چند مىدانند كه از نوشيدن آن نهى شده ولى نمىدانند كه محكوم به حرمت نيز شده است . امام ( ع ) فرمود :\r\n« شراب در قرآن محكوم به حرمت است ، آنجا كه مىفرمايد :\r\n« قُلْ انَّما حَرَّمَ ربّىَ الْفَواحِشَ ما ظَهَرَ مِنْها وَ ما بَطَنَ وَالْاثْمَ وَالْبَغْىَ بِغَيْرِ الْحَقِّ » « 2 » \r\nبگو : پروردگار من همهء كارهاى زشت را ، چه آشكار باشد چه پنهان حرام كرده است ، و همچنين گناه و ستم بنا حق را .\r\nمنظور از « اثم » در اين آيه همان شراب است . زيرا خداوند در آيه ديگر مىفرمايد :\r\n« يَسْأَلُونَكَ عَنِ الْخَمْرِ وَالْمَيْسِرِ قُلْ فيهِما اثْمٌ كَبيرٌ وَ مَنافِعُ لِلنَّاسِ وَ اثْمُهُما اكْبَرُ مِنْ نَفْعِهِما » « 3 » \r\nدرباره شراب و قمار از تو سؤال مىكنند ، بگو : در آنها گناه و زيان بزرگى است ، و منافعى ( از نظر مادى ) براى مردم دربردارد ، ولى گناه آنها از نفعشان بيشتر است .\r\n\r\n","description":"","footnote":" ( 1 ) - مختصر تاريخ العرب ، ص 214 و تاريخ الخلفا ، ص 273 .  ( 2 ) - اعراف ( 7 ) ، آيه 33 .  ( 3 ) - بقره ( 2 ) ، آيه 219 . ","page_name":" 97 ","page_number":97},
  {"content":"\r\n\r\nخليفهء عباسى كه سخت تحت تأثير منطق و استدلال امام ( ع ) قرار گرفته بود به علىبن‌يقطين رو كرد و گفت : سوگند به خدا ، اين فتوا ، فتواى هاشمى است . « 1 » \r\nگسترش موقعيّت روز افزون امام كاظم ( ع ) و روى آوردن شيعيان از شهرهاى مختلف به مدينه و پرداخت وجوه شرعى به آن بزرگوار همه از عواملى بود كه مهدى عباسى را به وحشت انداخت و وى را بر آن داشت كه براى محدود كردن فعّاليتهاى امام ( ع ) و تحت نظر گرفتن ارتباطات او به والى مدينه دستور دهد امام ( ع ) را به بغداد اعزام كند .\r\nامام ( ع ) به حكم اجبار به بغداد منتقل و بىدرنگ روانهء زندان شد . پس از مدتى مهدى روى پاره‌اى ملاحظات سياسى يا طبق اظهار خود به واسطهء خوابى كه ديده بود امام ( ع ) را آزاد كرد . امام ( ع ) پس از آزادى به مدينه بازگشت . « 2 » \r\nدر دورانى كه امام كاظم ( ع ) در زندان مهدى عباسى به سر مىبرد ، خليفه نيمه‌شبى « حميد بن قحطبه » را احضار كرد و پس از تعريف و تمجيد از مراتب جان نثارى پدر و برادرش در راه عباسيان ، او را در سحرگاه همان شب مأمور قتل امام ( ع ) كرد . ولى چون خوابيد ، حضرت على ( ع ) را در خواب ديد كه با اشاره به وى اين آيه را تلاوت مىكند :\r\n« فَهَلْ عَسَيْتُمْ انْ تَوَلَّيْتُمْ انْ تُفْسَدُوا فِى الْارْضِ وَ تُقَطِّعُوا ارْحامَكُمْ » « 3 » \r\nاگر ( از حق ) روى گردان شويد ، انتظارى جز اين از شما نمىرود كه در زمين فساد و قطع پيوند خويشاوندى كنيد .\r\nمهدى پريشان و وحشت‌زده از خواب بيدار شد ، حميد بن قحطبه را خواست و دستورى را كه به وى داده بود بازپس گرفت و امام ( ع ) را مورد احترام قرار داد . « 4 » \r\n\r\n","description":"","footnote":" ( 1 ) - بحارالانوار ، ج 48 ، ص 149 .  ( 2 ) - ر . ك : تاريخ بغداد ، ج 13 ، ص 30 ، تذكرة الخواص ، ص 13 و بحارالانوار ، ج 48 ، ص 148 . از روايتى كه شيخ كلينى در كافى ج 1 ، ص 477 باب مولد ابى الحسن موسى بن جعفر ( ع ) و ابن شهر آشوب در مناقب ، ج 4 ، ص 287 نقل كرده‌اند استفاده مىشود كه مهدى عباسى بيش از يك بار امام كاظم ( ع ) را به زندان افكنده است .  ( 3 ) - محمّد ( 47 ) ، آيهء 22 .  ( 4 ) - مناقب ، ج 4 ، ص 300 . ","page_name":" 98 ","page_number":98},
  {"content":"\r\n\r\n\r\nهادى\r\nبا مرگ مهدى در سال 169 هجرى قمرى « 1 »  فرزندش موسى ملقّب به هادى به خلافت رسيد . وى كه در زمان تصدّى خلافت 24 سال سن داشت ، فردى مغرور ، ناپخته ، عياش ، سنگدل و بدخوى و سختگير بود « 2 »  و در انجام اعمال ناشايست و سبك به قدرى جرى و متهتك بود كه حتّى شؤون ظاهرى خلافت را رعايت نمىكرد . « 3 » \r\nوى پيش از رسيدن به خلافت به قدرى در ميگسارى و گردآورى نديمان و آوازه‌خوانان به گرد خود افراط مىكرد كه گاهى پدرش آن را تحمل نكرده دستور مىداد هم‌بزمان او را به زندان افكنند تا دست وى از آنان كوتاه شود . « 4 » \r\nهادى در دوران زمامدارى با آزادى و امكانات بيشتر ، اموال عمومى را صرف عياشى و عيش و نوشهاى شاهانهء خود كرد . وى خوانندگانى همچون « ابراهيم موصلى » را به دربار جذب‌كرد ودرقبال آوازه‌خوانىآنان ، بيت‌المال رابه جيب آنها سرازيرنمود .\r\n« ابراهيم‌موصلى » موفق شد در يك روز صد و پنجاه هزار دينار پول آوازه‌خوانى از هادى بگيرد . « 5 » \r\nخليفه در قبال يك بيت شعرى كه « عمر بن بزيع » در ستايش او گفته بود ، سيصد هزار درهم به وى صله داد ، و حتّى روزى به ازاى چند شعر طرب انگيز ، كليد خزانهء بيت‌المال را به « ابراهيم موصلى » داد و گفت : هر قدر مىخواهى بردار ! او وارد خزانه شد و پنجاه هزار دينار برداشت . « 6 » \r\nدر نتيجهء اين بذل و بخششهاى بىحساب خليفه ، خوانندگان و رقاصان ثروت انبوهى گرد آوردند . اموال و مستغلات « ابراهيم موصلى » خواننده معروف را 24 ميليون درهم\r\n\r\n","description":"","footnote":" ( 1 ) - الفخرى ، ص 181 .  ( 2 ) - مروج الذّهب ، ج 3 ، ص 325 .  ( 3 ) - تاريخ الخلفاء ، ص 279 .  ( 4 ) - الفخرى ، ص 171 .  ( 5 ) - الاغانى ، ج 5 ، ص 163 .  ( 6 ) - الوزراء والكتّاب ، ص 175 والاغانى ، ج 5 ، ص 184 . ","page_name":" 99 ","page_number":99},
  {"content":"\r\n\r\nبرآورد كردند و اين غير از درآمد ماهانه‌اش بود كه بالغ بر ده‌هزار درهم مىشد . « 1 »  فرزند ابراهيم مىگفت : اگر هادى بيش از اين عمر مىكرد ما حتّى ديوارهاى خانه‌مان را از طلا و نقره مىساختيم . « 2 » \r\n\r\nهادى و علويان\r\nهادى عباسى گرچه بيش از يك سال و اندى قدرت را در دست نداشت ، ليكن در همين مدت كم ، علاوه‌برحيف وميل بيت‌المال مسلمانان ، در برخوردبا علويان ، جناياتىمرتكب‌شد كه‌نامش دردفترخونخواران تاريخ وكشندگان آل‌على ( ع ) ثبت‌گرديد . اوحتّى حقوق و مستمرى ناچيزى كه پدرش مهدى از بيت‌المال به سادات و بنىهاشم مىداد قطع كرد و آنان را در هر گوشه و كنار تعقيب نمود و به فرمانداران خود نوشت : علويان را هر كجا يافتيد دستگير كرده به بغداد بفرستيد . « 3 »  و بدين طريق رعب و وحشت شديدى در ميان علويان پديد آمد . « 4 » \r\n\r\n","description":"","footnote":" ( 1 ) - الاغانى ، ج 5 ، ص 163 .  ( 2 ) - همان .  ( 3 ) - ر . ك : تاريخ يعقوبى ، ج 2 ، ص 404 .  ( 4 ) - در درسهاى آينده در بخش قيامهاى علويان و شورشها ، جنايات هادى در حق علويان با تفصيل بيشتر مورد بحث قرار خواهد گرفت . ","page_name":" 100 ","page_number":100},
  {"content":"\r\n\r\nخلاصه\r\nپس از منصور ، فرزندش مهدى به خلافت رسيد . سياست او در برخورد با مردم ملايمتر بود . وى به محض رسيدن به خلافت فرمان عفو عمومى صادر كرد ، اموال مردم را كه پدرش بناحق گرفته بود بدانان بازگرداند . از اين رو ، مردم از به قدرت رسيدن او خشنود شدند . ولى با استقرار در مسند خلافت تغيير سياست داد . وى اموال و ثروتهاى برجاى مانده از پدرش را صرف عياشى ، ميخوارگى و بزمهاى سلطنتى كرد و معتقد بود زندگى بدون بزم و نديمان ، خير و لذّتى ندارد .\r\nخليفه در اثر اشتغال به عياشى از اداره مملكت بازماند و بازار رشوه‌خوارى و فساد ادارى در همه جا رواج پيدا كرد .\r\nرفتار مهدى با علويان بر خلاف روزهاى نخست حكومتش بسيار خشن و ستمگرانه بود . و به هر يك از آنان دست مىيافت دستگير كرده مىكشت . امام كاظم ( ع ) به عنوان كانون خطر براى عباسيان ، از سوى مهدى همواره مورد اذيت و آزار قرار مىگرفت . بارها به مركز خلافت احضار و يك بار تهديد به قتل شد .\r\nهادى چهارمين خليفه عباسى بود كه پس از پدرش مهدى بر سر كار آمد . وى كه جوانى سبكسر و ناپخته بود در طول مدت يك سال واندى حكومت خود در عياشى و حيف و ميل بيت‌المال مسلمانان و نيز ظلم و ستم به علويان و ايجاد رعب و وحشت در جامعه ، دست كمى از نياكان خود نداشت .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nپرسش\r\n1 - علت سرور و خشنودى مردم از به قدرت رسيدن مهدى چه بود ؟\r\n2 - مهدى عباسى پس از استقرار در مسند خلافت چه روش و سياستى اتخاذ كرد ؟\r\n3 - برخورد مهدى عباسى با علويان چگونه بود ؟\r\n4 - امام كاظم ( ع ) از سوى مهدى عباسى مورد چه اذيت و آزارهايى قرار گرفت ؟\r\n5 - هادىعباسى چه‌مدت حكومت‌كرد و درمدت حكومتش چه سياست و روشى درپيش‌گرفت ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nدرس دوازدهم :\r\nزمامداران معاصر امام كاظم ( ع ) ( 3 )\r\n\r\nهارون\r\nپس از مرگ هادى به سال 170 هجرى قمرى برادرش هارون بر مسند خلافت تكيه زد و مدت 22 سال و اندى حكومت كرد كه سيزده سال آن همزمان با امامت حضرت موسىبن جعفر ( ع ) بود .\r\nهارون پنجمين خليفهء عباسى با اقتدار و امكانات بيشترى زمام امور مسلمان را به دست گرفت و دوران او اوج اقتدار و كامروايى عباسيان بود . گوستاولوبون مىنويسد :\r\n« آوازه شهرت هارون به همه جا رسيد و جهان را گرفت ، و از شهرهاى تاتار و چين و هند سفرايى به دربار او فرستادند ، و از اين سو پادشاهان مغرب زمين كه داراى شوكت و عظمت زيادى بود يعنى پارلمان ، امپراتور فرانسه كه سلطنتش از كرانه‌هاى اقيانوس اطلس تا آلپ وسعت داشت ، اگر چه براى يك مردم دور از تمدن و وحشى حكومت مىكرد ، نمايندگانى به دربار هارون فرستاد كه حامل بهترين درودها بودند و از وى خواستند از زائران بيت‌المقدس پشتيبانى كرده آزادى رفت و آمدشان را تأمين نمايد . هارون تقاضاى آنان را پذيرفت . » « 1 » \r\n« براى شوكت و ابهّت هارون همين كافى است كه بدانيم امپراتوران روم ناچار بودند به او باج و خراج بپردازند . نيسفور ضمن نامه‌اى به هارون اخطار كرد كه از اين پس باج نخواهد داد .\r\nهارون در پاسخ نوشت : « بسم اللَّه الرحمن الرحيم ، از اميرالمؤمنين هارون الرّشيد به نيسفور ، سگ روم ، اى كافربچه ! نامه‌ات را خواندم . پاسخ آن را خواهى ديد و نخواهى شنيد . »\r\nو براستى سگ روم پاسخ آن را ديد ؛ زيرا طولى نكشيد كه هارون كشور او را ويران كرد و امپراتور قسطنطنيّه ناچار شد به خليفه باج دهد . » « 2 » \r\n\r\n","description":"","footnote":" ( 1 ) - تاريخ تمدن اسلام وعرب ، ص 205 .  ( 2 ) - همان ، ص 211 . ","page_name":" 103 ","page_number":103},
  {"content":"\r\n\r\nباجها و خراجها و مالياتهايى كه از نقاط مختلف به خزانهء حكومت هارون مىرسيد بالغ بر 72 ميليون دينار مىشد و اين بجز درآمدهاى غيرنقدى بود كه از حاصل اراضى كشاورزى دريافت مىگرديد . « 1 » \r\nگستردگى قلمرو اسلامى و امكانات مالى هارون ، او را در آغاز حكومت بر آن داشت كه مملكت پهناور خويش را به نظم آورد ، از اين رو ، دست به اصلاحاتى زد ، از آن جمله بين شهرهاى مختلف وسائل نقليّه منظّمى برقرار كرد و ترتيبى داد كه پيكها با سرعت بيشتر بتوانند راههاى دور را بپيمايند . « 2 » \r\n\r\nاشرافيّت و تجمل‌گرايى\r\nپولها و اموال زيادى كه به دربار هارون سرازير مىشد به جاى آنكه در عمران و آبادى كشور پهناور اسلامى و رفع نيازهاى عمومى و تأمين و گسترش عدالت اجتماعى صرف شود ، بيشتر در راه ارضاى تمايلات شخصى خليفه و زندگى مجلل واشرافى او وبستگان و دربار يانش صرف مىشد و براى توده‌هاى مردم جز محروميّت و فشار و تنگدستى ثمره‌اى نداشت .\r\nقصر خُلدى كه هارون در آن زندگى مىكرد و مردم آن را به بهشت برين كه خداوند به مؤمنان و پرهيزكاران وعده داده است ، تشبيه مىكردند و نيز كاخ ديگرش به نام « دارالسّلام » كه نهرها از ميان آن جارى بود و . . . همه از مظاهر تجمل‌پرستى اين خليفهء عباسى است .\r\nهارون به پاس خدماتى كه برمكيان براى به قدرت رسيدن وى انجام دادند ، در روزهاى نخست خلافت خود ، « يحيى برمكى » را به وزارت برگزيد و همهء اختيارات را به او تفويض كرد و گفت : تمامى امور رعيت را به تو واگذار كردم ، هرگونه صلاح مىدانى حكومت كن . سپس به عنوان پشتوانهء اين اختيارات تامّ ، انگشترى خود را كه عنوان مهر سلطنتى را داشت به وى داد ، و بدين ترتيب براى عياشى و پرداختن به لهو و لعب فراغت بيشترى پيدا كرد . كنيزان زيباروى « 3 »  ، نوازندگان ، خوانندگان و موسيقىدانان زبده در\r\n\r\n","description":"","footnote":" ( 1 ) - تاريخ الاسلام ، ج 2 ، ص 62 .  ( 2 ) - تاريخ تمدن اسلام و عرب ، گوستاولوبون ، ص 205 .  ( 3 ) - جرجى زيدان ، تعداد كنيزان دربار هارون را دو هزار نفر ذكر كرده است كه سيصد نفر آنان ، ويژهء رقص و آواز و خنياگرى بودند ( تاريخ التمدن الاسلامى ، ج 5 ، ص 137 ) . ","page_name":" 104 ","page_number":104},
  {"content":"\r\n\r\nدربار سلطنتى بيشتر اوقات هارون را به خود مشغول ساخته بودند .\r\nهارون به شاعرى به نام « اشجع » به ازاى مديحه‌اى يك ميليون درهم داد . « 1 »  « ابوالعَتاهِيه » شاعر و « ابراهيم موصلى » « 2 »  نوازنده با خواندن چند بيت شعر و ساز و آواز ، هر كدام صد هزار درهم و صد دست لباس از خليفه صله گرفتند . « 3 »  ابن كثير مىنويسد :\r\n« روزى همه كنيزان دربار در حضور هارون به آوازه‌خوانى و رقص پرداختند . خليفه به وجد و طرب آمد و دستور داد مبلغ زيادى پول بر سر آنها نثار كنند . پول نثار شده به قدرى زياد بود كه نصيب هر يك از كنيزان بيش از سه هزار درهم شد . » « 4 » \r\nوى در مجلسى ديگر ، به ازاى آنكه « اسماعيل بن صالح » او را به طرب آورده بود ، فرمانروايى مصر را به وى بخشيد . « 5 » \r\nمظهر ديگر تجمل گرايى هارون خوراك و پوشاك وى و بستگان و درباريانش بود .\r\nخرج سفره او در هر روز بالغ بر ده‌هزار درهم مىشد و گاه تا سى نوع غذا بر سر سفره‌اش حاضر مىكردند . « 6 » \r\n\r\nمرد چند چهره\r\nدر جامعه گاه به افرادى بر مىخوريم كه از نظر منش و شخصيت داراى شخصيّت و چهره واحدى نيستند بلكه دو يا چند چهره‌اى هستند ؛ در نتيجه ، اعمال و رفتار متضادى از آنان سر مىزند كه چه بسا موجب شگفتى ديگران مىگردد . اين حالت معلول عوامل مختلفى است كه اساس و منشأ آنها كاستيها و نارساييهاى اعتقادى و تربيتى است .\r\nنقابها و چهره‌هاى گوناگون به طور معمول مورد استفاده افرادى قرار مىگيرد كه داراى انگيزه‌ها و اهداف شيطانى هستند ، ليكن جامعه و افرادى كه با آنان ارتباط دارند\r\n\r\n","description":"","footnote":" ( 1 ) - حياة الامام موسى بن جعفر ( ع ) ، ج 2 ، ص 38 به نقل از طبقات الشعراء ، ص 252 .  ( 2 ) - ابوالفرج اصفهانى مىنويسد : مجموع پولى كه ابراهيم موصلى از هارون به عنوان صله دريافت كرده است بالغ بر دويست هزاردينار مىشود ( الاغانى ، ج 5 ، ص 192 ) .  ( 3 ) - الاغانى ، ج 4 ، ص 74 .  ( 4 ) - البداية والنهاية ، ج 10 ، ص 220 .  ( 5 ) - تاريخ التمدن الاسلامى ، ج 5 ، ص 143 .  ( 6 ) - تاريخ الاسلام ، حسن ابراهيم حسن ، ج 2 ، ص 422 . ","page_name":" 105 ","page_number":105},
  {"content":"\r\n\r\nپذيراى منويات و خواسته‌هاى ايشان نيستند ، از اين رو ، ناگزير از تغيير چهره بوده و براى پيشبرد و تحقق اهداف شوم خود مجبور به استفاده از حربه نيرنگ و نفاق مىشوند .\r\nتاريخ نمونه‌هاى فراوانى از اين افراد چند چهره را به خاطر دارد كه هارون‌الرشيد يكى از آنان است . وى كه از آغاز در دربار خلافت با عياشى و تجمل گرايى خو گرفته بود ، به سوى لذّت طلبى و اشرافيّت تمايل داشت ؛ از سوى ديگر ، به لحاظ آنكه زمامدار كشور اسلامى بود براى تثبيت و تقويت موقعيّت خود به عنوان خليفهء اسلامى سعى مىكرد خود رايك فرد مسلمان و پايبند به مبانى وارزشهاى اسلامى وانمودكند . ازاين‌رو ، وجودش معجونى از خوبى وبدى و زيبايى و زشتى بود و ظلم و عدل ، عطوفت و خشونت ، گذشت و سختگيرى در وجود وى به هم آميخته بود . از يك طرف خونهاى پاك افراد بىگناه به ويژه خاندان پيامبر ( ص ) را مىريخت ؛ از طرف ديگر هنگامى كه پاى وعظ علما و صاحبدلان مىنشست و به ياد رستاخيز مىافتاد مىگريست . هم اهل مسجد و نماز و جمعه و خطابه بود و هم اهل بزمهاى عيش و نوش و مجالس شراب و قمار . در مجلسى به مقتضاى غريزه و سرشت آلوده‌اش و در ديگرى به اقتضاى شغل و موقعيت اجتماعىاش شركت مىكرد .\r\nالبته اين دو چهرگى و تضاد رفتارى اختصاص به هارون نداشت ، ديگر خلفاى اموى و عباسى نيز بدان مبتلا بودند ولى با شدّت و ضعف و به اقتضاى روحيات آنان و شرايط سياسى - اجتماعى جامعه . جرجى زيدان مىنويسد :\r\n« خلفا براى حفظ مقام و حكومت خود ، به هر اسم و رسم از دين و شعائر دينى تجليل مىكردند ، هر چند بدان معتقد نبودند و همه نوع فسق و فجور مرتكب مىشدند . »\r\nسپس نمونه‌اى ذكر مىكند كه شخصى تاى نعلينى نزد مهدى آورد و گفت : اين لنگهء نعلين پيامبر ( ص ) است . مهدى با آنكه به دروغ بودن ادعاى آن مرد يقين داشت ، نعلين را پذيرفت و پول زيادى به وى داد تا بدان وسيله خود را در ميان مردم علاقمند به رسول خدا ( ص ) جلوه دهد . « 1 » \r\n\r\n","description":"","footnote":" ( 1 ) - تاريخ التمدن الاسلامى ، ج 4 ، ص 208 - 210 . ","page_name":" 106 ","page_number":106},
  {"content":"\r\n\r\nهارون در ميان خلفا بيش از ديگران اصرار داشت كه روى اعمال و جنايات خود سرپوش دينى بگذارد و آنها را با يك سلسله توجيهات ، مطابق موازين شرع قلمداد كند .\r\nپزشك مخصوص وى فردى مسيحى بود كه هارون به وى سخت علاقمند بود و برايش مرتب - حتى در مراسم حج - دعا مىكرد و وقتى با اعتراض مردم مواجه شد ، عمل خود را چنين توجيه كرد كه تندرستى من در دست اوست و صلاح مسلمانان در گرو سلامتى من ؛ پس صلاح مسلمانان در گرو وجود و سلامتى اوست . « 1 » \r\nهارون براى كسب محبوبيت دينى علاوه بر انجام اعمالى فريبنده همچون پياده رفتن به حج « 2 »  و نيز جذب عالمان و فقيهان وابسته مانند قاضى ابويوسف « 3 »  به دربار ، شاعران جيره‌خوار را - كه در آن روز مؤثرترين عامل تبليغى به شمار مىرفتند - استخدام مىكرد و با بذل و بخشش اموال زيادى ، آنان را به ستايش و تمجيد خود وا مىداشت . مزدوران تبليغاتى نيز حق بندگى را ادا كرده و او را با اوصاف مبالغه آميزى مىستودند و حتّى شاعرى او را بعد از پيامبر اسلام ( ص ) پيامبر ديگرى خواند . « 4 »  مزدور ديگرى شعرى سرود و او را بدين مضمون ستود :\r\n« هر كس كينه هارون را به دل داشته باشد نمازهاى پنجگانه به حال وى سودى نخواهد داشت . مكارم و خوبيها ، راه و روش توست و خداوند به مقدار ظرفيّتت آنها را به تو ارزانى داشته است .\r\nخداوند مقام كسى را رفعت مىبخشد كه تو او را بلند مرتبه بدانى و آن كه تو او را پست بدانى ، مقامش نزد خدا پست است . » « 5 » \r\n\r\nرفتار با علويان\r\nهارون ، كينه و دشمنى نسبت به خاندان پيامبر ( ص ) را از جدّش منصور به ارث برده بود ، چه آنكه مورخان بدين حقيقت تصريح كرده‌اند كه وى در همه چيز - جز بذل مال -\r\n\r\n","description":"","footnote":" ( 1 ) - عيون الانباء فى طبقات الاطباء ، جزء دوم ، باب 8 ، ص 48 .  ( 2 ) - ر . ك : الفخرى ، ص 193 .  ( 3 ) - وى از سوى هارون به سمت « قاضى القضاة » منصوب شد و در سراسر عراق ، خراسان ، شام و مصر هيچ قاضيى جز با نظر وى گمارده نمىشد ( ر . ك : حياة الامام موسى بن جعفر ( ع ) ، ج 1 ، ص 92 ) .  ( 4 ) - تاريخ التمدن الاسلامى ، ج 4 ، ص 207 . تعبير شاعر چنين است : « فَكَانَّهُ بَعْدَ الرَّسُولِ رَسُولٌ »  ( 5 ) - تاريخ بغداد ، ج 13 ، ص 68 . ","page_name":" 107 ","page_number":107},
  {"content":"\r\n\r\nمانند منصور بود . « 1 »  از اين رو ، از همان روزهاى نخست حكومت خود ، با سنگدلى و كينه‌توزى خاصى به مبارزهء با آنان برخاست و سياستش اين بود كه فرزندى از على ( ع ) روى زمين نماند ، بدين جهت با صراحت مىگفت :\r\n« تا كى وجود خاندان على بن ابى طالب را تحمل كنم ، سوگند به خدا ، بطور قطع ، آنان و پيروانشان را خواهم كشت . » « 2 » \r\nوى دراجراى اين سياست به محض رسيدن به قدرت فرمانى مبنى بر اخراج علويان از بغداد و تبعيد آنان به مدينه صادر كرد « 3 »  و دست مزدوران خود را در اذيت و آزار آل على ( ع ) بازگذاشت ؛ به حدى كه علويان مجبور شدندبه صورت ناشناس در روستاها و مناطق دور دست پراكنده شوند و خود را از ديد مأموران حكومتى پنهان سازند . با اين حال ، جلّادان هارون ، جمعى از آنان را به پاى چوبه‌دار كشاندند و گروهى را به زندان افكندند . « حُمْيد بن قَحْطَبه » يكى از جلادان هارون دربارهء جنايات خليفه در حق علويان داستان جانسوزى نقل مىكند كه خلاصه‌اش چنين است :\r\n« زمانى كه در طوس بودم هارون نيمه‌شبى مرا احضار كرد و به من دستور داد اين شمشير را بگير و آنچه اين خدمتكار مىگويد اجرا كن . او مرا به منزلى برد كه سه اتاق و يك چاه داشت .\r\nدر درون هر اتاقى بيست نفر پيرمرد ، ميانسال و جوان كه داراى موهاى بلند و بافته و به غل و زنجير بسته شده و همگى از اولاد على و فاطمه عليهماالسّلام بودند ، وجود داشتند .\r\nخادم در اتاقها را يكى پس از ديگرى گشود و گفت فرمان اين است كه همهء اينان را گردن بزنى و به درون چاه بيندازى . من مأموريت را انجام دادم و همهء آنان را كشتم و خادم پيكرشان را به درون چاه افكند . » « 4 » \r\n\r\nهارون و امام كاظم ( ع )\r\nهارون از صلابت و سرسختى خاندان پيامبر ( ص ) بويژه پيشواى آنان حضرت موسى بن جعفر ( ع ) در برابر حكومت خودكامهء خود بشدّت رنج مىبرد ؛ از اين رو ، از هر راه\r\n\r\n","description":"","footnote":" ( 1 ) - الفخرى ، ص 193 .  ( 2 ) - الحياة السياسيّة للامام الرضا ( ع ) ، ص 92 .  ( 3 ) - ر . ك : كامل ، ابن اثير ، ج 6 ، ص 114 .  ( 4 ) - بحارالانوار ، ج 48 ، ص 177 و عيون اخبار الرضا ( ع ) ، ج 1 ، ص 109 . ","page_name":" 108 ","page_number":108},
  {"content":"\r\n\r\nممكن سعى در كوبيدن آن حضرت و ايجاد فشار و محدوديت نسبت به فعاليتهاى وى و در نهايت كشتن آن گرامى داشت .\r\nهارون در يكى از سالها پس از فراغت از اعمال حج وارد مدينه شد و عموم مردم را به حضور پذيرفت . امام كاظم ( ع ) نيز بنا بر مصالحى به ديدار او رفت . هارون در ابتداى ورود امام ( ع ) به ظاهر از وى احترام كرد ؛ ولى هنگام تقسيم بيت‌المال ميان فرزندان مهاجر و انصار به موسى بن جعفر ( ع ) كمترين مبلغ ( دويست دينار ) را داد ؛ در حالى كه به ديگران تا پنج هزار دينار نيز مىداد .\r\nمأمون از برخورد تبعيض‌آميز پدرش در توزيع بيت‌المال تعجب كرد و علت آن را از وى جويا شد . هارون در پاسخ گفت : اگر من به او هم آنچه تضمين كرده‌ام بدهم ، ايمن نيستم از اينكه او فردا صدهزار شمشير به دست از شيعيان و دوستانش را عليه من تحريك نكند . فقر و تنگدستى او و خاندانش بهترين و سالمترين راهى است كه حكومت ما را از خطر محفوظ مىدارد . « 1 » \r\nسخنان هارون در اين ديدار بيانگر وحشت و نگرانى وى از بهبود وضع اقتصادى موسى بن جعفر ( ع ) است ، همان بيم و نگرانى كه كارگردانان سقيفه از بهبود بنيهء اقتصادى اميرمؤمنان داشتند و براى تهى كردن دست وى ، فدك را از همسر آن حضرت گرفتند .\r\nهارون توسط جاسوسان خود خبر يافت كه شيعيان ، مخفيانه با امام كاظم ( ع ) در تماس هستند و اموال و وجود شرعى خود را به او مىپردازند . وى در پىدريافت اين گزارش آن حضرت را به حضور طلبيد و با ناراحتى خطاب به او گفت : ( در يك زمان‌به نام ) دو خليفه خراج و ماليات جمع‌آورى مىشود ! ؟\r\nدر اين درس به همين مقدار بسنده مىكنيم . ان شاء اللَّه در درسهاى آينده در بخش فعاليتهاى امام ( ع ) و علل و عواملى كه منجر به دستگيرى و شهادت آن حضرت شد ، جنايات هارون نسبت به موسى بن جعفر ( ع ) با تفصيل بيشتر مورد بحث و بررسى قرار خواهد گرفت .\r\n\r\n","description":"","footnote":" ( 1 ) - ر . ك : بحارالانوار ، ج 48 ، ص 125 . ","page_name":" 109 ","page_number":109},
  {"content":"\r\n\r\nخلاصه\r\nپس از هادى برادرش هارون به حكومت رسيد و 22 سال واندى حكومت كرد كه سيزده سال آن در دوران امامت امام كاظم ( ع ) بود . وى نسبت به خلفاى پيشين از اقتدار و امكانات بيشترى برخوردار بود و دوران خلافت او ، دوران اوج اقتدار و شكوه عباسيان به شمارمىرفت . سالانه مبلغ 72 ميليون دينار خراج و ماليات به خزانهء مملكت مىرسيد . متأسفانه اين مبالغ به جاى صرف در آبادى كشور و تأمين نيازهاى عمومى جامعه بيشتر صرف زندگى اشرافى و بزمها و عيش و نوشهاى شاهانه مىشد و براى مردم جز محروميت و تنگدستى ثمره‌اى نداشت . كاخهاى مجلل به نامهاى قصر خلد و دارالسّلام كه نهرها از ميان آنها جارى بود ، جذب انبوهى از كنيزان رقاصه و خنياگر ، نوازندگان و خوانندگان به دربار واسراف وتبذير درخوراك و پوشاك همه از مظاهر عياشى و تجمل پرستى هارون است .\r\nپنجمين خليفهء عباسى مردى چند چهره بود . در عين تجمّل پرستى و اشرافيّت ، به ديندارى و خداترسى تظاهر مىكرد تا بتواند خود را به عنوان خليفه مسلمانان قلمداد كند .\r\nهارون ، بغض و كينهء زيادى نسبت به علويان داشت و معتقد بود فرزندى از آل على ( ع ) نبايد روى زمين بماند و سوگند ياد كرد كه همه آنان و پيروانشان را بكشد . در اجراى اين سياست تمامى آنهارا متوارى و پراكنده كرد ؛ جمعى را نيز كشت و گروهى رابه زندان افكند .\r\nوى در رأس علويان از پيشوايشان موسى بن جعفر ( ع ) بيم داشت و از صلابت و سرسختى آن گرامى در برابر حكومتش رنج مىبرد و همواره در صدد منكوب كردن آن حضرت و ايجاد فشار و محدوديت و در تنگدستى نگهداشتن او بود .\r\nپرسش\r\n1 - هارون چه تاريخى به حكومت رسيد و چند سال آن معاصر امام كاظم ( ع ) بود ؟\r\n2 - دوران خلافت هارون از نظر سياسى و اقتصادى چه ويژگىاى داشت ؟\r\n3 - نمونه‌هايى از مظاهر اشرافيت و تجمل‌گرايى هارون را ذكر كنيد .\r\n4 - هارون نسبت به علويان چه سياست و روشى داشت ؟\r\n5 - برخورد هارون با موسى بن جعفر ( ع ) چگونه بود ؟\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nدرس سيزدهم :\r\nقيامهاى علويان\r\nبنى عباس كه به نام علويان و خونخواهى فرزند پيامبر ( ص ) در واقعهء كربلا و مبارزه با فساد حكومت اموى ، خلافت خود را آغاز كردند ، تصور نمىكردند بدين زودى با واكنش علويان و قيامهاى آنان عليه حكومت خويش مواجه شوند . در حالى كه مىبينيم مخالفت خاندان پيامبر ( ص ) به رهبرى محمد بن عبداللَّه بن حسن و برادرش ابراهيم با دومين خليفهء عباسى ، منصور دوانيقى آغاز مىشود و اين بيانگر دروغ بودن شعارهاى نخستين عباسيان و فاصله گرفتن سريع آنان از اسلام و اصول و ارزشهاى آن است .\r\nمنصور هر چند توانست قيام محمّد و ابراهيم را سركوب كند و اين دو نواده امام حسن ( ع ) را به شهادت برساند ، ولى هرگز نتوانست پرچمى را كه آنان برافراشتند ، سرنگون و مشعل مبارزه‌اى را كه برافروختند بىفروغ سازد ؛ چرا كه قبل از آنان اين پرچم به دست اباعبداللَّه الحسين ( ع ) و نواده‌اش زيدبن علىبن‌الحسين ( ع ) برافراشته و با خون آبيارى شده بود و بدين آسانى سرنگون نمىگشت . از اين رو ، در دوران امامت امام كاظم ( ع ) نيز شاهد قيامها و نهضتهاى علويان عليه جنايات و سياستهاى ضددينى عباسيان هستيم .\r\nعلويانى كه در اين دوران قيام كردند ، عمدتاً فرزندان و نوادگان امام حسن مجتبى ( ع ) مىباشند . ما در حد گنجايش اين درس به مهمترين قيامهاى آنان اشاره مىكنيم .\r\n\r\nالف - قيام حسين بن على\r\nفشار و آزارهاى بيش از حدّ هادى عباسى نسبت به علويان ، آنان را به ستوه آورد و\r\nرجال آزاد و دلير بنىهاشم را به مقاومت در برابر جنايات حكمران عباسى واداشت و آنان را به ميدانهاى نبرد و پيكار كشانيد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nيكى از حماسىترين صحنه‌هاىپيكار علويان با هادىعباسى صحنهءپيكار « حسين‌بن‌على » معروف به « صاحب فخ » و « شهيد فخّ » است .\r\nحسين ، فرزند على ، فرزند حسن ، فرزند حسن ، فرزند حسن‌بن علىبن‌ابىطالب عليهماالسلام و از رجال برجسته و بافضيلت بنىهاشم بود . پدر و مادر « 1 »  او در مرتبه‌اى از وارستگى و نيكوكارى قرار داشتند كه به « زوج صالح » مشهور بودند . « 2 » \r\nحسين با پرورش در دامن چنين پدر و مادرى ، مدارج عالى انسانى را طى كرد و در فضائل اخلاقى و ملكات و كمالات نفسانى همچون عبادت ، زهد ، جود و بخشش و . . . به مرتبه‌اى و الا دست يافت . در منابع تاريخى درباره جود و كرم وى آمده است :\r\n1 - « حسين بن هذيل مىگويد : خانه‌اى را براى حسين‌بن‌على - صاحب فخ - به چهل هزار دينار فروختم . او تمامى آن مبلغ را بر درب همان خانه انفاق كرد ، بدون آنكه حتى يك دينار آن را براى خانواده خود بر دارد . پولها را مشت‌مشت به من مىداد و من براى فقراى مدينه مىبردم . « 3 »  »\r\n2 - « فردى نزد حسين‌بن‌على دست نياز دراز كرد ولى وى چيزى نداشت . سائل را بر در خانه‌اش نشاند . سپس كسى را به خانه‌اش فرستاد و سفارش كرد هر كه مىخواهد لباسش شسته شود آن را بيرون آورد و براى من بفرستد . اعضاى خانواده‌اش لباسهاى خود را براى شستن نزد وى فرستادند . او همه را به سائل بخشيد . « 4 »  »\r\nخانوادهء حسين در راه مبارزه با دشمنان اسلام قربانيان زيادى داده بود ، پدر ، دائى ، جدّ و عده‌اى ديگراز خويشان نزديك‌حسين به دست حكمرانان‌عباسىبه شهادت رسيده‌بودند . « 5 »  از اين رو ، روح دلير و پرشور او از همان دوران كودكى سرشار از احساسات ضدّ عباسى و قلبش لبريز از كينه و بغض نسبت به حاكمان غاصب و خونخوار گرديد . او در پى فرصت مناسبىمىگشت تا ضمن‌احقاق‌حقّ ، انتقام‌خون خويشان‌خود را از جنايتكاران عباسى بگيرد .\r\n\r\n","description":"","footnote":" ( 1 ) - مادر حسين ، « زينب » دختر عبداللَّه بن حسن بود . پدر ، برادران ، عموها ، فرزندان و همسر وى به دست مزدوران منصور به‌شهادت رسيده بودند ( مقاتل الطالبيين ، ص 285 ) .  ( 2 ) - مقاتل الطالبيين ، ص 129 و 285 .  ( 3 ) - مقاتل الطالبيين ، ص 291 .  ( 4 ) - همان ، ص 293 .  ( 5 ) - ر . ك : مقاتل الطالبيين ، ص 126 ، 130 و 285 . ","page_name":" 112 ","page_number":112},
  {"content":"\r\n\r\n\r\nعامل قيام « صاحب فخ »\r\nمنشأ و علّت اساسى قيام شهيد فخ ، برخورد ظالمانه و ضدّ اسلامى دستگاه خلافت عباسى با پيامبر ( ص ) و خاندان معظّم او بود ؛ ليكن جرقّه‌اى كه آتش نهضت رابرافروخت اين بود كه هادى عباسى يكى از نوادگان خليفهء دوم به نام « عبدالعزيزبن عبداللَّه » « 1 »  را كه فردى خشن ، بدخوى و دشمن سرسخت آل على ( ع ) بود به فرماندارى مدينه گمارد . وى از همان ابتدا به اذيت و آزار فرزندان ابوطالب پرداخت و هر روز به بهانه‌اى آنان را به فرماندارى احضار مىكرد و مىگفت : « هيچيك از شما حق خروج از مدينه را ندارد و هر روز مىبايد خود را به مقامات معرفى كنيد » . وى براى اين كار ، بعضى را ضامن بعض ديگر قرار داده بود ، و چنانچه فرد به موقع حاضر نمىشد ضامن او را احضار و مؤاخذه و بازداشت مىكرد .\r\nروزى فرماندار ، دستور جلب « حسن‌بن محمد » را داد ، ولى او سرباز زد و نيامد . والى به حسين‌بن على و يحيىبن عبداللَّه كه ضامن وى بودند گفت : حسن‌بن محمد سه روز است خود را معرفى نكرده است ؛ يا او را بياوريد ، يا شما را به زندان مىافكنم .\r\nحسين و يحيى تهديد عبدالعزيز را ناديده گرفتند و پس از مذاكره و مشورتى كه با ياران خود كردند ، مصمم شدند از اين فرصت استفاده كرده و بر والى ستمگر عباسى بشورند و مسلمانان را از شر وى نجات دهند . « 2 » \r\n\r\nقيام\r\nحسين بن على در سال 169 هجرى قمرى پرچم قيام عليه‌هادى عباسى را برافراشت و بر ضدّ وى اعلام جهاد كرد . انقلابيون - از علويان و غيرعلويان - به گردش اجتماع كردند و در حالى كه شعار « احَدٌ ، احَدٌ » مىدادند وارد مسجد پيامبر ( ص ) شدند و مؤذن را وادار كردند كه در اذان خويش جمله : « حَىَّ عَلى خَيْرِ الْعَمَل » را بيفزايد « 3 »  . حاكم - كه براى\r\n\r\n","description":"","footnote":" ( 1 ) - در كامل ابن اثير ( ج 6 ، ص 90 ) و تاريخ طبرى ( ج 8 ، ص 192 ، حوادث سال 169 ) نام او عمربن عبدالعزيز ضبط شده است . آنچه در اينجا آمده بر اساس نقل ابوالفرج اصفهانى است .  ( 2 ) - ر . ك : مقاتل الطالبيين ، ص 294 و بحارالانوار ، ج 48 ، ص 161 .  ( 3 ) - اهل سنّت در اذان دوم صبح به جاى « حَىِّ عَلى خَيْرِ الْعَمَلِ » جمله : الصَّلاةُ خَيْرٌ مِنَ النَّوْمِ مىگويند . ","page_name":" 113 ","page_number":113},
  {"content":"\r\n\r\nاقامه نماز به مسجد آمده بود - با شنيدن اين دستور احساس خطر كرد ، از مسجد گريخت و در محل امنى پنهان شد .\r\nحسين نماز را با مردم خواند و پس از نماز خطبه‌اى ايراد كرد . او ضمن معرفى خود مردم را به احياى كتاب خدا و سنّت پيامبر ( ص ) و رضاى آل محمد ( ص ) دعوت كرد .\r\nبه استثناى عدّه معدودى ، همهء حاضران با او بيعت كردند . حسين با ياران خود كه حدود سيصد نفر مىشدند پس از تسلّط بر مدينه در ماه ذيقعده رهسپار مكّه شد تا با استفاده از اجتماع مسلمانان در ايّام حج ، دامنه نهضت را گسترش دهد .\r\nخبر قيام علويان به رهبرى حسين‌بن على و حركت آنان به سوى مكّه به اطلاع خليفه رسيد . او سپاه انبوهى را به جنگ آنان فرستاد . دو سپاه در سرزمين « فخّ » « 1 »  با يكديگر برخورد كردند و جنگ سختى درگرفت . در جريان اين نبرد نابرابر ، حسين و عدّه زيادى از ياران او به شهادت رسيدند و بقيّه اسير و يا پراكنده شدند .\r\nفرماندار مدينه - كه بعد از قيام حسين فرار كرده پنهان شده بود - با شنيدن خبر شهادت حسين دستور داد خانهء او و بستگانش را به آتش كشيدند و اموال و نخلستانهاى آنان را مصادره كردند . « 2 » \r\nاز سوى ديگر ، نيروهاى دشمن سرهاى شهدا را جدا كرده براى هادى به بغداد فرستادند و از دفن پيكرهاى پاكشان خوددارى كردند . اسيران را نيز در حالى كه به غل و زنجير بسته بودند پس از بردن به نزد خليفه به فرمان او به شهادت رساندند . « 3 » \r\nاين فاجعهء بسيار تلخ و دردناك ، دل شيعيان ، بويژه خاندان پيامبر ( ص ) را آزرد و حادثهء دلخراش كربلا را در خاطره‌ها تجديد كرد .\r\nامام جواد ( ع ) درباره عمق فاجعه و عظمت اين رويداد فرمود :\r\n« لَمْ يَكُنْ لَنا بَعْدَ الطَّفِّ مَصْرَعٌ اعْظَمُ مِنْ فَخٍّ » « 4 » \r\nپس از حادثهء كربلا هيچ حادثه‌اى براى ما بزرگتر از فاجعهء فخّ نبود .\r\n\r\n","description":"","footnote":" ( 1 ) - فخّ ، نام چاهى است در حدود يك فرسخى غرب مكه ( بحارالانوار ، ج 48 ، ص 161 )  ( 2 ) - ر . ك : مقاتل الطالبيين ، ص 294 - 303 .  ( 3 ) - حياة الامام موسىبن جعفر ( ع ) ، ج 1 ، ص 470 - 471 .  ( 4 ) - بحارالانوار ، ج 48 ، ص 165 . ","page_name":" 114 ","page_number":114},
  {"content":"\r\n\r\n\r\nامام كاظم ( ع ) و فاجعهء فخّ\r\nرهبرى نهضت فخّ هر چند با درك و شناخت خود از واقعيتهاى جامعه و لزوم امربه‌معروف و نهى از منكر دست به قيام زد ، ليكن قيام او بىارتباط با روش امام هفتم ( ع ) نبود . سخنان حسين و گفتگويى كه با امام ( ع ) در اين رابطه داشته گوياى اين است كه وى براى حركت خود با موسىبن جعفر ( ع ) در تماس و ارتباط بوده است .\r\nابراهيم بن اسحاق قطان نقل مىكند :\r\n« از حسين بن على و يحيى بن عبداللَّه شنيدم كه مىگفتند : ما قيام نكرديم مگر آنكه با خاندانمان و نيز موسىبن جعفر ( ع ) مشورت كرديم و او ما را به قيام فرمان داد . « 1 »  »\r\nدر گفتگويى كه در مراحل اوّليهء قيام بين حسين و امام كاظم ( ع ) روى داد ، حضرت بىوفايى مردم و در نتيجه شكست نهضت او و شهادتش در اين را ه را به وى گوشزد كرد ؛ ليكن هنگامى كه احساس نمود حسين در تصميم خود استواراست او را تشويق نموده‌فرمود :\r\n« گرچه تو كشته خواهى شد ولى همچنان در جهاد كوشا باش . اين گروه ، مردمى فاسق و بدكارند كه اظهار ايمان مىكنند ، ليكن در باطن منافق و مشركند . انَّا لِلَّهِ وَ انَّا الَيْهِ راجِعُونَ .\r\nمن در اين راه از خداى بزرگ براى شما اجر و پاداش طلب مىكنم . » « 2 » \r\nهنگامى كه سرهاى بريده شهدا را به مدينه آورده و در مجلسى كه گروهى از خاندان پيامبر ( ص ) - و از جمله موسىبن جعفر ( ع ) - حضور داشتند به تماشا گذاردند ، همه سكوت كرده بودند جز امام كاظم ( ع ) كه چون چشمش به سر بريده حسين ، رهبر قيام فخّ افتاد فرمود :\r\n« انَّا لِلَّهِ وَ انَّا الَيْهِ راجِعُونَ . سوگند به خدا او درگذشت در حالى كه مسلمان و درستكار بود ، بسيار روزه مىگرفت و شبها را به قيام و عبادت مىگذرانيد و امربه معروف و نهىاز منكر مىكرد . در خاندان او چون وى وجود نداشت . « 3 »  »\r\n\r\n","description":"","footnote":" ( 1 ) - مقاتل الطالبيين ، ص 304 . « ما خَرَجْنا حَتَّى شاوَرْنا اهْل‌َبَيْتِنا وَ شاوَرْنا مُوسَىبْنَ جَعْفَرٍ فَامَرَنا بِالْخُرُوجِ . احتمال مىرود جمله آخر روايت به صورت مجهول و چنين باشد : فَامِرْنا بِالْخُرُوجِ . در اين صورت جمله مجمل خواهد بود و استدلال به آن براى مأذون بودن حسين و يحيى از سوى امام ( ع ) مشكل است .  ( 2 ) - كافى ، ج 1 ، ص 366 ، بحارالانوار ، ج 48 ، ص 161 و 169 و مقاتل الطالبيين ، ص 298 .  ( 3 ) - بحارالانوار ، ج 48 ، ص 165 ، مرآةالعقول ، ج 4 ، ص 155 و مقاتل الطالبيين ، ص 302 . ","page_name":" 115 ","page_number":115},
  {"content":"\r\n\r\n\r\nب - قيام ادريس بن عبداللَّه\r\nادريس فرزند عبداللَّه ، فرزند حسن ، فرزند امام حسن مجتبى ( ع ) است . وى از ياران و همراهان صاحب فخّ بود كه هر چند جراحاتى برداشت ليكن توانست جان سالم بدر ببرد . وى همراه خدمتكارش « راشد » پس از واقعهء فخّ به مصر و سپس به مغرب و در ميان قبائل بربر رفت و به صورت پنهانى به برنامه‌ريزى نهضت مشغول شد .\r\nبا شروع دعوت ادريس و آگاهى مردم از نسبت و خويشاوندى وى با پيامبر ( ص ) و نيز اهداف و انگيزه‌هايش از قيام ، گروه زيادى از جمله رهبران قبائل گرد او جمع شدند و با وى بيعت كردند . و بدين ترتيب پايه و اساس حكومت ادريسيان كه متجاوز از دو قرن ( 172 تا 375 ) در آفريقا و در سرزمين پهناورى از قيروان گرفته تا سواحل اقيانوس اطلس حاكميت داشت ، بنا نهاده شد .\r\nقيام ادريس و گرايش مردم مغرب به وى هارون را سخت نگران و وحشت‌زده كرد و به انديشه و چاره‌جويى انداخت . دورى راه و مشكلات ناشى از آن ، خليفه را از اقدام نظامى بازداشت و او را وادار به اقدام ديگرى كرد . هارون پس از مشورت با وزير خود « يحيى برمكى » تصميم گرفت با نيرنگ و خدعه ادريس را از پاى درآورد ، يحيى فردى به نام سليمان‌بن جرير جزرى را كه از متكلمان زيديه بود احضار كرد و با وعدهء اموال و رشوه فراوان از او خواست تا ادريس را مسموم كند .\r\nسليمان پذيرفت و در جستجوى ادريس راهى بلاد تحت‌نفوذ وى شد تا آنكه او را پيدا كرد و به دروغ اظهار داشت من به خاطر عقايدم تحت تعقيب حكومت قرار گرفته و به شما روى آورده‌ام . و بدين وسيله خود را به وى نزديك و با زبان چربى كه داشت اعتماد ادريس را نسبت به خود جلب كرد . جلسات درس و بحث تشكيل داد ، زيدى مسلكان به حضورش مىرسيدند و او در اثبات عقايد آنان سخن مىگفت و مردم را به دوستى خاندان پيامبر ( ص ) دعوت مىكرد .\r\nسليمان پس از طى مراحل مقدماتى و جلب‌نظر ادريس ، نقشه خود را عملى ساخت و با اهداى شيشه عطر مسمومى به او و توصيف اينكه چنين عطرى در اين سرزمين پيدا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nنمىشود و وى آن را از عراق مخصوص ادريس آورده است ، و بنا به نقلى با خوراندن ماهى مسموم به ادريس ، او را مسموم و شهيد كرد . « 1 » \r\nادريس بن عبداللَّه گرچه با اين حيلهء هارون شهيد شد ليكن نهضت او ادامه يافت و خداوند پس از شهادت ادريس به وى پسرى داد كه نام پدر را بر او نهادند . او چون به سنّ سيزده‌سالگى رسيد پيروان پدرش با او بيعت كردند و حكومتش رونق يافت . و بدين ترتيب نخستين حكومت مكتبى در دوران بنىعباس به دست زاده امام مجتبى ( ع ) ، فرزند و نوادگان او در دورترين نقطه قلمرو اسلامى - كه امروزه كشورهاى مراكش ، الجزائر و تونس را در بر مىگيرد - شكل گرفت و در پرتو آن اسلام به بسيارى از مناطقى كه تا آن زمان راه نيافته بود راه يافت و گروه زيادى از مردم بربر به شرف اسلام نائل آمدند . « 2 » \r\n\r\nج - قيام يحيى بن عبداللَّه\r\nدومين بازماندهء حادثهء جانگداز فخ يحيىبن عبداللَّه برادرادريس بود . وى ازچهره‌هاى برجسته و رجال علمى عصر خود بود و از امام صادق ( ع ) و پدر و برادر خود محمّد و نيز ابان‌بن‌تغلب روايات زيادى نقل كرده است . وى به هنگام نقل حديث از امام صادق ( ع ) مىگفت : حبيب من جعفربن‌محمّد چنين فرموده است . « 3 » \r\nيحيى پس از شكست قيام فخّ مخفى شد و شهر به شهر در پى جاى امنى مىگشت تا آنكه به « ديلم » رسيد و در سال 176 در آنجا آشكار شد و كارش بالا گرفت و مردم از نقاط مختلف به وى روى آوردند .\r\nهارون با آگاهى از قيام يحيى ، « فضل‌بن‌يحيى برمكى » را با پنجاه هزار نيرو به سوى او فرستاد . « 4 »  فضل پيش از برخورد نظامى با يحيى ، با او مكاتبه كرد و دربارهء صلح سخن گفت . يحيى چون پراكندگى و تفرقهء ياران و اختلاف آراى ايشان را ديد ، پيشنهاد صلح را پذيرفت مشروط بر اينكه هارون نامهء امانى با خطّ خودش براى وى بنويسد و قضات و\r\n\r\n","description":"","footnote":" ( 1 ) - مقاتل الطالبيين ، ص 324 - 326 .  ( 2 ) - براى آگاهى بيشتر ر . ك : دائرة المعارف الاسلاميّة الشيعيّه ، ج 1 ، جزء 4 ، ص 3 - 4 .  ( 3 ) - مقاتل الطالبيين ، ص 308 - 309 .  ( 4 ) - ر . ك : كامل ، ابن اثير ، ج 6 ، 125 . ","page_name":" 117 ","page_number":117},
  {"content":"\r\n\r\nفقها و بزرگان بنىهاشم آن را امضا كنند .\r\nهارون نامه‌اى طبق ميل يحيى نوشت و يك نسخهء آن را به يحيى داد . يحيى همراه فضل نزد هارون آمد . خليفه به ظاهر او را احترام كرد و دويست‌هزار دينار به وى كمك نمود ، « 1 »  ولى در باطن كينهء او را به دل داشت و در پى فرصت و بهانه‌اى بود تا نامهء امان را نقض كند تا آنكه سرانجام به يكى از روحانى نمايان دربار به نام « ابوالبَخْتَرى » متوسل شد . اين روحانى مزدور فتوا داد : امان‌نامه باطل و خون يحيى حلال و قتل او جايز است ، و عهدنامه را گرفت و پاره كرد .\r\nهارون به پاس اين خوش‌خدمتى يك ميليون و ششصد هزار درهم به او بخشيد و او را به سمت قضاوت منصوب كرد و به استناد فتواى او يحيى را به زندان افكند و پس از مدتى او را به شهادت رسانيد . « 2 » \r\nابوالفرج اصفهانى درباره چگونگى شهادت يحيى نقلهاى مختلفى ذكر كرده است ؛ به‌نقل از ابراهيم بن رياح مىنويسد : در حالى كه يحيى زنده بود هارون روى او ستونى بنا كرد . « 3 » \r\n\r\n","description":"","footnote":" ( 1 ) - ر . ك : مقاتل الطالبيين ، ص 313 و بحارالانوار ، ج 48 ، ص 183 .  ( 2 ) - ر . ك : بحارالانوار ، ج 48 ، ص 182 - 188 ، مقاتل‌الطالبيين ، ص 308 - 321 و تاريخ طبرى ، ج 8 ، ص 242 - 250 با اختصار .  ( 3 ) - مقاتل الطالبيين ، ص 320 و بحارالانوار ، ج 48 ، ص 186 . ","page_name":" 118 ","page_number":118},
  {"content":"\r\n\r\nخلاصه\r\nعباسيان هرچند در پرتو محبوبيّت علويان و خونخواهى شهيدان كربلا بر مسند حكومت تكيه زدند ، ليكن در اندك زمانى پس از استقرار بر كرسى خلافت عليه آنان موضع گرفتند . اين موضعگيرى به قدرى حادّ و ظالمانه بود كه آنان را وادار به قيام عليه حكومت كرد . مهمترين قيامهاى علويان در دوران امامت امام كاظم ( ع ) عبارت است از :\r\n1 - قيام حسين‌بن‌على معروف به شهيد فخ كه در دوران خلافت هادى عباسى رخ داد . وى پرچم قيام را در سال 169 ه . ق در مدينه برافراشت ، سپس عازم مكه شد . ليكن در نزديكى مكّه در سرزمين فخّ با نيروى دشمن درگير شد كه خود او و جمع زيادى از يارانش كشته و بقيه يا اسير و يا متوارى شدند .\r\nاز روايات استفاده مىشود كه رهبرى نهضت با پيشواى هفتم در ارتباط بوده و چه بسا پنهانى موافقت آن حضرت را همراه داشته است .\r\n2 - قيام ادريس بن عبداللَّه كه از بازماندگان حادثهء فخّ بود . وى نخست به مصر و از آنجا به مغرب رفت و در ميان قبائل بربر دعوت خود را آشكار ساخت و كارش بالا گرفت . هارون به دسيسه و به دست يكى از مزدوران خود او را مسموم و شهيد كرد ، ليكن نهضتش توسط فرزند و نوادگانش ادامه يافت و منجر به تأسيس حكومت مستقل ادريسيان در مغرب‌زمين شد .\r\n3 - قيام يحيىبن عبداللَّه برادر ادريس كه در سال 176 در ديلم صورت گرفت ولى او نيز به دسيسه هارون به دام افتاد و سرانجام به شهادت رسيد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nپرسش\r\n1 - حسين بن على ، صاحب فخ كيست و چرا عليه حكومت هادى قيام كرد ؟\r\n2 - فرجام قيام صاحب فخّ را به اختصار بيان كنيد .\r\n3 - پيشواى هفتم نسبت به قيام صاحب فخّ چه ديدگاهى داشت ؟\r\n4 - جريان قيام ادريس‌بن عبداللَّه را به اختصار ذكر كنيد .\r\n5 - يحيىبن عبداللَّه در زمان كدام خليفه و در كدام سرزمين قيام كرد ؟\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nدرس چهاردهم :\r\nپيگيرى نهضت فرهنگى\r\nدوران امامت امام كاظم ( ع ) همچون دوران امامت پدر گرامىاش از نظر فرهنگى از ويژگى و برجستگى خاصى برخوردار بود . گسترش ابعاد نهضت فرهنگى شيعى به دست پيشواى ششم ( ع ) و فعّال شدن و به تكاپو افتادن جناحها و گروههاى فكرى و فرهنگى جامعه و حسّاس‌شدن دستگاه خلافت عباسى روى اين محور مهمّ و متمركز كردن فعاليتهاى خود روى آن و نيز پيدايش گروهها و فرقه‌هاى جديد در حوزهء اسلام همچون اسماعيليه ، همه از عواملى بود كه موقعيت و شرايط فرهنگى دوران امامت امام كاظم ( ع ) را وارد مرحلهء حسّاستر و گسترده‌ترى كرد .\r\n\r\nنهضت ترجمه\r\nگسترش ابعاد نهضت ترجمه به عنوان حركتى عظيم و فراگير در جهان اسلام ، از ديگر ويژگيهاى اين دوره به شمار مىرود . در دوران خلافت هارون الرّشيد ، با گسترش قلمرو اسلامى و فتح بعضى از شهرهاى بزرگ روم به دست مسلمانان كتابهاى يونانى فراوانى به دست مسلمانان افتاد كه به دستور هارون همهء آنها به عربى ترجمه شدند . برمكيها با قرار دادن مستمرى براى مترجمان و تأمين نيازمنديها مالى و زندگى آنان ، افراد توانمند را به سرعت بخشيدن به اين حركت تشويق و ترغيب مىكردند . « 1 » \r\n« در دوران امام كاظم ( ع ) نهضت ترجمه به صورت حركتى عظيم و فراگير در جهان اسلام پديد آمد كه در طى آن كتب علمى و ادبى فراوانى از زبانهاى سريانى ، يونانى ، پهلوى و هندى به عربى ترجمه شد .\r\n\r\n","description":"","footnote":" ( 1 ) - تاريخ الاسلام ، حسن ابراهيم حسن ، ج 2 ، ص 346 . ","page_name":" 121 ","page_number":121},
  {"content":"\r\n\r\n« جرجيس‌بن بختيشوع گندى شاپورى » كه رياست بيمارستان آن شهر را به عهده داشت ، در زمان منصور عباسى كتب مختلف طبى را از يونانى به عربى ترجمه كرد و نيز در پزشكى ، كتابهايى به زبان سريانى تأليف كرد .\r\nپسر جرجيس و پسر بختيشوع ، جبرائيل از زمان منصور تا زمان هارون‌الرشيد در بغداد به ترجمه و تأليف اشتغال داشتند . ابن طبرى از تربيت يافتگان حوزه علمى « مرو » از مترجمان معروف عصر خود بود . ابراهيم‌بن حبيب فرازى و پسرش محمد از منجمان و رياضىدانان بزرگ و از نخستين كسانى بودند كه كتب رياضى هندى را به عربى ترجمه كردند .\r\n« نوبخت اهوازى » منجم مشهور منصور و نيز پسرش « ابوسهل » از مترجمين كتابهاى رياضى از پهلوى بودند . . . « 1 »  »\r\nاين نهضت علمى و تحول فرهنگى هر چند در جامعهء اسلامى و فرهنگ مسلمانان آثار مثبت و مفيدى بر جاى گذاشت ، ليكن پيامدهاى منفى و زيانبار آن نيز فراوان بود ، چه آنكه موجب نفوذ افكار بيگانگان در حوزه اسلام و پديد آمدن گروهها و جناحهاى فكرى و شبهات و انحرافات در ميان مردم مسلمان گشت .\r\nمقام معظم رهبرى دام ظلّه پيدايش و گسترش جريانهاى فكرى و عقيدتى در اين دوران را آفتى براى مسلمانان و سدّى بر سر راه گسترش معارف اصيل اسلامى دانسته مىفرمايد :\r\n« جريانهاى فكرى و عقيدتى در اين دوران برخى به اوج رسيده و برخى زاده شده و فضاى ذهنى را از تعارضات انباشته و حربه‌اى در دست قدرتمندان و آفتى در هوشيارى اسلامى و سياسى مردم گشته و ميدان را بر علم‌داران صحنهء معارف اصيل اسلامى و صاحبان دعوت علوى ، تنگ و دشوار ساخته بود .\r\nشعر و هنر ، فقه و حديث و حتى زهد و ورع در خدمت ارباب قدرت درآمده و مكمّل ابزار زر و زور آنان گشته بود . « 2 »  »\r\n\r\nدستگاه خلافت و جريانات فكرى\r\nجريانات فكرى و عقيدتى دوران پيشواى هفتم ( ع ) برغم اختلافاتى كه با يكديگر داشتند ، در اين مسأله مشترك بودند كه همگى در جبههء مخالف خط امامت قرار داشته\r\n\r\n","description":"","footnote":" ( 1 ) - مجموعه آثار سومين كنگره جهانى امام رضا ( ع ) ، ج 1 ، ص 356 ، مقاله دكتر على اكبر ولايتى .  ( 2 ) - مجموعه آثار سومين كنگره جهانى حضرت رضا ( ع ) ، ج 1 ، ص 23 . ","page_name":" 122 ","page_number":122},
  {"content":"\r\n\r\nدر تعارض با مكتب اهل‌بيت بودند و سعى در منزوى كردن آن داشتند .\r\nعامل مهمى كه باندهاى فكرى را در انجام فعّاليتهاى ضددينى خود و گسترش آن تشويق مىكرد ، حمايتهاى مالى و سياسى دستگاه خلافت عباسى از سردمداران آنان بود . حكمرانان عباسى براى منزوى كردن امامان ( ع ) و بستن درب خانهء آنان بر روى مردم ، ناچار بودند براى پاسخگويى به نيازها و مشكلات دينى و اعتقادى مردم ، درب خانه‌هاى تزوير و رياى فقيهان و عالم‌نمايان دربارى را باز كنند و براى آنان تشكيلات عريض و طويل و تشريفات ويژه‌اى ترتيب دهند تا بهتر بتوانند از وجود آنان براى اهداف سياسى خود بهره بگيرند .\r\nيكى از محدثان به نام اسماعيل فزارى مىگويد :\r\n« به منزل مالك بن انس وارد شدم و درخواست حديث كردم . او دوازده حديث براى من نقل نمود ، سپس سكوت اختيار كرد . و چون دوباره درخواست حديث كردم ( خشمگين شد و ) به دربانان سياه‌پوستى كه بر بالاى سر او ايستاده بودند ، دستور داد مرا از نزد او بيرون كنند . « 1 »  »\r\nنقل احاديث از سوى اين عالمان وابسته و قضاوت و فتوا درباره يك موضوع فقهى بطور لزوم در چارچوب سياستهاى كلّى دستگاه حاكم صورت مىگرفت . دكتر حامد حفنى داوود - استاد ادبيات عرب دانشكده زبانهاى قاهره - در اين رابطه كه چرا بخارى در كتابش روايات اهل‌بيت پيامبر ( ص ) را نقل نكرده است مىگويد :\r\n« مىتوان گفت علّت اساسى آن ، ترس و هراسى است كه وى از حكمرانان عباسى - كه با خاندان پيامبر دشمن سرسخت بودند - داشت . او مىدانست كه اگر در كتابش از اهل‌بيت رسول خدا ( ص ) روايتى نقل كند ، كتابش مورد بىمهرى و اعراض دستگاه خلافت قرار مىگيرد و يا خود او سر به نيست خواهد شد . « 2 »  »\r\n\r\nامام كاظم ( ع ) و پيگيرى نهضت فرهنگى\r\nامام كاظم ( ع ) با توجه به شرايط سياسى آغاز امامت خود مصلحت نديد دست به اقدام سياسى حادّ بزند و آشكارا با حكومت منصور به ستيز برخيزد . مهمترين و\r\n\r\n","description":"","footnote":" ( 1 ) - شرح الانتقاء ، ج 2 ، ص 42 ، به نقل : زندگانى امام موسىبن جعفر ( ع ) ، ص 80 .  ( 2 ) - الامام الصادق و المذاهب الاربعة ، ج 1 ، ص 17 . ","page_name":" 123 ","page_number":123},
  {"content":"\r\n\r\nاساسىترين رسالت آن حضرت در اين مقطع حساس كه فرهنگ ناب اسلام از هر سو مورد تهاجم قرار گرفته بود ، پيگيرى و گسترش نهضت فرهنگى پدر بزرگوارش امام صادق ( ع ) بود . اين اقدام براى امام ( ع ) از چند جهت امرى لازم و ضرورى بود و نسبت به ديگر اقدامها اولويت و فوريت داشت .\r\n1 - كار عظيم و عميق فرهنگى كه امامان پيشين - امام سجّاد و امام باقر عليهماالسّلام - شروع كرده بودند و امام صادق ( ع ) ابعاد تازه و گسترده‌اى به آن داده بود ، لازم بود دنبال شود و به نتايج مطلوبترى برسد ، رهاكردن اين حركت از سوى امام كاظم ( ع ) و امامان پس از آن حضرت چه بسا موجب هدر رفتن تلاشها و كوششهاى پيشوايان پيشين مىشد ؛ زيرا دستگاه خلافت عباسى در دوران امامت امام صادق ( ع ) به عمق حركت فرهنگى امامان و نقش ارزنده‌اى كه اين حركت در جهت بيدارى افكار مسلمانان در برابر افكار الحادى و انحرافى و نيز خطراتى كه براى حكومت آنان داشت ، پى بردند ، ازاين‌رو ، در جبههء رويارويى با امامان عليهم‌السّلام بخش اعظمى از فعاليتهاى بازدارندهء خود را روى اين محور متمركز كردند . تنها هشيارى و تدابير مناسب و بموقع ائمه ( ع ) بود كه بسيارى از توطئه‌هاى دشمن را در جلوگيرى از اين حركت ، خنثى مىكرد .\r\n2 - امام صادق ( ع ) برغم كارشكنيها و محدوديتهايى كه دستگاه خلافت عباسى براى آن گرامى ايجاد كرده بود ، موفق شد تحولى فرهنگى در جامعه ايجاد كند و افراد و گروههاى زيادى را با فرهنگها و مليتهاى گوناگون از نقاط مختلف كشور اسلامى به مهد اسلام و شهر پيامبر ( ص ) جذب كند و آنان را كه تعدادشان بالغ بر چهارهزار نفر مىشد تحت تعليم و تربيت مكتب اهل‌بيت ( ع ) قرار دهد .\r\nاين جمع مستعدّ و تشنهء حقيقت و شيفته عدالت كه به بهاى سنگين فراهم آمده بودند نمىبايد پس از فقدان و شهادت پيشوايشان پراكنده و طعمهء گرگان درنده و عقابان لاشخور شوند ؛ بلكه وظيفهء شرعى ايجاب مىكرد كه امام كاظم ( ع ) به عنوان حجّت خدا ، پيشواى امّت ، جانشين پدر و نزديكترين فرد به آن حضرت در ميان امت ، بر كرسى تدريس و تعليم و تربيت پيشواى ششم بنشيند و قافله سالار نهضت فرهنگى پدر بزرگوارش گردد و فرهنگ گسترده تشيّع را با آراء و نظرات خود غنىتر و پربارتر سازد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n3 - در آن شرايط - با توجه بدانچه گفتيم - خطر نفوذ فرهنگهاى بيگانه و انحرافى و التقاطى در قلمرو فرهنگ اسلام ناب و متزلزل كردن اصول و مبانى اعتقادى امت مسلمان ، بيش از خطرهاى ديگر ، كيان اسلام را تهديد مىكرد . در شرايطى كه جناحها و گروههاى فكرى مختلف ، از ملحدان و زنديقيان - همچون مانويان ، مزدكيان و زردشتيان - گرفته تا گروههاى منحرف اسلامى همچون معتزله ، اشاعره ، مرجئه ، خوارج ، صوفيه ، غلات ، كيسانيه ، زيديه ، اسماعيليّه و . . . با تمام توان و با پشتيبانى دستگاه خلافت عباسى ، سعى در مسموم كردن فضاى فرهنگى جامعهء اسلامى و ستيز با فرهنگ ناب محمّدى ( ص ) داشتند ، ضرورىترين و فورىترين اقدام پيشواى هفتم ( ع ) ايستادگى در برابر اين سيل فرهنگى بنيانكن و تزريق فرهنگ ناب تشيع بر پيكرهء امت اسلامى بود .\r\nبا توجه به اين علل و عوامل ، امام كاظم ( ع ) نخستين محور فعّاليتهاى خود در سنگر امامت را بر روى كارهاى فرهنگى متمركز كرد . گروه زيادى از حق‌جويان ، دانشمندان و راويان حديث كه در دانشگاه بزرگ امام صادق ( ع ) تحصيل كرده و از سرچشمهء زلال فقه جعفرى دانش اندوخته بودند ، پس از شهادت آن بزرگوار به فرزندش امام موسى ( ع ) روى آورده و در طول مدتى كه آن گرامى در مدينه حضور داشت ، از محضرش استفاده مىكردند . يكى از نويسندگان در اين زمينه مىنويسد :\r\n« امام صادق ( ع ) گرچه در سال 148 هجرى در مدينه درگذشت ؛ ولى مكتب علمى و تربيتى كه تأسيس كرده بود با رحلت او تعطيل نشد ؛ بلكه به رهبرى فرزند و جانشينش موسى كاظم ( ع ) ادامه يافت و شكوفا گرديد . « 1 »  »\r\nپيشواى هفتم ( ع ) با توانمندى و قدرت و احاطهء گسترده به اصول و مبانى مكتب و آگاهى كامل از نيازمنديهاى فرهنگى جامعه ، مجموعهء ارزشمندى از احكام و معارف اسلامى در زمينه‌هاى مختلف اصول اعتقادى ، فقه - در ابواب گوناگون - تفسير ، حديث ، اخلاق ، تاريخ انبياء و . . . را از خود به يادگار گذاشته است كه در مجموعه‌هاى تاريخى ، حديثى و تفسيرى گرد آمده است .\r\n\r\n","description":"","footnote":" ( 1 ) - مختصر تاريخ العرب ، سيد امير على ، ص 209 ، نشر دارالعلم بيروت ، 1961 م . ","page_name":" 125 ","page_number":125},
  {"content":"\r\n\r\nيكى از محققان معاصر « 1 »  ، روايات رسيده از امام كاظم ( ع ) در موضوعات مختلف اسلامى را در مجموعهء سه جلدى تحت عنوان « مسند الامام الكاظم ( ع ) » فراهم آورده كه كارى بس ارجمند و قابل ستايش است . تأمل در اين مجموعه و موضوعات گوناگون آن خواننده را به عمق و عظمت كار فرهنگى موسىبن جعفر ( ع ) و نقش ارزنده‌اى كه آن حضرت در حراست از نهضت فرهنگى امام صادق ( ع ) و گسترش و شكوفايى آن ايفا كرده است واقف مىسازد .\r\nتلاشهاى فرهنگى موسىبن جعفر ( ع ) همچون تلاشهاى پدر بزرگوارش ، امام صادق ( ع ) ، به تبيين اصول و فروع مكتب محدود نمىشد . بلكه ابعاد ديگرى نيز داشت كه مهمترين آنها عبارت است از :\r\n1 - تربيت گروه زيادى از افراد مستعد .\r\n2 - مبارزه با گروهها و مسلكهاى ملحد و منحرف از خط امامت .\r\n3 - احتجاجات و مناظره‌هاى علمى باعالمان دربارى و سران مكاتب فكرى كه ان‌شاءاللَّه در درسهاى آينده بدانها خواهيم پرداخت .\r\nدر اينجا توجه به اين نكته ضرورى است كه على رغم گستردگى تلاشهاى علمى و فرهنگى امام كاظم ( ع ) ، علّت آنكه هر گاه نام آن بزرگوار برده مىشود ذهن بسيارى از افراد به بعد سياسى زندگى آن حضرت معطوف مىگردد ، و بعد فرهنگى زندگى امام ( ع ) تحت‌الشعاع آن قرار مىگيرد ، اين است كه در مرحلهء نخست ، عظمت و گستردگى دانشگاه امام صادق ( ع ) در مقايسه با محفل درس آن حضرت و در مرحلهء بعد ، شرايط خاص سياسى دوران زندگى امام كاظم ( ع ) و داستان زندانهاى پياپى و گرفتاريهاى مدام سياسى آن حضرت كه از برجستگى خاصى برخوردار است ، كار فرهنگى پيشواى هفتم ( ع ) را تحت‌الشعاع قرار داده و فعاليت فرهنگى او را در چنان شرايطى بعيد مىنماياند .\r\n\r\n","description":"","footnote":" ( 1 ) - حجةالاسلام و المسلمين ، شيخ عزيز اللَّه عُطاردى . ","page_name":" 126 ","page_number":126},
  {"content":"\r\n\r\nخلاصه\r\nدوران امامت امام كاظم ( ع ) از نظر فرهنگى از ويژگى خاصى برخوردار بود . اين ويژگى از گسترش ابعاد نهضت فرهنگى شيعى به دست امام صادق ( ع ) و فعّال شدن گروههاى فكرى منحرف از خط امامت و پيدايش گروههاى جديد مثل اسماعيليه و نيز گسترش ابعاد نهضت ترجمهء كتابهاى يونانى ، سريانى ، پهلوى و هندى به عربى ، ناشى مىشد .\r\nاين تحول فرهنگى هر چند فوائدى دربرداشت ليكن زيانهاى آن نيز فراوان بود ، چه آنكه موجب نفوذ افكار بيگانگان در حوزه فرهنگ اسلام و پيامدهاى ناشى از آن شد . جريانات فكرى اين دوره در ضديت با اسلام و خطّ امامت با يكديگر وحدت نظر داشتند . دستگاه خلافت عباسى نيز آنان را در منزوى كردن فرهنگ تشيع حمايت مىكرد .\r\nامام كاظم ( ع ) در چنين جوّ و فضاى مسمومى ، كار عظيم فرهنگى پدر بزرگوارش را دنبال كرد و فرهنگ گستردهء اسلامى را با آرا و نظرات مبارك خود پربارتر ساخت . اين اقدام از سه جهت اولويت داشت :\r\n1 - ضرورت به ثمررساندن و شكوفاتر كردن نهضت فرهنگى كه امامان پيش شروع كرده بودند .\r\n2 - ضرورت رهبرى و تعليم و تربيت جمع انبوهى از شاگردان مكتب جعفرى پس از درگذشت پيشواى آن .\r\n3 - جلوگيرى از نفوذ افكار الحادى و انحرافى كه كيان اسلام را تهديد مىكرد .\r\nمهمترين محورهاى فعّاليتهاى فرهنگى امام كاظم ( ع ) عبارتند از :\r\n1 - تبيين احكام و معارف اسلامى در رشته‌هاى مختلف كلام ، فقه ، حديث ، تفسير ، اخلاق ، تاريخ و . . . .\r\n2 - تربيت گروه زيادى از افراد مستعد .\r\n3 - مبارزه با گروهها و مسلكهاى ملحد و منحرف از خط امامت .\r\n4 - احتجاجات و مناظره‌هاى علمى با عالمان دربارى و سران مكاتب فكرى .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nپرسش\r\n1 - دوران امامت امام كاظم ( ع ) از نظر فرهنگى از چه ويژگىاى برخوردار بود ؟\r\n2 - نهضت و تحول فرهنگى دوران پيشواى هفتم ( ع ) چه آثار و پيامدهايى داشت ؟\r\n3 - نقش دستگاه خلافت عباسى در پيدايش و گسترش جريانهاى فكرى چه بود ؟\r\n4 - امام‌كاظم ( ع ) نخستين محورفعّاليتهاى خود را روى چه موضوعى متمركز كرد ؟ چرا ؟\r\n5 - مهمترين محورهاى فعّاليتهاى فرهنگى موسىبن جعفر ( ع ) چه بود ؟\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nدرس پانزدهم :\r\nتربيت يافتگان مكتب امام كاظم ( ع )\r\nاز جمله محورهاى مهمّ فعّاليتهاى فرهنگى - تربيتى امام كاظم ( ع ) پرورش افراد زيادى از حق‌جويان و دانش‌پژوهان بود . امام ( ع ) برغم مشكلات و گرفتاريهاى فراوانى كه از ناحيهء سردمداران جاه‌طلب بنىعباس برايش پديد آمده بود ، موفق شد صدها رجال علمى و دانشمند برجسته در زمينه‌هاى فقه ، حديث ، تفسير ، كلام و ديگر رشته‌هاى علمى تربيت كند .\r\nشمار شاگردان و تربيت‌يافتگان مكتب پيشواى هفتم ( ع ) در منابع رجالى مختلف ذكر شده است . شيخ طوسى در كتاب رجال خود رقم آنان را 270 نفر ذكر كرده است . « 1 »  احمدبن‌خالدبرقى آنان را 160 تن مىداند . « 2 »  باقر شريف و قرشى اسامى 321 نفر از شاگردان و راويان آن حضرت را با شرح مختصرى از زندگى هر يك از آنان ذكر كرده‌است . « 3 » \r\nبه احتمال قوى رقمهاى فوق بايد تعداد شاگردان معرف و ممتاز آن حضرت باشد و شاگردانى كه از نظر علمى در مرتبهء پايين‌ترى قرار داشته و شهرت و موقعيت علمى و اجتماعى چندانى نداشتند ، در اين شمارش منظور نشده‌اند . زيرا بيشتر شاگردان پدر بزرگوارشان امام صادق ( ع ) - كه بنابر تصريح بسيارى از مورخان و منابع رجالى تعداد آنان بالغ بر چهارهزار نفر مىشد - پس از رحلت آن حضرت ، به فرزندش موسىبن جعفر ( ع ) روى آوردند و در زمرهء شاگردان آن گرامى درآمدند .\r\nالبته همهء آنان از نظر علمى و مراتب رشد و كمال انسانى در يك سطح نبودند ؛ حتى\r\n\r\n","description":"","footnote":" ( 1 ) - ر . ك : رجال شيخ طوسى ، ص 342 - 346 .  ( 2 ) - حياة الامام موسى بن جعفر ( ع ) ، ج 2 ، ص 224 به نقل از رجال برقى .  ( 3 ) - همان ، ص 225 - 374 . ","page_name":" 129 ","page_number":129},
  {"content":"\r\n\r\nدر ميان آنان افرادى بودند كه از نظر اعتقادى در صراط مستقيم امامت قرار نداشتند .\r\nبعضى نيز در ابتدا در مسير حق و معتقد به امامت پيشواى هفتم بودند ليكن بعد از گرفتاريهايى كه براى آن گرامى به وجود آمد و حضرتش به زندان افتاد و شهيد شد راه انحراف در پيش گرفته به جرگه واقفيّه پيوستند و تن به امامت امام رضا ( ع ) ندادند .\r\nبعضى از اصحاب و شاگردان امام كاظم ( ع ) به پايه‌اى از وثاقت و كمال رسيدند كه همهء فقها و دانشمندان شيعه آنان را تصديق نموده و رواياتشان را پذيرفته‌اند . از ميان مجموع اصحاب و راويان ائمّه عليهم‌السّلام كه تعدادشان به هزاران نفر مىرسيد تنها تعدادى اندك از آنان به اين مقام و الا نائل آمده‌اند . در ميان محدثان و دانشمندان رجالى مشهور است كه از ميان اصحاب ائمه ( ع ) وثاقت و صداقت و امانت هيجده نفر مورد اتفاق همگان است . « 1 »  از اين تعداد شش نفر از اصحاب امام باقر ( ع ) ، شش نفراز اصحاب امام صادق ( ع ) و شش نفر ديگر از ياران موسىبن جعفر ( ع ) هستند ؛ شش نفر اخير عبارتند از : يونس‌بن عبدالرحمان ، صفوان‌بن يحيى ، محمدبن‌ابى عمير ، عبداللَّه‌بن‌مغيره ، حسن‌بن‌محبوب و احمدبن‌محمدبن‌ابى نصر . « 2 » \r\nاينك - در حد گنجايش درس - شرح حال برخى از پرورش يافتگان مكتب امام كاظم ( ع ) را مرور مىكنيم .\r\n\r\n1 - محمد بن ابى عمير\r\nمحمدبن ابى عمير بغدادى از شخصيتها و چهره‌هاى برجستهء دوران امام كاظم ( ع ) و از ياران زبده و مورد اعتماد آن حضرت بود كه نه تنها در ميان شيعيان بلكه نزد دانشمندان اهل‌سنّت نيز از محبوبيّت و مقبوليّت خاصى برخوردار است . به عنوان نمونه ، جاحظ يكى از دانشمندان اهل‌سنّت در وصف او مىگويد :\r\n« ابن‌ابى عمير در همه چيز ، يگانهء زمان خود بود . » « 3 » \r\n\r\n","description":"","footnote":" ( 1 ) - ر . ك : رجال كشى ، ج 2 ، ص 507 ، رديف 431 و ص 673 ، رديف 705 و ص 830 ، رديف 1050 .  ( 2 ) - همان ، ص 830 . بعضى حسين‌بن‌علىبن فضال را به جاى حسن‌بن محبوب ذكر كرده‌اند . بعضى ديگر نيز به جاى ابن فضّال ، عثمان‌بن عيسى را ذكر كرده‌اند .  ( 3 ) - فهرست ، شيخ طوسى ، ص 266 . ","page_name":" 130 ","page_number":130},
  {"content":"\r\n\r\nابن‌ابى عمير محضر سه امام : - امام كاظم ، امام رضا و امام جواد عليهم‌السّلام - را درك و از آنان روايات بسيارى در موضوعات گوناگون نقل كرده است . « 1 » \r\nمقام علمى ابن‌ابى عمير به حدّى بود كه وقتى عده‌اى از دانشمندان از « هشام بن حكم » خواستند در مسائل مورد اختلاف با « هشام بن سالم » مناظره كند تا معلوم شود كداميك از آن دو در بحث و مناظره توانمندتر هستند ، « هشام‌بن سالم » گفت : حاضرم به شرطى كه مناظره در محضر « محمدبن‌ابى عمير » صورت گيرد . « 2 » \r\nمحمّد با كوشش و تلاش پيگير ، شمّه‌اى از احاديث و علومى را كه از بيت امامت فرا گرفته بود در بيش از 94 جلد رساله جمع‌آورى كرد « 3 »  كه متأسفانه در جريان گرفتارى كه از سوى دستگاه خلافت عباسى برايش پيش آمد اين نوشته‌ها از بين رفت . « 4 » \r\nابن‌ابىعمير در عبادت و بندگى خدا به پيشوايان معصومش اقتدا كرده و از عابدترين و پارساترين شخصيّتها بود . « فضل بن شاذان » مىگويد :\r\n« به عراق رفتم ، مردى را ديدم كه دوست خود را سرزنش مىكرد و مىگفت : تو فرد عايله‌مندى هستى و براى تأمين هزينهء خانواده‌ات بايد كار كنى و من بيم آن دارم كه بر اثر طولانى بودن سجده‌هايت چشمانت را از دست بدهى . رفيقش وقتى با اصرار و پافشارى او مواجه شد با ناراحتى گفت : چه مىگويى ! اگر بنا باشد چشم كسى بر اثر سجده‌هاى طولانى از بين برود ، مىبايد چشم « ابن‌ابى عمير » از دست برود . چه گمان دارى نسبت به مردى كه پس از نماز صبح به سجده شكر مىرود و تا هنگام ظهر سر برنمىدارد . » « 5 » \r\nشخصيّت ممتاز و بنام و ارتباط نزديك محمّد با امام كاظم ( ع ) هارون ، خليفهء عباسى را بر آن داشت تا با گماردن جاسوسانى ، فعّاليتهاى او را زير نظر بگيرد و پس از اينكه اطلاع يافت اسامى تمامى شيعيان عراق در اختيار اوست ، وى را دستگير و زندانى كرد\r\n\r\n","description":"","footnote":" ( 1 ) - بعضى مجموع رواياتى را كه ابن‌ابى عمير نقل كرده است بالغ بر 645 روايت دانسته‌اند ( ر . ك : معجم رجال الحديث ، ج 14 ، ص 286 ) .  ( 2 ) - رجال كشى ، ج 2 ، ص 564 ، رديف 500 .  ( 3 ) - ر . ك : فهرست شيخ طوسى ، ص 266 و معجم‌رجال الحديث ، ج 14 ، ص 280 . برخى از عناوين رساله‌هاى او عبارت است از : مغازى ، كفر و ايمان ، بداء ، الاحتجاج فى الامامة ، حج ، متعه ، صلاة ، صيام ، توحيد ، نكاح و طلاق .  ( 4 ) - معجم رجال الحديث ، ج 14 ، ص 282 و رجال‌كشى ، ج 2 ، ص 854 ، رديف 1103 .  ( 5 ) - رجال كشى ، ج 2 ، ص 855 ، رديف 1106 و معجم رجال الحديث ، ج 14 ، ص 283 . ","page_name":" 131 ","page_number":131},
  {"content":"\r\n\r\nو از او خواست نام افراد را در اختيار بگذارد . محمّد امتناع كرد . او را برهنه كردند و ميان دو درخت خرما آويختند و صد تازيانه به وى زدند و به بيش از صد هزار درهم جريمه‌اش كردند . « 1 » \r\n\r\n2 - يونس بن عبدالرحمان\r\nيونس بن عبدالرحمان از چهره‌هاى برجسته و از دانشمندان بزرگ شيعه به شمار مىآيد . او محضر امام كاظم و امام رضا عليهماالسّلام را درك « 2 »  و در مكتب تربيتى آنان مدارج كمال را طى و مقامى بس بلند و عظيم پيدا كرد و از نظر پاكى و تقوا و دانش به پايه‌اى رسيد كه وقتى عبدالعزيز - يكى از اصحاب وارستهء امام هشتم ( ع ) - به آن حضرت عرض كرد من هميشه به شما دسترسى ندارم ، احكام و دستورهاى دينىام را از چه كسى فرا بگيرم ؟ امام ( ع ) فرمود : از يونس‌بن عبدالرحمان . « 3 » \r\nدر روايتى ديگر دربارهء او فرمود : يونس بن‌عبدالرحمان ، سلمان زمان خويش است . « 4 » \r\nوى از نظر مقام علمى جزو شش نفر فقهاى بزرگى است كه دانشمندان شيعه روايات آنان را بى هيچ شبهه‌اى پذيرفته‌اند ، و در ميان آنان فقيه‌ترينشان يونس‌بن عبدالرحمان بود . « 5 »  او پيرامون مبانى و موضوعات مختلف شيعه تأليفات فراوانى داشت . از فضل‌بن شاذان نقل شده است كه او هزار رساله بر ردّ مخالفان نوشت . « 6 » \r\nاحمدبن‌ابى خلف مىگويد :\r\n« بيمار بودم . امام جواد ( ع ) به عيادت من آمد . كتاب « يَوْمٌ وَ لَيْلَةٌ » يونس‌بن عبدالرحمان بالاى سر من بود . امام ( ع ) آن را برداشت و شروع كرد به ورق‌زدن و چون به آخر رسيد چندين بار فرمود : خداوند يونس را رحمت كند . » « 7 » \r\n\r\n","description":"","footnote":" ( 1 ) - همان ، رديف 1105 و ص 282 .  ( 2 ) - يونس ، امام صادق ( ع ) را نيز درك كرده ولى از آن آن حضرت روايت نكرده است .  ( 3 ) - رجال كشى ، ج 2 ، ص 779 ، رديف 910 .  ( 4 ) - همان ، ص 781 ، رديف 919 و ص 782 ، رديف 926 .  ( 5 ) - همان ، ص 831 ، رديف 1050 .  ( 6 ) - همان ، ص 780 ، رديف 917 .  ( 7 ) - همان ، ص 779 ، رديف 913 . ","page_name":" 132 ","page_number":132},
  {"content":"\r\n\r\nابوجعفر جعفرى مىگويد :\r\n« كتاب « يَوْمٌ وَ لَيْلَةٌ » نوشتهء يونس را بر امام هادى ( ع ) عرضه كردم . آن را ديد و همه‌اش را ورق زد سپس فرمود : ( محتواى ) اين ، دين من و دين پدران من است و همه آنچه در اين كتاب آمده حق است . » « 1 » \r\nدر وصف عبادت وبندگىيونس همين‌بس كه وى 54 حج و 54 عمره به جا آورده‌است . « 2 » \r\nيونس‌بن عبدالرحمان در جريان شهادت امام كاظم ( ع ) و پيدايش « واقفيّه » از معدود كسانى بود كه در برابر اين موج انحرافى بشدت ايستادگى كرد و براى اثبات امامت امام رضا ( ع ) تلاش فراوان نمود ؛ بطورى كه در آن شرايط خطرناك و اوج اختناق و خفقان ، به محض شنيدن خبر شهادت موسىبن جعفر ( ع ) در مجمعى خطاب به حاضران گفت :\r\n« اى اهل مجلس ! بين من و خدا امامى جز علىبن‌موسى ( ع ) وجود ندارد . او پيشواى من است . » « 3 » \r\nيونس بن عبدالرحمان پس از عمرى كسب فيض از محضر امامان ( ع ) و خدمات ارزنده به اسلام به سال 208 هجرى قمرى در مدينه رحلت كرد . « 4 » \r\n\r\n3 - صفوان بن يحيى\r\nصفوان بن يحيى كوفى از چهره‌هاى برجستهء شيعه و از بزرگان اصحاب امام كاظم ( ع ) بود و نزد محدثان از موثق‌ترين و پارساترين مردم زمان خود به شمار مىرفت . او امام رضا و امام جواد عليهماالسلام را نيز درك كرد و وكيل پيشواى هشتم بود و نزد آن دو بزرگوار ، مقام و منزلتى بلند داشت . « 5 » \r\nصفوان به خاطر برخوردارى از ويژگيها و برجستگيهاى علمى ، اخلاقى ، اعتقادى و معنوى ، نزد امامان ( ع ) محبوبيّت و مقبوليت والايى داشت .\r\nعبوديت و بندگى : وى علاوه بر انجام واجبات به مستحبات نيز اهتمام خاص\r\n\r\n","description":"","footnote":" ( 1 ) - رجال كشى ، ج 2 ، ص 780 ، رديف 914 .  ( 2 ) - همان ، ص 780 ، رديف 917 .  ( 3 ) - همان ، ص 784 ، رديف 933 .  ( 4 ) - تنقيح المقال ، ج 3 ، ص 339 .  ( 5 ) - فهرست ، شيخ طوسى ، ص 171 . ","page_name":" 133 ","page_number":133},
  {"content":"\r\n\r\nداشت . شبانه‌روز 150 ركعت نماز مستحبّى مىخواند و در سال ، سه ماه روزه مىگرفت و زكات اموالش را در طول سال سه بار مىپرداخت . « 1 » \r\nمقام علمى : او جزو شش نفر فقها و راويان برجستهء اصحاب امام كاظم ( ع ) است كه وثاقت و فقاهتشان مورد تأييد و اتفاق نظر همه دانشمندان شيعه است . و در ميان آن شش نفر نيز برجستگى خاصى داشت . « 2 » \r\nاز صفوان بن يحيى در ابواب مختلف فقه ، رساله‌ها و نوشته‌هاى مختلفى به يادگار مانده است كه بالغ بر سى جلد مىشود . بعضى از عناوين‌كتابهاىاو عبارت‌است‌از : كتاب‌التجارات ، كتاب المحبّة والوظايف ، كتاب الفرائض ، كتاب الآداب و كتاب بشارات المؤمن . « 3 » \r\nمقام ولايت : صفوان درپيروى از مقام ولايت واطاعت از پيشوايان معصوم عليهم السّلام به مرتبه‌اى دست‌يافته‌بود كه آن‌بزرگواران از وى ابراز رضايت كرده مقام دوستى و پيروىاش از اهل‌بيت ( ع ) را تأييد نموده‌اند . امام جواد ( ع ) از اين ويژگى صفوان چنين ياد مىكند :\r\n« خداوند از صفوان‌بن يحيى و محمد بن سنان - به خاطر رضايتى كه من از آنان دارم - راضى است . آنان هيچگاه با من و پدرم مخالفت نورزيدند . « 4 »  »\r\nنداشتن روحيّهء رياست طلبى : وى مردى مهذّب و خودساخته بود و با شناختى كه از ماهيّت دنيا و مناصب اعتبارى و بىارزش آن داشت هيچگاه به آن دل نبست . امام كاظم ( ع ) در سخنى فرمود :\r\n« ضرر دو گرگ درنده‌اى كه به جان گلهء گوسفند بدون چوپانى بيفتند از زيان حبّ رياست نسبت به دين شخص مسلمان ، بيشتر نيست . سپس فرمود : ليكن صفوان رياست طلب نبود . » « 5 » \r\nصفوان به سال 210 در مدينه درگذشت « 6 »  و با حنوط و كفنى كه امام جواد ( ع ) فرستاده بود تجهيز شد .\r\n\r\n","description":"","footnote":" ( 1 ) - همان و معجم رجال الحديث ، ج 9 ، ص 124 .  ( 2 ) - رجال كشى ، ج 2 ، ص 830 ، رديف 1050 .  ( 3 ) - معجم رجال الحديث ، ج 9 ، ص 124 - 125 .  ( 4 ) - رجال كشى ، ج 2 ، ص 793 ، رديف 996 .  ( 5 ) - رجال كشى ، ج 2 ، ص 793 ، رديف 965 .  ( 6 ) - رجال نجاشى ، ص 198 . ","page_name":" 134 ","page_number":134},
  {"content":"\r\n\r\n\r\n4 - علىبن جعفر\r\nعلى ، فرزند امام جعفر صادق ( ع ) و از اصحاب عظيم‌الشأن و پارساى امام كاظم ( ع ) بود .\r\nوى محضر امام صادق ، امام كاظم ، امام رضا و امام جواد عليهم‌السلام را درك كرده است . « 1 » \r\nكتاب ارزشمند « مسائل علىبن جعفر » كه هم‌اكنون در دسترس است ، مجموعه احاديث و مسائلىاست كه اين عضو برجستهء بيت‌امامت از برادر بزرگوارش استفاده و روايت كرده است .\r\nوى با بينش عميقى كه از اصل امامت داشت ، تقويت و تداوم آن را براى رشد و پيشرفت جامعهء اسلامى امرى ضرورى مىدانست ؛ از اين رو ، با اينكه از نظر سنّى بزرگتر از بعضى پيشوايان معصوم معاصر خود بود ، نسبت به آنان نهايت احترام را داشت .\r\nدر مجلسى كه در محضر امام جواد ( ع ) بود ، هنگامى كه امام برخاست تا برود ، علىبن جعفر كفشهاى آن حضرت را جفت كرد . « 2 » \r\nدر مجلسى ديگر ، علىبن جعفر در مسجد نشسته بود كه امام جواد ( ع ) وارد شد . در اين هنگام علىبن جعفر با عجله برخاست و بىكفش و عبا به استقبال امام ( ع ) شتافت و دست آن حضرت را بوسيد ؛ سپس در محضر آن بزرگوار سرپا ايستاد . امام فرمود : عموجان بنشين ! خدا تو را رحمت كند . عرض كرد : سرور من ! چگونه بنشينم در حالى كه شما ايستاده‌ايد .\r\nپس از اينكه امام ( ع ) رفت علىبن جعفر در جاى خود نشست . يارانش او را سرزنش كردند و گفتند : تو با اينكه عموى پدر او هستى آيا سزاوار است با او چنين رفتار كنى ؟ گفت :\r\n« ساكت باشيد ! در جايى كه خداوند مرا با اين ريش‌سفيد سزاوار امامت نيافت ولى اين جوان را لايق آن دانست و مقام امامت را به وى تفويض كرد . آيا من فضل او را انكار كنم ؟ از آنچه شما مىگوييد به خدا پناه مىبرم . من بندهء او هستم . « 3 »  »\r\n\r\n","description":"","footnote":" ( 1 ) - از برخى روايات و گفته دانشمندان استفاده مىشود كه وى محضر امام‌هادى ( ع ) را نيز درك‌كرده‌است ( ر . ك : اصول كافى ، ج 1 ، ص 326 ، ح 4 و عمدةالطالب ، ص 241 )  ( 2 ) - رجال كشى ، ج 2 ، ص 729 ، رديف 804 و تنقيح المقال ، ج 2 ، ص 273 .  ( 3 ) - كافى ، ج 1 ، ص 321 ، حديث 12 و تنقيح المقال ، ج 2 ، ص 273 و عمدةالطالب ، ص 261 .\r\nلازم به يادآورى است كه در زندگانى امام صادق ( ع ) ، درس نخست ، به ابعاد ديگرى از زندگى و شخصيت علىبن جعفر ( ع ) اشاره كرديم كه در اينجا تكرار نمىكنيم . ","page_name":" 135 ","page_number":135},
  {"content":"\r\n\r\nخلاصه\r\nاز جمله محورهاى مهم فعّاليتهاى فرهنگى - تربيتى امام كاظم ( ع ) پرورش افراد مستعد بود .\r\nشمار پرورش‌يافتگان مكتب امام ( ع ) 160 ، 270 و 321 نفر ذكر شده است كه به احتمال قوى منظور ، شاگردان ممتاز و زبده آن حضرت هستند نه همه آنان .\r\nبعضى از ياران آن حضرت از اصحاب اجماع هستند كه همگان بر وثاقتشان اتفاق نظر دارند .\r\nبعضى از ياران برجستهء پيشواى هفتم ( ع ) عبارتند از :\r\n1 - محمد بن ابى عمير كه حتى نزد دانشمندان اهل سنّت نيز موقعيتى برتر و ممتاز داشت . وى فقيهى جامع و محدثى مورد وثوق و مبارزى خستگى ناپذير بود كه در دفاع از مكتب امامت بيش از هفده سال در زندان هارون بود .\r\n2 - يونس بن عبدالرحمان كه سلمان زمان خويش بود و مقام علمى والايى داشت و جزو معدود كسانى بود كه پس از شهادت موسىبن جعفر ( ع ) از امامت امام رضا ( ع ) دفاع كرد .\r\n3 - صفوان‌بن يحيى كه مردى دانشمند ، پارسا ، حامى و پيرو مخلص مقام ولايت و منزّه از رذائل اخلاقى از جمله رياست طلبى بود .\r\n4 - علىبن جعفر كه فرزند امام صادق ( ع ) و از پيروان و ياران مخلص موسىبن جعفر و نيز امام رضا و امام جواد عليهم‌السّلام بود . وى با آنكه عموى پدر امام جواد ( ع ) بود ، نسبت به آن گرامى آن چنان احترام و تواضع و فروتنى مىكرد كه مورد اعتراض ديگران قرار گرفت .\r\nپرسش\r\n1 - رقم شاگردان موسىبن جعفر ( ع ) در منابع حديثى و رجالى چند نفر ذكر شده است ؟\r\n2 - زبده‌ترين اصحاب‌ائمه ( ع ) چندنفر وياران كدام‌امامان بودند و چه ويژگى خاصى داشتند ؟\r\n3 - محمدبن‌ابى عمير چرا و چند سال در زندان بسر برد ؟\r\n4 - ويژگيها و برجستگيهاى مهم صفوان‌بن يحيى را برشماريد .\r\n5 - علىبن جعفر محضر چند امام ( ع ) را درك كرد و رفتارش با آنان چگونه بود ؟\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nدرس شانزدهم :\r\nمبارزه با افكار و مسلكهاى انحرافى\r\nكنار گذاشتن عالمان و راهبران امّت از مسؤوليّت رهبرى جامعه پس از رحلت پيامبر ( ص ) و روى كار آمدن افراد ناصالح و ناآگاه به سنّت رسول‌خدا ( ص ) و ناتوانى آنان از پاسخگويى به مشكلات اعتقادى و نيازهاى علمى مردم كه روزانه در برخورد با مسائل مختلف براى آنان پيش مىآمد ، راه جدايى و فاصله گرفتن از صراط مستقيم حق و گرايش به چپ و راست را بر روى امّت گشود .\r\nخلفا كه علاوه بر رهبرى سياسى ، كار تبيين و تفسير دين را نيز عهده‌دار بودند ، در زمينه‌هاى اعتقادى ديدگاههايى را مطرح مىكردند كه با ديدگاههاى اسلام محمّدى و مكتب علوى فاصله داشت و بطور طبيعى مخالفتهايى را برمىانگيخت و آنان كه پاسخهاى خلفا و عالمان دربارى را قانع كننده نمىديدند ، راهى ديگر برمىگزيدند . و چون دَرِ خانهء اهل‌بيت را بسته مىديدند به دَرِ خانهء ديگران مىرفتند . جاهلان نيز دچار سردرگمى شده نمىدانستند به كجا روى بياورند . اين وضعيت ، به تدريج منشأ اختلافات و پيدايش گروههاى فكرى در جامعهء اسلامى شد .\r\nجلوگيرى از نقل و تدوين حديث ، نفوذ افكار يهود در ميان مسلمانان ، رسوخ روحيّهء دنياطلبى و جعل حديث و تفسير انحرافى دين براى تحكيم پايه‌هاى حكومت و مهمتر از همه كنارزدن « اهل ذكر » از صحنه‌هاى علمى و دينى و سياى به اختلافات دامن زد .\r\nاز جمله تلاشهاى مهمّ امامان شيعه اين بود كه در مقابل اين موج ويرانگر فرهنگى بايستند و به پاسخگويى تحريفات و جعليّات بپردازند و حقايق را براى مردم آشكار كنند . چنين حركتى را در زندگى فكرى امام كاظم ( ع ) - كه افكار و مسلكهاى انحرافى در اوج فعاليّت خود بودند - بوضوح مىتوان مشاهده كرد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nشيوهء مبارزهء امام ( ع )\r\nدر دوران امامت پيشواى هفتم ( ع ) بجز بيت امامت ، از سوى دستگاه خلافت عباسى نيز گاهى با بعضى جناحهاى فكرى مثل ملحدان و زنديقيان مبارزه مىشد . اين مبارزه در دوران خلافت مهدى و هادى عباسى ابعاد گسترده‌ترى يافت و گروه زيادى به اتهام الحاد و زندقه گرايى به قتل رسيده يا به زندان افكنده شدند . « 1 » \r\nليكن مبارزه موسىبن جعفر با منحرفان ، هم در روش با مبارزه خلفا تفاوت داشت و هم در انگيزه و هدف . هدف اساسى خلفا از مبارزه با ملحدان صرفاً سياسى بود و در راستاى سياستهاى حكومتى آنان قرار داشت ؛ از اين رو ، بسيارى از افراد كه از سوى حكمرانان به كفر و زندقه متّهم مىشدند در واقع زنديق نبودند ؛ ولى از آنجا كه وجودشان خطرى براى دستگاه خلافت به شمار مىآمد متهم به الحاد شده به قتل مىرسيدند و يا زندانى مىگشتند . خلفا اتهام زنديق بودن را وسيله‌اى براى اعمال فشار بر مخالفان حكومت خود بويژه علويان ، قرار داده بودند ؛ از اين‌رو ، هر كس از دستورات آنان سرپيچى مىكرد و عدالت و اسلامى بودن حكومت ايشان را زير سؤال مىبرد ، از سوى آنان متهم به الحاد مىشد . به عنوان نمونه :\r\nشريك‌بن عبداللَّه قاضى از جمله كسانى بود كه معتقد بود نمىشود در نماز به مهدى اقتدا كرد . مهدى او را احضار كرد و مورد عتاب قرار داد و گفت : اى زنازاده . . . شريك پاسخ داد : مادرم اهل روزه و نماز بود . خليفه ناچار تهمت زندقه به او زد و گفت : اى زنديق ، تو را خواهم كشت ! شريك خنديد و با خونسردى گفت : زنديقيان نشانه‌هايى دارند كه بدان شناخته مىشوند ، مثل نوشيدن شراب و به كارگيرى زنان رقاصه و خواننده . مهدى كه پاسخى نداشت ناگزير او را رها كرد . « 2 » \r\nروشى را كه خلفا براى مبارزه با ملحدان برگزيده بودند ، زور و سرنيزه بود .\r\nعلت انتخاب اين روش اين بود كه اوّلًا آنها اهل منطق و استدلال نبودند و كمترين\r\n\r\n","description":"","footnote":" ( 1 ) - براى آگاهى بيشتر رجوع كنيد به البداية و النهاية ، ج 10 ، ص 153 و تاريخ الخلفاء ، ص 273 .  ( 2 ) - ر . ك : البداية و النهاية ، ج 10 ، ص 157 . ","page_name":" 138 ","page_number":138},
  {"content":"\r\n\r\nاطلاعى از مبانى اعتقادى اسلام نداشتند تا با استناد به آنها به نبرد ملحدان بروند ؛ و ثانياً هدف آنان ارشاد و هدايت فرد متهم نبود ، بلكه از ميان برداشتن او بود ؛ از اين رو بهترين روش براى دستيابى به‌اين هدف ، توسل به‌زور و سرنيزه و شكنجه و زندان و قتل بود .\r\nامام كاظم ( ع ) كه هدف اساسىاش از رويارويى با باندها و مكاتب انحرافى هدايت افراد فريب خورده بود ، با منطق و حجّت قوى و دلائل روشن به « جدال احسن » با آنان مىپرداخت و عقايد و مكتبشان را مردود مىشمرد . در نتيجه ، اثر اين نوع مبارزات بنيادى و روشنگريهاى فكرى در جامعه و بيدارى افكار توده‌هاى مردم به مراتب بيشتر از آثار تلاشهاى دستگاه‌خلافت در اين‌ارتباط بود ، و اصولًا اين‌دو روش قابل مقايسه با يكديگر نيستند ؛ چه آنكه يكى اثر تخريبى داشت و ديگرى اثر سازندگى و روشنگرى و هدايت .\r\nموسىبن جعفر ( ع ) علاوه بر آنكه خود در موارد مقتضى به مبارزه با افكار انحرافى برمىخاست و با سردمداران آنها به بحث و گفتگو مىپرداخت ، شاگردان و ياران زبدهء خود را نيز بر اين امر تشويق مىكرد . در روايتى از آن حضرت نقل شده است :\r\n« فَقيهٌ واحِدٌ يُنْقِذُ يَتيماً مِنْ ايْتامِنَا الْمُنْقَطِعينَ عَنْ مُشاهَدَتِنا بِتَعْليمِ ما هُوَ مُحْتاجٌ الَيْهِ اشَدُّ عَلى ابْليسَ مِنْ الْفِ عابِدٍ ؛ لِانَّ الْعابِدَ هَمُّهُ ذاتُ نَفْسِهِ فَقَطُّ ، وَ هذا هَمُّهُ مَعَ ذاتِ نَفْسِهِ ذاتُ عِيالِ اللَّهِ وَ امائِه لِيُنْقِذَهُمْ مِنْ يَدِ ابْليسَ وَ مَرَدَتِه ، وَ لِذلِكَ هُوَ افْضَلُ عِنْدَاللَّهِ مِنْ الْفِ عابِدٍ ، وَ الْفِ الْفِ عابِدٍ . » « 1 » \r\nيك فقيه دانشمند كه يتيمى از ايتام ما ( خاندان پيامبر « ص » ) را كه از ما بريده و منقطع شده است ( از گمراهى ) نجات دهد و آنچه را كه وى بدان نيازمند است به او بياموزد ، براى شيطان سخت‌تر و دردناكتر از هزار عابد است . زيرا عابد تمام كوششش نجات خودش مىباشد ولى اين فقيه هدايتگر ، علاوه بر خودش بندگان خدا را نيز از چنگال ابليس و پيروان او مىرهاند ؛ از اين رو ، چنين فردى نزد خدا برتر از هزار ، بلكه يك‌ميليون عابد است .\r\nامام كاظم ( ع ) علاوه بر اين تشويق عمومى ، بعضى از ياران خود را كه در بحث و\r\n\r\n","description":"","footnote":" ( 1 ) - احتجاج ، طبرسى ، ج 2 ، ص 170 . ","page_name":" 139 ","page_number":139},
  {"content":"\r\n\r\nمناظره چيره‌دست بودند ، فرمان مىداد تا با گروههاى فكرى مناظره كنند . به عنوان نمونه كشّى مىنويسد :\r\n« امام كاظم ( ع ) محمد بن حكيم را مأمور كرد تا در مسجد رسول خدا ( ص ) بنشيند و با مردم مدينه ( و صاحبان افكار و عقايد مختلف ) گفتگو و مناظره كند . » « 1 » \r\n\r\nنمونه‌هايى از مبارزات امام ( ع )\r\nدر ذيل نمونه‌هايى از مبارزات فرهنگى امام كاظم ( ع ) را در برابر بعضى از مكاتب و مسلكهاى فكرى عصر امامت آن حضرت ذكر مىكنيم .\r\n\r\nملحدان\r\nتفكر الحاديگرى و زندقه از دوران حكومت امويان و توسط بعضى از خلفاى اموى در ميان مسلمانان مطرح شد و در عصر عباسيان ابعاد گسترده‌تر و داعيان بيشترى پيدا كرد . الحاد ، شاخه‌هاى مختلفى دارد از قبيل انكار آفريدگار ، اعتقاد نداشتن به يك يا چند صفت از صفات ثبوتيّه يا سلبيّه خداوند ، ايمان نداشتن به پيامبران الهى و انكار معاد .\r\nعنوان فراگير همهء آنها انكار ضرورى دين است .\r\nمعروف‌ترين عناصر دعوت كننده به الحاد در عصر امام كاظم ( ع ) عبارت بودند از :\r\nيزدان بن باذان ، بشّار بن برد ، صالح بن عبدالقدوس ، ابن مقفّع ، ابن ابىالعوجاء ، و مطيع‌بن اياس . اينان با القاى شبهات گمراه‌كننده در زمينهء مسائل اعتقادى ، اصول و مبانى اعتقادات مردم را سست و متزلزل مىكردند و آنان را به انحراف مىكشاندند .\r\nامام كاظم ( ع ) در برابر اين گروه بىدين به دفاع از آيين توحيد برخاست و شبهات آنان را پاسخ گفت كه به دو مورد آن اشاره مىكنيم .\r\n1 - نفى حركت براى خداوند : از جمله اعتقادات سخيف زنديقيان اثبات حركت براى خداوند بود . آنان با استناد به روايت جعلىِ نقل شده توسط ابوهريره معتقد بودند خداوند هر شب در ثلث باقيمانده از شب به آسمان دنيا فرود مىآيد و از بندگانش\r\n\r\n","description":"","footnote":" ( 1 ) - رجال كشى ، ج 2 ، ص 746 ، رديف 844 . ","page_name":" 140 ","page_number":140},
  {"content":"\r\n\r\nمىخواهد كه او را بخوانند تا اجابت كند و از او درخواست آمرزش كنند تا آنها را بيامرزد . « 1 » \r\nلازمهء پذيرفتن چنين روايتى اعتقاد به جسم بودن و حركت پروردگار است .\r\nامام كاظم ( ع ) به مبارزه با اين تفكر پرداخت و در مقام پاسخگويى از آن فرمود :\r\n« خداوند ( هيچگاه به آسمان زمين ) فرود نمىآيد ، و ( اصولًا ) نيازى به فرود آمدن ندارد . در نگاه او دورى و نزديكى مساوى است . نه نزديكى براى او دور است و نه دورى براى او نزديك . او محتاج به چيزى نيست و همه به او نيازمندند . . . .\r\nاما اين گفته كه خداوند فرود مىآيد ! گفتهء كسانى است كه خداوند را به نقص و زيادت وصف مىكنند . هر متحركى نيازمند محركى است تا آن را به حركت درآورد يا به كمك آن به حركت درآيد . كسى كه چنين گمانهايى نسبت به خدا داشته باشد دچار هلاكت شده است .\r\nدر توصيف خداوند از صفائى كه او را به نقص و زيادت ، تحريك و تحرك ، انتقال و فرود آمدن ، برخاستن و نشستن محدود مىكند بپرهيزيد . خداوند بالاتر و برتر از وصفهاى وصف‌كنندگان است . « 2 »  »\r\nامام ( ع ) در اين بيان مستدل و منطقى « 3 »  اعتقاد قائلين به جسمانيت و حركت خدا را نفى و عقيده درست اسلامى را بيان كرده است .\r\n2 - نفى جسمانيّت از خدا : يكى از اعتقادات ملحدان اعتقاد به جسم بودن پروردگار است . هشام‌بن حكم پيش از راهيابى به حق چنين اعتقادى داشت . وقتى نظريه او به استحضار امام كاظم ( ع ) رسيد در ردّ آن فرمود :\r\n\r\n","description":"","footnote":" ( 1 ) - ر . ك : سنن الدّارمى ، ج 1 ، ص 346 - 347 .  ( 2 ) - كافى ، ج 1 ، ص 125 .  ( 3 ) - بيان امام ( ع ) حاوى دو دليل عقلى است . نخست اينكه قول به نزول پروردگار به عالم دنيا مستلزم قول به حركت اوست و لازمه‌هر متحركى خروج آن از نقص بسوى كمال يا از كاستى بسوى زياده است كه در هر دو مورد تعبير مىشود به خروج از مرحله قوه به فعل . پس چنين موجودى مركب از قوه و فعل است و هر مركبى ممكن‌الوجود است . پس لازمهء چنينى اعتقادى قول به ممكن‌الوجود بودن پروردگار است و آن محال است .\r\nو ديگر اينكه چنين پندارى مستلزم قول به حركت است و هر متحركى نياز به محرك دارد . و از آنجا كه حركت ، يك وصف عارضى و حدوثى است نيازمند دو طرف اضافه است . از يك سو محتاج به قابل ( ذات متصف به حركت ) و از سوى ديگر نيازمند فاعل ( ذات حركت آفرين ) است . و از آنجا كه فاعل مغاير با قابل است ، پس هر متحركى نيازمند محركى است كه مغاير با اوست . اين سخن در مورد فاعل نيز مطرح است و در نهايت اعتقاد به چنين قولى مستلزم تسلسل باطل است . ( اقتباس از حياة الامام الكاظم ( ع ) ، ج 2 ، ص 146 ) ","page_name":" 141 ","page_number":141},
  {"content":"\r\n\r\n« كدام بهتان و سخن باطلى بزرگتر از گفتار كسانى است كه آفريدگار موجودات را به جسم بودن ، يا صورت داشتن ، يا مخلوق و محدود بودن و اعضا و جوارح داشتن توصيف كند ؟\r\nخداوند از همهء اين اوصاف برتر و منزه است . « 1 »  »\r\n\r\nمرجئه\r\nمرجئه از جمله گروههاى فكرى بودند كه در عصر امام كاظم ( ع ) فعّاليت داشتند . آنان بنا به دلائلى - كه به احتمال قوى جنبهء سياسى نيز داشته است - معتقد بودند ايمان يك باور قلبى است و عمل ، جزو آن نيست ؛ از اين رو تأثيرى در تشديد يا تضعيف آن ندارد .\r\nو چون باور ذهنى امرى بسيط و امر آن داير بين وجود و عدم است ، دچار شدت و ضعف نمىشود . انسان يا باور دارد يا ندارد .\r\nبر مبناى اين اعتقاد ، انجام اعمال زشت و خلاف شرع يك فرد مسلمان دليل بر بىايمانى وى نخواهد بود . طبيعى است كه چنين عقيده‌اى از سوى زمامداران اموى و عباسى كه سعى مىكردند براى حفظ موقعيّت تاج و تخت خود تنها نام اسلام و مسلمانى را يدك بكشند و در عمل هيچ گونه پايبندى بدان نداشتند ، مورد حمايت و جانبدارى قرار گيرد .\r\nامامان معصوم ( ع ) كه پيدايش و گسترش اين تفكر انحرافى را خطرى بزرگ براى سلامتى فكرى و معنوى جامعه اسلامى مىدانستند همواره بر روى جنبه‌هاى قلبى و عملى ايمان تأكيد مىورزيدند .\r\nامام كاظم ( ع ) همچون ديگر امامان ( ع ) در برابر اين اعتقاد نادرست ايستاد و آن را باطل شمرد . زمانى كه از آن حضرت در اين رابطه سؤال شد . فرمود :\r\n« انَّ الْايمانَ حالاتٌ وَ دَرَجاتٌ وَ طَبَقاتٌ وَ مَنازِلُ فَمِنْهُ التَّامُّ تَمامُهُ وَ مِنْهُ النَّاقِصُ الْمُنْتَهى نُقْصانُهُ وَ مِنْهُ الزَّائِدُ الرَّاجِحُ زِيادَتُهُ . « 2 »  »\r\nايمان دارى حالات ، درجات و مراتب و منازلى است . بعضى از مراتب آن ، تام و در نهايت تامى است . بعضى نيز ناقص و در نهايت نقصان است . بعضى مراتب هم ( نسبت به مراتب ديگر ) رجحان و افزونى دارد .\r\n\r\n","description":"","footnote":" ( 1 ) - كافى ، ج 1 ، ص 105 .  ( 2 ) - كافى ، ج 2 ، ص 38 - 39 . ","page_name":" 142 ","page_number":142},
  {"content":"\r\n\r\nامام ( ع ) در اين سخن ارزنده براى ايمان سه مرتبه اساسى قائل شده است .\r\nمرتبهء تام و كامل كه اختصاص به انبيا و اولياى الهى دارد .\r\nمرتبهء نازل وناقص كه پايين‌ترين حدّ ايمان است و مرتبهء پايين‌تر از آن كفر خواهد بود .\r\nو مرتبهء بين اين دو حدّ كامل و ناقص كه خود به لحاظ كميّت و كيفيّت داراى مراتب فراوان و غيرقابل شمارش است .\r\nو بدين ترتيب نظريه مرجئه را كه براى ايمان بيش از يك مرتبه قائل نيستند ، باطل كرد .\r\n\r\nجبريان\r\nاعتقاد به جبر ريشه در دوران جاهليت دارد . قرآن از قول مشركان نقل مىكند :\r\n« لَوْ شاءَ اللَّهُ ما عَبَدْنا مِنْ دُونِهِ مِنْ شَيْئٍ نَحْنُ وَ لا آباؤُنا وَ لا حَرَّمْنا مِنْ دُونِهِ\r\nمِنْ شَيْئٍ . »\r\nاگر خدا مىخواست ، نه ما و نه پدران ما ، غير او را پرستش نمىكرديم و چيزى را بدون اجازه او حرام نمىساختيم .\r\nپس از ظهور اسلام ، انديشه جبريگرى توسط معاويه - كه افكارش متأثر از افكار جاهلى و نيز برخى از آراى يهوديان در ارتباط با جبر بود - ترويج شد .\r\nخلفاى پس از او نيز كه گسترش اين فكر را در راستاى منويات سياسى خود مىديدند از آن جانبدارى كردند ؛ زيرا اعتقاد به جبر مىتوانست خلفا را در تحكيم قدرتشان يارى داده ، انحرافات و جنايات آنان را توجيه كند . ضمن آنكه اين اثر را نيز داشت كه مردم را از اعتراض نسبت به خطاهاى حاكمان بازمىداشت .\r\nجبريان براى اثبات نظريّه خود به ظواهر بعضى آيات و روايات استناد مىكردند . از جمله اين روايت نبوى كه مىفرمايد :\r\n« الشَّقِىُّ مَنْ شَقِىَ فى بَطْنِ امِّه وَ السَّعيدُ مَنْ سَعِدَ فى بَطْنِ امِّه . » « 1 » \r\nبدبخت كسى است كه در رحم مادر گرفتار شقاوت شود و خوشبخت كس است كه در شكم مادر سعادتمند باشد .\r\n\r\n","description":"","footnote":" ( 1 ) - مسند ، احمدبن حنبل ، ج 2 ، ص 176 و بحارالانوار ، ج 5 ، ص 175 . ","page_name":" 143 ","page_number":143},
  {"content":"\r\n\r\nامام كاظم ( ع ) كه مىديد قائلين به جبر اين حديث را دستاويز قرار داده‌اند به تبيين معناى واقعى آن پرداخت و فرمود :\r\n« منظور اين است كه انسان بدبخت كسى است كه وقتى در رحم مادرش مىباشد خداوند مىداند كه او ( پس از تولد ) كردار اشقيا را دارد و انسان خوشبخت كسى است كه وقتى در شكم مادرش است خداوند مىداند كه او ( پس از به دنيا آمدن ) كردار سعادتمندان و نيكبختان را انجام خواهد داد . « 1 » \r\nپيشواى هفتم ( ع ) با اين تفسير روشن از كلام رسول خدا ( ص ) به پيروان خود آموخت كه علم خداوند به سعادت يا شقاوت فردى ، موجب جبر و سلب اختيار از او نمىشود ؛ بلكه هر كس با اختيار خود مىتواند راه آينده و سرنوشت خويش را انتخاب كند .\r\nنمونه‌هاى ديگرى از مبارزات امام كاظم ( ع ) با جبرى مسلكان در تاريخ ثبت شده است كه در درسهاى گذشته به بعضى از آنها اشاره كرديم . « 2 » \r\n\r\n","description":"","footnote":" ( 1 ) - بحارالانوار ، ج 5 ، ص 157 .  ( 2 ) - ر . ك : درس هفتم . ","page_name":" 144 ","page_number":144},
  {"content":"\r\n\r\nخلاصه\r\nفاصله‌گرفتن افراد از حق و گرايش به چپ و راست پس از رحلت پيامبر ( ص ) معلول عوامل مختلفى است كه كنار گذاردن اهل‌بيت ( ع ) از مصدر رهبرى امت و ناتوانى خلفا و عالمان دربارى از پاسخگويى به نيازهاى فكرى و عملى مردم از جمله آنهاست .\r\nامامان ( ع ) در برابر جريانات فكرى انحرافى مىايستادند و حقايق را براى مردم روشن مىكردند .\r\nدر دوران امامت امام كاظم ( ع ) هر چند از سوى دستگاه خلافت با بعضى از گروههاى فكرى مبارزه مىشد ، ليكن اين تلاش با انگيزهء سياسى و با توسل به زور و سرنيزه انجام مىگرفت ؛ در صورتى كه پيشواى هفتم ( ع ) با انگيزه هدايت و روشنگرى و با تكيه بر منطق و استدلال به اين امر همت مىگمارد . گاه نيز ياران خود را براى انجام اين مهم تشويق مىكرد .\r\nبعضى از گروههاى فكرى كه امام كاظم ( ع ) عليه آنها موضع گرفت و ديدگاههاى اعتقادىشان را نقد كرد ، عبارتند از ملحدان و زنديقيان ، مرجئه و جبريان .\r\nپرسش\r\n1 - منشأ پيدايش و گسترش احزاب و گروههاى فكرى پس از رحلت رسول خدا ( ص ) چه بود ؟\r\n2 - ميان روش و انگيزه مبارزه امام كاظم ( ع ) با روش و انگيزه مبارزه خلفا با جريانات فكرى چه تفاوتى وجود داشت ؟\r\n3 - ملحدان چه كسانى بودند ؟ و امام كاظم ( ع ) چگونه با آنان به مبارزه برخاست ؟\r\n4 - مرجئه چه اعتقادى داشتند ؟ و موسىبن جعفر ( ع ) چگونه عقايد آنان را تخطئه كرد ؟\r\n5 - يك نمونه از مبارزات امام كاظم ( ع ) با جبريان را ذكر كنيد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nدرس هفدهم :\r\nتعليمات آموزنده و سازنده\r\nهدف اساسى از بررسى و تجزيه و تحليل زندگى ائمّه عليهم السلام آگاهى و شناخت بيشتر نسبت به اين انوار الهى و اثرپذيرى و الگوگيرى از حيات طيّبه و زندگى سراسر عبادت و مبارزه آن بزرگواران در صحنه‌هاى مختلف است . براى دستيابى به اين هدف مهمّ ، علاوه بر الهام‌گيرى از سيرهء امامان ( ع ) بهره‌ورى ازگفتار و سخنان حكيمانه و سازنده آنان نيز امرى لازم و ضرورى است ؛ چه آنكه بخش اعظمى از راهنماييها و هدايتهاى آن عزيزان در قالب سخنان آنان ارائه شده است . سخنان آن مشعلهاى هدايت همچون وجودشان نور و روشنى بخش دلهاست .\r\nدر زيارت جامعه مىخوانيم :\r\n« كَلامُكُمْ نُورٌ وَ امْرُكُمْ رُشْدٌ وَ وَصِيَّتُكُمُ التَّقْوى وَ فِعْلُكُمُ الْخَيْرُ . . . » « 1 » \r\nگفتار شما « امامان ( ع ) » نوربخش دلها و امر و فرمانتان مايه رشد وهدايت است . سفارشتان تقوا و كردارتان خير و نيكى است .\r\nدر اين سلسله درسها گر چه در كنار بررسى سيرهء پيشواى هفتم ( ع ) در پاره‌اى موارد به تناسب از سخنان آن حضرت نيز يادكرده و بهره جسته‌ايم ، ليكن شايسته است يك درس را به اين موضوع اختصاص دهيم و لحظاتى در كلاس تربيتى موسى بن جعفر ( ع ) حضور پيدا كرده و گوش جان به تعليمات آموزنده آن گرامى بسپاريم .\r\n\r\nتقسيم كارهاى روزانه\r\n« اجْتَهِدُوا فى انْ يَكُونَ زَمانُكُمْ ارْبَعَ ساعاتٍ : ساعَةٌ لِمُناجاتِ اللَّهِ ، وَ ساعَةٌ لِامْرِ\r\n\r\n","description":"","footnote":" ( 1 ) - مفاتيح الجنان . ","page_name":" 146 ","page_number":146},
  {"content":"\r\n\r\nالْمَعاشِ ، وَ ساعَةٌ لِمُعاشَرَةِ الْاخْوانِ وَ الثِّقاتِ الَّذينَ يَعْرِفُونَكُمْ عُيُوبَكُمْ وَ يُخْلِصُونَ لَكُمْ فِى الْباطِنِ ، وَ ساعَةٌ تَخْلُونَ فيها لِلَذّاتِكُمْ فِى غَيْرِ مُحَرَّمٍ وَ بِهذِهِ السَّاعَةِ تَقْدِرُونَ عَلى ثَلْاثِ ساعاتٍ . » « 1 » \r\nبكوشيد زمان و فرصتى را كه در اختيار داريد به چهار بخش تقسيم كنيد بخشى را به عبادت و ارتباط با خدا اختصاص دهيد و بخشى را به تلاش و كوشش براى تأمين نيازمنديهاى زندگى .\r\nپاره‌اى ديگر از وقت خود را در معاشرت با برادران دينى و افراد مورد اعتماد خود كه در دل ارادتمند شما هستند و عيبهايتان را به شما مىشناسانند سپرى كنيد .\r\nساعتى را نيز به بهره گيرى از لذتهاى حلال اختصاص دهيد و ( توجه داشته باشيد كه ) در پرتو بهره گيرى مطلوب از اين بخش اخير ، در انجام سه بخش نخست موفق‌تر و توانمندتر خواهيد بود .\r\nامام ( ع ) در اين رهنمود بسيار ارزنده به همهء ابعاد و نيازهاى فطرى و غريزى بشر توجه كرده و پيروان خود را به اجراى دقيق آن توصيه نموده است . اين سخن حكيمانهء امام ( ع ) اوّلًا مارا به نظم در زندگى و برنامه ريزى دقيق در كارهاى روزانه توصيه مىكند ، و ثانياً ليست جامع و دستورالعمل كاملى از برنامهء روزانهء ما را در پيش رويمان قرار مىدهد كه اجراى دقيق آن ، انسان را به سعادت و كمال مىرساند .\r\n\r\nارزيابى عملكرد روزانه\r\n« لَيْسَ مِنَّا مَنْ لَمْ يُحاسِبْ نَفْسَهُ فى كُلِّ يَوْمً فَانْ عَمِلَ حَسَناً اسْتَزادَ اللَّهَ وَ انْ عَمِلَ\r\nسَيِّئاً اسْتَغْفَرَاللَّهَ مِنْهُ وَ تابَ الَيْهِ » « 2 » \r\nاز ما نيست ( با ما رابطه و پيوندى ندارد ) كسى كه در هر روز خود را محاسبه نكند ؛ تا اگر عمل نيكى انجام داده است از خداوند طلب افزونى بكند و چنانچه مرتكب عمل ناروايى شده ( روى به درگاه خدا آورده ) از كردهء خود استغفار كند و به سوى خدا بازگردد .\r\nاز نظر علماى اخلاق « محاسبهء نفس » و ارزيابى عملكرد خويش يكى از عوامل مهمّ موفقيت انسان درميدان عمل است . انسان درمرحلهء نخست مىبايد نفس خود را وادار بر\r\n\r\n","description":"","footnote":" ( 1 ) - تحف العقول ، ص 302 .  ( 2 ) - كافى ، ج 2 ، ص 453 . ","page_name":" 147 ","page_number":147},
  {"content":"\r\n\r\nعمل و انجام وظيفه نمايد ، در مرحلهء بعد كارهاى خويش را كنترل كند و نفس را به خود وانگذارد تا هر چه خواست انجام دهد . مرحلهء سوم ، محاسبه وارزيابى عملكرد است كه بعد از فراغ از عمل صورت مىگيرد . نيتجه ارزيابى يكى از دو چيز خواهد بود :\r\n1 - انجام وظيفه به نحومطلوب كه اقتضامى كند انسان خدارا بر اين موفّقيت شكر بگزارد و از درگاه ربوبىاش بخواهد او را در انجام اعمال نيك بيشتر يارى كند .\r\n2 - كوتاهى و سهل‌انگارى در انجام وظيفه و يا ترك آن كه در هر دو صورت مىبايد جبران شود . و از آنجا كه منشأ اين ترك و ظيفه فراموشى ياد خدا و پشت كردن به حق‌تعالى است ، امام ( ع ) راه جبران را بازگشت بسوى پروردگار و طلب آمرزش از او دانسته است . توجه به پروردگار به معناى توجه به وظيفه بندگى و طلب آمرزش از محضر حق‌تعالى به معناى ابراز نفرت از لغزش انجام گرفته است . پيدايش اين حالت ( توبه ) در كسى او را موفق به انجام وظيفهء بندگى در مراحل بعد خواهد كرد .\r\n\r\nگرفتارى در دنيا از لوازم ايمان\r\n« مَثَلُ الْمُؤْمِنِ مَثَلُ كَفَّتَىِ الْميزانِ كُلَّما زيدَ فى ايمانِهِ زيدَ فى بَلائِهِ لِيَلْقَى اللَّهَ عَزَّوَجَلَّ وَ لا خَطيئَةَ . » « 1 » \r\nمثل مؤمن ، مثل دو كفّهء ترازو است كه هر مقدار بر ايمان او افزوده شود بر بلا و گرفتارىاش نيز افزوده خواهد شد تا پاك و بدون گناه به ديدار خداى بزرگ بشتابد .\r\nاز اين روايت شريف دو نكتهء مهمّ استفاده مىشود .\r\n1 - ملازمت و تفكيك ناپذيرى ايمان با گرفتارى دنيوى . ما نبايد تصور كنيم وجود مشكلات مادى و گرفتاريهاى دنيوى در زندگى يك فرد دليل بر بىتوجهى خداوند نسبت به وى و واگذارى او به خود است ؛ بلكه بر عكس ، نشانهء قرب و منزلت ويژه انسان گرفتار نزد پروردگار خويش است ؛ از اين رو مىبينيم اولياى الهى كه بالاترين مقام را نزد خداوند دارند بيشتر از ديگران دست به گريبان مشكلات و گرفتاريهاى دنيوى هستند .\r\nالبتّه منظور از اين گرفتاريها آن سنخ گرفتاريهايى است كه در جريان دستيابى مؤمن به\r\n\r\n","description":"","footnote":" ( 1 ) - امالى ، شيخ طوسى ، ج 2 ، ص 244 . ","page_name":" 148 ","page_number":148},
  {"content":"\r\n\r\nكمال معنوى و هدف عالى براى وى پيش مىآيد ، نه آن سنخ گرفتاريهايى كه نتيجهء بىبرنامگى ، سوء تدبير و ندانمكاريهاى انسان است .\r\n2 - اثر پاكسازى بسيار ارزنده‌اى كه اين گرفتاريها براى مؤمن دارد . از آنجا كه خداوند نسبت به بندهء مؤمن و مخلص خود عنايت ويژه دارد ، پاداش مهم و بس بزرگى براى گرفتاريها و مصائبى كه در جريان طى مراحل و انجام وظيفه براى وى پيش مىآيد ، منظور كرده است و آن طهارت و پالايش او از هر گونه خطا و نافرمانى به هنگام مرگ و ديدار پروردگار است . اين فرجام كار و پاداش ارزنده ، تحمل هر گونه مشكل و مصيبتى را براى انسان مؤمن آسان مىسازد .\r\n\r\nدر انتظار قائم ( عج )\r\nيونس بن عبدالرحمان مىگويد : بر موسى بن جعفر ( ع ) وارد شدم و به آن حضرت عرض كردم : اى فرزند رسول خدا ( ص ) آيا شما قيام كنندهء به حق هستيد ؟ فرمود :\r\n« انَا الْقائِمُ بِالْحَقِّ وَ لكِنَّ الْقائِمَ الَّذى يُطَهِّرُ الْارْضَ مِنْ اعْداءِ اللَّهِ عَزَّوَجَلَّ وَ يَمْلَأُها عَدْلًا كَما مُلِئَتْ جَوْراً وَ ظُلْماً ، هُوَ الْخامِسُ مِنْ وُلْدى ، لَهْ غَيْبَةٌ يَطُولُ امَدُها خَوْفًا عَلى نَفْسِهِ ، يَرْتَدُّ فيها اقْوامٌ وَ يَثْبُتُ فيها آخَرُونَ .\r\nثُمَّ قالَ : طُوبى لِشيعَتِنَا ، الْمُتَمَسِّكينَ بِحَبْلِنا فى غَيْبَةِ قائِمِنا ، الثَّابِتينَ عَلى مُوالاتِنا وَ الْبَراءَةِ مِنْ اعْدائِنا ، اولئِكَ مِنَّا وَ نَحْنُ مِنْهُمْ قَدْ رَضُوابِنا ائِمَّةً وَ رَضينابِهِمْ شيعَةً ، فَطُوبى لَهُمْ ، ثُمَّ طُوبى لَهُمْ ، وَ هُمْ وَاللَّهِ مَعَنا فى دَرَجاتِنا يَوْمَ الْقِيامَةِ . » « 1 » \r\nمن قيام كنندهء به حق هستم ، لكن آن « قائم » كه زمين را از دشمنان خدا پاك مىسازد و آن را از عدالت پر مىكند همانسان كه از جور و ستم پر شده است ، پنجمين نفر از فرزندان من است .\r\nبراى وى - به خاطر بيمى كه بر جان خويش دارد - غيبتى طولانى خواهد بود ، چندانكه گروهى مرتدّ شده از دين برمىگردند و ( تنها ) عدّه‌اى ثابت قدم مىمانند .\r\nسپس فرمود : خوشا به حال شيعيان ما ؛ آنان كه در غيبت « قائم » ما به ريسمان ( ولايت ) ما\r\n\r\n","description":"","footnote":" ( 1 ) - كمال الدين و تمام النعمة ، ج 2 ، ص 361 . ","page_name":" 149 ","page_number":149},
  {"content":"\r\n\r\nچنگ مىزنند ، از دشمنان ما بيزارى جسته بر ولايت ما استوار مىمانند . آنان از ما و ما از ايشان هستيم . آنان از ما به عنوان امامان خويش ، خشنودند و ما از ايشان به عنوان شيعيانمان خشنوديم . پس خوشابه حال ايشان ، خوشا به حال ايشان . سوگند به خدا آنان در مقامات و درجات ما در روز قيامت همراه با ما هستند .\r\nنكات مهمّى كه از اين حديث شريف استفاده مىشود عبارت است از :\r\n1 - مسألهء انتظار ظهور « قائم » از فرزندان رسول خدا ( ص ) از مدتها قبل از ولادت پيشواى دوازدهم در ميان مسلمانان مطرح بوده است ، ليكن بعضى مصداق آن را به طور دقيق نمىدانستند كه امامان ( ع ) مصداق آن را تعيين مىكردند .\r\n2 - مدت غيبت حضرت حجت « عج » آنقدر به طول خواهد انجاميد كه گروهى از معتقدان به آن گرامى از دين برمىگردند .\r\n3 - فلسفهء غيبت ، ترس آن حضرت بر جان خويش است ؛ بنابراين ، مردم نقش اصلى را در فراهم كردن زمينهء ظهور يا تداوم غيبت آن بزرگوار بر عهده دارند .\r\n4 - استوار قدمان در محبّت و ولايت اهل بيت ( ع ) در دوران غيبت كبرى از اجرى جزيل و پاداشى بزرگ برخوردار هستند .\r\n\r\nآثار وضعى همنشينى با افراد\r\nروزى پيشواى هفتم ( ع ) به يكى از ياران خود به نام « سليمان بن جعفر » فرمود : چرا با عبدالرحمان بن يعقوب ( كه فرد فاسقى است ) همنشين هستى ؟ سليمان گفت : او دايى من است . فرمود : او دربارهء خدا عقيده‌اى فاسد دارد . تو يكى از دو راه را بايد برگزينى ؛ يا همنشينىبااو و ترك ما و يا همنشينى با ما و ترك او . سليمان گفت : او هر چه مىخواهد بگويد ؛ وزر و وبالش بر عهده خودش مىباشد . وقتى من عقيدهء او را نپذيرم چه گناهى بر من است !\r\nفرمود : آيا نمىهراسى از اينكه عذابى فرود آيد و هر دوى شما را فرابگيرد ؟ سپس فرمود : شخصى از ياران موسى بن عمران ( ع ) ولى پدرش از اعوان فرعون بود . وقتى لشكر فرعون موسى و پيروان او را تعقيب كرد ، آن پسر از موسى و يارانش بازماند تا پدرش را موعظه كند و او را به موسى ملحق سازد . ولى وقتى فرعون و سپاهيانش در دريا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nغرق شدند ، آن پدر و پسر نيز كه در نزديكى آنها بودند غرق شدند . چون خبر به موسى ( ع ) رسيد فرمود : او ( پسر ) مشمول رحمت الهى است ، ولى هنگامى كه عذاب فرارسد آن كس نيز كه نزديك گنهكار است بى دفاع خواهد بود . « 1 » \r\n\r\nفقاهت ، كليد بصيرت\r\n« تَفَقَّهُوا فى دينِ اللَّهِ فَانَّ الْفِقْهَ مِفْتاحُ الْبَصيرَةِ وَ تَمامُ الْعِبادَةِ وَ السَّبَبُ الَى الْمَنازِلِ الرَّفيعَةِ وَالرُّتَبِ الْجَليلَةِ فِى الدّينِ وَ الدُّنْيا ، وَ فَضْلُ الْفَقيهِ عَلَى الْعابِدِ كَفَضْلِ الشَّمْسِ عَلَى الْكَواكِبِ ، وَ مَنْ لَمْ يَتَفَقَّهْ فى دينِه لَمْ يَرْضَ اللَّهُ لَهُ عَمَلًا . » « 2 » \r\nدر دين خدا تفقّه و كنكاش كنيد ، زيرا فقه ، كليد بصيرت و بينش دينى و اساس و همهء بندگى و وسيله و نردبان ترقى بسوى منازل بلند و درجات والاى دينى و دنيوى است . فضل و برترى « فقيه » بر « عابد » همانند فضل و برترى خورشيد بر ستارگان است . و كسى كه در دين خود تفقه نكند ( و اعمالش ناشى از بصيرت و آگاهى دينى نباشد ) هيچ عملى از او مورد پسند خداوند قرار نمىگيرد .\r\n\r\nآنچه داراى ملاك است نه آنچه مردم مىگويند\r\nامام ( ع ) به هشام بن حكم فرمود :\r\n« يا هِشامُ ! لَوْ كانَ فى يَدِكَ جَوْزَةٌ وَ قالَ النَّاسُ فى يَدِكَ لُؤْلُؤَةٌ ما كانَ يَنْفَعُكَ وَ انْتَ تَعْلَمُ انَّها جَوْزَةٌ وَ لَوْ كانَ فى يَدِكَ لُؤْلُؤَةٌ وَ قالَ النَّاسُ انَّها جَوْزَةٌ ما ضَرَّكَ وَ انْتَ تَعْلَمُ انَّها لُؤْلُؤَةٌ . » « 3 » \r\nاى هشام ! اگر در دست تو گردويى بود و مردم گفتند مرواريد است سودى به حال تو ندارد ، در حالى كه تو خود مىدانى كه آن گردو است . و چنانچه آنچه در دست تو است مرواريد باشد و لى مردم بگويند گردو است ، اين گفتهء مردم نيز زيانى به تو نمىرساند ، در حالى كه خود مىدانى كه آنچه در دست دارى مرواريد است .\r\n\r\n","description":"","footnote":" ( 1 ) - كافى ، ج 2 ، ص 374 - 375 .  ( 2 ) - تحف العقول ، ص 302 .  ( 3 ) - تحف العقول ، ص 285 . ","page_name":" 151 ","page_number":151},
  {"content":"\r\n\r\nامام كاظم ( ع ) در اين بيان گهربار پيروان خود را به اين حقيقت توجّه مىدهد كه ملاك خوبى و بدى و پيشرفت و انحطاط در وجود خود انسان است نه خارج از آن . قضاوتها و اظها نظرهاى مردم نسبت به انسان امرى اعتبارى است كه نه سودى به او مىرساند و نه زيان ، آنچه مايهء سود و زيان است ارزشها و ضد ارزشهايى است كه در وجود خود انسان است . خلاصهء فرمايش امام ( ع ) اين است كه مؤمن بايد حقيقت بين باشد نه دهان‌بين .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nخلاصه\r\nسخنان و گفتار امامان ( ع ) روشنى بخش دلها و هدايتگر افكار است . از اين رو لحظاتى در كلاس درس موسى بن جعفر ( ع ) مىنشينيم :\r\nاوقات خود را به چهار بخش تقسيم كنيد . يك بخش براى عبادت ، بخش ديگر براى تأمين زندگى ، بخش سوم ، براى معاشرت با دوستان و بخش چهارم براى لذّتهاى حلال .\r\nبا ما رابطه ندارد آنكه در پايان هر روز خود را محاسبه نكند تا اگر عمل نيكى انجام داده از خداوند توفيق انجام بيشتر آن را بخواهد و اگر مرتكب عمل بدى شده استغفار كند و توبه نمايد .\r\nمثل مؤمن در دنيا مثل دو كفّهء ترازو است . هر چه ايمانش قوىتر و زيادتر شود گرفتارىاش بيشتر مىشود تا بدون گناه به ديدار حق بشتابد .\r\nقائم آل محمّد ( ص ) پنجمين فرزند من است . غيبت او به درازا خواهد كشيد . چندانكه گروهى از دين برمىگردند . شيعيان ما كه در دوران غيبت قائم ما بر ولايت ما استوار مىمانند در روز قيامت در كنار ما هستند .\r\nامام ( ع ) يكى از ياران خود را از همنشينى با فرد فاسقى بر حذر داشت و تأكيد كرد كه دوستى با ما و همنشينى با فرد فاسقى همچون او قابل جمع نيست .\r\nدر دين خدا تفقه كنيد كه فقه كليد بصيرت و همهء عبادت و نردبان ترقى بسوى منازل بلند دينى و دنيوى است .\r\nامام ( ع ) در حديثى ديگر ، پيروان خود را به يك نكتهء مهم توجه مىدهد و آن آنكه آنچه را كه خود دارند ملاك ارزش قرار دهند نه آنچه راكه مردم مىگويند .\r\nپرسش\r\n1 - رهنمود پيشواى هفتم ( ع ) نسبت به تقسيم كار روزانه چيست ؟\r\n2 - امام كاظم ( ع ) دربارهء محاسبه نفس چه فرمود ؟\r\n3 - از نظر موسى بن‌جعفر ( ع ) چه رابطه‌اى ميان ايمان و گرفتاريهاى دنيوى وجود دارد ؟\r\n4 - در بيان امام كاظم ( ع ) براى منتظران حضرت حجّت ( عج ) چه پاداشى تعيين شده است ؟\r\n5 - پيشواى هفتم ( ع ) چه آثارى براى تفقّه در دين ذكر كرده است ؟\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nدرس هيجدهم : احتجاجات و مناظرات\r\nيكى از محورهاى مهمّ فعّاليتهاى علمى و فرهنگى امامان عليهم السّلام بخش احتجاجات و مناظرات آن بزرگواران با دانشمندان ملل مختلف و رهبران افكار و مكاتب فكرى عصر خود مىباشد . اين محور مهمّ كارى در حيات علمى و فرهنگى امامان ( ع ) از آنچنان جايگاه بلند ، ابعاد گسترده و محتواى غنىاى برخوردار است كه مىتوان آن را فرازهاى برجستهء تلاشهاى فرهنگى ائمّه ( ع ) به حساب آورد . شيخ طبرسى يكى از دانشمندان بزرگ شيعه مجموعهء اين محور كارى پيشوايان ( ع ) را در كتابى تحت عنوان « الاحتجاج » گرد آورده كه بسيار ارزشمند است .\r\nاحتجاجها و مناظرات ائمه ( ع ) با افراد و گروهها نياز به زمينه و فراهم كردن مقدمات داشت . اين مقدمات گاهى از سوى مخالفان آنان و گاهى از سوى خود آن عزيزان فراهم مىشد . نسبت به بعضى از امامان ( ع ) نيز خلفاى معاصر آنان نقش مهمى در گردآورى دانشمندان ملل گوناگون و ترتيب محفل مناظره و گفتگوى رو در روى آنان با امامان داشتند .\r\nالبته هدف اساسى آنان از اين اقدام ، سياسى بود و به منظور محكوم كردن ائمه و منزوى ساختن ايشان انجام مىگرفت ؛ ولى هيچگاه و در مورد هيچيك از امامان به اين هدف شيطانى خود نرسيدند ، چه آنكه پيشوايان معصوم ( ع ) در پرتو برخوردارى از بينش و دانش گستردهء خدادادى در همهء صحنه‌هاى علمى بر خصم ، چيره مىشدند ؛ چندانكه حريف ناچار مىشد بر ناتوانى خود و دانش گستردهء امام ( ع ) اعتراف كند و در برابر عظمت علمىاش سر تعظيم فرود آورد .\r\nعظمت و برجستگى اين نوع از تلاشهاى فرهنگى ائمه ( ع ) در مقايسه با بعضى از تلاشهاى ديگر آنان در چند چيز است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n1 - طرف مقابل آنان ، عالمان و دانشمندان ، يا سران جناحها و گروههاى فكرى بودند كه در جامعه بويژه درميان پيروان خود موقعيت ممتازى داشتند و پيروزى امام برايشان بازتاب گسترده‌اى در جامعه بويژه درميان پيروان آنان داشت .\r\n2 - محتواى اين گفتگوها و مناظرات بيشتر ، مباحث اصولى و زير بنايى فرهنگى و اعتقادى بود كه با روشن شدن آنها بسيارى از مسائل فرعى و جنبى نيز روشن مىشد .\r\n3 - مباحث مطرح شده در اين مناظرات بطور معمول مباحث روز بود . يعنى مباحثى بود كه مسلمانان در جامعهء خود با آنها روبه‌رو و درگير بودند ؛ از اين رو تبيين آنها در اولويت قرار داشت .\r\nاينك - پس از اين مقدمه كوتاه - بخشى از احتجاجات و مناظرات موسىبن جعفر ( ع ) را مرور مىكنيم .\r\n\r\nبا عالمان دربارى\r\nبخش اعظمى از مناظره‌هاى امامان ( ع ) را مناظره آنان با عالمان دربارى تشكيل مىدهد . چون هدف اساسى خلفا از جذب اين دين به دنيا فروختگان به دستگاه خلافت ، رويارويى با امامان شيعه و مكتب انسانساز آنان بود ؛ ازاين رو گاه و بىگاه آنان را وادار به مناظره با ائمه ( ع ) مىكردند . بعضى از مواقع نيز خود آنان پيشنهاد مناظره مىدادند تا مراتب جان نثارى خود به خلفا و شخصيّت و موقعيّت علمى خود را براى مردم به اثبات رسانند . در ذيل به دو نمونه از مناظره‌هاى اينان با موسىبن جعفر ( ع ) اشاره مىكنيم .\r\n\r\n1 - ابو يوسف قاضى « 1 » \r\nمهدى عباسى روزى در محضر امام كاظم ( ع ) نشسته بود . ابو يوسف قاضى نيز حضور داشت . وى به مهدى گفت : اجازه مىدهى سؤالهايى از موسى بن جعفر بكنم كه از پاسخ آن درمانده شود ؟ مهدى اجازه داد و گفتگوى زير ميان ابو يوسف و امام ( ع ) انجام شد .\r\n\r\n","description":"","footnote":" ( 1 ) - يعقوب بن ابراهيم انصارى معروف به ابويوسف از ياران نزديك و شاگردان زبده ابوحنيفه بود . وى نخست جزو اصحاب حديث بود ولى نظرش برگشت و جزو اصحاب رأى شد . او از فقهاى مشهور بود و در دوران خلافت مهدى ، هادى و هارون عهده‌دار منصب قضاوت در بغداد بود . ابو يوسف ، نخستين كسى بود كه « قاضى القضاة » خوانده شد . وى كتابهاى زيادى نوشت و در فقه ، تفسير ، مغازى و شناخت ايام عرب يد طولانى داشت ( ر . ك : الاعلام ، زركلى ، ج 8 ، ص 193 ) . ","page_name":" 155 ","page_number":155},
  {"content":"\r\n\r\n- كسى كه در مراسم حج احرام بسته ، آيا ( هنگام طى مسير ) زير سايه رفتن براى او جايز است ؟\r\n- خير .\r\n- آيا اگر مُحْرِم خيمه‌اى بر افرازد و ( به عنوان منزلگاه ) زير آن جاى گيرد جايز است ؟\r\n- بلى .\r\n- بين اين دو سايه چه تفاوتى است كه در اولى جايز نيست و در دومى رواست ؟ !\r\n- در مسأله زنى كه عادت ماهيانه دارد ، آيا نمازهاى آن ايام را بايد قضا كند ؟\r\n- نه .\r\n- روزه‌اش را چطور ؟\r\n- بايد قضا كند .\r\n- ميان اين دو چه فرقى است كه در مورد اول ( نماز ) قضا ندارد ولى درمورد دوم ( روزه ) قضا دارد ؟\r\n- دستور چنين آمده است .\r\n- درمورد محرم نيز دستور چنين آمده است كه گفته شد .\r\nابو يوسف از پاسخ نقضى امام ( ع ) درمانده شد . مهدى به او رو كرد و گفت : كارى ازپيش نبردى و موفقيّتى كسب نكردى ! ابويوسف گفت : موسى بن جعفر با سنگ شكننده‌اى مرا خرد كرد و به دور افكند . « 1 » \r\n\r\n2 - محمد بن حسن شيبانى « 2 » \r\nوى در مكّه و در حضور هارون الرشيد با امام ( ع ) مناظره كرد و از حضرتش پرسيد :\r\n- آيا براى محرم رواست بر روى محمل خود ( به هنگام حركت ) سايه افكند ؟\r\n- در حال اختيار جايز نيست .\r\n- آيا براى وى جايز است در حال اختيار زير سايه بان حركت كند ؟\r\n- بلى .\r\nمحمد بن حسن ( از اين پاسخ به ظاهر متناقض امام ( ع ) ) خنده تمسخرآميزى كرد .\r\nامام ( ع ) فرمود : آيا از سنّت رسول خدا تعجب مىكنى و آن رابه استهزا مىگيرى ؟\r\n\r\n","description":"","footnote":" ( 1 ) - احتجاج ، طبرسى ، ج 2 ، ص 168 و عيون اخبار الرضا ( ع ) ، ج 1 ، ص 78 .  ( 2 ) - وى از پيشوايان فقهى و اصولى اهل سنّت و از ناشران و مبلغان مذهب ابو حنيفه بود . از سوى هارون در « رقّه » به سمت قضاوت منصوب شد . سپس همراه خليفه رهسپار خراسان شد و در « رى » درگذشت . خطيب بغدادى او را پيشواى مردم « رى » لقب داده است . او كتابهاى زيادى در زمينهء فقه واصول بر جاى مانده است ( ر . ك : الاعلام ، ج 6 ، ص 80 ) . ","page_name":" 156 ","page_number":156},
  {"content":"\r\n\r\nپيامبر ( ص ) به هنگام احرام سايه بان محمل را برداشت ولى در زير سايه بان ( ثابت ) حركت كرد . اى محمّد ! احكام الهى با يكديگر قياس نمىشوند . هر كس بعضى از آنها را با بعضى ديگر قياس كند به گمراهى دچار شده است . محمد بن حسن « با شنيدن اين پاسخ كوبنده امام ( ع ) » سكوت اختيار كرد و از پاسخ دادن به امام ( ع ) درماند . « 1 » \r\n\r\nبا دانشمندان مسيحى\r\n1 - امام كاظم ( ع ) در جريان سفرى كه به صورت ناشناس به شام داشت با راهبى مسيحى در صومعه‌اش ديداركرد و پس از آنكه راهب فهميد امام ( ع ) از دانشمندان اسلامى است از وى سؤالاتى كرد . از جمله :\r\n« درباره ( درخت ) طوبىاى كه ريشه‌اش ( بنابر اعتقاد ما ) در خانهء عيسى و بنابر اعتقاد شما در خانهء محمّد ( ص ) است ولى شاخه‌هايش در همهء خانه‌هاست توضيح دهيد ( كه چگونه چنين چيزى ممكن است ؟ )\r\n- همچون خورشيد كه در آسمان است ولى نورش همه جا را تحت پوشش دارد .\r\n- چرا غذاى بهشتيان هر چقدر هم از آن بخورند از آن كاسته نمىشود ؟\r\n- ( نظير آن ) نور چراغ در دنياست كه همگان از آن استفاده مىكنند بدون آنكه از آن كاسته شود . . . .\r\n- كليدهاى بهشت از طلاست يا از نقره ؟\r\n- كليد بهشت سخن بنده است كه مىگويد : « لاالهَ الّا اللَّهُ »\r\nدانشمند مسيحى تمام پاسخهاى علمى امام ( ع ) را تصديق كرد و خود و گروهى كه همراه او بودند به دست آن حضرت اسلام آوردند . « 2 » \r\n2 - يعقوب بن جعفر مىگويد :\r\n« نزد امام كاظم ( ع ) بودم كه مردى راهب همراه زن راهبه‌اى از اهالى نجران يمن به منزل آن حضرت آمدند و تقاضاى ملاقات كردند .\r\nامام به فضل بن سوار فرمود : وعده ديدار مابا ايشان فردا نزد چاه « امّ خير »\r\nروز بعد هر دو گروه همراه جمعى از مردم در جايگاه تعيين شده اجتماع كردند . زن راهبه\r\n\r\n","description":"","footnote":" ( 1 ) - احتجاج ، ج 2 ، ص 162 .  ( 2 ) - مناقب ، ج 4 ، ص 311 . ","page_name":" 157 ","page_number":157},
  {"content":"\r\n\r\nآغازبه سخن كرد و مسائل زيادى از امام ( ع ) پرسيد . حضرت از همهء آنها پاسخ گفت . سپس امام ( ع ) از او سؤالاتى كرد ولى وى از پاسخ دادن درماند و اسلام آورد .\r\nدر مرحلهء بعد مرد راهب سؤالات خود را مطرح كرد . امام ( ع ) پاسخ همهء سؤالات او را نيز داد .\r\nراهب گفت : من در بعد آگاهى و احاطه برمبانى دينىام مردى قوى هستم ؛ به حدّى كه هيچيك از مسيحيان روى زمين از نظر علمى به منزلت من نمىرسد . »\r\nسپس جريان ديدار خود را با مردى عابد و صاحب كرامات در سرزمين هند بازگفت و افزود او شما را به من معرفى كرد و گفت هر سؤالى دارى از او بپرس .\r\nاز جملهء سؤالات دانشمند مسيحى از امام كاظم ( ع ) اين بود كه :\r\n- به من خبر بده از هشت حرفى كه از آسمان فرود آمد ، اما چهار حرف آن به زمين رسيد و چهار حرف ديگر در هوا ماند . چهار حرفى كه در هوا ماند بر چه كسى فرود آمد و چه كسى آنها را تفسير خواهد كرد ؟\r\n- آن فرد قائم ما ( اهل بيت ) است ؛ خداوند آن حرفها را بر وى نازل مىكند و او مفسّر آنهاست .\r\nخداوند چيزهايى بر اونازل مىكند كه بر هيچكس از صديقان ، پيامبران و هدايت يافتگان نازل نكرده است .\r\n- از دو حرف از اين چهار حرفى كه در زمين فرود آمده است مرا با خبر ساز .\r\n- تو را از هر چهار حرف فرود آمده در زمين آگاه مىسازم :\r\nنخستين آنها جمله : « لا الهَ الّا اللَّهُ وَحْدَهُ لاشَريكَ لَهُ باقِيًا » است .\r\nدوّمى جمله : « مُحَمَّدٌ رَسُولُ اللَّهِ مُخْلِصًا » و سوّمى ما خاندان هستيم و چهارمى اين حرف است كه شيعيان ما ازما هستند و ما از رسول خدا ( ص ) و رسول خدا ( ص ) از ( سوى ) خداست .\r\nراهب با شنيدن اين سخنان از پيشواى هفتم ( ع ) به يكتايى پروردگار و رسالت پيامبر ( ص ) شهادت داد و گفت : گواهى مىدهم كه آنچه از سوى خدا آمده حق است و شما خاندان ، برگزيده الهى هستيد و شيعيان شما پاك سرشت و عاقبت به خيرند .\r\nامام ( ع ) پس ازاسلام‌آوردن دانشمند مسيحى هدايايى به وى داد . « 1 » \r\n\r\nبا زمامداران\r\nامام كاظم ( ع ) با زمامداران معاصر خود نيز مناظراتى داشته است . محتواى اين\r\n\r\n","description":"","footnote":" ( 1 ) - كافى ، ج 1 ، ص 481 - 484 . ","page_name":" 158 ","page_number":158},
  {"content":"\r\n\r\nمناظرات مختلف است . محتواى بعضى از اين مناظرات مسائل سياسى و مباحث مربوط به امامت و رهبرى جامعهء اسلامى است ولى محتواى بعضى ديگر ، مباحث اعتقادى و علمى است . ما در درسهاى آينده در بخش فعّاليتهاى سياسى آن حضرت به پاره‌اى از مناظرات آن بزرگوار كه صبغهء سياسى دارد اشاره خواهيم كرد . در اين درس يك نمونه از مناظرات علمى و فقهى آن حضرت با هارون الرّشيد را ذكر مىكنيم .\r\nهارون ، سالى حج گزارد . به هنگام طواف ، نماز و استلام حجرالاسود با مرد عربى كه پيشاپيش او مناسك را انجام مىداد ، برخورد كرد و از بىاعتنايى او نسبت به خليفه به هنگام انجام مناسك و نيز سر بالا جواب دادن وى به سؤالات خود سخت به خشم آمد ؛ با اين حال متوجه شد كه او فردى عادى و معمولى نيست ؛ از اين رو ، او را تهديد كرد و گفت سؤالى از تو مىكنم اگر پاسخ درست ندادى مورد آزار قرارخواهى گرفت . سپس پرسيد : فرض چيست ؟ فرمود :\r\n« فرض يكى و پنج ، و هفده و 34 و 94 و 153 در هفده ، و از دوازده عدد يكى و از چهل عدد يكى و از دويست عدد پنج عدد ، و از همهء عمر يكى و يكى به يكى است . »\r\nهارون كه از اين اعداد چيزى نفهميد خنده تمسخر آميزى كرد و گفت : من از تو درباره فرض مىپرسم ، تو شماره و حساب تحويل من مىدهد ! ؟ فرمود :\r\n« مگر نمىدانى دين همه‌اش حساب است و اگر دين حساب و كتاب نداشت ، خداوند از بندگانش حساب نمىكشيد . »\r\nسپس اين آيه را تلاوت كرد : « وَ انْ كانَ مِثْقالَ حَبَّةٍ مِنْ خَرْدَلٍ اتَيْنابِها وَ كَفى بِنا حاسِبينَ . » « 1 » \r\nهارون گفت : آنچه را گفتى توضيح بده و گرنه بين صفا و مروه تو را خواهم كشت .\r\nمرد عرب فرمود :\r\n« اينكه گفتم واجب يكى است ، آن دين اسلام است كه همه‌اش يكى است . و پنج نماز دارد كه هفده ركعت است ، و 34 سجده و 94 تكبير و 153 تسبيح دارد . اما اينكه گفتم : از دوازده يكى ، منظور روزه ماه رمضان است كه از دوازده ماه روزه ، يك ماه واجب است . و منظوراز\r\n\r\n","description":"","footnote":" ( 1 ) - انبيا ( 21 ) ، آيهء 47 . يعنى : و اگر به مقدار سنگينى يك خردل ( كار نيك و بدى ) باشد ، ما آن را حاضر مىكنيم و كافى است كه ما حساب كننده باشيم . ","page_name":" 159 ","page_number":159},
  {"content":"\r\n\r\nچهل عدد يكى ، اين است كه بر مالك چهل دينار ، يك دينار و بر مالك دويست دينار پنج دينار ( زكات ) واجب است . و منظور از همهء عمر يكى ، حج است كه درتمام عمر يك بار واجب مىشود . و منظور از يكى به يكى قصاص است كه اگر كسى خون كسى را بريزد واجب است خون او ريخته شود . خداوند مىفرمايد : « انَّ النَّفْسَ بِالنَّفْسِ . » « 1 » \r\nهارون از جواب مرد عرب شگفت زده شد و لب به تحسين او گشود و گفت : خدايت خير دهد ؛ سپس دستور داد بدره‌اى زر به او دادند .\r\nپس از آن مرد عرب سؤالى از هارون كرد ، ولى وى از پاسخ درماند . مرد عرب ، خود پاسخ سؤال خويش را داد و از نزد هارون بيرون رفت . بعضى از حاضران او را تعقيب كردند و از نامش پرسيدند ، معلوم شد او موسىبن جعفر ( ع ) است . چون‌به هارون خبردادند ، گفت : سوگند به خدا مطمئن شدم كه اين برگ بايد از اين درخت ( شجره نبوت ) باشد . « 2 » \r\n\r\nبا مخالفان فكرى\r\nمردى كه نفيع انصارى « 3 »  ناميده مىشد بر در كاخ هارون الرشيد با موسى بن جعفر ( ع ) ديدار كرد . وى وقتى ديد امام كاظم ( ع ) به محض رسيدن به درب كاخ مورد احترام و تجليل دربان قرار گرفت و بدون معطّلى به درون كاخ باريافت از عبدالعزيز بن عمر پرسيد اين شيخ كيست ؟ گفت : بزرگ خاندان ابوطالب ، شيخ آل محمّد ( ص ) ؛ موسى بن جعفر است .\r\nنفيع گفت : من زبون‌تر و ناتوان‌تر از اين گروه نديده‌ام ؛ اينهمه احترام و تجليل را از كسى مىكنند كه توانايى دارد آنان را از تخت قدرت به زير بكشد ؛ زمانى كه ( از نزد هارون ) بيرون آيد حالش را مىگيرم .\r\nعبدالعزيز به وى گفت : اين كار را نكن ! اينان خاندانى هستند كه كم اتفاق مىافتد كسى با آنان بحث كند و درمانده و براى هميشه شرمنده نگردد .\r\nپس از آنكه امام ( ع ) از كاخ هارون بيرون آمد ، نفيع لگام چارپاى آن حضرت را گرفت و گفت : تو كيستى ؟ امام فرمود :\r\n\r\n","description":"","footnote":" ( 1 ) - مائده ( 5 ) ، آيهء 45 .  ( 2 ) - مناقب ، ابن شهر آشوب ، ج 4 ، ص 312 - 313 .  ( 3 ) - در دلائل الامامه ، نقيع ضبط شده است . ","page_name":" 160 ","page_number":160},
  {"content":"\r\n\r\n« اگر از نسب من مىپرسى ، من فرزند محمد ( ص ) حبيب اللّه ، فرزند اسماعيل ، ذبيح اللّه ، فرزند ابراهيم خليل اللّه هستم . و اگر از شهرم مىپرسى ، شهر من جايى است كه خداوند حج را بر مسلمانان - اگر تو از آنانى - در آنجا واجب كرده است . و اگر در صدد مفاخره هستى ( بايد بگويم ) سوگند به خدا ، مشركان قوم من ( قريش ) راضى نشدند با مسلمانان قوم تو ( انصار ) هم كفو گردند تا آنكه گفتند : اى محمّد ! همتايان قريشى مارابه نبرد با ما بفرست . و چنانچه خواستار موقعيت و نامى بدان كه ما كسانى هستيم كه خداوند در نمازهاى واجب ، درود بر مارا واجب كرده و دستور داده بگوييد : « اللَّهُمَّ صَلِّ عَلى مُحَمَّدٍ وَ آلِ مُحَمَّدٍ » ما « آل محمّد » هستيم ، چارپا را رهاكن !\r\nنفيع در حالى كه دستهايش به لرزه افتاده بود ، افسار مركب را رها كرد و سخت ، زبون وشرمنده شد . عبدالعزيز به او گفت : نگفتم ، به او كارى نداشته باش ! ؟ « 1 » \r\nپيش از اين نيز به پاره‌اى مناظرات آن حضرت با ابوحنيفه اشاره كرديم . « 2 » \r\n\r\n","description":"","footnote":" ( 1 ) - مناقب ، ابن شهر آشوب ، ج 4 ، ص 316 و دلائل الامامه ، طبرى ، ص 156 .  ( 2 ) - ر . ك : درس چهارم . ","page_name":" 161 ","page_number":161},
  {"content":"\r\n\r\nخلاصه\r\nيكى از محورهاى مهمّ فعاليتهاى فرهنگى امامان ( ع ) بخش احتجاجات و مناظرات آنان با دانشمندان ملل مختلف و صاحبان افكار و مكتبهاى فكرى عصر خود مىباشد ، كه زمينه‌هاى آن گاهى از سوى آنان و گاه از سوى خود امامان ( ع ) فراهم مىشد .\r\nاين نوع ازتلاشهاى امامان ( ع ) ويژگيها و برجستگيهاى خاصى داشت :\r\n1 - طرف مناظره قشر آگاه و روشنفكر جامعه بود .\r\n2 - محتواى مناظرات ، بيشتر مباحث اصولى و زير بنايى فرهنگى و اعتقادى بود .\r\n3 - مباحث مطرح شده در اين مناظرات معمولًا مسائل روز و مبتلا به بود .\r\nاز موسى بن جعفر ( ع ) احتجاجها و مناظرات زيادى با خلفاى معاصر خود ، دانشمندان يهودى و مسيحى ، عالمان دربارى و عناصر مخالف خط امامت بر جاى مانده كه ما در اين درس به موارد و نمونه‌هايى از آنها اشاره كرديم .\r\nپرسش\r\n1 - مناظرات ائمه ( ع ) در ميان فعّاليتهاى فرهنگى آنان از چه جايگاهى برخوردار بود ؟\r\n2 - ابويوسف قاضى كه بود و چه مناظره‌اى با امام كاظم ( ع ) داشت ؟\r\n3 - به يك مورد از مناظرات پيشواى هفتم ( ع ) با دانشمند مسيحى اشاره كنيد .\r\n4 - مناظره موسى بن جعفر ( ع ) با هارون درباره چه موضوعى بود ؟\r\n5 - نفيع انصارى كيست ؟ و چگونه از امام كاظم ( ع ) شكست خورد ؟\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nدرس نوزدهم :\r\nپاسدارى از ميراث امامت\r\nدعوت به امامت و پاسدارى از ميراث گرانبهاى آن به عنوان اساسىترين پايهء حفظ مكتب و استوارترين و مطمئن‌ترين پشتوانهء اجراى اصول و ارزشهاى اسلامى و انسانى همچون آزادى ، استقلال ، عدالت اجتماعى و . . . در سطح جامعه ، همواره در سرلوحهء برنامهء دعوت امامان ( ع ) قرار داشته است . اهميّت و حساسيّت اين رسالت مهمّ در مقايسه با ديگر رسالتهاى آن بزرگواران در اين است كه اين ركن ركين مكتب تشيع پس از رحلت رسول اكرم ( ص ) ، در معرض بيشترين و خطرناكترين توطئه‌ها و موضعگيريها از سوى دشمنان اسلام قرار گرفته است . حاكمان و زمامدارانى كه پس از رحلت رسول خدا ( ص ) بر مسند خلافت اسلامى تكيه زدند - جز دوران بسيار كوتاه حكومت اهل بيت ( ع ) - به رغم اختلافات فكرى و سياسى كه با يكديگر داشتند در مبارزه با جبههء امامت و لزوم حذف آن از فرهنگ سياسى مكتب ، اتفاق نظر داشتند .\r\nتلاشهاى آنان در اين رابطه ابعاد مختلفى داشت ، از جمله :\r\n1 - تحريف معناى امامت و محدود كردن آن به رهبرى سياسى جامعه و جدا كردن دو ركن مهمّ ديگر يعنى رهبرى فكرى و اخلاقى از پيكره آن . هدف آنان از تحريف اين بود كه بتوانند خلافت و زمامدارى خويش را - كه صرفاً جنبهء سياسى داشت و از آموزش دينى به مفهوم واقعى خود و نيز تزكيه و تهذيب روحى امت كاملًا تهى بود - بر آن منطبق ، و چنين وانمودكنند كه آنان نيز پيشواىامت و « امام مسلمين » هستند . ابن ابى الحديد مىگويد :\r\n« از استادم درباره نصّ بر امامت على ( ع ) پرسيدم و گفتم : چگونه ممكن است آنان نصّ رابه كنارى نهاده باشند ؟\r\nاستادم گفت : علت عمده آن اين است كه آنان خلافت را در شمار معالم دينى همچون نماز و\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nروزه نمىدانستند ؛ بلكه آن را از امور دنيوى و در شمار مسائلى چون امارت بلاد ، تدبير امور جنگ و سياست رعيّت مىدانستند و در اين گونه امور اگر مصلحت ايجاب مىكرد ، مخالفت با نص رسول خدا ( ص ) را جايز مىشمردند . » « 1 » \r\n2 - بدبين كردن مردم به مكتب امامت و متهم نمودن امامان ( ع ) به قدرت طلبى ، اخلالگرى در امنيّت جامعه و فتنه‌انگيزى و ايجاد اختلاف در ميان امّت ! « 2 » \r\n3 - مبارزه مستقيم با امامان از طريق ايجاد محدوديت براى آنان ، احضار ايشان به مركز خلافت ، دستگيرى و به زندان افكندن و درنهايت به شهادت رساندن آن بزرگواران .\r\n4 - جانبدارى همه جانبه - در چارچوب مصالح حكومتى - از افراد ، گروهها و جريانهاى سياسى و فكرى كه در خط دشمنى و ضدّيت با مكتب اهل بيت ( ع ) قرار داشتند .\r\nوجود چنين خطرات و توطئه‌هايى در فرا راه مكتب امامت ، امامان ( ع ) را برآن مىداشت تا با همهء توان در حفظ اين ميراث مهمّ رسالت بكوشند .\r\n\r\nفرقه‌هاى نوظهور\r\nامام كاظم ( ع ) در آغاز امامت خود علاوه بر رويارويى با توطئه‌هاى ياد شده گروههاى فكرى جديدى را در برابر خود مىديد كه پيش از آن وجود نداشتند . منشأ پيدايش و موضوع اصلى اختلاف اين گروهها مسألهء امامت بود . اين گروهها عبارت بودند از :\r\nناووسيّه : « 3 »  كه معتقد بودند امام صادق ( ع ) نمرده و نخواهد مرد تا زمانى كه ظهور كند و امرامامت را برعهده گيرد . ناووسيّه معتقد بودند آن حضرت مهدى موعود است .\r\nاسماعيليّه : كه اعتقاد داشتند پس از امام صادق ( ع ) امامت به فرزندش اسماعيل منتقل شده است . اينان مرگ اسماعيل در زمان پدر بزرگوارش را تكذيب كرده مىگفتند او از ديده‌ها پنهان شده و او « قائم » است .\r\n\r\n","description":"","footnote":" ( 1 ) - شرح نهج البلاغه ، ج 12 ، ص 82 - 84 .  ( 2 ) - اين اتهامات ، با صراحت از سوى زمامداران اموى و عباسى از جمله : معاويه ، يزيد ، هارون و مأمون عليه امامان ( ع ) مطرح و در تاريخ ثبت شده است .  ( 3 ) - وجه نامگذارى اين گروه به ناووسيه اين‌است كه رهبرشان فردى بوده به‌نام عبداللّه‌بن‌ناووس ( ر . ك : اعلام‌الورى ، ص 286 ) . ","page_name":" 164 ","page_number":164},
  {"content":"\r\n\r\nمباركيّه : « 1 »  كه پس از امام صادق ( ع ) به امامت « محمد بن اسماعيل بن جعفر » معتقد شدند . آنان گفتند : اسماعيل در حيات پدرش عهده‌دار امامت بود ، ولى با درگذشت وى ، پدرش امر امامت را بر عهدهء فرزند اسماعيل « محمد » گذاشت .\r\nسمطيّه : « 2 »  كه محمّد ، پسر امام صادق ( ع ) معروف به محمد ديباج را پس از آن گرامى امام مىدانستند .\r\nفطحيّه : كه بر اين باور بودند كه پس از امام صادق ( ع ) امامت به فرزندش عبدالله بن جعفر معروف به عبداللّه افطح « 3 »  رسيده است . « 4 » \r\nپيدايش اين فرقه‌ها در آغاز امامت پيشواى هفتم ( ع ) آن هم از درون بيت امامت ، فضاى فكرى جامعهء اسلامى را در اين مقطع حساس بيش از پيش مسموم ساخت و رسالت موسى بن جعفر ( ع ) را در پاسدارى از سنگر امامت سنگين‌تر كرد .\r\n\r\nمحورهاى مهمّ فعّاليتهاى امام ( ع )\r\nتلاشهاى امام كاظم ( ع ) در پاسدارى از سنگر امامت در دو محور عمده خلاصه مىشود .\r\n\r\n1 - نفى امامت ديگران\r\nاز آنجا كه درمقابل پيشواى هفتم ( ع ) افراد ديگرى نيز داعيهء رهبرى جامعهء اسلامى و خلافت از پيامبر ( ص ) را داشتند ، لازم بود امام ( ع ) در نخستين گام ، امامت آنان رانفى و حق را براى مردم روشن كند . در ميان مدعيان امامت و رهبرى جامعهء اسلامى در برابر جبهه امامت دو جريان عمده وجود داشت كه لازم است موضع امام كاظم ( ع ) در برابر آنها تبيين شود .\r\nالف - زمامداران معاصر : موضع پيشواى هفتم ( ع ) نسبت به زمامداران معاصر خود منفى بود و آنان را نه تنها شايستهء امامت نمىديد كه فاسق و غاصب حق حكومت\r\n\r\n","description":"","footnote":" ( 1 ) - از آن جهت‌به‌اين گروه مباركيّه مىگفتندكه رهبرشان فردى به نام « مبارك » از غلامان آزاد شده اسماعيل بود ( فرق الشيعه ، ص 69 ) .  ( 2 ) - وجه تسميه اين گروه به سمطيّه از اين جهت است كه رئيس آن « يحيى بن ابى سميط » نام داشت . ( فرق الشيعه ، ص 77 )  ( 3 ) - وى را از آن جهت افطح مىگفتند كه سرش و بنابه نقلى پاهايش پهن بود . ( فرق الشيعه ، ص 78 )  ( 4 ) - ر . ك : فرق الشيعه ، نوبختى ، ص 66 - 78 . ","page_name":" 165 ","page_number":165},
  {"content":"\r\n\r\nمىدانست . اينك چند نمونه :\r\nدر ايام حج هارون از امام ( ع ) سؤالى كرد . امام ( ع ) پاسخ داد . سپس فرمود : اينك من از تو سؤالى مىكنم . هارون گفت : هر چه مىخواهى بپرس . امام ( ع ) پرسيد : خنفساء ( سوسك ) بچه‌اش را چگونه تغذيه مىكند ؟ آيا مانند مرغ غذا به دهانش مىگذارد يا از پستان شير مىدهد ؟\r\nهارون از شرم سر به زير افكند و با ناراحتى گفت : آيا از مانند من اين گونه مسائل پرسيده مىشود ! ؟ امام ( ع ) فرمود : شنيده‌ام از كسى كه از رسول خدا ( ص ) شنيده كه فرمود : « به كسى كه حكومت و سرپرستى ملتها واگذار مىشود ، خرد و عقلى هم كه به او داده مىشود به اندازه خرد و عقل همهء آنهاست » . تو كه ( به ادعاى خود ) امام اين امّت هستى لازم است پاسخگوى هر موضوعى از موضوعات دينى و فرايضى كه از تو سؤال مىشود باشى . اينك آيا پاسخى براى اين سؤال دارى ؟\r\nهارون كه سخت درمانده و شوكه شده بود ، حرفى براى گفتن نداشت ؛ ناچار از امام ( ع ) خواست خود پاسخگوى پرسش خويش باشد . موسى بن جعفر ( ع ) فرمود :\r\n« خداى متعال هنگامى كه زمين را آفريد جنبندگان زمين را نيز بدون زايمان و خونى ، از خاك خلق كرد ، و روزى آنها را از همان خاك قرار داد . بنابر اين هنگامى كه جنين آنها از مادرشان جدا مىشود ، مادرشان نه غذايى به دهان آنها مىگذارد و نه به آنها شير مىدهد ؛ بلكه زندگى آنها از خاك تأمين مىشود . »\r\nهارون از پاسخ امام ( ع ) شگفت‌زده شد و گفت : به خدا سوگند ، تا كنون كسى به چنين سؤالى مبتلا نشده است . « 1 » \r\nامام ( ع ) با طرح يك سؤال ساده و نقل و ضميمه كردن سخن حكيمانه پيامبر ( ص ) به هارون فهماند كه لياقت رهبرى امّت را ندارد و هارون با محول كردن پاسخ سؤال به خود آن حضرت به شايستگى وى براى اين امر اعتراف كرد .\r\nهارون كه مست قدرت وغرق در اشرافيگرى و تجمل‌گرايى بود روزى امام كاظم ( ع ) را به يكى از كاخهاى مجلل خود فراخواند تا شكوه ظاهرى و زرق و برق زندگى شاهانهء\r\n\r\n","description":"","footnote":" ( 1 ) - مناقب ، ابن شهر آشوب ، ج 4 ، ص 313 . ","page_name":" 166 ","page_number":166},
  {"content":"\r\n\r\nخود را به رخ آن حضرت بكشد .\r\nپس از حضور امام ( ع ) در كاخ ، هارون با لحنى آميخته به غرور و تكبر پرسيد : اين قصر چگونه است ؟ امام ( ع ) بدون درنگ و پروا فرمود : اين جايگاه فاسقان است . سپس اين آيه را تلاوت كرد :\r\n« سَاصْرِفُ عَنْ آياتِىَ الَّذينَ يَسْتَكْبِرُونَ فِى الْارْضِ بِغَيْرِ الْحَقِّ وَ انْ يَرَوْا كُلَّ آيَةٍ لايُؤْمِنُوبِها وَ انْ يَرَوْا سَبيلَ الرُّشْدِ لايَتَّخِذُوهُ سَبيلًا وَ انْ يَرَوْا سَبيلَ الْغَىِّ يَتَّخِذُوهُ سَبيلًا . » « 1 » \r\nبه زودى كسانى راكه در روى زمين بنا حق تكبّر مىورزند از ( ايمان به ) آيات خود ، منصرف مىسازم ! آنها چنانند كه اگر هر آيه و نشانه‌اى را ببينند به آن ايمان نمىآورند ؛ اگر راه هدايت را ببينند ، آن را راه خود برنمىگزينند ، و اگر راه گمراهى را ببينند ، آن را راه خود انتخاب مىكنند .\r\nهارون كه از پاسخ متعرّضانهء امام ( ع ) و تطبيق آيهء شريفه بر او سخت خشمگين شده بود با ناراحتى پرسيد : پس اين خانه از آن كيست ؟ فرمود : پس از زمانى از آن شيعيان ماست ، ولى ( در شرايط فعلى ) مايهء فتنه و آزمايش ديگران است .\r\nهارون باناراحتى گفت : ( اگراز آن شيعيان است ) پس چرا صاحبخانه آن را نمىگيرد ؟\r\nفرمود : در حال عمران و آبادى از صاحبش گرفته شده و تا زمانى كه آباد نگردد آن را پس نمىگيرد . « 2 » \r\nموسى بن جعفر ( ع ) در اين برخورد با بيانات و تعبيرهاى مختلف و گويا ، نه تنها صلاحيت هارون را براى امامت مسلمين نفى كرد ، بلكه او را فاسق و غاصب خواند و با تلاوت آيهء شريفه و تطبيق آن بر هارون ، او را از مستكبران روى زمين قلمداد كرد كه به آيات الهى ايمان ندارند ؛ از صراط مستقيم حق روى برتافته راه گمراهى وضلالت در پيش گرفته‌اند .\r\nهارون روزى به موسى بن جعفر ( ع ) گفت : فدك را تحويل بگيريد تا من آن را به شما\r\n\r\n","description":"","footnote":" ( 1 ) - اعراف ( 7 ) ، آيهء 146 .  ( 2 ) - بحارالانوار ، ج 48 ، ص 138 . علامه مجلسى در توضيح جمله آخر امام ( ع ) مىنويسد : « شايد منظور امام ( ع ) اين باشد كه مادامى كه امكان آباد كردن خانه وجود نداشته باشد ، شيعه آن را پس نمىگيرد و هنوز زمان آن فرانرسيده است . » ","page_name":" 167 ","page_number":167},
  {"content":"\r\n\r\nبازگردانم . امام ( ع ) كه از سوء نيت او آگاهى داشت از پذيرش آن امتناع ورزيد . « 1 »  هارون اصرار كرد . امام ( ع ) فرمود : ( اكنون كه اصرار مىكنى ) من آن را مىپذيرم امّا با حدودش .\r\nهارون پرسيد : حدود فدك چيست ؟ فرمود : اگر حدود آن را تعيين كنم ، آن را بازپس نخواهى داد . گفت : به حقّ جدّت سوگند ، آن را مىدهم . فرمود : حدّ اول آن سرزمين عدن است . - چهره هارون برافروخت - ؛ حدّ دومش سمرقند است . - چهره هارون به تيرگى گراييد - حدّ سوّم آن آفريقا مىباشد . - رنگ هارون سياه شد - و حدّ چهارمش از ساحل دريا تا ارمنستان مىباشد .\r\nهارون‌گفت : بااين‌حساب چيزى براى ما باقىنمىماند . پس برخيز و بيا در مسندمن‌بنشين ! امام ( ع ) فرمود : در آغاز به تو گفتم كه اگر حدود آن را تعيين كنم ، آن را تحويل نخواهى داد . « 2 » \r\nاين بيان امام ( ع ) نيز صريح است در غصب خلافت از سوى هارون . دگرگونى پىدرپى رنگ چهره هارون و اين سخن وى كه بيا و بر مسند من بنشين ، همه گوياى اين بود كه مسألهء درخواست موسى بن جعفر ( ع ) تنها آن مزرعه محدود فدك نبود كه رسول خدا ( ص ) در زمان حيات خود به دخترش فاطمه ( ع ) بخشيد ، بلكه منظور همهء سرزمين اسلامى بود كه امارت و سرپرستى بر آنها حق اهل بيت پيامبر ( ص ) بود .\r\nب - مدّعيان امامت : پيشواى هفتم ( ع ) در برابر مدعيان امامت نيز موضع گرفت و امامت آنان را نفى كرد . در ميان افرادى كه پس ازشهادت امام صادق ( ع ) ادعاى امامت كردند ، عبداللّه افطح از همهء آنان فعّالتر بود ؛ از اين رو سخنان و موضعگيريهاى امام ( ع ) دراين بخش ، بيشتر متوجه اوست كه در ذيل به دو نمونه - گفتارى و عملى - آن اشاره مىكنيم .\r\nهشام بن سالم مىگويد : به محضر موسى بن جعفر ( ع ) عرض كردم : عبداللّه مىپندارد بعد از پدرش « امام صادق ( ع ) » امام است ؟ امام ( ع ) فرمود : عبداللّه مىخواهد\r\n\r\n","description":"","footnote":" ( 1 ) - بدون شك ، انگيزه هارون از اين پيشنهاد بازگرداندن فدك نبود ؛ بلكه وى دنبال اهداف سياسى بود ، شايد مىخواست امام راآزمايش كند كه آيا در انديشهء حكومت است يا نه ؟ امتناع امام ( ع ) از پذيرش و قبول مشروط آن و در نهايت خوددارى هارون از تحويل آن به امام ( ع ) شاهد اين حقيقت است .  ( 2 ) - مناقب ، ابن شهر آشوب ، ج 4 ، ص 320 - 321 ؛ تذكرة الخواص ، ص 314 . ","page_name":" 168 ","page_number":168},
  {"content":"\r\n\r\nخدا پرستش نشود . « 1 » \r\nبنابر نقل مفضّل بن عمر ، امام كاظم ( ع ) پس از آنكه ديد برادرش عبداللّه افطح بناحق و بدون شايستگى ادعاى امامت مىكند ، فرمان داد هيزم زيادى وسط خانه جمع كردند ، سپس دستورداد عبداللّه با گروهى از بزرگان شيعه به منزلش دعوت شوند . چون دعوت شدگان گرد آمدند ، حضرت دستورداد هيزمها را آتش بزنند . وقتى شعله‌هاى آتش زبانه كشيد ، بر خاست و با لباسهاى خود در درون آتش نشست و ساعتى با حاضران صحبت كرد . آنگاه برخاست ، لباسهايش را تكان داد و به كنارى آمد و به برادرش عبداللّه فرمود : اگر مىپندارى كه بعد از پدرت امام هستى برخيز و آنجا كه من نشستم بنشين !\r\nعبداللّه با شنيدن اين سخن ، رنگ ازچهره‌اش پريد ، برخاست و به جاى رفتن به درون آتش ، در حالى كه ردايش بر زمين كشيده مىشد ، با شرمندگى از منزل امام ( ع ) بيرون رفت . « 2 » \r\n\r\n2 - اثبات امامت خويش\r\nدوّمين محور مهمّ فعّاليتهاى امام كاظم ( ع ) در حفظ و حراست از ميراث امامت ، اثبات امامت خود بود . آن بزرگوار در اين مرحله ضمن آنكه خود را در معرض امامت و جانشينى پدرش قرار داد و پاسخگوى مسائل و مشكلات دينى مردم بود و از آنان وجوه و بدهيهاى شرعى را قبول مىكرد و نمايندگان و وكلايى رابه بلاد مختلف مىفرستاد ، در موقعيّتها و مناسبتهاى مختلف - در حدى كه شرايط سياسى اجازه مىداد و مصلحت ايجاب مىكرد - به معرفى خود مىپرداخت و همگان را به امامت خويش فرا مىخواند . در درسهاى پيشين به اين دعوت صريح و عمومى آن حضرت از متحيران در امر امامت اشاره كرديم كه : « 3 » \r\n« لا الَى الْمُرْجِئَةِ ، وَ لا الَى الْقَدَرِيَّةِ وَ لا الَى الزَّيْدِيَّةِ وَ لا الَى الْمُعْتَزِلَةِ ، وَ لا الَى\r\nالْخَوارِجِ ، الَىَّ ، الَىَّ ، الَىَّ » « 4 » \r\nنه بسوى مرجئه ، نه قدريه ، نه زيديه ، نه معتزله و نه خوارج برويد ؛ بلكه بسوى من ، بسوى من ، بسوى من بياييد !\r\n\r\n","description":"","footnote":" ( 1 ) - ر . ك : بحارالانوار ، ج 47 ، ص 262 .  ( 2 ) - كشف الغمّه ، ج 3 ، ص 36 .  ( 3 ) - درس چهارم .  ( 4 ) - بحارالانوار ، ج 47 ، ص 262 . ","page_name":" 169 ","page_number":169},
  {"content":"\r\n\r\nاز جمله محورهاى مهمّ تبليغاتى امام ( ع ) در اين بخش نشان دادن و آشكار ساختن كرامات و امور خارق العاده‌اى است كه افراد معمولى از ارائه آنها ناتوان بودند . در درسهاى پيشين به بعضى از اين كرامتها اشاره كرديم . « 1 »  در اينجا براى نمونه و يادآورى تنها به ذكر يك نمونه ديگر بسنده مى كنيم . ابوعلى بن راشد مىگويد :\r\n« شيعيان نيشابور ، محمدبن على نيشابورى را به عنوان نماينده خود برگزيدند و مبلغ سى هزار دينار و پنجاه درهم و دو هزار قواره پارچه به او سپردند تا به مدينه رفته امام را شناسايى كرده به او تحويل دهد . بانويى به نام شطيطه نيز مبلغ يك درهم كامل و پارچه‌اى كه از پنبه بافته بود و به چهار درهم مى ارزيد به وى تحويل داد و چون كم بود اين جمله را گفت : « ان الله لا يستحيى من الحق » .\r\nآنان پرسشهاى دينى خود را در هفتاد برگ نوشتند و با پولها به شكلى خاص بسته بندى كردند و گفتند : امام بايد نخست سئوالات را پاسخ گويد ، سپس پولها را در اختيار گيرد .\r\nمحمد پس از ورود به مدينه نخست نزد عبدالله افطح رفت ، ولى با آزمايشى كه از او به عمل آورد فهميد او امام نيست ، از اين رو از نزد وى خارج شد در حالى كه مىگفت : خدايا مرا به راه راست هدايت كن .\r\nدر همين حال ، پسر نوجوانى را ديد كه مىگويد : دعوت آن كس را كه مىخواهى اجابت كن ! سپس او را به منزل موسى بن جعفر ( ع ) راهنمايى كرد .\r\nمحمد مىگويد : امام چون مرا ديد فرمود : اى ابوجعفر ! چرا نااميد مىشوى ؟ و براى چه به يهوديان و مسيحيان پناه مىبرى ! ؟ بسوى من روى آور كه من حجت و ولى خدايم . سپس فرمود : من ديروز به تمام پرسشهاى تو كه در جزوه است پاسخ دادم . جزوه سئوالات و نيز درهم شطيطه را كه وزنش يك درهم و دو دانگ است و در درون كيسه‌اى است كه چهارصد درهم وازوارى در آن است و نيز آن پارچه متعلق به او را كه در ميان پارچه‌هاى برادران بلخى است ، بياور .\r\nمحمد مىگويد : از سخنان امام ( ع ) عقل از سرم پريد و آنچه را كه فرموده بود آوردم و در محضرش گذاشتم . امام درهم و پارچهء متعلق به شطيطه را برداشت ؛ سپس رو به من كرد و فرمود : « انَّ اللَّهَ لا يَسْتَحْيى مِنَ الْحَقِّ » اى ابوجعفر ! سلام مر ابه شطيطه برسان و اين هميان پول را - كه چهل درهم بود - به وى بده و به او بگو اين پارچه‌اى راكه هديه برايت فرستادم پارچه‌اى است از كفنهاى خودم كه پنبه‌اش از روستاى خودمان ؛ روستاى فاطمهء زهرا ( ع ) به\r\n\r\n","description":"","footnote":" ( 1 ) - ر . ك : درسهاى چهارم و پنجم . ","page_name":" 170 ","page_number":170},
  {"content":"\r\n\r\nدست آمده و خواهرم حليمه دختر حضرت صادق ( ع ) آن را رشته است . و نيز به شطيطه ابلاغ كن كه تو بيش از نوزده روز پس از رسيدن ابوجعفر به نيشابور و وصول پارچه و درهمها به دستت زنده نخواهى ماند ، بنابراين شانزده درهم از پولهاى ارسالى را براى خودت خرج كن و 24 درهم آن را صدقه بده و من بر تو نماز خواهم خواند .\r\nامام ( ع ) سپس دستور داد بقيّه اموال را به صاحبانش برگرداند .\r\nمحمد مىگويد : به دستور امام ( ع ) مهرهاى ورقه‌ها را يكى پس از ديگرى گشودم ديدم پاسخ تمامى پرسشها نوشته شده است .\r\nوى به نيشابور بازگشت . ديد كلّيهء افرادى كه امام ( ع ) اموالشان را بازگردانده بود فطحى مذهب شده‌اند و تنها همان بانو بر مذهب حق باقى مانده است . وى همانگونه كه امام ( ع ) پيش‌بينى كرده بود پس از نوزده روز درگذشت . امام ( ع ) بر پيكر او نماز گزارد و به هنگام بازگشت به محمدبن على فرمود : يارانت را از اين امر آگاه ساز و سلام مرا به آنان برسان و اين پيام را ابلاغ كن كه من و ديگر امامان در هر نقطه‌اى كه باشيد بر جنازه‌هاى شما حاضر مى شويم . پس نسبت به خودتان از خدا بترسيد و تقوا پيشه كنيد . « 1 »  »\r\nدقت در اين روايت شريف نكته‌هاى بسيار ارزنده‌اى به ما مىآموزد كه به خاطر افزايش حجم اين درس و نيز ارتباط نداشتن بعضى از آنها به موضوع بحث ما از ذكر آنها خوددارى مىكنيم .\r\n\r\n","description":"","footnote":" ( 1 ) - مناقب ، ابن شهر آشوب ، ج 4 ، ص 291 - 292 با اختصار . ","page_name":" 171 ","page_number":171},
  {"content":"\r\n\r\nخلاصه\r\nدعوت به امامت همواره در سرلوحه دعوت امامان ( ع ) قرار داشت . زيرا دشمنان با تمام توان سعى در حذف و نابودى آن داشتند .\r\nپيدايش فرقه‌هاى جديد فكرى از قبيل اسماعيليّه ، فطحيه ، ناووسيه و مباركيه در آغاز دوران امامت موسىبن جعفر ( ع ) و ادعاى امامت از سوى برخى از سران آنها ، مسأله امامت پيشواى هفتم ( ع ) را با مشكلات بيشترى مواجه ساخت .\r\nمحورهاى مهمّ فعاليتهاى امام كاظم ( ع ) در پاسدارى از ميراث امامت عبارت بود از :\r\n1 - نفى امامت ديگران : امام ( ع ) در اين مرحله از يك سو صلاحيّت زمامداران معاصر خود را نفى كرد و آنان را افرادى فاسق و غاصب خواند ؛ از سوى ديگر در برابر مدعيان امامت از قبيل برادرش عبداللَّه افطح موضع گرفت و در گفتار و عمل صلاحيت آنان را براى رهبرى جامعهء اسلامى ردّ كرد .\r\n2 - اثبات امامت خويش : امام ( ع ) در اين مرحله با صراحت مردم را به پذيرش امامت خود فرامىخواند و با نشان‌دادن كرامات فراوان در صدد تبيين و تثبيت امامت خود برآمد و از اين طريق حق را براى مردم آشكار ساخت و دست فرصت‌طلبان و نالايقان را از چيدن ميوه شجره طيّبهء رسالت كوتاه كرد .\r\nپرسش\r\n1 - حفظ و حراست از ميراث امامت از چه ويژگى و اهميتى برخوردار بود ؟\r\n2 - مهمترين تلاشهاى دشمنان براى از بين بردن مكتب اهل‌بيت ( ع ) چه بود ؟\r\n3 - پس از شهادت امام صادق ( ع ) شيعيان در امر امامت به چند فرقه منشعب شدند ؟\r\n4 - يك نمونه از نفى امامت زمامداران عباسى توسط پيشواى هفتم ( ع ) را به اختصار ذكر كنيد .\r\n5 - امام كاظم ( ع ) نسبت به برادرش عبداللَّه كه مدعى امامت بود چه موضعى اتّخاذكرد ؟\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nدرس بيستم :\r\nرهبرى و حمايت شيعيان\r\nاز جمله محورهاى مهمّ فعاليتهاى سياسى ، فرهنگى و اقتصادى امام كاظم ( ع ) رهبرى تشكيلات مخفى شيعه و نظارت بر پايگاههاى مردمى و تقويت و پشتيبانى آنها بود .\r\nدر تاريخ زندگانى امام صادق ( ع ) اشاره كرديم كه « 1 »  جمع شيعه پس از رحلت پيامبر ( ص ) برغم توطئه‌ها و مخالفتهاى فراوانى كه از سوى حكمرانان اموى و عباسى عليه موجوديت آن صورت گرفت توانست هويّت خود را حفظ كند و مرحله به مرحله پيش رود تا جايى كه تعداد انگشت شمار و محدود آن در آغاز دوران امامت امام سجاد ( ع ) در عصر امام صادق ( ع ) به جمعيتى انبوه و متشكل افزايش پيدا كرده بود ، و اين نبود جز در سايهء تلاشها و تدبيرهاى حكيمانهء امامان ( ع ) و رهبرى و نظارت مستقيم آن بزرگواران بر اعمال و افكار شيعيان .\r\nپيشواى هفتم ( ع ) به اين رسالت مهمّ عنايتى ويژه داشت ؛ چه آنكه مىديد جمع انبوه شيعه چه در دوران پايانى زمامدارى منصور و چه در دوران خلفاى بعدى ، از سوى حكمرانان ، بيشترين فشار و اذيت و آزار را متحمل مىشوند و چنانچه رهبرى و نظارت مستقيم آن حضرت بر اين جمع مظلوم و مطرود حكومت و تغذيهء فكرى و پشتيبانى سياسى و اقتصادى از ايشان نبود ، چه بسا تلاشهاى نياكانش در گردآورى و تشكل آنان هدر مىرفت و جمعشان پراكنده مىگشت . نمودارهاى برجسته اين محور از تلاشهاى امام كاظم ( ع ) را در زير مرور مىكنيم .\r\n\r\n","description":"","footnote":" ( 1 ) - ر . ك : درس شانزدهم . ","page_name":" 173 ","page_number":173},
  {"content":"\r\n\r\n\r\n1 - رهبرى تشكيلات سياسى شيعه\r\nاين بخش از فعّاليت امام ( ع ) - به اقتضاى طبيعت آن - كاملًا سرّى و به دور از چشم دشمنان و حتى دوستان عوام ، انجام مىگرفت و تنها خواص از كمّ و كيف آن مطلع بودند ؛ از اين رو ، براى اثبات آن نبايد در انتظار دلائل و مستندات روشن بود ، ولى از شواهد و قراين زيادى در زندگى آن گرامى و شيعيان مىتوان تا حدودى به بعضى از ابعاد اين حركت پى برد .\r\nوجود مفضّل‌بن عمر جعفى به عنوان « باب » امام ( ع ) « 1 »  ، تقسيم ياران آن حضرت ميان افراد عادى ، افراد مورد اعتماد و خواص از سوى محدثان و دانشمندان رجالى « 2 »  ، سعايت محمد بن اسماعيل ، برادرزاده آن گرامى نزد هارون كه همزمان دو خليفه بر روى زمين ؛ يكى در حجاز ( موسى بن جعفر ( ع ) ) و ديگرى در عراق ( هارون ) فعاليت دارند و براى آنان خراج و ماليات جمع مىشود ! « 3 »  ، داستان گرفتارى محمدبن ابى عمير به دست نيروهاى امنيتى هارون و درخواست افشاى اسامى شيعيان توسط وى « 4 »  ، توصيهء مؤكد آن گرامى بعضى از ياران خود را به كتمان و هشدار به اينكه افشاى اين امر همان و كشته شدن همان « 5 »  و دهها شاهد ديگر ، همه از وجود تشكيلات سياسى منسجم و سازمان يافته‌اى تحت رهبرى الهى امام كاظم ( ع ) خبر مىدهد . اين بخش را با يك نمونه به پايان مىبريم .\r\nشعيب عقرقوفى ، خدمتكار خود ، مبارك را با دويست دينار پول و يك نامه به مدينه نزد موسىبن جعفر ( ع ) فرستاد . مبارك وقتى به مدينه رسيد متوجه شد امام ( ع ) به مكه رفته است . از اين رو ، عازم مكه شد . او مىگويد : در ميان راه مكه و مدينه شبى از هاتفى شنيدم كه مىگويد : اى مبارك ، خادم شعيب عقرقوفى ! گفتم اى بنده خدا تو كيستى ؟\r\nگفت : من معتّب هستم . ابوالحسن فرمود : نامه را بده و آنچه را همراه‌دارى در منى به‌مابرسان .\r\n\r\n","description":"","footnote":" ( 1 ) - در بخش تاريخ زندگانى امام صادق ( ع ) ، درس شانزدهم درباره مفهوم سياسى « باب » توضيح لازم داده شد .  ( 2 ) - ر . ك : مناقب ، ج 4 ، ص 325 .  ( 3 ) - ر . ك : فرق الشيعه ، ص 68 ( پاورقى ) .  ( 4 ) - در درس پانزدهم تفصيل آن آمد .  ( 5 ) - ر . ك : بحارالانوار ، ج 47 ، ص 344 . ","page_name":" 174 ","page_number":174},
  {"content":"\r\n\r\nمن نامه را به او دادم و در منى به محضر آن حضرت شرفياب شدم و دينارهايى را كه با خود داشتم به او تقديم كردم . . . . « 1 » \r\nدو نكتهء مهم امنيتى و تشكيلاتى در اين روايت حائز اهميّت است .\r\nنخست ، فرستادن امام ( ع ) معتب را بر سر راه مبارك و تحويل گرفتن نامه او . معلوم مىشود نامه يك نامهء معمولى و فردى نبوده است ، بلكه محتواى آن به تشكيلات سياسى شيعه مربوط مىشده است و امام ( ع ) از بيم آنكه مبادا نامه به دست جاسوسان حكومت بيفتد معتب را فرستاده و نامه را تحويل گرفته است .\r\nنكته دوم ، تعيين محل ديدار مبارك با امام ( ع ) و تحويل دينارهاست . امام ( ع ) منى را براى اين ديدار تعيين كرد كه مناسبترين جا براى اين نوع ملاقاتهاست ؛ هم از نظر بودن فرصت كافى و هم از نظر امنيتى .\r\n\r\n2 - نظارت بر عملكرد شيعيان\r\nامام كاظم ( ع ) با دقت ، عملكرد شيعيان و ياران خود را زير نظر داشت و اشتباهات و لغزشهاى آنان را متذكر مىشد . اينك چند نمونه :\r\n- يكى از ياران‌امام ( ع ) به‌نام يعقوب خدمت آن حضرت‌رسيد . امام ( ع ) خطاب‌به وىفرمود :\r\n« اى يعقوب ! تو روز گذشته آمدى و ميان تو و برادرت در فلان جا برخورد ناپسندى شد تا آنجا كه به يكديگر دشنام داديد ؛ در صورتى كه اين طرز برخورد از آيين من و پدرانم نيست و ما احدى از مردم را بدان دستور نمىدهيم . پس از خداى يكتا بترس كه به زودى با مرگ از يكديگر جدا مىشويد . برادرت در سفرى كه رفته است پيش از آنكه نزد خانواده‌اش بازگردد ، خواهد مرد ؛ تو نيز به زودى از آن برخورد بدى كه داشتى پشيمان مىشوى . زيرا شما قطع رحم كرديد ، خدا نيز عمر شما را كوتاه كرد . »\r\nيعقوب پرسيد : قربانت گردم ! مرگ من چه وقت فراخواهد رسيد ؟ فرمود :\r\n« مرگ تو هم فرارسيده بود ؛ ليكن به خاطر صلهء رحمى كه از عمّه‌ات در فلان منزل انجام دادى ، بيست سال بر عمرت افزوده شد . « 2 »  »\r\n\r\n","description":"","footnote":" ( 1 ) - همان ، ج 48 ، ص 76 - 77 .  ( 2 ) - بحارالانوار ، ج 48 ، ص 36 . ","page_name":" 175 ","page_number":175},
  {"content":"\r\n\r\n- اصبغ‌بن موسى مىگويد : دينارهايى را كه برخى از خودم و برخى از برادرانم بود برداشتم تا براى امام كاظم ( ع ) ببرم . چون به مدينه رسيدم ، دينارهاى متعلق به يارانم را شمردم ، ديدم 99 دينار است . يك دينار از خودم بر آنها افزودم كه صد دينار تمام شود .\r\nآنگاه به محضر حضرت شرفياب شدم و دينارها را پيش روى آن حضرت ريختم .\r\nامام ( ع ) يك دينار از آنها را برداشته به من داد و فرمود : دينار خودت را بگير كه آن مرد ، اين پول را به حساب وزن آن براى من فرستاده است . نه به حساب عددش . « 1 » \r\n- مرازم مىگويد : به مدينه رفتم و در خانه‌اى منزل گزيدم . در آن خانه كنيزكى بود كه نظر مرا به خود جلب كرد . به او پيشنهاد ازدواج دادم ولى وى امتناع ورزيد . پس از نماز عشا كه به خانه بازگشتم ، كنيز ياد شده در را به روى من گشود . من دست روى سينه‌اش گذاردم .\r\nروز بعد به نزد موسىبن جعفر ( ع ) رفتم . امام خطاب به من فرمود :\r\n« يا مُرازِمُ لَيْسَ مِنْ شيعَتِنا مَنْ خَلا ثُمَّ لَمْ يَرَعْ قَلْبُهُ »\r\nاى مرازم ! شيعه ما نيست كسى كه در خلوت ، دلش بيمناك نباشد !\r\n\r\n3 - كمكهاى مالى و اقتصادى به شيعيان\r\nاز جمله اقدامات موسىبن جعفر ( ع ) نسبت به شيعيان ، رفع كاستيها و مشكلات مالى و اقتصادى آنان بود . پيش از اين ، موضوع بخششهاى فراوان امام ( ع ) و كيسه‌هاى پول آن حضرت را كه ضرب‌المثل همگان شده بود يادآور شديم . « 2 »  بدون شك اين حركت گسترده و فراگير امام ( ع ) را نبايد صرفاً از بعد اخلاقى و به انگيزه دستيابى به پاداش اخروى اين فضيلت اخلاقى ارزيابى كرد ؛ بلكه علاوه بر اين جهت ، بعد سياسى و اقتصادى آن نيز درخور تأمل است . زمامداران عباسى كه سعى مىكردند با وارد آوردن فشار اقتصادى بر شيعيان آنان را در برابر حكومت خود وادار به تسليم نمايند ، امامان عليهم‌السّلام از اين طريق و تحت پوشش يك عمل و سجيّهء اخلاقى ، توطئه آنان را خنثى\r\n\r\n","description":"","footnote":" ( 1 ) - همان ، ص 67 .  ( 2 ) - ر . ك : درس سوم . ","page_name":" 176 ","page_number":176},
  {"content":"\r\n\r\nو مشكلات مالى پيروان خود را تا حد زيادى حل مىكردند .\r\nگرچه نمونه‌هايى كه پيش از اين ذكر كرديم براى اثبات اين محور از فعاليت امام كاظم ( ع ) كافى است ، ليكن براى تيمن در اين درس نيز دو نمونه ديگر را ذكر مىكنيم .\r\n- دزدان اموال بكّار قمى يكى از ياران موسىبن جعفر ( ع ) را در جريان سفر وى به حج ربودند . وى به مدينه آمد و تصميم گرفت از طريق كارگرى پولى به دست آورد و خود را به منزلش ( كوفه ) برساند . وى بنا به تقاضاى مردى به منزلى رفت و در آنجا مشغول به كار شد .\r\nدر يكى از روزها كه وى مشغول كار بود ، موسىبن جعفر ( ع ) در محل كار حاضر شد و او را نزد خود فراخواند و از حال و وضعش پرسيد . او قصّه خود را تعريف كرد .\r\nروز بعد ، امام ( ع ) دوباره در محلّ كار او حاضر شد و كيسه پولى را به وى داد و فرمود :\r\nاين را بگير كه تو را به كوفه مىرساند ؛ سپس از وى خواست به كوفه برود . نامه‌اى نيز به وى داد تا در كوفه به علىبن ابى حمزه بدهد .\r\nبكّار به كوفه‌رفت ولى متوجه‌شد دزدان چند روز پيش از رسيدن وى به كوفه به مغازه‌اش دستبرد زده و هرچه در آن بوده به يغما برده‌اند . وى نامه را به علىبن‌ابىحمزه داد . وقتى نامه را گشودند ديدند موسىبن جعفر ( ع ) علىبن‌حمزه را مأمور كرده چهل دينار به به كار بپردازد .\r\nبه كار مىگويد : من حساب كردم ، ديدم ارزش اموالى كه دزدان از مغازه من برده بودند ، همان چهل دينار بود . در نامه امام ( ع ) خطاب به علىبن ابوحمزه آمده بود : « به بكّار ، قيمت آنچه را از او به سرقت برده‌اند ، چهل دينار بده ! « 1 »  »\r\n- كمكهاى پيشواى هفتم ( ع ) به شيعيان محدود به كمكهاى نقدى او نمىشد . بلكه گاهى صورتهاى ديگرى داشت . نوشته‌اند : آن حضرت مزرعه‌اى در نزديك مدينه خريد ؛ سپس آن را به فرزندان مصادف ( خدمتكار خود ) بخشيد . « 2 » \r\n\r\n4 - حلّ مشكلات و رفع گرفتاريهاى شيعيان\r\nتلاشها و كوششهاى موسىبن جعفر ( ع ) در كمك به شيعيان و رفع گرفتاريهاى آنان به كمكهاى مالى آن حضرت محدود نمىشد ؛ بلكه هر مشكلى براى آنان پيش مىآمد به\r\n\r\n","description":"","footnote":" ( 1 ) - بحارالانوار ، ج 48 ، ص 62 - 64 ( با تلخيص ) .  ( 2 ) - ر . ك : تنقيح المقال ، ج 3 ، ص 217 و معجم رجال الحديث ، ج 18 ، ص 168 . ","page_name":" 177 ","page_number":177},
  {"content":"\r\n\r\nآن گرامى متوسل مىشدند و او در رفع آن مىكوشيد . نمونه‌هاى ذيل ، نشان‌دهنده گوشه‌هايى از اين محور كارى امام ( ع ) است .\r\n- پيشواى هفتم ( ع ) كه از گرفتارى صالح بن واقد طبرى به دست هارون در آينده نزديك خبر داشت به وى فرمود : به زودى اين طاغوت تو را مىطلبد و به زندان مىافكند و دربارهء من از تو سؤال مىكند . تو در پاسخ بگو من او را نمىشناسم .\r\nهمانگونه كه امام ( ع ) پيش‌بينى كرده بود هارون پس از چند روز صالح را از مازندران احضار كرد و به وى گفت : موسى بن جعفر كجاست ؟ به من خبر رسيده كه نزد توست .\r\nاو گفت : من او را نمىشناسم و تو خود ، او را و جايش را بهتر مىشناسى !\r\nهارون ، صالح رابه زندان‌افكند . در زندان موسىبن جعفر ( ع ) به ديدار او رفت و به قدرت امامت بدون آنكه زندانبانان متوجه شوند وى را از زندان بيرون برد ، سپس به او فرمود : اى صالح ! سلطنت واقعى از آن ماست كه خداوند به ما كرامت فرموده‌است . آنگاه او را راهنمايى كرد كه به منطقه و شهر خودش برود كه دشمنان به وى دسترسى پيدا نخواهند كرد .\r\nصالح مىگويد : من به مازندران بازگشتم و هارون هيچگاه در تعقيب و جستجوى من بر نيامد و متوجه نشد كه من در زندانم يا نه . « 1 » \r\n- يكى از ارادتمندان امام كاظم ( ع ) روزى به زنى زيبا دل بست و تقاضاى ازدواج با وى را كرد . زن پذيرفت و وارد خانهء او شد . هنوز زن كفشهاى خود را بيرون نياورده بود كه موفّق ( خدمتكار امام كاظم ( ع ) ) در زد و از سوى امام ( ع ) اين پيام را به وى ابلاغ كرد :\r\n« زنى را كه در خانه‌ات هست بيرون كن و دست به او مزن ! »\r\nوى به دستور امام ( ع ) عمل كرد و بدون درنگ زن را بيرون نمود . وى مىگويد : « هنوز آن زن از دم در چندان دور نشده بود و من از پشت در مىشنيدم و از روزنه نگاه مىكردم كه مردى فتنه‌جو نزد آن زن آمد و به وى گفت : چرا به اين زودى بيرون آمدى ؟ مگر من به تو نگفتم بيرون نيا ؟ گفت : چرا ، ولى پيك مرد ساحر به نزد او آمد و به او دستور داد مرا بيرون كند و او چنين كرد . بعدها معلوم شد كه آنها توطئه كرده و در مال من طمع نموده بودند . شب‌هنگام خدمت امام ( ع ) رسيدم . فرمود : سراغ آن زن مرو ! چون او زنى از\r\n\r\n","description":"","footnote":" ( 1 ) - بحارالانوار ، ج 48 ، ص 66 . ","page_name":" 178 ","page_number":178},
  {"content":"\r\n\r\nبنىاميّه و از خاندان ملعون است . و آنان او را فرستاده بودند تا وارد خانه تو شود سپس به خانه‌ات بريزند و او را از آنجا بيرون آورند ( و اموالت را غارت كنند ) ؛ پس خداى را سپاس گوى كه اين بلا را از سرت دور ساخت . « 1 » \r\n\r\n5 - وساطت براى شيعيان\r\nاز ديگر تلاشهاى امام كاظم ( ع ) در ارتباط باشيعيان وساطت از آنان براى بر آمدن حاجاتشان مىباشد . به عنوان نمونه محمدبن سالم مىگويد : زمانى كه سرورم موسىبن جعفر ( ع ) را نزد هارون بردند ، هشام‌بن‌ابراهيم خدمت آن حضرت رسيد و گفت : سرورم ! در ارتباط با كار من عريضه‌اى به فضل‌بن يونس نوشته شده است ؛ از او بخواه تا حاجت مرا برآورد .\r\nامام ( ع ) پذيرفت و تصميم گرفت نزد او رود . دربان جريان آمدن امام را به فضل بازگفت . فضل كه از شنيدن اين خبر بسيار خوشحال شده بود به دربان گفت اگر راست بگويى در راه خدا آزادى ؛ و نيز وعده اموال زياد به وى داد . سپس پابرهنه به استقبال امام ( ع ) رفت . هنگامى كه امام را ديد بر روى پاهاى آن گرامى افتاد و شروع به بوسيدن آنها كرد . آنگاه امام ( ع ) را بر سر سفره غذا دعوت كرد . امام پذيرفت . در پايان امام ( ع ) از وى خواست حاجت هشام را برآورد . او نيز چنين كرد . « 2 » \r\nاين رفتار امام ( ع ) نشان‌دهنده اهميّت برآوردن حاجت مؤمن از ديدگاه امامان ( ع ) است . برخورد فضل‌بن يونس با مسأله آمدن امام ( ع ) نزد او ، گوياى آن است كه اين ديدار به دور از انتظار وى بوده است .\r\n\r\n6 - آگاه كردن شيعيان از حوادث ناگوار آينده\r\nامام كاظم ( ع ) نه تنها براى رفع گرفتاريهاى موجود شيعيان تلاش مىكرد ، بلكه گاهى از حوادث ناگوارى كه در آينده ممكن بود براى آنان پيش بيايد جلوگيرى مىنمود كه در اينجا به دو نمونه اشاره مىكنيم .\r\n\r\n","description":"","footnote":" ( 1 ) - بحارالانوار ، ج 48 ، ص 61 - 62 .  ( 2 ) - حياة الامام موسىبن جعفر ( ع ) ، ج 2 ، ص 296 و معجم رجال الحديث ، ج 13 ، ص 318 . در درس سوم به نمونه ديگرى از اين نوع تلاش امام ( ع ) اشاره شده است . ","page_name":" 179 ","page_number":179},
  {"content":"\r\n\r\n- امام كاظم ( ع ) براى ابراهيم‌بن عبدالحميد نوشت : از خانه‌ات به خانهء ديگرى منتقل شو . ابراهيم در آغاز از شنيدن اين خبر اندوهگين شد ؛ چون خانه‌اش بين بازار و مسجد و در جاى مناسبى بود .\r\nبا خوددارى ابراهيم از جابه‌جايى ، پيك امام ( ع ) دوباره نزد او آمد و از وى خواست خانه را ترك كند . ولى او همچنان بود كه پيك براى بار سوّم آمد و همان دستور را با تأكيد به وى ابلاغ كرد .\r\nابراهيم به فكر جابه‌جايى افتاد . منزلى را پيدا كرد و بدانجا منتقل شد . به محض انتقال ، منزل قبلىاش فرو ريخت و ويران گشت . « 1 » \r\n- ابراهيم‌بن عبدالحميد به طرف محلهء قبا مىرفت تا طبق معمول هر ساله خرماى باغهاى آنجا را خريدارى كند كه در ميان راه با موسىبن جعفر ( ع ) ديدار كرد . امام پس از آگاهى از هدف او به وى فرمود : آيا از شرّ آفت ملخ خيالتان آسوده است ؟\r\nابراهيم با شنيدن اين هشدار ، از تصميم خود بازگشت . با گذشت پنج روز از اين ماجرا حملهء ملخها آغاز شد ، چندانكه همه آنچه را كه در نخلستانها بود خوردند . « 2 » \r\nاين بود نمونه‌هايى از تلاشها و كوششهاى امام كاظم ( ع ) در ارتباط با شيعيان . البته موارد ديگرى نيز در منابع تاريخى و حديثى ذكر شده كه از حوصلهء اين سلسله درسها بيرون است .\r\nمطالعه و تأمل در مجموع اين فعّاليتها نشان‌دهندهء عنايت و توجه خاص موسىبن جعفر ( ع ) به امور مربوط به شيعيان است . نكتهء در خورد تأمل در اين داستانها بهره‌گيرى امام ( ع ) از ابزار و امكانات مختلف براى دستيابى به اين هدف مهم است . حتى جايى كه لازم بود خود آن حضرت شخصاً اقدام مىكرد و اين درس بسيار بزرگى است براى همهء مسؤولان و دست‌اندركاران نظام مقدس جمهورى اسلامى ايران . در شرايطى كه موسىبن جعفر ( ع ) با آنهمه محدوديتها و اعمال فشارها از سوى حاكمان عباسى ، آن عنايت ويژه را به ياران و پيروان خود داشت ، مسؤولان ما كه به بركت انقلاب اسلامى بحمداللَّه دستشان باز و امكاناتشان فراوان است مىبايد عنايت بيشترى به اين مهمّ داشته باشند آنگونه كه بحمداللَّه دارند .\r\n\r\n","description":"","footnote":" ( 1 ) - قرب‌الاسناد ، ص 195 .  ( 2 ) - احقاق الحق ، ج 12 ، ص 321 . ","page_name":" 180 ","page_number":180},
  {"content":"\r\n\r\nخلاصه\r\nاز جمله محورهاى مهمّ فعّاليتهاى امام كاظم ( ع ) رهبرى تشكيلات سياسى شيعه و نظارت بر عملكرد ايشان و تقويت و پشتيبانى آنان بود .\r\nدر بخش رهبرى تشكيلات سياسى ، شواهد و قرائن فراوانى در زندگى امام ( ع ) و شيعيان اثبات‌كننده اين محور مهم كارى آن حضرت است كه در درس به پاره‌اى از آنها اشاره شده است .\r\nعناوين ديگر محورهاى فعّاليتى امام ( ع ) در ارتباط با شيعيان عبارت است از :\r\n1 - نظارت بر عملكرد شيعيان و تذكر لغزشهاى آنان .\r\n2 - كمكهاى مالى و اقتصادى به آنان .\r\n3 - حل مشكلات و گرفتاريهاى شيعيان .\r\n4 - وساطت براى شيعيان به منظور برآوردن حاجاتشان .\r\n5 - آگاه كردن آنان از حوادث ناگوار آينده .\r\nتأمل در اين محورها عنايت ويژه موسىبن جعفر ( ع ) را به امور مربوط به شيعيان در آن شرايط سخت سياسى و اقتصادى نشان مىدهد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nپرسش\r\n1 - تشكل سياسى شيعه پس از رحلت پيامبر ( ص ) مرهون چه عاملى بود ؟\r\n2 - چه دليلى براى رهبرى تشكيلات سياسى شيعه در زمان موسىبن جعفر ( ع ) توسط آن حضرت وجود دارد ؟\r\n3 - موسىبن جعفر ( ع ) چگونه بر عملكرد شيعيان نظارت داشت ؟\r\n4 - آيا كمكهاى اقتصادى موسىبن جعفر ( ع ) به شيعيان صرفاً جنبهء اخلاقى داشت ؟\r\n5 - به يك مورد از رفع گرفتاريهاى شيعيان توسط موسىبن جعفر ( ع ) اشاره كنيد .\r\n6 - مطالعه سيره امام كاظم ( ع ) در اين درس چه نكتهء مهمى به ما مىآموزد ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nدرس بيست و يكم :\r\nخط مشى سياسى امام كاظم ( ع ) ( 1 )\r\nاز آنجا كه امامان عليهم‌السّلام از سوى خداوند مسؤوليّت رهبرى و هدايت و انذار امّت اسلامى را پس از رسول خدا ( ص ) بر عهده داشتند ، ناگزير نسبت به مسائل مختلف جامعهء خويش از جمله مسائل سياسى نمىتوانستند بىتفاوت و بدون موضع باشند .\r\nبارزترين دليل اين مطلب ، حساسيّت خلفاى اموى و عباسى معاصر آنان نسبت به ايشان و موضعگيرى حادّ عليه آن بزرگواران است . اگر امامان ( ع ) نسبت به مسائل سياسى جامعهء خويش نظر نداشتند معنا نداشت خلفا از آنان اين همه بيم داشته باشند و آنان را سرسخت‌ترين رقيبان و دشمنان خود بدانند . منشأ بيشتر گرفتاريهاى اجتماعى و در نهايت شهادت ائمه ( ع ) همين مسأله مهمّ بود . اين سخن آنان كه :\r\n« ما مِنَّا الَّا مَقْتُولٌ اوْ مَسْمُومٌ » « 1 » \r\nهيچ يك از ما نيست كه به قتل نرسد يا مسموم نشود\r\nبيانگر اين حقيقت است كه امامان ( ع ) اساس و محور تلاشها و رهنمودهاى سياسى جامعهء خود بودند .\r\nنكتهء در خور تأمل اينكه تلاشها و موضعگيريهاى سياسى ائمه ( ع ) به خاطر اختلاف شرايط سياسى اوّلًا يكسان نبود و ثانياً بيشتر سرّى و مخفيانه انجام مىگرفت ؛ در نتيجه ماهيت و ابعاد آن براى بسيارى از افراد پوشيده و ناشناخته مىماند .\r\nزندگى و خط مشى سياسى امام كاظم ( ع ) از اين قاعدهء كلّى مستثنى نبود . ما در اين درس ، خط مشى سياسى آن گرامى را در برابر دستگاه خلافت عباسى در دو محور « تقيّه » و « نفوذ » ترسيم مىكنيم .\r\n\r\n","description":"","footnote":" ( 1 ) - سيرة الائمة الاثنى عشر ، ج 2 ، ص 529 . ","page_name":" 183 ","page_number":183},
  {"content":"\r\n\r\n\r\nالف - تقيّه\r\nپنهانكارى - كه همان مفهوم تقيّه است - به عنوان يك استراتژى مبارزاتى در رويارويى با دستگاه خلافت ، در زندگى سياسى امام كاظم ( ع ) جايگاه ويژه‌اى داشت .\r\nزيرا در دوران امامت آن حضرت ، بنىعباس همهء نيرو و توان خود را براى نابودى شيعيان و محو مكتب ا هل‌بيت ( ع ) به كار گرفته بودند و امام ( ع ) براى حفظ جمع شيعه و ميراث امامت ناگزير از « تقيّه » بود . معمربن خلّاد مىگويد : از امام كاظم ( ع ) درباره قيام براى واليان « 1 »  ( جور ) پرسيدم : فرمود : ابوجعفر ( ع ) فرموده است :\r\n« التَّقِيَّةُ مِنْ دِينى وَ دِينِ آبائى ، وَ لا ايمانَ لِمَنْ لا تَقِيَّةَ لَهُ . » « 2 » \r\nتقيّه آيين من و پدران من است و كسى كه به وظيفه تقيّه عمل نكند ايمان ندارد .\r\nامام ( ع ) گاهى به خاطر رعايت اصل تقيه پاسخ نامهء ياران خود را ماهها به تأخير مىانداخت . علىبن سويد مىگويد : زمانى كه امام كاظم ( ع ) در زندان بود براى او نامه نوشتم و از مسائل زيادى از وى سؤال كردم . امام ( ع ) چندين ماه پاسخ را به تأخير انداخت سپس جواب آن را داد .\r\nدر پاسخ امام ( ع ) به علت تأخير اشاره شده و آمده است : « تو از امورى پرسيده‌اى كه مىبايد پوشيده و مكتوم بمانند و تو نسبت به آنها مأمور به تقيّه هستى ، ولى اينك كه ( شرايط تغيير كرده ) و سلطنت جباران منقضى شده است پاسخ سؤالات تو را خواهم‌داد . » « 3 » \r\nگاهى نيز كه مىدانست نامه به دست مأموران مىافتد مضمون آن را به گونه‌اى مىنوشت كه با سياستهاى نظام حاكم توافق داشته باشد . به عنوان نمونه در پاسخ به نامهء يحيىبن عبداللَّه‌بن حسن ، او را از نافرمانى خليفه برحذر داشت و تشويق به نيكى و پيروى از او نمود .\r\n\r\n","description":"","footnote":" ( 1 ) - منظور از قيام براى واليان يعنى ايستادن در نزد ايشان به عنوان تعظيم ، يا حركت كردن پيش پاى آنان ، به هنگام ورودشان به مجلس يا عبور آنان . احتمال مىرود منظور از قيام ، قيام به امور واليان و همكارى با آنان باشد ، ولى معناى اول مناسبتر است ( ر . ك : بحارالانوار ، ج 72 ، ص 431 )  ( 2 ) - بحارالانوار ، ج 72 ، ص 431 ؛ وسائل الشيعه ، ج 11 ، ص 460 و كافى ، ج 2 ، ص 219 .  ( 3 ) - براى آگاهى از تفصيل نامهء امام ( ع ) رجوع كنيد به معادن الحكمة ، ج 2 ، ص 137 - 141 . ","page_name":" 184 ","page_number":184},
  {"content":"\r\n\r\nوقتى نامه به هارون رسيد و آن را خواند گفت : مردم مرا نسبت به موسىبن جعفر بدبين مىكنند ( و از او نزد من سعايت مىنمايند ) در حالى كه او از مطالب و تهمتهايى كه به وى نسبت داده مىشود پاك و منزّه است . « 1 » \r\nعمل به وظيفه تقيّه به خود امام ( ع ) محدود نمىشد بلكه ياران آن حضرت نيز كه در شرايط خاصى قرار داشتند موظف به عمل بر اساس آن بودند . « 2 »  محمّدبن فضل مىگويد : ميان اصحاب ما درباره مسح پاها در وضو اختلاف شد كه آيا آن را از انگشتان تا بلندى مفصل بايد كشيد يا به عكس ؟ علىبن يقطين نامه‌اى به موسىبن جعفر نوشت و از آن حضرت نسبت به خود كسب تكليف كرد . امام ( ع ) در پاسخ نامه‌اش نوشت :\r\n« آنچه دربارهء اختلاف در وضو نوشته بودى فهميدم و آنچه من به تو دستور مىدهم در اين باره اين است كه سه بار آب در دهان بگردانى و سه بار آب در بينى بكشى و سه‌بار صورت خود را بشويى سپس دستهاى خود را از سر انگشتان تا مرفق بشوى و همهء سر را مسح كن و داخل و بيرون گوشهايت را دست بكش و پاهاى خود را تا بلنداى مفصل سه بار بشوى و از اين دستور تخلف نكن ! »\r\nدقت در مضمون نامهء امام مىرساند كه اين دستور كاملًا يك دستور سياسى و بيان وظيفهء مقطعى است نه حكم الهى براى هميشه و همه كس .\r\nعلىبن‌يقطين گرچه در آغاز از پاسخ امام ( ع ) كه دقيقاً مطابق مذهب اهل‌سنّت بود تعجب كرد ولى از آنجا كه مىدانست آن بزرگوار هيچ دستورى را بدون مصلحت نمىدهد آن را پذيرفت و طبق آن عمل كرد .\r\nبعدها راز اين دستور امام ( ع ) كشف شد ؛ از علىبن يقطين نزد هارون سعايت شد كه وى شيعه است و مصلحت نيست وزير خليفه باشد . هارون براى آزمايش او ، جريان وضو گرفتنش را زير نظر گرفت تا ببيند طبق مذهب شيعه وضو مىگيرد يا براساس مذهب اهل‌سنّت . ولى متوجه شد كه او بطور دقيق مطابق سنيّان عمل مىكند . و بدين ترتيب توطئه سعايت‌كنندگان خنثى شد و هارون به علىبن يقطين اعلام كرد كه « دروغ مىگويد كسى كه مىپندارد تو رافضى هستى » و از آن پس ، وى نزد هارون موقعيّت بهترى پيدا كرد .\r\n\r\n","description":"","footnote":" ( 1 ) - ر . ك : معادن الحكمة ، ج 2 ، ص 141 - 142 .  ( 2 ) - در درس دهم به نمونه‌اى از اين سياست درباره يكى از شاگردان امام به نام هشام‌بن حكم اشاره كرديم . ","page_name":" 185 ","page_number":185},
  {"content":"\r\n\r\nپيشواى هفتم ( ع ) پس از عبور علىبن يقطين از اين مرحلهء خطرناك ، بدون درخواست وى طىّ نامه‌اى به او فرمان داد كه از اين پس طبق آنچه خداوند فرمان داده وضو بگير ؛ روى خود را يك بار براى شادابى و يك بار به نيت وجوب بشوى و دستهاى خود را دوبار همچنان از مرفق بشوى و جلو سر و نيز روى دو پا را با زيادى آب وضو مسح كن ؛ زيرا آنچه بر تو ترسيده مىشد اكنون از ميان رفته است . « 1 » \r\nامام كاظم ( ع ) در پرتو اتخاذ چنين سياست حساب‌شده و دورانديشانه‌اى توانست در آن شرايط سخت و دوران فشار و خفقان ، نه تنها جان خود و يارانش را حفظ كند بلكه با كمترين حساسيت از سوى دستگاه خلافت رسالت بنيادى خود را آغاز كند .\r\nامام ( ع ) برغم آنكه ده سال آغاز امامت خود را در دوران حكومت شكنجه و استبداد منصور سپرى كرد ولى با پنهانكارى و كناره‌گيرى از فعاليتهاى آشكار سياسى و نظامى عليه دستگاه ، دشمن را خلع سلاح كرد و هر گونه بهانه‌اى را از دست او گرفت .\r\n\r\nب - نفوذ\r\nاز نشانه‌ها و مظاهر بارز و برجستهء فعّاليتها و تشكيلات سياسى منسجم و گستردهء موسىبن جعفر ( ع ) وجود عوامل و عناصر نفوذى در تشكيلات خلافت عباسى است .\r\nدر آن شرايط خفقان و استبداد كه عناصر اطلاعاتى دشمن همه فعّاليتها و تحركات را زير نظر داشتند ، نفوذ تعدادى از چهره‌هاى برجستهء شيعى در درون دستگاه خلافت و احراز پستهاو مسؤوليتهاى مهمّ و حساس حكومتى تا سطح وزارت ، نشانهء عمق و عظمت كار سياسى پيشواى هفتم است . ما در آغاز به معرفى اجمالى برخى از اين عناصر نفوذى و مسؤوليتهاى آنان مىپردازيم . سپس به اهداف و دستاوردهاى آن اشاره مىكنيم .\r\n\r\n1 - على بن يقطين\r\nعلىبن يقطين در سال 124 هجرى قمرى در كوفه متولد شد و در همان شهر نشو و نما كرد و به تحصيل علم و ادب پرداخت . « 2 »  پدرش يقطين از مخالفان بنىاميّه و از مبلغان\r\n\r\n","description":"","footnote":" ( 1 ) - ر . ك : بحارالانوار ، ج 48 ، ص 38 - 39 ؛ ارشاد ، ص 294 - 295 .  ( 2 ) - تنقيح المقال ، ج 2 ، ص 315 . ","page_name":" 186 ","page_number":186},
  {"content":"\r\n\r\nعباسيان بود . از اين رو ، در دوران خلافت « مروان حمار » تحت تعقيب حكومت قرار گرفت و به مدينه فرار كرد . با روى كار آمدن بنىعباس به كوفه بازگشت . « 1 » \r\n« يقطين » با خلفاى عباسى همكارى نزديك داشت و به خاطر حمايتهاى بىدريغ و صادقانه‌اش از آنان ، نزد سفّاح ، منصور و مهدى منزلت ولايى پيدا كرد .\r\n« علىبن يقطين » هر چند از نظر فكرى مخالف پدر و ارادتمند و دوستدار اهل‌بيت ( ع ) بود ، ولى در سايهء دورانديشى و حسن‌تدبير در امور موفق شد در اندك زمانى اعتماد مهدى عباسى را جلب كند و مسؤوليت يكى از ديوانهاى حكومتى را بر عهده گيرد . « 2 » \r\nعلى همچنان در حال پيشرفت و نزديك شدن بيشتر به مركزيت دستگاه خلافت بود تا آنكه در دوران حكومت هارون به مقام وزارت رسيد . « 3 » \r\nوى ، ارتباط نزديك با موسىبن جعفر ( ع ) داشت و در همهء امور از آن حضرت دستور مىگرفت و ادامهء همكارىاش با دستگاه خلافت در پست وزارت به دستور آن گرامى بود . وى زمانى به حضور امام ( ع ) رسيد و از آن حضرت تقاضا كرد با استعفاى وى از منصب وزارت موافقت كند . امام ( ع ) او را از اين تصميم بازداشت و فرمود :\r\n« اين كار را نكن ! زيرا تو مونس ما و مايه عزّت برادرانت هستى . اميد مىرود خداوند به وسيله تو مرحمى بر قلب شكسته‌اى بنهد يا زبانه‌هاى آتش كينهء دشمنان را از دوستانش دفع كند . « 4 »  »\r\nبار ديگر ، زمانى كه امام ( ع ) عازم عراق شد به ديدار آن حضرت رفت و از وضع بد خود و ناخشنودى از شغلش به امام شكايت برد و از او استدعا كرد اجازه دهد از منصبش كناره‌گيرى كند . امام ( ع ) نپذيرفت و فرمود :\r\n« اى على ! خداوند در ميان ستمگران ، دوستانى دارد كه به وسيلهء آنها از دوستان خودش دفع ستم مىكند و تو از آنان هستى ! « 5 »  »\r\nاز علىبن يقطين نزد هارون بارها سعايت شد ولى امام ( ع ) هر بار به يارى او شتافت و\r\n\r\n","description":"","footnote":" ( 1 ) - همان .  ( 2 ) - ر . ك : الوزراء و الكتّاب ، ص 166 .  ( 3 ) - اعيان الشيعه ، ج 8 ، ص 371 .  ( 4 ) - حياة الامام موسى بن جعفر ( ع ) ، ج 2 ، ص 286 .  ( 5 ) - رجال كشى ، ج 2 ، ص 731 و معجم رجال الحديث ، ج 13 ، ص 230 . ","page_name":" 187 ","page_number":187},
  {"content":"\r\n\r\nبا راهنمايى و صدور دستورالعمل بموقع جان او را از خطر قطعى حفظ كرد . به عنوان نمونه يك سال هارون چند دست لباس به عنوان خلعت به وزير خود بخشيد كه در ميان آنها يك لباس خزّ مشكى رنگ زربفت و از لباسهاى ويژه خلفا بود .\r\nعلىبن يقطين بيشتر آن لباسها را همراه اموالى ديگر براى امام كاظم ( ع ) فرستاد . امام همه آنها را پذيرفت جز همان لباس را كه پس فرستاد و يادآور شد اين لباس را نگه دار ! زيرا به همين زودى به آن نياز پيدا خواهى كرد .\r\nپس از گذشت چند روز يكى از خدمتكاران بر كنار شده وى كه از ارتباط او با امام كاظم ( ع ) و پولها و هدايايى كه براى آن حضرت مىفرستاد آگاهى داشت ، از او نزد هارون سعايت كرد و گفت : علىبن يقطين پيرو موسىبن جعفر ( ع ) است و هر سال خمس اموال خود را براى او مىفرستد . آنگاه داستان لباسها را دليل آورد و گفت : خلعت مخصوصى كه خليفه در فلان روز به وى اهدا نموده بود به موسىبن جعفر ( ع ) داده‌است .\r\nهارون سخت ناراحت شد و گفت : اگر آنچه مىگويى راست باشد او را خواهم كشت ؛ سپس بىدرنگ وزير خود را احضار كرد و در مورد آن لباس از وى پرسيد . او گفت : آن را در جاى مخصوصى گذاشته‌ام و در نگهدارىاش كوشش مىكنم ، هر صبح و شام بقچه را مىگشايم و آن خلعت را با ديد تبرك مىنگرم و مىبوسم ، سپس در جايگاه خود مىگذارم .\r\nهارون گفت : فورى آن را بياور ! علىبن يقطين لباس را آورد . با مشاهده لباس خشم خليفه فرو نشست و به وزير خود گفت : پس از اين هرگز سخن سعايت‌كننده‌اى را درباره تو باور نخواهم كرد . « 1 » \r\n\r\n2 - يقعوب بن داوود\r\nيعقوب ، مردى با ايمان ، پاك سرشت ، نيكوكار ، بخشنده و با فضيلت بود . « 2 »  او از چهره‌هاى سرشناس متمايل به تشيع و علاقمند به اهل‌بيت ( ع ) بود و با برخى از علويان مبارز همكارى نزديك داشت . « 3 » \r\n\r\n","description":"","footnote":" ( 1 ) - ارشاد ، ص 293 - 294 .  ( 2 ) - تاريخ يعقوبى ، ج 2 ، ص 401 .  ( 3 ) - الفخرى ، ص 166 . ","page_name":" 188 ","page_number":188},
  {"content":"\r\n\r\nيعقوب در جريان قيام ابراهيم‌بن عبداللَّه‌بن حسن به اتهام همكارى با وى به همراه گروهى ديگر دستگير شد و به زندان افتاد . با روى كار آمدن مهدى ، از جمله كسانى بود كه مشمول عفو عمومى او قرار گرفت . « 1 »  او از اين پس در صدد اين بود كه از طريق نفوذ در دستگاه خلافت و قبضه كردن حكومت مبارزه خود را ادامه دهد و در اين راه موفقيّت خوبى كسب كرد و تا پست وزارت پيش رفت . « 2 » \r\nيعقوب پس از استقرار در پست وزارت به تدريج علويان و طرفداران زيدبن‌على را به دستگاه جذب ، و مناصب حكومتى را به آنان واگذار كرد و از اين طريق بر امور كشور مسلّط شد . « 3 » \r\nعده‌اى از اطرافيان و نزديكان مهدى كه از بنىاميّه بودند از يعقوب نزدمهدى سعايت كردند و گفتند : شرق و غرب كشور اسلامى در دست يعقوب و ياران اوست . كافى است با يك اشاره به ياران خود فرمان دهد تا يك روزه سلطنت تو را سرنگون سازند . « 4 » \r\nسعايتها و گزارشهاى پىدر پى عليه يعقوب ، خليفه را نسبت به وى بدبين كرد و سرانجام پس از يك آزمايش « 5 »  و تأييد صحت گزارشهاى رسيده ، يعقوب را از مقام\r\n\r\n","description":"","footnote":" ( 1 ) - الوزراء و الكتاب ، ص 155 .  ( 2 ) - در مورد چگونگى نفوذ يعقوب در دستگاه خلافت مهدى دو نقل ذكر شده است . در يك نقل آمده است : يعقوب ، ربيع ، حاجب دربار را كه با او سابقه دوستى داشت ديد و گفت : اگر كارى كنى كه من به دربار راه پيدا كنم و به مقام وزارت برسم صدهزار دينار پاداش به تو خواهم داد . از آن پس ربيع در هر فرصت مناسب ، از يعقوب نزد خليفه تمجيد مىكرد ، چندان كه مهدى شيفته او شد و او را براى پست وزارت برگزيد ( ر . ك : الفخرى ، ص 166 ) .\r\nولى از گفته طبرى استفاده مىشود كه هدف مهدى از وزارت يعقوب بن داود يك سلسله مسائل سياسى بوده است ، و آن اينكه در دوران حكومت وى تشيع در ميان توده‌هاى مردم گسترش پيدا كرده و از شهرت و موقعيتّت خاصى برخوردار شد . فرار حسن‌بن ابراهيم‌بن عبداللَّه از زندان و فعّاليتهاى مخفيانه عيسىبن‌زيد ، رهبر زيديّه كه پس از قيام ابراهيم و محمّد فرزندان عبدااللَّه به رهبرى رسيده و مخفى شده بود ، بر اين موقعيّت افزود و خلافت عباسى را در معرض خطر جدى قرار داد .\r\nمهدى عباسى براى درهم شكستن اين حركت حاضر شد يعقوب‌بن‌داوود را كه رابطهءنزديكى با آل حسن و عيسىبن زيد داشت به وزارت برگزيند تا شايد بتواند از طريق وى آنان را سركوب كند و چون متوجه شد وى به جاى سركوبى مخالفان حكومت ، آنان را بر پستهاى حساس حكومتى مىگمارد او را از مقامش خلع كرد و به زندان افكند ( ر . ك : تاريخ طبرى ، ج 8 ، ص 155 - 156 ) .  ( 3 ) - الوزراء والكتّاب ، ص 155 .  ( 4 ) - كامل ، ابن اثير ، ج 6 ، ص 70 .  ( 5 ) - آزمايش مهدى چنين بود كه به يعقوب فرمان داد يكى از علويان را به قتل برساند و جاسوسى را براى نظارت بر مأموريت وىگمارد ؛ ولى يعقوب او را آزاد كرد و به خليفه چنين وانمود كرد كه او را كشته است . طرح او توسط جاسوس خليفه لو رفت و بدين جهت گرفتار شد . ","page_name":" 189 ","page_number":189},
  {"content":"\r\n\r\nوزارت خلع و روانه زندان ساخت . « 1 » \r\nيعقوب مدت پانزده سال در زندان بود و در دوران خلافت هارون آزاد شد . « 2 » \r\nدر منابع تاريخى و رجالى از رابطهء يعقوب‌بن داوود با امام كاظم ( ع ) جز دو جمله‌اى كه شيخ صدوق ذكر كرده سخنى به ميان نيامده است . جملهء نخست وى اين است كه « يعقوب از جمله كسانى بود كه از موسىبن جعفر ( ع ) سعايت كردند و او با زيديّه هم‌عقيده بود . » جمله دوم - كه از ابراهيم بن ابىبلاد نقل مىكند - اين است كه وى قائل به امامت ( موسى بن جعفر ( ع ) ) بود . « 3 » \r\nبا توجه به اين نكته نمىتوان نفوذ وى را در دستگاه خلافت زير نظر پيشواى هفتم و به دستور آن حضرت دانست ؛ ليكن آنچه مهم و در خور تأمل است اصل نفوذيك فرد با تمايلات شيعى در دستگاه خلافت است و ما قصّهء آن را بدين جهت آورديم .\r\n\r\n3 - محمد بن اسماعيل بن بزيع\r\nمحمّد از ياران مخلص موسىبن جعفر ( ع ) و از صالحان و رجال برجسته و ممتاز شيعه بود كه در زمينهء فقه كتابهايى نوشته است . وى از موالى و خدمتكاران منصور ، خليفه عباسى بود و در دوران عباسيان سمت وزارت داشت . « 4 »  امام رضا ( ع ) در ارتباط با او فرمود :\r\n« خداوند بر در خانهء ستمگران كسانى را دارد كه . . . به وسيله آنان گرفتارى دوستانش را دفع و امور زندگى مسلمانان را صلاح مىكند . مؤمنان به هنگام گرفتارى به آنان پناهنده مىشوند و شيعيان ما به هنگام نياز ، به آنان روى مىآورند و خداوند به وسيله ايشان ترس و وحشت مؤمن از دستگاه ستمگران را به ايمنى تبديل مىكند . اينان مؤمنان راستين و امينان خدا در روى زمين هستند . . . . » « 5 » \r\n\r\n4 - فضل بن سليمان\r\nفضل از ياران موسىبن جعفر ( ع ) بود و كتابى داشت به نام « يوم و ليلة » . او در دولت\r\n\r\n","description":"","footnote":" ( 1 ) - ر . ك : الوزراء والكتاب ، ص 160 ؛ الفخرى ، ص 167 و كامل ، ابن اثير ، ج 6 ، ص 71 .  ( 2 ) - الفرجج بعدالشدّة ، ج 2 ، ص 234 .  ( 3 ) - عيون اخبار الرضا ( ع ) ، ج 1 ، ص 60 .  ( 4 ) - رجال النجاشى ، ص 330 - 331 .  ( 5 ) - همان ، ص 331 . ","page_name":" 190 ","page_number":190},
  {"content":"\r\n\r\nمنصور و مهدى عباسى مسؤوليت ديوان خراج را بر عهده داشت . « 1 » \r\nبجز افراد يادشده افراد ديگرى نيز بودند كه از يك سو پيرو و مريد امام ( ع ) بودند و از سوى ديگر در دستگاه خلافت عباسى مسؤوليت داشتند . پيش از اين به جريان فرماندار رى اشاره‌كرديم « 2 »  ؛ پس از اين نيز داستان زيادبن‌ابى سلمه را يادآورخواهيم‌شد .\r\n\r\nهدف نفوذ\r\nامام كاظم ( ع ) از نفوذ ياران خود در دستگاه خلافت عباسى اهدافى را تعقيب مىكرد كه مهمترين آنها عبارتند از :\r\nالف - حمايت مالى از شيعيان\r\nب - رسيدگى به گرفتاريها و مشكلات شيعيان\r\nج - كسب اطلاعات از درون دستگاه خلافت\r\nد - پشتيبانى اقتصادى تشكيلات شيعى\r\nاهداف ياد شده برخى در سخنان و توصيه‌هاى امام كاظم ( ع ) به علىبن يقطين مورد توجه و تأكيد قرار گرفته است ؛ ليكن بعضى ديگر از سيره عملى و چگونگى رفتار آن حضرت با مسائل و جريانات استفاده مىشود .\r\n\r\n","description":"","footnote":" ( 1 ) - همان ، ص 306 .  ( 2 ) - ر . ك : درس سوّم . ","page_name":" 191 ","page_number":191},
  {"content":"\r\n\r\nخلاصه\r\nامامان ( ع ) به عنوان رهبران جامعه نسبت به رويدادها از جمله مسائل سياسى نه تنها بىتفاوت نبودند بلكه در متن حوادث قرار داشتند .\r\nخط مشى سياسى امام كاظم ( ع ) در دو محور ترسيم مىشود : تقيّه و نفوذ .\r\nپيشواى هفتم به خاطر حاكميت جوّ خفقان ناگزير از تقيّه بود و اين سياست را به ياران خود نيز توصيه مىكرد .\r\nامام كاظم ( ع ) در پوشش تقيّه موفق شد ضمن حفظ جان خود و يارانش ، رسالت الهى خويش را جامهء علم بپوشد .\r\nاز نشانه‌هاى بارز فعاليتهاى سياسى امام كاظم ( ع ) وجود عوامل نفوذى در تشكيلات خلافت عباسى است . برخى از شيعيانى كه موفق شدند در دستگاه خلافت نفوذ و پستهاى مهمى را اشغال كنند عبارتند از علىبنى يقطين ، يعقوب‌بن داوود ، محمدبن اسماعيل‌بن‌بزيع ، فضل‌بن سليمان ، زيادبن‌ابى سلمه ، و فرماندار رى . بعضى از اين افراد مثل علىبن يقطين با امام ( ع ) ارتباط نزديك داشتند و از آن حضرت دستور مىگرفتند .\r\nهدف امام ( ع ) از اتخاذ اين سياست عبارت بود از : حمايت مالى از شيعيان ، رسيدگى به مشكلات آنان ، كسب اطلاعات از درون دستگاه خلافت و پشتيبانى مالى تشكيلات شيعى .\r\nپرسش\r\n1 - امامان ( ع ) نسبت به رويدادهاى جامعه چه موضعى داشتند ؟\r\n2 - نخستين خطمشى سياسى امام كاظم ( ع ) در برابر دستگاه خلافت عباسى چه بود ؟\r\n3 - نفوذ عناصر شيعى در دستگاه خلافت عباسى بيانگر چه بعد از فعاليت امام كاظم ( ع ) است ؟\r\n4 - على بن يقطين كيست و چه ارتباطى با امام كاظم ( ع ) داشت ؟\r\n5 - هدف امام ( ع ) از نفوذ ياران خود در دستگاه خلافت چه بود ؟\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nدرس بيست و دوم :\r\nخط مشى سياسى امام كاظم ( ع ) ( 2 )\r\nدر درسهاى پيشين با ابعاد و محورهايى از خط مشى سياسى امام كاظم ( ع ) آشنا شديم ؛ پاسدارى از ميراث گران‌سنگ امامت ، رهبرى و حمايت شيعيان ، تقيّه و نفوذ در تشكيلات دستگاه خلافت . در اين درس به محور ديگرى از خط مشى سياسى آن گرامى مىپردازيم ؛ محورى كه در زندگى سياسى و مبارزاتى رهبران الهى از پيامبران گرفته تا جانشينان آنان همواره به عنوان يك اصل اساسى مبارزاتى مطرح و مدّ نظر بوده و هيچ‌گاه مورد غفلت و بىتوجهى آنان قرار نگرفته است و آن عبارت است از اتّخاذ موضع منفى در برابر طاغوت زمان خود و كناره‌گيرى از تشكيلات ظلم و ستم و ضدّ خدايى آنان . آواى ربّانى : « كُونا لِلظَّالِمِ خَصْماً وَ لِلْمَظْلُومِ عَوْناً » اميرمؤمنان ( ع ) در واپسين لحظات زندگىاش « 1 »  در گوش جان همهء فرزندان آن بزرگوار از جمله موسىبن جعفر ( ع ) طنين افكند و آنان را نه به عنوان خصم ، كه سرسخت‌ترين خصم و مقاوم‌ترين و سازش‌ناپذيرترين عنصر در برابر ستم و ستمگران جامعهء خويش قلمداد كرد .\r\nما در اين درس نخست به مبارزات و موضعگيريهاى منفى پيشواى هفتم ( ع ) در برابر طاغوتهاى عصر خود اشاره مى كنيم سپس رهنمودهاى آن گرامى به يارانش را در اين زمينه يادآور مىشويم .\r\n\r\n1 - موضع منفى امام ( ع ) در برابر خلفا\r\nپيش از اين به مواضع منفى امام كاظم در برابر خلفا در خصوص مسألهء امامت اشاره\r\n\r\n","description":"","footnote":" ( 1 ) - از وصاياى اميرمؤمنان به فرزندانش امام حسن و امام حسين عليهماالسّلام ، نهج البلاغه ، صبحى صالحى ، بخش نامه‌ها ، رديف 47 ، ص 421 . ","page_name":" 193 ","page_number":193},
  {"content":"\r\n\r\nكرديم . در اين بخش مسأله را در شعاع وسيعترى مورد نگرش قرار داده و برخوردهاى آن حضرت با هر يك از خلفا را به تفكيك شرح مىدهيم .\r\n\r\nالف - منصور\r\n* پيش‌بينى مرگ منصور : علىبن‌حمزه مىگويد : « از امام كاظم ( ع ) شنيدم كه فرمود :\r\nسوگند به خدا ، منصور « بيت اللَّه » را هرگز نخواهد ديد . من به كوفه آمدم و اين بشارت را به يارانمان دادم تا آنكه منصور به قصد حج وارد كوفه شد . ياران ما مطالبى گفتند . ولى من سخن پيشوايم را تكرار كردم .\r\nمنصور به بستان رسيد . شيعيان نزد من گرد آمده گفتند : چيزى به مكه باقى نمانده است ! من همچنان بر سخن‌امام ( ع ) تأكيدكردم و گفتم : نه به خداسوگند ، او هرگزكعبه رانخواهد ديد .\r\nهنگامى كه منصور به « بئر مَيْمون » رسيد ، خدمت امام كاظم ( ع ) رسيدم . آن حضرت را در محراب عبادت و در حال سجده ديدم . امام ( ع ) پس از انجام سجده‌اى طولانى سر برداشت و خطاب به من فرمود : بيرون برو و ببين مردم چه مىگويند . من از نزد امام ( ع ) بيرون رفتم ، ديدم مردم خبر از مرگ منصور مىدهند . نزد امام ( ع ) بازگشتم و جريان را به او گفتم . امام ( ع ) تكبير گفت و سخن نخستين خود را تكرار كرد . « 1 » \r\nبا تأمّل در صدر و ذيل اين روايت ، موضع منفى امام ( ع ) در برابر منصور و نقش دعاى آن حضرت در به هلاكت رسيدن وى كاملًا روشن مىشود .\r\n* مراسم جشن نوروزى : منصور از امام كاظم ( ع ) خواست تا در مراسم جشن نوروزى دربار شركت كند و به نمايندگى از سوى خليفه هداياى درباريان ، فرماندهان نظامى و اشراف و بزرگان را كه به عنوان عيدى براى منصور مىآورند بگيرد .\r\nامام ( ع ) كه مىدانست اين مسأله بهانه است و منصور در وراى آن اهداف سياسى ديگرى را دنبال مىكند ، درخواست او را ردّ كرد و فرمود :\r\n« من روايات ( به يادگار مانده از ) جدّم رسول‌اللَّه را بررسى و جستجو كردم ؛ خبرى كه مؤيّد جشن نوروزى باشد نيافتم . اين جشن از سنتهاى پارسيان است كه اسلام آن را محو كرده است . و پناه مىبريم از اينكه احياگر سنّتى باشيم كه اسلام آن را محو كرده است . »\r\n\r\n","description":"","footnote":" ( 1 ) - مسندالامام الكاظم ( ع ) ، ج 1 ، ص 51 ، به نقل از قرب الاسناد ، ص 144 . ","page_name":" 194 ","page_number":194},
  {"content":"\r\n\r\nمنصور جنبهء سياسى قضيّه را عنوان كرد وگفت : اين يك سياست حكومتى است ؛ سپس حضرت را سوگند داد كه خواسته‌اش را بپذيرد . امام ( ع ) وقتى با اصرار فراوان منصور مواجه شد ناچار پذيرفت .\r\nدرباريان ، اميران و سپاهيان گروه گروه مىآمدند ، فرارسيدن نوروز را به آن حضرت تبريك مىگفتند و هدايا را به او تقديم مىكردند . خدمتكار منصور بر سر حضرت ايستاده بود و يكايك هدايا را شمارش مىكرد . آخرين نفر پيرمرد كهنسالى بود كه عرض كرد : اى پسر رسول خدا ( ص ) ! من مردى تهيدست هستم ! از اين رو ، به جاى هديهء مالى ، سه بيت شعرى كه جدّم در رثاى جدّ شما حسين‌بن على سروده است به عنوان هديه خدمتتان تقديم مىكنم . مضمون اشعار هديه شده چنين است :\r\n« در شگفتم از شمشير جلا داده شده‌اى كه در روز نبرد بر وجود غبارآلود تو فرود آمد . و نيز از تيرهايى كه در پيش روى آزادگان در حالى كه جدّت را فرا مىخواندند ( و فرياد وا محمد ايشان بلند بود ) و سيل اشك از چشمانشان جارى بود ، بر پيكرت وارد شد .\r\nچگونه عظمت و بزرگوارىات موجب پراكندگى و كاهش تيرها بر پيكر مباركت نگشت ! »\r\nامام ( ع ) به گرمى هديه‌اش را پذيرفت و او را در كنار خود نشانيد ؛ سپس به خدمتكار منصور فرمود : نزد خليفه برو و گزارش هداياى فراهم آمده را به او بده و از او نسبت به آنها كسب تكليف كن . خادم مأموريت را انجام داد و بازگشت و پيام آورد كه منصور گفته است : همهء اموال را به موسىبن جعفر بخشيدم ، هر گونه مىخواهد در آنها تصرف كند .\r\nامام ( ع ) تمامى آن هدايا را به آن پيرمرد بخشيد . « 1 » \r\nخوددارى اوّليهء امام ( ع ) از پذيرش دعوت منصور ، و بر خلاف سنت پيامبر ( ص ) قلمداد كردن جشن نوروزى دستگاه خلافت كه از بدعتهاى معاويه بود وهمانگونه كه در بيان منصور آمده بود با اهداف سياسى برگزارمىشد و مهمتر از آنها استقبال گرم امام ( ع ) از سه بيت شعرى كه در مصيبت جدّش سروده شده بود ، به عنوان بهترين هديه و بخشيدن همهء هدايا و تحفه‌هاى فراهم‌آمده از درباريان ، رجال‌كشورى و لشكرى وبزرگان و اشراف به پيرمرد به پاداش اشعار اهدايى او ، همه نشانگر موضع منفى امام ( ع ) نسبت به خليفه و دستگاه سلطنتى اوست .\r\n\r\n","description":"","footnote":" ( 1 ) - مناقب ، ج 4 ، ص 318 - 319 ؛ بحارالانوار ، ج 48 ، ص 108 . ","page_name":" 195 ","page_number":195},
  {"content":"\r\n\r\n\r\nب - مهدى\r\nاز امام كاظم ( ع ) در برابر مهدى عباسى مواضع منفى زيادى در تاريخ ثبت شده كه در درسهاى پيش به تناسب به پاره‌اى از آنها اشاره كرديم . « 1 »  در اينجا به ذكر يك نمونه بسنده مىكنيم .\r\nمهدى در آغاز حكومت خود تصميم به باز پس دادن اموال مردم گرفت . از اين رو ، امام كاظم ( ع ) را خواست و اموالى را كه پدرش منصور از امام صادق ( ع ) ضبط كرده بود به وى بازگرداند . « 2 » \r\nامام ( ع ) از فرصت استفاده كرد و براى نشان دادن عدم صداقت مهدى در ادعاى خود مسأله فدك را مطرح كرد و فرمود : چرا حق ( ديگر ) ما را پس نمىدهى ! ؟ مهدى پرسيد :\r\nآن چيست ؟ فرمود : « زمانى كه خداوند فدك و نواحى آن را به دست پيامبرش بدون جنگ و درگيرى فتح كرد اين آيه را فرو فرستاد :\r\n« وَ آتِ ذَاالْقُرْبى حَقَّهُ » « 3 » \r\nو حق نزديكان را بپرداز !\r\nرسول خدا ( ص ) ندانست منظور كيانند تا آنكه جبرئيل فرود آمد و از سوى خدا فرمان داد فدك را به فاطمه ( ع ) بپردازد . رسول خدا ( ص ) فاطمه ( ع ) را خواست و فدك را به او تسليم كرد . . . .\r\nمهدى پرسيد : حدود فدك كجاست ( تا من آن را نيز بازگردانم ) ؟\r\nامام ( ع ) فرمود : يك سمت آن كوه احد ، سمت ديگرش عريش مصر ، مرز سوم آن درياى احمر و حدّ چهارمش دُومةالْجَنْدَل است .\r\nمهدى كه از سخنان امام ( ع ) شگفت‌زده شده بود با پريشانى پرسيد : همهء اينها كه گفتيد حدود فدك است ! ؟ امام فرمود : بلى ، همهء اينها بدون جنگ و درگيرى به تصرف پيامبر ( ص ) درآمد و ملك آن حضرت گرديد .\r\nمهدى گفت : خيلى زياد است ، بايد فكر كنم . « 4 » \r\n\r\n","description":"","footnote":" ( 1 ) - ر . ك : درس يازدهم .  ( 2 ) - ر . ك : مختصر تاريخ العرب ، ص 213 و حياة الامام موسىبن جعفر ( ع ) ، ج 1 ، ص 435 .  ( 3 ) - اسراء ( 17 ) ، آيه 26 .  ( 4 ) - كافى ، ج 1 ، ص 543 ، تهذيب الاحكام ، ج 4 ، ص 148 - 149 و بحارالانوار ، ج 48 ، ص 156 - 157 . پيش از اين ( در درس نوزدهم ) نظير اين گفتگو را ميان امام كاظم ( ع ) و هارون نقل كرديم . با توجه به اختلاف منابع دو گفتگو و نيز مضمون آن دو ، احتمال آنكه دو بار ميان امام و هر دو خليفه صورت گرفته باشد قوىتر است . ","page_name":" 196 ","page_number":196},
  {"content":"\r\n\r\n\r\nج - هادى\r\nزمانى كه سر حسين‌بن على صاحب فخّ را نزد هادى آوردند ابراز خوشحالى كرد و اشعارى خواند كه حاكى از انتقام‌گيرى بود ؛ سپس به سرزنش و آزار فرزندان اميرمؤمنان ( ع ) كه در جريان نهضت صاحب‌فخ به اسارت درآمده بودند ، پرداخت و بعضى از آنها را كشت . تا آنكه نام موسىبن جعفر ( ع ) به ميان آمد . هادى گفت : حسين جز به دستور او قيام نكرد و جز محبت او راهى نرفت ، زيرا او در ميان اين خاندان ، امام و صاحب وصيّت است ، خدا بكشد مرا اگر او را باقى بگذارم .\r\nابويوسف قاضى كه روى خليفه نفوذ داشت با صحبت زياد ، او را آرام كرد و خشمش را فرونشاند .\r\nعلىبن يقطين موسىبن جعفر را از جريان آگاه ساخت . وقتى نامهء علىبن يقطين به دست امام كاظم ( ع ) رسيد ، خاندان و ياران خود را از آن مطلع ساخت و از آنان نظرخواهى كرد . همگان نظر دادند : « مصلحت اين است كه از اين ستمگر و جبار دورى گزينى و خود را از او پنهان سازى ! زيرا ما از شر و كينهء او بر وجود شما ايمن نيستيم ، بويژه اينكه وى ، شما و ما را دسته جمعى تهديد كرده است . »\r\nامام ( ع ) تبسّمى كرد و به شعر كعب‌بن مالك تمثّل جست .\r\nزَعَمَتْ سَخينَةُ انْ سَتَغْلِبُ رَبَّها فَلَيُغْلَبَنَّ مُغالِبُ الْغَلَّابِ\r\nسخينه مىپندارد كه به زودى بر پروردگارش پيروز خواهد شد ، ولى آنكه با خداوند به ستيز برخيزد ، خود مغلوب خواهد شد .\r\nسپس دست به دعا برداشت و از خداوند خواست شرّ هادى عباسى رااز آن حضرت دفع كند . پس از فراغت از دعا رو به ياران خويش كرد و فرمود : براى آنكه ترس شما فرو ريزد اين مژده را به شما مىدهم كه نخستين نامه‌اى كه از عراق مىرسد پيام‌آور مرگ و به هلاكت رسيدن هادى خواهد بود . او امروز مرد . . . .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nراوى مىگويد : پس از اتمام سخنان امام ( ع ) مابه نماز ايستاديم و مردم پراكنده شدند و دوباره گرد هم نيامدند مرگ براى قرائت نامه‌اى كه از عراق آمده بود و خبراز مرگ هادى و بيعت با هارون مىداد . « 1 » \r\n\r\nد - هارون\r\nموسىبن جعفر ( ع ) با هارون الرشيد بيش از ساير خلفاى معاصر خويش برخورد داشته است ، زيرا هم مدت زمان تقارن امامت آن حضرت خلافت هارون بيش از ديگر خلفا بوده و هم قدرت‌طلبى ، كينه‌توزى و دشمنى اين خليفهء جبّار و مستبدّ عباسى با امام كاظم ( ع ) فزونتر و آشكارتر از ديگر زمامداران بوده است .\r\nاز اين رو تضاد ميان جبههء امامت و جبههء خلافت در دوران هارون به اوج خود رسيد و برخوردها و موضعگيريها از هر دو جناح شدّت پيدا كرد . ما در درسهاى گذشته به تناسب به بعضى از موضعگيريهاى امام ( ع ) عليه هارون اشاره كرديم . « 2 »  در درس بعدى نيز كه به تجزيه و تحليل عوامل دستگيرى امام ( ع ) مىپردازيم پاره‌اى ديگر از اين موضعگيريها را يادآور خواهيم شد ، در اينجا به رهنمودهاى آن حضرت به ياران خود در زمينه همكارى با دستگاه خلافت بسنده مىكنيم .\r\n\r\nرهنمود به ياران\r\nاز جمله موارد نظارت امام كاظم ( ع ) بر عملكرد ياران خود موضوع چگونگى ارتباط و همكارى آنان با دستگاه خلافت بود . امام ( ع ) مىكوشيد شيعيان را همچون خود ، از دستگاه دور نگه داشته موضع منفى ايشان را تقويت كند ، و زمانى كه مىديد عملكرد يكى از آنان در جهت همسويى و تقويت نظام عباسى است با رهنمودها و هشدارهاى بموقع خود ، ايشان را از اين عمل باز مىداشت . اينكه دو نمونه :\r\nصفوان بن مهران از چهره‌هاى برجسته شيعه و از افراد مورد اعتماد بود . وى از طريق كرايه دادن شتران خود براى حمل و نقل برون‌شهرى نيازهاى زندگىاش را تأمين مىكرد .\r\n\r\n","description":"","footnote":" ( 1 ) - مناقب ، ج 4 ، ص 306 - 307 و بحارالانوار ، ج 48 ، ص 150 - 153 .  ( 2 ) - ر . ك : درس نوزدهم . ","page_name":" 198 ","page_number":198},
  {"content":"\r\n\r\nصفوان ، روزى به خدمت امام كاظم ( ع ) رسيد . امام ( ع ) خطاب به وى فرمود :\r\n- اى صفوان همهء كارهاى تو خوب است جز يك كار !\r\n- فدايت گردم ! آن يك كار كدام است ؟\r\n- كرايه دادن شترانت به اين مرد ( هارون )\r\n- سوگند به خدا ، من شترانم را براى فساد ، خوشگذرانى و شكار كردن ، كرايه‌نداده‌ام ، بلكه براى سفر مكه و انجام مناسك حج كرايه داده‌ام . علاوه بر آنكه خودم همراه آنها نمىروم و تنها خدمتكارانم در معيّت آنها هستند .\r\n- اى صفوان ! آيا اين كار به حساب تو گذاشته مىشود يا نه ؟\r\n- بلى ، فدايت شوم !\r\n- آيا پس از كرايه دادن دوست دارى كه آنان دست كم تا بازگشت از مكه زنده بمانند تا كرايه تو را بپردازند ؟\r\n- بلى\r\nفَمَنْ احَبَّ بَقاءَهُمْ فَهُوَ مِنْهُمْ وَ مَنْ كانَ مِنْهُمْ كانَ وَرَدَ النَّارَ\r\nكسى كه بقاى ستمگران را دوست داشته باشد از آنان به شمار مىرود و هر كس جزو آنان باشد وارد آتش خواهد شد .\r\nصفوان مىگويد : ( پس از اين رهنمود و هشدار امام ( ع ) ) همه شترانم را فروختم .\r\nخبر ، به گوش هارون رسيد . مرا احضار كرد و گفت :\r\n- به من گزارش شده كه تو همهء شترانت را فروخته‌اى ؟\r\n- بلى\r\n- چرا اين كار را كردى ؟\r\n- من ، خود پير شده‌ام و خدمتكاران نيز وظيفهء محوّله را به خوبى انجام نمىدهند .\r\n- هرگز چنين نيست . من خوب مىدانم كه اين‌كار به دستور موسىبن‌جعفر صورت‌گرفته‌است !\r\n- مرا با موسىبن جعفر چه كار ! ؟\r\n- اين حرفها را رهاكن ! سوگندبه خدا ، اگر حسن‌معاشرت تو نبود فرمان‌كشتنت را صادرمىكردم . « 1 » \r\nزيادبن ابى سلمه يكى از شيعيان و از اصحاب امام كاظم ( ع ) مىگويد :\r\nبه محضر موسىبن جعفر ( ع ) شرفياب شدم . امام ( ع ) فرمود : گويا براى دستگاه سلطنت كار مىكنى ؟ عرض كردم : بلى . فرمود : چرا ؟ عرض كردم : چون مرد آبرومند و\r\n\r\n","description":"","footnote":" ( 1 ) - رجال كشى ، ج 2 ، ص 740 ، رديف 828 . ","page_name":" 199 ","page_number":199},
  {"content":"\r\n\r\nعيالوارى هستم و وضع زندگىام خوب نيست . امام فرمود :\r\n« يا زِيادُ ! لَئِنْ اسْقُطُ مِنْ جالِقٍ فَاتَقَطَّعُ قِطْعَةً قِطْعَةً احَبُّ الَىَّ مِنْ انْ اتَوَلَّى لِاحَدٍ مِنْهُمْ عَمَلًا اوْ اطَأَ بَساطَ احَدِهِمْ . . . .\r\nانَّ أَهْونَ مايَصْنَعُ اللَّهُ بِمَنْ تَوَلَّى لَهُمْ عَمَلًا انْ يُضْرَبَ عَلَيْهِ سُرادِقٌ مِنْ نارٍ الى انْ يَفْرُغَ اللَّهُ مِنْ حِسابِ الْخَلائِقِ . . . . » « 1 » \r\nاى زياد ! اگر از نقطهء بسيار بلندى فرو افتم و قطعه‌قطعه شوم ، براى من بهتر از آن است كه در دستگاه يكى از ستمگران عهده‌دار منصبى باشم و يا آنكه بر بساطشان گام نهم .\r\nآسان‌ترين كيفرى كه خداوند در حق كارگزار اينان اعمال مىكند آن است كه سراپرده‌اى از آتش بر او زده مىشود تا زمانى كه خداوند از حساب همهء بندگان فارغ شود .\r\nالبته امام ( ع ) در اين روايت مواردى از همكارى را - كه به انگيزه رفع گرفتارى از شيعيان و برآوردن حاجتهاى آنان صورت مىگيرد - استثنا كرده است . « 2 » \r\nهدف حضرت موسىبن جعفر ( ع ) از اتخاذ اين سياست علاوه بر خط بطلان كشيدن بر مشروعيّت دستگاه خلافت عباسى اين بود كه از نظر سياسى تشكيلات آنان را به انزوا كشاند و از داشتن پايگاه مردمى محروم سازد .\r\n\r\n","description":"","footnote":" ( 1 ) - كافى ، ج 5 ، ص 109 - 110 .  ( 2 ) - چنان كه با گماردن امثال علىبن يقطين در دستگاه خلافت نيز اهداف ديگرى را دنبال مىكرد . ","page_name":" 200 ","page_number":200},
  {"content":"\r\n\r\nخلاصه\r\nاتخاذ موضع منفى در برابر دستگاه خلافت عباسى از ديگر خط مشيهاى سياسى پيشواى هفتم ( ع ) به شمار مىرود . اينك نمونه‌هايى از موضعگيريهاى آن حضرت در برابر خلفاى معاصر خود .\r\nالف - در برابر منصور : 1 - پيش‌بينى مرگ منصور و دعا براى به هلاكت رسيدن وى . 2 - موضعگيرى در برابر جشن نوروزىِ ترتيب يافته از سوى خليفه و تبديل مجلس جشن دستگاه خلافت به مجلس مرثيه‌سرايى براى امام حسين ( ع ) .\r\nب - در برابر مهدى : درخواست استرداد فدك به اهل‌بيت و تعيين حدود آن كه در حقيقت حدود مملكت اسلامى در آن زمان بود از اين رو ، خليفه كه چنين ديد از باز پس دادن آن پشيمان شد .\r\nج - در برابر هادى : پيش‌بينى مرگ هادى و دعا براى به هلاكت رسيدن وى .\r\nد - در برابر هارون : امام ( ع ) علاوه بر آنكه خود در برابر هارون مواضع منفى زيادى داشت ، ياران خود را از همكارى با دستگاه خلافت باز مىداشت . هشدار آن حضرت به صفوان بن مهران و زياد بن ابى سلمه در همين راستا بود .\r\nپرسش\r\n1 - مواضع منفى امام كاظم ( ع ) در برابر منصور را به اختصار ذكر كنيد .\r\n2 - موضع‌منفى امام ( ع ) در برابر مهدى عباسى در ارتباط با فدك چه بود ؟\r\n3 - امام كاظم ( ع ) در برابر تهديد هادى عباسى چه واكنشى نشان داد ؟\r\n4 - امام ( ع ) به صفوان بن مهران چه رهنمودى ارائه نمود ؟\r\n5 - زياد بن ابى سلمه كه بود و امام كاظم ( ع ) چه هشدارى به وى داد ؟\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nدرس بيست و سوم :\r\nعوامل دستگيرى\r\nرسول گرامى اسلام ( ص ) و جانشينان برحق آن حضرت در راه تبيين و نشر احكام اسلام بيشترين اذيتها و آزارها را از سوى دشمنان و دنياطلبان ، متحمل شدند ؛ چندانكه از پيامبر ( ص ) نقل شده است كه فرموده :\r\n« ما اوذِىَ احَدٌ مِثْلَ ما اوذيتُ فِى اللَّهِ . » « 1 » \r\nهيچ كس در راه خدا به اندازه من مورد آزار قرار نگرفت .\r\nائمه عليهم‌السلام نيز كم و بيش همين وضع را داشتند . تفاوتى كه ميان آنان وجود داشت . درنوع گرفتاريها و آزارها بود . اميرمؤمنان ( ع ) در دوران 25 ساله سكوت به گونه‌اى از سوى دشمنان ، گرفتار و دچار اذيت و آزار آنان بود و در دوران پنج ساله حكومت ظاهرى به گونه‌اى ديگر ؛ امام حسن ، امام حسين و بقيه امامان عليهم‌السلام نيز چنين بودند .\r\nگرفتارى و اذيت و آزارى كه از سوى دستگاه خلافت عباسى متوجه موسى بن جعفر ( ع ) شد درتاريخ حيات امامان ( ع ) بى سابقه است . ائمه پيشين به مركز خلافت احضار مىشدند و مورد تهديد و آزار روحى قرار مىگرفتند و احياناً براى مدتى محدود روانه زندان مىشدند ، امام پس ازاندك زمانى آزاد شده به مدينه بازمى گشتند ؛ ولى قضيه پيشواى هفتم ( ع ) چنين‌نبود ؛ از حد تهديد و هشدار مقطعى فراتر رفته و به عنوان يك مسأله جدى وخط مشىسياسى ، ذهن هارون را به خود مشغول ساخته بود .\r\nما در درس آينده سير گرفتارى و مراحل بازداشت امام كاظم ( ع ) را در زندانهاى مختلف هارون مرور خواهيم كرد ، ولى پيش از آن لازم است زمينه‌ها و عوامل آن را مورد\r\n\r\n","description":"","footnote":" ( 1 ) - كنزالعمال ، ج 3 ، ص 103 ، حديث 5818 . ","page_name":" 202 ","page_number":202},
  {"content":"\r\n\r\nتجزيه و تحليل قرار دهيم كه موضوع اين درس است .\r\nبحث زمينه‌ها و عوامل دستگيرى امام كاظم ( ع ) توسط هارون ، گرچه با تأمل و دقت در مباحث گذشته تاحدودى به‌دست مىآيد ، ليكن دراين‌جا به عنوان جمع‌بندى مباحث گذشته با ارائه شواهد و مستندات بيشترى ، مهمترين اين علل و عوامل را در چند محور ذكر مىكنيم .\r\n\r\n1 - رياست طلبى\r\nهارون نسبت به حكومت سخت آزمند بود و بجز آن به چيزى نمىانديشيد . از اين رو ، حاضر بود براى حفظ آن دست به هر جنايتى بزند . وى از ميزان رياست طلبى خود در اين سخن معروفش پرده برداشته است كه :\r\n« چنانچه رسول خدا نيز در امر حكومت به ستيز با من برخيزد سرش را بر باد خواهم داد . » « 1 » \r\nهارون در بيانى ديگر اين هشدار را به فرزندش مأمون نيز داده و گفته است :\r\n« اگر تو نيز دراين امر با من به نزاع بپردازى سرت را از تنت برخواهم گرفت ؛ چرا كه سلطنت و حكومت عقيم است » « 2 » \r\nطبيعى است كسى كه چنين نگرشى نسبت به حكومت دارد ، و رياست طلبى آنچنان چشم او را كور كرده كه نه پيامبر ( ص ) مىشناسد و نه فرزند ، از تمام توان خود و هر وسيله ممكن براى از ميان برداشتن مخالفان حكومت خويش بهره مىگيرد . و چون امام كاظم ( ع ) در رأس مخالفان و مزاحمان حكومت استبدادى و ضدخدايى وى قرار داشت ، هارون تمامى سعى خود را براىاز ميان برداشتن آن حضرت به كار گرفت كه درنهايت\r\nمنجر به دستگيرى و شهادت او شد .\r\n\r\n2 - حسادت\r\nموسى بن جعفر ( ع ) برترين شخصيت علمى ، دينى ، معنوى و سياسى عصر خود بود .\r\nعلاوه بر آنكه سمت خويشاوندى با رسول خدا ( ص ) ، جانشينى آن حضرت و پيشوايى\r\n\r\n","description":"","footnote":" ( 1 ) - حياة الامام موسى بن جعفر ( ع ) ، ج 2 ، ص 450 .  ( 2 ) - عيون اخبارالرضا ( ع ) ، ج 1 ، ص 74 . ","page_name":" 203 ","page_number":203},
  {"content":"\r\n\r\nامت را نيزداشت . مجموعه اين برجستگيها و مزايا ، شخصيت و موقعيت اجتماعى بى نظيرى را براى آن‌بزرگ پيشوا فراهم كرده بود كه همگان از دوست و دشمن و موافق و مخالف بدان اعتراف‌نموده و در برابرش تجليل و تكريم مىكردند كه در مباحث گذشته به برخى از آنها از جمله‌اعترافات خود هارون اشاره كرديم . « 1 » \r\nبرخوردارى امام ( ع ) از چنين موقعيت برتر و بىنظير ، براى فردى مثل هارون كه همه تلاش خود را به كار گرفته بود تا به عنوان شخص اول جهان اسلام مطرح گردد و القابى همچون : « اميرالمومنين » ، « خليفة رسول الله » و حتى « خليفة الله » را يدك مىكشيد ، غيرقابل تحمل بود .\r\nهارون در گفتگوهايى كه با موسى بن جعفر ( ع ) و افراد ديگر داشت با تعبيرات مختلفى از اين حالت روانى خود پرده برداشته و مكنونات دل خويش را آشكار ساخته است كه در ذيل به مواردى اشاره مىكنيم .\r\n* در گفتگو با مأمون : هارون در جريان سفر به مدينه و ديدار با امام كاظم ( ع ) از آن حضرت به ظاهر تجليل كرد . مأمون كه از دشمنى و كينه‌توزى پدرش نسبت به پيامبر وخاندان آن حضرت آگاهى داشت از اين برخورد ظاهرى و رفتار به دور از انتظار پدر ، تعجب كرد و سرّ قضيه را جويا شد . هارون در پاسخ وى گفت : « به خاطر اينكه اين فرد ، پيشواى مردم ، حجت خدا بر آفريده‌هايش و جانشين او در ميان بندگانش مىباشد . »\r\nمأمون گفت : مگر جزاين‌است كه اين صفات و ويژگيها همه براى شما و در وجود شماست ؟\r\nهارون : من در ظاهر و در سايه زور و شمشير به پيشوايى مردم دست يافته‌ام ، ولى موسى بن جعفر پيشواى بر حق است . سوگند به خدا ، او براى احراز مقام رسول خدا از من و از تمامى مردم سزاوارتر است . . . . ولى چه كنم كه حكومت نازا است . » « 2 » \r\n* در گفتگو با امام كاظم ( ع ) : هارون امام ( ع ) را احضار كرد و پس از هشدار به اينكه آن حضرت در برابر دستگاه خلافت اوتشكيلات مستقلى راه انداخته و از مردم خراج وماليات مىگيردگفت : مدتهاست كه مىخواهم از شما درباره مسائلى بپرسم كه در ذهنم\r\n\r\n","description":"","footnote":" ( 1 ) - ر . ك : درس ششم .  ( 2 ) - عيون اخبارالرضا ( ع ) ، ج 1 ، ص 74 . ","page_name":" 204 ","page_number":204},
  {"content":"\r\n\r\nخطور كرده و تاكنون ازكسى نپرسيده‌ام . امام ( ع ) اعلام آمادگى كرد . هارون پرسيد :\r\nچرا شما خود را برتر از ما مىدانيد در حالى كه همه ما از يك درخت و فرزندان عبدالمطلب هستيم ؟ مافرزندان عباس و شما فرزندان ابوطالبيد و آن دو عموهاى رسول خدا ( ص ) و در خويشاوندى يكسانند . امام ( ع ) فرمود :\r\n- ما به پيامبر ( ص ) نزديكتريم .\r\n- چگونه ؟\r\n- چون عبدالله و ابوطالب از پدر و مادر يكى هستند ، ولى پدر شما عباس چنين نيست نه با عبدالله از مادر يكى هستند و نه با ابوطالب .\r\n- چرا شما مدعى وراثت از پيامبر هستيد ، درحالى كه عمو مانع ( ارث ) عموزاده است ؟ ابوطالب در زمان حيات پيغمبر وفات كرد ، در حالى كه هنگام رحلت آن حضرت عمويش عباس زنده بود ( در نتيجه عباس وفرزندان او وارث پيامبرند نه فرزندان ابوطالب كه شما باشيد ) .\r\n- مرا از پاسخ اين سئوال معاف بدار و هر پرسش ديگر مىخواهى بپرس !\r\n- چاره‌اى جز پاسخ ندارى !\r\n- . . . پيامبر ( ص ) كسانى را كه از هجرت خوددارى كردند از ميراث و ولايت ( خاص ) مومنان محروم ساخت .\r\n- دليل شما بر اين ادعا چيست ؟\r\n- سخن خداوند :\r\n« وَ الَّذينَ آمَنُوا وَ لَمْ يُهاجِرُوا ما لَكُمْ مِنْ وِلايَتِهِمْ مِنْ شَىْءٍ حَتّى يُهاجِرُوا . » « 1 » \r\n( و آنان كه ايمان آوردند و مهاجرت نكردند هيچ گونه ولايت ( دوستى وتعهدى ) در برابر آنها\r\nنداريد تا هجرت كنند . )\r\nو عمويم عباس هجرت نكرد .\r\nهارون كه از اين پاسخ كوبنده امام ( ع ) بشدت تحقير شده بود پرسيد :\r\n\r\n","description":"","footnote":" ( 1 ) - انفال ( 8 ) ، آيه 72 . ","page_name":" 205 ","page_number":205},
  {"content":"\r\n\r\n- آيا اين نظر را براى دشمنان ما يا يكى از فقها نيز بيان كرده‌اى ؟\r\n- نه ؛ كسى جز تو چنين سئوالى از من نكرده است .\r\n- چرا به مردم اجازه داديد شما را به رسول خدا ( ص ) نسبت دهند و به شما بگويند :\r\nاى فرزندان رسول خدا ! در حالى كه شما فرزندان على ( ع ) هستيد . و انسان به پدرش نسبت داده مىشود و فاطمه ( ع ) تنها ظرف و بستر پيدايش شما بود . پيامبر ( ص ) نيز جد مادرى شماست ؟\r\n- اگر پيامبر ( ص ) زنده شود ودخترتو را خواستگارىنمايد ، آيا به او پاسخ مثبت مىدهى ؟\r\n- سبحان‌الله ! چرا پاسخ ندهم ؟ بر عرب و عجم و قريش افتخار هم مىكنم !\r\n- ليكن آن حضرت نه از دختر من خواستگارى مىكند و نه من به او پاسخ مثبت مىدهم .\r\n- چرا ؟\r\n- چون او مرا به دنيا آورده ولى تو را به دنيا نياورده است . . . . « 1 » \r\nنمونه ديگر : هارون در مسير خود به مكه وارد مدينه شد و براى آنكه انتساب خود را\r\nبه پيامبر ( ص ) و در نتيجه شايستگى خويش را براى مقام خلافت آن حضرت ، به رخ علويان ، بويژه موسى بن جعفر ( ع ) بكشد ، خطاب به رسول خدا ( ص ) چنين سلام كرد :\r\n« السَّلامُ عَلَيْكَ يا رَسُول‌َاللَّهِ ، السَّلامُ عَلَيْكَ يَابْنَ الْعَمِّ . »\r\nدرود بر تو اى رسول خدا ، درود بر تو اى پسر عمو !\r\nامام كاظم ( ع ) كه چنين ديد جلو آمد و در حضور خليفه وانبوه جمعيت حاضر ، پيامبر ( ص ) را مخاطب قرار داد و گفت :\r\n« السَّلامُ عَلَيْكَ يا رَسُول‌َاللَّهِ ، السَّلامُ عَلَيْكَ يا ابَةِ . »\r\nدرود بر تو اى رسول خدا ، درود بر تو اى پدر !\r\nهارون از سخن امام ( ع ) كه خود را از او نزديكتر به پيامبر ( ص ) معرفى كرد سخت ناراحت شد و رنگ چهره‌اش از شدت شرمندگى دگرگون گشت . « 2 » \r\n\r\n","description":"","footnote":" ( 1 ) - عيون اخبارالرضا ( ع ) ، ج 1 ، ص 66 - 68 ، با تلخيص .  ( 2 ) - احتجاج ، ج 2 ، ص 165 و بحارالانوار ، ج 48 ، ص 103 . ","page_name":" 206 ","page_number":206},
  {"content":"\r\n\r\n\r\n3 - زمينه سازى براى ولايتعهدى فرزندش امين\r\nشيخ صدوق به نقل از صالح بن على مىنويسد :\r\n« علت دستگيرى و احضار موسى بن جعفر به بغداد اين بود كه هارون تصميم گرفت فرزندش محمد ( امين ) را به ولايتعهدى برگزيند . براى استوارى امر او و اعلام به همگان ، در سال 179 حج گزارد و به همه نقاط نوشت تا فقها ، دانشمندان ، قاريان و اميران در مكه اجتماع كنند . » « 1 » \r\nانجام چنين تمهيداتى از سوى هارون براى ولايتعهدى فرزندش بيانگر اين است كه وى مشكلات زيادى را بر سر راه اين حركت خود مىديد كه مهمترين آنها واكنش علويان و در رأسشان وجود مبارك موسى بن جعفر ( ع ) در برابر اين اقدام بود . از اين رو ، نخست درانديشهء از ميان برداشتن اين مانع بزرگ برآمد . همان كارى كه معاويه براى هموار كردن راه‌ولايتعهدى فرزندش يزيد كرد و امام حسن ( ع ) را به عنوان بزرگترين مانع\r\nسر راه ، به‌شهادت رسانيد سپس توطئه خويش را عملى ساخت .\r\nهارون مىديد تا زمانى كه موسى بن جعفر ( ع ) با آن موقعيت اجتماعى ومحبوبيت و مقبوليت مردمى آزاد باشد و مردم با آن گرامى ارتباط داشته باشند ، تلاشهاى او براى توجه دادن افكار عمومى به فرزند خود به عنوان خليفه آينده بىنتيجه است . اين بود كه پيش از تشكيل اجتماع ياد شده ، در سر راه خود به مكه وارد مدينه شد و نخست به سراغ موسى بن جعفر ( ع ) رفت ، او را دستگير كرد و به زندان افكند ، سپس به مكه رفت و فرزندش محمد ( امين ) را به عنوان وليعهد خويش به مردم معرفى كرد .\r\n\r\n4 - سعايتهاى پى در پى\r\nاز جمله عواملى كه تصميم هارون را در دستگيرى موسى بن جعفر ( ع ) جدى تر كرد سعايتهاى پىدرپى عوامل مزدور بود . بعضى از اين عوامل از قبيل يحيى بن خالد - وزيرهارون - از وابستگان و نزديكان هارون بودند كه روى وى سخت نفوذ داشتند ؛ بعضى هم همچون محمدبن جعفر ، عبدالله بن جعفر - برادران امام كاظم ( ع ) - و محمد و\r\n\r\n","description":"","footnote":" ( 1 ) - عيون اخبارالرضا ( ع ) ، ج 1 ، ص 57 . ","page_name":" 207 ","page_number":207},
  {"content":"\r\n\r\nعلى فرزندان‌اسماعيل بن جعفر - برادر زادگان پيشواى هفتم ( ع ) متأسفانه وابسته به بيت امامت بودند .\r\nشيخ صدوق مىنويسد : علت سعايت يحيى بن خالد از موسى بن جعفر ( ع ) نزد هارون اين بود كه هارون فرزندش امين را نزد جعفر بن محمد بن اشعث كه تمايلات شيعى داشت گمارد تااو را تربيت كند . يحيى از اين اقدام هارون ناراحت وبيمناك شد كه مبادا رياستش از دست‌برود و شيعيان به رهبرى جعفر بر سركار آيند ، از اين رو از جعفر و رابطه او با امام كاظم ( ع ) نزد هارون سعايت كرد . « 1 » \r\nو نيز مىنويسد : محمدبن جعفر نزد هارون رفت و پس از آنكه به او به عنوان خليفه سلام كرد گفت : نمىپنداشتم بر روى زمين دوخليفه باشد تا آنكه ديدم به برادرم موسى بن جعفر ( ع ) به عنوان خليفه سلام مىدهند . « 2 » \r\nبنابر نقل كشى ، محمدبن اسماعيل خدمت عمويش امام كاظم ( ع ) رسيد و از وى اجازه خواست به عراق رود و از آن حضرت درخواست توصيه و سفارش كرد . امام ( ع ) فرمود : سفارش من اين است كه خدا را در ريختن خون من درنظر بياورى . او گفت : نفرين خدا بر كسى باد كه در ريختن خون شما بكوشد .\r\nامام ( ع ) پس از اين توصيه چهار هميان پول كه در مجموع 450 دينار و 1500 درهم مىشد به او داد . وقتى از علت اين همه بخشش از او پرسيدند فرمود : براى اين است كه حجت بر وى تمام شود .\r\nمحمد رهسپار عراق شد و مستقيم نزد هارون رفت . خليفه از او به گرمى استقبال كرد . محمد خطاب به هارون گفت : اى اميرمومنان ! براى دو خليفه در زمين خراج جمع‌آورى مىشود ؛ براى موسى بن جعفر ( ع ) در مدينه و براى شما در عراق !\r\nهارون گفت : راست مىگويى ؟ ! گفت : سوگند به خدا راست مىگويم . هارون به پاس اين سعايت ، صدهزار درهم به او بخشيد . او پولها را گرفت و روانه منزلش شد ؛ ولى\r\n\r\n","description":"","footnote":" ( 1 ) - عيون اخبارالرضا ( ع ) ، ج 1 ، ص 57 .  ( 2 ) - عيون اخبارالرضا ( ع ) ، ج 1 ، ص 60 . ","page_name":" 208 ","page_number":208},
  {"content":"\r\n\r\nهمان شب دچار مرگ ناگهانى شد و مرد . « 1 » \r\n\r\n5 - فعاليتهاى متعرضانه امام ( ع )\r\nيكى از عوامل مهم دستگيرى امام ( ع ) توسط هارون برخوردهاى حادّ و اعتراض‌آميز امام كاظم ( ع ) با سياستهاى دستگاه خلافت و شخص هارون است . امام ( ع ) هر چند فعاليتهاى بنيادى سياسى خود را پنهانى و درپوشش « تقيه » انجام مىداد ، ليكن در بعضى موارد مصلحت ايجاب مىكرد كه بىپرده سخن بگويد و حقايق را براى مردم روشن كند تا همگان موضع امامت را در ارتباط با مسائل اساسى جامعه بدانند و به گمراهى نيفتند .\r\nمورخان و محدثان در بسيارى از موارد پس از نقل برخوردهاى امام ( ع ) با هارون مىافزايند : اين برخورد و سخن امام ( ع ) خشم هارون را برانگيخت و او را وادار به عكس‌العمل كرد . « 2 » \r\nامام كاظم ( ع ) حتى در سخت ترين شرايط سياسى و هنگامى كه در سياهچالهاى هارون به سر مىبرد ، همچنان بر موضع منفى خود نسبت به دستگاه خلافت عباسى و شخص هارون ، پاى مىفشرد . به عنوان نمونه مى توان از نامه تند و هشدار دهنده آن حضرت به هارون در دوران زندان نام برد . مضمون اين نامه چنين است :\r\n« ( اى هارون ! ) هيچ روزى بر من در بلا و گرفتارى نمىگذرد مگر آنكه تو آن روز را درخوشى و عيش سپرى مىكنى تا زمانى كه ما و شما روزى را بگذرانيم كه پايانى ندارد و در آن روز اهل باطل زيان مىبينند . »\r\nطبيعى بود اين موضعگيريهاى حادّ - كه در زندگى سياسى پيشواى هفتم ( ع ) كم نبود و ما به مواردى از آنها اشاره كرديم - خشم هارون را برانگيزد و او را - كه از يك سو دل به خلافت‌بسته بود و جز حكومت و رياست به چيزى نمىانديشيد و از سوى ديگر ، دشمن سرسخت آل على ( ع ) بود و تصميم جدى بر نابودى همه آنان داشت - وادار به\r\n\r\n","description":"","footnote":" ( 1 ) - رجال كشى ، ج 2 ، ص 540 - 541 ، رديف 478 ، شرح حال هشام بن حكم .  ( 2 ) - به عنوان نمونه ر . ك : مسند الامام الكاظم ( ع ) ج 1 ، ص 68 ، 82 و 83 . ","page_name":" 209 ","page_number":209},
  {"content":"\r\n\r\nعكس‌العمل كند .\r\n\r\nزمينه سازى براى دستگيرى\r\nعوامل ياد شده هارون را بر آن داشت تا تصميم قطعى خود را مبنى بر دستگيرى و به شهادت رساندن موسىبن جعفر ( ع ) به مرحله اجرا گذارد . ولى اين كار نياز به زمينه‌سازى اجتماعى و آماده كردن افكار عمومى داشت . بعيد نيست پاره‌اى از اين سعايتها ، ساختگى و به دستور خود هارون صورت گرفته باشد تا بعدها بتواند وانمود كند كه مردم نيز در اين قضيه سهيم بودند . « 1 » \r\nبجز اين نكته ، هارون براى فراهم كردن زمينه اجتماعى دستگيرى امام ( ع ) دست به تبليغات گسترده‌اى زد كه متهم كردن امام ( ع ) به تهمتهاى ناروا از مهمترين آنهاست .\r\nهارون چه در گفتگوهاى روياروى با پيشواى هفتم ( ع ) و چه در صحبتهاى عمومىاش با مردم‌از اين حربه بهره مىجست . به عنوان نمونه در جلسه‌اى خطاب به امام ( ع ) گفت : « چرا شما مىگوييد : تمامى مسلمانان بردگان و كنيزان ما هستند ؟ و نيز مىگوييد : كسى كه ما بر او حقى داريم و او ادا نمىكند مسلمان نيست . »\r\nامام ( ع ) اين تهمت را بشدت تكذيب كرد و با دليل و منطق پاسخ هارون را داد . « 2 » \r\n\r\n","description":"","footnote":" ( 1 ) - نمونه اين تزوير و سياست خائنانه را در زندگى سياسى بعضى از خلفا از جمله معتصم در برخورد با امام جواد ( ع ) مىبينيم كه در جاى خود از آن بحث خواهد شد .  ( 2 ) - ر . ك : مسندالامام الكاظم ( ع ) ج 2 ، ص 159 ، در درس بعد به موارد ديگرى از تهمتهاى هارون اشاره مىكنيم . ","page_name":" 210 ","page_number":210},
  {"content":"\r\n\r\nخلاصه\r\nرسول اكرم ( ص ) و امامان ( ع ) در راه تبيين رسالت الهى خويش همواره مورد اذيت و آزار دشمنان قرار مىگرفتند .\r\nگرفتارى كه از سوى دستگاه خلافت براى موسى بن جعفر ( ع ) فراهم آمد درتاريخ امامت بىسابقه است .\r\nدستگيرى موسى بن جعفر از سوى هارون و به شهادت رساندن آن حضرت ، معلول علل مختلفى است كه مهمترين آنها عبارتند از :\r\n1 - رياست طلبى هارون .\r\n2 - حسادت وى نسبت به موقعيت موسى بن جعفر ( ع ) و خويشاوندى نزديك او با پيامبر ( ص ) .\r\n3 - فراهم كردن زمينه ولايتعهدى فرزندش امين .\r\n4 - سعايتهاى پى در پى عوامل خود فروخته و ناراضى از امام كاظم ( ع ) نزد هارون .\r\n5 - فعاليتهاى اعتراض آميز امام ( ع ) عليه دستگاه خلافت و شخص خليفه .\r\nهارون براى اجراى منويات خود دست به تبليغات زد وسعى كرد با متهم كردن امام كاظم ( ع ) به تهمتهاى ناروا ، جنايت خود را در افكار عمومى موجه جلوه دهد .\r\nپرسش\r\n1 - چه تفاوتى ميان گرفتارى موسى بن جعفر ( ع ) با ساير امامان ( ع ) وجود داشت ؟\r\n2 - عوامل دستگيرى موسى بن جعفر ( ع ) را ذكر كنيد .\r\n3 - در گفتگويى كه ميان امام ( ع ) و هارون درباره شرافت نسبى رخ داد چه مسائلى مطرح شد ؟\r\n4 - امام كاظم ( ع ) از زندان چه پيامى براى هارون فرستاد ؟\r\n5 - هارون براى فراهم كردن زمينه دستگيرى امام ( ع ) دست به چه تلاشهايى زد ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nدرس بيست و چهارم :\r\nزندان و شهادت\r\nهارون‌الرشيد برغم آنكه در اثر زيركى خاص خود و توسل به نيرنگ و نفاق وفراهم شدن‌ساير شرايط ، در عرصه سياست آن روز چهره موفق وعنصر سياستمدارى به شمار مىرفت ، در جبهه مبارزه باخط امامت ، با همه تلاشى كه براى پيروزى بر آن كرد ، با ناكامى روبه رو شد و سرانجام به اين نتيجه رسيد ، تا زمانى كه رهبرى اين جبهه را از بين نبرد همهء تلاشهاى اوبىثمر خواهد بود .\r\nهارون در طول مدت حكومت خود ، بارها موسى بن جعفر ( ع ) را به مركز خلافت احضار كرد و حتى به زندان افكند ولى هربار حادثه‌اى پيش مىآمد كه منجر به آزادى آن حضرت مىشد . وى حتى وقتى ديد مأموران به هنگام رويارويى با امام ( ع ) براى كشتن او با مشكل مواجه هستند و هيبت وعظمت امام ( ع ) مانع از انجام مأموريت ايشان مىشود ، دستور داد مجسمه‌اى از چوب شبيه امام كاظم ( ع ) ساختند و چون جلّادان مست مىشدند آنان را مأمور مىكرد با شمشير بر آن مجسمه يورش برند و اين كار را مدتها تمرين مىكردند تا آمادگى لازم را براى انجام مأموريت اصلى پيدا كنند . « 1 » \r\nوى در اقدامى ديگر خرماهايى را آلوده به سم كرد و به خدمتكارش دستور داد آنها را با حيله به امام ( ع ) بخوراند . ولى پيشواى هفتم ( ع ) كه از توطئه او آگاه بود با انداختن يكى از آن خرماهاى مسموم جلو سگ هارون و به هلاكت رسيدن آن حيوان در اثر سم ، دست خليفه را رو كرد . « 2 » \r\nبا اين حال ، هارون همچنان بر تصميم خود بود و دنبال فرصتى مىگشت كه كار را\r\n\r\n","description":"","footnote":" ( 1 ) - مسند الامام‌الكاظم ( ع ) ، ج 1 ، ص 91 - 92 .  ( 2 ) - ر . ك : مناقب ، ج 4 ، ص 303 - 304 . ","page_name":" 212 ","page_number":212},
  {"content":"\r\n\r\nيكسره كند تا آنكه در سال 179 هجرى قمرى پيش از انجام اعمال حج راهى مدينه شد و با وقاحت تمام در برابر روضه مطهر رسول خدا ( ص ) ايستاد و بىآنكه از غصب خلافت و حيف و ميل بيت‌المال مسلمانان و ستمها و جنايات خويش در حق خاندان پيامبر ( ص ) شرم كند خطاب به آن‌حضرت گفت :\r\n« اى رسول خدا ! از اقدامى كه مى خواهم انجام دهم از شما پوزش مىطلبم . مىخواهم موسى بن جعفر را بازداشت كنم ؛ زيرا او درصدد ايجاد فتنه و اختلاف و خونريزى در ميان امت است . » « 1 » \r\nآنگاه دستور داد آن بزگوار را در حالى كه در مسجد رسول خدا ( ص ) مشغول نماز بود دستگير كردند و براى آنكه شيعيان نفهمند امامشان را به كجا تبعيد كرده‌اند و نيز براى جلوگيرى از شورش احتمالى انقلابيون ، دستور داد هنگام بيرون بردن امام ( ع ) از مدينه دو كجاوه ترتيب دادند و با هركدام گروهى مسلح همراه كردند . يك كجاوه شبانه و به مقصد بصره وكجاوه ديگر در روز به مقصد كوفه حركت داده شد و امام ( ع ) را با كجاوه‌اى كه عازم بصره بود روانه كردند . « 2 » \r\nامام كاظم ( ع ) پيش از رسيدن به بصره با « عبدالله بن مرحوم ازدى » كه از بصره عازم مدينه بود ملاقات كرد و چندين نامه به او داد و سفارش كرد آنها را به فرزند و امام پس از خودش ، حضرت رضا ( ع ) برسانند . « 3 » \r\n\r\nامام كاظم ( ع ) در زندان بصره\r\nموسى بن جعفر ( ع ) روز هفتم ذيحجه ، سال 179 هجرى قمرى به بصره برده شد و به عيسىبن جعفر ، نوه منصور ، پسرعمو و برادرزن هارون كه عهده‌دار حكومت بصره بود ، تحويل داده شد .\r\nعيسى امام ( ع ) را در يك سلول انفرادى بازداشت كرد و جز به هنگام وضو گرفتن و\r\n\r\n","description":"","footnote":" ( 1 ) - مقاتل الطالبيين ، ص 334 .  ( 2 ) - عيون اخبارالرضا ( ع ) ج 1 ، ص 70 و بحارالانوار ، ج 48 ، ص 221 .  ( 3 ) - تنقيح المقال ، ج 2 ، ص 214 از اين روايت استفاده مىشود كه هارون در مدينه به فرزند پيامبر ( ص ) آنقدر فرصت و اجازه نداده است كه سفارشهاى خود را به فرزندش امام رضا ( ع ) بكند . ","page_name":" 213 ","page_number":213},
  {"content":"\r\n\r\nغذا دادن درب سلول را نمىگشود . « 1 » \r\n\r\nارتباط با خالق و مخلوق\r\nپيشواى هفتم ( ع ) ، بدون ابراز ناراحتى از گرفتارى كه برايش پيش آمده است ، محيط زندان را جاى مناسبى براى توجه به خدا و راز و نياز با او يافت و پروردگارش را بر اين نعمت سپاس گفت .\r\nجاسوسان عيسى بن جعفر به وى گزارش دادند كه بارها اين دعا را از امام كاظم ( ع ) در زندان شنيده‌اند :\r\n« پروردگارا ! تو خود مىدانى كه من پيوسته از تو فرصتى را براى عبادت مىخواستم . اكنون كه ( خواسته‌ام را ) برآورده‌اى تو را ستايش و سپاس مىگويم » « 2 » \r\nاز سوى ديگر ، هنگامى كه جريان زندانى شدن فرزند رسول خدا ( ص ) به گوش اقشار مختلف مردم بصره رسيد ، دانشمندان و محدثان ، مشتاق ديدار آن حضرت شدند و پنهانى با امام ( ع ) ارتباط برقرار كردند و از محضر مباركش در زمينه‌هاى گوناگون استفاده بردند . از جمله مىتوان از ملاقات « ياسين ضرير » با آن حضرت نام برد . « 3 » \r\n\r\nدستور قتل امام ( ع )\r\nبا انتشار خبر زندانى شدن امام ( ع ) موجى از خشم ونفرت بر ضد دستگاه خلافت بويژه از ناحيه شيعيان ايجاد شد و مردم در همه جا از آن سخن مىگفتند .\r\nهارون ، شرايط را خطرناك ديد ؛ از اين رو براى آنكه پرونده زندگى امام ( ع ) را براى هميشه ببندد و اين خطر را از سر راه خود بردارد ، طى نامه‌اى محرمانه ، عيسى را مأمور كرد آن حضرت را به قتل برساند . « 4 » \r\n\r\n","description":"","footnote":" ( 1 ) - عيون اخبارالرضا ( ع ) ج 1 ، ص 70 و بحارالانوار ، ج 48 ، ص 221 .  ( 2 ) - ارشاد ، مفيد ، ص 300 .  ( 3 ) - حياة الامام موسى بن جعفر ( ع ) ، ج 2 ، ص 467 و رجال نجاشى ، ص 453 .  ( 4 ) - الفصول المهمه ، ص 239 و ارشاد ، ص 300 . ","page_name":" 214 ","page_number":214},
  {"content":"\r\n\r\nعيسى پس از مشورت با ياران نزديك خود ، به درخواست هارون پاسخ ردّ داد و در جواب نامه او نوشت :\r\n« من در طول مدت بازداشت موسى بن جعفر از راههاى مختلف او را آزمودم ، ولى جز عبادت و نيايش او به درگاه حق ، چيزى دستگيرم نشد . و حتى نديدم او در دعا و نيايش خود ، عليه تو يا من دعايى بكند . . . بنابراين اگر دستور دهى او را از من تحويل بگيرند بهتر است و گرنه من نمىتوانم بيش از اين او را در زندان نگه‌دارم ؛ چون حقيقت اين است كه من از نگهدارى او در رنج و ناراحتى روحى زياد به سر مىبرم . » « 1 » \r\n\r\nانتقال به بغداد\r\nهارون ، پس از دريافت نامهء والى بصره و پسر عمو و برادر زن خود فهميد كه اوتحت تأثير اعمال و رفتار موسى بن جعفر ( ع ) قرار گرفته و دلش به وى متمايل شده‌است . از اين رو ، كسى را فرستاد تا آن حضرت را از عيسى تحويل گرفته به بغداد منتقل نمايد و به دست « فضل بن ربيع » « 2 »  بسپارد . « 3 » \r\nامام كاظم ( ع ) پس از يك سال تحمل زندان در بصره ، « 4 »  تحت مراقبت شديد مأموران حكومتى به بغداد منتقل و نزد « فضل » ، دربان هارون زندانى شد .\r\nامام ( ع ) مدت زيادى نيز در زندان « فضل » ماند . عملكرد آن حضرت در طول اين مدت ، بگونه‌اى بود كه حاجب مخصوص خليفه و همهء كسانى كه با آن بزرگوار در ارتباط بودند ، تحت تأثير قرار گرفته ، شيفته و مجذوب كمالات و شخصيت معنوى و الهى او شده بودند . از اين رو « فضل » نيز پس از مدتى وضع امام ( ع ) را تغيير داد و و ضع و موقعيت بهترى براى آن حضرت فراهم كرد .\r\nهارون كم و بيش از اين موضوع آگاهى داشت . براى جلوگيرى از تكرار حادثهء بصره ،\r\n\r\n","description":"","footnote":" ( 1 ) - همان .  ( 2 ) - فضل فرزند ربيع ، حاجب معروف منصور است . اين پدر و پسر در دستگاه خلافت عباسيان ، جايگاه ويژه‌اى داشتند و جزو خواص دربار آنان و فوق‌العاده مورد اعتماد ايشان بودند .  ( 3 ) - ارشاد ، ص 300 .  ( 4 ) - بحارالانوار ، ج 48 ، ص 233 . ","page_name":" 215 ","page_number":215},
  {"content":"\r\n\r\nفرمان قتل امام ( ع ) را به فضل داد ، ولى او نيز از انجام آن خوددارى كرد . خليفه مجبور شد امام ( ع ) را به دست « فضل بن يحيى برمكى » بسپارد .\r\nعبادت و نيايش امام كاظم ( ع ) و اعمال و رفتار آن حضرت در مدتى كوتاه « فضل بن يحيى » را نيز تحت تأثير قرار داد و او را مجذوب و شيفته آن وجود الهى كرد . « 1 »  چندانكه وى نيز رفتار خود را با آن حضرت تغيير داد و او را اكرام و احترام كرد و وسائل رفاه و آسايش آن بزرگوار را فراهم ساخت .\r\nجاسوسان ، رفتار خوب و دوستانه « فضل » با موسى بن جعفر ( ع ) را در ، « رقّه » - محل ييلاقى هارون - به گوش خليفه رساندند . هارون از شنيدن اين خبر سخت خشمگين شد و پس‌از كسب اطمينان از گزارش فوق ، توسط « مسرور » غلام خود ، دو دستور زير را صادر كرد :\r\nنخست ، به « عباس بن محمد » فرمان داد تا به وسيلهء « سندى بن شاهك » رئيس پليس بغداد « فضل بن يحيى » را به جرم خوش رفتارى با موسى بن جعفر ( ع ) صد تازيانه بزند .\r\nديگر آنكه « سندى بن شاهك » آن حضرت راتحويل بگيرد . « 2 » \r\nاتخاذ اين تصميم بدان جهت بود كه هارون ديد دستگيرى امام كاظم ( ع ) و انتقال او از زندانى به زندان ديگر از نظر سياسى به زيان دستگاه خلافات تمام شده است ؛ زيرا اوّلًا :\r\nبرغم كوشش هارون براى پنهان نگهداشتن جريان دستگيرى امام ( ع ) ، بسيارى از مردم در اين نقل و انتقالها از آن مطلع شدند و كينهء دست اندركاران اين جنايت را به دل گرفتند .\r\nثانياً : بسيارى از درباريان ، از نزديك با پيشواى شيعيان ملاقات كردند و ذهنيّت و ديدگاهشان نسبت به آن گرامى تغيير كرد . آنان پيش از اين مىپنداشتند كه موسى بن جعفر ( ع ) ، همان گونه كه دستگاه تبليغ مىكند مردى است ياغى ، قدرت طلب و عامل پراكندگى و اختلاف مسلمانان ! ولى وقتى از نزديك او را ديدند ، متوجه شدند او مرد خدا و معنويت است و اگر مسأله خلافت براى او مطرح است ازجنبه معنويت مطلب است نه از جنبه رياست طلبى و دنياخواهى . از اين رو ، قلباً تحت تأثير افكار و رفتار خداجويانه و زاهدانه آن بزرگوار قرار گرفته ، مجذوب و شيفته كمالات معنوى و اخلاق\r\n\r\n","description":"","footnote":" ( 1 ) - همان .  ( 2 ) - ارشاد ، ص 301 . ","page_name":" 216 ","page_number":216},
  {"content":"\r\n\r\nنيكوى فرزند پيامبر شدند ، بگونه‌اى كه دستور خليفه رادر مورد قتل او و حتى سختگيرى نسبت به وى ناديده گرفتند .\r\nخليفه عباسى متوجه شد كه حتى متصديان و كارگزاران حكومتى نيز حاضر به كشتن امام كاظم ( ع ) نيستند .\r\nبا توجه به اين جهات بود كه هارون ناچار شد آن گرامى را به دست يكى از دژخيمان و سرسپردگان خود ، يعنى « سندى بن شاهك » بسپارد و از او بخواهد هر چه زودتر امام ( ع ) را به شهادت برساند . « 1 » \r\n\r\nآخرين تلاش مذبوحانه\r\nدر آخرين روزهايى كه امام كاظم ( ع ) در زندان بود و حدود يك هفته بيشتر به شهادتش باقى نمانده بود ، هارون « يحيى بن خالد برمكى » را خواست و از او درباره موسى بن جعفر نظر خواهى كرد . يحيى ، پيشنهاد مدارا و گذشت داد .\r\nهارون گفت : به نمايندگى از طرف من نزد او برو و زنجير از پايش باز كن و سلام مرا به او برسان و به او بگو : « پسر عمويت مىگويد : ( هر چند شما گناه و تقصيرى نداريد ولى متأسفانه ) من سوگند خورده‌ام تا اعتراف به گناه نكنيد و از من تقاضاى عفو ننماييد ، شما را آزاد نكنم . اعتراف به گناه و درخواست عفو از فضل شما نمىكاهد ؛ يحيى نيز ، وزير و مورد اعتماد من است ( و موضوع را فاش نمىكند ) . همين مقدار از معذرت خواهى كه قسم من شكسته نشود كافى است و شما آزاد خواهيد شد . »\r\nامام ( ع ) بدون آنكه طولانى شدن مدت زندان و گرفتاريها و زجرهاى فراوانى كه در طول اين مدت در زندانهاى مختلف متحمل شده بود ، كوچكترين تأثيرى در اراده آهنين آن گرامى مبنى بر ظلم ستيزى و دست ردّ به سينه ظالم زدن ، داشته باشد ، پاسخى كه به يحيى داد اين بود :\r\n« من در آستانه مرگ هستم و از عمرم بيش از يك هفته باقى نمانده است . به هارون بگو :\r\n\r\n","description":"","footnote":" ( 1 ) - مناقب ، ج 4 ، ص 327 ؛ ارشاد ، ص 301 . ","page_name":" 217 ","page_number":217},
  {"content":"\r\n\r\nموسى بن جعفر مىگويد : پيك من روز جمعه نزد تو مىآيد و آنچه را ديده است باز مىگويد و به زودى ؛ آنگاه كه درپيشگاه خدا رو در رويت قرار مىگيرم خواهى دانست ظالم وتجاوزگر كيست . »\r\nاين واكنش تند امام ( ع ) در برابر هارون ، راه هرگونه مذاكره وسازشى را از سوى آن حضرت منتفى وخليفه را در قتل آن بزرگوار مصمم تر ساخت .\r\n\r\nشهادت امام كاظم ( ع )\r\nامام كاظم ( ع ) درآخرين مرحله از انتقال خود از زندانى به زندانى ديگر ، طبق دستور هارون به زندان « سندى بن شاهك » منتقل شد . سندى امام ( ع ) را در خانه‌اى در بغداد زندانى كرد وغلام خود « بشّار » را كه از سرسخت‌ترين دشمنان اهل بيت ( ع ) بود بر آن بزرگوار گمارد و از اعمال هرگونه فشار و آزارى نسبت به او دريغ نورزيد . و سرانجام با چند عدد خرماى زهرآلود ، فرزند پيامبر ( ص ) را مسموم ساخت و آن حضرت پس از چند سال گرفتارى در زندانهاى مختلف « 1 »  و تحمل رنج و آزار فراوان ، در 25 رجب ، سال 183 هجرى قمرى در زندان سندى بن شاهك به شهادت رسيد و پيكر مطهرش در مقابر قريش ، در نزديكى بغداد به خاك سپرده شد . « 2 » \r\n\r\nتلاش براى محو آثار جرم\r\nجنايتكاران عباسى با به شهادت رساندن موسى بن جعفر ( ع ) بيش از هر كس ديگرى مى دانستند كه چه جنايت بزرگى مرتكب شده‌اند و نيز مىدانستند كه چنين جرم بزرگى هرگز مخفى نخواهد ماند و بطور قهرى پيامدهاى سوئى براى دستگاه آنان به دنبال\r\n\r\n","description":"","footnote":" ( 1 ) - در مورد مدت زندان موسى بن جعفر ( ع ) اختلاف است و اين اختلاف ناشى از اختلاف در تاريخ بازداشت و تاريخ شهادت آن‌حضرت مىباشد . اگر تاريخ بازداشت امام ( ع ) سال 179 و شهادتش سال 183 باشد ، دوران بازداشت چهارسال خواهدبود . ولى چنانچه تاريخ بازداشت را سال 177 بدانيم ( آنگونه كه ابن جوزى در تذكرة الخواص ، ص 314 ذكر كرده است ) مدت بازداشت شش سال مىشود .\r\nاز سوى ديگر ، بعضى از مورخان ( مثل ابن شهرآشوب در مناقب ، ج 4 ، ص 324 و مسعودى در مروج الذهب ، ج 3 ، ص 355 ) تاريخ شهادت امام كاظم ( ع ) را سال 186 ذكر كرده‌اند . با اين حساب مدت اقامت امام ( ع ) در زندان هفت يا نه سال خواهد شد . و بنابر نقل ابن جوزى كه تاريخ بازداشت را سال 177 و زمان شهادت را سال 188 مىداند ، مدت بازداشت يازده سال خواهد بود .  ( 2 ) - ر . ك : عيون اخبارالرضا ( ع ) ، ج 1 ، ص 85 . ","page_name":" 218 ","page_number":218},
  {"content":"\r\n\r\nخواهد داشت . از اين رو ، براى محو آثار جرم و فريفتن افكار عمومى و جلوگيرى از شورشهاى بعدى دست به اقداماتى زدند :\r\n1 - سندى بن شاهك پس از مسموم كردن امام ( ع ) و ظرف دو سه روزى كه از عمر آن حضرت باقى مانده بود ، هشتاد نفر از رجال و شخصيتها را جمع كرد و به زندان برد تا از نزديك وضع زندان و حال امام ( ع ) را ببينند و گواهى دهند كه پيشواى شيعيان در رفاه و آسايش به سر مىبرد و هيچ گونه آثار جراحت و زخمى در او وجود ندارد . اماهوشيارى امام ( ع ) نقشه او را نقش بر آب ساخت ؛ او خطاب به حاضران فرمود : مرا به وسيلهء نه عدد خرما مسموم ساخته‌اند ؛ بدنم فردا سبز مىشود و پس فردا از دنيا خواهم رفت . « 1 » \r\n2 - پس از شهادت امام ( ع ) جنازه آن بزرگوار را مدت سه روز « 2 »  روى پل بغداد در معرض تماشاى عموم گذاشتند تا به شيعيان بفهمانند كه آن حضرت به مرگ طبيعى از دنيا رفته است . « 3 » \r\n3 - فرومايگان عباسى مىدانستند كه اگر جنازه امام ( ع ) را به دست شيعيان بسپارند و آنان عهده‌دار مراسم تشييع و تدفين آن حضرت گردند ، چه بسا مراسم ، تبديل به تظاهرات و تبليغات بر ضد دستگاه خلافت خواهد شد .\r\nاز سوى ديگر ، هارون كه تا اين مرحله ، خود را از خون آن حضرت تبرئه كرده بود و مدعى بود او با مرگ طبيعى درگذشته است ، مصلحت نمىديد كه جنازه آن گرامى مخفيانه و به دور از چشم مردم دفن شود . از اين رو ، برنامه را بگونه‌اى ترتيب داد كه خود دولتمردان و سپاهيان عهده‌دار امر تشييع شوند و مردم هم كنار آنان شركت كنند . براى اين منظور ، سليمان‌بن‌جعفر ، مرد جاافتاده و بزرگ خاندان ، يعنى عموى خود را پيش قدم كرد .\r\nسليمان ، به ظاهر از جريان دستگيرى و درگذشت امام ( ع ) ابراز تأسف كرد و به فرزندان خود دستور داد تا جنازه را از نيروهاى پليس تحويل بگيرند ؛ سپس براى مراسم\r\n\r\n","description":"","footnote":" ( 1 ) - عيون اخبارالرضا ( ع ) ، ج 1 ، ص 79 ؛ بحارالانوار ، ج 48 ، ص 212 .  ( 2 ) - بحارالانوار ، ج 48 ، ص 248 .  ( 3 ) - ارشاد ، ص 302 . ","page_name":" 219 ","page_number":219},
  {"content":"\r\n\r\nتشييع جنازه اعلام عمومى كرد . « 1 »  بدين‌ترتيب تحت اين پوشش فريبنده نگذاشتند جنازه به دست مردم بيفتد .\r\n4 - بعضى از مورخان نوشته‌اند : همان روز شهادت امام كاظم ( ع ) خداوند انتقام خون او را از قاتلش « سندى بن شاهك » گرفت . بدين ترتيب كه هنگام عبور از دجله اسب او رم كرد و صاحبش را به كام امواج آب سپرد و غرق شد . « 2 » \r\nمورخان هر چند علت رم كردن اسب « سندى » رايادآور نشده‌اند ؛ ولى چنين به نظر مى رسد كه - گرچه او به سزاى عمل خود رسيد ولى - مرگ او حساب شده و با انگيزه محو آثار جرم صورت گرفته است تا امكان دسترسى به مباشر و مجرى اين جنايت بزرگ براى هميشه از ميان برود و با هلاكت او بسيارى از رازهاى سياسى پشت پرده ، همچنان در خفا بماند .\r\n\r\n","description":"","footnote":" ( 1 ) - ر . ك : عيون اخبارالرضا ( ع ) ، ج 1 ، ص 81 .  ( 2 ) - مناقب ، ج 4 ، ص 328 ، لازم به يادآورى است كه از گفته مسعودى ( در مروج الذهب ، ج 3 ، ص 411 ) چنين استفاده مىشود كه سندى تا دوران حكومت مأمون زنده بوده است . ","page_name":" 220 ","page_number":220},
  {"content":"\r\n\r\nخلاصه\r\nهارون برغم آنكه در عرصه سياست آن روز چهره قدرتمند و موفقى بود در جبهه مبارزه با خط امامت با ناكامى روبه رو شد ؛ ناچار تصميم به قتل رهبرى آن گرفت .\r\nهارون هرچند بارها با احضار امام كاظم ( ع ) به مركز خلافت تصميم به كشتن آن حضرت گرفت ولى موفق نشد تا آنكه سرانجام در سفر به مدينه به سال 179 ه . ق دستور داد امام ( ع ) را دستگير كرده و به بصره نزد عيسى بن جعفر منتقل نمايند .\r\nامام ( ع ) مدت يكسال در زندان بصره بود . پس از آن به بغداد منتقل شد . دربغداد نزد چند نفر از جمله فضل بن ربيع و يحيى بن خالد برمكى زندانى بود .\r\nشخصيت معنوى والهى و نيز رفتار و اخلاق امام ( ع ) در زندان بگونه‌اى بود كه زندانبانان را تحت تأثير قرار مىداد و آنان را مجذوب آن بزرگوار مىكرد . از اين رو ، هارون مجبور شد آن حضرت را به دست خون آشامى همچون سندى بن شاهك بسپارد و از وى بخواهد كه هر چه زودتر امام را به شهادت برساند .\r\nهارون در آخرين روزهاى زندگى امام ( ع ) با فرستادن يحيى برمكى نزد آن حضرت در زندان سعى در به سازش كشيدن و تسليم آن گرامى در برابر خواسته خود داشت كه موفق نشد .\r\nسرانجام ، امام ( ع ) در 25 رجب سال 183 ه . ق در زندان سندى بن شاهك با زهر به شهادت رسيد و در مقابر قريش به خاك سپرده شد .\r\nدستگاه خلافت براى سرپوش نهادن به جنايت خود دست به اقدامات مذبوحانه‌اى زد .\r\nپرسش\r\n1 - هارون پس‌ازاحساس شكست وناكامى در رويارويى باجبهه امامت چه تصميمىگرفت ؟\r\n2 - موسى بن جعفر ( ع ) در چه سالى و چگونه دستگير شد ؟\r\n3 - پيشواى هفتم ( ع ) چه مدت در زندان بصره بود ؟ و چرا از آنجا منتقل شد ؟\r\n4 - آخرين ترفند هارون براى به سازش كشيدن امام كاظم ( ع ) چه بود ؟\r\n5 - موسى بن جعفر ( ع ) در چه تاريخى و در كدام زندان به شهادت رسيد ؟\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمنابع و مآخذ\r\nقرآن مجيد ، با استفاده از ترجمه آية اللّه ناصر مكارم شيرازى .\r\nنهج‌البلاغه ، صبحى صالح .\r\nاثبات الوصيه ، مسعودى ، مكتبة المرتضويه .\r\nالاحتجاج ، ابومنصور ، احمدبن على طبرسى ، موسسة الاعلمى ، بيروت .\r\nاحقاق الحق ، سيدنورالله حسينى مرعشى شوشترى ، مطبعة الاسلاميه ، تهران .\r\nالاختصاص ، شيخ مفيد ، مؤسسه اعلمى ، بيروت .\r\nاخبارالطوال ، دينورى ، منشورات الرضى ، قم ، 1409 ه . ق .\r\nالارشاد ، شيخ مفيد ، مكتبه بصيرتى ، قم .\r\nالاعلام ، خيرالدين زركلى ، دارالعلم ، بيروت ، 1989 م .\r\nاعلام الورى ، امين‌الاسلام ، فضل بن حسن طبرسى ، دارالكتب الاسلاميه .\r\nاعلام الدين فى صفات المؤمنين ، ديلمى ، مؤسسه آل‌البيت لاحياءالتراث ، چاپ دوم ، 1409 ه . ق .\r\nاعيان‌الشيعه ، سيد محسن امين ، دارالتعارف ، بيروت ، 1403 ه . ق .\r\nالاغانى ، ابوالفرج اصفهانى ، موسسة الجمال ، بيروت .\r\nالامالى ، شيخ طوسى ، مكتبة الداورى ، قم .\r\nالامالى ، سيد مرتضى ، كتابخانه آيةاللّه العظمى مرعشى نجفى ، قم .\r\nالامامة والسياسة ، ابن قتيبه دينورى ، موسسة الحلبى ، بيروت .\r\nامامان شيعه و جنبشهاى مكتبى ، محمدتقى مدرسى ، ترجمه حميدرضا آژير ، بنياد پژوهشهاى اسلامى ، مشهد ، 1367 ه . ش .\r\nالامام الصادق والمذاهب الاربعه ، اسد حيدر ، مكتبة الامام اميرالمؤمنين ، اصفهان ، 1392 ، ه . ق .\r\nالانوار البهيه ، محدث قمى ، منشورات الرضى ، قم ، 1364 ه . ش .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nبحارالانوار ، علامه مجلسى ، مؤسسة الوفا ، بيروت .\r\nالبداية و النهاية ، ابن كثير ، دارالكتب العلميه ، بيروت ، 1407 ه . ق .\r\nتاريخ الاسلام ، حسن ابراهيم حسن ، مكتبة النهضة المصرية ، الطبعة السابعة ، 1964 م .\r\nتاريخ بغداد ، خطيب بغدادى .\r\nتاريخ التمدن الاسلامى ، جرجى زيدان ، دارالهلال ، مصر .\r\nتاريخ تمدن اسلام و عرب ، دكتر گوستاولوبون ، كتابفروشى اسلاميه تهران ، 1354 ه ش .\r\nتاريخ الخلفاء ، جلال الدين سيوطى ، منشورات الشريف الرضى ، قم 1370 .\r\nتاريخ طبرى ، ابوجعفر ، محمدبن جرير طبرى ، دارالمعارف ، مصر .\r\nتاريخ يعقوبى ، ابن واضح ، معروف به يعقوبى ، دارصادر بيروت ، 1379 ه . ق .\r\nتحف العقول ، ابن شعبه حرانى ، مؤسسة الاعلمى ، بيروت ، 1389 ه . ق .\r\nتحفة العروس ، محمد تيجانى .\r\nتذكرة الخواص ، ابن جوزى ، مؤسسة اهل‌البيت ، بيروت .\r\nالتنبيه والاشراف ، مسعودى ، مؤسسة نشر منابع الثقافة الاسلاميه قم .\r\nتنقيح المقال ، عبدالله مامقانى ، مطبعة المرتضويه ، نجف .\r\nجامع الرواة ، محمدبن على اردبيلى ، كتابفروشى مصطفوى ، قم .\r\nحياة الامام موسى بن جعفر ( ع ) ، باقر شريف القرشى ، دارالكتب العلميه ، قم .\r\nالحياة السياسية للامام الرضا ( ع ) ، جعفر مرتضى عاملى ، مؤسسة النشر الاسلامى ، قم .\r\nدائرة المعارف الاسلامية الشيعيّه ، حسن امين ، دارالتعارف ، بيروت .\r\nدلائل الامامه ، ابوجعفر ، محمدبن جرير طبرى ، منشورات الرضى ، قم .\r\nرجال شيخ طوسى .\r\nرجال كشى ، مؤسسة آل البيت ، قم .\r\nرجال نجاشى ، مؤسسة النشر الاسلامى ، قم .\r\nرسالة العربية العلوية ، شيخ حر عاملى .\r\nزندگانى امام موسى كاظم ( ع ) عمادزاده ، شركت سهامى طبع كتاب ، تهران .\r\nزندگينامه حضرت معصومه ، محمدمهدى اشتهاردى .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nزندگانى امام موسى بن جعفر ( ع ) ، عقيقى بخشايشى ، نسل جوان ، قم .\r\nسرّالسلسلة العلوية ، ابونصر بخارى نسابه ، طبع نجف .\r\nسفينة البحار ، محدث قمى ، دارالاسوه للطباعة والنشر ، 1414 ه . ق .\r\nسنن الدارمى ، ابومحمد ، عبدالله بن بهرام دارمى ، دارالفكر ، بيروت .\r\nسيرة الائمة الاثنى عشر ، هاشم معروف الحسنى ، دارالتعارف ، بيروت .\r\nشرح الموّطأ ، زرقانى .\r\nشرح نهج‌البلاغه ، ابن ابىالحديد ، دار احياءالتراث العربى ، بيروت .\r\nالشيعة و الحاكمون ، محمدجواد مغنيه ، منشورات الرضى ، قم ، 1981 م .\r\nالصواعق المحرقه ، ابن حجر عسقلانى .\r\nالعقد الفريد ، ابن عبد ربه اندلسى ، دارالكتب العلميه ، بيروت .\r\nعمدة الطالب ، سيد جمال الدين ، احمدبن على بن حسنى معروف به ابن عنبه ، مطبعة الحيدريه ، نجف ، 1380 ه . ق .\r\nعيون اخبارالرضا ( ع ) ، شيخ صدوق ، منشورات الاعلمى ، تهران .\r\nعيون الانباء ، فى طبقات الاطباء .\r\nالغدير ، علامه امينى ، دارالكتاب العربى ، بيروت .\r\nفاطمه بنت الامام موسى الكاظم ( ع ) ، الدكتور الشيخ محمد هادى الامينى ، چاپ اول ، قم 1363 ه . ش .\r\nالفخرى ، ابن طقطقى ، داربيروت ، 1400 ه . ق .\r\nالفرج بعد الشده ، قاضى ابوعلى محسن بن على تنوخى ، دارصادر بيروت .\r\nفرق الشيعه ، نوبختى ، مطبعة الحيدريه ، نجف اشرف .\r\nفهرست ، شيخ طوسى .\r\nالفصول المهمه ، ابن صباغ مالكى ، مؤسسة الاعلمى ، تهران .\r\nقرب الاسناد ، شيخ حميرى .\r\nالكافى ، محمدبن يعقوب كلينى ، دارالكتب الاسلاميه ، تهران ، 1388 ه . ق .\r\nالكامل ، ابن اثير ، دارصادر بيروت .\r\nكريمه اهل بيت ، على اكبر مهدى پور ، انتشارات حاذق ، قم .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nكشف الغمه ، على بن عيسى اربلى ، دارالكتاب الاسلامى بيروت ، 1401 ه . ق .\r\nكمال الدين و تمام النعمه ، شيخ صدوق ، مؤسسة النشر الاسلامى ، قم .\r\nكنزالعمال ، علاءالدين على متقى هندى ، مؤسسة الرساله ، بيروت ، 1405 ه . ق .\r\nمجمع البحرين ، فخرالدين طريحى .\r\nمجموعه آثار سومين كنگره جهانى امام رضا ( ع ) ، مؤسسه چاپ و انتشارات آستان قدس رضوى ، سال 1370 .\r\nالمحاس ، شيخ ابوجعفر برقى ، دارالكتب الاسلاميه .\r\nمختصر تاريخ العرب ، سيد امير على ، دارالعلم ، للملايين ، بيروت .\r\nمرآت العقول ، علامه مجلسى ، دارالكتب الاسلاميه ، تهران .\r\nمروج الذهب ، مسعودى ، دارالهجرة ، قم ، 1404 ه . ق .\r\nمستدرك سفينة البحار ، شيخ على نمازى شاهرودى ، موسسة البعثه ، تهران .\r\nمسند ، احمدبن حنبل ، دارصادر بيروت .\r\nمسند الامام الكاظم ( ع ) ، عزيزالله عطاردى ، المطبعة الآستانة المقدسة الرضوية ، الطبعة الاولى ، 1409 ه .\r\nمصباح كفعمى ، منشورات الرضى ، قم .\r\nمطالب السؤول ، محمد بن طلحه شافعى ، چاپ سنگى ، 1287 ه . ق .\r\nمعادن الحكمه ، علم‌الهدى ، محمدبن محسن كاشانى ، موسسة النشر الاسلامى ، قم .\r\nمعالم العلماء ، ابن شهرآشوب ، مطبعة الحيدريه ، نجف ، 1380 ه . ق .\r\nمعجم البلدان ، شهاب الدين ، ياقوت بن عبدالله حموى ، دارصادر بيروت .\r\nمعجم رجال الحديث ، آية الله العظمى خوئى ، منشورات مدينه العلم ، قم .\r\nمفاتيح الجنان ، محدث قمى .\r\nمقاتل الطالبيين ، ابوالفرج اصفهانى ، منشورات الرضى ، قم .\r\nالميزان ، علامه طباطبائى ، مؤسسة الاعلمى ، بيروت .\r\nالمناقب ، ابن شهر آشوب ، انتشارات علامه ، قم .\r\nمنتهى الامال ، محدث قمى .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nناسخ التواريخ ، محمد تقى سپهر ، كتابفروشى اسلاميه .\r\nالنزاع و التخاصم ، احمدبن على مقريزى ، مكتبة الاهرام ، مصر ، 1937 م .\r\nالوزراء و الكتاب ، محمدبن عبدوس جهشيارى ، مطبعة مصطفى البابى ، مصر .\r\nوسائل الشيعه ، شيخ حر عاملى ، مكتبة الاسلاميه ، تهران ، 1389 ه . ق .\r\nوفيات الاعيان ، ابن خلكان ، طبع مصر ، 1367 ه . ق .\r\n\r\n","description":"","footnote":"","page_name":" 226 ","page_number":226},
  {"content":"\r\n . \r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n . \r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n . \r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n . \r\n","description":"","footnote":"","page_name":" 233 ","page_number":233},
  {"content":"\r\n . \r\n\r\n","description":"","footnote":"","page_name":" 234 ","page_number":234}
  ]