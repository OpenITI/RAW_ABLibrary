[
  {"content":"\r\n . \r\n","description":"","footnote":"","page_name":" مقدمه 1 ","page_number":1},
  {"content":"\r\n . \r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n . \r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nنخستين كنگره فرهنگى به مناسبت سالگرد رحلت مرحوم علامه سيد محمد حسين طباطبائى\r\nيادنامهء علامه طباطبائى\r\nمؤسسهء مطالعات و تحقيقات فرهنگى\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nمؤسسهء مطالعات و تحقيقات فرهنگى\r\nانجمن اسلامى حكمت و فلسفهء ايران\r\nوابسته به\r\nوزارت فرهنگ و آموزش عالى\r\nشماره : 516\r\nتعداد : 5000\r\nچاپ : صبح امروز\r\nقيمت : جلد شوميز ريال\r\nجلد گالينگور ريال\r\nحق چاپ براى ناشر محفوظ است\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\n[ مقدمه ناشر 
  ]\r\nيادنامه علامه طباطبايى ( قدس سره ) كه اينك تقديم مىشود حاصل كوشش و تلاش نخستين سمينار فرهنگى است كه در آذرماه 1361 از طرف موسسه مطالعات و تحقيقات فرهنگى برگزار شد . دومين سمينار در پرتو عنايت پروردگار در سال جارى با شركت اساتيد محترم حوزه و دانشگاه برگزار خواهد شد . اميد است با حضور فضلا و دانشمندان گرانقدر اسلامى اين سمينار با مقام علمى و شخصيت معنوى مرحوم علامه متناسب باشد و با عرضهء مطالب و مقالات ابداعى علمى و فلسفى از جمله سمينارهاى اسلامى سودمند و پرارزش گردد .\r\nدر اينجا موسسه وظيفهء خود مىداند از همهء كسانى كه در فراهم آوردن امكانات برگزارى اين سمينار و تهيه مقدمات و وسايل چاپ و انتشار اين يادنامه صميمانه همكارى كرده‌اند سپاسگزارى و قدردانى نمايد .\r\nان اللّه لا يضيع اجر المحسنين ، و هو ولى التوفيق موسسه مطالعات و تحقيقات فرهنگى\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\nفهرست مطالب\r\nپيام موسسه يازده\r\nپيام رياست جمهورى سيزده\r\nدريغا كه استاد رفت عليرضا ميرزا محمد هفده\r\nاثبات واجب الوجود محمد محمدى گيلانى 1\r\nدفاع از فلسفه رضا داورى اردكانى 27\r\nفلسفهء غرب از ديدگاه علامه طباطبائى محمد تقى جعفرى 57\r\nولايت تكوينى حسن حسن‌زاده آملى 87\r\nتجليل از مقام مفسران قرآن و ايمان به غيب عبد المحسن مشكوه الدينى 139\r\nاخلاق علامه و يك بحث فلسفى احمد احمدى 169\r\nنقش علامه طباطبائى در معارف اسلامى محمد تقى مصباح 187\r\nقرآن و حكمت محمد عبد خدائى 205\r\nهدايت در قرآن عبد اللّه جوادى آملى 325\r\nنقدوبررسى برخى از آثار و نظريات حميد الدين كرمانى غلامحسين ابراهيمى دينانى 341\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n . \r\n","description":"","footnote":"","page_name":" مقدمه 10 ","page_number":10},
  {"content":"\r\n\r\n\r\nپيام آقاى مهندس مهدى حجت در افتتاح سمينار بزرگداشت علامه طباطبايى\r\nبسم اللّه الرحمن الرحيم\r\nبا سلام به محضر مقدس امام امت و درود به ارواح پاك شهيدان و دعاى خير براى پيروزيهاى روزافزون لشگريان اسلام و تشكر و قدردانى از كليهء استادان و انديشمندان كه با حضور خود اين مجلس را مزين فرموده‌اند برنامه بزرگداشت سالگرد وفات استاد ارجمند حضرت آيت اللّه علامه طباطبايى قدس سره را كه پيوستنش به ملكوت اعلى همانند حيات پرثمرشان ، روشنگر راه حقيقت‌جويان است آغاز مىكنيم .\r\nمطالعه در زندگى و خدمات پرارزش اين عالم ربانى به تلاش گسترده‌اى نياز دارد كه اميدواريم اين هفته بزرگداشت ، مطلع خوبى براى اين تلاش لازم باشد .\r\nموسسهء مطالعات و تحقيقات فرهنگى كه به يمن پيروزى انقلاب اسلامى ايران موجوديت يافته است و با درنظر گرفتن واحدهاى فرهنگى مختلف و ايجاد ارتباط بين آنها ، خود را آماده خدمتگزارى به اسلام و مسلمين نموده است ، اميدوار است با برگزارى چنين مجالس فرهنگى ، حضور اساتيد گرانقدر را هميشه در كنار خود احساس كند و از راهنماييهاى ارزنده آنان بهره گيرد زيرا اين موسسه دستيابى به هدفهاى خود را بدون ارشاد و هميارى كليه روحانيون و دانشمندان و خبرگان فرهنگ اسلامى غير ممكن مىداند و مجدانه در تلاش است كه با مهيا ساختن امكانهاى مختلف مطالعاتى و تحقيقاتى ، محققان دانشمند و مومن و علاقه‌مند را بيش‌ازپيش به سوى خود جذب نمايد و تا آنجا كه برايش مقدور است آثار ارزشمند آنان را به مطلوبترين وجه در اختيار مردم بگذارد .\r\nباوجود آنكه توجه به فرهنگ در تمامى ابعاد آن ، جزء دستور كار جمهورى اسلامى ايران مىباشد معذلك ، به نظر مىرسد به سبب ضرورتهاى اجتماعى ، هنوز هم مسائل سياسى و اقتصادى\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nنيروى بيشترى را به سوى خود جذب مىكند . درهرحال ، ما اميدواريم با رهنمودهايى كه از چنين نشستها حاصل مىشود راه‌حلهاى مناسبى براى طرح گسترده‌تر مباحث فرهنگى در جامعه بدست آوريم و نيز سعى ما بر آن است كه با بهره‌گيرى از تماس مستمر با حوزه‌هاى علميه ، اين موسسه را به صورت مركز تبلور عينى وحدت حوزه و دانشگاه درآوريم اگر چه تا امروز نيز رهين منت اساتيد گرامى حوزه محترم علميه قم بوده‌ايم و يقين داريم با عنايت بيشتر ، چشم‌انداز آينده را درنظرمان روشنتر خواهند فرمود .\r\nدر پايان عرايض خود به اين نكته نيز اشاره كنم كه از جمله وظايف خطيرى كه اين موسسه ، پيش‌رو دارد تهيه و نشر منابع و ماخذى است كه عموما مورد استفاده مدرسين محترم واقع مىشود و اين ، همانطورى كه مستحضريد ، از جمله گامهاى اساسى براى تامين استقلال فرهنگى است و ضرورت هرگونه سرمايه‌گذارى در اين مورد ، لااقل در اين مجلس ، نياز به تشريح ندارد . ما اميدواريم با عنايات مداوم الهى و زير سايهء مستدام امام امت و با يارى مشفقانه اساتيد محترم حوزه و دانشگاه و بهره‌گيرى از چنين فرصتهاى مغتنم ، توانايى جهت‌گيرى صحيح و برداشتن قدمهاى بلند براى خدمتگزارى به اسلام و اين امت شهيدپرور را پيدا كنيم . ان شاء اللّه\r\nو السّلام عليكم و رحمة اللّه و بركاته\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n\r\nپيام آقاى سيد على خامنه‌اى رياست جمهورى اسلامى ايران\r\nبسم اللّه الرحمن الرحيم\r\nاكنون كه يك سال از ارتحال فقيد بزرگ اسلام حضرت استاد آيت اللّه علامه سيد محمد حسين طباطبايى مىگذرد ، جاى آن است كه ياد گرامى اين حكيم الهى و فقيه پرهيزكار و مفسر قرآن و اسلام‌شناس بزرگ در خاطرهء نسل كنونى انقلابى ما پايگاه شايستهء خود را بازيابد و در هنگامهء شور و شوق عاشقان لقاء اللّه كه ذخيرهء هستى را با اشتياقى تمام نثار اسلام و قرآن مىكنند ، مشعل انديشهء ژرف و راهنماى او ، در آيينه‌بندان روزگار تجديد شكوه و عظمت اسلام ، تابناكتر از هميشه جلوه‌گرى كند .\r\nاميد است كه اين مجمع دانش‌پژوهان و حكمت‌شناسان آگاه ، بتواند نقش بزرگ خود را در اداى اين واجب تاريخى به تمام و كمال ايفاء كند و ياد زندهء آن مرد علم را در خاطرهء روزگار ما ، زنده‌تر و برجسته‌تر سازد .\r\nحقيقت آنست كه انقلاب اسلامى كبير ايرانيان در اين روزگار ، در مبنا و ريشه ، يك انقلاب فرهنگى و مبتنى بر احياى ارزش‌هاى فرهنگى اسلام است . همه بعدى بودن اين انقلاب ناشى از آنست كه انديشهء اسلام ، يعنى محور اين فرهنگ آسمانى و الهى ، انديشه‌اى همه‌بعدى است كه به انسان از جوانب مختلف مىنگرد و به جنبه‌هاى مادى زندگى وى نيز در كنار جنبه‌هاى معنوى آن بها مىدهد . به سخنى كوتاه مىبايد گفت ، انقلاب ما به معناى حاكميت اسلام بر ذهن و عمل انسانهاست و اسلام كه همان ره‌آورد پيامبران الهى براى بشر است ، يك حقيقت فرهنگى است ، يك ايمان است كه از آن شيوهء زندگى درست و بهنجار انسان مىتراود و جوانه مىزند . در اين انقلاب واقعيت‌هاى زندگى ، يعنى روشهاى اقتصادى ، سياسى ، اجتماعى و اخلاقى ، همه ساخته و پرداختهء آن ايمان است ، پس در چنين انقلابى مهمتر از همه بازپس‌گرفتن ارزشهاى اصيل فرهنگى و معنوى از دست تطاول\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nروزگاران گذشته و بازگرداندن ريشه‌هاى فكرى و عقيدتى آن ايمان فعال و سازنده به فضاى جامعه و به حريم دلهاى مردم است .\r\nدر اين انقلاب همهء تلاشهاى اقتصادى و سياسى و نظامى و غير آن بايد بر مبناى اين تجديدبناى ايمانى و فرهنگى صورت گيرد و از آن جدا نماند كه جدا ماندن از آن ، انحراف و در نهايت مرگ اين انقلاب را معنى مىدهد .\r\nبا چنين تلقىاى از انقلاب مىتوان شخصيت علامهء فقيد بزرگوار زمان ما را به‌درستى ارزيابى كرد و جايگاه حقيقى او را در مجموعهء عظيم اين انقلاب به‌درستى شناخت : او مجموعه‌اى از معارف و فرهنگ اسلام بود ، فقيه بود ، حكيم بود ، آگاه از اندوخته‌هاى فلسفى شرق و غرب بود ، مفسر قرآن بود ، از علوم اسلامى ، يعنى علومى كه از اسلام نشأت گرفته يا از آن تغذيه كرده است ، مطلع بود : از اصول ، از كلام ، از ادبيات ، از نجوم و هيأت و رياضيات ، و از برخى علوم بىنام و نشان ديگر .\r\nشخصيت او در لابلاى اين دانستنيهاى بسيار به كمك رياضتى مداوم و درازمدت ، پرورده ، صيقل‌يافته و پرداخته شده بود . از كسانى بود كه تنها مكتب جامعى چون اسلام مىتواند امثال او را در دامان پربركت خويش پرورش دهد . چهرهء معنوى او ، سيماى پرصلابت مردى بود كه ايمانى استوار و عرفانى راستين را با دانشى گسترده و عميق توام ساخته و با آميزهء شگفت وجود خويش ثابت كرده بود كه اسلام مىتواند سوز درون دلسوختگان شيفته را با عقل راسخ فرزانگان فرهيخته يك جا گرد آورد . او ، تلاش و جهاد بىانتها و خاموش‌نشدنى خود را هم به اين معجون الهى درآميخته بود ، دريكى از حساسترين دورانهاى حيات اسلام و تشيع ، جانانه به دفاع از حريم معنويت اسلامى و حكمت و معرفت الهى برخاسته و مفاهيم زيباى اجتماعى اسلام را از آيات كلام الهى استخراج كرده و به عرضهء كامل و جامع اسلام پرداخته بود . او مدافعى استوار از ارزشهاى فرهنگ اسلام در برابر بساط نيرنگ مكاتبى بود كه با بهره‌گيرى از انواع شيوه‌ها و ترفندها براين فرهنگ الهى تاختن آورده و به تدريج رابطهء دلها و مغزها را در بخشهايى از جامعه از چشمه‌سار زلال آن گسسته بودند . او كه در سفرهء متاع ارزندهء حوزهء علميهء قم ، درشمار درخشنده‌ترين گوهرها بود و به آن مدرسهء اسلامى پربركت ، ارزش مىبخشيد ، تنها به آن حوزه محدود نشده بود و به تدريج در همهء حوزه‌هاى علمى و در همهء محافل\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nاسلامى و در سطح وسيع جامعه حضور خود را مجسم‌تر و برجسته‌تر مىساخت ، معارفى كه از زبان و قلم او بر صفحهء دلها و كاغذها نقش بسته بود از صدها و هزارها زبان و با صدها و هزارها بيان در همه‌جا منتشر مىگشت و به همه‌كس علم و معرفت مىآموخت .\r\nاكنون اين چراغ برافروخته و روشنىبخش به خاموشى گرائيده است اما ، خورشيد طلوع كرده و عالم‌افروز اسلام مىرود كه همهء زوايا را در اين كشور فراگيرد ، جامعه امروز به سمت همان سرمنزلى پيش مىرود كه او در انديشهء بلند خود آن را مىديد و به‌سوى آن برمىانگيخت . در پيشاپيش اين كاروان ، مردى از سلالهء انبياء و رهبرى از زمرهء عاشقان و عارفان بالله ، فقيهى بزرگ و اسلام‌شناس راه را مىپيمايد و هدف را مىنماياند .\r\nعطر دلاويز دنياى انبياء و اوليا به مشام مىرسد . آخرت با دنيا درآميخته و بهشت الهى دريچه‌اى به‌سوى زمين گشوده است ، هنگامه ، هنگامهء اولياء و فقها و عرفا است و جاى آن فقيه و عارف و سالكى كه اكنون به ياد يكمين سالگرد رحلتش گردآمده‌ايم خاليست .\r\n* * * استاد علامهء بزرگوار ما بايد با گسترش ميراث فرهنگى گرانبهايى كه گردآورده و اندوخته بود در جامعه ، حاضر و شاهد بماند و سرانگشت اشارت او راه درست را به همهء راهروان بياموزد .\r\nاين مهم به عهدهء دانش‌پژوهان و معرفت‌پروران است و اميد كه اين مجمع بزرگ و محترم از عهدهء سهم خود در اين تكليف به خوبى برآيد .\r\nو السّلام عليكم و رحمة اللّه و بركاته\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n . \r\n","description":"","footnote":"","page_name":" مقدمه 16 ","page_number":16},
  {"content":"\r\n\r\n\r\nدريغا كه استاد رفت\r\nعليرضا ميرزا محمّد\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n . \r\n","description":"","footnote":"","page_name":" مقدمه 18 ","page_number":18},
  {"content":"\r\n\r\n دريغا و دردا كه استاد رفت * گل ياس گلزار ايجاد رفت\r\nخداوند علم و خداوند راى * خداوند عرفان و ارشاد رفت\r\nچراغ هدايت ، بهار ادب * سپهر سخا ، مظهر داد رفت\r\nز بستان حكمت هماى خرد * ز باغ شرف سرو آزاد رفت\r\nز سرچشمهء انس ماء معين * ز محراب جان پير سجّاد رفت\r\nز دل نور اميد و شور حيات * ز سر سايهء لطف و امداد رفت\r\nز گلخانهء عنبرآگين زهد * به خلد برين عطر زهّاد رفت\r\nز گلدستهء عشق بانگ سروش * برآمد كه فرخنده استاد رفت \r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\n ز خرگاه خضراى فرزانگى * دريغا فروزنده خرشاد رفت\r\nدريغا كه شمع شبستان دين * جگرسوز از بزم اوتاد رفت\r\nز عزمش بلند آسمان وامدار * تو گوئى كه كوهى ز فولاد رفت\r\nز احفاد برجستهء مصطفى * لسان الحق آن فخر احفاد رفت\r\nمربى ، مدبر ، مفسر ، حكيم * همان وارث علم اجداد رفت\r\nهمان گنج معنى ، همان درج راز * همان شمس دين قطب ارشاد رفت\r\nهمان صبح صادق ، همان ابر جود * همان كان عشق خداداد رفت\r\nهمان زينت علم و زيب عمل * همان زيور و زين عبّاد رفت\r\nهمان مهر ايمان ، همان ميهمان * كه در حضرت حق به انجاد رفت\r\nضياء دل و قرّة العين ما * بهار شكوفان خرداد رفت\r\nكريم السجايا ، شريف النسب * بلند اختر برج امداد رفت\r\nبه خلوتگه خاص جان‌آفرين * حكيم سخن‌سنج نقاد رفت \r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\n نسيم سحرخيز آزادگى * بسيم و سبكبال و دلشاد رفت\r\nمريد مراد همه عارفان * مراد مريدان امجاد رفت\r\nخردمند فرزانهء پاكباز * زدايندهء زنگ الحاد رفت\r\nشكافندهء بامداد خرد * رمانندهء ديو شياد رفت\r\nفروزندهء كوكب معرفت * فرزندهء رايت داد رفت\r\nفراز سرير كرامت چنان * سليمان بنشسته بر پاد رفت\r\nجدا شد ز خود ذره ديد آفتاب * مى عشق نوشيد و آباد رفت\r\nيم نور در سينه‌اش موجزن * درخشنده مهتاب آحاد رفت\r\nبه سيمرغ جان تا پروبال داد * گذر كرد از قاف و چون باد رفت\r\nبه الهام شد شمس صدها جلال * كه صاحب جمال آمد و راد رفت\r\nپدر بود و استاد و پير و مراد * پدر آوخ از دست اولاد رفت\r\nچنان واله جلوهء يار شد * كه بىجار و جنجال و فرياد رفت \r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\n چنان شرح صدرش دل‌انگيز بود * كه دل جام‌جم گشت و آزاد رفت\r\nچو قدسىنشان بود و عرشىمكان * دل‌افروز و بهروز و بهزاد رفت\r\nچو جان خيمهء اشتياق آمدش * خرامان ازين ظلمت‌آباد رفت\r\nچو راضى به تقدير دادار بود * به تقدير تن داد و منقاد رفت\r\nچو دل وقف ديدار دلدار كرد * جهانسوز و جانسوز و وقاد رفت\r\nچه مشتاق و مجذوب و محو و مجيد * حيات‌آفرين غوث افراد رفت\r\nچو ايران و انسان و اسلام را * چو تاريخ را آبرو داد رفت\r\nبه تفسير ميزان مهتابگون * روان شاد كرد و روانشاد رفت\r\nرسالات با خون دل چون نوشت * دل آباد كرد و دل‌آباد رفت\r\nكثير الفضائل ، فصيح الكلام * بديع القلم شيخ اوتاد رفت\r\nهم آميزگارى دل‌افروز بود * هم آموزگارى كه فرجاد رفت\r\nهماهنگ صدرا ، همال شهيد * هم آوازهء ميرداماد رفت \r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\n رقيب صدوق و قرين مفيد * همانندهء ابن عباد رفت\r\nخمينى مرام و كلينى مقام * هم‌آساى سلمان و مقداد رفت\r\nهماندم كه رفت از سراى سپنج * تو گوئى كه در حجله نوشاد رفت\r\nشب هجر طى گشت و صبح وصال * شب قدر آمد كه دلشاد رفت\r\nدل از حب محبوب چونان گداخت * كه شوريده از جمع انداد رفت\r\nز درك وطن درّ معنى چو يافت * محبت گزين كرد و آزاد رفت\r\nبه عهد امانت وفا كرد نيك * ز شوق لقا نك نكوياد رفت\r\nچو آمد خطاب « ارجعى » شادمان * به انفاذ از دار انفاد رفت\r\nسرايندهء شعر هستى سرود * كه غواص درياى انشاد رفت\r\nسنائى و سعدى و عطار را * كنون شمس را نيز همزاد رفت\r\nهمو بود بنياد كاخ ادب * كزين كاخ افسوس بنياد رفت\r\nدهل زن ، دهل زن كه پير مغان * غزلخوان و خرسند و فرجاد رفت \r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\n ز دار الغرور و ز دار الفنا * به دار السرور آن يل راد رفت\r\nبه صافى آب و صفاى بهار * چو مولود ايام ميلاد رفت\r\nبرآمد ز خاك و به افلاك شد * ز زندان برون آمد و شاد رفت\r\nز جان درگذشت و به جانان رسيد * ز ميزان گذشت و به ميعاد رفت\r\nخوشا ياد علامهء پاكزاد * كزين خاكدان با صد احماد رفت\r\nهمان مرد مطلق كه شد جاودان * كه در جان و دل ماند و بهزاد رفت\r\nخوشا علم و عرفان ، خوشا عقل و دين * كزان تا فلك صيت استاد رفت\r\nكجا وصف واصف ، كجا قدر او ! ؟ * كه اين خار و آن گل قلمداد رفت\r\nبرآور ز دل آه و از جان خروش * ببار اشك حامد كه حماد رفت \r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\n\r\nاثبات واجب الوجود\r\nمحمّد محمّدى گيلانى\r\n\r\n","description":"","footnote":"","page_name":" 1 ","page_number":25},
  {"content":"\r\n . \r\n","description":"","footnote":"","page_name":" 2 ","page_number":26},
  {"content":"\r\n\r\nبسم اللّه الرحمن الرحيم\r\nمقالهء حاضر ترجمه و شرحى است بر مقاله و جيزهء « اثبات واجب الوجود و صفاتش » تأليف استاد حجة اللّه البالغه لسان صدق اسلام علامهء سيد محمد حسين طباطبائى قدست اسراره القدسيه كه در بحثهاى ليالى پنجشنبه و جمعه ايراد فرموده‌اند و خود آن حضرت به قيد كتابت درآورده‌اند و اينجانب از نسخهء مخطوطه به خط مباركش استنساخ كرده‌ام .\r\nچون مقاله مذكور با وجازتى كه دارد ، محتوى درد اصول و قواعدى است كه در صدف بيان آن معلم اكبر مكنون بوده ، بر آن شدم كه در شرحى دور از اطناب و ايجاز ، آن در ثمين و يتيم را منسلك كنم . و در تنظيم اين انسلاك از ديگر بيانات آن بزرگوار بهره‌بردارى كرده‌ام . و چه عالى مناسب اين شرح و متن است قول شاعر :\r\n اذا رام عاشقها نظرة * و لم يستطعها فمن لطفها\r\nاعارته طرفا رأهابه * فكان البصير بها طرفها \r\nبنابراين ، شرح مذكور نيز از بركات و رشحات فيض آن سلالهء اطيبين است ، پس آنچه صواب و ثبات است از آن حضرت ، و آنچه كه خطاء و لغزش است العياذ بالله از ناحيهء اين‌جانب است و به‌همين جهت عين مقالهء عربى را نيز ضميمه نمودم تا اگر خطائى در شرح ملاحظه شد ، با مراجعه به متن روشن شود كه خطاء از شارح است ، و متن مبارك ، منزه از آن است .\r\nانگيزه ترجمه و شرح ياد شده ، عرضهء نمونهء بسيار كوچكى از اداء حقوق وافرى كه آن معلم اكبر و والد اكمل اعلى اللّه مقامه بر عهدهء اين بنده داشته است ، انتظار مىرود كه در يادنامهء آن بزرگوار كه ثبت است بر جريدهء عالم دوام او ، جاودانگى پيدا كند . صلوات اللّه و تسليماته على نفسه المطمئنة الراجعة الى ربها راضية مرضية ، اينك ترجمه و شرح مقاله :\r\nاين مقاله‌اى است در اثبات واجب الوجود بالذات عز اسمه و اثبات اسماء و صفاتش به طريق اختصار كه در چهار فصل به ترتيب بيان مىگردد :\r\n\r\n","description":"","footnote":"","page_name":" 3 ","page_number":27},
  {"content":"\r\n\r\n\r\nفصل اول در اثبات واجب الوجود لذاته عز اسمه :\r\nواجب الوجود بالذات موجود است ، قبل از اقامهء برهان بر اين مدعا لازم است بگوييم كه مراد ما از وجوب وجود بذاته و لذاته چيست ؟\r\nهرچيز متصور و معقولى كه به‌عنوان موضوع نسبت به محمول بودن موجود ملاحظه شود ، يا چنين محمولى از براى آن ضرورى است يا عدم چنين محمولى براى آن ضرورت دارد ، يا هيچ‌يك از دو طرف براى آن ضرورى نيست .\r\nقسم اول واجب الوجود و قسم دوم ممتنع الوجود و قسم سوم ممكن الوجود به امكان خاص است و هريك از اين سه قسم خود اقسامى دارد كه در محل مربوط ، مورد بحث و دقت قرار گرفته است . به بعضى از اقسام واجب الوجود كه به بحث ما ارتباط دارد اشاره مىكنيم .\r\nچنانچه موضوع مفروض كه به موجوديت به نحو ضرورت و وجوب ، موصوف مىشود در اين اتصاف واسطهء در عروض ندارد ؛ يعنى به وصف موجوديت حقيقة خود متصف است بدون هيچ قيدى كه به آن ضميمه شده باشد و به‌سبب آن متصف گردد . مىگوييم كه موضوع كذائى بدون حيثيت تقييديه و بالذات به وصف\r\n\r\n","description":"","footnote":"","page_name":" 4 ","page_number":28},
  {"content":"\r\n\r\nموجوديت متصف است ؛ مثلا مىگوييم آفتاب موجود و واقعيت دارد . در اين مثال كه موضوعش وجود آفتاب است بالذات يعنى بدون حيثيت تقييديه‌اى كه واسطه در عروض وصف مذكور باشد متصف به موجوديت است اما منافاتى ندارد كه چنين وجودى در عين اتصافش به موجوديت بالضرورة و بالذات ، لذاته نباشد بلكه معلول غير باشد و به تعبير ديگر داراى حيثيت تعليليه باشد كه از آن گاهى به واسطهء در ثبوت تعبير مىكنند .\r\nچنانچه موضوع مفروض در عين آنكه ، حيثيت تقييديه در مقام اتصافش به وجوب وصف موجوديت ندارد ، حيثيت تعليليه هم ندارد يعنى موجوديت آن لذاته و بدون علت و واسطه در ثبوت مىباشد ، اين‌چنين موجودى واجب الوجود بالذات است ؛ يعنى حيثيت تقييدى و واسطه در عروض ندارد و واجب الوجود للذات است يعنى حيثيت تعليليه و واسطه در ثبوت ندارد .\r\nولى هرگاه كه واجب الوجود بالذات بدون قيد للذات گفته شود و يا للذات بدون قيد بالذات گفته شود ، بدون ترديد ، نفى هردو حيثيت مذكوره مراد ما است ، و اگر هردو قيد باهم ذكر شدند از قيد بالذات نفى تقييد و از قيد للذات ، نفى تعليل اراده مىشود ، نظير آن در فقه ، مسكين و فقير مىباشد كه اذا اجتمعا افترقا و اذا افترقا اجتمعا .\r\nو اما تقرير برهان بر وجود واجب تعالى به اين كيفيت است كه ما هيچ‌گاه ترديد نداريم در اينكه اشياء و موجودات در بيرون از ظرف ادراكات و اذهان ما داراى واقعيت مىباشند ، و اين اصل ، اصلى است بين كه مورد پذيرش همهء اذهان است و مرز جدائى بين ما و سوفسطائى مىباشد و در اين فصل ما از آن به مطلق واقعيت تعبير مىكنيم كه همواره ثابت است و از شمول قانون تكامل ، محفوظ و به يك كلام ، تغيير و تحول به هيچ وجهى در آن راه ندارد .\r\n\r\n","description":"","footnote":"","page_name":" 5 ","page_number":29},
  {"content":"\r\n\r\nروشن است كه در نطاق اصل مذكور : « اذعان به واقعيت هستى و مطلق واقعيت » كه فطرى و مغروس در تمام اذهان بشرى است همهء واقعيت‌ها به هرتقدير و فرض و هرشكل و سيما داخل مىباشند و بالملازمه ، طرد بطلان و عروض عدم ، بر آن ممتنع است زيرا ظرف مفروض براى طارى شدن بطلان بر آن ، يا شرط عروض عدم يا هرفرض و تقديرى از فروض و تقادير ، در نطاق مطلق واقعيت ، داخل بوده‌اند ، و در اين صورت ، احتمال عروض بطلان بر مطلق واقعيت ، در ظرف و تقدير مفروض ، ملازم با تجويز بطلان مطلق واقعيت بالفعل است و نتيجهء آن لحوق به سوفسطى است ، و حال آنكه مطلق واقعيت چنانچه گفتيم يك اصل متعارف و روشن و غير قابل انكار و ترديد است .\r\nبنابراين ، مطلق واقعيت ، بالضرورة موجود است ، و اتصاف آن به وصف موجوديت بنحو ضرورت و وجوب بالذات و بدون حيثيت تقييديه است . به عبارت ديگر در اين اتصاف هيچ‌گونه واسطهء در عروض ندارد و سلب وصف مذكور از آن ممتنع است ، النهاية چنانچه در اتصافش به وجوب وجود كه بدون حيثيت تقييديه است ، از حيثيت تعليليه نيز مبرا باشد ، يعنى همانطور كه وجودش بالذات است لذاته هم بوده و معلول علتى نباشد ، مطلوب ثابت است ، و اگر محتاج به علت است ، بدون ترديد ، به واجب تعالى شأنه منته مىگردد . زيرا چنان كه در محل خود روشن شده است ، معلول يا معاليل مترتبه ، عين ربط و تعلق به علت بوده و فرض استقلال در وجود ، و انفصال از قيوم واجبى ، فرض انقلاب ممكن بالذات به واجب بالذات است كه ضرورى البطلان است . عليهذا در صورت معلول بودن واقعيت مفروض ، بالملازمه ، وجود قيوم مطلق و واجب تعالى ثابت است ، و شايان تذكر است كه چون در مباحث وجود روشن گرديده است كه اصالت يعنى واقعيت حقيقيهء خارجيه از آن وجود ، و ماهيت امرى است\r\n\r\n","description":"","footnote":"","page_name":" 6 ","page_number":30},
  {"content":"\r\n\r\nاعتبارى ، پس واجب الوجود بالذات ، وجودى است واجب بالذات و للذات .\r\nممكن است گفته شود : تقرير برهان به صورت اولش يعنى « مطلق واقع در اتصافش به موجوديت بالضرورة چنان كه حيثيت تقييديه ندارد ، حيثيت تعليليه هم ندارد » مستلزم واجب بودن هرموجودى خواهد بود ، زيرا مطلق واقعيت فراگير همه موجودات است . و با فرض وجوب مطلق واقعيت بدون تقييد و تعليل ، مفرى از واجب بودن هيچ موجودى نيست ، و فساد تالى مذكور روشن است و نيازى به بيان ندارد .\r\nو تقرير آن ، به صورت دومش يعنى « با فرض داشتن حيثيت تعليليه ، بدون ترديد به قيوم واجب تعالى منته مىشود » برهان منتج يقين نمىباشد چه آنكه حد وسط ، معلول واقع شده است و در جاى خود به ثبوت رسيده كه علم يقينى به هرچيزىكه داراى سبب و علت است ، از ناحيهء سبب آن اكتساب مىشود ، و حد وسط در تقرير دوم كه محمول در صغرى و موضوع در كبرى است ، ثبوتش براى اصغر ، حسب فرض بنحو ضرورت و وجوب است ، و به حكم معلول و ذى سبب بودن بناچار از طريق علم به سبب آن ، ضرورت و وجوب ثبوتش جهت اصغر ، اكتساب شده است ، و الا صغراى قياس يقينى نخواهد بود ، زيرا علم يقينى عبارت است از تصديق به وجود محمول از براى موضوع و تصديق به اينكه نقيض آن ممتنع است و در محمولهاى ذوات الاسباب حصول چنين علمى از ناحيه علم به اسباب ممكن است . عليهذا در هر موردى كه علم به وجود ذى سببى حاصل شده است لزوما قبل از حصول علم مفروض ، علم به سبب حاصل بوده است ، و مآلا توسيط ذى سبب و معلول جهت تحصيل علم به سبب و علم به علت لغو و بىاثر ، و تحصيل حاصل است ، و به‌همين جهت است كه گفته‌اند : يك قسم از دو قسم برهان انى مفيد علم نيست و مرادشان\r\n\r\n","description":"","footnote":"","page_name":" 7 ","page_number":31},
  {"content":"\r\n\r\nهمين قسم است كه بيان گرديد ، و براى مزيد اطلاع مىتوان به كتاب برهان مراجعه نمود .\r\nدر پاسخ اشكال گفته مىشود : اما تقرير برهان به صورت اول هيچ‌گاه مستلزم تالى فاسد مذكور يعنى واجب بودن هرموجودى نيست ، به اين توضيح كه واقعيت ، هستى و مطلق واقعيت كه از اصول بينه و غير قابل انكار بود ، چنانچه گفتيم هيچگونه بطلانى به هيچ تقدير در آن راه ندارد ، و هرچيزى با پرتو آن ، واقعيت‌دار مىشود و بدون آن ، هيچ اندر هيچ و باطل است . بنابراين ، اذعان و تصديق ضرورى مذكور ، متعلق اصيل و نخستين آن ، واقعيت بطلان ناپذير و بخشاينده هرواقعيت محدود است كه با آن وجوب وجود اكتساب كرده است ، پس واقعيت بطلان ناپذير كه هرواقعيت محدود از مواهب او است ، داراى دو ضرورت و وجوب است : وجوب بذاته و وجوب لذاته و اما وجودات محدوده فقط ضرورت و وجوب بالذات را حائزند ، و به عبارت ديگر ، حيثيت تقييديه در ثبوت موجوديت و واقعيت براى آنها نيست و نفس اين وجوب نيز از موهبتهاى آن واقعيت - بخش بوده و آيهء كريمهء  « أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  بيان همين مطلب است .\r\nو جملهء نورانى سيد الموحدين عليه السّلام در دعاء صباح :\r\n« يا من دل على ذاته بذاته » و كلمة طيبة سيد الساجدين عليه السّلام در دعاء سحر : « بك عرفتك و انت دللتنى عليك » اشارتى روشن به اين مطلوب است .\r\nو آيا اين فقره‌ها از دعاء عرفه سيد الشهداء عليه السّلام :\r\n« كيف يستدل عليك بما هو فى وجوده مفتقر اليك ؟ ! ا يكون لغيرك من الظهور ما ليس لك ، حتى يكون هو المظهر لك ؟ ! متى غبت حتى تحتاج الى دليل يدل عليك ؟ ! و متى بعدت حتى تكون الا - ثار هى التى توصل اليك ؟ ! - الى قوله عليه السّلام : - و انت الذى\r\n\r\n","description":"","footnote":"","page_name":" 8 ","page_number":32},
  {"content":"\r\n\r\nتعرفت الى فى كل شئى فرأيتك ظاهرا فى كل شىء و انت الظاهر لكل شىء » .\r\nظاهر در اين معنا نيست كه ذوات الاسباب را نمىتوان در معرفت اسبابشان اوساط قرار داد ؛ بلكه برعكس ، شناسائى و معرفت ضرورى به آنها از طريق علل و اسبابشان مىباشد و الزاما علت العلل ، و مسبب الاسباب تبارك و تعالى خود سبب شناسائى هرمعلول و ذى سببى ، و برهان بر او است ، چنان كه در دعاء جوشن كبير ، او - عزاسمه - را برهان مطلق خوانده است .\r\nو اما تقرير برهان به صورت دومش نيز برهانى است منتج يقين ، بلى بدون ترديد ، در قياس برهانى منتج يقين حقيقى ، جائز نيست كه حد اكبر ، علت وجودى اوسط باشد ، به دليلى كه در تقرير اشكال بيان شده است و در تقرير برهان به صورت دوم ، گمان گرديده كه حد اكبر علت اوسط است درصورتىكه چنين نيست .\r\nتوضيح دعواى مذكور به اين قرار است كه وقتى مىگوييم :\r\nواقعيت هستى ، بالضرورة واقعيت دارد و موجود است و در صورت معلوليت ، از براى آن علت است ، صغراى قياس ما ، يك مقدمهء يقينى و غير قابل ترديد بود . و ثبوت واقعيت و موجوديت از براى واقعيت ، ذاتى و غير قابل انفكاك است ، چنان كه مصطلح باب برهان است و اكبر در اين قياس عبارت است از مجموع « از براى آن علت است » نه علت به تنهائى ، و اين مجموع ، محمول بر حد اوسط يعنى « واقعيت دارد و موجود بر فرض معلوليت » مىباشد ، پس اكبر « از براى آن علت است » و به تعبير كوتاه‌تر ذوالسبب اولا براى اوسط مذكور ثابت مىشود و با وساطت آن جهت اصغر كه موضوع نتيجه است و در ما نحن فيه واقعيت هستى فرض شده ، ثابت مىگردد ، و حد اوسط مذكور علت ثبوت اكبر مفروض ، براى اصغر است و مآلا با توسط علت ثبوت وصف اكبر جهت\r\n\r\n","description":"","footnote":"","page_name":" 9 ","page_number":33},
  {"content":"\r\n\r\nاصغر ، نتيجهء حاصله ، نتيجهء يقينى است زيرا حد اوسط ، سبب و علت ، مىباشد يعنى علت وجود اكبر از براى اصغر .\r\nدراين‌باره شيخ الرئيس در برهان منطق شفاء بيانى دارد كه مناسب است خلاصهء آن را در اين مقام ترجمه كنم ، مىفرمايد :\r\n« اگر گوينده‌اى بگويد : وقتى كه ما صنعتى را مىبينيم ، علم ضرورى داريم كه براى مصنوع مفروض صانعى است ، و زوال تصديق مذكور از مصنوع مورد فرض امكان ندارد ، و اين استدلالى است كه از ناحيه معلول بر وجود علت مىگردد ؟\r\nپاسخ اين شبهه بدين قرار است : هنگامى كه گفته مىشود :\r\nهرجسمى مؤلف از هيولى و صورت است و هرمؤلفى از براى آن مؤلفى است ، وصف مؤلف بودن جسم از هيولا و صورت ، وصفى است ذاتى به اصطلاح باب برهان از آن ، قابل انفكاك نيست ، و روشن است كه محمول بر آن ، وصف « از براى آن مؤلفى است » كه كبراى در قياس مذكور است ، نه وصف « مؤلف » پس محمول بر حد وسط نفس علت نيست زيرا علت « مؤلف » است نه مجموع « از براى آن مؤلفى است » و ممكن نيست كه در قياس نامبرده ، علت يعنى مؤلف به اسم فاعل ، بر مؤلف به اسم مفعول ، حمل شود ، عليهذا اكبر : « از براى آن مؤلفى است » و به تعبير كتاب شفاء :\r\nذوالمؤلف اولا براى حد اوسط يعنى مؤلف ثابت مىشود ؛ سپس از براى جسم كه موضوع صغراى قياس مفروض است به‌واسطه مؤلف به ثبوت مىرسد ، و نتيجهء حاصله از قياس مذكور ، امرى است يقينى زيرا حد وسط در آن ، علت ثبوت حد اكبر از براى اصغر است ، پس روشن شد كه حد اكبر در قياس برهانى يقين‌آور ، جائز نيست كه علت از براى اوسط باشد و احيانا ممكن است كه علت جزئى از اجزاء حد اكبر واقع شود و بديهى است كه اعتبار جزء غير از اعتبار كل است و ذوالمؤلف كه كل است بعينه محمول بر مؤلف است و اما جزء آن يعنى مؤلف ، محال است كه بر مولف ،\r\n\r\n","description":"","footnote":"","page_name":" 10 ","page_number":34},
  {"content":"\r\n\r\nحمل شود » .\r\nبا توضيحى كه داده شد معلوم مىگردد كه اشكال مذكور ، مغالطه‌اى بيش نبوده و از نوع « اخذ ما ليس بعلة مكان العلة » :\r\nيعنى غير علت را به‌جاى علت نهادن ، مىباشد .\r\n\r\nفصل دوم واجب الوجود بالذات غير محدود الذات است\r\nدليل بر عدم محدوديت ذات اقدس واجب تعالى شأنه اين است كه چنان كه در فصل اول بيان كرديم ، وجود واجبى در حد ذاتش واجب بوده ؛ به اين معنا كه موجوديت با قطع نظر از هراعتبار و تقديرى و هرجهت و حيثيتى از ذات مقدسش انتزاع مىشود . و ضرورت و وجوب چنين وجودى ، ضرورت ازليه است ؛ چه آنكه ضرورت ازليه عبارتست از آنكه ذات موضوع ، با قطع نظر از همهء اعتبارات و حيثيات ، مصداق حكم شود ، كه ذات واجب تعالى چنين است و لازمهء ضرورت مذكور ، وجوب وجود حق‌تعالى با هرتقدير و حيثيت و جهت است و لازم اين لازم ، نامتناهى بودن وجود اقدس او است . زيرا اگر محدود به حدى شد طبعا در ماوراء حد مفروض موجود نخواهد بود و فرض مذكور ، يكى از تقديرهاست كه بارىتعالى با آن تقدير وجود ندارد ، و ضرورت وجودش در اين صورت متقيد به ظرف قبل از حد مفروض است كه مستلزم خلف است ، زيرا فرض اين بوده كه موجوديت حضرتش متقيد به هيچ قيدى و متحيث به هيچ حيثيتى نيست و چون متقيد به هيچ قيد و متحيث به هيچ حيثيتى نيست ، با همهء حيثيات و جميع كمالات و هروجودى از وجودات ضرورت و وجوب وجود دارد و اين است معناى عدم محدوديت و نامتناهى بودن ذات واجب تعالى شأنه .\r\n\r\n","description":"","footnote":"","page_name":" 11 ","page_number":35},
  {"content":"\r\n\r\nو ايضا اگر فرض شود كه واجب تعالى شأنه فاقد مرتبه‌اى از مراتب وجود و نادار كمالى از كمالات موجود بماهو موجود باشد ، لازم مىآيد كه ذاتش مركب از دو حيثيت باشد : حيثيت وجدان و فعليت . و حيثيت فقدان و امكان نسبت به كمال و وجود مفقود ، و چنان كه در جاى خود ثابت شده امكان قائم به موجود همان معناى قابليت و قوه است ، و قابليت و قوه بدون صورت تحقق ناپذير است ، على هذا لازمهء محدوديت مذكور جسميت در واجب تعالى مىباشد و مستلزم انقلاب وجوب بالذات به امكان ذاتى است .\r\nپس روشن شد كه واجب الوجود بالذات ، واجب الوجود است به جميع حيثيات وجوديه ، و جهات صحيحه ، و همهء كمال و جمال در هرتقدير و فرضى بالضرورة از براى وجود واجبى ثابت است و اگر در غير ذات مقدس هم باشد ، مترشح از او است و او قيوم مطلق همهء وجودات و كمالات وجودى است .\r\nو با بيان مذكور بطلان قول شيخ الرئيس كه در شفاء مىفرمايد : « باكى نداريم از اينكه ذات بارىتعالى وقتى كه با اضافه‌اى ، مأخوذ شود ممكن الوجود باشد ، زيرا واجب تعالى از آن حيث كه علت وجود زيد است واجب الوجود نيست بلكه من حيث ذاته واجب الوجود است » نيز روشن گرديد .\r\nحاصل آنكه ، باهريك از دو برهان مذكور علم يقينى به عدم محدوديت ذات واجب الوجود و اينكه حقيقت واجبى مقيد به هيچ قيد و شرطى نيست ، تحصيل مىگردد و با امعان نظر در آنچه گفتيم ، نيز معلوم مىشود كه سلب حدود از واجب الوجود ، سلب تحصيلى است نه ايجاب عدولى ، زيرا در صورت ايجاب عدولى ، تركب در ذات مقدسه لازم خواهد آمد كه شايان فهميدن است .\r\nو ايضا از بيان گذشته معلوم مىشود كه واجب تعالى ازلى\r\n\r\n","description":"","footnote":"","page_name":" 12 ","page_number":36},
  {"content":"\r\n\r\nو ابدى و با هرموجودى معيت دارد ، اما ازلى است يعنى وجودش مسبوق به وجود و عدم چيزى نيست ، زيرا وجودش بر وجود و عدم چيزى ، توقف ندارد ، و الا در صورت فقدان متوقف عليه ، موجود نبوده است ، درصورتىكه موجوديت حضرتش على كل تقدير ، به ثبوت رسيده است ، و موجود نبودنش در تقدير مذكور ، خلف فرض است .\r\nو اما ابدى است زيرا هيچ‌چيزى متوقف بر عدم او نيست چه آنكه در اين‌صورت ، محدود به حد خواهد بود كه بطلان آن معلوم گرديده است .\r\nو اما با هرچيزى معيت دارد ، زيرا وجود هرچيز مفروضى ، تقديرى از تقادير است و گفتيم كه او تبارك و تعالى موجود است با هرتقديرى ؛ پس با آن معيت دارد . على هذا ثابت گرديد كه او « عز اسمه » ازلى و ابدى است و مآلا سرمدى يعنى قبل كل قبل و بعد كل بعد ، نيز مىباشد و او تعالى شأنه با هرموجودى معيت قيومى دارد و همين مطلوب است كه در كتاب و سنت نيز بيان شده :\r\n« هو معهم اين ما كانوا » . « لا يشمل به حد و لا يحسب بعد و انما تحد الادوات انفسها و تشير الالات الى نظائرها . مع كل شىء لا بمقارنة و غير كل شىء لا بمزايلة ، سبق الاوقات كونه ، و العدم وجوده ، و الابتداء ازله . هو الدال بالدليل عليه و المؤدى بالمعرفة اليه ، فشهد اللّه انه لا إله الا هو . فلا احصى ثناءا عليك ، انت كما اثنيت على نفسك » و لله در قائله :\r\n و ما الخلق فى التمثال الا كثلجه * و انت بها الماء الذى هو نابع\r\nو لكن يذوب الثلج يرفع حكمه * و يوضع حكم الماء و الامر واقع \r\n\r\n","description":"","footnote":"","page_name":" 13 ","page_number":37},
  {"content":"\r\n\r\n\r\nفصل سوم واجب الوجود بالذات واحد است به وحدت حقه\r\nقبل از اقامهء برهان بر وحدانيت واجب تعالى شأنه ، لازم است بگوييم كه معناى واحد و وحدت ، مانند معناى وجود و موجود ، در اذهان عموم انسانها بدون هيچ واسطه‌اى مرتسم مىگردد و ارتسام اين نوع معانى در اذهان نيازمند نيست كه با امورى اعرف از خود اكتساب شود ، بلكه اين‌گونه از معانى در هرلغت و زبانى ، مبادى اوليه براى تصورات است .\r\nشيخ الرئيس قدس سره در الهيات كتاب شفاء مىفرمايد :\r\n« موجود و شىء و ضرورى ، معانى اين امور ، در نفس انسان ، بدون هيچ واسطه ، به ارتسام اولى ، مرتسم مىگردد ، ارتسام مذكور محتاج نيست كه با چيزهائى روشن‌تر از خود ، اكتساب شود ، زيرا چنان كه در باب تصديق ، مبادى اوليه‌اى است كه تصديق به آنها بالذات و بدون واسطه واقع مىشود ، و تصديق به غير آنها به واسطهء آنها است ، و اگر اين‌گونه مبادى به ذهن خطور نكند ، و يا لفظ دال بر آنها مفهوم نگردد ، شناسائى امورى كه معرفت آنها به‌واسطه اين مبادى است ، ممكن نيست .\r\nهمچنان در باب تصورات ، چيزهائى است كه مبادى اوليه تصورند ، و خود امور بديهيه ، و متصور بلاواسطه‌اند ، و سزاوارترين اشياء به اينكه بدون واسطه تصور شوند ، چيزهائى است كه براى همهء امور عموميت دارند ، و عارض همه مىشوند ، مانند موجود و شىء و واحد و غير اينها و به‌همين جهت است كه ممكن نيست به چيزى تعريف شوند كه مستلزم دور نباشد و يا به بيانى كه اعرف از آنها باشد ، لذا هركسى كه خواسته دراين‌باره چيزى بگويد در اضطراب واقع شده است » .\r\n\r\n","description":"","footnote":"","page_name":" 14 ","page_number":38},
  {"content":"\r\n\r\nغرض از نقل كلام مذكور اين است كه مفهوم وحدت و واحد روشن است ، النهاية اقسامى دارد كه درك بعضى از آن اقسام خالى از غموض نيست كه ذيلا مورد توضيح واقع مىشود :\r\nواحد يا حقيقى است و يا غيرحقيقى ، و مراد از قسم دوم ، آن است كه وصف وحدت از براى موضوع داراى واسطهء در عروض است مثلا مىگوييم : زيد و عمرو واحدند يعنى در انسانيت كه حقيقت وصف وحدت از براى انسان است و مجازا به زيد و عمرو نسبت داده مىشود و انسان واسطهء در عروض است .\r\nمراد از قسم اول آن است كه در اتصاف به وحدت نيازمند به واسطهء در عروض نباشد ، و اين قسم يا ذاتى است كه وحدت عارض او مىگردد ، و يا ذاتى است كه عين وحدت است . قسم اخير را وحدت حقه مىگويند كه مقصود به اثبات در اين فصل چنين وحدتى از براى واجب تعالى مىباشد .\r\nو اما برهان براين توحيد بدين‌قرار است كه در فصل قبلى بيان گرديد كه واجب الوجود بالذات وجودى است غير محدود به حدى ، و چون مقيد به قيد و حيثيتى نبوده با همهء وجودات و كمالات و هرحيثيتى از حيثيات ، وجوب وجود داشته است .\r\nعلى هذا او وجودى است مطلق و رها از قيد و شرط ، و نيز در مباحث وجود به ثبوت رسيده است كه حقيقت وجود ، حقيقت بسيطه‌اى است كه هيچ‌گونه جزئى از براى آن نيست ، نه اجزاء حديه از جنس و فصل و نه خارجيه از هيولى و صورت و نه اجزاء مقداريه و چون حقيقتى است كه ذاتش مؤلف از دو چيز نيست ، و هويت متعاليه‌اش منزه از هرقيد و شرط است ، پس او تبارك و تعالى وجودى است صرف و هيچ‌گونه خليطى نداشته و مشوب به چيزىكه مغاير با وجود باشد نيست ، و بديهى است كه صرف از هرچيزى ممكن التكرار نيست و ثانى از براى آن نمىتوان فرض كرد . زيرا آنچه براى آن ثانى فرض مىشود\r\n\r\n","description":"","footnote":"","page_name":" 15 ","page_number":39},
  {"content":"\r\n\r\nهمان خود آن مىباشد . مگر پاى خليط و غير به ميان آيد كه مستلزم خلف است ، على هذا وجود صرف واجب تعالى واحد به وحدت حقه است . يعنى ذات صرف الوجود عين وحدت است نه آنكه چيزى باشد كه وحدت عارض او گرديده باشد .\r\nپس واجب تعالى شأنه واحد است ، به وحدتى كه فرض ثانى براى آن محال است ، نه اينكه فقط ثانى براى آن ممتنع الوجود است . پس وحدت حق‌تعالى وحدت عدديه نيست ، و عروض عدد به حقيقت مقدسه‌اش ممتنع است ، و او عز اسمه احدى الذات است كه تقسيم بردار در خارج و عقل و وهم نيست .\r\nاينكه گفتيم كه وحدت واجبى ، وحدت عدديه نيست ، زيرا وحدت عدديه قوامش به امتياز واحدى از واحد ديگر است و ناگزير مقهور محدوديت است و بر ناصيهء واحد بالعدد فقدان كمال واحد ديگر طبع گرديده است ، بر خلاف واحد به وحدت حقه كه واحد قهار است و محيط بر همه به احاطهء قيومى است ، و ازاين‌رو است كه قرآن مجيد ، حق‌تعالى را به واحد قهار توصيف مىكند :\r\n « اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ »  رعد آيه 11 - و  « سُبْحانَهُ هُوَ اللَّهُ الْواحِدُ الْقَهَّارُ »  زمر آيه 4 .\r\nاز بيان گذشته روشن شد كه غير وحدت حقه و به تعبير قرآن كريم واحديت قهاره وحدتهاى ديگر از حريم كبرياء واجب جل جلاله ، مسلوب است و در آثار ائمه آل البيت عليهم السّلام متكررا بر نفى وحدت عدديه از ساخت قدسش تبارك و تعالى تصريح شده است كه از توحيد صدوق و نهج البلاغة از ابو الائمة عليهم السّلام كلمات ذيل را نقل مىكنم :\r\n« واحد لا من عدد » توحيد صدوق صفحه 69 « واحد لا بعدد » نهج البلاغة خطبه 180 و « الاحد بلا تاويل عدد » نهج البلاغة خطبه 148 شرح عبده .\r\n\r\n","description":"","footnote":"","page_name":" 16 ","page_number":40},
  {"content":"\r\n\r\nدرك اتصاف واجب الوجود به واحديت مذكوره چنان كه گفتيم بسيار غامض است و در بحثهاى توحيدى فلاسفهء الهى چنان معنائى از براى وحدت واجب تعالى شأنه مطرح نگرديده است . بلكه مستعار از ابحاث آنان و متكلمين اسلامى ، وحدت عدديه است . و حتى شيخ آنان و رئيس اصحاب برهان ابو على قدس سره در فصل سوم از مقاله هشتم از الهيات كتاب شفاء تصريح مىكند كه واجب الوجود واحد بالعدد است .\r\nو اينكه از عصر صدر المتالهين قدس سره اين معناى لطيف با لطف خاصى مطرح بحث واقع شده است چنان كه تصريح كرده‌اند ، از بركات بيان سيد الاوصياء امير المؤمنين على بن ابيطالب عليه السّلام مىباشد « فسبحان اللّه عما يصفون الا عباد اللّه المخلصين » .\r\n\r\nفصل چهارم واجب الوجود لذاته جامع همهء كمال وجودى است و هيچ كمالى از او خارج نيست\r\nچون واجب تعالى وجود صرف بوده و مشوب به چيزى از عدم يا عدمى كه مغاير با ذات مقدسش باشد نيست واجد هرحقيقت وجوديه بما هو حقيقت وجوديه در هرتعينى از تعينات مىباشد ، و جامع هركمال حقيقى از آن نظر كه كمال حقيقى خواهد بود ، و هرگونه عدم و بطلانى از حريم قدس او مسلوب است . راز تقييد به حقيقت وجوديه و كمال حقيقى ، اشارت به صرافت و عدم محدوديت است ، يعنى صرف الوجود جامع صرف هركمال و جمال است ، و محدوديت در ساحت كمال و جمالش راه ندارد .\r\nبا اين بيان روشن مىگردد : اولا آنكه هرصفت كمالى كه حيثيت آن حيثيت وجود است به اين معنا كه از موجود بما هو\r\n\r\n","description":"","footnote":"","page_name":" 17 ","page_number":41},
  {"content":"\r\n\r\nموجود انتزاع مىگردد ، مانند علم و قدرت و حيات ، صرف هريك از آنها براى واجب تعالى ، ثابت و موجود است ، فله الاسماء الحسنى جميعا .\r\nو ثانيا آنكه هريك از اين صفات كمال عين ذات متعاليه واجب الوجود است و بالعكس يعنى ذات متعاليه نيز با صفات كماليه عينيت دارد و اگر عينيت از جانبين نباشد لازم مىآيد كه ذات مقدسه نسبت به صفات متعاليه محدود باشد درصورتىكه عدم محدوديت ذات واجب تعالى شأنه ثابت شد پس عدم عينيت از جانبين مستلزم خلف است .\r\nممكن است گفته شود : « لازمهء برهان مذكور در عدم تناهى ذات واجب تعالى و بيان كافى مسطور در معناى وحدت حقه ، اين است كه غير محدود جائز نيست از محدودات سلب شود و ممكن نيست كه واحد قهار از معدودات مقهوره منتفى گردد .\r\nزيرا مستلزم محدوديت ذات و ثبوت وحدت عدديه مىشود كه مستلزم خلف است ؛ و اما محدود بما هو محدود ، بدون ترديد از غير محدود مسلوب است ، چنان كه معدود بما هو معدود مقهور از واحد قهار منتفى است . على هذا قول به عينيت صفات كماليه با ذات واجب تعالى شأنه و بالعكس غير موجه است با فرض صحت سلب از ناحيهء صفات ، به اين معنا كه صفات كماليه محصور كنندهء ذات متعاليه نيست و ممتنع است كه ذات واجبى در محدوده و محروسهء صفات قرار گيرد ، چه آنكه هرمفهومى بالضروره از مفهوم ديگر بائن و منعزل است پس وقوع هرمفهومى بر مصداق خالى از تحديد فى الجمله براى مصداق نيست ، و روشن است كه مرتبهء محمول متاخر از مرتبهء موضوع است و وجود واجب تعالى كه وجود صرف است از هرتعين و تحديد در مرتبهء ذات مبرا است .\r\nدر پاسخ گفته مىشود : ثبوت صرف هرصفت كماليه‌اى\r\n\r\n","description":"","footnote":"","page_name":" 18 ","page_number":42},
  {"content":"\r\n\r\nمانند علم و قدرت از براى وجود صرف واجبى ، چيزى است ، و عدم جواز سلب وجود واجبى غير متناهى از صفات كماليه محدوده ، چيزى ديگر .\r\nزيرا مطلب اول ، مستلزم عينيت از جانبين است . به اين معنا كه از ذات واجب الوجود بدون توسيط هيچ واسطه‌اى ، علم و قدرت انتزاع مىگردد چنان كه بدون توسيط واسطهء وجود و وجوب انتزاع مىشده است .\r\nو مطلب ثانى مستلزم عينيت نيست بلكه مفاد آن همانا امتناع سلب وجود واجبى از صفات كماليه است نه برعكس ، و بازگشت آن به قيام وجود صفات كماليه به وجود واجبى است و مراد به اثبات صفات كماليه جهت واجب تعالى همان اثبات بر وجه اول است نه بر وجه دوم .\r\nو اما تأخر صفات كه محمول بر ذات است منافاتى با عينيت ذات با آنها ندارد و همچنين منافاتى با عينيت صفات با ذات متعاليه در رتبهء مقدم ندارد زيرا معناى عينيت از جانب ذات چنان كه گفتيم آن بوده كه بدون توسيط واسطه منشأ انتزاع صفات كماليه است و معناى عينيت صفات با ذات قيام وجود صفات به ذات مقدسه است و اما قصر ذات متعاليه در اين صفات جائز نيست زيرا مستلزم تحديد مىشود ، و نتيجه آنكه ، عينيت صفات به‌معناى مذكور با ذات بر طريق قصر است ولى عينيت ذات با صفات كماليه ، ذات متعاليه را مقصور نمىكند بلكه ذات با فرض عينيت آن با صفات ، مطلق است .\r\nو ثالثا آنكه هريك از اين صفات ذاتيه عين ديگرى از لحاظ مصداق مىباشد و گرنه در صورت مغايرت باهمديگر از نظر مصداق ، مستلزم مغايرت ذات با آنها است و در اين‌صورت ذات متعاليه ، وجود صرف نخواهد بود و نتيجهء آن محدوديت ذات است كه خلف است ، و عينيت آنها با ذات و عينيت بعضى از\r\n\r\n","description":"","footnote":"","page_name":" 19 ","page_number":43},
  {"content":"\r\n\r\nآنها با بعضى ديگر از حيث مصداق ، منافاتى با مغايرت مفهومى آنان ندارد زيرا مفاهيم صفات ذاتيه از سنخ مفاهيم ماهوى نيستند ، كه مقتضى مصداقى باشند از نسخ ماهيات محدود الوجود ، بلكه اين‌گونه مفاهيم ، مفاهيم اعتباريه نظير مفهوم وجودند كه تحقق آنها فقط در وعاء ذهن است و لذا حكم تغاير ذاتى آنها در موطن ذهن ، به مصداق خارج از ذهن سرايت نمىكند و هيچ مانعى نيست كه مفاهيم كثيره‌اى از مصداق واحد انتزاع گردد به خلاف انتزاع مفهوم واحد از مصاديق كثيره بالحاظ كثرت كه ممكن نيست .\r\nو همين معنا يعنى عينيت ذات و صفات و نفى امتياز مصداقى مطلقا ، عبارت از احديت ذات متعاليه است ، پس مفاهيم صفات زائد بر ذات ولى حقائق آنها عين ذات است .\r\nو مىتوانى بگوئى كه صفات از نظر مفاهيم زائد بر ذات ، و به حقايقشان عين ذات است و زيادت مفاهيم بر ذات اقدس ، مستلزم محدوديت ممنوعه از براى ذات نسبت به مفاهيم مفروضه نيست زيرا محدوديت ممنوعه از براى ذات كه وجود مطلق صرف و واقعيت محضه است ، محدوديت آن نسبت به تقديرى از تقادير وجود است نه نسبت به چيزى از مفاهيم و حدود موجودات كه مآل آن به اعدام و آنچه در حكم اعدام است و به عبارت روشن‌تر محدوديت به مفاهيم و حدود ، لصوق دارد ، نه مربوط به ذات است ، و ذات متعاليه وجود مطلق و صرف حقيقت است و لنعم ما قيل :\r\n الا ان ثوبا خيط من نسبح تسعة * و عشرين حرفا عن معاليه قاصر \r\nرابعا آنكه واجب الوجود لذاته كل الاشياء است ، به اين معنى كه واجب الوجود تعالى از هيچ حقيقتى از حقائق مسلوب نمىگردد و گرنه مستلزم محدوديت بارىتعالى نسبت به آن حقيقت خواهد بود كه خلف است اگر چه سلب هرحقيقت محدوده بما هى محدوده از واجب تعالى شأنه جائز است و اين حمل غير\r\n\r\n","description":"","footnote":"","page_name":" 20 ","page_number":44},
  {"content":"\r\n\r\nحمل شايع است بلكه از قبيل حقيقة و رقيقه است به اين تقرير كه تماميت حمل همانا به تعلق يكى از دو چيز به ديگرى به نحو ناعتيت و قيام است و به‌همين جهت است كه حمل با تنوع قيام متنوع مىشود ؛ مانند حمل اولى ذاتى و حمل شايع صناعى ، و حمل الرقائق على الحقيقة كه از آن به « بسيط الحقيقة كل الاشياء و ليس بشىء منها » تعبير مىشود و برهان بر آن در اين مقاله متكررا بيان شده است و مىتوان برهان ديگرى بر آن به تقرير زير اقامه نمود :\r\nهرهويت موجوده‌اى كه وجودى يا كمال وجودى از آن صحت سلب دارد ، چنين هويتى و موجودى از حيثيت ايجابى يعنى ثبوتش از براى ذاتش ، و حيثيت سلبى يعنى سلب غيرش از ذاتش ، متحصل گرديده است و هرهويت چنانى ، مركب است ، نتيجه آن‌كه هرهويتى كه چيزى از آن مسلوب شود مركب مىباشد و عكس نقيض آن عبارتست از اينكه هرغير مركبى يعنى ذات بسيط الحقيقة ، هيچ وجود و كمالى از آن صحت سلب ندارد پس بسيط الحقيقة كل الاشياء است ، يعنى جهات وجوديهء همه اشياء قائم به او است ، و او تبارك و تعالى واجد هركمال و جمال ، و قيوم مطلق همه وجودات است  « اللَّهُ لا إِلهَ إِلَّا هُوَ الْحَيُّ الْقَيُّومُ » *  و درعين‌حال هيچ‌يك از اشياء محدوده نيست ، پس حمل مذكور كه حمل اولى ذاتى بالضرورة نيست ، حمل شايع صناعى هم نمىباشد بلكه حمل رقيقه بر حقيقة و حمل مشوب بر صرف و حمل محدود بر مطلق منحازا از نقائص و اعدام مىباشد كه در حقيقت مآل آن همان قيوميت مطلقهء واجب تعالى شأنه بر همه موجودات است و اين مطلب در لسان عصمت با تعبيرى رساتر و لطيف‌تر بيان شده است : « مع كل شىء لا بمقارنة ، و غير كل شىء لا بمزايلة » .\r\n\r\n","description":"","footnote":"","page_name":" 21 ","page_number":45},
  {"content":"\r\n\r\nبسم اللّه الرحمن الرحيم\r\n\r\nمقالة فى التوحيد لسيدنا العلامة الطباطبائى قدس سره\r\nالمقالة . فى اثبات واجب الوجود بالذات عز اسمه و اسمائه و صفاته و ما يلحق بذلك و فيها فصول و المسائل المبحوث عنها فى هذه المقالة من مسائل مقاله الوجوب و الامكان و الامتناع القاسمة للموجود الى واجب و ممكن و للواجب الى الواجب بالذات و غيره ، و انما افردت مقالة مستقلة منحازة اعظاما لشأنه تعالى و اعتناء بالمباحث المتعلقة به و لان مسائل هذه المقالة على تنوعها متفرقه على مختلف المسائل المبرهن ، عليها فى مقالات لامور العامة المتأخرة عن مقالة الوجوب و الامكان و الامتناع فلو وضعت هذه المسائل فى تلك المقالة لم تسلم براهينها من الاحالة الى مسائل غير بينه بعد و هى غير مرضية فى التعليم اذا كانت المسائل مترتبة بعضها على بعض و ما وجد الى التخلص منها سبيل .\r\n\r\nالفصل الاول فى اثبات الواجب الوجود لذاته عز اسمه ،\r\nواجب الوجود بالذات موجود - و نعنى بكون وجوب وجوده بالذات ان ينتزع\r\n\r\n","description":"","footnote":"","page_name":" 22 ","page_number":46},
  {"content":"\r\n\r\nعنه ضرورة الوجود لذاته بذاته من دون اى حيثية تقييدية او تعليليه و ذلك انا لا نرتاب فى ان هناك موجودا ما - و هو الذى نسميه فى هذا الفصل بمطلق الواقعية - و هو الذى تثبته قبال السوفسطى الذى يظهر الشك فى كل شىء حتى فى شكه هذا . فله ثبوت لا نجوز طرو البطلان عليه فى حال و لا وقت و لا اى تقدير من التقادير اذ لو جوزنا طرو البطلان عليه على تقدير من التقادير كزمان او حال كان ذلك التقدير الذى هو ظرف للبطلان من مطلق الواقعية التى نثبتها قباله فيعود تجويزا مطلقا للبطلان و المغروض اما لا نرتاب فى ثبوتها فمطلق الواقعية موجودة وجودا واجبا و هذا الوجوب اما لهذه الواقعية المثبته لذاتها او لغيرها فان كان لها بالذات فهى واجبة بالذات و ثم المطلوب و ان كان لغيرها انته الى الواجب بالذات و ثم المطلوب و اذ قد تبين فى مباحث الوجود ان الاصالة اعنى الواقعية الحقيقة الخارجيه للوجود دون الماهية فواجب الوجود بالذات هو وجود واجب لذاته و بذاته .\r\n\r\nالفصل الثانى واجب الوجود بالذات غير محدود الذات\r\nو ذلك ان الوجود الواجبى واجب فى حد ذاته بمعنى انه ينتزع عنه الوجود مع قطع النظر عن جميع ما عداه فضرورة وجوده ضرورة ازليه فله ضرورة الوجود على اى تقدير و اذا كان كذلك كان وجوده غير محدود به حد اذ لو كان محدودا به حد لم يكن موجودا فيما وراء ذلك الحد و هو بعض التقادير فكان غير موجود على بعض التقادير و قد فرض انه موجود على كل تقدير هف . فالواجب غير محدود الذات غير مقيد الحقيقة بقيد و لا شرط و يتبين مما مر ان سلب الحدود عن الحقيقة الواجبة سلب تحصيلى لا ايجاب عدولى فافهم ذلك . و يتبين ايضا انه تعالى ازلى ابدى و مع كل شىء . اما كونه ازليا\r\n\r\n","description":"","footnote":"","page_name":" 23 ","page_number":47},
  {"content":"\r\n\r\nاى غير مسبوق الوجود بوجود شىء او عدمه مطلقا فلعدم توقف وجوده على وجود شىء او عدمه و الا لم يكن موجودا على تقدير عدم ما يتوقف عليه و قد فرض موجودا على كل تقدير هف . اما كونه ابديا فلان شيئا من الاشياء لا يتوقف نوع توقف على عدمه لاستلزام ذلك محدوديته به حد و هو باطل و اما كونه مع كل شىء فلان وجود كل شىء مفروض تقدير من التقادير و هو موجود على كل تقدير فهو موجود معه ، فثبت انه تعالى ازلى ابدى فهو سرمدى قبل كل قبل و بعد كل بعد و هو تعالى مع كل شىء و هو المطلوب .\r\n\r\nالفصل الثالث واجب الوجود بالذات واحد بالوحدة الحقة .\r\nقد تقدم ان الواجب الوجود بالذات وجود غير محدود به حد فهو مطلق الوجود غير مقيد بقيد و لا شرط و قد تقدم فى مباحث الوجود ايضا ان حقيقة بسيطة لا جزء لها سواء كان جزءا حديا او غير حدى و اذ كان غير مؤلف الذات من شىء و شىء و لا مقيد الهوية بقيد او شرط فهو صرف غير مشوب بما يغايره بوجه و اذ كان صرفا و صرف الشىء لا تيئنى و لا يتكرر اذ كل ما فرض ثانيا له عادا و لا لعدم الميز فهو واحد بالوحدة الحقة يستحيل معها ان يغرض له ثان و تمنع عروض العدد لحقيقته فهو احدى الذات لا ينقسم فى خارج و لا عقل و لا وهم .\r\n\r\nالفصل الرابع واجب الوجود لذاته جامع لكل كمال وجودى\r\nلا يشذ عنه شىء من الكمال اذ كان الوجود الواجبى صرفا لا يشوبه ما يغايره\r\n\r\n","description":"","footnote":"","page_name":" 24 ","page_number":48},
  {"content":"\r\n\r\nمن عدم او عدمى فهو واجد لكل حقيقة وجودية بما هى حقيقة وجودية جامع لكل كمال حقيقى من حيث انه كذلك مسلوب عنه كل عدم و بطلان و يتبين به اولا ان كل صفة كمالية حيثيتها ، حيثية الوجود بمعنى كونها منتزعة عن موجود من حيث انه موجود كالعلم و القدرة و الحياة فانها بصرافتها ثابتة للواجب بذاته موجودة له فله الاسماء الحسنى جميعا و ثانيا ان كلا من هذه الصفات الكمالية عين ذات الواجب لذاته و بالعكس و لو لا ذلك لكان الذات محدودة بالنسبته اليها و قد ثبت انها غير محدودة هف .\r\nفان قلت لازم ما تقدم من البيان عدم جواز سلب غير المحدود عن المحدود للزوم الخلف و اما المحدود بما هو محدود فانه مسلوب عن غير المحدود لا محالة فلا وجه للقول بكون هذه الصفات عين ذات الواجب لذاته و بالعكس مع صحة السلب من ناحية الصفات .\r\nقلت ثبوت الصرف من كل صفة كمالية كالعلم و القدرة للوجود الصرف الواجبى امر و عدم جواز سلب الوجود الواجبى غير المحدود عن الصفات الكمالية المحدودة امرء آخر فالاول يستلزم العينية من الجانبين بمعنى ان الذات الواجبى ينتزع عنه لذاته انه علم و قدرة كما ينتزع عنه لذاته انه وجود و انه وجوب و الثانى لا يستلزمها بل انما يمتنع سلب الوجود الواجبى من غير عكس و يؤل الامر الى قيام وجودها بالوجود الواجبى و المراد باثبات صفات الكمال للواجب هو الاثبات على الوجه الاول دون الثانى .\r\nو ثانيا ان كلا من هذه الصفات الذاتية عين الاخرى مصداقا و الا لكانت مغايرة لها بنحو من انحاء المغايرة و هى عين الذات فكانت الذات مغايرة لها و هو يناقض الصرافة و عدم المحدودية .\r\nو عينيتها للذات و عينية بعضها مع بعض مصداقا لاتنا فى\r\n\r\n","description":"","footnote":"","page_name":" 25 ","page_number":49},
  {"content":"\r\n\r\nمغايرتها مفهوما لان مفاهيمها ليت مفاهيم ما هوية تقضى بكون مصاديقها ماهيات محدودة الوجود و انما هى مفاهيم اعتبارية كمفهوم الوجود لا تحقق لها الا فى وعاء الذهن فلا ينسجب حكم مغايرتها الذاتية الى مصداقها لان من الجائز ان ينتزع مفاهيم كثيرة من مصداق واحد بخلاف انتزاع مفهوم واحد من مصاديق كثيرة ، و هذه الصفة اعنى عينية الذات و الصفات و ارتفاع الميز المصداقى هناك على الاطلاق هو احدية الذات المتعالية فمفاهيم الصفات زائدة على الذات و حقائقها عينها و ان شئت فقل : الصفات بمفاهيمها زائدة عليها و بحقائقها عينها و لا تستدعى زيادة مفاهيمها على الذات محدودية الذات بالنسبة الى مفاهيمها محدودية ممنوعه لان الممنوع هو محدوديتها بما هى وجود مطلق صرف و واقعية محضه بالنسبته الى شىء من تقادير الوجود لا بالنسبته الى شىء من حدود الموجودات الراجعة الى الاعدام و ما فى حكمها فان ذلك يرجع الى اطلاق الوجود و صرافته .\r\nو رابعا ان الواجب الوجود لذاته كل الاشياء بمعنى ان حقيقة من الحقائق الوجودية لا يسلب عنها الواجب لذاته و الا لكان محدودا بعدمها هف . و ان صح سلبها عن الواجب لذاته من حيث هى كذلك و هذا الحمل غير الحمل الشايع .\r\nتمت المقالة بقلم معلمنا الاكبر و والدنا الاكمل العلامة الطباطبائى قدس سره\r\nپايان\r\n\r\n","description":"","footnote":"","page_name":" 26 ","page_number":50},
  {"content":"\r\n\r\n\r\nدفاع از فلسفه\r\nرضا داورى اردكانى\r\n\r\n","description":"","footnote":"","page_name":" 27 ","page_number":51},
  {"content":"\r\n . \r\n","description":"","footnote":"","page_name":" 28 ","page_number":52},
  {"content":"\r\n\r\nبسم اللّه الرحمن الرحيم به اين مناسبت عنوان « دفاع از فلسفه » را انتخاب كردم كه مجلس براى تجليل از مقام علم و تقواى علامه طباطبائى منعقد شده است . ايشان محقق و مدافع جدى فلسفه در عصر حاضر و از بزرگان تاريخ فلسفهء معاصر هستند . درواقع وجود ايشان و وجود شاگردانى كه تربيت كرده‌اند خود دفاعى است از فلسفه . اگر كسانى باشند كه آقاى طباطبائى را نشناسند همين كه اثر تربيت ايشان را مىبينند و درك مىكنند كه آن بزرگوار نه فقط علم و فضل داشتند بلكه استاد و مربى هم بودند و شاگردان بزرگ پرورش دادند ، به عظمت مقامشان پى مىبرند . اما كسانى كه احيانا به نوشته‌هاى اين ناچيز نظر كرده‌اند شايد تعجب كنند كه چرا اين عنوان را براى اين محفل انتخاب كرده‌ام . نمىخواهم بگويم كه از فلسفه ، دوست داشتن علم و دانائى را مراد كرده‌ام زيرا فلسفه معنائى پيدا كرده است كه گرچه بىارتباط با لفظ نيست ، اما با آن مطابقت ندارد و بعضى مطالب كه اخيرا به نام فلسفه عنوان شده است و مىشود نه فقط معنى اصلى و اولى لفظ فلسفه را پوشانده بلكه مضيع فلسفه به معنى اصطلاحى و تاريخى لفظ شده است .\r\nفلسفه به معنى دوست داشتن دانائى است و در زبان يونانى لفظ  Misosophy  بمعنى ضديت و دشمنى با دانائى در مقابل آن\r\n\r\n","description":"","footnote":"","page_name":" 29 ","page_number":53},
  {"content":"\r\n\r\nقرار دارد در دفاع از اين فلسفه اختلافى نيست و هركسى كه فطرت سليم دارد از فلسفه به اين معنى دفاع مىكند ؛ اما دفاع از فلسفه به معنى اصطلاحى لفظ چگونه ممكن است ؟ ما فلسفه‌ها و فلاسفه را مىشناسيم ؛ هرفيلسوفى فلسفهء خود را اثبات مىكند و در فلسفه‌هاى ديگر به بحث و چون و چرا مىپردازد . آيا چيزى هست كه بتوان از آن به‌عنوان وجه مشترك ميان تمام چيزهائى كه فلاسفه گفته‌اند دفاع كرد ؟ فلسفه بحث در ماهيات اشياء است و تمام فلاسفه با اين پرسش فلسفه را آغاز مىكنند كه چه هست و چرا هست و چيست كه هست . البته اين پرسش‌ها جوابهائى دارد و با آن جوابهاست كه نه فقط اختلاف ميان فلاسفه پديد مىآيد بلكه معنى و حقيقت پرسش هم معلوم مىشود البته كسى با پرسش فلسفه و مخصوصا با ظاهر پرسش مخالفتى ندارد اما وقتى كه به آن جواب داده شود ، جواب تا اندازه‌اى معناى پرسش را هم روشن مىكند و مىدانيم كه تمام فلاسفه به پرسش اصلى فلسفه جواب واحد نداده‌اند . پس مخالفت هم قهرا مخالفت با فلسفه‌ها و فيلسوفان است . مدافع فلسفه هم ناگزير از فلسفهء معينى دفاع مىكند يا لااقل هرفيلسوفى كه از فلسفه دفاع كند با زبان فلسفهء خود دفاع مىكند و هركس فلسفه را مورد تعرض قرار دهد به مواضع معينى از آثار و آراء فيلسوفان حمله مىكند . به بعضى از آثار اين اختلاف و مخالفت در تاريخ رجوع مىكنيم . از زمانى كه فلسفه در تاريخ اسلام وارد شد بعضى از متكلمان و علماى دين با آن مخالفت كردند . بعضى از آنها مثل غزالى در بعضى مسائل فلاسفه را مخطى و در بعضى ديگر مكفر دانستند ؛ اما در منطق چيزى خلاف ديانت نديدند . بعضى ديگر منطق را هم زائد و بيهوده يا عين زندقه خواندند . بزرگانى مثل غزالى و فخر رازى را كه متعرض منطق نشدند ، اما در بعضى مسائل با فلاسفه مخالفت كردند ، نمىتوان مخالف فلسفه دانست . غزالى حتى در\r\n\r\n","description":"","footnote":"","page_name":" 30 ","page_number":54},
  {"content":"\r\n\r\nكتاب تهافة الفلاسفه فيلسوف است و فخر رازى در بيشتر آثارش شايستگى اين عنوان را دارد . اما آنهائى كه با منطق مخالفت كردند صرفا در مسائل با فيلسوفان اختلاف نداشتند بلكه اصل فلسفه را زائد و مضر مىدانستند .\r\nيعقوب بن اسحاق كندى در مقام دفاع از فلسفه گفته است كه مطالعهء فلسفه براى مخالفين هم واجب است ، زيرا براى رد چيزى بايد قبلا فهميد كه چيست . مقصود كندى اين بود كه مخالفان فلسفه بايد درس فلسفه بخوانند و شايد اين معنى را هم مىدانست كه فلسفه قدرت دارد و كسى كه آن را بخواند به احتمال قوى تسليم آن مىشود . آيا تمام كسانى كه با فلسفه و منطق مخالفت كرده‌اند با فلسفه و آراء فلاسفه آشنا بودند و مطالب فلاسفه را مىدانستند ؟ و آيا حقيقة تا كسى دقايق آراء فلاسفه و فلسفه را نداند حق مخالفت ندارد و مخالفتش بىوجه و بىاساس است ؟\r\nظاهرا كسى كه در علمى وارد نشده و مسائل آن را نمىداند حق ندارد كه با آن مخالفت كند . به عبارت ديگر اگر كسى بخواهد مسائل و مطالب منطق و فلسفه را رد كند بايد آن مطالب را ياد بگيرد اما مخالفت جدىتر آن است كه اصلا در آن وارد نشوند و بگويند كه به آن كارى نداريم . اين اعراض هم نبايد و نمىتواند به دلخواه و بلهوسانه باشد .\r\nكسانى ممكن است قشرى باشند و به علم اندك خود رضايت بدهند و هيچ علم ديگرى را لازم ندانند . اما طايفه‌اى هم با نظر اجمالى در يك علم مبادى و حقيقت و غايت آن را از دور حس مىكنند و مثلا از فلسفه چيزى را درمىيابند كه ديگران پس از سالها مطالعه و تحقيق و ممارست نمىتوانند به آن برسند و شايد هرگز نمىرسند چنان كه مثلا علماى علم جديد حقيقت اين علم را بيش‌از متفكران نمىشناسند و براى تحقيق در حقيقت علم جديد لازم نيست كه تمام يا عمدهء مسائل اين علم يا علوم را بدانند و احيانا\r\n\r\n","description":"","footnote":"","page_name":" 31 ","page_number":55},
  {"content":"\r\n\r\nسطحىترين احكام در باب حقيقت علم جديد از ناحيهء كسانى صادر شده است كه در رشته‌اى از علوم چند عالم بوده‌اند يا داعيهء اطلاع و علم داشته‌اند .\r\nغزالى كه با فلسفه مخالفت كرد مخالفتش بعد از آشنائى با مسائل نبود ؛ بلكه او از ابتدا و قبل از آشنائى به مسائل و جزئيات با فلسفه مخالفت كرد و پس از اين مخالفت مدت دو سال به مطالعهء آثار فلاسفه گذراند و كتاب مقاصد الفلاسفه را نوشت . اتفاقا به نظر مىرسد كه غزالى پس از نوشتن كتاب مقاصد الفلاسفه نظرش نسبت به فلسفه تعديل شده باشد ؛ معذلك تا كسى نداند كه در باب چه چيز سخن مىگويد يا حكم مىكند حكم جدى نمىتواند بكند .\r\nپس در اينجا بايد ميان دو نوع شناخت تفاوت قائل شد : يكى شناخت مسائل فلسفه است و ديگر رسيدن به مبادى فلسفه و هريك از اين دو شناسائى ممكن است اجمالى يا تفصيلى باشد .\r\nكسانى كه از فلسفه دفاع مىكنند يا به رد آن مىپردازند ، ضرورت ندارد كه علم تفصيلى به مسائل فلسفه داشته باشند بلكه اگر اجمالا دريافته باشند كه حقيقت فلسفه چيست مىتوانند در مورد آن حكم كنند و البته اين حكم مربوط به حب دانائى نيست بلكه به حقيقت فلسفه به معنى اصطلاحى آن راجع مىشود . ولى ما چرا از فلسفه دفاع كنيم يا با آن مخالف باشيم ؟ چه ارتباطى با فلسفه داريم كه با آن موافقت يا مخالفت كنيم ؟ يك‌بار در گذشته فلسفه در مقابل قشريت قرار گرفت اما اصحاب حقيقت دين و اهل انس از اين مقابله گذشتند و مجدد عهد دين شدند . در دورهء جديد هم ما دچار صورتهاى مختلف ظاهربينى و قشريت شديم و در اين سطحيت و ظاهربينى هرچه غير از گذران روزمره بود ، مورد انكار و نفى و رد قرار گرفت .\r\nدر كشور ما از آغاز ورود تجدد ، به عناوين مختلف با اسلام مخالفت شد و نمايندگان تجدد ، ايدئولوژىها و روحيه‌هائى\r\n\r\n","description":"","footnote":"","page_name":" 32 ","page_number":56},
  {"content":"\r\n\r\nرا تبليغ و شايع كردند كه به نظر ايشان مىبايست جانشين دين و احوال دينى بشود . در رأس اين امور مىتوان از عرفان اباحى و ماركسيسم و تبليغ آداب و ارزشهاى غربى به نام علم جديد ياد كرد كه از ميان آنها امر اخير شايع‌تر بود و ظاهر موجه‌تر داشت و به صورتهاى مختلف درآمد و هنوز هم صورتهائى از آن نفوذ دارد .\r\nدر مقابل اين سه جريان ما در دوران معاصر سه حوزه داريم كه باوجود اختلافهائى كه در مشى و سليقه داشته‌اند مقصدشان واحد بوده است . اين هرسه حوزه ، حوزهء تعليم و تربيت دينى و معنوى بوده و شاگردانى پرورده است كه در مقابل آثار غرب‌زدگى از اسلام و تفكر اسلامى دفاع كرده‌اند .\r\nاين پروردگان حوزه‌هاى علميهء عصر حاضر شايد عالم‌تر و محقق‌تر از اسلاف خود نباشند اما در عصر خاص و در مقابله با ايدئولوژىها و آراء و آدابى كه با اسلام ضديت پنهان و آشكار دارد پرورش يافته‌اند .\r\nعلاوه‌براين در هريك از اين حوزه‌هاى درس و تعليم چيزى وجود داشته كه مايهء تعلق شاگردان شده است ، گاهى تعلق به آراء و افكارى به يك حوزه قوام مىدهد ، گاهى هم استادان صاحب‌نظرى پيدا مىشوند كه نه فقط علم آنها بلكه زندگيشان هم اسوهء شاگردان است و بعضى از ايشان دمى دارند كه در شاگردان اثر مىكند و اين شاگردان فرزندان معنوى استاد خود مىشوند و خود را به اين عنوان مىشناسند مرحوم آقاى طباطبائى نمايندهء يكى از سه جريان مذكور بود و شاگردان ممتاز پرورش داد .\r\nالبته آقاى طباطبائى صرفا استاد حكمت متعاليهء صدر المتألهين نبود بلكه عالم دين بود و با فلسفهء خود در مقابل فلسفه‌ها و ايدئولوژىهاى معارض دين ايستاد و مخصوصا با ماترياليسم معارضه كرد .\r\n\r\n","description":"","footnote":"","page_name":" 33 ","page_number":57},
  {"content":"\r\n\r\nدو حوزهء عمدهء ديگر يكى در قم و ديگرى در خراسان بود .\r\nدر قم مردى كه مقدر بود انقلاب اسلامى را رهبرى كند و به مقام پيشوائى مستضعفان عالم برسد و قدرتمندان عالم از نام او بترسند ، از پنجاه سال پيش در حقيقت اوضاع زمان تأمل مىكرد . خطرى كه متوجهء ديانت شده بود صرفا از ناحيهء ماترياليسم نبود و حتى شايد بتوان گفت كه ماترياليسم در عداد بزرگترين خطرها براى دين و ديندارى نبود بلكه دامنهء بىاعتقادى و بىدينى از دامنهء بسط ماترياليسم خيلى وسيع‌تر بود و مخصوصا در قلمرو بىاعتقادى و سست اعتقادى بود كه كسانى ماترياليست و كمونيست مىشدند . اين سست اعتقادى و بىاعتقادى گرچه ماده‌اش محلى و منطقه‌اى بود اما صورت آن از غرب آمده بود و انحاء و ظهورات متفاوت و متنوع داشت . اصل و منشأ آن اعتقادى بود كه در غرب نسبت به انسان پيدا شده بود برطبق اين اعتقاد بشر خود متصدى زندگى و آيندهء خود است و همه‌چيز به سياست و تدبير او بستگى دارد و به عبارت ديگر بشر دائر مدار موجودات است . آثار اين اعتقاد در سياست و روابط و مناسبات اجتماعى در همه‌جاى عالم به خوبى ظاهر شد . در كشور ما هم مخالفت با ديانت تحت عناوين تجدد و ترقى و گذشت از قرون وسطى و طرد خرافات و اوهام و احياء مفاخر قومى و تجديد عظمت ديرين ظاهر شد . بعضى از اين مخالفت‌ها صريح بود و بعضى ديگر عنوان نقادى و اصلاح داشت . از ابتداى تاريخ اسلام تاكنون آسيب‌هاى بزرگى كه به اسلام رسيده از داخل و از ناحيهء كسانى بوده كه با دستكارى و تصرف در دين سعى در ويران كردن بناى آن كرده‌اند و گاهى كه به نام ترويج و تقويت دين آن را به شرك و كفر و ضلال آميخته‌اند مدتها طول كشيده است تا كسانى از علماى دين متوجه فساد اين قبيل التقاطها شده‌اند .\r\nاصولا التقاط يا سعى در جمع چيزهائى كه باهم سنخيت ندارد\r\n\r\n","description":"","footnote":"","page_name":" 34 ","page_number":58},
  {"content":"\r\n\r\nكار جاهلان و ارباب غرض است . افكار و آراء كسروى به خودى خود اهميتى نداشت و مشتى سخنان سطحى تقليدى بود اما تجدد كم‌وبيش با همين سطحيت به كشور ما آمده بود و بسط مىيافت .\r\nممكن بود كسى در آراء كسروى نظر كند و چون آن را جدى و قابل اعتنا نمىداند از آن ذكرى نكند و حتى آن را براى ردكردن قابل و لايق نداند . ولى بحث در آراء كسروى نبود بلكه ظهور كسرويت نشانهء رواج و شيوع نوعى ظاهربينى و قشريت ضد دين بود و بسط و نشر اين قشريت براى دين خطر بزرگ بود ، زيرا با نشر و بسط قشريت زمينه براى قبول ايدئولوژىها و شبه فلسفه‌هاى ديگر مهيا مىشد و منجمله ماترياليسم هم جائى پيدا مىكرد و مهمتر آنكه اين قشريت كار قدرتهاى استعمارى و استكبارى را آسان مىكرد چنان كه اين قدرتها در جائى كه نمىتوانستند صريحا دعوت به تقليد از آداب كوچه و بازار اروپا بكنند گاهى به اين تجددزدگى و پيروى از قشر و پوسته ادب اروپائى رنگ دينى مىدادند و در جائى كه اين امر ميسر نمىشد دين را به قشريت مبدل مىكردند .\r\nمن امسال توفيق زيارت بيت اللّه الحرام را پيدا كردم ، و چون طلبهء فلسفه هستم قهرا به در و ديوار و اطراف مكهء مكرمه و مدينهء منوره و به اسامى خيابانها و نحوهء زندگى مردم و . . .\r\nبا نظر پرسش نگاه كردم . در عربستان مذهب رسمى شاخه‌اى از مذهب حنبلى است كه محمد بن عبد الوهاب با رجوع به ابن تيميه آن را ساخته و پرداخته و به مذهب وهابى معروف است . مىدانيم كه ابن تيميه از مخالفان سرسخت فلسفه بود . ابن تيميه و شاگردش ابن قيم جوزيه منطق را هم زندقه مىدانستند ولى به نظر ايشان اشكال تنها در منطق نبود ؛ بلكه در علم الهى يونانى بود . آنها مىگفتند كه بر خلاف تصور رايج ، منطق تابع علم و متافيزيك يونانى است نه آنكه منطق صورت صرف باشد و علم از اين صورت\r\n\r\n","description":"","footnote":"","page_name":" 35 ","page_number":59},
  {"content":"\r\n\r\nمتابعت كند . البته مخالفت با منطق و فلسفه را ابن تيميه و اتباع او آغاز نكرده‌اند بلكه از ابتداى ورود فلسفه بعضى از متكلمان و علماى دين و ارباب نحو با آن به معارضه برخاستند . چنان كه مثلا ابو حيان توحيدى مناظرهء ميان ابو سعيد سيرافى و متى بن يونس را نقل كرده است . در اين مناظره ابو سعيد اعتراضات جدى به منطقيان مىكند و متى بن يونس از عهدهء جواب برنمىآيد .\r\nيكى از پژوهندگان در مقدمهء كتاب الحروف فارابى نوشته بود كه اين كتاب را فارابى با نظر به آن مناظره نوشته است ؛ يعنى فارابى معتقد بوده است كه متى بن يونس به علت آنكه با ادب عربى آشنائى كافى نداشته و از معارف اسلامى چندان مطلع نبوده از عهدهء جواب دادن به اشكالات ابو سعيد سيرافى برنيامده است . فارابى خواسته است كه دفاع ناقص متى بن يونس هشتادساله در برابر ابو سعيد سى و چندساله را تدارك كند . در اين مناظره متى بن يونس در مقابل ابو سعيد سيرافى ( چنان كه ابو حيان گزارش مىدهد ) به كبكى در چنگال عقاب شباهت دارد و حال آنكه او استاد منطق و مترجم منطق از سريانى به عربى و آشنا به فلسفهء يونانى بود و ابو سعيد سيرافى به فلسفه اعتقادى نداشت و مىگفت با بودن علم نحو و بهره‌مندى از عقل به منطق نيازى نيست . نكته مهم در بيان ابو سعيد اينست كه او منكر نحوى عقل و علم عقلى نيست بلكه منطق را عين عقل و عقل صرف نمىداند و ما هم‌اكنون به تحقيق اين معنى احتياج داريم كه آيا عقل عين منطق است و اگر جواب مثبت است از آنجا كه چندين منطق هست ، عقل با كدام منطق عينيت دارد ( آيا عقل همين منطق ارسطوئى است ، يا عقل ديالكتيك هگل و يا عقل هرروزى منطق‌هاى جديد است ) و اصلا عقل چيست و منشأ آن كجاست ؟\r\nاشكالاتى كه اهل فقه و حديث و معارف اسلامى و بطور\r\n\r\n","description":"","footnote":"","page_name":" 36 ","page_number":60},
  {"content":"\r\n\r\nكلى علماى دين به فلسفه وارد كردند بىربط و سطحى و ناشى از جهل نبوده است و فلاسفه كه مخالفان خود را جاهل دانسته و اقوال ايشان را جاهلانه خوانده‌اند احيانا به داشتهء علمى اندك و بسيار خود مغرور شده و از طريق انصاف بيرون رفته‌اند . پس بحث در اين نيست كه هرنوع مخالفت با فلسفه را بىچون و چرا مردود بينگاريم حتى قصد بحث در آراء و اقوال ابن تيميه هم نداريم تفريط ابن تيميه را بايد در مقابل افراطهاى باطنيه و قرامطه گذاشت . اما كسانى كه در عصر حاضر به نام دين يا به قصد اثبات مذهب اصالت تجربه جديد و به هرعنوان ديگر به ابن تيميه رجوع مىكنند اسلام را در مقابل هجوم شبه شريعت علمى و ادبى غرب ( البته به صورت پراكنده و پريشان ) بىپناه و ضعيف مىسازند . زيرا اگر دين به پوست و قالب و ظاهر صرف مبدل شود ، قدرت غالب عصر از آن سوءاستفاده مىكند .\r\nسفر بيت اللّه الحرام و مشاهدات در عربستان سعودى و اشاره به ابن تيميه براى اين بود كه بگويم نظام فعلى و وضع فكرى حاكم بر عربستان اسما دنبالهء ابن تيميه است . البته وهابيت با رجوع به ابن تيميه درست شد ؛ اما اين مذهب جديد كه مىخواهد اسلام و توحيد را صرفا با خراب‌كردن گنبد و بارگاه و مقبرهء بزرگان دين حفظ كند ، از خطر بزرگى كه اسلام را تهديد مىكند غافل است . نظامى كه اكنون در عربستان وجود دارد جاهليت متظاهر به اسلام است و به اين جهت با ناسيوناليسم عربى قرابت پيدا مىكند . اصلا در آنجا فرقى ميان جاهليت و اسلام نمىگذارند و به حكم ظاهر عمل مىكنند و ظاهربينى با افراط و تفريط مناسبت دارد . ظهور وهابيت در ابتدا تفرقه‌اى در عالم اسلام بود . وهابيها با هرچه به نظر ايشان با توحيد منافات داشت با شدت و خشونت مقابله كردند و قهرى بود كه در ظاهر ( و صرفا در ظاهر ) با غرب و اروپا هم سروكار نداشته باشند و از آنچه در\r\n\r\n","description":"","footnote":"","page_name":" 37 ","page_number":61},
  {"content":"\r\n\r\nعالم مىگذرد روبگردانند و با اعراض خود اختيار دولت و حكومت را به قدرتمندان استعمارگر بسپارند و در صورت لزوم حكام ظاهرى را از جانب تفريط به سوى افراط برانند . اكنون حرمين شريفين به صورت بندر آزاد كالاهاى مصرفى قدرتمندان و سوداگران جهانى درآمده و در مقابل تفريط سابق در اين سه چهار سال در مشعر الحرام و منى و در شهر مكه پل‌ها و جاده‌هاى بسيار ساخته‌اند و چه نامتناسب و از روى غفلت ساخته‌اند . آرى الجاهل اما مفرط او مفرط .\r\nوقتى اسلام به ظاهر صرف تبديل شد هرچيزى مىتواند در پوست آن برود . در اينجا مقصود اين نيست كه در ماهيت نظام سياسى يك كشور بحث كنيم ؛ بلكه وجود نظامى مثل نظام كشور عربى سعودى مؤيد اينست كه ظاهرپرستى به ظاهرسازى و نفاق مىانجامد و ظاهرپرستان و ظاهربينان در مآل امر آلت فعل قدرتمندان مىشوند . وهابيت از ابن تيميه اخذ شده است ؛ اما تكرار سخنان ابن تيميه و شاگردان او نيست بلكه ظاهريت سازش‌يافته با زمان و متناسب با دورهء استعمار است . ابن تيميه به نام دفاع از اسلام با منطق و فلسفه و عرفان و تشيع مخالفت مىكرد و وجه اين مخالفت ظاهربينى و ظاهرپرستى بود . شايد او نمىدانست كه با تعليمات خود اسلام را تضعيف مىكند ؛ و روزى مىرسد كه كسانى به نام پيروى از او در مقابل اسلام مىايستند و به قدرتهاى استكبارى عالم خدمت مىكنند . مهم‌تر از اين ، ابن تيميه كه ظاهرا براى اثبات دين با همه‌چيز مخالفت مىكرد نمىتوانست پيش‌بينى كند كه به زودى عالم ديگرى به وجود مىآيد كه در آن ضديت با فلسفه و منطق و عرفان و دين با سخنانى شبيه به سخنان او از سر گرفته مىشود و اتفاقا اين سخنان ضد فلسفه را هم فلسفه مىخوانند و نه فقط با آن سخنان قصد اثبات دين ندارند بلكه قصد اول ايشان نفى دين است . اين‌كه\r\n\r\n","description":"","footnote":"","page_name":" 38 ","page_number":62},
  {"content":"\r\n\r\nوهابيت چگونه بوجود آمده و به چه نحو مورد استفاده و بهره‌بردارى قرار گرفته و قرار مىگيرد نكتهء مهمى است ؛ وهابيت در ميان طايفه‌اى به وجود آمد كه بر مذهب احمد حنبل بودند و ابن تيميه خود را احياءكنندهء مذهب احمد بن حنبل مىدانست . محمد بن عبد الوهاب هم خود را مجدد مذهب ابن تيميه خواند . ولى بعيد نيست كه فلسفهء ظاهربين انگليسى موجب توجه به ابن تيميه شده باشد ؛ در اين‌صورت عجب نيست كه كسانىكه از راه فلسفهء ظاهربين انگليسى به ابن تيميه رسيده‌اند ، دين را مهمل گذارند و به همان ظاهربينى اكتفا كنند . وقتى عالم جليل‌القدر و اصولى و فقيه بزرگ عصر حاضر و مرجع تقليد مسلمين حضرت آية اللّه بروجردى رضوان اللّه تعالى عليه بعيد نمىداند كه عالم بزرگ ديگرى مثل محمد امين استرآبادى بر اثر وزش نسيمى از سوى غرب اخبارى بشود چه استبعاد دارد كه محمد بن عبد الوهاب به راهنمائى مستقيم كسانى كه مأموريت‌هاى سياسى داشتند و مثلا با آراء ديويد هيوم آشنا بودند به دنبال ابن تيميه رفته باشد بخصوص كه اين سنخ فكر در جاهاى ديگرى هم پيدا شد منته در بعضى موارد اصلا عنوان دين نداشت و گاهى به نام اصلاح و پاكسازى دين اظهار شد . اين جريان در كشور ما هم صورتهاى مختلف پيدا كرد و شايد هنوز هم بعضى صورتهاى آن منشاء اثر و شايع باشد . اگر مطلب را به اين صورت درنظر آوريم ديگر در مقابل ابن تيميه قرار نداريم و به بحث‌هاى انتزاعى هم نمىتوانيم مشغول شويم ؛ اصلا بحث در اثبات و نفى فلسفه هم محدود نمىماند ؛ بلكه مسأله بر سر تسلط و غلبهء ظاهربينى و نفى تفكر است . همهء انواع ظاهربينى حتى اگر مدعى دفاع از دين باشد ، به ديانت و تفكر زيان مىرساند . چنان كه گفته شد علاوه بر وهابيت كه در نجد و حجاز غلبه يافت ، در جاهاى ديگر هم ظاهرپرستى به صورتهاى مختلف شروع شد . در\r\n\r\n","description":"","footnote":"","page_name":" 39 ","page_number":63},
  {"content":"\r\n\r\nايران هم كسروى و بعضى اشخاص ديگر مدعيات مشابه با وهابيت را تكرار كردند . من از تأثير آخوندزاده و ميرزا آقا خان كرمانى و وهابيها بر كسروى و اشباه او سخن نمىگويم اين همه را هوائى كه از غرب آمد پرورد و هنوز هم مىپرورد .\r\nآراء كسروى مخلوطى بود از منور الفكرى مبتذل شده قرن هيجدهم اروپا و بعضى از آراء وهابى كه گرچه نام « پاكدينى » داشت اما لامذهبى خشك پر از كج طبعى بود و چون اين قبيل حرفهاى تو خالى در كسى نگرفت ، يا اگر مؤثر شد اثر منفى و ويرانگر داشت كسروى به‌عنوان يك پژوهندهء بزرگ ظاهر شد و البته يكى از پژوهندگان ممتاز بود ولى بدانيم كه دو شأن پژوهندگى و بلفضولى او باهم بىارتباط نبود . غير از كسروى اشخاص ديگرى حتى به نام دين و به نام تشيع بعضى حرفهائى شبيه وهابيت زدند و اين هردو جريان چون به نام دين بود امكان داشت كه منشاء خطر و فساد بزرگ بشود . پاسخ دادن به اين جريان مضر را مرد بزرگ تاريخ اسلام و رهبر انقلاب اسلامى و پيشواى مسلمانان و مستضعفان در كتاب كشف الاسرار ( پاسخ به كتاب اسرار هزارساله ) و در بعضى كتب ديگر به عهده گرفتند . البته آراء امثال كسروى اهميت ندارد ؛ اما اينها مظهرند و اى بسا كه يك نيروى قوى آنها را پيش مىراند ؛ در برابر آن نيرو بايد ايستاد .\r\nظاهربينى غير ملتزم به كتاب آسمانى شأنى از شوؤن غرب است كه از رنسانس و مخصوصا از فرانسيس بيكن آغاز شد و پيداست كه ميان ظاهربينى فرانسيس بيكن و ظاهربينى ابن تيميه فرق بسيار است . ابن تيميه به ظاهر كتاب متمسك بود و فرانسيس بيكن ادراك ظاهر خود را ميزان مىدانست ، گمان مىكنم مؤسسان و معلمان مذهب وهابى ظاهربينى را از فرهنگ غربى و استعمار فرهنگى باز گرفتند و بر ماده‌اى كه در نجد و حجاز ظاهر مىشد اطلاق كردند و با بازيهاى سياسى آن را بر عربستان مسلط كردند .\r\n\r\n","description":"","footnote":"","page_name":" 40 ","page_number":64},
  {"content":"\r\n\r\nدر مصر هم رشيد رضا صاحب تفسير المنار كه يكى از شاگردان مرحوم سيد جمال الدين اسدآبادى بود علم ظاهربينى برداشت .\r\nدر عصر كنونى اينها صرف اختلافات ميان فرق و طوايف مسلمين نيست بلكه اقوام را در مقابل هجوم و تجاوز استعمار فرهنگى بىسلاح و درمانده مىسازد .\r\nاما فسادى را كه از ناحيهء وهابيت و وهابيگرى و ظاهربينى و سطحيت و تجددمآبى عارض دين و ديندارى شده بود بازشناختند و مقابله با آن را به عهده گرفتند ، عجب آنكه وهابىگرى اكنون به صورت مقدس مآبى هم ظهور كرده است .\r\nاينان در ظاهريت خود معنى ظهور را نمىفهمند و بعضا معتقد به ظهور نيستند و فقط دم از ظهور مىزنند .\r\nاين جريان گاهى هم به اسم علم يا تمدن ظاهر مىشد و گاهى داعيهء اصلاح دين و جداكردن آن از خرافات داشت و در صورت نفاق مستور بود . البته اهميت اين معنى هنوز هم‌چنان كه بايد درك نشده است چنان كه طوايفى مىگويند غرب ايدئولوژى ندارد و بايد با ماركسيسم مقابله كرد .\r\nآيا اينها نمىدانند كه ماركسيسم هم به غرب تعلق دارد ؟ آيا نمىدانند كه اختلاف ايدئولوژىها در غرب عارضى است ؟ كسانى كه مىگويند در غرب ايدئولوژى نيست و صرفا بايد با ماركسيسم مقابله كرد ، دانسته و ندانسته به زبان غرب سخن مىگويند و چون در رد ماركسيسم هم از نويسندگان غربى پيروى مىكنند در حد نزاع عارضى با ماركسيسم مىمانند و به اصول و مبانى آن نمىپردازند و به اين ترتيب در موضع دفاع از غرب قرار مىگيرند .\r\nالبته اگر كسى ملتزم به دفاع از ديانت است در دقت ضرورت با ماركسيسم هم مقابله مىكند اما نه از موضع غربى و نه به قيمت تطهير و توجيه غرب .\r\nپيش‌آمد ديگر در خراسان شروع شد و در مقابل مذهب\r\n\r\n","description":"","footnote":"","page_name":" 41 ","page_number":65},
  {"content":"\r\n\r\nاباحه و برضد عرفان‌بازى اباحى بود . هرچندكه در اين جريان با بعضى فلسفه‌ها و فلاسفه هم مخالفت مىشد اما نظر عمده به تعليمات اهل‌بيت عصمت و طهارت بود و ديديم كه در عصر ما آثار بزرگى تدوين شد كه صرف پژوهش تاريخى نبود بلكه نشانهء طلوع مجدد خورشيد اسلام و رجوع به عهد اسلامى بود ؛ اينها شاگردان و رهروان طريق كلينى و صدوق بودند و هستند و اگر با بعضى فلاسفه و حكماى الهى و معنوى مخالفت كردند مقصدى جز حفظ معالم دين و علم اهل بيت نداشتند و چون بيشتر نويسندگان حوزهء ديگر هم به علم اهل‌بيت تمسك مىجستند ، اختلاف بيشتر در تقدم اين يا آن علم و گاهى هم در نحوهء استنباط و در سليقه بود و پيدا بود كه اگر پاى اسلام به ميان آيد همه متحد مىشوند .\r\nجريان سوم جريانى است كه نمايندهء بزرگ آن مرحوم آقاى طباطبائى رضوان اللّه عليه بود . آقاى طباطبائى تنها يك عالم و محقق فلسفه نبود كه مسائل را بداند ، بلكه مىخواست به مدد فلسفه با هرچيزىكه با اسلام سر ناسازگارى داشت معارضه كند .\r\nاين بزرگوار چون تجربهء تلخى از برخورد با ماركسيست‌ها يا ماركسيست‌نمايان داشت ، تاكيد را برضديت و رد و نفى چيزىكه ماركسيسم خوانده مىشود گذاشت و به رد و ابطال ماركسيسم و ماركسيسم‌زدگى پرداخت ( البته معنى اين سخن آن نيست كه از مسائل ديگر غافل بود و هم و غمى جز ماركسيسم و رد آن نداشت ؛ چنان كه بزرگان ديگر هم در يك زمينه محدود نماندند ) .\r\nاينها از دين دفاع مىكردند و پاىبندى به ديانت داعى ايشان بود منته هريك بيشتر سعى خود را در يك جهت و جبهه متمركز كردند . كتاب اصول فلسفه و روش رئاليسم را مرحوم آقاى طباطبائى به قصد رد ماركسيسم نوشتند هرچند كه غرض ايشان در همه‌جاى كتاب ظاهر نيست . آقاى طباطبائى وقتى در\r\n\r\n","description":"","footnote":"","page_name":" 42 ","page_number":66},
  {"content":"\r\n\r\nآغاز كتاب روش رئاليسم ، فلسفه را در مقابل سفسطه مىگذارند ، ماركسيسم را هم نوعى سفسطه مىدانند و آن را در ذيل سفسطه قرار مىدهند مستند آقاى طباطبائى صرف تظاهر ماركس و اتباع او به مخالفت با فلسفه نيست بلكه اجمالا توجه كرده بودند كه ماركس عالم را تابع آدم و آدم را صورت‌بخش موجودات و و مادهء موجودات را شرط اين صورت بخشى يا به اصطلاح مادهء فعاليت يا تصرف آدمى مىدانست « 1 » .\r\nماركس گفته بود فلاسفه عالم را تفسير كرده‌اند ، اكنون وقت آن رسيده است كه بشر عالم را تغيير دهد . پس به نظر او ماركسيسم نحوى گذشت از متافيزيك ( فلسفه به معنى خاص لفظ ) است . آقاى طباطبائى در اين بيانات معارضه با فلسفه و خلط مراتب مىديد و باتوجه به اينكه ماركس علاقه‌اى به اثبات وجود موجودات نداشت رأى او را با سفسطه تطبيق مىفرمود .\r\nسفسطه به يك اعتبار بر دو قسم است : يكى سفسطهء قبل از فلسفه و ديگرى سفسطه‌اى كه در منطق آمده است . توجه بفرمائيد كه چطور آقاى طباطبائى فلسفه را در مقابل سفسطه گذاشته‌اند و حال آنكه سفسطه يكى از صناعات خمس در كتاب انالوطيقاى ثانى منطق است . برطبق كتاب صناعات خمس ، سفسطه در ظاهر شبيه به برهان است ؛ اما اساس برهان را ويران مىكند . به عبارت ديگر سفسطه چيزيست كه صورت ظاهرش برهان است و حقيقتش برهان نيست . اگر بگويند فلسفه برهان و برهانى است مىتوان گفت كه سفسطه در مقابل آن قرار دارد ؛ اما دقت كنيم كه قبل از آنكه منطق تدوين شود ، سوفيسم پيدا شده بود و افلاطون و ارسطو فلسفه را با منطق در بحبوحهء شهرت سوفسطائيان تأسيس كردند .\r\nاكنون ببينيم وقتى آقاى طباطبائى فلسفه را در مقابل سفسطه\r\n\r\n\r\n","description":"","footnote":"\r\n( 1 ) - تزهاى اول و دوم ماركس دربارهء فوئر باخ مؤيد اين معنى است . مخصوصا ماركس در تز دوم بحث و نظر صرف و تفكر مستقل از عمل را مسألهء قرون وسطائى مىداند .\r\n","page_name":" 43 ","page_number":67},
  {"content":"\r\n\r\nمىگذارند به كدام سفسطه نظر دارند آيا مقصودشان اين است كه فلسفه مجموعهء برهانهاست و از اين حيث در مقابل سفسطه قرار مىگيرد ؟ پاسخ اين پرسش مثبت است . مع ذلك ايشان سفسطه را به صرف نوعى قياس محدود نمىكنند بلكه به آن معنائى مىدهند كه ممكن است با معانى متداول فرق داشته باشد . ايشان سفسطه را با ايده‌آليسم يكى مىدانند . در زبان آقاى طباطبائى رئاليسم فلسفه و فلسفه درست است و ايده‌آليسم را شبه فلسفه و سفسطه خوانده‌اند . چرا ايشان دو لفظ ايده‌آليسم و رئاليسم را به معنى تازه‌اى به كار برده‌اند ؟ ايده‌آليسم و رئاليسم در اصل لفظ و در اصطلاح فلسفه به معنى سفسطه و فلسفه نيست ؛ بلكه دو حوزهء عمده در فلسفهء جديد است . حتى مىتوان گفت كه ايده‌آليسم عميق‌تر و جدىتر از رئاليسم ( به معنى اصطلاحى آن در فلسفهء اروپائى ) است . چنان كه مثلا كانت و هگل ايده‌آليست هستند و امثال برتراندراسل و اتباع و اشباه او كه مظاهر انحطاط تفكر هستند رئاليستند . آيا آقاى طباطبائى از رئاليسم و ايده‌آليسم همان معنائى را كه در زبان فلسفه اروپائى آمده مراد كرده‌اند ؟ نه چنين نيست . پس بايد مقصود ايشان را دريافت .\r\nبر خلاف آنچه در بادى امر به نظر مىآيد آوردن اين اصطلاحات براى روشن‌كردن يك نكتهء باريك است كه از عمق توجه و دقت ايشان حكايت مىكند . چنان كه گفته شد سفسطه دو نوع است ، يكى سفسطهء قبل از سقراط و قبل از پيدايش متافيزيك ( به معنى فلسفه و تاريخ فلسفه ) و ديگر سفسطهء باب صناعات خمس است . آقاى طباطبائى نظرشان به سفسطهء قبل از سقراط يعنى سفسطهء پروتاگوراس و گرگياس و امثال آنهاست . آيا واقعا فلسفه در مقابل سوفيسم گرگياس و پروتاگوراس است ؟ آرى و نه . درنظر آقاى طباطبائى فلسفه در مقابل پروتاگوراس و گرگياس‌هاى قديم و جديد است نه اينكه صرفا در مقابل مغالطه\r\n\r\n","description":"","footnote":"","page_name":" 44 ","page_number":68},
  {"content":"\r\n\r\nباشد . اما اگر فلسفه را به معنى تعلق خاطر به دانائى بدانيم در مقابل ميزوسوفى  Misosophie  كه دشمنى با دانائى است قرار مىگيرد و معلوم نيست كه گرگياس و پروتاگوراس به اندازه بعضى سوفسطائيان جديد كه خود را فيلسوف مىدانند ميزوسوف بوده باشند .\r\nاكنون اگر سفسطه در زبان آقاى طباطبائى را به معنى ميزوسوفى بدانيم نه فقط ماركس بلكه بسيارى از فيلسوفان و فيلسوف‌نمايان دورهء جديد و مخصوصا كسانى كه خود را رئاليست هم مىدانند در اين گروه سوفسطائى قرار مىگيرند ، مخصوصا اگر رئاليسم را به معنى اصالت وجود فرض كنيم كه ظاهرا آقاى طباطبائى هم به اين معنى بىنظر نبوده‌اند ، تنها ماركس نيست كه در مقابل فلسفه است . شايد آقاى طباطبائى حس كرده بودند كه ماركس از جملهء مظاهر مذهب اصالت بشر است و مذهب اصالت بشر عين ميزوسوفى است . اما بيان صريح آقاى طباطبائى است كه سوفسطائيها منكر وجودند و حال آنكه فلسفه اثبات وجود است و با اين ميزان در باب فلسفه و سفسطه حكم مىكنند .\r\nبه عبارت ديگر ملاكى كه درنظر دارند اينست كه در فلسفه حقيقت مطابقت با خارج است و اين معنى درنظر بسيارى از فلاسفهء اروپائى مقبول نيست ، حقيقت مطابقت چه چيز با چه چيز است ؟ ! ايشان پس از ذكر نام باركلى و شوپنهاور به‌عنوان كسانى كه منكر مطابقتند به ماركس مىپردازند مىدانيم كه ماركس هم حقيقت را مطابقت نمىداند . ماركس ماترياليست است و علم را هم مادى مىداند اما معتقد نيست كه علم مطابق با خارج است و مخصوصا از اين حيث فوئرباخ را ملامت مىكند و حتى گاهى مطلب را به صورتى ادا مىكند كه گوئى هنوز از ايده‌آليسم هگل خارج نشده است ! به نظر ماركس علم از خارج گرفته شده ولى مطابق با خارج نيست بلكه علم مادى است و ماده با فعاليت مناسبت\r\n\r\n","description":"","footnote":"","page_name":" 45 ","page_number":69},
  {"content":"\r\n\r\nدارد . پس شايد به نظر محققى مثل آقاى طباطبائى ماركس كه مخالف فلسفه است ، خود فلسفه‌اى را بيان مىكند كه در شرح آن درمانده و گهگاه به شعريات و مخيلات پناهنده مىشود . از جمله آنكه مىگويد انسان به طبيعت صورت مىدهد و طبيعت انسانى مىشود و در مقابل انسان طبيعى مىشود ! و اين وجهى از ديالكتيك ماركس است .\r\nمرحوم آقاى طباطبائى در اين مورد و موارد ديگر مىبينند كه ماركس از قاعدهء مطابقت هم عدول كرده است و به اين جهت ماترياليسم ديالكتيك را به‌عنوان سفسطه كه ضد فلسفه است معرفى مىكنند . در اينجا بايد از بعضى سوء تفسيرها جلوگيرى كرد زيرا ميزوسوف‌هائى هستند كه حقيقت را مطابقت مىخوانند و ظاهر قول متقدمان را در اين مورد تكرار مىكنند ؛ اما فيلسوفانى هستند كه در اين باب چون و چرا كرده‌اند . اگر كسى تصور كند كه مقصود آقاى طباطبائى از خارج ، صرف عالم محسوس و شهادت است ، نظر ايشان را درست درنيافته است .\r\nنظر حكماى دورهء اسلامى در باب حقيقت را مىتوان به اين صورت بيان كرد كه حقيقت در حكم ، مطابقت با نفس الامر است ؛ ولى فلان قائل به مذهب اصالت حس يا اصالت تجربه كه به نفس الامر قائل نيست ، در مطابقت هم چيز ديگرى مراد مىكند . اينان كه به ذهن و وجود ذهنى اعتقاد ندارند به مطابقت هم نمىتوانند معتقد باشند و لفظ مطابقت را به كار مىبرند . اينها سوفسطائى مضاعف هستند زيرا در عين اينكه منكر فلسفه هستند ، الفاظ فلاسفه را به كار مىبرند و سخنان معمولى را به صورتى شبيه به معما درمىآورند و آن را فلسفه مىانگارند و به‌عنوان فلسفه بيان مىكنند ، اما چرا آقاى طباطبائى ماركسيسم را انتخاب كرد ؟\r\nنكتهء مهم چنان كه گفته شد اينست كه فلسفه ، بازى با مسائل انتزاعى نيست بلكه اين مسائل انتزاعى هم تاريخى است و به تاريخ فلسفه\r\n\r\n","description":"","footnote":"","page_name":" 46 ","page_number":70},
  {"content":"\r\n\r\nتعلق دارد . ولى ماركس در قياس با فرد فرد سوفسطائيان منطق‌زده و علم‌زده قوىتر و خطرناك‌تر بود .\r\nآقاى طباطبائى هم قصد دفاع از اسلام داشت و به اين جهت سعى كرد در اساس ماترياليسم ديالكتيك كه معارض با ديانت است خلل وارد سازد . فعلا نمىتوانيم به جزئيات اين معانى بپردازيم بلكه مقصود اين بود كه بگوئيم آقاى طباطبائى چگونه با همت و تعلق خاطر يك حوزهء فلسفه تأسيس كرد و صورتى از فلسفه را كه با تبليغات تعليم و ترويج مىشد مورد نقادى قرار داد . در اين وادى آقاى طباطبائى همراه و همكار بزرگى مثل آقاى مطهرى داشت كه هردو عالمانه و محققانه به نقادى ماركسيم پرداختند .\r\nاين مقدمات با « دفاع از فلسفه » چه مناسبت دارد ؟ و اگر مناسبتى داشته باشد چگونه بايد از فلسفه دفاع كرد ؟ و در مقابل چه چيزى بايد از آن دفاع شود ؟ مخالفان فلسفه چه كسانى بودند و هستند ؟ وقتى تصور دفاع از فلسفه مىكنيم لا بد خصم و خطرى هم درنظرمان هست اكنون ما با كدام مخالف طرف هستيم و از فلسفه در مقابل چه‌كسى و چه چيزى دفاع مىكنيم ؟ آيا در مقابل وحى بايد از فلسفه دفاع كرد ؟ فلسفه در حد خود نحوى كمال است ولى آيا جائى كه فلسفه نيست كمال هم نيست و بايد بوجود آيد تا نقص مرتفع شود ؟ مقصودم اين نيست كه بگويم آيا بين وحى و فلسفه تقابلى وجود دارد يا ندارد اين بطور كلى يك بحث طولانى دو هزارساله و در تاريخ ما بحث هزارساله است ، وقتى مردى مثل آقاى طباطبائى را مىبينيم كه در تمام عمر به فلسفه مىپردازد و درعين‌حال ذكر و فكرش دفاع از دين است ، فكر مىكنم كه حداقل در وجود اين مرد بين وحى و فلسفه به نحوى جمع شده بود و اين خود مسأله‌اى قابل تأمل است كه اگر حقيقة بين وحى و فلسفه تعارض وجود دارد چرا مردانى\r\n\r\n","description":"","footnote":"","page_name":" 47 ","page_number":71},
  {"content":"\r\n\r\nمثل علامه طباطبائى درعين‌حال از دين و فلسفه دفاع مىكنند .\r\nشايد دفاعى كه ابن رشد و اتباع او از ديانت كردند عملا به سود اسلام نبود اما آنها دفاع از دين نكردند بلكه درصدد توجيه فلسفه بودند . مىگويند كه عقل با شرع معارضه ندارد . اين سخن خيلى كلى است ، عقل معانى مختلف دارد ؛ حتى اگر عقل را عين منطق بدانيم از آنجا كه اكنون ديگر با يك منطق سروكار نداريم بلكه منطق‌ها وجود دارد عقل بازارى و عقل در فلسفه جديد با عقل قديم متفاوت مىشود . منطق ارسطو مدخل تمام فلسفه‌ها تا دورهء جديد بود و از آن زمان روشها و منطق‌هاى ديگر به وجود آمد و روش و منطق در آثار كانت و هگل عين فلسفه شد و وقتى فلسفه در اروپا انحطاط پيدا كرد ، فلسفه به منطق‌هاى ظاهربينى مبدل گشت . عقلى كه كارناپ و راسل و اشباه ايشان از آن دم مىزنند ضد دين است . عقل‌هاى ديگر هم از سنخ عقلى كه فىالمثل در كتاب اصول فقه از آن ياد مىشود نيست . پس چگونه و چرا بايد از فلسفه دفاع شود ؟ از فلسفه به‌عنوان تفكر بايد دفاع شود و اين دفاع معارضه با تمام چيزهائى است كه تفكر را نفى مىكند . البته از فلسفه در مقابل ظاهربينى بايد دفاع كرد ، حتى اگر اين ظاهربينى به نام علم باشد ؛ زيرا كسانى حتى زير پوشش نام علم با تفكر مخالفت مىكنند و ظاهربينى را رواج مىدهند . اما به نام معنويت و حكمت معنوى هم با فلسفه مخالفت شده است .\r\n فلسفى خود را ز انديشه بكشت * گو به دو كو را سوى نور است پشت \r\nيا :\r\n فلسفى كو منكر حنانه است * از حواس اوليا بيگانه است . \r\nمولوى و عطار شديدترين مخالفت‌ها را با فلسفه كرده‌اند\r\n\r\n","description":"","footnote":"","page_name":" 48 ","page_number":72},
  {"content":"\r\n\r\nكه فعلا با اين قبيل مخالفت‌ها كارى نداريم و حتى به اقوال ابو سعيد سيرافى هم كه به آن اشاره شد نمىپردازيم . البته در اين كلمات و آراء بايد تأمل كرد و سخن هركس كه از سر درد و از روى جد مىگويد بايد گوش كرد .\r\nابو سعيد سيرافى هم شايد درد دين داشته است و بهرحال نكات قابل تأمل در آراء او وجود دارد : ممكن است مطلبى را هم درست نفهميده باشد . حتى غزالى و فخر رازى و ابن تيميه هم چه بسا كه مقاصد فلاسفه را در تمام موارد بدرستى درك نكرده باشند اما آنها درد خودشان را داشتند و از سر بىفكرى و بلهوسى بحثى را عنوان نكردند . البته متكلمان ما با فيلسوفان تجربى جديد سخنان به ظاهر مشابه دارند ، اما آن حرفهاى به ظاهر مشابه را نبايد موارد اتفاق‌نظر اين دو طائفه دانست . بعضى متكلمان و مخصوصا صاحبان تفكر قدسى معمولا براى حفظ حرمت ساحت قدس الهى ، عقل را عقل فضولى دانستند ؛ اما متجددان از فهم و عقل هرروزى در مقابل عقل فلسفه دفاع كردند . در اينجا مقصود من دفاع از منطق يونانى نيست ؛ اما مطلب به اين سادگى نيست كه با بعضى اشكالهاى منطقى به جنگ آن بروند و مثلا بگويند كه در قياس صورى مصادره به مطلوب وجود دارد . كسانى كه اين حرفها را مىزنند با حقيقت منطق آشنائى ندارند ، و بنا را بر اين گذاشته‌اند كه مثلا ارسطو هم به موجود همان نظرى دارد كه ايشان دارند ، به عبارت ديگر آنها آراء خود را ميزان قرار مىدهند و ديگران را هم ملزم به متابعت از خود مىدانند فىالمثل آنها معتقدند كه كلى با مشاهدهء جزئيات و انتزاع اوصاف مشترك حاصل مىشود ؛ بنابراين مىگويند در قياس :\r\nسقراط انسان است .\r\nانسان فانى است .\r\nپس : سقراط فانى است .\r\n\r\n","description":"","footnote":"","page_name":" 49 ","page_number":73},
  {"content":"\r\n\r\nمصادره به مطلوب شده است ؛ زيرا تا به تجربه معلوم نشود كه افراد آدمى فانى هستند اين كلمه كه انسان فانى است قابل تصديق نيست و اگر اكنون اين حكم مقبول است آن را به تجربه دريافته‌اند . استوارت ميل مىتوانست بگويد كه حكم : سقراط فانى است ، از انسان فانى است ، نتيجه نمىشود بلكه برعكس اينكه مىگويند انسان فانى است از آن جهت است كه سقراط و امثال او مرده‌اند و مىميرند ، او راست گفت زيرا علم را حاصل تجربه مىدانست . اما نظر ارسطو درباب علم غير از نظر استوارت ميل بود . ارسطو هم استقراء را منكر نبود ؛ ولى استقراء را مقدم بر قياس نمىدانست . به نظر ارسطو اين حكم كه انسان فانى است به صرف تجربه حاصل نشده است يعنى چنان نيست كه چون مردم ديده‌اند زيد و عمرو و بكر و خالد مرده‌اند بگويند پس ديگران هم مىميرند بلكه در مرگ يك فرد كلى ، مرگ انسان را ادراك كرده‌اند . ارسطو در مرگ سقراط ، مرگ انسان را ديده است و به نظر او انسان موجوديست كه ادراك كليات مىكند نه آنكه كلى ، صرفا امر انتزاعى باشد . اين دور و مصادره به مطلوب كه مىگويند دورى و نفهميدن مقاصد فلاسفه سلف است . در نظر ارسطو كلى صورتهائى نيست كه روى هم بيفتد و وقتى مىگويد كه انسان كلى را ادراك مىكند مرادش اين كلى مبهم نيست .\r\nمرحوم شهيد مطهرى اعلى اللّه مقامه ، گمان مىكنم به نقل از آناتول فرانس تعبيرى مىكردند و مىفرمودند كلىاى كه اينها مىگويند مثل سكه‌اى است كه سائيده شده و معلوم نيست كه تاريخ ضرب آن كى بوده است . اين كلى از افراد و مصاديق آن ضعيف‌تر است و حال آنكه ارسطو مىگويد كلى مقدم بر فرد است ولى معترضان ظاهرا مىگويند كه ارسطو بايد نظر ايشان را بپذيرد .\r\nاگر كسى نقادى تفكر مىكند بايد حرمت تفكر را نگاه دارد و مخصوصا استنباطهاى خود را به‌جاى آراء و اقوال اشخاص\r\n\r\n","description":"","footnote":"","page_name":" 50 ","page_number":74},
  {"content":"\r\n\r\nنگذارد و به رد و ايراد آن استنباطها نپردازد . بهرحال رد منطق خود نوعى منطق است اما پرسش از مبادى منطق و حدود آن چيز ديگر است . وقتى كسانى بىعقلى را رواج مىدهند ناگزير بايد از عقل دفاع شود و اگر متجدد سطحى به نام عقل تفكر را نفى كند بايد ته بودن و بىمقدارى عقلش را نشان داد . بايد نشان داد كه وهابيت و كسرويت و اباحه و عرفان اباحى و ماترياليسم و . . . از كجا آمده و چگونه انتشار يافته و راه مقابله با اينها چيست ؟\r\nولى گمان مىكنم كه اگر حقيقت اين چيزها روشن شود به مقابله هم نيازى نداريم بلكه مثل برف آب مىشود و به زمين مىرود . از آنجا كه صاحبان اين افكار احيانا به نام فلسفه سخن مىگويند لااقل براى بىاثر ساختن سلاحشان بايد به فلسفه متوسل شد و مخصوصا وقتى به نام علم و تمدن و منطق با فلسفه مخالفت مىكنند براى اين‌كه حق را به حق‌دار بدهند ، بايد متذكر شوند كه آنچه امروز علم و تمدن و منطق جديد خوانده مىشود فرزند فلسفه يا صورت فرتوت آنست و عيب است كه فرزند حرمت مادر را نگاه ندارد .\r\nپس نظر من اين نيست كه از هرچه نام فلسفه دارد ، دفاع كنم ؛ اى بسا كه به نام فلسفه با تفكر و حتى با فلسفه به معنى جدى آن مخالفت مىشود . كسانى مثل راسل و منطقيان جديد شهرت و عنوان فيلسوف دارند و اين شهرت را از ضديت با فلسفه به دست آورده‌اند . در عصر حاضر مخالفت‌هائى كه با فلسفه مىشود از ناحيهء ظاهريت و ظاهرپرستى است و البته ظاهربينان متشرع‌نما و خوارج زمانه گرچه با تفكر و حتى با فلسفه مخالفت دارند اما در مخالفت خود چيزى ندارند كه بگويند و به اين جهت بعضى از ايشان هم به پناه غربيها و غرب‌زدگان مىروند و الفاظ ايشان را تكرار مىكنند . اما مخالفتى كه در غرب با فلسفه مىشود نه فقط عنوان دفاع از ديانت ندارد بلكه در عين‌حال مخالفت با دين است . به عبارت ديگر مخالفتى كه در غرب با فلسفه شده است\r\n\r\n","description":"","footnote":"","page_name":" 51 ","page_number":75},
  {"content":"\r\n\r\nو مخصوصا مخالفتى كه اخيرا مىشود ضديت با تفكر است . اين منطق‌هاى جديد با اينكه نحوى از فلسفه و صورتى از آنست جاى فلسفه را گرفته و براى هيچ فلسفهء ديگرى جا باقى نمىگذارد .\r\nدرواقع اين منطق‌ها به دوره‌اى از تاريخ غرب تعلق دارد كه دوران غفلت و اعراض از تفكر است . آيا نبايد در مقابل اينها از فلسفه به‌عنوان تفكر دفاع كرد ؟ تحقيق در باطن و حقيقت اين ضد فلسفه‌ها كه البته بدون رجوع به فلسفه ميسر نيست ، شايد ما را به فلسفه به معنى حب دانائى برساند .\r\nدر باب سه حوزهء فكرى مذكور ، اين سوءتفاهم پيش نيايد كه در هرحوزه‌اى صرفا به رد يك ايدئولوژى مىپرداخته‌اند و هم و غم ديگرى نداشته‌اند . مثلا نبايد تصور شود كه آقاى طباطبائى و شاگردان ايشان كارى جز رد ماركسيسم نداشته‌اند .\r\nهرردى اگر جدى باشد مسبوق به اثبات است . در حوزهء درس و بحث و تعليم و تربيت آقاى طباطبائى هم قواعد شريعت اسلام ( بيشتر توسط قواعد فلسفه ) اثبات مىشد منته اشتغال به فلسفه ايجاب مىكرد كه به مدعيان فلسفى و شبه فلسفى پاسخ بگويند .\r\nچنان كه اهل كلام نقلى هم به تناسب علم و علائق خود تذكر به معارف و مآثر ائمه و اولياء دين را وجههء همت خود قرار دادند و با هرچيزىكه مخالف تعاليم اهل‌بيت بود مخالف بودند و البته در تشخيص خطر و خطر درجهء اول با طوايف ديگر اختلاف سليقه داشتند و به ناحيهء خاصى التفات بيشتر مىكردند . اما در حوزهء سوم مقابله با كفر شايع كه گاه بىپرده ظاهر مىشد و زمانى نقاب نفاق به صورت داشت و دارد وجههء همت قرار گرفت .\r\nهيچ‌يك از اين سه حوزه براى اين به وجود نيامد كه در نزاعهاى عصر حاضر وارد شود و به رقابت با ايدئولوژيها برخيزد و جانب اين يا آن گروه و فرقه را بگيرد بلكه انحاء سعى علمى و عملى براى حفظ دين و تمهيد مقدمه و تجديد عهد دينى در عالمى بود كه\r\n\r\n","description":"","footnote":"","page_name":" 52 ","page_number":76},
  {"content":"\r\n\r\nتمام راهها در آن به نفى ديانت منته مىشد . ميان اين سه حوزه بعضى اختلافهاى عارضى وجود داشت اما هرسه حوزه در مقابل كفر و شرك و نفاق مستولى كه با آن مخالفت ذاتى داشتند متحد بودند ( چنان كه اختلاف ميان حوزه‌هاى ايدئولوژى غرب هم عرضى است ) در هرسه حوزهء مذكور فلسفه شأن و مقامى داشت و شايد بتوان اين سه حوزه را ، سه حوزهء علم كلام متأخر دانست و پيدايش اين علم كلام نشانه و مقدمهء انقلاب عظيم اسلامى بود .\r\nمع ذلك در حوزه‌اى كه مثلا ماركسيسم يا عرفان اباحى رد شده است ممكن است كسانى اين معانى را وسيلهء توجيه ظلم استكبار اروپائى و آمريكائى يا بهانهء ترويج قشريت و مقدس‌مآبى و ظاهربينى قرار دهند ، يعنى بايد متذكر بود كه رد ماركسيسم و ماترياليسم براى اين نيست كه ايدئولوژىها و شبه فلسفه‌هاى بىاهميت مدافع نظام غربى به‌جاى آن پذيرفته شود .\r\n\r\nچگونه مىتوان به اين معانى و مطالب توجه كرد ؟\r\nمردم معمولا نمىدانند كه سخنان و اقوال ايشان به كدام اصل يا اصول بازمىگردد . آنها نمىتوانند و نمىخواهند تمام احكام و اقوال خود را تحليل كنند و به مبداء و آغاز آن پى ببرند و اگر مىتوانستند اين همه التقاط و نابسامانى فكرى پيدا نمىشد .\r\nمنكران فلسفه و مخصوصا متجددان اين طايفه از عهدهء اين تحليل برنمىآيند . ( البته تحقيق در حقيقت فلسفه و تفكر در اين باب غير از انكار فلسفه است ) . بازگرداندن مطالب به اصل و آغاز ، هنر متفكران است . اگر فلسفه به ما بياموزد كه از التقاط پرهيز كنيم و مطالب پراكنده و پريشان نگوئيم و ميان اقوال مخالف جمع نكنيم چرا از مطالعه و تحقيق در آن‌رو بگردانيم .\r\nآشنا نبودن با فلسفه در عالم كنونى خطر ديگرى دارد و آن اين كه اشخاص معمولى يا متفلسف بازارى را متفكر بزرگ معرفى\r\n\r\n","description":"","footnote":"","page_name":" 53 ","page_number":77},
  {"content":"\r\n\r\nكنند تا مردم گمراه شوند و آبروى تفكر هم برود . بىجهت نبود كه استادان هرسه حوزه‌اى كه ياد كرديم اهل حكمت يا عالم و محقق فلسفه بودند .\r\nدفاع از فلسفه براى اين نيست كه همه‌چيز را از فلسفه بخواهيم و تمام اميد خود را به فلسفه ببنديم و حاشا و كلا كه راقم ناچيز اين سطور از فلسفه به‌عنوان مبنا و باطن تمدن جديد و تجدد دفاع كند و به طريق اولى از فلسفه به‌عنوان اشرافيت فكرى نمىتوان دفاع كرد .\r\nاما صورتى از فلسفه هم وجود دارد كه گرچه شأنى از مرحلهء اخير تاريخ فلسفه و تاريخ جديد غربى است ، فلسفه و تحقيق فلسفى را به نام علم يا منطق و به عناوين ديگر نفى مىكند ، از اين شبه فلسفه‌ها يا فلسفه‌هاى دروغين نبايد دفاع كرد ، بلكه از فلسفه در مقابل اين شبه فلسفه‌ها بايد دفاع شود . با اين شبه فلسفه‌ها اباحه و لااباليگرى و علم‌زدگى بسط يافته است و مىيابد و حتى براى ماركسيسم و ماترياليسم ديالكتيك كه در حد خود از ضد ماركسيسم رسمى كنونى در غرب جدىتر و قوىتر است زمينه مهيا مىكند . پس مقصود من اين نيست كه بطور مطلق از فلسفه دفاع شود و مخصوصا از هرچه كه فلسفه ناميده شود ، نبايد دفاع كرد ؛ بلكه دفاع از فلسفه صرفا در مقابل ظلمى كه عالم كنونى به انحاء و به عناوين مختلف به تفكر مىكند ، مورد نظر است .\r\nپس از فلسفه به‌عنوان تفكر بايد دفاع كرد . كسانى كه به نام فلسفه با تفكر بطور كلى و با فلسفه مخالفت مىكنند سخنگويان قدرت استكبارى غالب و درعين‌حال نگران كنونى هستند ، آنها مظاهر پريشانى و بلاتكليفى و دورى از تفكر هستند و فلسفه را به صورت معماهاى گيج‌كننده و احيانا مبتذل درآورده‌اند . از فلسفه در مقابل اين بازيگريها و آثار و نتايج ايدئولوژيك و سياسى و اخلاقى آن بايد دفاع كرد .\r\n\r\n","description":"","footnote":"","page_name":" 54 ","page_number":78},
  {"content":"\r\n\r\nعلاوه‌براين گاهى شنيده مىشود كه مىگويند براى دفاع از دين ، وجود فلسفه لازم است و اين را بدان مناسبت مىگويند كه ديده‌اند بعضى از اهل فلسفه با شايستگى از حريم ديانت دفاع كرده‌اند . اما به اين معنى توجه كنيم كه اسلام در حقيقت خود ، به فلسفه نيازى ندارد ؛ زيرا دين از حيث زمان مقدم بر فلسفه است و اگر مثلا اسلام به فلسفه نياز داشت دويست سال طول نمىكشيد تا فلسفه و فلاسفه پيدا شوند . اگر در وقتى هم اين نياز احساس شده باشد ، دورى و غفلت از حقيقت دين اين نيازمندى را ايجاب كرده است . دين حتى اگر از ناحيهء فلسفه ، مورد تعرض قرار گيرد ضرورت ندارد كه با حربهء فلسفه در مقابل اين تعرض بايستند .\r\nاما اگر به نام فلسفه يا با فلسفهء قلابى به ديانت بتازند و يا در ظاهر به يارى آن برخيزند ، زيان اين تجاوز يا طرفدارى ظاهرى بسيار بزرگ است . در اين وضع با فلسفهء جدى يا با تفكرى كه بر فلسفه اشراف دارد مىتوان ورشكستگى در تفكر را بازشناخت . اگر فلسفه اينست كه مشهورات عالم كنونى را بىچون‌وچرا بپذيريم ، اين فلسفه ، فلسفهء بدى است يا ضد فلسفه است ؛ زيرا فلسفه برهانى است و احكام آن از سنخ مشهورات نيست . اما اگر فلسفه در مشهورات عالم كنونى و در شبه فلسفه‌هائى كه پشتوانهء مشهورات زمانه است تحقيق كند ، ممكن است سپرى در مقابل هجوم و تجاوز شرك و كفر و غرب‌زدگى منحط باشد يا لااقل از ابتذال و رواج آراء مبتذل ممانعت كند . دفاع از فلسفه در مقابل ظاهربينى ، دفاع از تفكر است . البته دفاع از صرف رسم و رسوم فلسفه و بحث فلسفى ، به ظاهربينى لطمه‌اى نمىزند ، من از فلسفه‌اى دفاع مىكنم كه لااقل ما را از غلبه ساحت حيوانيت در وجودمان غافل و غافل‌تر نكند و اين فلسفه اگر عين دوست داشتن دانائى نيست با آن پيوند دارد . در عهدى كه به نام فلسفه ، فلسفه را نفى مىكنند تا شأن تفكر و شريعت را به چيز ديگرى كه از سنخ تفكر\r\n\r\n","description":"","footnote":"","page_name":" 55 ","page_number":79},
  {"content":"\r\n\r\nو ديانت نيست بدهند بايد از فلسفه دفاع كرد . ولى چه كنيم كه اين « چيز ديگر » هم فرزند فلسفهء دورهء جديد است . دفاع از فلسفه بايد اين فرزند را در جاى خود بنشاند تا ببينيم سحر آبستن چيست و چه مىزايد .\r\n\r\n","description":"","footnote":"","page_name":" 56 ","page_number":80},
  {"content":"\r\n\r\n\r\nفلسفهء غرب از ديدگاه علّامه استاد سيّد محمّد حسين طباطبائى قدس سره\r\nمحمد تقى جعفرى\r\n\r\n","description":"","footnote":"","page_name":" 57 ","page_number":81},
  {"content":"\r\n . \r\n","description":"","footnote":"","page_name":" 58 ","page_number":82},
  {"content":"\r\n\r\nبسم اللّه الرحمن الرحيم\r\n\r\nچرا مرحوم علامه سيد محمد حسين طباطبائى در تحقيقات خود به بحث دربارهء فلسفهء شرق و غرب و مقايسهء آن‌دو با يكديگر نپرداخته است ؟\r\nپيش از ورود به بحث در پيرامون موضوع سخنرانى ، دو خاطرهء جالب را كه از آن بزرگوار دارم ، عرض مىكنم :\r\nخاطرهء يكم - اينكه در حدود سال 1341 كه به آستان قدس على بن موسى الرضا ( ع ) مشرف بودم ، مرحوم علامهء طباطبائى هم به مشهد مشرف شده بودند ، دوستان دانشور آن سرزمين مقدس عده‌اى از اخوان الصفاء را كه همگى از كاروانيان تكاپوگر علم و معرفت بودند به يكى از ييلاقهاى مشهد كه به نظرم مىآيد عنبران بود ، دعوت كردند . مرحوم علامه رحمه اللّه يكى از دعوت‌شدگان جليل القدر بود . اينجانب نيز افتخار شركت در اين مجمع اخوان الصفاء را داشتم . آن روز از ساعت ده صبح تا دوازده اين مسأله مطرح بود كه آيا تصميم از سنخ اراده است يا پديده‌ايست غير از اراده ؟ مرحوم علامه از هم‌سنخ بودن اراده و تصميم دفاع كردند و اينجانب از مغايرت اين دو پديده . اين بحث تا ظهر ادامه داشت و پس از اداى نماز بار ديگر موضوع با حرارت شديدتر مطرح شد . ايشان مىفرمودند\r\n\r\n","description":"","footnote":"","page_name":" 59 ","page_number":83},
  {"content":"\r\n\r\nتصميم حالت شديدترى از اراده است كه موجب اقدام به عمل مىشود و بخاطر دارم كه براى اثبات اين مدعا مطالبى مفيد را بيان مىفرمودند . اينجانب مىگفتم : اگر اراده كه عبارت است از اشتياق ، جريان شديدى از ميل براى وصول به هدف بوده باشد ، تصميم نوعى عمل و فعاليت مغزى يا روانى است كه اقدام به عمل معلول آن است ، و ممكن است در جريان اراده ، شخصيت دست به كار نشود ، در صورتى كه تصميم بدون نظاره و سلطهء شخصيت به وجود نمىآيد . و هراندازه كه اين نظاره و سلطه ادامه پيدا كند ، اختيار در كار ادامهء بيشترى خواهد داشت .\r\nخاطرهء دوم - در يكى از سالهاى اخير به قم مشرف شده بودم ، به قصد ديدار ايشان به منزلشان رفتم . در خانه را زدم ، پيرمردى در را باز كرد ، گفتم : آقا تشريف دارند ؟ گفتند : بله ، گفتم :\r\nبه ايشان عرض كنيد اگر حالشان مساعد باشد ، به خدمتشان برسم .\r\nآن شخص رفت و برگشت و در يك اطاق را باز كرد . من وارد شدم ، اطاق فرش نداشت ، همانجا نشستم . مرحوم علامه آمدند و پس از سلام و احوال‌پرسى گفتند : چون در حال تشرف به آستان قدس هستم ، لذا فرشهاى اطاق را جمع كرده‌ايم . اين مطلب را گفتند ، و سپس گفتند بروم يك قاليچه بياورم و بيندازم كف اطاق تا بنشينيم و خواستند بروند كه من با نرمى دستشان را گرفتم و گفتم هيچ احتياجى به قاليچه نيست و عبا را از دوش خود برداشتم و پهن كردم و گفتم بفرمائيد روى عباهم مىتوانيم بنشينيم .\r\nآن انسان وارسته با يك قيافهء ملكوتى كه هرگز از ياد نمىبرم ، فرمود : در اين موقع عمرم درس آموزنده‌اى به من تعليم دادى . من عرض كردم اين جملهء هشداردهندهء جنابعالى بسيار بسيار آموزنده‌تر و سازنده‌تر از آن بود كه من عرض كردم . و سپس نشستيم و لحظاتى به گفتگو پرداختيم كه هرگز عظمت آن لحظات را فراموش نخواهم كرد . پس از آن ملاقات\r\n\r\n","description":"","footnote":"","page_name":" 60 ","page_number":84},
  {"content":"\r\n\r\nبه ديدار ايشان نائل نشدم . رحمة اللّه عليه .\r\nبراى توضيح نظر مرحوم علامهء طباطبائى دربارهء فلسفهء غرب ، دو مقدمه را بايد درنظر بگيريم :\r\nمقدمهء يكم - در مطالعاتى كه در آثار قلمى مرحوم طباطبائى ، بحث و تحقيق خاصى در فلسفهء غرب و مقايسهء آن با فلسفهء شرق از ايشان نديده‌ام . آنچه در روش فكرى ايشان مخصوصا در كتاب اصول فلسفه و روش رئاليسم ديده مىشود ، اطلاع لازم دربارهء آن مسائل فلسفى است كه در مشرق زمين و مغرب زمين تعيين‌كنندهء اصول و مبادى مكتب است . نظريات مرحوم علامه در اين مسائل دقيق و عالى ، و مستند به تفكرات خود ايشان است و تقليدى در آن مسائل از ايشان ديده نمىشود ، زيرا استدلالهائى كه مىآورند ، كاشف از واقع‌يابى خود آن مرحوم است .\r\nمقدمهء دوم - از مدتها پيش ، از ديدگاه بعضى از جويندگان معرفت ، يك تقسيم اقليمى دربارهء فلسفه‌ها و جهان‌بينىها به دو قسم شرقى و غربى رايج شده است . يعنى گفته مىشود ما دو نوع فلسفه داريم : 1 - فلسفهء شرقى 2 - فلسفهء غربى . حتى بعضى از دانش‌پژوهان اين تقسيم را چنان جدى تلقى كرده‌اند كه گوئى تركيب مغزى دو اقليم و ماهيت ارتباط درون ذات و برون ذات مردم دو اقليم با يكديگر متفاوت است : اينجانب در ساليان گذشته به اين فكر افتادم تا آنجا كه بتوانم دربارهء طرز تفكرات فلسفى و جهان‌بينى اين دو قطعه از روى زمين مقايسه‌هائى انجام بدهم ، ولى بعدها متوجه شدم كه اين تقسيم بر مبانى صحيحى استوار نيست ، لذا از اين كار منصرف شدم . آنان كه اين تقسيم را صحيح مىدانند ، تفاوتهاى زير را ميان دو نوع فلسفه و جهان‌بينى در نظر مىگيرند :\r\n1 - فلسفهء شرق يك رشته تفكراتى است كه از روحانيت و حقايق ماوراى طبيعى اشباع شده است ، درصورتىكه فلسفهء غرب\r\n\r\n","description":"","footnote":"","page_name":" 61 ","page_number":85},
  {"content":"\r\n\r\nبيشتر طبيعت‌گراست و تحققىتر از فلسفهء شرق حركت مىكند .\r\n2 - فلسفهء شرق ، اغلب از تعقل محض دربارهء واقعيات هستى بهره‌بردارى مىكند ، درصورتىكه فلسفه‌هاى غربى از رنسانس ( عصر نهضت ) ارتباط با واقعيات را به وسيلهء حواس و ديگر ابزارهاى شناخت بيشتر ترجيح مىدهند .\r\n3 - فلسفهء غرب ، اصرار بر پيداكردن مفاهيم و تعريفات و اصول كلى دربارهء جهان هستى نمىورزد ، و بيشتر به روش تجربى در معرفت تكيه مىكند و به روش تجزيه‌اى بيشتر اهميت مىدهد ، در صورتى كه فلسفه‌ها و جهان‌بينىهاى شرقى اغلب براى پيدا كردن اصول كلى كه تفسيركنندهء مجموع جهان هستى باشد ، مىكوشند .\r\n4 - در فلسفهء مغرب زمين انتقاد و تجديدنظر دربارهء اصول و قواعد كلى فلسفى كه از دورانهاى گذشته به يادگار مانده است ، مطلوب ، بلكه از ديدگاه برخى از متفكران آن سرزمين ضرورى تلقى مىگردد ، درصورتىكه فلسفه و جهان‌بينى شرقى به آن اصول و قواعد با ديدهء احترام مىنگرد و كمتر به انتقاد از آنها مىپردازد .\r\n5 - فلسفه‌هاى مغرب زمين براى تفكيك انسان و جهان « آنچنانكه هستند » از انسان و جهان « آنچنانكه بايد باشد » شديدا اصرار مىورزند ، مگر بعضى از مكتب‌هائى كه در قرن نوزده به وجود آمده است . ولى فلسفه‌هاى شرق براين تفكيك تأكيد نمىكنند ، بلكه كمال معرفت بشرى را در انسجام و هماهنگى دو قلمرو مىدانند . به نظر مىرسد كه هيچ‌يك از اين تفاوت‌ها در هيچ‌يك از دو اقليم كليت ندارد و نمىتواند مشخص و متمايز - كنندهء تفكرات آن‌دو بوده باشد . پيش از ورود به بررسى تفاوتهاى مزبور ، سه اصل مهم را مورد تذكر قرار مىدهيم :\r\nاصل يكم - موقعيتهاى متنوع متفكران در ارتباط با انسان و جهان ، مسائلى مناسب آن موقعيتها بوجود مىآورد ، و\r\n\r\n","description":"","footnote":"","page_name":" 62 ","page_number":86},
  {"content":"\r\n\r\nچون آن مسائل گسيخته از انسان و جهان نيست ، لذا براى هرمتفكرى كه آن موقعيتها بوجود بيآيد ، همان مسائل براى او نيز مطرح خواهد شد .\r\nاصل دوم - هيچ واقعيتى در اين دنيا براى انسان متفكر روشن نمىشود مگر اينكه در پيرامون نزديك يا دور بالنسبه به آن واقعيت روشن شده ، تاريكىها و نيمه‌تاريكىها وجود دارد .\r\nاصل سوم - عكس اصل دوم است ، به اين معنى كه براى هيچ متفكرى ، واقعيتى تاريك وجود ندارد مگر اينكه در پيرامون نزديك يا دور بالنسبه به آن واقعيت تاريك ، روشنائىها يا نيمه روشنائىها وجود دارد .\r\nباتوجه دقيق به سه اصل فوق ، مىتوان گفت : اگر موقعيتى خاص اقتضاء كند كه يك متفكر به تفكر دربارهء زمان از نظر ذهنى يا عينى بودن آن وادار شود ، تحقيق و شناخت اين پديده به‌عنوان نياز ذهنى او يك ضرورت حياتى تلقى مىگردد ، چنين متفكرى بدون حل مسألهء فوق حيات فكرى خود را ناقص مىبيند ، حال اگر فرض كنيم براى متفكر ديگر ضرورت شناخت اين پديده به حدى نرسيده است كه آن را جزئى از حيات فكرى خود ، تلقى نمايد ، در اين فرض نبايد گفت كه مسأله‌اى به نام زمان وجود ندارد ، زيرا متفكر دوم آن را ضرورى نمىداند ، يا اصلا توجهى به آن ندارد .\r\nدليل اين مسأله اين است كه انسان هركسى باشد و از هرنژاد و اقليمى كه فرض شود ، با حواس و ذهنى كه دارد ، با حركت در برون ذات و درون ذات روياروى است و اين‌روياروئى قطعا مسأله‌اى به نام زمان را درواقع دارا مىباشد كه اگر شخصى متفكر توجهى به آن داشته باشد و شرايطى بوجود بيايد كه آن مسأله را در حيطهء تفكرات او قرار بدهد ، قطعا درصدد شناخت آن برمىآيد . به‌همين جهت بوده است كه اغلب فلاسفه و حكماى جوامع اين مسأله را مطرح نموده ، نظريه‌اى را دربارهء آن ابراز كرده‌اند .\r\n\r\n","description":"","footnote":"","page_name":" 63 ","page_number":87},
  {"content":"\r\n\r\nتوضيح اينكه پيشرفت صنعت و دگرگونى در روابط اجتماعى و تفسير تازه‌اى دربارهء آزادى اپيكورى ، مسائل جديدى را در مغرب زمين بوجود آورد كه بررسى و تحقيق در آن مسائل به فلسفه‌هاى آنان راه يافت و موجب بروز كليات و اصول فلسفى خاص در آن سرزمين ، گشت . اگر همين پديده‌ها در مشرق زمين هم بوجود مىآمد ، قطعا همان مسائل در فلسفه‌هاى مشرق زمين نيز بوجود مىآمد . اين پديده را از روزگاران كهن مشاهده مىكنيم كه در آغاز شكوفائى علوم و جهان‌بينىها در جوامع اسلامى ، مقدارى از فلسفه‌هاى يونان به اين سرزمين‌ها منتقل مىشود و به‌عنوان مسائلى كه بايد بطور جدى مورد بررسى قرار بگيرند تلقى مىگردند ، بطورى جدى و با اهميت كه گوئى مسائل مزبور بطور مستقيم به خود متفكران جوامع اسلامى مطرح گشته است . سپس همين مسائل با تحقيقات عميق‌تر و وسيع‌تر به جوامع مغرب زمين منتقل مىشود ، و همانگونه كه در جوامع اسلامى به‌عنوان مسائل با اهميت در جهان‌بينى تلقى شده بود ، مغرب‌زمينىها را به خود جلب مىكند . در قرن سوم و چهارم و مقدارى از قرن پنجم ، فرهنگ علمى جوامع اسلامى به شكوفائى بىنظير مىرسد و تحقيقات تجربى قلمرو علم را به روى دانشمندان باز مىكند . اين فرهنگ علمى تدريجا به مغرب زمين سرايت مىكند و موجب بيدارى آنان مىگردد . اين خدمات حياتى علم كه مشرق‌زمين اسلامى براى مغرب‌زمين و ديگر اقوام و ملل انجام داده است ، بقدرى مسلم و بديهى است كه هيچ‌كس نمىتواند آنها را منكر شود . رجوع به مقدمهء تاريخ علم جورج سارتن و « علم در تاريخ » جان برنال و كتاب « آفتاب عرب ( مسلمين ) به مغرب - زمين مىآيد » ، زيگريدهونكد .\r\nفقط به‌عنوان نمونه چند عبارت را از محققان مغرب‌زمين در تاريخ علم نقل مىكنيم :\r\n\r\n","description":"","footnote":"","page_name":" 64 ","page_number":88},
  {"content":"\r\n\r\n1 - جان برنال مىگويد : « اسلام از همان آغاز ، دين دانش و سواد شمرده مىشد . . . بعلاوه ، شهرهاى اسلامى بر خلاف شهرهاى امپراطورى رم خود را از مابقى جهان شرق منزوى نكرده بودند .\r\nاسلام محل التقاى دانش آسيائى و اروپائى بود . بالنتيجه اختراعات كاملا جديدى صورت گرفت كه براى تكنولوژى يونانى و رومى ناشناخته يا دسترس‌ناپذير بود . از جمله مىتوان مصنوعات فولادى ، كاغذسازى ابريشمى و ظروف چينى لعابى را نام برد . اين اختراعات بنوبت خود مبناى ترقيات بيشترى شد كه موجب تحرك غرب و تحقق انقلاب قرن 17 و 18 را در اين ديار فراهم آورد » « 1 » .\r\n2 - باز همين محقق مىگويد : عبارت بسيار جالبى دربارهء سرگذشت علم چنين مىگويد : « درواقع اگر بنا مىبود فقط بتاريخ علم بپردازيم ، بسيار منطقىتر بود كه سراسر دورانى را كه از قرن هفتم ( قرن اول هجرى ) آغاز و به قرن چهاردهم ( قرن هفتم هجرى ) ختم مىشود صرف‌نظر از اختلاف زبانى كتابها ، سريانى ، فارسى ، هندى ، عربى يا لاتين ، فصل واحدى در ترقيات فكرى و ذهنى انسان تقلى كنيم » « 2 » .\r\n3 - زيگريد هونكد مىگويد : « ما تنها وارث يونان و روم نيستيم ، بلكه وارث جهان فكرى اسلام نيز مىباشيم كه بىشك مغرب زمين مديون آنست » « 3 » .\r\n4 - همين محقق باز مىگويد : « عرب ( مسلمين ) با تجربه‌ها و كاوشهاى علمى خود ، آن مواد خام را كه از يونان گرفته بودند ، دگرگون ساخته ، وضع جديدى در علوم ايجاد كردند . درواقع\r\n\r\n\r\n","description":"","footnote":"\r\n( 1 ) - علم در تاريخ - جان برنال ج 1 ص 206 ترجمهء آقاى اسدپور پيرانفر و آقاى كامران فانى .\r\n( 2 ) - همين مأخذ ص 218 .\r\n( 3 ) - علم از ديدگاه اسلام ، تأليف اينجانب ص 16 .\r\n","page_name":" 65 ","page_number":89},
  {"content":"\r\n\r\nعرب ( مسلمين ) بودند كه راه تجربه را در كاوشهاى علمى ابتكار كردند » « 1 » .\r\nخلاصه با نظر همه‌جانبه در ساختمان طبيعى و مغزى و روحى انسانى و با نظر به جهانى كه انسانها در آن زندگى مىكنند ، هرمسأله‌اى كه به علت بروز عوامل و شرايط معين براى قومى از انسان مطرح گردد ، با بروز همان عوامل و شرايط ، عين همان مسأله يا نظير آن براى اقوام ديگر نيز مطرح خواهد شد .\r\nخواه آن مسائل ، صنعتى باشد و خواه علمى و خواه مربوط به جهان‌بينىها . نهايت امر اين است كه خصوصيات اقليمى و تاريخى و نژادى كه موجب حاكميت فرهنگ خاصى براى جامعه مىشود ممكن است مسائل طرح شده را رنگ‌آميزى نمايد و كيفيت و نمودى خاص به آن مسائل ببخشد .\r\nبنابراين ، هيچ دليل قاطعى براى تقسيم فلسفه شرقى و غربى وجود ندارد ، لذا ، با ضرورى تلقىكردن شرايط و ذهنيات مغرب زمين ، كسانى در دوران معاصر در شرق زمين وجود دارند ، كه داراى تفكرات غربى هستند ، و بالعكس ، متفكرانى در مغرب زمين مانند هنرى برگسون ، گوته ، ويكتورهوگو ، تفكراتى آكنده از حقايق جهان‌بينى و انسان‌شناسى شرقى دارند .\r\nدر آن هنگام كه در مغرب زمين جدال و مناقشه ميان دو مكتب ايده‌آليسم و رئاليسم اوج مىگيرد « 2 » و عوامل و شرايطى ايجاد مىكند كه همين مسأله در مشرق زمين هم به شدت مورد توجه قرار بگيرد ، و به همين جهت مرحوم علامهء طباطبائى بطور مشروح مورد كاوش قرار مىدهند . بنابراين و با نظر به قانونى\r\n\r\n\r\n","description":"","footnote":"\r\n( 1 ) - آفتاب عرب ( مسلمين ) بر غرب مىتابد - زيگريد هونكد ص 401 .\r\n( 2 ) - البته سابقهء تاريخى اين مبحث طولانى است ، ولى در زمانهاى گذشته ، بطور مختصر يا در اشكال ديگرى ، مانند تفكرات سوفسطائىها در مقابل ديگر فلاسفه و حكما ، مورد بحث و جدال قرار مىگرفت .\r\n","page_name":" 66 ","page_number":90},
  {"content":"\r\n\r\nكه عرض كردم ، اينجانب موضوع سخنرانى را اين مسأله قرار دادم كه چرا علامه طباطبائى در مباحث خود تفكيكى در فلسفهء شرق و غرب و مقايسهء آن‌دو نپرداخته است ؟\r\nحال مىپردازيم به مطالبى دربارهء تفاوتهائى كه درميان فلسفهء شرق و غرب گفته‌اند :\r\nمطلب يكم - فلسفهء شرق از روحانيت و حقايق ماوراى طبيعى اشباع شده است در صورتى كه فلسفهء غرب بيشتر طبيعت - گراست و تحققىتر از فلسفهء شرق مىباشد .\r\nاين مطلب كه به‌عنوان يكى از تفاوتها ميان فلسفهء شرق و فلسفهء غرب گفته شده است ، صحيح نيست ، زيرا اولا ، تمايل فلسفهء غرب به طبيعت‌شناسى و روش تحققى ( پوزيتويسم ) از اواسط قرن شانزدهم ميلادى به وسيلهء متفكرانى مثل فرنسيس بيكن شروع مىشود و نمىتوان فلسفهء غرب را در آن حركت جديد منحصر نمود كه عده‌اى از متفكران را وادار به طبيعت - گرائى كرده است . به اضافه اين‌كه از آن‌دوران تاكنون صدها متفكر و جهان‌بين در مغرب زمين پيدا شده‌اند كه تفكرات آنان از ابعاد ماوراى طبيعى در حد عالى برخوردار بوده و لزوم طبيعت‌شناسى موجب بر كنار شدن آنان از واقعيات ماوراى طبيعى نگشته است . ماكس پلانك‌ها و اينشتين‌ها با روش علمى محض و برگسون‌ها و وايتدها كه مسائل را همه‌جانبه مطرح مىكنند ، مشرق زمينى نيستند و اين گونه متفكران كه اصول و مبادى ماوراى طبيعت را در جهان‌بينىهاى خود مطرح مىنمايند ، فراوانند .\r\nثانيا - آنچه از قرن هفده به اين طرف بعضى از متفكران مغرب زمين آگاهانه يا ناآگاهانه انجام داده‌اند ، تفكرات فلسفى را منهاى روحانيت و حقايق ماوراى طبيعى بجريان انداخته‌اند ، در حقيقت در بعد معينى از دستگاه هستى كه جنبهء طبيعى آن است\r\n\r\n","description":"","footnote":"","page_name":" 67 ","page_number":91},
  {"content":"\r\n\r\nو با وسائل مشخصى مانند حواس و آزمايشگاه‌ها ، به فعاليت پرداخته‌اند . اين نوع جهان‌بينى تا آنجا كه سروكارش با موضوعات عينى محض باشد روش علمى خواهد بود و نه فلسفى ، و جهان‌بينى همين روش چنان كه در مطلب دوم خواهيم ديد كاروان دانش محض را از اوايل قرن دوم تا نيمه‌هاى قرن پنجم هجرى در جوامع اسلامى به راه انداخت .\r\nو من گمان نمىبرم كه اگر آنان مورد سؤال قرار مىگرفتند كه چرا در جهان‌بينى ديدگاه محدودى را انتخاب كرده‌ايد و به چه دليل واقعيتها را در آنچه حواس و آزمايشگاه‌ها نشان مىدهند محصور و محدود ساخته‌ايد ؟ چنين پاسخ مىدادند كه واقعيتها بطور مطلق همين مسائل است كه ما مطرح مىكنيم و وسائل معرفت دربارهء انسان و جهان همين آزمايشگاه‌ها و حواس است . وانگهى ، اگر بعضى از متفكران مغرب زمين چنين ادعائى را بيان كنند ، قطعا هيچ دليل منطقى و علمى تأييدشان نخواهد كرد .\r\nثالثا - طبيعت‌گرايان و متفكران تحققى مغرب زمين نبايد به جهت ناراحتى و قهر شديدى كه از اصحاب اسكولاستيك ( حكمت مدرسى ) دارند ، خود را از داشتن فلسفهء شامل و جهان‌بينى سيستماتيك و كلى محروم سازند . اما امروز همان تأسف شديدى را كه وايتهد دربارهء متفكران قرون وسطاى مغرب زمين ابراز مىكند و مىگويد : اطمينان و احترام بيش از اندازهء قرون وسطائىها دربارهء دو ستون بزرگ مغرب زمين يعنى ارسطو و افلاطون ، ما را از تفكرات عالى قرون وسطائىها محروم ساخته است . دربارهء عده‌اى از متفكران مغرب زمين دورانهاى اخير ابراز مىداريم كه به جهت افراط بى جا در طبيعت‌گرائى و روش وضعى تحققى جوامع خود و ديگران را از تفكرات پربارشان محروم ساخته‌اند . نتيجهء بناكردن ديوار\r\n\r\n","description":"","footnote":"","page_name":" 68 ","page_number":92},
  {"content":"\r\n\r\nچينى كه بعضى از متفكران مغرب زمين ما بين جنبه‌هاى روحى و ماوراى طبيعى جهان‌بينى و جنبه‌هاى طبيعى و عينى آن انجام داده‌اند ، موجب شكست فاحش مغزها در ارائهء نظام كامل در جهان‌بينى و فلسفه بوده ، و اين مغزهاى بزرگ به بيان بعضى از مطالب گسيخته و جالب ، قناعت مىورزند .\r\nمطلب دوم - فلسفهء شرق اغلب از تعقل محض در واقعيات هستى بهره‌بردارى مىكند ، درصورتىكه فلسفه‌هاى غربى مخصوصا از رنسانس به اين طرف ، ارتباط با واقعيات را به وسيلهء حواس بيشتر ترجيح مىدهند .\r\nدر اينكه روش حسى و آزمايشگاهى در قرنهاى اخير در مغرب زمين شيوع گسترده‌اى داشته و مبانى معرفت دربارهء طبيعت‌شناسى و انسان‌شناسى را به حواس و آزمايشگاه‌ها استوار كرده‌اند ، هيچ ترديدى نيست . ولى اين پديده را بايد مورد تحقيق لازم و كافى قرار داد . آيا اگر در مشرق زمين نيازى به تشخيص خواص نباتات و عناصر شيميائى و نمودهاى فيزيكى احساس شود ، معرفت خود را دربارهء مسائل مربوطه به تعقل‌هاى تجريدى مانند قانون وحدت ( الواحد لا يصدر عنه الا الواحد ) يعنى از واحد جز واحد صادر نمىگردد ، استوار مىسازند ؟\r\nآيا بنيانگذاران روش حسى و تجربى در علوم مشرق زمين مسلمانان نيستند ؟ آيا قانون ابن سينا و جبر و مقابلهء خوارزمى و تحقيقات فيزيكى نور بوسيلهء حسن بن هيثم و علم مثلثات البتانى و تحقيقات شيمى محمد بن زكرياى رازى و تحقيقات رياضى غياث الدين جمشيد كاشى كه بنا به گفتهء هونكه در صفحهء 160 از كتاب آفتاب عرب ( مسلمين ) به غرب مىآيد ، اگر آن تحقيقات نبود ، لگاريتم در صحنهء رياضيات ظهور نمىكرد « 1 » .\r\n\r\n\r\n","description":"","footnote":"\r\n( 1 ) - الدوميبلى در كتاب علم در نزد عرب و مسلمانان مىگويد : كسى كه لگاريتم را با نظر و تحقيق در حساب هندى بوجود آورده است ، ابو الحسن على بن احمد نسوى است .\r\n","page_name":" 69 ","page_number":93},
  {"content":"\r\n\r\nتكيه بر تعقل تجريدى دارند يا بر حواس و آزمايشگاه‌ها ؟ البته تحقيقات رياضى بدان جهت كه بر مبناى تجريد عقلانى است ، چه شرق و چه غرب ، چه ديروز و چه امروز و چه فردا ، مجبور است كه براى عمليات رياضى از قدرت تعقل بهره‌بردارى كند .\r\nبطور كلى با نظر به موضوع و محمول قضايائى كه متكى بر واقعيات محسوس است ، منطق واقع‌يابى اقتضاء مىكند كه حواس و آزمايشگاه‌ها براى تحصيل شناخت ، به امور مزبور تكيه شود و اين فعاليت ، همان تكاپوى علمى محض است ، به‌معناى معمولى آن ، كه بدون اختصاص به شرق و غرب و ديروز و امروز و فردا در جريان است و اين فعاليت غير از تفكرات فلسفى و جهان‌بينى است كه اگر كسى ادعا كند كه نيازى به آن ندارد ، يا خيلى محدودنگر است و يا قدرت تفكر فلسفى و جهان‌بينى ندارد .\r\nبه اضافهء اينكه اگر ما ضرورت تجريد و كلىگيرى عقلانى را از عوامل معرفت حذف و منها كنيم ، با چه وسيله‌اى قوانين و اصول كلى را از نظم حاكم در جهان هستى انتزاع نموده ، روش‌هاى علمى را به جريان بيندازيم ؟ ! مگر بدون تعقل مىتوان از انعكاس نمودها و حركات مشخص دو قلمرو جهان و انسان قضيه‌اى به نام قانون و اصل توقع داشت ؟ و از طرف ديگر حسيون افراطى دربارهء رياضيات چه خواهند گفت ؟ ! آيا همهء كتابهاى رياضى را كه از بارزترين علائم رشد مغز بشرى است ، به درياها بريزيم ؟ ! همه مىدانند كه رياضيات از فعاليت‌هاى تجريدى عالى عقل است .\r\nمطلب سوم - فلسفهء مغرب زمين اصرار بر پيداكردن مفاهيم و تعريفات و اصول كلى دربارهء جهان هستى نمىورزد و بيشتر بر روش تجزيه‌اى در معرفت تكيه مىكند ، درصورتىكه جهان‌بينى شرقى اغلب براى پيداكردن و طرح كلياتى كه تفسير\r\n\r\n","description":"","footnote":"","page_name":" 70 ","page_number":94},
  {"content":"\r\n\r\nكنندهء مجموع و كل هستى بوده باشد ، مىكوشد .\r\nاين تفاوت هم كه ميان فلسفهء شرق و غرب گفته شده است ، صحيح نيست ، زيرا اولا روش تجزيه‌اى بعضى از متفكران مانند راسل كه مىگويد : « من تنها يك برچسب دارم و آن آتميست منطقى است » در غرب بروز كرده است . هستى مغز هيچ انسان متفكر را رها نمىسازد . اصلا مگر مىتوان بدون درك و دريافت مفاهيم و اصول كلى دربارهء كل جهان ، مكتبى را بوجود آورد ؟ ! حتى آن طرز تفكراتى كه در مغرب زمين مىخواست با طبقه - بندى علوم و متدولوژى فلسفه را جنبهء تحققى بدهد ، با بروز متفكران فلسفى پس از طرز تفكر مزبور ، با شكست مواجه شده است . مقصود از شكست يعنى ناتوانى متدولوژى از تفكرات جهان‌بينى فلسفى . وايتهد و ماكس‌پلانك و امثال اينان پس از طرح متدولوژى به صحنهء جهان‌بينى كلى وارد شده‌اند . اگر در آن قانون گذشته دقت كنيم به اين نتيجه خواهيم رسيد كه آن انگيزه كه براى پيشنهاد متدولوژى دست به كار شده بود ، از دور ساختن مفاهيم و اصول كلى تجريدى و پيش‌ساخته از قلمرو علوم كه قابل بررسىهاى عينى است ، ناشى شده است ، همان‌انگيزه در هردو اقليم وجود داشته و براى مشخص ساختن آن گروه از مسائل معرفتى كه نياز به مشاهده و تجربه دارد ، در همهء مغزهاى متفكر وجود دارد ، نه اختصاصى به غرب دارد و نه به شرق و نه مخصوص ديروز يا امروز و يا فردا است .\r\nآنچه در اين مورد به فراموشى سپرده مىشود اينست كه آيا دوشادوش آن واقعيات عينى محسوس كه با حواس و ابزار شناخت قابل بررسى است ، مسائل ديگرى نيز براى انسانها مطرح است يا نه ؟ به‌عنوان مثال : با اعتقاد جزمى به آن مسائل عينى آيا اين مسأله مطرح است كه واقعيت عينى بىنهايت است يا متناهى و درصورتىكه متناهى است ، آيا محدود است يا\r\n\r\n","description":"","footnote":"","page_name":" 71 ","page_number":95},
  {"content":"\r\n\r\nنامحدود ؟ و اينكه تماس ما با واقعيات آنچنانكه هستند امكان‌پذير است ، يا نه ، بلكه آنچه كه براى ما امكان دارد تماس با واقعيات از كانالهاى حواس و ديگر ابزار شناخت است ؟ . . .\r\nمطلب چهارم - در فلسفهء مغرب زمين تجديدنظر و انتقاد دربارهء اصول و قواعد كلى فلسفى كه از دورانهاى گذشته به يادگار مانده‌اند ، مطلوب ، بلكه لازم شناخته مىشود درصورتىكه فلاسفه و حكماى مشرق‌زمين به آن اصول و قواعد با ديده احترام مىنگرند و كمتر به انتقاد از آنها مىپردازند .\r\nاين مطلب هم با نظر به طرز تفكرات دو اقليم شرق و غرب واقعيت ندارد . زيرا سرتاسر كتابهاى فلسفى در مشرق‌زمين پر از بحث و انتقاد از همديگر و تلاش پيگير براى رسيدن به اهداف جهان‌بينىها است . آيا ابن سينا پيرو محض اصول و قواعد كلى فلسفى ارسطو است يا محمد بن طرخان فارابى ؟ ! آيا شفاى ابن سينا نسخهء ديگرى از علم الطبيعه و كون و فساد و الهيات ارسطوست ؟ ! نه ، هرگز ! مسائلى كه ابن سينا در فلسفه مانند وحدت و كثرت و تقابل ميان آن‌دو مطرح مىكند ، اصلا به فكر ارسطو و يا افلاطون خطور كرده بود ؟ ! آيا ابن طفيل ، كندى و امثال اينان مقلدان يونان هستند ؟ ! آيا صدر المتألهين شيرازى ده‌ها اصول و قوانين فلاسفه و حكماى گذشته را مورد بحث و انتقاد قرار نداده است ؟ ! آيا آن مسائل دقيقى كه دربارهء حركت جوهريه و عاقل و معقول به ذهن صدر المتألمين شيرازى خطور كرده ، از ذهن هراكليد يا مغرب‌زمينيان پس از هراكليد گذشته است ؟ ! هنگامى كه محمد بن طرخان فارابى دست به تعديل نظريات افلاطون و ارسطو مىزند و در كتاب مختصرى به نام « جمع بين الرايين » آن‌دو را باهمديگر آشتى مىدهد ، دليل آن نيست كه اين شخصيت به طرز تفكر هردو فيلسوف اشراف و احاطه داشته و توانائى داورى در ميان آن‌دو نفر را دارا بوده است .\r\n\r\n","description":"","footnote":"","page_name":" 72 ","page_number":96},
  {"content":"\r\n\r\nدر اين تعديل و آشتى قطعا معانى عالىترى در ذهن فارابى به وجود مىآيد كه بتواند به وسيلهء آنها دست به چنين كار مهمى بزند .\r\nكتاب تهافت الفلاسفهء غزالى يعنى چه و تهافت التهافت ابن رشد چه معنى دارد ؟ يعنى اگر اصول و قوانين و عقايد گذشتگان در مشرق‌زمين بدون چون و چرا پذيرفته مىشد ، اين نوع كتابها كه بطور مستقيم دست به انتقاد آراء و عقايد فلسفى و جهان‌بينى مىبرند ، پوچ و بىمعنى مىشد . به اضافهء اينكه جريان تكاملى فلسفه تا زمان ملا على زنوزى و سبزوارى كه از مسير صدر المتألمين مىگذرد ، داراى هردو بعد بوده است :\r\nبعد طرح نظريه و بعد دفاع از آن‌كه قطعا تحقيق در آراء و عقايد گذشتگان و اثبات و نفى و نقض و ابرام دربارهء آنها را در برداشته است . آنچه هست ، اين است كه فلاسفه و حكماى مسلمين در مشرق‌زمين يك روش تأويلى در نظريات ديگران دارند و دو نوع انتقاد مىكنند :\r\nنوع يكم - انتقاد بطور مستقيم ، بدين ترتيب كه نخست نظريهء مورد انتقاد را بيان مىكنند و سپس يا از طريق نقض و يا از طريق اعتراض به مقدمات و يا استنتاج ، و گاه با همهء طرق مزبور نظريهء مورد انتقاد را رد مىكنند .\r\nنوع دوم - انتقاد بطور غير مستقيم و آن عبارت است از بيان نظريه‌اى كه صاحبنظر آن را حق و صحيح مىداند و در بيان اين نظريه شرح و توضيح و تفصيل را به نحوى برگزار مىكند كه ناظران آگاه از نظريهء مخالف ، اعتراض و انتقادى را كه در آن شرح و توضيح و تفصيل نهفته است ، دريافت مىكنند .\r\nاما مسألهء تأويل كه گاهى اصطلاح توجيه و تفسير را هم دربارهء آن به كار مىبرند ، چنين است كه شخص محقق به احتمال اينكه مقصود صاحبنظر از كلمات و اصطلاحاتى كه در بيان نظريهء\r\n\r\n","description":"","footnote":"","page_name":" 73 ","page_number":97},
  {"content":"\r\n\r\nخود به كار برده است ، روشن نيست و مقصود وى بيان يك حقيقت صحيح و قابل‌قبول است ، دست به تأويل و توجيه مىزند . اين روش در آن موارد كه امكان‌پذير است ، بسيار مفيد است زيرا :\r\nاولا - همين مسأله كه گاهى واقعا يك صاحبنظر از بيان مقصود حقيقى خود با كلمات و اصطلاحات مناسب ناتوان مىگردد و با نظر به عظمت استعداد صاحبنظر و ديگر تفكرات او دربارهء مسائل مشابه و غير مشابه او ، تأويل نظريهء او براى بدست دادن يك معناى صحيح كاملا منطقى است .\r\nثانيا - اين كار گام مناسبى در راه تقليل اختلافات نظرى است . اختلافاتى كه گاه با يك توجه ، قابل منتفى شدن هستند .\r\nبديهى است كه هردو نوع انتقاد و تأويل براى بدست آوردن يك معناى صحيح ، چون از منطق واقع‌يابى برخوردار است ، نه شرق مىشناسد و نه غرب ، و يا نبايد در اين منطق واقع‌يابى ، اختلافات اقليمى اختلالى وارد بسازند .\r\nاما اينكه در مشرق‌زمين احترام به شخصيت‌هاى فلسفى و حكما مورد تأكيد است ، اين مطلب هم قابل تجديدنظر است ، زيرا :\r\nاولا - چنان كه در مشرق‌زمين شخصيتهاى فلسفى و علمى بزرگى هستند كه احترام ديگر شخصيتها را چه در قلمرو فلسفه و چه در قلمرو علم از ديدگاه اصول انسانى لازم مىدانند ، همچنين در مغرب‌زمين هم با اين‌گونه اشخاص اخلاقى كه داراى وجدان و تقواى جهان‌بينى و علمى هستند ، آشنائى داريم . ما در برابر راسل بىملاحظه ، وايتهد با شخصيت اخلاقى و كاپلستون و ماكس‌پلانك هم داريم كه به اضافهء داشتن دانش ، انسانهاى اخلاقى هم هستند . اين احترام در مشرق‌زمين كه به‌طور فراوان ديده مىشود ، معلول تقليد و تحت‌تأثير قرار گرفتن در جاذبهء شخصيتها نيست ، بلكه چنان كه ممكن است ناشى از آن باشد ،\r\n\r\n","description":"","footnote":"","page_name":" 74 ","page_number":98},
  {"content":"\r\n\r\nناشى از احترام به خود معرفت نيز است و اين احترام به معرفت هم از جنبهء اخلاق عالى انسانى لازم است و هم از خطر « اينست و جز اين نيست » كه موجب طرد احساساتى نظريهء هرصاحبنظرى مخالف مىباشد ، جلوگيرى مىنمايد . ما در دوران خود شاهد بعضى از متفكران در مغرب‌زمين بوده‌ايم كه با « جز اين نيست » - هاى جزمى افراطى همهء تراوشات فكر بشرى را طرد مىكنند .\r\nاين حالت در بعضى از مشرق‌زمينىها هم وجود دارد . مولوى اين بيمارى را هفتصد سال پيش چنين تشخيص داده است :\r\n سخت‌گيرى و تعصب خامى است * تا جنينى كار ، خون‌آشامى است \r\nمطلب پنجم - فلسفه‌هاى مغرب‌زمين بر تفكيك انسان و جهان « آنچنانكه هستند » از انسان و جهان « آنچنانكه بايد » شديدا تأكيد مىورزند . درصورتىكه فلسفه‌هاى مشرق‌زمينيان نه تنها بر تفكيك مزبور تأكيد نمىورزند ، بلكه كمال معرفت بشرى را در انسجام و هماهنگى هردو قلمرو مىدانند .\r\nاين مطلب هم به‌عنوان مختصات هريك از دو فلسفهء شرق و غرب ذكر شده است ، و يا ممكن است چنين مطلبى براى تفكيك دو نوع فلسفه از همديگر گفته شود . بهرحال ، اين تفكيك و تفاوت نيز مانند گذشته‌ها خيال و پندارى بيش نيست . براى توضيح اين مدعا ، مسائل زير را درنظر مىگيريم :\r\nمسألهء يكم - چگونه مىتوان « انسان آنچنانكه هست » را از « انسان آنچنانكه بايد » تفكيك نمود ، درصورتىكه هرانسانى در هرجامعه‌اى و در هردورانى كه چشم به اين دنيا باز مىكند و در يك خانواده كه جزئى از جامعه است قرار مىگيرد ، بدون استثناء امواج آداب‌ورسوم فرهنگى و مقررات و قوانين اخلاقى و اقتصادى و اجتماعى و سياسى بر سرش مىتازند و اين موجود را در خود غوطه‌ور مىسازند . پس اين انسان چه بخواهد و چه\r\n\r\n","description":"","footnote":"","page_name":" 75 ","page_number":99},
  {"content":"\r\n\r\nنخواهد تبلورى از بايستگى و شايستگىها مىگردد و اختلاط « آنچنانكه هست » و « آنچنانكه بايد » در اين موجود به قدرى شديد است كه تفكيك و تجزيه آن‌دو در حيات روانى وى تقريبا امكان‌ناپذير است .\r\nبه اضافهء اين احتمال كه وقتى يك انسان پاى به عرصهء زندگى مىگذارد زمينهء عناصر فرهنگى ريشه‌دارى را كه نسل طولانى او داشته است ، مانند پديده‌هاى ارثى با خودش به اين دنيا مىآورد . و اما « جهان آنچنانكه هست » از دو راه با وضعى شبيه به « جهان آنچنانكه بايد » براى ما مطرح است :\r\nراه يكم - احتياج قطعى انسانها به تصرف و ايجاد دگرگونى در اجزائى از طبيعت كه بتواند پاسخگوى ابعاد مختلف حيات آنان باشد . بدين جهت اغلب شؤون زندگى ما در اجزائى تصرف شده از طبيعت مانند مكان‌ها ، لباس‌ها و ماشين‌ها و هزاران نوع اجزاى دگرگون شده از طبيعت ، سپرى مىشود . اين تصرفات و ايجاد دگرگونى ما در اجزاء طبيعت ، ما را با اجزائى از « جهان چنان كه بايد » در ارتباط قرار مىدهد .\r\nراه دوم - قرار دادن جهان طبيعت در حيطهء درك و شناخت است كه اگر چه بطور مستقيم ، مفهوم « بايد » ى در كار نيست ، ولى هيچ‌كس در اين حقيقت ترديد ندارد كه ما انسانها اگر چه با هدف‌گيرى شناخت « جهان آنچنانكه هست » به سراغ شناخت جهان مىرويم ، ولى نتيجه‌اى جز شناخت جهان با حواس و ديگر ابزار شناخت معين و شناخت جهان با گزينش و هدف - گيرىهاى خاص خود به دست نمىآوريم . پس در حقيقت ، كسى كه ادعا مىكند بشر توانائى روياروئى با « جهان و انسان آنچنانكه هستند » را بطور مطلق دارد ، آرزوى درونى خود را بيان مىكند كه هرگز جامهء عمل نخواهد پوشيد . با توجه لازم بدين مسأله ، روشن مىشود كه مسائلى كه در دو قلمرو انسان و\r\n\r\n","description":"","footnote":"","page_name":" 76 ","page_number":100},
  {"content":"\r\n\r\nجهان مطرح مىگردد ، براى همهء انسانهاست ، و مرزهاى اقليمى نمىتواند متفكران را در برابر اين مسائل از يكديگر جدا سازد و نام گروهى را متفكران شرقى و نام گروهى ديگر را متفكران غربى بگذارد .\r\nمسألهء دوم - به نظر مىرسد كه اگر مبناى منحصر براى تفكيك قلمرو مزبور « انسان و جهان آنچنانكه هستند » و « انسان و جهان آنچنانكه بايد » منتفى ساختن اخلاق و مذهب كه عوامل رشد روحى انسانها هستند ، از قلمرو تفكرات نبوده باشد ، حداقل از عوامل بسيار نيرومند فلسفى ساختن اخلاق و مذهب از جوامع انسانى بوده است « 1 » . ممكن است گفته شود : نفى اخلاق عالى انسانى و مذهب كه بيان هدف و الاى جهان هستى و زندگى منحصرا در اختيار آن تلقى شده است ، اگر اصالت داشت ، از ديدگاه متفكران نفى نمىشد . اين اعتراض هيچ پايهء منطقى ندارد ، زيرا همهء ما مىدانيم كه موضوع اساسى علوم و روانشناسى ، روان است و متأسفانه آنچه در اين علوم مورد اهميت قرار نمىگيرد ، خود روان است كه موضوع اين علوم است . و همچنين فعاليت‌ها و نمودهاى فوق العاده با اهميت احساسات عالى و عواطف بسيار لطيفى كه مربوط به نيروئى به نام دل است و همهء آثار و كتب جاودانى ادبيات پر از آنهاست ، به هيچ‌وجه مطرح نمىشوند ! آيا معناى اين بىاعتنائى به روان و به آن فعاليت‌ها و نمودها اين است كه كه آنها اصالت ندارند ؟ ! ! پاسخ حلى اعتراض فوق اين است كه در دورانهاى اخير فشار زندگى ماشينى براى مغرب‌زمينىها\r\n\r\n\r\n","description":"","footnote":"\r\n( 1 ) - اگر علت و مبناى اين منتفى ساختن در مغز يك فرد يا فرهنگ عمومى يك جامعه رسوخ كند ، مسلم است كه « انسان » آنچنانكه « بايد » را از ديدگاه متفكران دور خواهد ساخت ، بدون اختصاص به يك اقليم خاص . و اگر آن مبنا و علت از بين برود ، و پوچ بودن آن اثبات شود « انسان آنچنانكه بايد » و « از جهان چه برداشتى بايد گرفت » با كمال اهميت مطرح خواهد شد . و هيچ تفاوتى ميان شرق و غرب وجود نخواهد داشت .\r\n","page_name":" 77 ","page_number":101},
  {"content":"\r\n\r\nجز با تلقين اين مسأله كه ما بايد زندگى به مقتضاى علم بكنيم و علم چنين است كه صنعت و ماشين را به‌همين شكل به وجود آورده است ، قابل تحمل نمىباشد . و سقوط ارزش‌هاى اخلاقى و مذهبى و هرگونه « بايد » و « شايد » ى كه كمترين خللى در فشار حلقه‌هاى زنجيرى زندگى ماشين وارد سازد ، يك امر طبيعى بوده ، آرمان جلوه دادن آزادى كه فقط در به بازى گرفتن عقل و روح و غرايز خود هرفردى منحصر مىگردد ، كمك بسيار قابل توجهى به منتفى شدن بايستگىها و شايستگىها مىنمايد .\r\nو از اين رهائى و آزادى خيالى و محدود در فرديت انسان ، صدها جبر و شبه جبر در توجيه زندگى مردم ، توجه آنان را جلب نمىكند . همه مىدانيم كه با بروز همين علل و مبانى ، هرانسانى در هرقطعه‌اى از دنيا كه باشد ، مبتلا به وضع فوق خواهد بود .\r\nمسألهء سوم - نبايد فراموش كرد كه بعضى از مكتب‌هائى كه در قرن 19 در مغرب‌زمين به وجود آمده‌اند ، اصرار شديد دارند به اينكه بايد « انسان آنچنانكه در جريان حيات طبيعى محض مخصوصا از نظر اقتصادى » بايد مورد تفسير و توجيه قرار بگيرد . به‌همين جهت بود كه راسل مىگفت پيشتازان اين گونه مكتب‌ها فيلسوف نيستند ، زيرا به شناخت انسان و جهان اهميتى نمىدهند ، بلكه طبق هدفهاى تعيين شده مىخواهند انسان و جهان را بسازند .\r\nالبته بايد گفت : اولا ساختن يك شيئى مطابق هدفى كه منظور شده است بدون شناخت آن شىء و لو بطور اجمالى امكان‌پذير نيست ، و ثانيا سازندگى در هرچيزىكه با فكر و دست بشرى انجام بگيرد ، مسلما با انگيزگى هدف و به وسيلهء امكاناتى است كه در اختيار سازنده قرار مىگيرد . لذا ، اگر هدف از تغيير اجزاى طبيعت ايجاد وسائل رفاه و آسايش و زندگى\r\n\r\n","description":"","footnote":"","page_name":" 78 ","page_number":102},
  {"content":"\r\n\r\nسالم بوده باشد ، سازندگى مزبور قطعا با شناخت لازم همراه خواهد بود . چنان كه اگر هدف از تغيير و دگرگونى انسان به فعليت رساندن همه ابعاد مثبت و استعدادهاى وجودى او بوده باشد ، حتما چنين كارى بدون شناخت انسان امكان‌ناپذير خواهد بود ، لذا هيچ‌گونه سازندگى و دگرگون نمودن مثبت بدون شناخت ، قابل تصور نيست . و اين قانون ، نه شرق مىشناسد و نه غرب ، چنان كه نه ديروز مىشناسد و نه امروز و نه فردا را !\r\nمسألهء چهارم - ضرورت تحصيل انسجام و هماهنگى هردو قلمرو « انسان آنچنانكه بايد » و « جهان آنچنانكه هست » و « جهان آنچنانكه وسيله‌اى براى رشد و كمال انسانها باشد » ، براى هرمتفكرى كه بخواهد به اين سؤالات : من كيستم ؟ از كجا آمده‌ام ؟ براى چه آمده‌ام ؟ و به كجا مىروم ؟ جواب قانع‌كننده بدهد ، نه اينكه آنها را زير پاى خيالات و اصطلاح‌بافى پايمال و نابود سازد ، بديهىترين مسأله‌ايست كه بىنياز از اثبات است .\r\nباز بايد گفت : همين مسأله با انگيزهء منطقى كه متذكر شديم براى هركس مطرح شود ، قطعا بايد به دنبال پيداكردن پاسخ آن برود ، اگر چه شرايط گوناگون ذهنى انسانها به پاسخ‌هاى متنوعى رهنمون شوند . شما عين همين سؤالات را يا صراحتا و يا تلويحا در افكار مغرب‌زمينىها از زمان افلاطون تاكنون با عبارات گوناگون خواهيد ديد ، چنان كه در مشرق زمين :\r\n روزها فكر من اينست و شبها سخنم * كه چرا غافل از احوال دل خويشتنم\r\nاز كجا آمده‌ام و آمدنم بهرچه بود * به كجا مىروم آخر ننمائى وطنم \r\nاز اين ديدگاه و با نظر به همين انگيزهء بسيار ريشه‌دار در نهاد انسانها است كه مجبورند شناخت‌هاى خود را در دو قلمرو انسان و جهان با آنچه كه مسير « حيات معقول رو به هدف اعلا »\r\n\r\n","description":"","footnote":"","page_name":" 79 ","page_number":103},
  {"content":"\r\n\r\nاقتضا مىكند ، هماهنگ و منسجم بسازند . اين‌روش عقلانى رضايت‌بخش نه شرق مىشناسد و نه غرب ، چنان كه اختصاصى به سه قطعهء زمان ( گذشته و حال و آينده ) ندارد .\r\nحال مىپردازيم به بيان مسائلى پيرامون يكى از اساسىترين مسائل فلسفى كه مرحوم علامهء طباطبائى با تعمق خاص خود كه براى ورود به چنين مسأله‌اى لازم است وارد آن شده‌اند :\r\nمسائلى كه علامه طباطبائى دربارهء ايده‌آليسم و رئاليسم مطرح نموده و آن مسائل جنبهء اقليمى ندارند .\r\nمسائل مربوط به اينكه آيا ملاك واقعيت موجودات ، ذهن انسانى است يا آنكه موجودات با قطع‌نظر از ذهن و درك و درك انسان واقعيت دارند ؟ ! ! اين همان غائلهء طوفانى ايده‌آليسم و رئاليسم است كه با نظر به‌انگيزه بروز آن ، بدون تفاوت ناشى از حدود اقليمى مطرح است . يعنى اينكه آيا اشياء براى خود ( فى نفسه ) واقعيت دارند يا اينكه ملاك واقعيت آنها درك و ذهن ما است . با نظر به قرار گرفتن بعضى از اشياء و قرار نگرفتن آنها در حيطهء درك ما ، بدون اينكه اختصاصى به شرق و غرب داشته باشد مطرح است ، چنان كه اختصاصى به ديروز و امروز و فردا نيز ندارد . علامهء طباطبائى در اين مسأله با كمال دقت و با انديشه‌اى عميق وارد شده و ايده‌آليسم را با دلائل علمى مردود نموده و واقعيت اشياء را با قطع نظر از ذهن و درك انسانى اثبات كرده است .\r\nدلائل مرحوم علامهء طباطبائى براى اثبات واقعيت اشياء براى خود به‌طور اجمال بدين قرار است :\r\n1 - حكم كاملا بديهى فطرت ، اين دليل را در آغاز مقالهء دوم آورده و مىگويد : « هريك از ماها كه نگاهى به خود و زندگانى خود را تحت نظر گرفته ، سپس بطور قهقرى به روزهاى\r\n\r\n","description":"","footnote":"","page_name":" 80 ","page_number":104},
  {"content":"\r\n\r\nگذشتهء خود برگشته ، تا آنجا كه از روزهاى زندگى و هستى خود در ياد دارد ، پيش برود ، خواهد ديد كه نخستين روزى كه ديدگان خود را باز كرده و به تماشاى زشت و زيباى اين جهان پرداخته براى اولين‌بار خود به خود چيزهائى - جهان خارج از خود ديده و كارهائى به حسب خواهش خود انجام داده است .\r\nالبته در اينجا نبايد فراموش كرد كه در اين تماشا به لحظه‌هائى نيز برمىخوريم كه به تدريج علما و عملا با آنها مواجه شده‌ايم « 1 » .\r\nو اگر باز اين عمل را تكرار كرده در هريك از اطوار گوناگون زندگى نظر خود را بيازمايد » همان خاطره براى وى جلوه‌گر خواهد شد : « خارج از من جهانى هست كه در آن كارهائى به حسب خواهش خود مىكنيم » . آنگاه مىگويد : « اكنون با درنظر گرفتن اين معلوم فطرى در انسان اگر بشنويم كه در جهان مردمانى هستند كه واقعيت جهان هستى خارج از ما را يا اصل واقعيت را باور ندارند ، براى اولين‌بار دچار شگفتى مىشويم . . . » ( همان مأخذ ) اگر چه ممكن است با نظر به استدلال مرحوم علامه كه مىگويد : « خارج از من جهانى هست كه در آن كارهائى به حسب خواهش خود مىكنم » مطلب را استدلالى تلقى كنيم نه معلوم فطرى كه احتياج به استدلال ندارد .\r\n2 - در پاسخ دليل ايده‌آليست‌ها كه گفته‌اند : « ما دربارهء واقعيت چيزى به جز ادراك « فكرى » چيزى نداريم و هرواقعيتى را كه بخواهيم اثبات كنيم ، چيزى جز انديشهء تازه‌اى را كه در ما بروز كرده است ، نمىتوانيم اثبات كنيم » چنين مىگويد : « در ضمن همين اشكال ايده‌آليست‌ها واقعيتى فى الجمله نهفته است و آن واقعيت « ما و فكر ما » است\r\n\r\n\r\n","description":"","footnote":"\r\n( 1 ) - اين نكته را بايد درنظر بگيريم كه خطاها مربوط به خود تماشاگرى ما در جهان هستى نيست ، بلكه مربوط به احكامى است كه دربارهء مفاهيم درك شده به جهت تماشا صادر مىكنيم . اين نكته را خود علامه در مباحث بعدى متذكر خواهد شد .\r\n","page_name":" 81 ","page_number":105},
  {"content":"\r\n\r\nكه معلوم ماست . آنگاه اين اعتراض قوى را به ايده‌آليست‌ها وارد مىكند كه اگر با بروز انديشه‌اى تازه واقعيتى تحقق پيدا كند ، من يا انديشهء من خود آن واقعيت خواهد بود ، نه اينكه انديشه براى ما علم به يك واقعيت خواهد داد ، درصورتىكه قضيه دوم صحيح است ، يعنى ما در صورت بروز درك و انديشه علم به واقعيتى به دست مىآوريم .\r\n3 - در پاسخ استدلال ايده‌آليست‌ها به وقوع خطا در معلومات كه بسيار فراوان است ، مىگويد : « هيچ‌كس وقوع در خطا را منكر نيست ولى نمىتوان از اين پديده اين نتيجه را گرفت كه چون وثوق و اطمينانى به معلومات وجود ندارد ، ناچار واقعيتى هم وجود ندارد ، زيرا اگر واقعيت فى نفسه وجود نداشت ، ما هرگز نسبت به موضوعات ترتيب اثر منظم نمىداديم ، مثلا موقع گرسنگى به فكر غذا خوردن كه خارج از ذات ماست نمىافتاديم و در موقع احساس خطر فرار نمىكرديم » . مقالهء دوم ص 14\r\nبه نظر مىرسد اين استدلال علامه را مىتوانيم به‌عنوان يك قانون كلىتر بدين ترتيب مطرح كنيم كه : « ما هيچ دو زمانى در موقعيت وجودى خود ، در ارتباط با جهان ، در يك حالت ثابت نيستيم ، و اين دگرگونى هم معلول انگيزه‌هاى درون ذاتى دربارهء جهانى خارج از خود مىباشد و هم معلول تأثيرانگيزگىهاى جهان خارج در درون ذات . »\r\nمثال قضيهء اول از همان سنخ است كه مرحوم علامه آورده است ( گشتن به دنبال غذا در موقع گرسنگى ) و ملاك‌انگيزگى درون ذات ، نيازها و خواسته‌هاى انسانى بطور عموم مىباشد .\r\nمثال قضيهء دوم باز از همان مقوله است كه علامه آورده است ( فرار از عامل خطر كه در بيرون از ماست ) . سپس علامه طرز تفكرات عرفا و بعضى از حكما و همچنين ارباب اديان را ( كه\r\n\r\n","description":"","footnote":"","page_name":" 82 ","page_number":106},
  {"content":"\r\n\r\nاين گروه اخير در عده‌اى از مسائل به وحى متكى هستند ) از مكتب ايده‌آليسم نفى مىكند و اين نظر ايشان كاملا درست است ، زيرا آن دسته از حكما و عرفاء كه از راه كشف و شهود ، سراغ فهم واقعيت‌ها مىروند ، منكر واقعيت فى نفسه نيستند ، بلكه واقعيت را داراى دو رويه يا دو سطح يا دو بعد مىدانند كه يكى از آن دو متعلق حواس و ديگر ابزار شناخت است و دومى اصول و مبادى عالى واقعيت و رازهاى پشت‌پردهء واقعيت‌هاى محسوس است كه در اعتقاد آنان ، راه وصول به آنها ما فوق حواس و عقل نظرى جزئى است و اصالت را از آن همان اصول و مبادى عالى و رازهاى پشت پرده محسوسات مىدانند .\r\nمگر مولوى و امثال ايشان از واقعيت‌گراهاى سرسخت نيست ؟\r\nايشان نه تنها به ادعاى وجود واقعيت فى نفسه معتقد مىباشند ، بلكه با استناد به مثال فيل در خانهء تاريك و مورچگانى كه با اختلاف مراتب آگاهى كه داشتند دربارهء قلمى كه روى كاغذ مىنوشت ، اظهار نظر مىكردند و همچنين با نظر به :\r\n اى خدا بنماى تو هرچيز را * آنچنانكه هست در خدعه سرا\r\nطعمه بنموده به ما وان بوده شست * وا نما هرچيز را آنسان كه هست \r\nهمچنين با نظر به تأكيد بسيار شديد نسبت به لزوم بهره - بردارى از حواس طبيعى براى كشف واقعيات ، واقعيت در خارج از ذهن و درك انسانى را ثابت مىكنند . از طرف ديگر دلايلى براى اثبات بعد يا رويه يا سطح پشت پردهء واقعيات محسوس مىآورد . از آن جمله :\r\n قرنها بگذشت اين قرن نويست * ماه آن ماه است آب آن آب نيست \r\n\r\n","description":"","footnote":"","page_name":" 83 ","page_number":107},
  {"content":"\r\n\r\n عدل آن عدل است و فضل آن فضل هم * ليك مستبدل شد اين قرن و امم\r\nقرنها بر قرنها رفت اى همام * وين معانى برقرار و بر دوام\r\nشد مبدل آب اين جو چندبار * عكس ماه و عكس اختر برقرار\r\nپس بنايش نيست بر آب روان * بلكه بر اقطار اوج آسمان \r\nاين مطلب را هم فراموش نمىكنيم كه گاهى انكار يا ناچيز انگاشتن واقعيات عينى جهان نه از بابت نفى واقعيت است بلكه براى بالانگران گاهى اين حالت دست مىدهد كه به جهت آگاهى از عظمت و اصالت ماوراى طبيعت ، عالم طبيعت بسيار محدود و ناچيز مىنمايد و در آن حالت سخنانى از دهان بالانگران درمىآيد كه بوى انكار واقعيتهاى عينى را مىدهد مانند :\r\n كلما فى الكون وهم او خيال * او عكوس فى مرايا و ظلال \r\n( هرچه كه در عالم هستى است ، توهمى است و خيالى و يا عكسهائى در آئينه‌ها و يا سايه‌ها ) . و چنان كه گاهى در ابيات مولوى ديده مىشود :\r\n تا بدانى كاسمانهاى سمى * هست عكس مدركات آدمى\r\nگر نبودى عكس آن سروسرور * پس نخواندى ايزدش دار الغرور \r\nو اما در باب اديان كه البته منظور اديان حقه الهى است ، استناد آنان به وحى دربارهء مصالح و مفاسد واقعى بشرى است كه خود بشر ناتوان از درك آنهاست و همچنين دربارهء خصوصيات اصول و عقايد است كه عقول جزئى و حواس راهى به آنها ندارد .\r\n\r\n","description":"","footnote":"","page_name":" 84 ","page_number":108},
  {"content":"\r\n\r\nو اين استناد به وحى به هيچ‌وجه منكر واقعيتهاى خارج از ذات كه وصول به آنها از راه حواس و ساير ابزار شناخت امكان‌پذير است ، نمىباشد . دين اسلام را در اين مسأله درنظر مىگيريم :\r\nاين دين ، هم به‌طور غير مستقيم و هم به‌طور مستقيم ثبوت واقعيت جهان برون از ذات انسانى را سخت مورد تأكيد قرار داده است .\r\n1 - ثبوت واقعيت بطور غير مستقيم در آيات بسيار فراوان از قرآن‌كه از صدها تجاوز مىكند ، عبارتست از آن آيات قرآنى كه به انسان دستور مىدهد : هم به واقعيتهاى درونى خود توجه كند و هم به واقعيتهاى برونى كه در ديدگاهش قرار گرفته است .  سَنُرِيهِمْ آياتِنا فِي الْآفاقِ وَ فِي أَنْفُسِهِمْ   إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ   الَّذِينَ يَذْكُرُونَ اللَّهَ قِياماً وَ قُعُوداً   وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ .  و همچنين آن گروه از آيات فراوانى كه دستور به تنظيم موقعيت انسانى با جهان عينى مىدهد .\r\n2 - اثبات واقعيت به‌طور مستقيم -  وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ  ( الانعام آيهء 73 )  أَ لَمْ تَرَ أَنَّ اللَّهَ خَلَقَ السَّماواتِ وَ الْأَرْضَ بِالْحَقِّ  ( ابراهيم آيهء 19 )  وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  ( الحجر آيهء 85 )  خَلَقَ السَّماواتِ وَ الْأَرْضَ بِالْحَقِّ  ( النحل آيهء 3 )  ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  ( الروم آيهء 8 )  خَلَقَ السَّماواتِ وَ الْأَرْضَ بِالْحَقِّ  ( الزمر آيهء 5 و سورهء الاحقاف آيهء 3 ) .\r\nبا نظر به مجموع موارد استعمال كلمهء « حق » در قرآن و ديگر جاها معناى متبادرى كه در آنها ديده مىشود ، ثبوت فى نفسه است ، خواه مورد درك و اعتقاد قرار بگيرد يا قرار\r\n\r\n","description":"","footnote":"","page_name":" 85 ","page_number":109},
  {"content":"\r\n\r\nنگيرد « 1 » بلكه با توجه دقيق‌تر به مفاد اين كلمه خواهيم ديد كه نوعى بايستگى يا شايستگى در ثبوت و واقعيت آنچه كه متصف به « حق » است ، وجود دارد . با اين حال چگونه مىتوان گفت : كه دين اسلام ايده‌آليسم است ؟ ! !\r\n\r\n\r\n","description":"","footnote":"\r\n( 1 ) - بايد درنظر گرفت كه اين معنى غير از مفاد اصطلاح دورانهاى اخير دربارهء حقيقت است كه به‌معناى تطابق علم با معلوم بيرون از ذات درك‌كننده است . در مقابل با واقعيت كه عبارت است از شيئى براى خود .\r\n","page_name":" 86 ","page_number":110},
  {"content":"\r\n\r\n\r\nولايت تكوينى\r\nحسن حسن‌زاده آملى\r\n\r\n","description":"","footnote":"","page_name":" 87 ","page_number":111},
  {"content":"\r\n . \r\n","description":"","footnote":"","page_name":" 88 ","page_number":112},
  {"content":"\r\n\r\nبسم اللّه الرحمن الرحيم\r\n\r\nبخش اول\r\nسلام عليكم و رحمة اللّه و بركاته\r\nالحمد و الثناء لعين الوجود ، و الصلاة و السّلام على مواقف الشهود ، سيدنا أبى القاسم محمد و آله أمناء المعبود و على من اقتفى هديهم و اقتدى بهديهم .\r\nاعوذ بالله من الشيطان الرجيم ،       اقْرَأْ بِاسْمِ رَبِّكَ الَّذِي خَلَقَ ، خَلَقَ الْإِنْسانَ مِنْ عَلَقٍ ، اقْرَأْ وَ رَبُّكَ الْأَكْرَمُ الَّذِي عَلَّمَ بِالْقَلَمِ ، عَلَّمَ الْإِنْسانَ ما لَمْ يَعْلَمْ .      \r\nاين مجمع علمى و روحانى ، اين محفل عرشى و قدسى به مناسبت اولين سالگرد رحلت عالمى ربانى ، غواص بحار آيات قرآنى ، فقيهى جامع و متألهى در حكمت متعاليه متضلع ، سالكى و اصل و عارفى كامل و مكمل ، و مربى و معلمى حاذق و لايق ، حضرت آية اللّه علامه حاج سيد محمد حسين طباطبائى صاحب تفسير عظيم الشأن الميزان - قدس سره الشريف - تأسيس شده است .\r\nبدون اغراق و مبالغه ، وصف و تعريف اين كمترين دربارهء علامهء طباطبائى چنانست كه ملاى رومى فرموده است :\r\n\r\n","description":"","footnote":"","page_name":" 89 ","page_number":113},
  {"content":"\r\n\r\n در نيابد حال پخته هيچ خام * پس سخن كوتاه بايد و السّلام \r\nاين طلبهء دعاگوى شما از دل و جان ، از ذوات محترم و دانشمندان انديشمند و بزرگوار مؤسسه مطالعات و تحقيقات فرهنگى كه در تأسيس اين جلسه گرانقدر روحانى و تاريخى قدمى مؤثر برداشته‌اند و اقدامى مثمر فرموده‌اند كمال تقدير و تشكر را دارد .\r\nو همچنين از همهء حضار گرامى ، سروران ارجمند ، روحانيان والامقام ، ارباب علم و كمال ، برادران و خواهران فاضل و علم‌دوست و عالم‌پرور كه در تشكيل و تجليل اين مجتمع ملكوتى عنايتى خاص مبذول فرموده‌اند سپاسگزارم .\r\nاعتلاى مقام شامخ انسانى همگان را بيش‌ازپيش ، و توفيق نيل به مقامات عاليه قرآنى را كه جنة اللقاء است ، از حق سبحانه و تعالى مسألت دارم .\r\nبنابراين شد كه در ولايت تكوينى انسانى سخن به ميان آيد ، حرف عمدهء ما در پيرامون اين موضوع اصيل و قويم معارف انسانى اين است كه انسان را قابليت و لياقتى است كه اگر نهال وجودش را به دست مربيان كامل و مكمل بسپارد ، و دستورالعمل باغبان دين و نهال‌پرور و انسان‌ساز را در متن وجود و شؤون زندگيش پياده كند آنچنان عروج وجودى و اشتداد روحى پيدا مىكند كه اگر در مقام تمثيل بخواهيم حقيقت آن را بازگو كنيم و نمايش دهيم ، شجرهء طوبى الهى مىشود كه اصلها ثابت و فرعها فى السماء تؤتى أكلها كل حين باذن ربها .\r\nو اين تمثيل بدين جهت است كه مناسباتى تكوينى بين هرعلم و عمل و صورت آنها در عوالم محفوظ است ، مثلا ايمان به صورت شجر ، و علم به صورت ماء تمثل مىيابد ، امام صادق عليه السّلام ماء غدق قرآن را كه فرمود : و ان لو استقاموا على\r\n\r\n","description":"","footnote":"","page_name":" 90 ","page_number":114},
  {"content":"\r\n\r\nالطريقة لا سقينا هم ماعا غدقا به علم كثير تفسير فرمود چنان كه طبرسى در تفسير مجمع در ضمن همين آيه كه از آيات سورهء جن است آورده است كه عن الصادق ( ع ) قال معناه لا فدناهم علما كثيرا يتعلمونه من الائمه .\r\nابن عباس ماء در اين آيه و انزلنا من السماء ماء را به علم تفسير نموده است زيرا كه علم سبب حيات ارواح است چنان كه آب سبب حيات اشباح .\r\nاين نهال وجود انسانى كه به فعليت رسيده است تمام شؤون زندگيش ، و همه ثمره شجرهء وجودش انسانى است ، آرى اگر اين نهال غذايش انسانى شد ، ميوه‌اش نيز انسانى خواهد شد .\r\nزيد شحام ، حضرت امام باقر عليه السّلام را از تفسير اين آيهء كريمه  فَلْيَنْظُرِ الْإِنْسانُ إِلى طَعامِهِ  ( عبس 24 ) ، سؤال كرده است كه طعام انسان چيست ؟ امام در جواب فرمود : بنگر علمش را از كجا تحصيل مىكند ( كافى ص 39 ج 1 مشكول ، باسناده عن زيد الشحام عن ابى جعفر عليه السّلام فى قول اللّه عز و جل فلينظر الانسان الى طعامه ، قال قلت ما طعامه ؟ قال علمه الذى يأخذه عمن يأخذه ) . آيه ، طعام را بر روى انسان برده است ، و انسان من حيث هو انسان غذاى او علم و عمل صالح است كه علم و عمل انسان‌پرور و انسان‌سازند . بايد بين غذا و مغتذى سنخيت بوده باشد ، غذا گيرنده كه انسان شد غذاى مسانخ و مجانس او يعنى طعام او علم است . گوش انسان ، دهان جان او است بايد دقت داشت كه اين دهان از كدامين سفره ارتزاق مىكند .\r\n جانور فربه شود ليك از علف * آدمى فربه ز عز است و شرف\r\nآدمى فربه شود از راه گوش * جانور فربه شود از حلق و نوش \r\nمهم‌ترين و اساسىترين كارى كه ما در امتداد زمانى خود\r\n\r\n","description":"","footnote":"","page_name":" 91 ","page_number":115},
  {"content":"\r\n\r\nداريم اين است كه خودمان را درست بسازيم . هيچ‌كارى براى انسان مهمتر از درست ساختن خودش نبوده و نيست و هيچ عمل در قدر و قيمت بدان نمىرسد . و به مبناى رصين و فتواى قويم برهان و قرآن ، علم و عمل ، انسان سازند . قرآن عين برهان است و عقل و نقل معاضد يكديگرند و هردو در اين حكم محكم متفق‌اند ، اگر انسان من حيث هو انسان بايد خودش را بسازد چاره‌اى جز تحصيل علم نافع و عمل صالح ندارد ؛ و چون علم و عمل انسان‌سازند ، هريك از ما بايد مراقب و مواظب خود بوده باشد كه چگونه دارد در شب‌وروز خود را مىسازد . جناب برهان الموحدين و قدوة العارفين على امير المؤمنين در كوفه جوانى را مىبيند كه به خواندن تصنيف‌هاى هرزه و آلوده سرگرم و دل‌خوش است ، امام به او فرمود : دارى به چه چيزهائى دفتر وجودت را پر مىكنى .\r\nامام بايد بفرمايد زيرا كه مربى اخلاق و معلم اجتماع و ولى امر است ، وظيفه‌اش فرمودن و تعليم و تربيت است . از جمله كلامى كه امير المؤمنين عليه السّلام به كميل القاء فرموده است و در نهج البلاغة آمده است ، اين است كه : اولئك و اللّه الاقلون عددا و الاعظمون قدرا ، يحفظ اللّه بهم حججه و بيناته حتى يودعوها نظراءهم و يزرعوها فى قلوب اشباههم .\r\nامام در اين گفتار علماى به حق را زارع معرفى فرمود .\r\nعلماء كشاورزانند ، علامه طباطبائى برزگر بود ، معارف عالم بذرهائى است كه در مزرعهء جانها مىافشاند ، قلوب مستعده مزارع اين بذرها هستند  وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ  ( اعراف 59 ) .\r\n تخمهائى كه شهوتى نبود * بر آن جز قيامتى نبود \r\nيكى از اهم مراقبات اين است كه انسان واردات و صادرات دهانش را مواظب باشد . آن لقمه نانى را كه به دهان مىگذارد\r\n\r\n","description":"","footnote":"","page_name":" 92 ","page_number":116},
  {"content":"\r\n\r\nاگر از روى حساب نباشد هرزه‌خوار مىشود و انسان هرزه‌خوار هرزه‌گو مىگردد ، آن دهانى كه وارداتش آلوده است صادراتش هم آلوده است . و به قول شيخ بهائى در نان و حلوا :\r\n لقمه كامد از طريق مشتبه * خون خور و خاك و بر آن دندان منه\r\nكان ترا در راه دين مفتون كند * نور عرفان از دلت بيرون كند \r\nانسانى كه واردات گوشش ياوه و هرزه و گزاف است ، صادراتش نيز آن‌چنان خواهد بود ، قلم هرزه و نوشته‌هاى زهرآگين خواهد داشت ، چرا دفتر وجودت و صحيفه نفست را به اين گونه اباطيل و ترهات پر مىكنى .\r\n دفتر حق است دل به حق بنگارش * نيست روا پرنقوش باطله باشد\r\nروح كه قدسى نگشت و نفس كه ناطق * روح بخارى و نفس سائله باشد \r\nنفس ناطقه انسانى بزرگترين كتاب الهى است و به قول شمس مغربى :\r\n مرا به هيچ كتابى مكن حواله دگر * كه من حقيقت خود را كتاب مىبينم \r\nحيف نيست كه چنين دفتر بزرگ الهى به هرزه‌ها و ياوه‌ها آكنده شود ؟ يكى از عهده‌هاى شيخ رئيس در رساله عهدش اين است كه رمان و قصه‌هاى باطل نخواند . حرفها و افسانه‌هاى باطل ذهن را كج و معوج مىكند و نفس را از درست انديشى و درست يا بى عدول مىدهد و منحرف مىگرداند .\r\nافلاطون در بيرون شهر آتن در محلى به نام آكادميا باغى داشت كه آن را وقف علم و معرفت نمود ، و بر سردر باغ آكادمى نوشته بود هركس هندسه نمىداند وارد نشود .\r\n\r\n","description":"","footnote":"","page_name":" 93 ","page_number":117},
  {"content":"\r\n\r\nابن خلدون در مقدمه تاريخ گويد : و قد زعموا أنه كان مكتوبا على باب افلاطون من لم يكن مهندسا فلا يدخلن منزلنا .\r\nو نيز در همان مقدمه گويد : و كان شيوخنا رحمهم اللّه يقولون .\r\nممارسة علم الهندسه للفكر بمثابة الصابون للثوب الذى يغسل منه الاقذار و ينقيه من الاوضار و الادران . يعنى اساتيد ما گفته‌اند كه ممارست در علم هندسه براى فكر بمثابت صابون براى جامه است كه وى را مىشويد و تميز مىكند .\r\nاين مدح و تعريف علم هندسه از جهت استوارى براهين و اتقان در انتظام و ترتيب آنست . علوم رياضى ذهن را تعديل مىكند ، و فكر را از اعوجاج بدر مىآورد و استقامت مىدهد .\r\nافسانه و قصه‌هاى هرزه ، و انديشه‌هاى ناپاك و پليد ، و حرفهاى كج و معوج فكر را از استقامت باز مىدارند و انسان را از استنتاج و تحصيل معارف حقه و درست‌انديشى و درست‌بينى دور مىگردانند . حتى مير عماد حسنى در آداب المشق مىگويد :\r\nاگر انسانى جان او ناپاك و آلوده باشد و انديشه‌هاى باطل و ناروا داشته باشد ، خط و مشق او صحيح و موزون نخواهد شد و خوش و ممتاز نخواهد گرديد .\r\nچنين در خاطر دارم كه صدر المتألهين در تفسير سورهء مبارك يس و يا در تفسير سوره ديگر مىفرمايد كه شخصى را مىشناسم كه حدت ذهنى بسزا داشت ، و از هوش و بينش سرشارى برخوردار بود ، كليات و مرسلات را خيلى خوب ادراك مىكرد ، اما براى او رهزنى پيش‌آمد كه برگشت و بدين سوى منعطف شد و دل به امور مادى خوش كرد تا آنچنان تعلقات به ماديات هوش و بينائى و صفا و بىرنگى را از او گرفت كه از ادراك معانى و حقائق كليه بازمانده بود و قادر به ادراك آنها نبود .\r\nاصلا تعلق با تعقل جمع نمىشود .\r\n\r\n","description":"","footnote":"","page_name":" 94 ","page_number":118},
  {"content":"\r\n\r\n غلام همت آنم كه زير چرخ كبود * ز هرچه رنگ تعلق پذيرد آزاد است \r\nانسان بايد با دو جناح ملكوتى و لاهوتى خود كه دو بال قوهء نظرى و قوهء عملى اويند از حضيض ناسوت به اوج عالم قدس پرواز كند . به قول متأله سبزوارى :\r\n يبدو جناحا العقل عن لاهوت * ياوى لاوج القدس من ناسوت \r\nولى تعلقات به امور مادى مانع اين طيران مىگردد ، يعنى مانع رسيدن انسان از قوه به فعليت و از نقص به كمال مىشود . و هرآنچه رهزن انسان در راه استكمال وجودى او مىشود آن بت اوست . حضرت امام جعفر صادق عليه السّلام فرمود :\r\nهرآنچه ترا از خدايت باز مىدارد آن بت تو است . نيت‌هاى پليد و بد آن‌چنان انسان را مىشوراند و آشفته و درهم و برهم مىكند و از اعتدال و استقامت باز مىدارد كه حتى در خوابهايش اثر مىگذارد ، خوابهائى كه مىبيند همه آشفته و كج و معوج خواهد بود . ما به حق آفريده شديم و دار هستى همه به حق آفريده شده است . ما آفريده‌هاى خوب و پاك را بد پيوند مىدهيم ، تمام اين بدىهائى كه پيش مىآيد ناشى از همان پيوند دادن بد ما است .\r\nالحمد لله كه معلم و مربى و معدات و ممدات سرمايهء كسب و كار داريم ، و هم از بركت انقلاب عظيم شكوهمند اسلامى ما ، استعدادها و فطرتها ، خاصه جوانان ما پژوهش و خواهش كمالات انسانى خود را نشان داده‌اند و سخت تشنهء آب حيات معارف حقه‌اند ؛ غرض اين‌كه ما بايد خودسازى را در رأس ساير امور قرار دهيم . اين همه انزال كتب و ارسال رسل و مسجد و محراب و منبر و مدرسه و حوزه و دانشگاه و گفت و شنود و قلم و تعليم و تعلم ، مقدمات هستند و اصل ذو المقدمه\r\n\r\n","description":"","footnote":"","page_name":" 95 ","page_number":119},
  {"content":"\r\n\r\nاست و آن هم اين است كه انسان درست خودش را بسازد .\r\nفوق همه كارها همين است كه انسان خودش را درست بسازد و دانستن تنها همين دانستن مفهومى نيست ، دانستن مفهومى موجب ارتقاى وجودى و اعتلاى روحى انسان نمىگردد و انسان از آن چندان بهره‌اى نمىگيرد و به مقام شامخ ولايت تكوينى نمىرسد ، بايد خود آن حقائق نورى كه معانى اسماء مىباشند در انسان پياده شود .\r\nدر مفاهيم كلمات و لغات ممكن است كسى كه تا اندازه‌اى به علم صرف آگاهى داشته باشد و بتواند كلمات را به اصل و ريشهءشان ارجاع دهد ، به كتاب لغت مراجعه كند و معانى و مفاهيم آنها را تحصيل كند و بفهمد كه رحيم يعنى چه و رحمن به چه معنى است و مفهوم عليم و عالم چيست ؟ با داشتن يك كتاب منته الادب فى لغة العرب مثلا مىتواند مفاهيم يك دورهء كامل كلمات مفرده لغات عرب را بياموزد و به‌معناى رحيم و عطوف آگاهى بيابد ، و از ادراك مفاهيم آن‌ها لذت ببرد ، أما در وقت عمل و هنگام حادثه مثل پلنگ درنده بر ابناء نوعش حمله مىكند ، و مىخواهد شكمها به درد و آدمها بكشد . چنين شخصى در حقيقت حيوان مفترس است ، همان پلنگ است نه آدم و به فرمودهء امير المؤمنين عليه السّلام : فالصورة صورة انسان ، و القلب قلب حيوان ( خطبه 85 نهج البلاغة ) . اين‌چنين كس در ظاهر به صورت انسان است ، و به حسب اين نشأه آن را انسان مىبينيم ، و مطابق تعريف كمال اول نفس او را انسان مىناميم ، و لكن به آن معنى دقيق كه از شرع انور ما به ما رسيده است ، و قاطبه اهل عرفان و حكيمان متأله ، و صدر المتألهين در حكمت متعاليه اسفارش در پيرامون آن تحقيق فرموده‌اند كه انسان در اين نشأه نوع و در تحت آن ، افراد است ، و در آن نشأه جنس و در تحت آن ، انواع مختلف قرار دارد ، به صورت همان حيوان مفترس محشور\r\n\r\n","description":"","footnote":"","page_name":" 96 ","page_number":120},
  {"content":"\r\n\r\nمىگردد .\r\n اى دريده پوستين يوسفان * گرگ برخيزى از آن خواب گران\r\nگشته گرگان آن همه خوهاى تو * مىدرانند از غضب اعضاى تو \r\nحضرت امام صادق عليه السّلام در بيان حشر چنين انسان‌هائى به صورت‌هاى گوناگون فرمود : اين همه حيوانات مختلف صورت و مثال اعمال و اخلاق انسان است . اين صورت عمل خارج از صقع ذات انسان نيست بلكه :\r\n كان قندم نيستان شكرم * هم ز من مىرويد و هم مىخورم \r\nآن تخم‌ها و بذرهائى كه در مزرعه جانش كاشته بود حالا به فعليت رسيده است . هرچند صورت ظاهر عمل دراين‌جا حركت است ، راه مىرود حركت است ، فكر مىكند حركت است ، مىنويسد حركت است ، طواف مىكند جهاد مىرود تعليم مىدهد حركت است و همه احوال و اطوار او در اين نشأه حركت است و حركت عرض است و متصرم است و دوام ندارد و پايدار نيست .\r\nو لكن از همين عرض‌ها در سر و باطن انسان اخلاق ثابتى به نام ملكات تقرر مىيابد و ساخته مىشود كه حقيقت و هويت انسان و قدر و ارزش آن همان حقائق و همان ملكات او است . يعنى اين‌كه فرمودند علم و عمل انسان‌ساز است منظور از عمل ، صرف همين حركات ظاهرى نيست ، آن نورى كه در دل اين اعمال قربة الى اللّه است ، انسان‌ساز است .\r\n گر نبودى مر عرض را نقل و حشر * فعل بودى باطل و اقوال قشر\r\nاين عرض‌ها نقل شد لون دگر * حشر هرفانى بود كون دگر \r\n\r\n","description":"","footnote":"","page_name":" 97 ","page_number":121},
  {"content":"\r\n\r\n نقل هرچيزى بود هم لايقش * لايق گله بود هم سايقش\r\nروز محشر هرعرض را صورتيست * صورت هريك عرض را نوبتيست \r\nما با آن لب و حقيقتى كه حاصل علم و عمل ماست كه به ظاهر از اعراض برخاسته‌اند محشوريم . اين حقيقت به لحاظ اين نشأه باطن است و درآن‌جا عين ظاهر مىشود كه  يَوْمَ تُبْلَى السَّرائِرُ  است ( طارق 10 ) .\r\n روز محشر هرنهان پيدا شود * هم ز خود هرمجرمى رسوا شود\r\nدست و پا بدهد گواهى با بيان * بر فساد او به پيش مستعان\r\nدست گويد من چنين دزديده‌ام * لب بگويد من چنين بوسيده‌ام\r\nپاى گويد من شدستم تا منى * فرج گويد من بكردستم زنا\r\nچشم گويد غمزه كردستم حرام * گوش گويد چيده‌ام سوءالكلام \r\nبين عمل و جزا يك نحو مناسبت و مشابهت است بلكه جزا در طول عمل و فرع بر عمل است و بلكه جزا عين عمل است . قرآن كريم مىفرمايد  جَزاءً وِفاقاً  ( نبأ 26 ) جزاء موافق اعمال و عقائد است ، وفاق مصدر دوم باب مفاعله از وفق است و مفاعله بين دو چيز است يعنى عمل را با جزاء و جزاء را با عمل موافقت است . و بين اين اصل و فرع ارتباطى عجيب است .\r\nدستورالعمل انسان‌ساز فقط قرآنست كه منطق وحى است  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  ( اسراء 10 ) ما مطابق دستور اين كتاب الهى حركاتى اين سوئى داريم كه اعراض‌اند ، اما سر\r\n\r\n","description":"","footnote":"","page_name":" 98 ","page_number":122},
  {"content":"\r\n\r\nقرآن‌كه صورت عينيه انسان كامل است چنان كه نوشته آن صورت كتبيه انسان كامل است ، حقائق نوريه است كه فوق مقوله جوهر و عرض است ، هرچند كه عوالم حكايت از يكديگر مىكنند و صور كتبيه و عينيه مثال يكديگرند ، صورتى در زير دارد آنچه در بالاستى ، هركس كه به هراندازه از صورت عينيه قرآن را دارا است به همان اندازه صاحب ولايت است ، و به همان حد خود را ساخته است ، و به همان مقدار قرآنست ، و به همان قدر انسان است .\r\nاين مقام به دانائى مفاهيم اسماء الهى و آيات قرآنى نيست ، بلكه به دارائى آن‌ها است . جناب ثقة الاسلام كلينى در كتاب شريف اصول كافى از امام صادق عليه السّلام روايت فرموده است كه شخصى همراه حضرت عيسى عليه السّلام بود تا به دريا رسيدند و با حضرت بر روى آب راه مىرفتند و از دريا مىگذشتند - اين جانى است كه بر آب تصرف مىكند ، اين همان جان است كه مرده را زنده مىكند ، و ابراء اكمه و ابرص مىنمايد ، و جان‌هاى مرده را زنده مىكند و حيات مىدهد ، و هركسى كه به تعليم معارف حقه نفوس را احياء مىكند عيسوى مشرب است - آن شخص كه ديد بر روى آب مثل زمين هموار عبور مىكنند . در عين عبور به اين فكر افتاد كه حضرت چه مىگويد و چه مىكند كه بر روى دريا اين‌گونه راه مىرود ديد حضرت مىگويد بسم اللّه ، از روى عجب به اين گمان افتاد كه اگر خودش از تبعيت كامل بيرون آيد و مستقلا بسم اللّه بگويد مانند حضرت مىتواند بر آب بگذرد ، از كامل بريدن همان و غرق شدن همان ، استغاثه به حضرت روح‌اللّه نمود ، آن جناب نجاتش داد .\r\nدر روايت دارد كه آن شخص ، قصير بود ، حضرت عيسى پس از آن‌كه او را از غرق نجات داد به او فرمود : ما قلت يا قصير ؟ قال قلت هذا روح اللّه يمشى على الماء و انا أمشى على\r\n\r\n","description":"","footnote":"","page_name":" 99 ","page_number":123},
  {"content":"\r\n\r\nالماء فدخلنى من ذلك عجب ، فقال له عيسى : لقد وضعت نفسك فى غير الموضع الذى وضعك اللّه فيه فمقتك اللّه على ما قلت فتب الى اللّه عز و جل مما قلت ، الحديث ( باب حسد از كتاب ايمان و كفر اصول كافى ص 231 ج 2 مشكول ) .\r\nآن بسم اللّه در آب تصرف مىكند كه از جان برخيزد و گرنه از صرف تلفظ بدان و لقلقه زبان تصرفات تكوينى صورت نمىگيرد .\r\n گر انگشت سليمانى نباشد * چه خاصيت دهد نقش نگينى \r\nالبته زبان هم بايد از ذكر اللّه بهره‌اى داشته باشد ، چنان كه سمع را هم از شنيدن حقائق و معارف حظى است و بصر هم براى خود حظى دارد ، ولى عمده همانست كه گفته‌ايم .\r\nبسم اللّه عارف به منزل كن اللّه جل جلاله است و بايد از بسم اللّه به روى انسان درى گشوده شود ، شيخ عارف محيى الدين عربى در رساله الدرالمكنون و الجوهر المصون فى علم الحروف ، گويد : و من فاته فى هذا الفن سر بسم اللّه الرحمن الرحيم فلا يطمح أن يفتح عليه بشىء فانه الباب المفتوح و السر الممنوح و فضائلها جمة لا يعلمها سائر الامة . و اعلم ان منزلة بسم اللّه الرحمن الرحيم من العارف بمنزلة كن من البارى جل و على . و هم‌چنين در جواب سؤال صد و چهل و هفتم باب هفتاد و سوم فتوحات مكية .\r\nانسان نائل به رتبت ولايت ، صاحب مقام كن است در باب سيصد و شصت و يك فتوحات مكيه آمده است كه ورد فى الخبر فى اهل الجنة أن الملك يأتى اليهم فيقول لهم بعد أن يستأذن عليهم فى الدخول فاذا دخل ناولهم كتابا من عند اللّه بعد ان يسلم عليهم من اللّه و اذا فى الكتاب لكل انسان يخاطب به : من الحى القيوم الذى لا يموت الى الحى القيوم الذى لا يموت اما بعد فانى اقول\r\n\r\n","description":"","footnote":"","page_name":" 100 ","page_number":124},
  {"content":"\r\n\r\nللشىء كن فيكون و قد جعلتك اليوم تقول للشىء كن فيكون\r\nحاصل اين‌كه ملكى از جانب حق‌تعالى بر اهل بهشت وارد مىشود و پس از اذن دخول و سلام نامه‌اى از خداوند عالم به هريك مىدهد به اين مضمون : اين كتابى است از حى قيومى كه نمىميرد به حى قيومى كه نمىميرد ، اما بعد من به شىء مىگويم كن فيكون ، تو را در امروز چنان گردانيدم كه به شىء بگوئى كن فيكون .\r\nو اين بيان را با مطلب شامخى كه نيز شيخ در فص اسحاقى افاده فرمود العارف يخلق بهمته ما يكون له وجود من خارج محل الهمة و لكن لا تزال الهمة تحفظه ، ضميمه بفرمائيد نكاتى بسيار دقيق در معرفت نفس انسانى عائد مىشود .\r\nقسمتى از اين مباحث و اشارات فصوص و فتوحات را صدر المتألهين در اول وجود ذهنى اسفار و در خطبهء الهيات آن و در آخر فصل يازدهم باب سوم نفس اسفار ( ص 34 ج 4 ) عنوان كرده است و در پيرامون آنها بحث نموده است و در اين فصل ياد شده . پس از نقل كلام شيخ از فتوحات در بيان مقام كن ، گويد : الحمد للّه الذى اوضح لنا بالبرهان الكاشف لكل حجاب و لكل شبهة سبيل ما اجمع عليه اذواق اهل اللّه بالوجدان .\r\nو اكثر مباحث هذا الكتاب مما يعين فى تحقيق هذا المطلب الشريف الغامض ، و غيره من المقاصد العظيمة الالهية التى قصرت عنها افكار اولى الانظار الا النادر القليل من الجامعين لعلوم المتفكرين مع علوم المكاشفين و نحن جمعنا فيه بفضل اللّه بين الذوق و الوجدان و بين البحث و البرهان .\r\nسخن در اين است كه قرآن معيار و ميزان انسان سنج است ، بايد حقائق و اسرار آيات در انسان پياده شود كه نفس ناطقه وعاء آن حقائق و آيات شود . و در حقيقت قرآن غايت سر انسان است و در حكمت متعاليه محقق و مبرهن است كه وصول\r\n\r\n","description":"","footnote":"","page_name":" 101 ","page_number":125},
  {"content":"\r\n\r\nذى الغايت به غايت به نحو تحول است نه به محض قرب اضافى ، يعنى استكمال نفوس ناطقه به نحو اتحاد وجودى با حقائق نوريه است .\r\nآيات قرآنى روزنه‌ها و درها و معبرها و عالمها براى اشخاص‌اند ، تا بينش‌ها در چه پايه ، و خواننده‌ها در چه حدى بوده باشند . به عبارت ديگر اين كتاب الهى معراج انسانى يعنى وسيله عروج انسان است كه آيات آن به منزله درجات اين معراجند و پايه‌هاى اين نردبان‌اند .\r\nحضرت امير المؤمنين عليه السّلام به فرزندش ابن حنفيه وصيت فرموده است كه - و عليك بتلاوة القرآن و العلم به - و اعلم ان درجات الجنة على عدد آيات القرآن فاذا كان يوم القيامة يقال لقارىء القرآن اقرأ وارق ( الحديث ص 65 م 14 وافى و آخر من لا يحضره الفقيه ) . امام فرمود : درجات بهشت بر عدد آيات قرآن است ، پس چون روز قيامت شود به قارى قرآن گفته مىشود بخوان و بالا برو . اين قرائت را مراتب است . يك مرتبه آن قرائت لفظى است كه همين قرائت در عالم ماده و نشأه عنصرى است كه با حلق و زبان و دهان و لب و لپ انجام مىدهيم ، و يك مرتبه آن در عالم خواب است كه مثال همين قرائت اين‌جا است ولى كارى به جنبيدن لب و زبان اين‌جائى ندارد به قول حكيم ابو القاسم فردوسى :\r\n مگر خواب را بيهده نشمرى * يكى بهره دانش ز پيغمبرى \r\nو پس از آن‌كه به كلى از اين كالبد انقطاع حاصل شد ، قرائت به نحو ديگر خواهد بود تا جائى كه خداوند متعال قرائت مىنمايد فاذا قرأناه فاتبع قرآنه ( القيامه 19 ) قرائت خداوند به چه معنى است ؟ خداوند خودش را ذاكر و ثناگوى خود خواند ، مقصود از اين ذكر و ثنا چيست و به چه نحوه است . در عالم\r\n\r\n","description":"","footnote":"","page_name":" 102 ","page_number":126},
  {"content":"\r\n\r\nمفارقات كه عالم بىماده و بىدهان و بىزبان است قرائت به چه معنى است ؟ آيا دهان‌ها و زبان‌ها مطابق عوالم متفاوت‌اند ؟ آيا بدنها در طول يكديگرند و تفاوت بين بدن‌هاى اين نشأه و بدن‌هاى آن نشأه به نقص و كمال است كه بدن‌ها حكايت از يكديگر مىكنند و قرائت‌ها و زبان‌ها هم حكايت از هم مىكنند و بين آن‌ها محاكات است چنان‌كه عوالم از يكديگر حكايت مىنمايند . به قول مير فندرسكى :\r\n چرخ با اين اختران نغز و خوش و زيباستى * صورتى در زير دارد آنچه در بالاستى \r\nحتى اين‌كه شيخ عارف محيى الدين عربى در كتاب در مكنون در علم حروف گويد : للحروف صور فى عوالمها ، حروف را در هر عالم صورتى است قرآن را در هرعالم صورتى است و قرائت را نيز صورتى ، و هرمرتبه از وجود حكمى دارد .\r\nامام به ابن حنفيه فرمود اقرأ وارق يعنى سير علمى قرآن بىحد و بىنهايت است ، اين بعد معنوى انسان است كه پايان ندارد .\r\nممكن است كه توهم شود چه كسى قادر است در اين اقيانوس عظيم الهى وارد شود ، و در اين بحر بيكران غواصى كند تا بتواند به فعليت مطلوب برسد ، و لكن اين وحشتى بيش نيست ؛ قرآن براى ارتقاى ما نازل شده است .\r\n هرچيز كه دل بدان گرايد * گر جهد كنى به دست آيد \r\nنمىبايست انديشيد كه اين امر نشدنى است . اين همه كتاب‌هاى كتابخانه‌هاى معظم جهان را ابناء نوع تو و اشخاص نظير تو نوشته‌اند جهان مسخر تو است وحشت براى چه ؟ تو تشنگىآور بدست ، آب فراوان است  يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  ( انفال 25 ) خداوند متعال آب را براى تشنه و تشنه را براى آب آفريده است ، به قول ملاى\r\n\r\n","description":"","footnote":"","page_name":" 103 ","page_number":127},
  {"content":"\r\n\r\nرومى :\r\n حكمت حق در قضا و در قدر * كرده ما را عاشقان يكدگر\r\nآب مىنالد كه كو آن آب‌خوار * تشنه مىنالد كه كو آب گوار \r\nتشنهء تحصيل معارف و حقائق قرآن را عاقبت به خيرى ديگر است ، و آن تكامل برزخى او است يعنى چنين انسان طالب را كه از اين نشأه رخت بربسته است و هنوز به مرتبه قيامت كبرى نرسيده است ، قرآن تعليم مىدهند ، اين قرآن باطن و حقيقت و معنى و محتواى كتاب و الفاظ قرآنست و اين محتوى را مراتبى است لا تعد و لا تحصى . جناب ثقة الاسلام كلينى در كتاب فضل - القرآن كافى به اسنادش از حفص از امام هفتم باب الحوائج الى اللّه روايت كرده است كه امام عليه السّلام به حفص فرمود :\r\nيا حفص من مات من اوليائنا و شيعتنا و لم يحسن القرآن علم فى قبره ليرفع اللّه به من درجته فان درجات الجنة على قدر آيات القرآن يقال له اقرأ و ارق فيقرأ ثم يرقى . اى حفص هركس از اوليا و شيعه ما بميرد و قرآن را نيكو نداند ، در قبرش به دو تعليم مىدهند تا خداوند درجت او را بالا برد چه اين‌كه درجات جنت بر قدر آيات قرآن است ، به او گفته مىشود بخوان و بالا برو پس مىخواند و بالا مىرود . اين قبر همين حفره‌اى از ارض نيست ، اين حفره قشرى و ظلى و نمودى از قبرهاى انسان است .\r\nدر اين مقام كه ارتقاء وجودى انسان است حضرت استاد علامه طباطبائى قدس سره در رساله شريف ولايت كه در ولايت تكوينى نوشته است ، نكته‌اى بلند و عرشى افاده فرموده است به اين مضمون كه انبياء تمام احوال و اطوار و شؤون زندگيشان معصوم است حتى نيت خلاف و گناه نمىكنند ، و اصلا زبان هرزه ندارند ، بنى اسرائيل كه در موضوع ذبح بقره به حضرت\r\n\r\n","description":"","footnote":"","page_name":" 104 ","page_number":128},
  {"content":"\r\n\r\nموسى كليم عليه السّلام گفتند :\r\nأتتخذنا هزوا در جوابشان فرمود :  أَعُوذُ بِاللَّهِ أَنْ أَكُونَ مِنَ الْجاهِلِينَ  ( بقره 68 ) استهزاء و مسخره‌كردن و تعريض گفتن كار جهال است . ياوه‌سرائى و دشنام و بدگوئى و قلم و زبان هرزه داشتن روش و شيوه نابخردان است ، انسان بخرد آگاه همانست كه امير المؤمنين عليه السّلام وصف فرمود : المؤمن يتقلب فى خمسة من النور مدخله نور ، و مخرجه نور ، و علمه نور و كلامه نور ، و منظره يوم القيمة الى النور ( خصال صدوق ، ابواب الخمسة ) .\r\nغرض اين‌كه سفراى الهى كه مطلقا معصوم‌اند ما را به سوى خود دعوت فرمودند به اين خطاب كه ما را ببينيد و به سوى ما بيائيد و هدف از ارسال آنان ارتقاء و اعتلاء انسان‌ها به سوى آنان است و حاشا كه دعوتشان به گزاف باشد ، و اگر ما لياقت و قابليت اين‌چنين خطاب را نداشتيم مخاطب بدان نمىشديم .\r\n بانگ مىآيد كه اى طالب بيا * جود محتاج گدايان چون گدا\r\nجود محتاج است و خواهد طالبى * آنچنان‌كه توبه خواهد تائبى \r\nپس اگر نيكبختى به حقيقت ندايشان را لبيك بگويد نه به مجاز .\r\n به مجاز اين سخن نمىگويم * به حقيقت نگفته‌اى اللّه \r\nو به راه بيفتد و وادىها طى كند و به مقامات شامخى نائل آيد چه منعى متصور است ؟ به قول عارف سنائى غزنوى :\r\n چو ماكيان به در خانه چند بينى جور * چرا سفر نكنى چون كبوتر طيار \r\n\r\n","description":"","footnote":"","page_name":" 105 ","page_number":129},
  {"content":"\r\n\r\nدر به روى همه باز است ، و اين درگاه حاجب و دربان ندارد ، علاوه اين‌كه ما را دعوت به ضيافت هم فرمودند ، به قول كمال اصفهانى :\r\n بر ضيافتخانهء فيض نوالت منع نيست * در گشادست و صلا در داده خوان انداخته \r\nتو كه بال و پر پرواز به سوى ملائكه عالين را دارى پرواز كن ، تو كه تور شكار دارى شكار كن . تو را كه لياقت مقام خلافة اللهى بلكه فوق اين مقام داده‌اند قدر خود بشناس و به كار باش ، به قول خواجه حافظ :\r\n اى دل به كوى دوست گذارى نمىكنى * اسباب جمع دارى و كارى نمىكنى \r\nشايد سؤالى پيش آيد كه مگر ممكن است ما به مقامات انسان‌هاى كامل نائل آييم ؟ جواب اين‌كه اولا همين‌كه به راه افتاده‌ايم ، هراندازه پيش رفته‌ايم مغتنم است به قول خواجه حافظ :\r\n مرا تا جان بود در تن بكوشم * مگر از جام او يك قطره نوشم \r\nهمين يك قطره درياهاست ، آن‌كه يك قطره هم بنوشد از بركات سرشارى بهره‌مند خواهد بود و به حقيقت او را حظ وافر است . حضرت عيسى مسيح عليه السّلام در اين امر به مردم موعظه مىفرمود كه دانه خردل از جميع تخم‌ها كوچكتر است .\r\nولى چون آن را بكارند به نوعى نمو نمايد كه درخت مىشود كه پرنده‌ها بر بالاى آن لانه مىسازند و در سايه او مىآرامند ، يعنى عمل خير در ملكوت عالم همين‌طور است يك عمل خير هرچند كوچك باشد در ملكوت عالم بزرگ است و خير كثير است ، مثلا انسان تصميم بگيرد كه كشيك زبان خود بكشد و صادرات و واردات دهان خود را كنترل كند و مراقب باشد همين يك عمل را خير كثير است و در عالم خير خيلى بزرگ است ،\r\n\r\n","description":"","footnote":"","page_name":" 106 ","page_number":130},
  {"content":"\r\n\r\nپس اين‌كه فرمودند ما را ببينيد و به سوى ما بيائيد به هراندازه‌اى كه به سوى آن‌ها رهسپار شده‌ايم به عالم انسان بالفعل تقرب جسته‌ايم و به همان حد انسان و انسان‌تر مىشويم ، و به هرمقدار اسماء اللّه عينى را كه سر منشأ ولايت تكوينى است در خود يافته‌ايم ارتقاء و اعتلاى وجودى داريم ، تا يار كه را خواهد و ميلش به كه باشد .\r\nثانيا اين‌كه بايد بين ولايت تكوينى و مقام نبوت تشريعى و امامت تشريعى فرق گذاشت ، فضل نبوت و منصب امامت مطلبى است و نيل به مقامات معنوى انسانى و ولايت تكوينى مطلب ديگر .\r\nدر اصطلاح ارباب قلوب اين را نبوت عامه و نيز نبوت مقامى و نبوت تعريف و انباء گويند و آن را نبوت تشريع .\r\nهرچند سير الى اللّه موجب تقرب به اوصاف ربوبيه و تخلق به اخلاق الهيه يعنى سبب نيل به مقام ولايت تكوينيه مىگردد و لكن وظيفه سالك اين است كه در رياضيات شرعيه هدفى جز حق سبحانه نداشته باشد ، اگر به اميد نيل به مقامى رياضت كشد ضرر كرده است ، و به قول شيخ در مقامات العارفين اشارات :\r\nمن آثر العرفان للعرفان فقد قال بالثانى هرچيز كه جز حق‌تعالى هدف باشد آن بت است به قول خواجه حافظ :\r\n تو بندگى چو گدايان به شرط مزد مكن * كه خواجه خود صفت بنده‌پرورى داند \r\nبا رضاى محض و تسليم صرف بايد به راه افتاد ، اگر دادند متشكر ، اگر ندادند عجله نكن ، صابر باش . آنان كه ديرتر مىگيرند پخته‌تر مىشوند ، وظيفه ما اين است كه بنده حلقه به گوش او باشيم و مىدانيم قدمى كه در راه او برداشته‌ايم و نيتى كه در اين راه نموده‌ايم و عمل خيرى كه انجام داده‌ايم و هرگونه حسابى كه در بانك الهى باز كرده‌ايم به هدر نخواهد رفت  إِنَّا لا نُضِيعُ أَجْرَ مَنْ أَحْسَنَ عَمَلًا  ( كهف 31 ) .\r\n\r\n","description":"","footnote":"","page_name":" 107 ","page_number":131},
  {"content":"\r\n\r\n دلا در عاشقى ثابت‌قدم باش * كه در اين ره نباشد كار بىأجر \r\nتنى چند از مشايخ ارباب قلوب را نام مىبرند كه ساليانى دست تصرف داشتند و لكن به لحاظ ادب مع اللّه دست به تصرف دراز نكرده‌اند ، و جز خدا نخواسته‌اند .\r\nمفتاح سعادت ابدى ، مراقبت است كه بايد حرم دل را كشيك كشيد . جناب ابن بابويه صدوق رضوان اللّه عليه در آخر جامع الاخبار از صادق آل محمد ( ص ) روايت كرده است كه آن حضرت فرمود : القلب حرم اللّه فلا تسكن فى حرم اللّه غير اللّه .\r\nحافظ گويد :\r\n پاسبان حرم دل شده‌ام شب همه شب * تا در اين پرده جز انديشهء او نگذارم \r\nحقا حضرت استاد علامه طباطبائى رضوان اللّه عليه در نعمت مراقبت و ادب مع اللّه حظ وافر بلكه اوفر داشت . وجودى كه تمام شؤون زندگى او و همه آثار قلمى او از مختصرترين آن‌ها تا تفسير قويم و عظيم الميزان ، و جميع احوال و اطوار محافل درس و بحث و مجالس تأديب و تعليم او خير و بركت و عقل و فكر و شور و عشق بود آرى علماى ربانى اين‌چنين‌اند  وَ فِي ذلِكَ فَلْيَتَنافَسِ الْمُتَنافِسُونَ . \r\nخداوند متعال درجاتش را متعالى بفرمايد جزاه اللّه عن الاسلام و المسلمين خير جزاء المعلمين . در شأن اين‌چنين عالم ربانى و ارتحال او ، به كلام الهى تبرك جوئيم كه  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  ( نساء 70 ) خداوند همه را عاقبت به خير بفرمايد و السّلام عليكم و رحمة اللّه و بركاته .\r\n\r\n","description":"","footnote":"","page_name":" 108 ","page_number":132},
  {"content":"\r\n\r\nبسم اللّه الرحمن الرحيم\r\n\r\nبخش دوم\r\nالحمد و الثناء لعين الوجود ، و الصلاة و السّلام على واقف مواقف الشهود سيدنا ابى القاسم محمد ، و على آله أمناء المعبود ، و على من اقتفى هديهم و اقتدى بهديهم .\r\nدر اين محفل علمى و روحانى كه به پاس بزرگداشت آيت علم و دين ، فخر اسلام و مسلمين ، مفسر كبير ، آية اللّه علامه طباطبائى رضوان اللّه عليه ، در اولين سالگرد رحلت آن جناب ، تشكيل شده است ، چند آيت و روايتى عنوان مىكنيم و به قدر درايت و معرفت در ولايت تكوينى ، عرايضى تقديم مىداريم ؛ اعوذ بالله من الشيطان الرجيم :\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ  ( جمعه 3 ) .\r\n  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ   ( نجم 30 ) .\r\nو در جوامع روائى فريقين مروى است كه رسول اكرم حضرت خاتم صلّى اللّه عليه و آله و سلّم فرمود : أعطيت جوامع الكلم ( ماده ج م ع مجمع البحرين ) و به روايت ديگر : أعطيت\r\n\r\n","description":"","footnote":"","page_name":" 109 ","page_number":133},
  {"content":"\r\n\r\nفواتح الكلم و جوامعه و خواتمه ( جامع صغير سيوطى ) .\r\nو قال رسول اللّه ( ص ) : انا معاشر الانبياء امرنا ان نكلم الناس على قدر عقولهم ( كافى معرب ج 1 ص 18 ) .\r\nآن‌كه فرمود : اعطيت جوامع الكلم ، اين انسان كامل است كه از خويشتن خبر مىدهد كه نفس كليه الهيه او صحيفه كامله‌اى است كه كلمات جامعه وجوديه در او مكتوبست لذا فرموده‌اند كه سفراى الهى ، مبين حقايق اسماءاند . اين جوامع كلم ، اصول و امهات و حقايقى است كه در صورت كتبيه انسان كامل اعنى قرآن فرقان ظهورى نموده است . چه على التحقيق كسى كه نقش و كمال و صنعتى را در خارج ابراز و اظهار مىنمايد آن را در خويشتن دارا است و به نحوه‌اى در خود او قرار دارد ، و به حكم محكم عقل محال است كه فاقد حقيقت چيزى مثال و وزان آن را در خارج از خود پياده كند و به قول عارف جامى :\r\n ذات نايافته از هستى بخش * چون تواند كه شود هستىبخش\r\nخشك لب را كه بود ز آب ته * نايد از وى صفت آب دهى \r\nتنزيل در لغت عرب نزول تدريجى است و انزال ، نزول دفعى ، حق سبحانه مىفرمايد   إِنَّا أَنْزَلْناهُ فِي لَيْلَةِ الْقَدْرِ   . ما قرآن را يك‌بار در شب قدر نازل كرده‌ايم آن همه حقائق گران‌قدر يك‌بار به صورت انزال بر قلب خاتم القاء شده است  إِنَّا سَنُلْقِي عَلَيْكَ قَوْلًا ثَقِيلًا  ( مزمل 6 ) پس از آن در مدت بيست و سه سال نجوما و تدريجا باذن اللّه پياده شده است  وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزِيلًا  ( الاسراء 107 ) .\r\nدر حكمت متعاليه مثلا در مبحث اتحاد عاقل و معقول اسفار مبرهن است كه چون نفس از قوه به فعل رسيده است و عقل\r\n\r\n","description":"","footnote":"","page_name":" 110 ","page_number":134},
  {"content":"\r\n\r\nبسيط گرديده است همه اشياء خواهد شد زيرا كه ادراك معقولات غير متناهى براى عقل بسيط متحقق است ، اين اصل رفيع ذوالقدر در اعتلاى به فهم خطاب محمدى ( ص )   إِنَّا أَنْزَلْناهُ فِي لَيْلَةِ الْقَدْرِ   حجتى بالغ و برهانى باهر است . ( فصل 16 طرف اول مرحله دهم اسفار ص 294 ج 1 ) .\r\nآيات قرآنى جوامع كلم‌اند ، اين كلمات جامعه خزائن الهىاند آن قلبى صاحب مقام ولايت تكوينى است كه وعاى اين خزائن الهى گرديده است . حضرت آدم اهل‌بيت ، امام زين العابدين على بن الحسين عليهما السّلام فرمود : آيات القرآن خزائن فكلما فتحت خزانة ينبغى لك ان تنظر ما فيها ( كافى ج 2 معرب ص 446 ) .\r\nاز سبط اكبر پيغمبر حضرت امام حسن مجتبى عليه السّلام در بيان وسعت قلب خاتم ( ص ) حديثى به اين مضمون مروى است كه : چون خداوند متعال قلب پيغمبر اكرم ( ص ) را وسيع - ترين قلب‌ها يافت قرآن كريم را بر او نازل فرمود ،    وَ إِنَّهُ لَتَنْزِيلُ رَبِّ الْعالَمِينَ نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ    ( شعراء 195 ) ،   أَ لَمْ نَشْرَحْ لَكَ صَدْرَكَ .  \r\nشيخ عارف محيى الدين عربى در فص شعيبى فصوص - الحكم گويد : قلب العارف بالله هو من رحمة اللّه و هو اوسع منها فانه وسع الحق جل جلاله و رحمته لا تسعه .\r\nو در فص اسحاقى از عارف بسطامى نقل كرده است كه لوان العرش و ما حواه الف الف مرة فى زاوية من زوايا ، قلب العارف ما أحس به . و پس از نقل اين كلام از عارف مذكور ، گويد : و هذا وسع ابى يزيد فى عالم الاجسام ، بل اقول لو ان ما لا يتناهى وجوده يقدر انتهاء وجوده مع العين الموجدة له فى زاوية من زوايا قلب العارف ما أحس بذلك فى علمه فانه قد ثبت ان القلب وسع الحق و مع ذلك ما اتصف بالرى فلو امتلى ارتوى .\r\n\r\n","description":"","footnote":"","page_name":" 111 ","page_number":135},
  {"content":"\r\n\r\nاين بيان شيخ كلامى كامل و سخنى بغايت نيكو است كه ابو يزيد و ابو سعيدها خوشه‌چين خرمن ختمى مرتبت‌اند . قلبى كه مهبط و محتد انا انزلناه فى ليلة القدر است به تقدير آحاد رعيت مقدر نمىگردد به قول متأله سبزوارى :\r\n آفاق ديدم انفس رسيدم * من ذايدانيه ما شفته قط\r\nصد چون سر و شش حلقه بگوشش * ناخوانده او لوح ننوشته او خط \r\nهراثرى نمودار دارائى مؤثر خود است ، همان‌طور كه حق سبحانه غير متناهى است كتاب او نيز غير متناهى است .\r\nعارف بسطامى گويد : اگر عرش با آنچه كه حاوى آنست هزار هزار برابر يعنى يك ميليون برابر گردد و در گوشه‌اى از گوشه‌هاى قلب عارف بالله قرار گيرد ، احساس بدان نمىكند .\r\nصاحب فصوص گويد بلكه سعه قلب فوق آنست كه قد ثبت ان القلب وسع الحق و اين كلامش اشارت به اين حديث شريف قدسى دارد كه لا يسعنى ارضى و لا سمائى و لكن يسعنى قلب عبدى المؤمن ، يعنى :\r\n گفت پيغمبر كه حق فرموده است * من نگنجم هيچ در بالا و پست\r\nدر زمين و آسمان عرش نيز * من نگنجم اين يقين دان اى عزيز\r\nدر دل مؤمن بگنجم اى عجب * گر مرا جوئى در آن دلها طلب \r\nصاحب فصوص و فتوحات در يكى ديگر از كتاب‌هايش به نام الدر المكنون و الجواهر المصون فى علم الحروف نكته‌اى لطيف دربارهء قرآن مجيد دارد كه يأتى يوم القيامة بكرا لا يعلم تأويله الا اللّه . وقتى قيامت شما قيام كرده است ، قرآن مجيد را با اينكه آن همه كتب تفاسير انفسى و غير انفسى در تفسير آن نوشته‌اند ،\r\n\r\n","description":"","footnote":"","page_name":" 112 ","page_number":136},
  {"content":"\r\n\r\nمىبينيد كه بكر است هنوز قرآن دست‌نخورده است و خود محيى الدين عربى نود و پنج مجلد كتاب در تفسير انفسى قرآن نوشت . نوع تفسير اهل عرفان تفسير انفسى است لذا به حسب ظاهر هضم مطالب آنان براى افكار اكثرى سنگين است ، در قبول آن استنكاف دارند و چنين گمان دارند كه با ظواهر امور مطابقت ندارد ولى حقيقت أمر اين است كه :\r\n چون به چشمت داشتى شيشه كبود * زين سبب عالم كبودت مىنمود \r\nما بايد به فهم خطاب محمدى ( ص ) اعتلاء و ارتقاء بيابيم و در واقع قرآن بيانگر مقامات مسير تكاملى انسان است و انسان را عوالم است و اين فريق ، بطون و تأويلات و مقامات و اسرار آيات را به اندازهء اعتلاى وجودى و درايت و ببينشى كه يافته‌اند تفسير مىنمايند تا شرح صدر مفسر چقدر بوده باشد ، و به قول متأله سبزوارى در اول اسرار الحكم : تا مشكلى مىرسد تبادر به رد و انكار نكنيد كه مطالب عاليه را فهميدن هنر است نه رد و انكار .\r\nابن شهرآشوب در معالم العلماء در ترجمه حسن بن خالد برقى گويد كه وى يكصد و بيست مجلد كتاب در تفسير قرآن به املاى حضرت امام حسن عسكرى عليه السّلام نوشته است الحسن بن خالد البرقى اخو محمد بن خالد من كتبه تفسير العسكرى من املاء الامام عليه السّلام مائة و عشرون مجلدة .\r\nناصرخسرو علوى در 434 ه . ق . وفات نموده است ، هدايت در رياض العارفين گويد كه ناصرخسرو در رساله‌اى كه در بيان حالاتش نگاشته مىگويد قريب به هفتصد تفسير مطالعه كردم . اين حرف ناصرخسرو است در هزار سال پيش از اين ، و امروز در الذريعه فقط از تفاسير شيعه حدود هفتصد تفسير را نام مىبرد ، و با اين همه حق همانست كه بايد گفت : القرآن يأتى\r\n\r\n","description":"","footnote":"","page_name":" 113 ","page_number":137},
  {"content":"\r\n\r\nيوم القيامة بكرا .\r\nحق سبحانه در وصف كتابش فرمايد :  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  ( لقمان 28 ) .\r\nو نيز فرمايد :  قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً . \r\nاين كلمات كه نفاد و نهايت ندارند حقائق وجوديه دار هستىاند و به عبارت ديگر اسماى تكوينى و الهىاند ، مرتبهء شامخ علم آدم الاسماء تعليم اين كلمات نوريه است كه عالم كتاب حق‌تعالى و مؤلف از اين كلمات است و اين كتاب عينى تكوينى صورت عينيه انسان كامل و معانى نفس الامرى كتاب تدوينى است كه صورت كتبيهء انسان كامل است .\r\n به نزد آن‌كه جانش در تجلى است * همه عالم كتاب حق‌تعالى است\r\nعرض اعراب و جوهر چون حروف است * مراتب همچو آيات وقوف است\r\nاز او هرعالمى چون سوره‌اى خاص * يكى زان فاتحه ديگر چو اخلاص \r\nو به بيان كشاف حقايق حضرت امام صادق عليه السّلام :\r\nان الاية من القرآن و السوره لتجيىء يوم القيامة حتى تصعد الف درجة ( كافى ج 2 ص 444 معرب ) اين درجات براى انسان است انسان را براى عروج به اين معارج و نيل به اين درجات خوانده‌اند  هُمْ دَرَجاتٌ عِنْدَ اللَّهِ  ( 164 آل عمران )  وَ لِكُلٍّ دَرَجاتٌ مِمَّا عَمِلُوا  ( 133 انعام )  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  ( مجادله 12 ) .\r\nدر اين مقام مطلبى از نظام الدين نيشابورى در شرح مجسطى ، و مطلبى ديگر از ملا سلطانعلى گنابادى در تفسير بيان\r\n\r\n","description":"","footnote":"","page_name":" 114 ","page_number":138},
  {"content":"\r\n\r\nالسعادة به عرض مىرسانيم :\r\nنيشابورى در شرح مجسطى بطليموس به تحرير خواجه طوسى در بيان قطاع سطحى گويد : و الدعاوى الواقعة فى هذا الشكل هى 497664 فانظر فى هذا الشكل الصغير كيف استلزم جميع تلك المسائل و لا تعجب من قوله عز من قائل و لو ان ما فى الارض من شجرة اقلام و البحر يمده من بعده سبعة ابحر ما نفدت كلمات اللّه .\r\nدر بيان گفتارش اشارتى مىنمائيم و آن اين‌كه : نسبت در عدد را وجوه گوناگون است از ساده‌ترين وجه آن‌كه يك نصف دو ، و ثلث سه ، و ربع چهار ، و خمس پنج است و هكذا ، تا منته شود به نسبت‌هائى كه در رياضيات عاليه معنون است مثل عكس نسبت كه تالى را مقدم و مقدم را تالى قرار دادن است . و تفصيل نسبت كه اخذ نسبت فضل مقدم بر تالى به تالى است . و تركيب نسبت كه اخذ نسبت مجموع مقدم و تالى به تالى است . و ابدال نسبت كه اخذ نسبت مقدم به مقدم و تالى به تالى است . و قلب نسبت كه اخذ نسبت مقدم است به فضل آن بر تالى .\r\nو غيرها كه در صدر مقاله پنجم اصول اقليدس به تحرير خواجه طوسى محرر است .\r\nاز اين قبيل احكام نسبت است كه از يك شكل قطاع چهار صد و نود و هفت هزار و ششصد و شصت و چهار حكم هندسى استنباط مىشود و خواجه طوسى يك كتاب در شكل قطاع نوشت چنان‌كه در آخر شكل اول مقالهء سوم تحرير اكرمانالاؤوس فرموده است : و هذا شكل عظيم الغناء و له تفاريع و اشباه و تفصيل هذه المسائل يحتاج الى كلام أبسط يوجد فى مواضعها من الكتب ولى فيها و فيما يغنى عنها كتاب جامع سميته بكشف القناع عن اسرار الشكل القطاع ، اين كتاب به فرانسه ترجمه شده است و با متن عربى به طبع رسيده است .\r\n\r\n","description":"","footnote":"","page_name":" 115 ","page_number":139},
  {"content":"\r\n\r\nاما صاحب بيان السعادة در وجوه اعراب و قرائات اول سوره مباركه بقره از   الم   تا  أُولئِكَ هُمُ الْمُفْلِحُونَ  كه پنج آيه است . 240 - 770 - 205 - 484 - 11 وجه ذكر كرده است و بعد از آن گويد : و هذه هى الوجوه الشائعة التى لا شذوذ لها و لا ندور و لا غلق فيها ، تا اينكه گويد : و قد ذكرنا هذه الوجوه فى الاية الشريفه مع التزامنا فى هذا التفسير الاختصار و عدم التعرض لتصريف الكلمات و وجوه الاعراب و القراآت تنبيها على سعة وجوه القرآن بحسب اللفظ .\r\nمفادش اين‌كه وجوه مذكور در قرائت پنج آيه ياد شده ، غير از وجوه قرائات شاذ و نادر و دشوار است و گرنه وجوه قرائات به اضعاف مضاعفه عدد مذكور خواهد رسيد ، و ما با اين كه در اين تفسير ملتزم به اختصار و عدم تعرض به تصريف كلمات و وجوه اعراب و قرائات شده‌ايم وجوه فوق را به‌عنوان تنبيه بر سعه وجوه قرآن به حسب لفظ ذكر كرده‌ايم . اين وجوه ظاهر عناوين باطن‌اند اقرأ و ارق .\r\nجناب رسول اللّه ( ص ) قرآن را به مأدبة اللّه وصف فرمود يعنى قرآن سفرهء الهى است اين سفره فقط براى انسان گسترده شد ، حال ملاحظه بفرمائيد كه قابليت انسان و سعهء وجودى او تا چه حد است كه تواند وعاء اين همه جوامع كلمات نوريه گردد . اين قرآن سلم است و اين آيات درجات آن اقرأ و ارق .\r\nعارف شبسترى با من دعوى دارد كه :\r\n چه مىگويم حديث عالم دل * ترا سر در نشيب و پاى در گل\r\nجهان آن تو و تو مانده عاجز * ز تو محرومتر كس ديد هرگز\r\nچو محبوسان به يك منزل نشسته * به دست عجز پاى خويش بسته \r\n\r\n","description":"","footnote":"","page_name":" 116 ","page_number":140},
  {"content":"\r\n\r\n ميان دربند چون مردان به مردى * درآ در زمرهء او فوا به عهدى\r\nترا از بهر اين كار آفريدند * اگر چه خلق بسيار آفريدند\r\nپدر چون علم و مادر هست اعمال * بسان قرة العين است احوال \r\nآن نيك‌بختى كه در مسير تكامل انسانى اين منازل و مراحل قرآنى را پيموده است ولى ، و صاحب ولايت تكوينى است كه :\r\n فيض روح القدس ار باز مدد فرمايد * ديگران هم بكنند آنچه مسيحا مىكرد \r\nانسان شاگرد مكتبى است كه كتاب او قرآن است و معلم او صاحب قرآن ، و\r\n بر ضيافتخانهء نوالش منع نيست * در گشاده است و صلا درداده خوان انداخته \r\nاما آن‌كه فرمود : انا معاشر الانبياء أمرنا ان نكلم الناس على قدر عقولهم . حضرت امام صادق عليه السّلام فرمود : ما كلم رسول اللّه ( ص ) العباد بكنه عقله قط ( ص 30 بحار ج 1 ط كمپانى و كافى ص 18 ج 1 معرب ) . بديهى است كه حضرت وصى عليه السّلام از اين نفى مستثنى است چه آن جناب نفس پيغمبر و از زبان رسول اللّه ( ص ) مخاطب است به خطاب انك تسمع ما اسمع و ترى ما أرى الا انك لست بنبى ( خطبه قاصعه نهج البلاغة ) جز وصى عليه السّلام چه‌كسى مىتوانست كه اسرار معارف نبى ختم را فهم كند ، و آن قول ثقيلى را كه خداوند عالم فرمود  إِنَّا سَنُلْقِي عَلَيْكَ قَوْلًا ثَقِيلًا  ( مزمل 6 ) حمل نمايد .\r\nچون در روايات ، كلمات وسائط فيض الهى در حد فهم و عقل مردم به آنان القاء مىشد ، لذا از روايات مرتبه درايت\r\n\r\n","description":"","footnote":"","page_name":" 117 ","page_number":141},
  {"content":"\r\n\r\nروات به دست مىآيد كه هريك در چه حدى از مقامات معنوى بوده‌اند . مثلا آن‌چه را كه امير المؤمنين عليه السّلام به كميل رضوان اللّه عليه القاء فرموده همه از قرر كلمات حضرت وصى و از اسرار ولايت است .\r\nآن حديث سؤال از حقيقت كه كميل از امام سؤال كرد ما الحقيقه ؟ امام در جواب فرمود : مالك و الحقيقة و كميل عرض كرد : ا و لست صاحب سرك ؟ امام فرمود بلى و لكن يرشح عليك ما يطفح منى كه كميل چندبار زدنى فيه بيانا گفت و التماس بيان حقيقت نمود و در اين حديث امام امضاء فرمود كه كميل صاحب سر او بود .\r\nعلاوه اين‌كه سؤال كميل از چنان موضوعى عظيم خود دليل بر عظمت مقام بينش او است كه حسن السؤال نصف العلم .\r\nحديث حقيقت را سيد حيدر آملى در جامع الاسرار ، و شيخ بهائى در كشكول ، و قاضى نور اللّه در مجالس ، و عبد الرزاق لاهيجى در شرح گلشن راز ، و خوانسارى در روضات ، و محدث قمى در سفينه نقل كرده‌اند و بسيارى از اساطين حكمت و عرفان نظما و نثرا آن را شرح كرده‌اند .\r\nو ديگر آن حديث سؤال از نفس كه شيخ بهائى در اول مجلد سوم كشكول ( ص 246 چاپ نجم الدوله ) و طريحى در ماده نفس مجمع البحرين نقل كرده‌اند كه عن كميل بن زياد قال سألت مولانا امير المؤمنين عليه السّلام فقلت يا امير المؤمنين أريد أن تعرفنى نفسى فقال يا كميل و اى الانفس تريد ان اعرفك ؟ قلت يا مولاى و هل هى الانفس واحدة ؟\r\nقال : يا كميل انما هى اربعة : النامية النباتيه و الحسية الحيوانية و الناطقة القدسية ، و الكليه الالهية تا آخر حديث شريف .\r\nو ديگر دعاى معروف كميل كه دعاى خضر عليه السّلام است كه حضرت وصى عليه السّلام به كميل تعليم فرمود . جناب\r\n\r\n","description":"","footnote":"","page_name":" 118 ","page_number":142},
  {"content":"\r\n\r\nسيد ابن طاوس در اعمال شب نيمه شعبان كتاب عظيم الشأن اقبال مىفرمايد :\r\nو من الدعوات فى هذه الليلة ما رويناه باسنادنا الى جدى ابى جعفر الطوسى رضى اللّه عنه قال روى ان كميل بن زياد النخعى رأى امير المؤمنين عليه السّلام ساجدا يدعو بهذا الدعاء فى ليلة النصف من شعبان . و بعد از آن سيد فرمود :\r\nاقول و وجدت فى رواية أخرى ما هذا لفظها : قال كميل بن زياد كنت جالسا مع مولاى امير المؤمنين عليه السّلام فى مسجد البصرة و معه جماعة من اصحابه فقال بعضهم ما معنى قول الله عز و جل فيها يفرق كل امر حكيم ؟ قال عليه السّلام :\r\nليلة النصف من شعبان ، و الذى نفس على بيده انه ما من عبد الا و جميع ما يجرى عليه من خير و شر مقسوم له فى ليلة النصف من شعبان الى آخر السنه فى مثل تلك الليلة المقبلة و ما من عبد يحييها و يدعو بدعاء الخضر عليه السّلام الا اجيب له . فلما انصرف طرقته ليلا فقال عليه السّلام ما جاء بك يا كميل ؟ قلت يا امير المؤمنين دعاء الخضر ، فقال اجلس يا كميل اذا حفظت هذا الدعاء فادع به كل ليلة جمعة أو فى الشهر مرة أو فى السنة مرة أو فى عمرك مرة تكف و تنصر و ترزق و لن تعدم المغفرة يا كميل اوجب لك طول الصحبة لنا أن نجود لك بما سألت ، ثم قال اكتب اللهم انى أسألك برحمتك التى وسعت كل شىء . تا آخر دعاى شريف .\r\nكميل مىگويد : با مولايم امير المؤمنين در مسجد بصره نشسته بودم و اصحابش با او بودند ، به بعضى از آنان گفت معنى قول خداى عز و جل فيها يفرق كل امر حكيم چيست ؟ امام فرمود :\r\nشب نيمه شعبان است سوگند به كسى كه جان على در دست او است هيچ بنده‌اى نيست مگر اين‌كه جميع خير و شر براى او در اين شب تا همان شب آينده مقسوم است ، و هربنده‌اى كه اين شب را\r\n\r\n","description":"","footnote":"","page_name":" 119 ","page_number":143},
  {"content":"\r\n\r\nاحياء كند و دعاى خضر عليه السّلام را بخواند دعاى او به اجابت مىرسد ، پس چون حضرت منصرف شد و مراجعت فرمود شب به خدمت او رفتم همين‌كه مرا ديد پرسيد كه اى كميل چه مىخواهى و چه چيز سبب آمدن تو شده است ؟ گفتم يا امير المؤمنين به طلب دعاى خضر آمده‌ام . فرمود بنشين اى كميل چون اين دعا را حفظ كرده‌اى در هرشب جمعه يا در هرماه يك‌بار و يا در سال يك‌بار و يا در عمرت يك‌بار بخوان تا از بدىها بازداشته شوى و يارى شده و روزى داده شوى و هرگز از آمرزش محروم نمانى ، اى كميل طول صحبت تو با ما موجب شد كه چنين نعمت و عطائى را به تو ببخشم .\r\nچه‌قدر كميل همت و عزم داشت ، چه‌قدر عشق و شوق داشت ، چه‌قدر تشنه و طالب بود كه تا چيزى سراغ گرفت در راه تحصيل آن شد ، و شب به خدمت امام رسيد و دعاى خضر را از آن جناب طلب كرد و از آن حس طلبش و صفاى سريره و هدف مقدسش چنين سفرهء پربركت دعاى خضر عليه السّلام را براى همهء اهل حال و دعا و مردم صاحبدل گسترده است و چنين اثر قيم و قويم از خود به يادگار گذاشته است و دعاى خضر را دعاى كميل كرده است ، آرى بايد گدائى كرد كه جواد گدا مىخواهد .\r\n بانگ مىآيد كه اى طالب بيا * جود محتاج گدايان چون گدا\r\nجود محتاج است و خواهد طالبى * همچنان‌كه توبه خواهد تائبى\r\nجود مىجويد گدايان و ضعاف * همچو خوبان كاينه جويند صاف\r\nروى خوبان ز آينه زيبا شود * روى احسان از گدا پيدا شود \r\n\r\n","description":"","footnote":"","page_name":" 120 ","page_number":144},
  {"content":"\r\n\r\nو امام عليه السّلام به كميل فرمود طول صحبت تو با ما موجب احسان چنين عطائى شده است پس پيدا است كه كميل خيلى ملازم آن حضرت بود .\r\nو ديگر از غرر كلمات امير المؤمنين عليه السّلام كه به كميل القاء شده است و دلالت بر كفايت آن صاحب سر ولى اللّه اعظم دارد و لياقت مصاحبتش را با آن حضرت مىرساند آن است كه سيد رضى رضوان اللّه عليه در نهج البلاغة آورده است كه و من كلامه عليه السّلام لكميل بن زياد النخعى : قال كميل بن زياد أخذ بيدى امير المؤمنين عليه السّلام فأخرجنى الى الجبان فلما أصحر تنفس الصعداء ثم قال يا كميل ان هذه القلوب اوعية فخيرها أوعاها الخ .\r\nتا چه حد بايد كميل به امير المؤمنين قرب داشته باشد كه حضرت دست او را بگيرد و تنها با او به صحرا برود . اين كلام امير عليه السّلام به كميل را مآخذ روائى بسيار است از آن جمله ابو نعيم اصفهانى در حلية الاولياء با اسناد روايت نموده است ( ص 79 ج 1 ) .\r\nو از آن جمله غزالى در احياء العلوم ( ص 43 رحلى ) .\r\nو از آن جمله نعمانى معاصر كلينى در چند موضع كتاب غيبت ( ص 4 و 7 چاپ سنگى ) .\r\nو از آن جمله شيخ بهائى در اربعين با اسنادش كه حديث سى و ششم آن است و آن را شرح كرده است .\r\nو از آن جمله ابن عبد ربه در عقد فريد مسندا روايت كرده است ( ص 211 ج 2 طبع مصر ) .\r\nو از آن جمله يعقوبى در تاريخش .\r\nو از آن جمله سبط ابن جوزى در تذكره .\r\nو از آن جمله شيخ طوسى در امالى ( ص 13 چاپ سنگى ايران ) .\r\n\r\n","description":"","footnote":"","page_name":" 121 ","page_number":145},
  {"content":"\r\n\r\nو از آن جمله در مجلد هفدهم بحار مجلسى با اسناد روايت شده است ( ص 136 ج 17 ط كمپانى ) و مآخذ بسيار ديگر .\r\nو هم‌چنين برخى از روايات ديگر در خاطر داريم كه دلالت بر كمال قابليت جناب كميل رضوان اللّه عليه دارد كه توانست چنان معارف عرشى را در دهن به دهن از حضرت ولى اللّه اعظم بگيرد ، و غرض ما در پيرامون گفتار رسول اللّه ( ص ) كه انا معاشر الانبياء أمرنا أن نكلم الناس على قدر عقولهم اين بود كه از روايات مرتبه درايت و قابليت روات به دست مىآيد و استفاده مىشود .\r\nو نيز مطلبى ديگر از حديث شريف ياد شده استفاده مىشود كه نكاتى كه از ادعيه مستفاد است از روايات نيست در بيان آن گوئيم :\r\nادعيه مأثوره هريك مقامى از مقامات انشائى و علمى ائمه دين‌اند ، لطائف شوقى و عرفانى ، و مقامات ذوقى و شهودى كه در ادعيه نهفته است در روايات وجود ندارد ، زيرا در روايات مخاطب مردم‌اند و با آنان به فراخور عقل و فهم و ادراك و معرفتشان سخن مىگفتند نه هرچه كه گفتنى بود ، اما در ادعيه و مناجات‌ها با جمال و جلال مطلق و محبوب و معشوق حقيقى به رازونياز بودند ، لذا آن‌چه در نهان‌خانهء سر و نگارخانهء عشق و بيت المعمور ادب داشتند به زبان آوردند .\r\nو ديگر استفاده‌هائى كه از حديث مذكور مىشود اين كه معصوم در يك روايت در موضوعى با سائلى به مقدار عقل او بيانى دارد و چه‌بسا كه وى را در ورود و اقتحام بدان نهى مىفرمايد ، ولى شخص ديگر را به فحص و تحقيق در پيرامون آن تهييج و تشويق مىفرمايد . بلكه چه بسا در سؤال شخصى ابتداء جوابى به اجمال مىفرمايد و چون سائل الحاح در جواب\r\n\r\n","description":"","footnote":"","page_name":" 122 ","page_number":146},
  {"content":"\r\n\r\nتفصيلى آن مىنمايد جواب به شرح و تفصيل مىشنود .\r\nدر اين مطلب نيز شواهد بسيار داريم ولى بطور اشاره و اجمال برخى از آن‌ها را عنوان مىكنيم : در باب پنجاه و نهم توحيد صدوق و در باب قضا و قدر و مشيت بحار ( ص 33 ج 3 ط كمپانى ) روايت شده است كه جاء رجل الى امير المؤمنين عليه السّلام فقال يا امير المؤمنين اخبرنى عن القدر فقال بحر عميق فلا تلجه ، فقال يا امير المؤمنين اخبرنى عن القدر ، قال طريق مظلم فلا تسلكه ، قال يا امير المؤمنين اخبرنى عن القدر قال سر اللّه فلا تتكلفه ، قال يا امير المؤمنين اخبرنى عن القدر ، فقال امير المؤمنين عليه السّلام اما اذا أبيت فانى سائلك ( الحديث ) .\r\nدر اين حديث حضرت امير سه‌بار سائل از قدر را نهى فرموده است از اين‌كه وارد در اين وادى سهمگين بشود ولى با الحاح سائل شروع مىكند و در امر قدر با او سخن به ميان آوردن .\r\nو از اين قبيل است سؤال كميل از حضرت امير عليه السّلام دربارهء حقيقت كه در ابتداء امام به او فرمود مالك و الحقيقة و پس از آن‌كه كميل عرض كرد أ و لست صاحب سرك أو مثلك يخيب سائلا امام در جوابش حقايقى افاده فرموده آن هم با استدعاى متعدد زدنى بيانا كميل .\r\nو از آن جمله است سؤال همام بن شريح از حضرت امير المؤمنين عليه السّلام در اوصاف متقين كه امام در ابتداء در جوابش تثاقل ورزيد و سپس جوابى كوتاه أدا فرمود ، ولى همام قرار نگرفت و بدان قانع نشد حتى امام را سوگند داد كه امام در جوابش چنان خطبهء غراء را در وصف متقين ايراد فرموده است و آن در نهج البلاغه آمده است و خطبهء يكصد و نود و يكم آنست .\r\nو از آن جمله است حديثى كه در معانى الاخبار صدوق\r\n\r\n","description":"","footnote":"","page_name":" 123 ","page_number":147},
  {"content":"\r\n\r\nو در چهاردهم بحار ( ص 90 ط كمپانى ) در تفسير آيهء شريف   ن وَ الْقَلَمِ وَ ما يَسْطُرُونَ   روايت شده است كه سفيان ثورى از امام صادق سؤال از ن نموده است تا سخن بدين‌جا مىرسد كه امام به سفيان فرمود : يا ابن سعيد لو لا انك أهل للجواب ما أجبتك سپس امام شروع فرمود به تفسير نون و قلم و لوح .\r\nو از آن جمله است خبرى كه در بصائر به اسنادش از عمار ساباطى روايت كرده است كه قال قلت لابى عبد اللّه عليه السّلام جعلت فداك أحب أن تخبرنى باسم اللّه الاعظم ، فقال انك لا تقوى على ذلك ، قال فلما الححت قال مكانك اذا ثم قام فدخل البيت هنيأة ثم صاح بى ادخل ، الحديث .\r\nدر اين حديث صريحا امام به او فرمود كه انك لا تقوى على ذلك ، و عمار صريحا گفت فلما الححت . و امام بعد از الحاح او وى را صدا زد كه داخل خانه شود الخ .\r\nغرض اين است كه به علت ضعف و نارسائى عقول عامهء مردم در ادراك اين‌گونه مسائل از قبيل قضا و قدر نهى از ورود در آنها شده است نه آن‌كه مطلقا حتى براى خواص و افراد مستعد و لايق خوض و تحقيق در آن‌ها نهى تحريمى شده باشد و گرنه امام پس از نهى در ورود ، بر اثر الحاح سائل ، جواب سؤالش را نمىفرمود چنان‌كه خيلى واضح در اين معنى ، امير المؤمنين عليه السّلام بيان مىفرمايد كه : ألا ان القدر سر من سر اللّه - الى قوله عليه السّلام : لا ينبغى أن يطلع عليها الا الواحد الفرد ( باب القضاء و القدر بحار ص 29 ج 3 ط كمپانى ) .\r\nو ديگر استفاده‌هائى كه از حديث مذكور مىشود اين‌كه وراى عقول مردم حقايق بسيارى است كه از ادراك آنها عاجز ، و از نيل بدان‌ها قاصرند پس روايت به ما مىفهماند كه ظاهر اين دين را باطنى است و صورت آن را حقايقى كه به قدر عقول مردم به منصه ظهور رسيده است ، و اگر آن‌چنان‌كه هستند\r\n\r\n","description":"","footnote":"","page_name":" 124 ","page_number":148},
  {"content":"\r\n\r\nبه بيان آيند عقول اكثرى مردم از قبول آن اعراض مىكنند و در واقعيت آن اعتراض .\r\nو لكن سفرهء بيان به نحوى گسترده شد كه هيچ‌كس از كنارهء اين سفره‌هاى روايات اهل بيت عصمت و طهارت بىبهره نمىماند ، بر اين خوان يغما چه دشمن چه دوست . و لكن حمل اسرار آيات و روايات براى او حدى از ارباب عقول و اصحاب قلوب است كه رخش مىبايد تن رستم كشد ، به قول شيخ رئيس در رسالهء معراجيه : شرط انبياء آنست كه هرمعقول كه دريابند در محسوس تعبيه كنند و در قول آرند تا امت متابعت آن محسوس كنند و برخوردارى ايشان هم معقول باشد و آن‌چه مراد نبى است پنهان نماند و چون به عاقلى رسد به عقل خود ادراك كند و داند كه گفته‌هاى نبى همه رمز باشد به معقول آكنده .\r\nمضمون بعضى از روايات بقدرى عالى است كه امام باقر عليه السّلام آن‌ها را به صعب و مستصعب تعبير فرمود و صعب را تفسير فرمود به مركبى كه هنوز سوارش نشدند و مستصعب آن مركبى كه چون آن را ببينند فرار كنند كما فى البصائر عن المفضل قال قال ابو جعفر عليه السّلام ان حديثنا صعب مستصعب ذكر ان أجرد ، لا يحتمله ملك مقرب و لا نبى مرسل و لا عبد امتحن اللّه قلبه للايمان . اما الصعب فهو الذى لم يركب بعد ، و اما المستصعب فهو الذى يهرب منه اذا رؤى ، و اما الذكران فهو ذكاء المؤمنين ، و اما الاجرد فهو الذى لا يتعلق به شىء من بين يديه و لا من خلفه ( الحديث ) .\r\nو روايات ديگر قريب به‌همين مضمون و به مضامين ديگر در اين مطلب آمده است . اين تعبيرات مختلف سفراى الهى به لحاظ انحاى ادراكات ما و مراتب و درجات اعتلاى وجودى ما است .\r\nحديث شريف فرمود امرنا أن نكلم الناس على قدر عقولهم ،\r\n\r\n","description":"","footnote":"","page_name":" 125 ","page_number":149},
  {"content":"\r\n\r\nكلام با قول و حكايت فرق دارد ، كلام انبياء با مردم از كلمات نوريه كتاب وجود است كلماتشان را بخوانيد و بالا برويد همان‌طور كه امير المؤمنين عليه السّلام در تصاعد علمى قرآن فرمود اقرأ و ارق .\r\nهرچند كه آيات و روايات رمزند - و روايات در حقيقت مرتبهء نازلهء قرآنند آن‌چنان‌كه بدن مرتبهء نازله نفس است - ولى سرمايهء فهم اين رموز را به ما داده است و اگر انسان قابل فهم آن‌ها نمىبود او را به تدبر قرآن امر نمىفرمود كه  أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  ( محمد 25 ) و اصلا قرآن را برايش نازل نمىفرمود ، ما اگر لياقت قرب الى اللّه را نمىداشتيم بدان مكلف نمىشديم ، ما اگر آشنائى با خداوند عالم نداشته باشيم او را خطاب نمىكنيم زيرا خطاب به مجهول مطلق چون طلب مجهول مطلق محال است .\r\n ارتباطى بىتكيف بىقياس * هست رب الناس را با جان ناس \r\nنه تنها كلمات مقطعهء قرآن از قبيل الم و طس و يس و نحو آن‌ها رمز است همهء آيات قرآن رمز است و ما را به فهم همهء اين رموز دعوت فرموده‌اند كه اين فهميدن‌ها آب حيات نفس ناطقهء انسانى است  يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  ( انفال 25 ) .\r\nاما آيهء كريمه : خداوند فرمود  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ ،  نه تنها مردم آن روز أمى بودند بلكه هميشه رسول اللّه در ميان أميين مبعوث است . اگر اجتماعى از نوابغ دهر و نوادر روزگار ، و صاحبان افكار كه ورزش‌هاى فكرى كرده‌اند و گردنه‌هاى علمى را گذراندند مثل فارابىها و كندىها و شيخ رئيس و علامهء حلى و محيى الدين عربى و خواجه نصير و ملا صدراها ، تشكيل شود ، پيغمبر خاتم در ميان\r\n\r\n","description":"","footnote":"","page_name":" 126 ","page_number":150},
  {"content":"\r\n\r\nچنين اجتماعى كه همه افرادش چنين مردم ذو فنون كه در هرفن مرد يك فن‌اند بوده باشد باز پيغمبر در ميان اميين مبعوث و محشور است اين نوابغ از اشراقات و افاضات منطق وحى رسول امى ، از قوه به فعل رسيده‌اند و از اماثل روزگار شدند .\r\nآيه مىفرمايد كه رسول ( ص ) براى تزكيه و تعليم نفوس بشرى مبعوث شده است قرآن دستور العملى است كه تطهيركننده و تعليم‌دهنده است . خداوند سبحان فرمود :  لا يَمَسُّهُ إِلَّا الْمُطَهَّرُونَ ،  و فرمود :  إِنَّ أَكْرَمَكُمْ عِنْدَ اللَّهِ أَتْقاكُمْ ،  و فرمود :   يَوْمَ لا يَنْفَعُ مالٌ وَ لا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ ،   طهارت و تقوى و سلامت مىبايد ، البته  وَ الَّذِينَ أُوتُوا الْعِلْمَ دَرَجاتٍ ،  و رسول اللّه فرمود العلم امام العمل ولى عالم مطهر مىتواند قرآن را به همه ابعادش مس كند ، و عالم متقى در نزد خداوند مكرم است ، عالم صاحب قلم سليم در چنان روزى رستگار است .\r\n إِنَّ هذَا الْقُرْآنَ يَهْدِي لِلَّتِي هِيَ أَقْوَمُ ،  شيخ رئيس در اواخر الهيات شفاء سخنى دارد به اين مضمون كه با قطع نظر از دين‌دارى اگر كسى اين دستور را در اجتماع بشرى پياده كند آن اجتماع مدينه فاضله خواهد شد تا چه رسد كه متعبد به شرع هم بوده باشد .\r\nرسول مبعوث شده است كه يتلو عليهم آياته ، كلمات حق را براى آن‌ها بخواند ، و آيات صنع الهى را براى آن‌ها تلاوت كند و كتاب وجود اشخاص را براى آنان قرائت كند ، و آنان را به صحيفه وجوديشان آگاهى دهد تا آنان را تزكيه و تطهير كند و تمام تعلقاتى كه رفتنى و ناپايدار است از آنان بزدايد كه همه نسبت‌ها قطع مىشوند مگر نسبت با حق سبحانه باقى مىماند . و چون انسان از آلودگىها پاك شد آن‌چه ناديدنى است آن بيند .\r\n سعدى حجاب نيست تو آيينه پاك‌دار * زنگار خورده چون بنمايد جمال دوست \r\n\r\n","description":"","footnote":"","page_name":" 127 ","page_number":151},
  {"content":"\r\n\r\nاز حضرت عيسى روح اللّه عليه السّلام مروى است كه لا تقولوا العلم فى السماء من يصعد فيأتى به ، و لا فى تخوم الارض من ينزل فيأتى به ، العلم مجبول فى قلوبكم تأدبوا بين يدى اللّه بآداب الروحانيين و تخلقوا باخلاق الصديقين يظهر من قلوبكم حتى يغطيكم و يغمركم .\r\nفرمود كه نگوييد علم در آسمان است چه‌كسى مىتواند بدان صعود كند و علم را از آن‌جا بياورد ، و نگوييد كه علم در دل زمين است چه‌كسى مىتواند در آن فرود آيد و علم را از آن‌جا بياورد ، علم در دلهاى شما مجبول است در پيشگاه خداوند متأدب به آداب روحانيان ، و متخلق به اخلاق صديقان بوده باشيد تا علم از دل‌هاى شما آشكار گردد و شما را فرا بگيرد .\r\n با سرشتت چه‌ها كه همراه است * خنك آن را كه از خود آگاه است\r\nگوهرى در ميان اين سنگ است * يوسفى در ميان اين چاه است\r\nپس اين كوه قرص خورشيد است * زير اين ابر زهره و ماه است \r\nدر شهاب الاخبار قاضى قضاعى از رسول اللّه ( ص ) روايت شده است كه قال النبى ( ص ) : الناس معادن كمعادن الذهب و الفضة . يك وجه از وجوه معانى اين حديث شريف اين‌كه بايد انسان كوه وجود خود را بشكافد كه معدن حقايق است تا بدان‌ها دست بيابد . اگر انسان در خود نداشته باشد نمىتواند به حقايق خارجى دست بيابد . اگر ما بخواهيم در مسير تكامل انسانى قدمى برداريم و به راه بيفتيم بايد راهى را بپيمائيم كه بر ايمان نزديك‌ترين راه باشد تا بتوانيم زودتر به مقصود برسيم چنان‌كه هرسالك و متحرك براى رسيدن به هدف و مقصد درپى آنست كه نزديكترين راه بپيمايد .\r\n\r\n","description":"","footnote":"","page_name":" 128 ","page_number":152},
  {"content":"\r\n\r\nشكل بيستم مقالهء اولى اصول اقليدس در اثبات اين حكم هندسى است كه مجموع دو ضلع هرمثلث اطول از ضلع ثالث آن است ، اين شكل را حمارى لقب داده‌اند و در وجه آن گفته شد كه اگر حمارى در طرف يكى از اضلاع آن باشد و دسته علفى در آن طرف ديگر همان ضلع بگذارند ، هيچ‌گاه حمار ، براى رسيدن به علف از سير در مسافت اين ضلع عدول نمىكند و مسير آن‌دو ضلع ديگر را نمىپيمايد .\r\nانسان راهى نزديك‌تر از خود براى رسيدن به مقامات معنوى ندارد . چرا از راه دريا و صحرا و آسمان و زمين در جستجوى حق باشد چرا من عرف نفسه فقد عرف ربه را ملاك كار خود قرار ندهد . خود كه عجيب‌ترين كتاب الهى است چرا از خود شروع نكند و كتاب وجود خود را فهميده ورق نزند و كلمات وجودى خود را درست نخواند و به اسرار اين كلمات دست نيابد ؟ !\r\nحق سبحانه و تعالى فرمود  اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً  ( اسراء 15 ) . غرض اين‌كه سرمايهء كسب دارد بايد از خود شروع كند . اگر قوه و استعداد كسب معارف در ما نباشد راهى به عالم خارج براى ما نخواهد بود و اين انسان است كه بر بر و بحر مسلط است و به ادراك حقايق نائل مىشود . حضرت ثامن الحجج على بن موسى الرضا ( ع ) فرموده است : قد علم اولوا الباب ان ما هنا لك لا يعلم الا بما هيهنا . خدمندان مىدانند كه آن‌چه در آن‌جا است بايد از اين‌جا دانسته شود در سورهء مباركه واقعه تلاوت مىكنيد كه  وَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ  بايد از همين‌جا كه ظل آنجاست شروع كرد و هرمقام وجود بيانگر مراتب فوق خود است كه ظل آن‌هاست چنان‌كه معرف مادون خود است كه عنوان على نسبت بدان دارد و علت معرف معلول است و معلول حاكى علتش . صورتى در زير دارد\r\n\r\n","description":"","footnote":"","page_name":" 129 ","page_number":153},
  {"content":"\r\n\r\nآنچه در بالاستى تا چون به عالم ذكر حكيم پيوست و با كليات نوريه و حقايق مرسله اتحاد وجودى يافت با ازل و ابد يكى مىشود كه نسبت به اين نشأه هم از گذشته خبر مىدهد و هم از آينده مثلا قرآن كريم است كه از زبان خاتم خبر از آدم و نوح و انبياى ديگر و امم گذشته مىدهد و هم از آيندهء انسان‌ها و معاد آن‌ها . اين‌چنين به اذن الهى صاحب ولايت تكوينيه مىگردد كه ازل و ابد او يكى مىشود .\r\nعارف نامور سنائى غزنوى گويد :\r\n تو فرشته شوى ار جهد كنى از پى آنك * برگ توت است كه گشته است به تدريج اطلس\r\nاول و آخر قرآن ز چه با آمد و سين * يعنى اندر ره دين رهبر تو قرآن بس \r\nملاى رومى در آخر دفتر دوم مثنوى به‌عنوان مثال گويد : تخم اردك در زير پر مرغ خانگى رشد مىكند و از قلعه و حصارى كه وى را احاطه كرده است به‌در مىآيد و با وجودى كه در زير پر مرغ خانگى بزرگ شده است همين‌كه خود را شناخت كه آبى است دايه‌اش را كه مرغ خانگى است ترك مىگويد و به نهر و بحر روى مىآورد ؛ حساب نفس ناطقه انسانى با طبيعت ، حساب تخم اردك و مرغ خانگى است كه هرچند نفس در ابتداى امرش جسمانية الحدوث است يعنى در به دو فطرتش قوه‌اى منطبعه در ماده است ولى بر اثر اعتلاء و اشتداد وجوديش از طبيعت به مسافت سال‌هاى نورى فاصله مىگيرد كه به تجرد برزخى بلكه تجرد عقلى بلكه فوق مقام تجرد مىرسد و نائل به مقام خلافت الهيه بلكه فوق مقام خلافت الهيه مىشود ، بلكه در حقيقت تعبير به مسافت سال‌هاى نورى و امثال آن بين مجرد و مادى ناروا است كه اين‌گونه تعبيرات بيان اوصاف و نسب مادى به مادى است .\r\n\r\n","description":"","footnote":"","page_name":" 130 ","page_number":154},
  {"content":"\r\n\r\n تخم بطى گرچه مرغ خانگى * زير پر خويش كردت دايگى\r\nمادر تو بط آن دريا بدست * دايه‌ات خاكى به دو خشكىپرست\r\nميل دريا كه دل تو اندرست * آن طبيعت جانت را از مادرست\r\nميل خشكى مر ترا زين دايه است * دايه را بگذار كه او بدرايه است\r\nدايه را بگذار بر خشك و بران * اندر آ در بحر معنى چون بطان\r\nگر ترا مادر بترساند ز آب * تو مترس و سوى دريا ران شتاب\r\nتو بطى بر خشك و برتر زنده‌اى * نى چو مرغ خانه ، خانه كنده‌اى\r\nتو ز كرمنا بنى آدم شهى * هم به خشكى هم به دريا پا نهى \r\nچون همين قوه ياد شده بالفعل و در به دو حدوثش مادهء منطبع در مزاج نطفه است و بالقوه عقل بالفعل و مرغ باغ ملكوتست حكيم متأله جناب مولى صدرا در كتاب نفس اسفار او را چنين وصف مىكند كه : كأنها مرتفعة الذات عن سنخ المادة ( فصل اول باب اول ج 4 ص 3 ) . اين قوه و منه‌اى كه در مزاج نطفه منطبع است هرچند در آغاز و به دو فطرتش مادى و جسمانى است ، اما نه چون قوه و استعدادى كه مثلا در دانهء گندم تعبيه شده است كه فقط مايهء رشد نباتى او است تا از گندم گندم برويد ، بلكه قوه‌ايست كه بر اثر قدرت و قوت و شدت قابليتش براى عروج و نيل به اوج معارف و حقايق ، كأن بايد او را از هم‌اكنون كه در طبيعت تعبيه شده است و قوه منطبعه در ماده\r\n\r\n","description":"","footnote":"","page_name":" 131 ","page_number":155},
  {"content":"\r\n\r\nاست وراى عالم طبيعت دانست كأنها مرتفعة الذات عن سنخ المادة ، نطفه نقطه‌ايست كه قابل است بزرگترين كتاب الهى شود و مصداق اتم كل شىء احصيناه قى امام مبين گردد ، و شرح صدر و سعه قلبى پيدا كند كه كتاب اللّه يعنى قرآن فرقان را به نزول دفعى تلقى كند ، و از عالم عالم برويد چنان‌كه از گندم ، گندم .\r\nيكى از مطالب عرشى و نكات دقيقى كه در زبر حكمت متعاليه و صحف ارباب قلوب در حدوث زمانى عالم معنون است اين است كه انسان در مسير تكاملى و استكمالى خود به جائى مىرسد كه عالمى عقلى مضاهى و مشابه با عالم عينى خارجى مىشود كه جهانى است افتاده در گوشه‌اى ، پس اين انسان عالم مجرد عقلانى ، عالم حادث به حدوث زمانى است . انسان‌هاى كامل به فعليت رسيده هريك عالم حادث به حدوث زمانىاند .\r\nمادهء كائنات در تحت اراده انسان كامل قرار مىگيرد و موجودات عالم چنان در اطاعت او خواهد بود كه اعضا و جوارح ما در اطاعت و اختيار ما مىباشند .\r\nانسان كامل غايت حركت حبيه و ايجاديه ، و كمال عالم كيانى و غرض آنست ، انسان كامل جامع بين مظهريت ذات مطلقه و مظهريت اسماء و صفات و افعال است چنان‌كه جامع بين مرتبتين جمع و تفصيل است و هم جامع بين حقايق وجوبيه و نسب اسماء الهيه و صفات خلقيه است ، و دربارهء او گفته آيد كه :\r\n دو سر خط حلقهء هستى * به حقيقت به‌هم تو پيوستى \r\nاين‌چنين انسان مهم‌ترين معرف مقامات شامخهء او كلمات جامعهء اوست به تعبير امير عليه السّلام : المرء مخبوء تحت لسانه .\r\n كاسهء چينى كه صدا مىكند * خود صفت خويش ادا مىكند \r\nمعجزات قولى سفراى الهى مهمتر از معجزات فعلى\r\n\r\n","description":"","footnote":"","page_name":" 132 ","page_number":156},
  {"content":"\r\n\r\nآن‌ها است ، معجزات فعلى موقت و محدود به زمان و مكان‌اند و خلق الساعة و زودگذرند ، و بعد از وقوع فقط عنوان تاريخى و سمت خبرى دارند به خلاف معجزات قولى كه در همهء اعصار معجزه‌اند و براى هميشه باقى و برقرار .\r\nمعجزات فعلى براى عوام‌اند كه با محسوسات آشنايند و با آن‌ها الفت گرفته‌اند و خو كرده‌اند و پاىبند نشئات طبيعت‌اند و به ماوراى آن سفرى نكرده‌اند . اين فريق بايد با حواس ادراك كنند و بخصوص بايد با چشم ببينند تا باورشان آيد .\r\nاينان از نيل به بهجت معنوى و وصول به لذت روحى و سير در ديار فسيح معقولات و مرسلات بىبهره‌اند و حتى عبادات را به اميد حور و قصور خيال قاصرشان انجام مىدهند و از ذوق عبادت احرار و عشاق ناكام‌اند و بالاخره عوام‌اند خواه در صنايع و حرف مادى ورزيده باشند و خواه نباشند .\r\nخواص را كه قوهء عاقله و متفكرهء پيكر مدينهء فاضلهء انسانىاند ، علوم و معارف به كار آيد . اين طائفه معجزات قولى را كه مائده‌هاى آسمانى و مأدبه‌هاى روحانىاند طلب مىكنند ، نكته‌سنج و زبان‌فهم و گوهر شناسند و مىدانند كه كالاى دانش كجائى و چگونه كالائى است و به تعبير خواجه طوسى در شرح اشارات شيخ رئيس : الخواص للقولية أطوع و العوام للفعلية أطوع .\r\nاصولا انسان با حفظ موضوع و عنوان انسان همان علوم و معارف و شوق و عشق به آن‌ها و اعمال صالحه و اخلاق حسنه است ، و گرنه سرمايهء مادى خاك است كه بر باد است چه خود طفل خاكباز است كه التراب ربيع الصبيان ، عاقل مستسقى آب حيوة كمال مطلق است ، چنان‌كه عارف محو در مطالعهء جمال حق .\r\nدر كافى از حضرت امام سجاد عليه السّلام روايت شده است كه چون خداوند مىدانست در آخر الزمان اقوامى مدقق خواهند\r\n\r\n","description":"","footnote":"","page_name":" 133 ","page_number":157},
  {"content":"\r\n\r\nآمد سوره قل هو اللّه و اوائل سوره حديد نازل فرمود ( ان اللّه عز و جل علم انه يكون فى آخر الزمان اقوام متعمقون فانزل اللّه تعالى قل هو اللّه احد و الايات من سورة حديد الى قوله و هو عليم بذات الصدور فمن رام وراء ذلك فقد هلك - كافى ج 1 ص 72 معرب ) .\r\nمرحوم آخوند صدر المتألهين مىفرمايد : وقتى من به اين حديث رسيدم گريه كردم . اين گريهء شوق است چون مىبيند كه اين قبيل احاديث ناظر به امثال اوست كه اقوام متعمقون‌اند گريهء شوق مىكند و دست ابتهال و تضرع به سوى حقيقت نظام هستى دراز مىكند و توفيق فهم مطالب آيات و روايات را كه اسرار اهل ولايت‌اند مسألت و مطالبت مىنمايد . و جناب فيض كه از اعاظم تلامذهء آن حضرت است مىگويد : ما را احتياج به معجزات فعلى اهل بيت عصمت و طهارت نيست بلكه همين معارف مروى از آن بزرگان در اثبات امامت يك‌يك آنان كافى است .\r\nآرى كلمات سفراى الهى و حاملين وحى و روايات آل پيغمبر ( ص ) خود بهترين حجت بر حجت بودن آنانست كه الدليل دليل لنفسه ، آفتاب آمد دليل آفتاب .\r\nبارى آيهء كريمه مىفرمايد :  يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ ، *  تزكيه تطهير است انسان را طهارت به اقسام و ابعاد آن لازم است چه طهارت ظاهرى كه تجليه است و فن شريف فقه جعفرى ( ع ) متضمن بيان آنست ، و چه طهارت باطنى كه تخليه است و علم اخلاق و صحف كريمه اصحاب قلوب و ارباب شهود متكفل آنست ، عارف سنائى گويد :\r\n اگر بودى كمال اندر نويسائى و خوانائى * چرا آن قبله كل نانويسا بود و ناخوانا \r\nانسان بزرگترين جدول بحر وجود ، و جامع‌ترين دفتر\r\n\r\n","description":"","footnote":"","page_name":" 134 ","page_number":158},
  {"content":"\r\n\r\nغيب و شهود ، و كاملترين مظهر واجب الوجود است . اين جدول اگر درست تصفيه و لاىروبى شود مجراى آب حيات و مجلاى ذات و صفات مىگردد . اين دفتر شايستگى لوح محفوظ شدن كلمات نوريه شجون حقايق اسماء ، و شؤون رقائق ظليه آن‌ها را دارا است .\r\nبدان كه ظاهرت كه عالم ملك تست با عالم ملك است ، و خيالت با عالم مثال ، و عقلت با عالم عقول ، قابل حشر با همه‌اى ، و داراى سرمايهء كسب همه ، صادق آل محمد ( ص ) فرمود : ان اللّه عز و جل خلق ملكه على مثال ملكوته ، و أسس ملكوته على مثال جبروته ليستدل بملكه على ملكوته و بملكوته على جبروته .\r\nملاحظه مىفرمائيد كه اين حديث شريف كه از غرر روايات است عالم را بر سه مرتبه و هرمرتبه را آيت مرتبهء ديگر و محاكى آن معرفى فرموده است كه عالم شهادت مطلقه و عالم مثال و عالم غيب مطلق است يكى از اصول علمى در حكمت متعاليه به حكم تطابق كونين تثليث مراتب عالم و آدم است . در آداب شب نيمه شعبان مأثور است كه حضرت خاتم ( ص ) در سجده مىفرمود : سجد لك سوادى و خيالى و آمن بك فؤادى ، آدم و عالم در تكوين وزان و عديل يكديگرند .\r\nانسان كه يك هويت ممتده از فرش تا عرش است با هر مرحلهء وجوديش قابل ارتباط به همان مرحله عالم مسانخ و مجانس خود است و در هرمرحله مىتواند مرحلهء ديگر را نيز مطالعه كند و به حقايق آن راهى پيدا كند كه ليستدل بملكه على ملكوته و بملكوته على جبروته ، و در سورهء مباركه واقعه قرآن تلاوت مىفرمائيد كه  وَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ  و در كافى از حضرت امام سجاد عليه السّلام روايت فرموده است كه العجب كل العجب لمن أنكر النشأة الاخرة و هو يرى النشأة الاولى .\r\n\r\n","description":"","footnote":"","page_name":" 135 ","page_number":159},
  {"content":"\r\n\r\nاز خودت شروع كن كه هم اين سوئى هستى و هم آنسوئى و قابل حشر با همه . از ايتلاف اين دو حديث شريف ، عظمت سعه وجودى انسان را بنگر كه رسول اللّه ( ص ) فرمود : ما من مخلوق الا و صورته تحت العرش ، و نيز فرمود : قلب المؤمن عرش اللّه الاعظم .\r\nدر تثليث مراحل وجود عالم و آدم تدبر بفرما كه نفس ناطقه در حد هيچ‌يك از قوى و اعضاء محدود نيست و در عين حال همه است يعنى عال فى دنوه و دان فى علوه كه النفس فى وحدته كل القوى . معرفت نفس را در ذات و صفات و افعالش مرقات معرفت رب قرار ده كه  هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ   فَأَيْنَما تُوَلُّوا فَثَمَّ وَجْهُ اللَّهِ   هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ . \r\nسخن را در بيان فرق ولايت تكوينى و تشريعى به اختصار خاتمه مىدهيم : ولى از اسماء اللّه است  وَ يَنْشُرُ رَحْمَتَهُ وَ هُوَ الْوَلِيُّ الْحَمِيدُ  ( شورى 29 ) و اسماء اللّه باقى و دائم‌اند ،  فاطِرَ السَّماواتِ وَ الْأَرْضِ أَنْتَ وَلِيِّي فِي الدُّنْيا وَ الْآخِرَةِ  ( يوسف 102 ) لذا انسان كامل كه مظهر اتم و اكمل اين اسم شريف است صاحب ولايت كليه است كه مىتواند به اذن اللّه تعالى در مادهء كائنات تصرف كند و قواى ارضيه و سماويه را در تحت تصرف خويش درآورد ، حكم او در صورت و هيولاى عالم طبيعت نافذ و مجرى است ، و هيولاى عنصرى برحسب ارادهء او خلع صورتى و لبس صورت جديد مىنمايد مانند عصاى حضرت موسى كليم ( ع ) كه صورت جمادى را برحسب اراده‌اش خلع نموده و صورت حيوانيه بر آن پوشانيده است  فَأَلْقى عَصاهُ فَإِذا هِيَ ثُعْبانٌ مُبِينٌ  ( اعراف 108 ) و همه معجزات و كرامات و خوارق عادات از اين قبيل‌اند كه به اراده كمل به اذن اللّه صورت گرفته‌اند كه در حقيقت فعل و ايجاد و تأثير و تسخير از خداوند متعال است هرچند كه به ظاهر\r\n\r\n","description":"","footnote":"","page_name":" 136 ","page_number":160},
  {"content":"\r\n\r\nمنسوب به مظاهر است  وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ   وَ لِسُلَيْمانَ الرِّيحَ عاصِفَةً تَجْرِي بِأَمْرِهِ إِلى الْأَرْضِ الَّتِي بارَكْنا فِيها  ( انبياء 79 - 81 ) .\r\nاين اذن اللّه ، اذن قولى نيست بلكه اذن تكوينى منشعب از ولايت كليه مطلقه الهيه است  وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي ، وَ تُبْرِئُ الْأَكْمَهَ وَ الْأَبْرَصَ بِإِذْنِي ، وَ إِذْ تُخْرِجُ الْمَوْتى بِإِذْنِي  ( مائده 111 ) .\r\nاين ولايت كه اقتدار نفس بر تصرف در ماده كائنات است ولايت تكوينى است نه تشريعى چه ولايت تشريعى خاص واجب الوجود است كه شارع و مشرع است و براى عبادش شريعت و آئين قرار مىدهد و جز او كسى حق تشريع شريعت را ندارد و گرنه ظالم است ،  ثُمَّ جَعَلْناكَ عَلى شَرِيعَةٍ مِنَ الْأَمْرِ فَاتَّبِعْها وَ لا تَتَّبِعْ أَهْواءَ الَّذِينَ لا يَعْلَمُونَ  ( جاثيه 19 )  شَرَعَ لَكُمْ مِنَ الدِّينِ ما وَصَّى بِهِ نُوحاً  ( شورى 13 )  أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ اللَّهُ وَ لَوْ لا كَلِمَةُ الْفَصْلِ لَقُضِيَ بَيْنَهُمْ وَ إِنَّ الظَّالِمِينَ لَهُمْ عَذابٌ أَلِيمٌ  ( شورى 22 ) پيامبر مأمور به انذار و تبشير و تبليغ و مبين احكام است نه مشرع ، انما انت منذر و انما انت مبشر .\r\nخداوند متعال توفيق مراقبت و حضور به همگان مرحمت بفرمايد به تأسى از جناب امير المؤمنين ( ع ) در يكى از مناجات - هايش عرض مىكنيم : اللهم نور ظاهرى بطاعتك ، و باطنى بمحبتك ، و قلبى بمعرفتك ، و روحى بمشاهدتك ، و سرى باستقلال اتصال حضرتك يا ذا الجلال و الاكرام .\r\nو به اتباع از مناجات ديگرش نيز : الهى هب لى كمال الانقطاع اليك ، و أنر أبصار قلوبنا بضياء نظرها اليك ، حتى تخرق أبصار القلوب حجب النور ، فتصل الى معدن العظمة و تصير ارواحنا معلقة بعز قدسك .\r\nهرچند اين جلسه در ظاهر ، خاتمهء اين سمينار است كه\r\n\r\n","description":"","footnote":"","page_name":" 137 ","page_number":161},
  {"content":"\r\n\r\nبه‌عنوان ذكرى از آية اللّه علامه طباطبائى رضوان اللّه عليه تشكيل شده است ولى در معنى :\r\n سالها عشاق خاكم را زيارتگه كنند * چون كه من روزى طواف كوى جانان كرده‌ام \r\nمجددا به حضور شريف همهء حضار گرامى چه آقايانى كه در راه علم‌پرورى و عالم‌دوستى در تأسيس اين جلسه‌هاى عرشى نورانى قدم مفيد و مثمر برداشته‌اند ، و چه آقايان و خانمهائى كه در تشكيل اين محافل قدسى سهم بسزائى داشته‌اند ، صميمانه تشكر مىنمايم و خير و سعادت جاودانگى همگان را از پيشگاه حقيقت عالم مسألت دارم .\r\nو السّلام عليكم و رحمة اللّه و بركاته\r\n\r\n","description":"","footnote":"","page_name":" 138 ","page_number":162},
  {"content":"\r\n\r\n\r\nتجليل از مقام مفسران قرآن و ايمان به غيب\r\nعبد المحسن مشكوة الدّينى\r\n\r\n","description":"","footnote":"","page_name":" 139 ","page_number":163},
  {"content":"\r\n . \r\n","description":"","footnote":"","page_name":" 140 ","page_number":164},
  {"content":"\r\n\r\nبسم اللّه الرحمن الرحيم\r\n\r\nقسمت اول تجليل از مقام مفسران قرآن\r\nبا آنكه پيغمبران به زبان خود مردم با آنان سخن مىگفتند و لغت تازه‌اى از خود نياوردند باز هم با مشكل بزرگى روبرو مىشدند ، و آن طرف گفتگو بودن با زورمندان و اشراف به ظاهر روشن‌فكر اما در باطن كوردلانى كه همزبان با پيغمبران نبودند و چيزى از سخن پيغمبران نمىفهميدند زيرا اين طبقه از مردم مانند كودكان خردسالى بودند كه از درك معنى هرسخنى عاجز باشند و لذا دربارهء گروهى از اين مردم آمده است  « فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً »  ( نساء آيهء 80 ) استفهام تعجبى در اول جمله از يك‌سو كلمهء لا يكادون از سوى ديگر و كلمهء حديثا كه نكرهء بعد از نفى است از همه مهمتر ، و از اين سه نكته برمىآيد كه مرتبهء درك و فهم قسمتى از مردم دور تر از اين بود كه معنى سخنى را بفهمند ، و از آن بالاتر كه بسيارى از مردم معنى سخن خودشان را هم نمىفهميدند تا چه رسد به معنى سخن ديگران . زيرا اگر كسى معنى گفتار خودش را بفهمد تناقضى ميان سخنانش پيدا نخواهد شد .\r\nپس كسى كه تناقض صريح ما بين سخنانش هست و يا بالاخره به\r\n\r\n","description":"","footnote":"","page_name":" 141 ","page_number":165},
  {"content":"\r\n\r\nدو قضيهء متناقض خواهد رسيد دليل براين است كه يا از مفاهيم عادى سخن خودش آگاه نيست و يا به لوازم آن مفاهيم پى نبرده است ، و همهء پيغمبران در گفتگوهائى كه با مردم داشتند تناقض ما بين افكارشان را مىخواستند براى آنان روشن كنند تا به نادانى خودشان پى ببرند و از آنچه فكر مىكنند برگردند ، و بنابراين پيغمبران اهتمام داشتند ذهن مردم را از درجهء ادراكات پراكندهء حسى و تخيلى بالا ببرند تا بر تحليل و تركيب و مقايسه ما بين قضاياى كلى عقلى توانا گردند ، زيرا مردم آن زمان جز مفاهيم جزئى و حسى چيز ديگرى نمىتوانستند درك كنند .\r\nبراى اين‌كه بسيارى از مردم عادى زنده كردن و ميراندن و آفريدن و روزى دادن و بسيارى از كارهاى ديگرى را كه غير از كارهاى حسى است از حركت دادن دست و زبان جدا نمىدانند به‌همين ملاحظه نزديك شدن مرد يا زن را و شخم زدن زمين و دانه پاشيدن را از خالقيت فرزند و روزى رسانى جدا نمىدانند و براى همين است كه در زمانهاى گذشته ، به‌طورى كه مورخان نوشته‌اند پدران را چه در زمان حيات و چه پس از مرگشان به‌عنوان الوهيت مىپرستيدند و براى آنان معبدها مىساختند و علاوه بر آن فكر مىكردند پس از مرگ هم تغيير خانه مىدهند و خانهء روى زمين را به خانهء زيرزمينى خلوت بدون مزاحم تبديل مىكنند ، به‌همين ملاحظه علاوه بر آذوقه و خوراك ، بهترين زن جوان زيباى او را هم با شوهر زنده‌بگور مىكردند تا مرده در آنجا تنها نماند و با معشوقه‌اش به عيش‌ونوش بپردازد و زن هم از اين ماجرا بسيار سرافراز و شاد و خرم بود و اين هم از تصورات بسيار كودكانه‌اى بود كه دربارهء زندگانى پس از مرگ داشتند و براى همين است كه خداوند براى جداكردن كارهاى محسوس از كارهاى غيبى الهى و غير محسوس مىفرمايد :   أَ فَرَأَيْتُمْ ما تُمْنُونَ * أَ أَنْتُمْ  \r\n\r\n","description":"","footnote":"","page_name":" 142 ","page_number":166},
  {"content":"\r\n\r\n تَخْلُقُونَهُ أَمْ نَحْنُ الْخالِقُونَ   أَ فَرَأَيْتُمْ ما تَحْرُثُونَ   أَ أَنْتُمْ تَزْرَعُونَهُ أَمْ نَحْنُ الزَّارِعُونَ  ( سورهء واقعه ) يعنى به فرض اين‌كه نطفه را در رحم ريختن و دانه را زير خاك پنهان‌كردن معنى خالقيت باشد ، پس مرد نطفه را از كجا مىآورد و دانه از كجا به دستش مىرسد و راهى جز اين نيست كه نطفه و دانهء اوليه آفريدهء خداوند باشد و توضيح بيشترى براى متوقف ماندن فهم و درك مردم در مرتبهء احساس و تخيل و توانا نبودن ذهن آنان از فهم و درك عقلى در قسمت بعد خواهد آمد .\r\nنتيجه‌اى كه از اين سخن‌ها در اين‌جا مورد نظر است آن است كه درجهء فهم و درك مردم به خودى خود بسيار پست است و پيغمبران مىخواستند تحركى در ذهن مردم ايجاد كنند و ذهن آنها را گسترش دهند و بالا ببرند و آنها را به درجهء تفكر و تعقل كه خصيصهء انسان است برسانند اما در اين راه با چه مشكلاتى روبرو بودند .\r\nبنابراين در حقيقت مفسران قرآن با پيغمبران همكارى مىكنند و كوشش آنان اين است كه مردم را با سخن پيغمبران كه حامل سخنان خداوند هستند آشنا كنند و به اين جهت درجهء مفسران قرآن پس از حضرات معصومين سلام اللّه عليهم اجمعين كه مفسران حقيقى قرآن بودند بقيه هم پس از آنان و الاترين مقام و مرتبه را دارند و مخصوصا سعى و كوششى كه مرحوم علامهء طباطبائى در اين مورد كرده‌اند مىتوان گفت كم‌نظير است . زيرا مفسران ديگر هركدام در جنبهء مخصوصى خدمت كرده‌اند .\r\nپاره‌اى از مفسران بيشتر به توضيح لغات و اشتقاقات و تركيبات نحوى يا به نكته‌هاى ديگر ادبى كه در علم معانى بيان آمده است ، پرداخته‌اند ، گروهى احتمالاتى را كه مفسران صدر اول آورده‌اند ، نقل كرده‌اند ، و بعضى به جنبه‌هاى تاريخى و يا\r\n\r\n","description":"","footnote":"","page_name":" 143 ","page_number":167},
  {"content":"\r\n\r\nفلسفى و عرفانى و يا نكته‌هاى اجتماعى آن پرداخته‌اند . اما علامهء طباطبائى در تفسير الميزان علاوه بر توضيحات كمترى كه در آن جنبه‌ها داده‌اند بيشتر به نكته‌هاى غيبى آن پرداخته‌اند و مخصوصا اين نكته از همه مهمتر است كه در مشكلات آيات از آيات ديگر قرآن كمك گرفته‌اند و آيات ديگرى را كه در آن زمينه نازل شده است ، با ذكر سوره و شمارهء آيه آورده‌اند و بعد از مجموع همهء آيات نكته‌هائى استنباط كرده‌اند و نوشته‌اند و در ميان تفاسيرى كه اين‌جانب در آنها دقت كرده‌ام الميزان از همه جامع‌تر و مفيدتر است و پاداش اين عالم جليل با خداوندى است كه او منزل قرآن است .\r\n\r\nقسمت دوم ايمان به غيب و اثر آن در زندگى علمى و عملى انسان\r\n\r\nالف - مقدمه\r\nدر آغاز جوانى كه شايد بيش‌از 17 سال از سنم نمىگذشت به اين فكر افتادم كه بيشتر مردم چشم و گوش سالم دارند و درك و فهم و هوش هم دارند و همه افراد يك نوع مىباشند ، پس چرا نقيض يكديگر سخن مىگويند و هركس قضيه‌اى را اثبات كند ديگرى آن را انكار و نفى مىكند ، و حتى افراد يك خانواده كه در يك شرايط رشد مىكنند گاهى داراى عقايد متفاوت مىباشند و بر ضد يكديگر سخن مىگويند و نيز يك واقعهء كوچك يا بزرگ محسوس كه اتفاق مىافتد و جمعى حضور دارند ، هركس طورى آن را حكايت مىكند و سخنى كه در محفلى گفته مىشود هريك از افرادى كه آن را مىشنوند چيزى از آن درك مىكنند كه نقيض فهم و درك ديگران است .\r\n\r\n","description":"","footnote":"","page_name":" 144 ","page_number":168},
  {"content":"\r\n\r\nاين مشكل را با مرحوم پدرم در ميان گذاشتم و او علاوه بر پاسخهائى كه گفت ، با آن‌كه خودش فلسفه نخوانده بود مرا به خواندن كمى از فلسفه سفارش كرد و چون اندكى با مسائل فلسفى آشنا شدم چنين يافتم كه فلسفه از همه‌چيز بيشتر محل تناقض و تضاد آراء است زيرا هيچ بحث فلسفى پيدا نمىشود كه همه در آن متفق باشند و حتى در اين‌كه اجتماع و ارتفاع نقيضين هردو محال است و اين مسأله از هرقضيه‌اى ضرورىتر و آشكارتر است و زيربناى گفت و شنيد همهء مردم است ، با اين همه گروهى آن را نپذيرفته‌اند ، و باز در اين‌كه وقوع هرحادثه‌اى بدون علت نيست گروهى آن را انكار كرده‌اند و به بخت و اتفاق روى آورده‌اند ، و يا ترجح بدون مرجح را پذيرفته‌اند و اگر ما آنها را سوفسطائى و گمراه مىخوانيم آنها هم همين را دربارهء ما مىگويند . پس چه معيار قطعى كه مورد اتفاق همه باشد داريم تا سخن درست را از نادرست جدا گردانيم ! ؟\r\nحدود 40 سال پيش يكى از دوستانم مرا به خواندن كتاب تاريخ تمدن قديم كه از زبان فرانسه به فارسى ترجمه شده است سفارش كرد ، اين كتاب را بارها خواندم و باز هم مىخوانم و هربار به نكته‌هاى تازه‌اى از آن دست مىيابم .\r\nبا خواندن اين كتاب اندكى به علت تناقض افكار پىبردم ، اما باز هم مشكلات بسيارى برايم باقى ماند كه در آن سرگردان بودم ، تا سال 1353 به بعد كه نسخهء خطى يكى از كتب كلامى شيخ الطايفه بدستم رسيد و براى غلطگيرى و خواندن جاهائى كه خوانا نبود به متون ديگر شيخ و به كتب كلامى ديگر رجوع كردم و شايد بيش‌از 15 بار اين كتاب را به دقت خواندم و حدود پنج سال اين كار به طول انجاميد . در اين ضمن با روش استدلال شيخ از آيات قرآنى آشنا شدم و پى بردم كه تمام مشكلات به كمك قرآن حل‌شدنى است ، و از آن هنگام دقت در آيات قرآنى و\r\n\r\n","description":"","footnote":"","page_name":" 145 ","page_number":169},
  {"content":"\r\n\r\nكتب تفسير را در متن كارم قرار دادم و مشكل تناقض افكار تا حدودى كه درخور فهم و درك ناقصم بود برايم حل شد ، و به مضمون آيهء مباركهء  ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ  ( سورهء روم آيهء 10 ) به اين نتيجه رسيدم كه دروغ پنداشتن نشانىهاى وجود خداوند نتيجهء تمركز ذهن در لذات حسى و برترىخواهى و اشراف‌منشى است زيرا خواهد آمد كه هركس استعداد و نيروهاى ذهنى خويش را در اتراف و اسراف و خوشىهاى حسى يا در برترى خواهى و تسلط يافتن بر ديگران صرف كند قدرت درك و فهم سخنها و تفكر در ديدنىها از ذهنش منتفى و سلب خواهد شد و براى توسعه دادن برترى خودش بر ديگران به ايجاد تناقضات فكرى ميان مردم خواهد پرداخت ، بنابراين همهء تناقضات و تضاد افكار را طبقهء مترفين و مسرفين در لذات حسى كه اشراف و برترىخواهانند ميان مردم بوجود مىآورند ، و با ايجاد تضاد و تناقض افكار از مردم سوارى مىگيرند .  « إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً . .   . . إِنَّهُ كانَ مِنَ الْمُفْسِدِينَ »  ( سورهء قصص آيهء 4 ) .\r\nخلاصهء آنچه در كتاب تاريخ تمدن ذكر شده و مربوط به مورد نظر است اين است كه تحولات فكرى مردم دوران پيش از تاريخ از زمانى كه مردم به صورت خانواده‌هائى جدا از يكديگر زندگى مىكردند و هيچ‌گونه رابطهء اجتماعى ميان آنها نبود در اين كتاب ذكر شده است تا برسد به دوره‌اى كه سازمانهاى قبيله‌اى جانشين خانواده‌ها شد تا كم‌كم به دوران شهرنشينى رسيد و از مطالبى كه در اين كتاب آورده شده برمىآيد كه ادراكات مردم در آغاز از حدود احساس و تخيل تجاوز نمىكرده است و از آنچه چهارپايان احساس مىكنند مردم هم از آن بيشتر درك نمىكرده‌اند و پس از گذشتن سالهاى بسيارى به تفكرات وهمى\r\n\r\n","description":"","footnote":"","page_name":" 146 ","page_number":170},
  {"content":"\r\n\r\nرسيده‌اند و برترىخواهىها و اختلافات طبقاتى و برخوردهاى فكرى در مرتبهء دوم از زندگى مردم برايشان فراهم شد .\r\nزيرا طبقاتى از اشراف و جباران نادان پيدا شدند كه حق اداره امور مردم را به خود اختصاص مىدادند و تنها خودشان را صاحب درك و فهم مىشمردند و مردم ديگر را پست‌تر از خود و نادان مطلق مىپنداشتند و آنها را مانند چهارپايان به كار مىگماشتند .\r\nدر اين كتاب حكومتهاى اشرافى به دو دوره تقسيم شده است : نخست دوره اشرافى بود كه شرافت ذاتى را از پدران به ميراث مىبردند زيرا نياكان آنها به درجهء خدائى رسيده بودند و خواه‌ناخواه اشراف‌زادگان هم اشراف خواهند بود و در تصدى منصب و مقام جانشين پدران خواهند گرديد . اين طبقه از مردم نخوانده و نياموخته همه‌چيز مىدانستند و گمان مىبردند از همهء مردم داناتر هستند و بر آنان برترى ذاتى دارند . به‌همين سبب درجهء خدائى و فرماندهى مطلق پادشاهى را به ارث مىبردند و كلمهء شاه برابر با لفظ خداوند بود ، و از اين جهت مردم ديگر آلت بىجانى در دست آنها بودند كه هرچه مىخواستند به وسيلهء آنان انجام مىدادند و حتى عقايد دينى مردم بايد با عقايد شاه يكسان باشد ؛ و فرزندان مردم نيز همان عقايد و رفتار را از پدران به ارث مىبردند ؛ زيرا بنده‌زاده مانند پدرش بندهء شاه خواهد بود و در آيات قرآنى هم از عقايد موروثى بسيار سخن رفته است ، و چون مردمان بندگان شاه محسوب مىشدند بناچار روزى خواران و جيره‌بگيران او بودند و طبقهء اشراف فرماندهان مطلق و روزىرسانان زيردستان خود به‌شمار مىآمدند .\r\nپس از ساليان بسيارى كه در بعضى از شهرها رژيم سلطنتى را برانداختند باز هم دست طبقهء اشراف از سر مردم كوتاه نشد و باز كارها به دست شوراهائى افتاد كه از طبقهء اشراف تشكيل\r\n\r\n","description":"","footnote":"","page_name":" 147 ","page_number":171},
  {"content":"\r\n\r\nمىگرديد ، و بر طبق قوانين اشرافىمنشى كه به تصويب مجلس اشراف رسيده بود كسانى حق دخالت در كارهاى اجتماعى را داشتند كه از طبقهء اشراف باشند ، و اطاعت و فرمانبردارى خوى و خصلت مردم شده بود .\r\nزيرا از اول چنين در ذهن مردم گنجانده شده بود كه هركس از نسل اشراف نباشد چيزى نمىفهمد و ذات و طبيعت او اقتضا دارد كه از شعور و درك كارها بىبهره بماند . بنابراين قابل تربيت شدن هم نيست و هيچ‌گاه لياقت اداره‌كردن زندگى خودش را نخواهد يافت .\r\nپس همهء مردم بايد مطيع و فرمانبردار طبقهء اشراف باشند .\r\nطبقهء دوم از اشراف كه ملاك آن داشتن ثروت زياد بود بعدها بوجود آمد و جانشين اشراف منشىهاى ارثى گرديد ، و بنابراين همهء كارها به دست ثروتمندان افتاد و براى عضويت شوراها و تصدى هريك از مشاغل دولتى ، داشتن حد نصابى از پول تعيين گرديد ، و تا دارائى كسى به آن حد نصاب معين نمىرسيد حق تصدى آن شغل را نداشت . بنابراين هركس داراتر بود از همه دانشمندتر و باشرافت‌تر شمرده مىشد .\r\nاكنون با دقت‌كردن در محتويات اين كتاب تاريخ و با مطابقه دادن آن با بسيارى از آيات قرآنى كه اندكى از آن در قسمت پس از اين خواهد آمد ، مشابهت‌هائى ميان مطالب آنها ديده مىشود ، زيرا سرگذشت بسيارى از مردم پيش از تاريخ زير عنوان قريه‌ها و اهل القرى در قرآن كريم آمده است و زندگى آنان با قبيله‌هائى كه در كتاب تمدن قديم آمده بدون مشابهت نبوده است :  كَذلِكَ نَقُصُّ عَلَيْكَ مِنْ أَنْباءِ ما قَدْ سَبَقَ  ( سورهء طه آيه 99 )  ذلِكَ مِنْ أَنْباءِ الْقُرى نَقُصُّهُ عَلَيْكَ مِنْها قائِمٌ وَ حَصِيدٌ  ( سورهء هود آيهء 100 ) .\r\nدر اين كتاب هرچند جز حضرت مسيح از پيغمبران ديگر\r\n\r\n","description":"","footnote":"","page_name":" 148 ","page_number":172},
  {"content":"\r\n\r\nنامى به ميان نيامده است اما از توضيحاتى كه دربارهء تحولات فكرى مردم دوره‌ها داده شده و در آيات قرآنى هم ضمن سرگذشت پيغمبران بدان اشارت رفته است چنين برمىآيد كه به احتمال شعيب و لوط و نوح پيغمبر در زمانهاى حكومت خانواده و قبيله‌اى ظاهر شده‌اند و با مترفان و لذت‌خواهان حسى مسلك روبرو مىشدند ، و حضرت ابراهيم و موسى و پاره‌اى از پيغمبران ديگر در دوران شهرنشينى ظاهر شدند و بر ضد طبقهء اشراف و بزرگىخواهان و شاهان كه خدايان شهرنشين‌ها بودند قيام كردند و بنابراين همهء پيغمبران و دانشمندان گرفتار نادانىهاى اشراف و بزرگىخواهان بودند .\r\nسقراط هم كه شب پيش از مرگش گفت پس از مردنم همنشين با موسى و هومر خواهم شد به احتمال ، او هم از پيغمبرانى بود كه بر ضد طبقهء اشراف و جباران قيام كرد ، او با حكومت 30 نفر جبار شهر آتن و سوفيست‌ها كه معلمان و مربيان اشراف‌زادگان بودند روبرو شد زيرا آنها خودشان را روشنفكرانى تصور مىكردند كه از همهء مردم داناترند و سقراط ضمن گفتگوهايش مىخواست بر آنان ثابت كند كه شما مدعيان علم و فهم هستيد اما هيچ‌چيز نمىدانيد و او در آخر به زندان جباران افتاد و به دست همين اشراف بىادراك و نافهم شربت مرگ را نوشيد .\r\nحضرت مسيح نيز گرفتار همين طبقهء اشراف و بزرگى و برترىخواهان نادان بود و آنان يهودىهائى بودند كه گمان مىبردند شرافت ذاتى را از نياكان خود به ارث برده‌اند و طبقهء خودشان را از همه مردم دنيا داناتر و به خداوند نزديكتر مىپنداشتند و قرب به خدا را خصيصهء ذاتى خودشان تصور مىكردند و بنابر آنچه در انجيل متى آمده است مسيح آنها را جوجه افعىها خطاب مىكرد و همان‌ها بودند كه عيسى را به مرگ محكوم كردند .\r\n\r\n","description":"","footnote":"","page_name":" 149 ","page_number":173},
  {"content":"\r\n\r\nپيغمبر ما نيز با دو طبقه از اشراف زبان نافهم روبرو گرديد : نخست اشراف قريش بودند كه هيچ قوهء تفكر و تعقل نداشتند و ديگرى همان يهوديانى بودند كه مسيح را به مرگ محكوم كردند و خودشان را شريف‌ترين مردم و از همه مقرب‌تر به درگاه خداوند مىپنداشتند و به‌همين ملاحظه براى آنان اين خطاب رسيد :  « قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ »  ( سورهء جمعه آيهء 6 ) و نتيجهء نهائى از همه اين سخنان مضمون اين آيه است كه خداوند فرمود :  « مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ »  ( شورى آيهء 20 ) زيرا كسى كه جز برترىطلبى كه خاصيت ذاتى اشراف‌منشى مىباشد به هيچ چيز ديگر توجه نداشته باشد از قدرت تفقه در مسموعات و تفكر در مبصرات محروم است . پس از آخرت هم محروم است  « مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  ( سورهء اسرا آيه 72 ) .\r\nاكنون به اين نتيجه مىرسيم كه تا چه حد بايد خدا را شكر كنيم زيرا در آن هنگامى كه برترىخواهان و اشراف جبار كه كوردلانى پرمدعا و نادان بودند و مىخواستند ما را هم به دنبال خودشان به نادانى مطلق و تاريكى كامل بكشانند در چنين وقتى خداوند بر ما منت نهاد و مشعلى در ميان ما افروخت تا به نور رهبرىهايش از خواب بيدار و هشيار شديم و توانستيم ديوهاى جهل و نادانى را از خود برانيم و از زير بار ستم آنان رهائى يابيم .\r\nخداوند نعمت وجود اين رهبر بزرگ را براى ما پايدار گرداند و نور ايمان را در دل همه‌مان تابان‌تر فرمايد .\r\nاكنون با گذراندن اين مقدمات به اصل مطلب مىپردازيم .\r\n\r\n","description":"","footnote":"","page_name":" 150 ","page_number":174},
  {"content":"\r\n\r\n\r\nب - اثر ايمان به غيب در توسعهء ذهن و رشد فكرى انسان\r\nگرچه مطلب در اين‌جا بسيار است اما براى خلاصه‌كردن بحث همين اندازه عرض مىكنم كه روش بيشتر مردم بر خلاف آن چيزى است كه بايد باشد زيرا حقيقت اين است كه علم به روابط ما بين قضايا و آگاه شدن از نتايج حقيقى كارها بايد هدف انسان را معين كند اما بر خلاف اين قاعده بيشتر مردم ، اول هدفهائى را كوركورانه براى خودشان مشخص مىكنند و پس از آن هرچه را مىبينند و مىشنوند به راهى مىكشانند كه صحت انتخاب آن هدف را مسلم كند تا آنچه را پيش خود پسنديده‌اند خوب جلوه بدهند  « أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً فَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ »  ( فاطر آيهء 8 ) .\r\nاز طرف ديگر هركس هرنوع زندگى را كه براى خود مىپسندد و آن را هدف كلى زندگى خود قرار مىدهد ، جز آن به هيچ‌چيز ديگر توجه ندارد و آرزوى رسيدن به آن هدف ، او را وا مىدارد به اين‌كه جز راههاى رسيدن به همان ، از هيچ چيز ديگر جستجو نكند . هدفها سه گونه‌اند : حسى ، وهمى و عقلى .\r\nبنابراين كسى كه جز رسيدن به لذات حسى هيچ هدف ديگرى ندارد ، جستجوهاى علمى او هم از چيزهائى خواهد بود كه راه رسيدن به همان هدف را به او بنماياند . و چنانچه هدفى بالاتر از محسوسات كه موهومات است داشته باشد و بخواهد بر ديگران برترى يابد و مسلط بر آنان گردد ، او هم از چيزى جستجو مىكند كه به هدفش نزديك باشد . به‌همين لحاظ كسى كه هميشه از محسوسات جستجو مىكند فهم و دركش هم متوقف در محسوسات خواهد ماند و تصور چيزىكه غير محسوس\r\n\r\n","description":"","footnote":"","page_name":" 151 ","page_number":175},
  {"content":"\r\n\r\nباشد برايش ميسر نخواهد بود و به‌همين گونه كسى كه جز برترى طلبى و مورد توجه واقع شدن به هيچ‌چيز ديگرى توجه ندارد ، ذهنش در موهومات متوقف خواهد ماند و چيزى جز آنچه او را به هدفش نزديك گرداند و به آن ربط پيدا كند درك نخواهد كرد .  « يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ »  ( سورهء روم آيهء 7 ) .\r\nعلت اين‌كه ذهن جز به سوى يك هدف نمىتواند بنگرد مگر آن‌كه يكى پيرو ديگرى باشد ، اين است كه ذهن هراندازه در يك نوع از ادراكات بيشتر كار كند به همان نوع از ادراك وابستگى بيشترى مىيابد و ورزيدگى بيشترى پيدا مىكند و در آن نوع بيشتر فعال مىشود . و به همان نسبت كه در يك نوع از ادراكات بيشتر فعال مىشود ، نسبت به نوع ديگر از ادراكات كند مىشود و از كار مىافتد و از استعداد پيشرفتى كه در همه نوع ادراكات داشته ، كاسته مىشود و كم‌كم هرچه استعداد در يك نوع مصرف شود ، نسبت به نوع‌هاى ديگر منتفى مىشود تا آن‌كه هيچ استعدادى براى درك و فهم انواع ديگر ادراكات باقى نماند .\r\nبنابراين كسانى كه استعداد ذهنيشان را بيشتر در قضاياى حسى مصرف مىكنند ذهنشان در همين نوع از قضايا فعال مىشود و از درك قضاياى غير محسوس عاجز مىشوند و عقب‌ماندگى ذهنى پيدا مىكنند تا آن‌كه استعدادشان به كلى منتفى گردد .\r\nو به‌همين سبب تنها كسانى كه ذهنشان متوقف در محسوسات و وهميات نمىماند مؤمنين به غيب هستند و آنان مىتوانند هرچيزى را به همان‌گونه كه هست ادراك كنند و ربط قضايا را با وقايع حقيقى قطع نكنند و آنچه ربط قضايا را از وقايع حقيقى درنظر انسان قطع مىكند هدفهاى مربوط به لذات\r\n\r\n","description":"","footnote":"","page_name":" 152 ","page_number":176},
  {"content":"\r\n\r\nحسى و وهمى است . و اين هدفها هستند كه ذهن انسان را پاگير مىكنند و آزادى ذهن را از جستجوى حقيقت سلب مىنمايند و كسى كه از دام اين هدفها جسته باشد و جز پىبردن به مسائل واقعى و پىبردن به حقيقت در هرموردى هيچ هدف ديگرى نداشته باشد ذهنش براى كنجكاوى درمورد هرچيزى آزاد است و هرچه را ببيند و بشنود در آن خيره مىشود تا ببيند به كجا راه پيدا مىكند و از چه پوشيده‌هائى پرده برايش برداشته مىشود .\r\nاما آنها كه ذهنشان متوقف در ادراكات حسى است و فقط براى توسعهء يك زندگى حسى كار مىكنند هرچه را ببينند و بشنوند لذتى از لذايذ حسى را به ياد مىآورند و كسانى كه ذهنشان تا حدودى توسعه پيدا كرده و به مسائل مربوط به روابط اجتماعى مىانديشند اما هدفشان از توسعه دادن روابط خود با مردم اين است كه بر آنها برترى يابند و تسلط بر مردم پيدا كنند ، تمام استعداد ذهنيشان هم فقط در اين راه مصرف مىشود ، و جز جستجوى راههائى كه بر مردم برترى و تسلط پيدا كنند و اختيار همه را بدست گيرند ، كارى و انديشه‌اى ندارند . و توانائى فكر كردن در مسائل ديگر از آنها سلب مىشود . و جباران و ستمگران دنيا نيز همين برترىجويانند  « إِنَّ فِرْعَوْنَ عَلا فِي الْأَرْضِ »  ( قصص آيهء 4 ) .  « إِنَّهُ كانَ عالِياً مِنَ الْمُسْرِفِينَ »  ( دخان آيهء 28 ) ،  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ »  ( قصص آيهء 82 ) .\r\nاما آن چيزىكه بيشتر مردم جز آن چيز ديگرى را مايهء برترى نمىدانند ، زور زياد ، دارائى زياد و فرمانبران بيشتر است . به‌همين سبب كسانى كه برترىطلب هستند ، جز زيادكردن شماره و عدد از هرچيزى ، هيچ سعى و كوشش ديگرى ندارند و بنا به فرمودهء خداوند محو در تكاثر مىباشند\r\n\r\n","description":"","footnote":"","page_name":" 153 ","page_number":177},
  {"content":"\r\n\r\nتا سرازير گور شوند و در جاى ديگر قرآن آمده است  « اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ »  ( سورهء حديد آيهء 20 ) .\r\nاما هيچ‌يك از اين دوگروه كه لذى مسلكان و برترى - خواهانند ، بهره و نصيبى از فهم و درك واقع و حقيقت ندارند .\r\nزيرا اگر در راه بدست آوردن علم هم كوشش كنند ، جملات و الفاظى را به ذهن مىسپارند بدون آنكه چيزى از محتواى آن درك كرده باشند . و فقط مىخواهند چيزى را بخوانند و به ذهن بسپارند كه مردم‌پسند و متناسب با روز باشد و مردم خريدارش باشند تا پول بيشتر از آن راه بدست آورند و صرف خوش - گذرانى كنند و يا مردم آنها را بشناسند و بستايند و پيششان تواضع و كوچكى كنند .\r\n علم گفتارى كه آن بىجان بود * عاشق روى خريداران بود\r\nگرچه باشد وقت بحث اين علم زفت * چون خريدارش نباشد مرد و رفت \r\nو چون مردم دنيا كه مؤمن به غيب نيستند از فهم و درك همه‌چيز ناتوانند ؛ خداوند از آنان به‌عنوان لال و كر و كور و گاهى مرده پنهان شده در گور ياد فرموده است :  « بُكْمٌ عُمْيٌ فَهُمْ لا يَعْقِلُونَ »  ( سورهء بقره آيهء 71 ) .  « فَإِنَّكَ لا تُسْمِعُ الْمَوْتى وَ لا تُسْمِعُ الصُّمَّ الدُّعاءَ »  ( روم آيهء 52 ) .  « إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ »  ( سورهء فاطر آيهء 22 ) .\r\nپيغمبران با گرفتارى بسيار بزرگى روبرو بودند زيرا با كسانى طرف گفتگو مىشدند كه جز تصورات حسى و وهمى چيز ديگرى براى آنان پذيرفتنى نبود و پيغمبران به چنين مردمى مىخواستند بفهمانند كه آفرينندهء عالم ، موجودى است كه به هيچ‌يك از حواس درك شدنى نيست و نمونه و مشابه هم\r\n\r\n","description":"","footnote":"","page_name":" 154 ","page_number":178},
  {"content":"\r\n\r\nندارد تا با نشان دادن نمونه و مانندش شناخته‌شدنى باشد و در برابر اين بيان همهء مردم كودكانى بىخرد و نافهم بودند و به خاطر همين بىخردى و زبان نافهمى مردم بود كه وقتى ابراهيم خليل خدا را براى نمرود توصيف كرد و گفت : « ربى الذى يحيى و يميت » نمرود در پاسخ گفت « انى انا احيى و اميت » . علامهء طباطبائى نوشته‌اند : ابراهيم خليل در جواب نمرود پاسخى نداشت كه بتواند به او بفهماند زيرا فهم و درك نمرود از ميراندن و زنده‌كردن بيش‌از اين نبود كه يكى را رها كنند و ديگرى را سر ببرند . به‌همين سبب ابراهيم خليل به‌جاى پاسخ گفتن به سخن او به سئوال ديگرى عدول كرد و گفت :\r\n « فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ »  ( سورهء بقره آيهء 258 ) .\r\nدر اين‌جا ملاحظه مىشود كه ابراهيم از جواب حلى كه براى نمرود قابل فهميدن نبود به جواب نقضى پرداخت تا تناقض ما بين سخنان او را به خودش بفهماند و در حقيقت به او بگويد كه زنده‌كردن و ميراندن يكى از كارهاى بزرگ و عمده عالم وجود است و تنظيم مسير كرات آسمانى هم يكى از كارهاى بزرگ ديگر عالم وجود است و كسى كه بر احياء و اماته قادر باشد ، بايد قادر به تغيير دادن مسير حركات كرات آسمانى هم باشد و نمرود با شنيدن اين سخن درماند و در يك بن‌بست گير كرد و اجمالا به تناقض ما بين ادعاهاى خودش برد ، زيرا ابراهيم به او فهماند كه ما بين قدرت براى انجام اين دو كار ملازمه‌اى هست و او نمىتواند يكى را بپذيرد و ديگرى را رد كند پس يا بايد ادعا كند كه مىتوانم جاى طلوع و غروب خورشيد را تغيير بدهم و يا بايد اعتراف كند كه بر ميراندن و زنده‌كردن هم توانا نيستم و در هردوصورت مشت خودش را باز مىكند و باز وقتى حضرت موسى عليه السّلام مأمور دعوت فرعون نادان دنياپرست\r\n\r\n","description":"","footnote":"","page_name":" 155 ","page_number":179},
  {"content":"\r\n\r\nغير مؤمن به غيب گرديد به خدا عرض كرد   « وَ احْلُلْ عُقْدَةً مِنْ لِسانِي يَفْقَهُوا قَوْلِي »   ( طه آيهء 27 ) خدايا گره از زبانم بگشاى تا به‌گونه‌اى سخن بگويم كه اين مردم نادان سخنم را بفهمند اما فرعون بعد از همهء گفت‌وشنودها پاسخ موسى را چنين داد :\r\n « أَ جِئْتَنا لِتُخْرِجَنا مِنْ أَرْضِنا بِسِحْرِكَ يا مُوسى »  ( طه آيهء 57 ) زيرا فرعون تا آن وقت چنان سخنانى نشنيده بود و به آن آشنائى نداشت و به نظر او از نوع سخنان جن‌گيران و كاهنان رسيد و موسى را هم يكى از جادوگران شناخت اما ساحرات فرعون كه از زيروزبر كاروگفتار جادوگران آگاه بودند دانستند كه گفتار و كردار موسى جادوگرانه نيست بهرحال فرعون كه اين حقيقت را درك نكرده بود باز هم بانگ  أَنَا رَبُّكُمُ الْأَعْلى  برآورد ( سورهء نازعات آيهء 24 ) تا پس از چندى پيش خود انديشيد شايد سخن موسى راست باشد و خداى ديگرى بالاتر از او هم باشد اما چون برترى و بالاترى خدا را به اين مىدانست كه خانه و كاشانه‌اش از همه‌جا بالاتر و مشرف بر همه باشد و مثلا تاجش از تاج ديگران بزرگتر و جواهراتش ناياب‌تر و پربهاتر باشد و پايه‌هاى تختش از همه بلندتر باشد كه مثلا به آسمان برسد ، به‌همين سبب به فكر سفر آسمان افتاد تا شايد به خداى موسى دست يابد و تخت و تاجش را سرنگون گرداند .\r\nو از اين‌جا بود كه گفت :   « يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ * أَسْبابَ السَّماواتِ فَأَطَّلِعَ إِلى إِلهِ مُوسى وَ إِنِّي لَأَظُنُّهُ كاذِباً وَ كَذلِكَ زُيِّنَ لِفِرْعَوْنَ سُوءُ عَمَلِهِ وَ صُدَّ عَنِ السَّبِيلِ »   ( سورهء مؤمن ( غافر ) آيهء 37 ) .\r\nاما اگر فرعون چيزى از سخنان موسى درك نكرد ، با گذشت زمان كسان ديگرى در همهء دوره‌ها پيدا شدند كه به نادانى فرعون و فرعونيان پىببرند و سخن موسى و پيغمبران ديگر را باور كنند .\r\n\r\n","description":"","footnote":"","page_name":" 156 ","page_number":180},
  {"content":"\r\n\r\nدر آن عصر فرعون تنها نبود كه از سخنان موسى چيزى نفهمد بلكه گروهى از قوم خود موسى هم چيزى از گفتارش نفهميدند و به او گفتند :  « يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً »  ( بقره آيهء 55 ) و باز همين گروه زبان‌نشناسان بودند كه  « ثُمَّ اتَّخَذُوا الْعِجْلَ »  ( سورهء نساء آيهء 153 ) .\r\nآرى مردمى كه جز محسوسات ، چيز ديگرى برايشان درك شدنى و باور كردنى نيست به فرض آنكه كوركورانه متدين به دينى از اديان الهى نيز بشنوند و خداى ناديده و لمس نشدنى را بپذيرند ، هرگز به مرتبهء تنزيه مطلق او نمىرسند و از تشبيه و تمثيل بيرون نمىروند زيرا جز محسوسات چيز ديگرى براى آنان درك‌شدنى و باوركردنى نيست .\r\nبه‌همين ملاحظه اگر فرمانهاى الهى را هم اجراء كنند از ترس اين است كه مبادا خدا بر آنها غضب كند و از وسائل عيش‌ونوش و لذات حسى آنان چيزى بكاهد و همچنان‌كه غارنشينان دوران ماقبل تاريخ هرروز صبح به خدايان موهوم خود رشوه و هديه مىدادند تا شكار خوبى از جنگلها نصيبشان گردد اينها هم گاهگاهى نماز مىخوانند و روزه مىگيرند تا محبت خدا را به سوى خود جلب كنند تا بازار رواجى به آنها عطا فرمايد و درآمد خوبى پيدا كنند يا شغل خوبى نصيبشان شود و اگر نشد از خدا برمىگردند   « وَ مِنَ النَّاسِ مَنْ يَعْبُدُ اللَّهَ عَلى حَرْفٍ فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ يَدْعُوا مِنْ دُونِ اللَّهِ ما لا يَضُرُّهُ وَ ما لا يَنْفَعُهُ ذلِكَ هُوَ الضَّلالُ الْبَعِيدُ   ( سورهء حج آيهء 11 ) كسانى از مردم هستند كه خدا را به سستى مىپرستند پس اگر به خوبى و خوشىهائى رسيدند در آن پابرجا و استوار مىگردند و چنانچه وسائل خوشى از دستشان رفت از دين برمىگردند و آشكار است كه دين و دنيا هردو را مىبازند زيرا\r\n\r\n","description":"","footnote":"","page_name":" 157 ","page_number":181},
  {"content":"\r\n\r\nچيزى را مىجويند كه جز خداوند است ، نه زيانى به آنان مىرساند و نه سودى از آن مىبينند و اين‌گونه‌اى از گمراهى است كه از حقيقت بسيار دور است .\r\nگروه ديگرى از مؤمنان حسى مسلك هستند كه به خوش - گذرانىهاى دنيا چشم ندارند و از آن مىگذرند اما خوشىهاى كنونى را به خوش‌گذرانىهاى پس از مرگ مىفروشند آنان نيز سوداگر و شكم‌پرست و خوش‌گذران‌اند زيرا به اميد     « وَ فاكِهَةٍ مِمَّا يَتَخَيَّرُونَ * وَ لَحْمِ طَيْرٍ مِمَّا يَشْتَهُونَ * وَ حُورٌ عِينٌ * كَأَمْثالِ اللُّؤْلُؤِ الْمَكْنُونِ »     وقت مىگذرانند و به خوراك و پوشاك بهتر و به يارى دلرباتر از آنچه در اين دنياست ، طمع دارند . آنها نيز جز محسوسات چيزى ديگرى را درك نمىكنند و از معانى غيبى نامحسوس و لذات غيرحسى به كلى بىخبرند .\r\nفقط گروه  السَّابِقُونَ السَّابِقُونَ  هستند كه مقربانند ( واقعه آيهء 10 ) آنان به زندگى علمى حقيقى رسيده‌اند و از هرچه محسوس است چشم بسته‌اند زيرا غرق درياى معرفتند و سرمست لذت قرب به خدا هستند و در مراتب معرفت به درجهء تنزيه مطلق رسيده‌اند و به عجز خود و عجز هرمخلوقى از شناختن ذات پىبرده‌اند و بدان اعتراف كرده‌اند و به معنى « كلما ميزتموه باوهامكم فهو مخلوق لكم » راه يافته‌اند و به كنه اين ناتوانى رسيده‌اند كه هيچ تصورى دربارهء ذات او نتوان كرد زيرا زيربناى تصورات عقلى و انديشه‌هاى عالى انسان هم همين محسوسات است كه به وسيلهء تجريد به ذهن آمده است و چيزى كه هيچ‌گونه وابستگى و برخوردى با محسوسات نداشته باشد ، از هرتصورى كه درباره‌اش بشود برتر است .\r\nو پىبردن به اين عجز بالاترين مرتبهء معرفت خداوند است و تنزيه مطلق عين پىبردن به اين عجز است و اعتراف به اين ناتوانى براى آنها موجب كمال لذت است زيرا بالاترين\r\n\r\n","description":"","footnote":"","page_name":" 158 ","page_number":182},
  {"content":"\r\n\r\nعلم و ادراك جز پىبردن به اين ناتوانى چيز ديگرى نيست . در كتاب نهج البلاغه در گفتار حضرت مولى امير مؤمنان آمده است : الراسخونى فى العلم هم الذين اقروا مما جهلوا تفسيره من الغيب المحجوب ص 125 . و راسخان در علم كسانى هستند كه به مرتبهء رضوان اكبر رسيده‌اند كه بالاترين درجهء بهشت خداوند است و خداوند دربارهء مؤمنان ديگر فرموده است :  « وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ »  و پس از آن دربارهء اين گروه مىفرمايد :\r\n « وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ »  ( سورهء توبه آيهء 71 ) اقتباس از جلد نهم الميزان ص 339 .\r\nاينان از هرلذتى بجز لذت معرفت و قرب به او چشم پوشيده‌اند و اين و الاترين مرتبهء علم و ادراك بشر است كه از ايمان به غيب حاصل مىشود .\r\n\r\nج - تأثير ايمان به غيب در علوم دنيوى\r\nخلاصهء همهء مطالب اين است كه ايمان به غيب با تكامل ذهن و پيشرفت كوشش‌هاى علمى نوع انسان در هرزمينه‌اى كه باشد رابطهء مستقيم دارد زيرا پيغمبران ضمن دعوت مردم به مسائل ايمانى و اعتقادى از آنها نخواستند كه دعوتشان را كوركورانه و به جبر و زور از آنان بپذيرند بلكه با دعوت به تفكر و عرضه داشتن مسائلى كه بايد دربارهء آنها انديشيد و به عمق آنها پىبرد ذهن مردم را به كار انداختند و فكر آنها را روشن كردند و مسائلى كه عرضه كردند درمورد كليات وجود و ربط ما بين اجزاء عالم وجود با يكديگر بود و در ضمن ذهن مردم را با تجريد مفاهيم جزئى و جاىگزين‌كردن مفاهيم كلى عقلى به‌جاى ادراكات جزئى و حسى آشنا كردند . پس ايشان\r\n\r\n","description":"","footnote":"","page_name":" 159 ","page_number":183},
  {"content":"\r\n\r\nبودند كه روش فكركردن را به مردم آموختند و كسانى هم كه به گفتار ايشان ايمان نياوردند خواه‌ناخواه وادار به اين شدند كه براى تهيه سلاح متقابل و برابرىكردن با آنان براى دفاع از خود گفتگوهاى فكرى منظمى را براى خود آماده كنند و ناچار وادار به تفكر و تعقل شدند .\r\nما در قرآن كريم علاوه بر نقل گفتگوهائى كه ميان پيغمبران سلف با مردم ردوبدل شده است آيات بسيار ديگرى را مىبينيم كه در آنها مردم به تفقه و درك معنى سخنان و تفكر و تعقل دربارهء ربط ما بين همهء قضاياى علمى سفارش شده‌اند بعلاوه ، آيات ديگرى هم هست كه در آنها با كمال صراحت گفته شده است كه خداوند با جبر و زور ، اعتقاد به هيچ قضيه‌اى را از مردم نخواسته است و از جمله اين آيات است كه مىفرمايد :\r\n   « فَذَكِّرْ إِنَّما أَنْتَ مُذَكِّرٌ لَسْتَ عَلَيْهِمْ بِمُصَيْطِرٍ إِلَّا مَنْ تَوَلَّى وَ كَفَرَ    ( غاشيه آيهء 22 ) . بنابراين فقط با كسانى به عنف و جبر رفتار مىشود كه اصلا گوش به سخن پيغمبران نمىدهند و به عمد مىخواهند نفهمند و مردم ديگر را هم از گوش دادن مانع مىشوند و مزاحم آنان مىشوند .\r\nو باز مىفرمايد :  « قُلْ هاتُوا بُرْهانَكُمْ إِنْ كُنْتُمْ صادِقِينَ *   - الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ   لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ »  . در همهء اين آيات و آيات ديگر سفارش شده است : براى گفتار خودتان سند بياوريد و دنبال فهم و درك دليل و سند صحت قضايا برويد زيرا راه فهم و درك براى همهء مردم باز است و مسائلى هم كه بايد دربارهء آنها فكر كنند به مردم ارائه شده است و هيچ اجبار و اكراهى براى پذيرفتن عقايد در كار نيست و عقيده كاملا آزاد است و از اين‌جا كمك پيغمبران به پيشرفت ذهن در كليهء علوم و مسائل مربوط به زندگى دنيوى هم روشن مىگردد زيرا در هيچ علمى از موضوعات فردى و\r\n\r\n","description":"","footnote":"","page_name":" 160 ","page_number":184},
  {"content":"\r\n\r\nجزئى گفتگو نمىشود و موضوع هرعلمى يا ماهيات و كليات طبيعى است و يا دربارهء كليات ذهنى خالص و عقلى گفتگو مىشود مانند رياضيات نظرى خالص كه موضوعشان كميات مطلق است نه كميات مضاف كه براى استفاده در عمل است و مانند منطق و فلسفه و به‌هرحال وارد شدن در هيچ علمى بدون بالا رفتن ذهن از درجهء احساس و تخيل و بدون توانائى يافتن ذهن بر تجريد و توحيد مفاهيم جزئى و تعميم دادن مفاهيم كلى و منطبق نمودن آنها بر مصاديق خود ميسر نيست و قدرت براين فعاليت‌هاى ذهنى را پيغمبران به مردم عطا كردند و راه تحقيق در قضاياى علمى و روش پيداكردن ربط ما بين قضاياى علمى را آنان به مردم آموختند و نمونه‌هائى از آيات قرآنى دراين‌باره بسيار است و يكى از آنها اين است :  « إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ   الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ »  ( سورهء آل عمران آيهء 191 ) .\r\nهمچنانكه ملاحظه مىشود اين آيه مردم صاحب خرد را كه قدرت تفكر و تعمق ذهنى دارند ، به انديشيدن دربارهء ربط منظمى كه ما بين درپى يكديگر آمدن شب‌وروز و نظم گردش ستارگان هست و نيز آثارى كه از اين نظم حركات و درپى يكديگر آمدن سردى و گرمى فصلى و روشنى و تاريكى شبانه‌روزى در پرورش گياهان و جانداران ظاهر مىشود به تفكر دربارهء نظم اين وقايع دعوت كرده است . و رابطه‌اى را كه ما بين نظم علمى اين وقايع با نظم در ايجاد هست مشخص فرموده است و تفكر و تعمق در اين مسائل بدون توسعه يافتن ذهن و قدرت بر تحليل و تركيب ما بين قضاياى كلى و عقلى ميسر نمىشود .\r\nبنابراين اگر عده‌اى از مردم از ايمان به غيب محروم\r\n\r\n","description":"","footnote":"","page_name":" 161 ","page_number":185},
  {"content":"\r\n\r\nماندند ، اما توسعه ذهن و قدرت بر تجريد و جداكردن امور بيگانه از خود طبيعت‌هائى كه موضوع علوم گوناگون قرار مىگيرند و پس از آن ، جستجوكردن از محمولات علمى كه اختصاص به خود آن موضوعات دارند و عوارض بيگانه در آن دخالتى ندارند ، همهء اين‌ها از بركت تعليمات پيغمبران است كه فكر مردم را به راه انداختند و از بركت تعليم پيغمبران ، قدرت بر تفكر براى مردم حاصل گرديد تا توانستند علوم مختلف را به وجود آورند و زندگى خود را مرتب كنند . مولانا جلال الدين رومى در اين مورد مىگويد :\r\n با عصا كوران اگر ره ديده‌اند * در پناه خلق روشن ديده‌اند\r\nگرنه بينايان بدندى و شهان * جمله كوران خود بمردندى عيان\r\nنى ز كوران كسب آيد نى درود * نى عمارت نى تجارت‌ها و سود\r\nگر نكردى رحمت و افضالشان * در شكستى چوب استدلالشان\r\nاين عصا چبود قياسات و دليل * آن عصا كه دادشان بينا جليل \r\nبنابراين درواقع همهء مردم دنيا ذره‌خواران پيغمبران و مؤمنين به غيب هستند .\r\n\r\nد - تاثير ايمان به غيب در زندگى علمى انسان\r\nگفته شد زندگى بر سه گونه است : حسى ، وهمى و علمى يا عقلانى و براى ادامه دادن هريك از اين سه نوع زندگى علاوه بر كوشش‌هاى علمى كوشش عملى هم لازم است و هيچ كار و كوششى\r\n\r\n","description":"","footnote":"","page_name":" 162 ","page_number":186},
  {"content":"\r\n\r\nبدون آرزوى رسيدن به هدفى انجام نمىگيرد .\r\nاز جهت ديگر چون زندگى انسان دسته جمعى و مشترك است علاوه بر هدفها و آرزوهاى فردى آرزوهاى دسته جمعى و مشترك نيز وجود دارد .\r\nبنابراين براى ادامهء هرنوع از زندگى ، نياز به اتحاد و اتفاق و فعاليت‌هاى مشترك دارند و كمال و دوام اتحاد و اتفاق همه - جانبه بدون ايمان به غيب و بدون آرزوى رسيدن به هدفهاى غيبى ميسر نيست .\r\nزيرا هدفهاى فردى و حسى كوتاه مدت است و چنانچه جمعى باهم در فراهم‌كردن چند وعده از غذا يا چيزهاى ديگر متفق شوند ، با برطرف‌شدن اين نياز و يا با تغيير شرايط به زودى پراكنده مىشوند . و علاوه بر آن ، نيازمندىهاى انسان در زندگى حسى كه غذا و پوشاك و مسكن است ، با مبادلات نقدى و جنسى انجام مىگيرد و اين مبادلات اگر چه نوعى كمك به يكديگر است ، و بدون اتحاد و اتفاق و تراضى ما بين يكديگر حاصل نمىشود ، اما چون اين كمك‌رسانىها رايگان انجام نمىگيرد و هريك از افراد براى رسيدن به سود شخصى خود كارى براى ديگرى انجام مىدهد ، پس اين همكارىها بدون دوستى و صميميت انجام مىگيرد زيرا در مبادلات جنسى و نقدى ممكن است طرفين معامله دشمن جان يكديگر باشند و نيازمندىهاى كوتاه‌مدت يا درازمدت خود را از ناحيه كار و كوشش يكديگر برآورند .\r\nو علاوه بر آن در بيشتر مبادلات به فرض اين‌كه در ظاهر انصاف و عدالت درميان باشد ، هركدام از آنها ارزش كار خود را به مراتب از كار ديگرى بالاتر مىداند و حق مسلم خود مىداند كه تا مىتواند كمتر كار كند و هرچه بيشتر از ديگرى بهره بگيرد .\r\nمانند آنكه گفته‌اند :\r\nكل يجر النار الى قرصه : « وقتى تنورى به اشتراك افروخته\r\n\r\n","description":"","footnote":"","page_name":" 163 ","page_number":187},
  {"content":"\r\n\r\nشود ، هريك از شركاء آتش را به سوى گروه نان خودش مىكشاند » .\r\nدر زندگى تخيلى و توهمى هم كه در رابطه با مردم پديد مىآيد ، هركسى مىخواهد خوردنىهائى بدست آورد كه ديگران آن را نداشته باشند . در اين‌گونه زندگى اگر هم افراد كمك - رسانىهائى نسبت به‌هم داشته باشند ، بسيار كوتاه‌مدت است زيرا به محض اين‌كه هريك نيروى بيشتر و امكانات بهترى در خود ديد ، مىخواهد ديگرى را زير دست و پيرو خود كرده ، از نيروى ديگرى به سود خودش بهره‌گيرى كند و اگر نشد ، مىخواهد او را سركوب كند و يا به كلى نيست و نابودش گرداند   « كَلَّا إِنَّ الْإِنْسانَ لَيَطْغى * أَنْ رَآهُ اسْتَغْنى »   ( سورهء علق - آيهء 6 و 7 ) .\r\nو چنانچه دشمن مشتركى داشته باشند ، به محض اين‌كه آن دشمن را با اتحاد و اتفاق و به كمك يكديگر از پاى درآورند ، بلافاصله خودشان دشمن يكديگر مىشوند و به جان هم مىافتند .\r\nبنابراين اشتراك در هيچ‌يك از هدفهاى حسى و يا وهمى و تخيلى موجب اتفاق و سبب اتحاد نخواهد بود و جز نفاق ميان مردم دنيا چيز ديگرى يافت نخواهد شد . و فقط يك چيز باقى مىماند كه اگر با هدفهاى ديگر آميخته نشود موجب يك رنگى و اتحاد ما بين مردم مىشود و آن مسئلهء ايمان به غيب است كه اشتراك در عقايد و آراء علمى و سنتهاى عملى به وجود مىآورد .\r\nبه عقيدهء جامعه‌شناسان و مورخان ، حزب ، گروهى هستند كه براى دفاع از ايمان مشترك شدت عمل به خرج دهند و تشكيل مدينه و پيشرفت تمدن نيز اثر بسيار بزرگ اشتراك و اتحاد در عقايد دينى است . در آغاز مردم براى دفاع از عقايد و سنتهاى مشترك دينى ، خانه‌ها را پهلوى يكديگر ساختند و شهرها را به وجود آوردند .\r\nپس ايمان به غيب ، تنها وسيله براى اتحاد و اتفاق و آبادى دنيا و پيروزى و رستگارى است و ايمان به خدا و جهاد براى\r\n\r\n","description":"","footnote":"","page_name":" 164 ","page_number":188},
  {"content":"\r\n\r\nدفاع از عقايد دينى و سنتهاى الهى موجب اتحاد است .\r\n جان گرگان و سگان از هم جداست * متحد جان‌هاى شيران خداست \r\nچيزىكه هست ، گروهى از مؤمنين به غيب كه ايمانشان تقليدى است و يا عميق و استدلالى نيست ، آنها هم براى لذت‌هاى حسى كار مىكنند چه لذتهاى حسى دنيوى باشد چه لذتهاى حسى اخروى زيرا لذت آنها هم از نوع لذات دنيوى است . بنابراين هدف آنان غيبى خالص نيست و تا حدودى اهل دنيا هستند و به هراندازه كه هدف‌هاى دنيوى در زندگى آنها بيشتر باشد ، به همان اندازه هم جدائى و نفاق بين آنها پديدار خواهد شد .\r\nزيرا اهل دنيا هستند نه اهل آخرت محض . بنابراين صفاى آنان آميخته به كدورت است و صلح آنان همراه با جنگ است .\r\n اهل دنيا كافران مطلقند * روز و شب در جغ‌جغ و در وق‌وقند\r\nاهل دنيا از كهين و از مهين * لعنة اللّه عليهم الجمعين \r\nو علاوه بر آن متدينين به اديان فلسفى و غيرفلسفى نيز كه مؤمن به موجودات غيبى خرافى و موهوم هستند به فرض اين‌كه اتحاد و اتفاق حقيقى ميانشان باشد ، اين اتحاد و اتفاق و دوستى ، منطقه‌اى و محلى و كشورى است زيرا دين آنان موروثى و نژادى است و اهل هرمنطقه‌اى كه از يك نژاد باشند ، و عقايد دينى را از يك سلسلهء نژادى به ارث برده باشند ، فقط هم‌نژادان خود را دوست دارند و متفق و متحد با آنها مىباشند . اما به ديگران با چشم حقارت و دشمنى مىنگرند و بسيارى از اين گروهها افراد نژادهاى ديگر را به دين خود راه نمىدهند و غير خودشان را دشمن سرسخت خود مىشمارند به‌طورى كه ايجاد رابطهء دوستى با آنها از هيچ راهى ميسر نيست .\r\n\r\n","description":"","footnote":"","page_name":" 165 ","page_number":189},
  {"content":"\r\n\r\nاما مؤمنين به غيب مطلق مستدل هستند كه دينشان نژادى و تقليدى نيست . و خداى آنان خداى همهء جهانيان است . خالق و رزاق همه و خيرخواه همه است . نه آنكه خيرخواه مردم منطقهء معين و گروه خاصى باشد و همه را دعوت به صلاح و رستگارى مىكند و هركس به او روى آورد از هرگروه و نژادى باشد همه را به يك نحوه مىپذيرد و همه را پناه مىدهد . پس آنهائى هم كه به چنين خداوندى ايمان مىآورند تأسى به خداى خود مىكنند و به همهء آفريدگانش به شرط اين‌كه مزاحم ايمان و عقيده و سنت‌هاى دينى آنان نباشند ، به همه با چشم مهربانى مىنگرند و هدايت و خير و صلاح همه را مىخواهند .\r\nبنابراين ، وحدت حقيقى جهانى با ايمان به غيب ميسر خواهد بود و ايمان مشترك ريسمان محكم خدائى است كه همه را به‌هم پيوند مىدهد .  « اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها »  ( آل عمران آيهء 103 ) .\r\nمؤمنين به غيب با دشمنانشان براى دفاع از جان خود نمىجنگند ، براى دفاع از دارائى و مكان و مسكن نمىجنگند همه‌چيز را مىبازند تا يك چيز را ببرند و آن را سالم و درست نگهدارند و آن ايمان به غيب است و جان و مال و زن و فرزند و خويشاوندان و وطن خود را مىخواهند تا با كمك گرفتن از آنها ايمان به غيب خودشان را استوار گردانند و از آن نگهدارى كنند .\r\nوطن آنان دار الاسلام و دار السّلام است ، يعنى در هركجاى دنيا كه مردمش به صلح و صلاح دينى و عقلانى بپيوندند ، از هر نژاد و قوم و اهل هرزبانى كه باشند ، باهم متفق و متحد و يكرنگ مىشوند و با صلح و مسالمت كامل باهم زندگى مىكنند .\r\n\r\n","description":"","footnote":"","page_name":" 166 ","page_number":190},
  {"content":"\r\n\r\nاما هرگاه فرد يا گروهى با عقايد و سنت‌هاى آنان ستيزه‌گرى كند ، براى جلوگيرى از آزار آنان ، باهم متحد و متفق مىشوند و با آنها مىجنگند .\r\n « إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ »  ( سورهء صف آيهء 3 ) اتفاق و اتحاد آنان در برابر دشمن دين و ايمان مانند قطعات آهنى است كه روى هم چيده شوند و روى گداخته بالاى آنها بريزند تا همه يك‌پارچه شوند .\r\nو مانند سد اسكندر خواهند بود كه گفت  « آتُونِي زُبَرَ الْحَدِيدِ حَتَّى إِذا ساوى بَيْنَ الصَّدَفَيْنِ قالَ انْفُخُوا حَتَّى إِذا جَعَلَهُ ناراً قالَ آتُونِي أُفْرِغْ عَلَيْهِ قِطْراً »  ( سورهء كهف آيهء 96 ) .\r\nمؤمنان در صف كارزار با دشمنان ايمان خود چنان يك‌پارچه مىشوند كه گوئى با روى گداخته اندوده شده‌اند و باهم چنان جوش خورده‌اند كه از هم جدا شدنى نيستند .\r\nمساجد و معابد جاى تقويت ايمان به غيب است . علماى دين حاميان ايمان به غيب هستند و زيارتگاه‌ها و گورستان‌هاى مسلمانان چون جاى به ياد آوردن غيب و ايمان به غيب است جاى مقدسى است . و حضور در اين اماكن سبب استوار گرديدن ايمان به غيب مىشود و صف مؤمنان را در هركجا اگر چه دور از هم باشند ، به‌هم پيوند مىدهد و پيوند آنها را استوارتر مىگرداند زيرا ايمان به غيب عروة الوثقى و حبل الله است  « فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها »  ( سورهء بقره آيهء 256 ) .\r\n\r\n","description":"","footnote":"","page_name":" 167 ","page_number":191},
  {"content":"\r\n . \r\n","description":"","footnote":"","page_name":" 168 ","page_number":192},
  {"content":"\r\n\r\n\r\nاخلاق علّامه و يك بحث فلسفى\r\nاحمد احمدى\r\n\r\n","description":"","footnote":"","page_name":" 169 ","page_number":193},
  {"content":"\r\n . \r\n","description":"","footnote":"","page_name":" 170 ","page_number":194},
  {"content":"\r\n\r\nبسم اللّه الرحمن الرحيم الحمد لله رب العالمين و الصلاة و السّلام على خير خلقه محمد صلّى اللّه عليه و على آله و سلم و على آله الطيبين الطاهرين .\r\nحضرت امير المؤمنين ( ع ) در رثاى حضرت صديقه طاهره فرموده :\r\n فراقك اعظم الاشياء عندى * و فقدك فاطم ادهى التكول \r\nبنده بعد از يك سال كه از رحلت آية اللّه طباطبائى مىگذرد هنوز باور نكرده‌ام كه ما استاد بزرگوار « علامه طباطبائى » را از دست داده‌ايم . شايد اين امر به اين جهت باشد كه مدت بيست و چند سالى كه در قم بودم مرتب از محضر ايشان استفاده مىكردم ، و اگر چه گاهى هم زمينه‌هائى فراهم مىشد كه به تهران و يا جاهاى ديگر بروم اما واقعا پاىبست ايشان بودم . علاقه و دلبستگى من به ايشان در حد علاقهء يك مريد نسبت به مراد خود بود . حتى نسبت به خطهء آذربايجان علاقهء بيشترى نسبت به ساير جاها دارم ؛ مثل مولوى و شمس تبريزى كه گفته‌اند :\r\nمولوى از هركس كه به ايران مىآمد تقاضا مىكرد مقدارى خاك از تبريز براى او به قونيه ببرند ، و بعد وصيت كرد كه هنگام دفن جسدش مقدارى از همان خاك تبريز را در كنارش در خاك بگذارند . چنين علاقه‌اى را بنده نسبت به خطهء آذربايجان\r\n\r\n","description":"","footnote":"","page_name":" 171 ","page_number":195},
  {"content":"\r\n\r\nدارم ؛ آرى\r\n امر على الديار ، ديار ليلى * اقبل ذا الجدار ، ذا الجدارا\r\nو ما حب الديار شغفن قلبى * و لكن حب من سكن الديارا \r\nتأثيرى كه علامهء طباطبائى بر روح ما و بر تمام زندگى علمى و اجتماعى شاگردانش گذاشت بسيار بود . و بنده قطره‌اى و فردى ناچيزى بودم كه شايد استعداد و شايستگى نداشتم كه آنچنان‌كه مىبايست از محضر استاد استفاده كنم ولى همان مقدار ناچيز ، كه در حد من ناتوان بود ، بسيار زياد اثربخش بود . بنده نمىتوانم راجع به فضائل ايشان صحبتى كنم فقط به چند مورد اشاره مىكنم و بعد به بحث در يك مطلب فلسفى مىپردازم ؛ چون مىدانم كه خود ايشان هم براى مسائل علمى و فكرى نسبت به مسائل جزئىتر اهميت بيشترى قائل بودند ؛ گرچه هرچه در وصف ايشان گفته شود جزئى نيست . از خصال و ويژگيهاى اخلاقى استاد دو نكته را به‌عنوان مثال ذكر مىكنم تا شايد انشاء اللّه سرلوحهء كار ما قرار گيرد :\r\nنكتهء اول دلبستگى ايشان به اهل‌بيت عليهم السّلام بود و در حقيقت ولاى اهل‌بيت براى ايشان به منزلهء يك شمع شب‌افروز شبستان زندگى بود . نسبت به اهل‌بيت بخصوص نسبت به امير المؤمنين سلام اللّه عليه تا سرحد عشق دلبستگى داشتند . هيچ بخاطر ندارم كه از اسم هريك از ائمه بدون اداى احترام گذشته باشند . در مشهد كه همه‌ساله مشرف مىشدند و تابستان را در آنجا مىماندند ، وقتى وارد صحن حرم حضرت رضا سلام اللّه عليه مىشدند بارها كه در خدمتشان بودم مىديدم كه دستهاى مرتعش را روى آستانهء در مىگذاشتند و با بدن لرزان از جان دل آستانهء در را مىبوسيدند .\r\nگاهى كه از محضرشان التماس دعائى درخواست مىشد مىگفتند :\r\n\r\n","description":"","footnote":"","page_name":" 172 ","page_number":196},
  {"content":"\r\n\r\n« برويد از حضرت بگيريد ما اينجا كاره‌اى نيستم ؛ همه‌چيز اينجاست » . هركسى كه اندك بىمهرىاى نسبت به خاندان پيغمبر و مقام ولايت داشت نمىپذيرفت و با اين قبيل افراد آشتىناپذير بود . از اشتباهات علمى اشخاص ، فراوان مىگذشت و در تصحيح و نقد آنها همواره ادب علمى را حفظ مىكرد ، اما در مقابل افرادى كه به مقام ولايت اهل‌بيت تا اندازه‌اى سر سازگارى نداشتند نمىتوانست ساكت بماند و به هرنحوى كه بود سخن را مىگفت ؛ اين شيوه برخورد در آثار كتبى وى مشهود است ؛ اما در محضر خيلى صريح‌تر و مشهودتر از اين بود .\r\nشب‌هاى ماه رمضان در جاهائى كه مجالس روضه بود شركت مىكردند و گاهى تا سحر مىنشستند و نسبت به مقام شامخ ولايت آن شيفتگى و دلبستگى را با تمام وجود ابراز مىكردند .\r\nغالبا در مجالس روضه و مرثيهء روزهاى جمعه شركت مىكرد و گاهى با تمام وجود زارزار گريه مىكرد بطوريكه تمام بدنش مىلرزيد و از چشمهاى درشت و جذابش اشك سرازير مىشد ، و بيگمان بسيارى از موفقيت‌ها كه داشت مولود همين خصلت بود . دلباختگى ، شيفتگى و علاقهء وى نسبت به خاندان پيغمبر تا حدى بود كه كتاب و علم را در مواردى كه مصيبت و مرثيه و امثال آن بود ، يكسره به يك‌سو مىنهاد .\r\nتمام ليالى ماه رمضان را تا صبح بيدار و مشغول عبادت و نوشتن بود ، و بعد از عبادات سحر ، هنگام طلوع آفتاب تا ظهر را به استراحت مىپرداخت . اين خصلت شيفتگى به خاندان عصمت در بسيارى از شاگردان ايشان تا آنجا كه من مىشناسم آگاهانه و يا ناخودآگاه وجود دارد ، و اميدوارم براى همهء شيفتگان خاندان پيغمبر و از جمله خود ما سرمشقى باشد كه اين چراغ دلها يعنى ولاى اهل‌بيت سلام اللّه عليهم ، به همان صورت كه از اين اعاظم در قول و عمل به ما رسيده ، در ما هم فروزان نگهدارى\r\n\r\n","description":"","footnote":"","page_name":" 173 ","page_number":197},
  {"content":"\r\n\r\nشده ، و به آيندگان به ميراث سپرده شود .\r\nنكتهء ديگرى كه در نظر استاد اهميت بسيارى داشت ، تربيت شاگرد بود كه بخصوص براى اهل فضل و كسانى كه در رشتهء تعليم و تربيت كار مىكنند كمال اهميت را دارد . وى نسبت به تربيت شاگرد خصوصا در زمينهء معارف و حقايق قرآنى و استدلالى شيفتگى عجيبى داشت و آمدن ايشان از تبريز به قم به‌همين منظور بود . در به دو ورود به قم ، چون مجتهد بودند درس خارج مىدادند ، و فقه و اصول تدريس مىفرمودند ولى بعدا براى اينكه نسبت به تدريس مسائل عقلى و تفسيرى احساس ضرورت كردند ، دست از تدريس فقه و اصول كشيدند و راه مرجعيت را كنار گذاشتند و به تدريس اين قبيل مسائل پرداختند .\r\nدر برخورد با شاگرد ، سبك و شيوهء خاصى داشتند و اصلا تحكم فكر در كار نبود . اگر مسأله‌اى مطرح مىشد ، ايشان نظر خود را مىگفتند و بعد مىفرمودند : اين چيزيست كه به نظرمان رسيده است شما خودتان فكر و بررسى كنيد و ببينيد تا چه‌اندازه مورد قبول است . و بدين ترتيب به شاگرد ميدان تفكر مىداد ، درعين‌حال همواره سعى داشت به هرشاگردى و در هرمجمعى متناسب با درك و استعداد و كشش آنها مطلب القاء كند . از مسائلى كه امكان داشت مطرح‌كردن آنها ايجاد اختلاف و تفرقه كند و يا احيانا موجب انحراف فكر شود جز با خواص خويش با اشخاص ديگر سخن نمىگفتند .\r\nهمواره تأكيد مىكردند كه دين و عقل باهم سازگارى دارند ؛ در جائى كه فكرمان از عهدهء فهم بعضى از مسائل برنيايد ، در آنجا حقيقت دينى را پذيرفته ، استدلال عقلى را به يك‌سو مىنهيم . درمورد معاد جسمانى يا معاد روحانى و عقلانى نظرشان اين بود كه اگر ما در مواردى نتوانستيم حقيقتى را درك كنيم ، تابع محض قرآن كريم و دين خواهيم بود ، و در حقيقت پاى\r\n\r\n","description":"","footnote":"","page_name":" 174 ","page_number":198},
  {"content":"\r\n\r\nعقل را در برابر وحى ، مستحكم و قويم و متين نمىدانستند تا بتواند در جائى كه يك سلسله جزئياتى كه دين دربارهء آنها نظر دارد ، مداخله نمايد ؛ اين نكته در تفسير الميزان بسيار مشهود است . بنابراين با تمام علاقه و احترام خاصى كه نسبت به هردو رشته ( دين و عقل ) داشت و با اينكه با تمام وجود از حقانيت عقل دفاع مىكرد ، مانند ابن رشد و امثال او نبود كه گاهى نسبت به حقايق دينى بىمهرى كنند ، بلكه حد هركدام را حفظ مىكرد ، و حدود كاربرد عقل ، علم ، دين ، عرفان و نظاير آنها را كاملا مشخص و معلوم مىنمود ؛ و در حقيقت يكى از شيوه‌هاى بسيار برجسته و ارجمند ايشان تفكيك حدود وظايف اينها بود .\r\nدرنظر ايشان دين در حوزهء عقل وارد نمىشود ، و عرفان و عقل و استدلال هركدام جاى مخصوص خود را دارد . در هيچ‌جا مسائل عرفانى را با مسائل فلسفى مخلوط نكرده‌اند ، و مثلا در تفسير الميزان ، بحث اسماء حسناى خداوند در قرآن كريم در سورهء اعراف ، باتوجه به روايات بررسى و به سبك بسيار ارزنده و خوبى ارائه شده است كه شايد تاكنون كسى تا اين حد در اين مورد سخن نگفته باشد . مع الوصف باوجود آنكه اين مطلب جاى تاخت‌وتاز مركب عرفان است ولى هيچگاه اين كار نشده ، و حد قرآنى كاملا محفوظ مانده است .\r\nاستاد به ديوان حافظ و اشعار آن علاقهء خاصى داشتند و بعضى اوقات وقتى در محضرشان يكى از اشعار و الاى حافظ خوانده مىشد ، ايشان آن را تفسير مىكردند ، ولى باز هم حدود را كاملا حفظ مىكردند تا عرفان ، عرفان باشد و فلسفه ، فلسفه .\r\nبه ياد دارم كه ايشان مىفرمودند : مدتها بود كه براى من مسألهء رابطهء واجب و ممكن خوب روشن نبود و با اينكه مىدانستم واجب الوجود ، واجب الوجود است و ممكن الوجود ، ممكن الوجود ؛ رابطهء اين دو با يكديگر مبهم بود تا اينكه به اين\r\n\r\n","description":"","footnote":"","page_name":" 175 ","page_number":199},
  {"content":"\r\n\r\nغزل حافظ برخورد كردم و مطلب برايم روشن شد :\r\n پيش از اينت بيش‌از اين انديشهء عشاق بود * مهرورزى تو با ما شهرهء آفاق بود\r\nياد باد آن صحبت شبها كه با نوشين لبان * بحث سر عشق و ذكر حلقهء عشاق بود\r\nسايهء معشوق اگر افتاد بر عاشق چه شد * ما به او محتاج بوديم او به ما مشتاق بود \r\nو دانستم كه به‌هرحال وجود سراپا نياز ممكن ، هرچند بهرحال وجود است ، وابسته به اشتياق و عشق واجب الوجود به ممكن الوجود مىباشد . و يا بارها عزل معروف :\r\n الا اى آهوى وحشى كجائى * مرا با تست چندين آشنائى\r\nدو تنها و دو سرگردان دو بىكس * دد و دامت كمين از پيش و از پس \r\nرا مىخواندند و آن را براساس موازين عرفانى بسيار خوب معنى مىكردند و همواره شديدا تحت‌تأثير اين ابيات قرار مىگرفتند .\r\nبعضى اوقات در جلسات خصوصى بحث « وجود رابط و مستقل » كه هردو از تقسيمات « مطلق وجود » است پيش مىآمد ؛ بنده بارها از ايشان شنيدم كه مىفرمود : اگر كسى معناى وجود رابط را خوب درك كند يك چهارم فلسفه را دريافته است ؛ وجود معلول وجوديست رابط يعنى از خودش هيچگونه استقلالى ندارد تا آنجا كه بعضى از فلاسفه وجود رابط را « وجود حرفى » ناميده‌اند . گاهى كه بحث « فناى مخلوق و غناى خالق » پيش مىآمد ، از اشعار سعدى و امثال او استفاده مىكردند كه البته در آثار قلمى ايشان اين نكته كمتر مشهود است .\r\nتا آنجا كه بنده مطلع هستم كتابى در عرفان ننوشته‌اند\r\n\r\n","description":"","footnote":"","page_name":" 176 ","page_number":200},
  {"content":"\r\n\r\nاما در اين ترديد نيست كه ايشان اهل عرفان بود ، و از رسالهء « سيروسلوك » منسوب به « بحر العلوم » بارها استفاده كرده‌اند .\r\nايشان شاگرد مرحوم « قاضى طباطبائى » رضوان اللّه عليه بودند و شيفتگى خاصى نسبت به وى داشتند ، و از روحيات عالى و حالات جذبه او فراوان سخن مىگفتند .\r\nبه نظر بنده شيوهء استاد از بهترين شيوه‌هاست ، و براى يك معلم خوبست كه مثل ايشان قادر باشد دين و علم و عرفان و فلسفه و غيره را تفكيك كرده و حدود هركدام را مشخص كند .\r\nدر زمينهء اخلاق و خصوصيات علامهء بزرگوار گفتنى آنقدر زياد است كه در اين فرصت كوتاه نمىتوان حق مطلب را ادا كرد ؛ ازاين‌رو بقيهء وقت را به بحث در يك مسألهء فلسفى اختصاص مىدهم ، زيرا روح پاك آن بزرگوار ، اين را بهتر مىپسندد .\r\n\r\nيك بحث فلسفى\r\nبنده مىخواستم به‌عنوان مبدأ بحث براى همهء طالبان فلسفه ، بلكه طالبان تحقيق و تأمل و تدبر ، نكته‌اى را عرض كنم و چند مورد را در پيرامون آن مطرح نمايم . آن نكته اين است كه همانطور كه در حقوق بايد تعاريف خيلى روشن و گويا باشد ، در فلسفه هم بايد تعاريف كاملا گويا باشد . ابهام تعريف ، اصطلاح و مفهوم گاه سالهاى مديدى از عمر آدمى را بر باد مىدهد . كاش وقتى انسان اولين سخن را از استاد مىشنود و استاد اولين اصطلاح را براى او عنوان مىكند ، مجذوب و مقهور سيطرهء درس و بحث و استاد نشود و از استاد بخواهد مطلب را به خوبى برايش تفهيم كند ، و از چيزهائى كه برايش مبهم است به هيچ عنوان نگذرد تا مطالب خوب روشن شود . متأسفانه غالبا اين كار انجام نمىشود . به عقيدهء بنده عدم پيروى از اين‌روش در تعليم و تعلم\r\n\r\n","description":"","footnote":"","page_name":" 177 ","page_number":201},
  {"content":"\r\n\r\nباعث شده كه در فلسفهء غرب و شرق اشكالاتى بوجود بيايد ؛ شايد جنجالها و كشمكش‌هاى متفكران بر سر اين است كه مفاهيم خوب روشن نشده است . اگر محل نزاع خوب تحرير شود و مرادمان از الفاظ به خوبى مشخص گردد ، از همان ابتدا اجتهاد خود را نموده و حداقل مشكل طرف مقابل را درك كرده‌ايم . بنده چند مورد از اين قبيل موارد را ذكر مىكنم تا به آنها توجه كرده و اگر اشتباهى در آن‌ها بود ، به بنده تذكر دهيد :\r\n1 - ارسطو در تعريف حركت مىگويد : حركت كمال اول است ( كمال اول ، لما بالقوه من حيث انه بالقوة ) . مراد اين است كه حركت كمال اول است براى موجودى كه حالت قوه و استعداد دارد ، البته از آن حيث كه بالقوه است نه از آن لحاظ كه خودش بالفعل است . مثلا هسته‌اى را در نظر بگيريد كه در خاك كاشته مىشود و آبى به اندازه و هوائى متناسب به اين هسته مىرسد و حركتى مىكند ، جوانه مىزند و رشد مىكند . حركتى كه در هسته پديد آمده ، كمال اول است ، يعنى قبلا اين حركت را نداشته و حالا هم بالقوه استعداد درخت شدن در اين هسته و يا جوانه وجود دارد . حركتى كه در هسته به وجود آمده ، براى هسته ، كمال است ؛ از آن جهت كه آن موجودى بالقوه است و به سوى درخت شدن مىرود ، نه از آن جهت كه موجودى بالفعل يعنى هسته است .\r\nچند كلمه در اين تعريف هست كه اگر درست فهميده شود ، مباحث حركت براى ما چهرهء ديگرى به خود مىگيرد :\r\nاول ، كلمهء كمال را بررسى مىكنيم . كمال يعنى آن چيزى كه در برابر نقص به كار برده مىشود و به « خوبى » تعبير مىشود .\r\nآيا نقص و كمال دو مفهوم ارزشى و اعتبارىاند يا دو مفهوم عينى و واقعى ؟ مثلا وقتى مىگوئيم : اين ساعت كاملتر از اين چوب است ؛ مقصودمان چيست ؟ ساعت از جنس آهن است ، عقربه\r\n\r\n","description":"","footnote":"","page_name":" 178 ","page_number":202},
  {"content":"\r\n\r\nو صفحه‌اى دارد كه عددهائى روى آن نگاشته شده ؛ به اضافه اجزاء ديگر . اگر اينها را از نظر ارزشى لحاظ نكنيم ، نه تنها ساعت بلكه هرچيزى خودش است ، ساعت ساعت است ؛ آهن آهن است و ماه ، خورشيد ، آسمان و . . . همه موجودند و بين آنها در نفس الامر فرقى نيست . ساعت صرفنظر از استفاده‌اى كه از آن مىكنيم با موجودات ديگر فرقى ندارد . شما در اطاقى تلويزيون با راديوئى را روشن كرده و در جاى ديگر به كار خود مشغول مىشويد و بعد به اطاق مراجعت مىكنيد و مىبينيد كه هنوز هم آن راديو يا تلويزيون روشن است ؛ چون شما به آن‌ها توجه نكرده‌ايد هيچ كدام ارزشى نداشته‌اند : صداى راديو و تلويزيون به صورت موج در هوا موجود است ولى وقتى به گوش شما مىخورد جنبهء ارزشى پيدا مىكند . مفهوم كمال يك مفهوم ارزشى است . حال شما از تعريف حركت كه به صورت « كمال اول براى موجود بالقوه » تعريف شد ، كلمهء كمال را برداريد مىبينيد حركت عبارتست از انتقال و جابجا شدن موجودى از حالتى به حالت ديگر و يا از مكانى به مكان ديگر . اگر مسألهء كمال را برداريد نتايجى كه به بعضى از آنها اشاره خواهد شد ، منتفى مىگردد .\r\nما در اينجا حركت را براى هسته كمال گرفتيم ، و وقتى هسته‌اى را كه رو به جوانه زدن و درخت شدن مىرود لحاظ كنيم مىبينيم كه كمال است ولى اگر اين حركت را براى پرتقال رسيده‌اى كه قابل خوردن است ولى در آفتاب قرار گرفته و در حال پوسيدن است در نظر بگيريم آيا باز هم كمال است ؟ يا در مورد جوانى كه در اوج سنين جوانى است ، و از آن سنين گذشته و روزبه‌روز پا به فرتوتى و كهولت مىگذرد و حركتى به سوى پيرى و فرتوتى مىكند ، آيا حركت كمال است ؟\r\nدر مثال اول حركت هسته ، از صورت هسته‌اى به صورت درخت ، كمال است ؛ ولى در مثال دوم حركت پرتقال به‌طرف\r\n\r\n","description":"","footnote":"","page_name":" 179 ","page_number":203},
  {"content":"\r\n\r\nپوسيدگى و بىمصرفى آيا كمال است ؟ خير .\r\nبعضىها در تعريف حركت گفته‌اند : « حركت خروج تدريجى شىء از قوه به فعل است » . خروج تدريجى در برابر خروج دفعى ، كه آنى است ، قرار دارد . موجودات معمولا به حالت تدريجى تحول پيدا مىكنند ؛ مثل سيبى كه از سبزى زرد شده ، سپس به سرخى مىگرايد .\r\nدوم ، كلمهء قوه است . قوه يعنى استعداد . و استعداد يعنى استعداد چيز ديگر شدن . مثلا استعداد درخت خرما شدن در هستهء خرما وجود دارد ولى در سنگريزه‌اى كه هم‌وزن و هم‌قد آن است ، وجود ندارد هرچيزىكه حالت تغيير و دگرگونى در آن هست ، حالت چيز ديگر شدن نيز در آن هست ؛ منتها همه‌چيز ، همه‌چيز نمىشود : هسته طلا نمىشود و سنگريزه هم درخت خرما نمىشود پس قوه و استعداد ، براى چيزى ديگر است كه اگر آن چيز ديگر ، كه اسمش را بالفعل مىگذاريم ، نباشد قوه و استعداد يك لفظ مبهمى بيش نخواهد بود . ما در محاوراتمان مىگوئيم :\r\nفلانى آدم مستعدى است ؛ مستعد براى چه چيزى ؟ پس اين استعداد يك امر اضافى و نسبى است .\r\nسوم ، كلمهء فعليت است فعليت يعنى چيزىكه در انتظار اين حالت استعداد است . مثلا هسته انتظار درخت شدن را دارد و وقتى كه به صورت درخت درآمد ، درخت فعليت هسته است .\r\nفعليت بدون قوه و استعداد بىمعنى است ؛ وقتى درمورد حق تبارك و تعالى مىگويند : « فعليت محض است » ؛ اين فعليت حق فقط اشتراك لفظى يا فعليت در مقابل قوه است ، و گرنه در حق سبحانه و تعالى حالت قوه‌اى وجود ندارد تا فعليت محض را به دنبال داشته باشد .\r\nفعليت در مقابل قوه و استعداد به چه معنى است ؟ فعليت اين قوه يعنى استعداد چيز ديگر شدن ؛ اما آن چيز ديگر چيست ؟\r\n\r\n","description":"","footnote":"","page_name":" 180 ","page_number":204},
  {"content":"\r\n\r\nآيا هميشه فعليت را مىتوان براى قوه كمال حساب كرد يا خير ؟\r\nدر اين مورد مثال قبلى را مجددا تكرار مىكنيم : اين هسته استعداد درخت شدن را دارد ، درخت شدن فعليتى است براى هسته و نتيجه‌بخش است چون وقتى به صورت درخت درآمد مثمرثمر است و ميوه مىدهد ؛ اما همان درخت وقتى در حالت سرسبزى و شكوفائى است مىگوئيم : آن درخت استعداد يا قوهء خشك شدن و سوختن و خاكستر شدن را دارد . حال خشك شدن خوب است يا بد ؟ از لحاظ ارزشى خوب نيست ، بلكه نقصى را به همراه دارد . بنابراين فعليت را همواره در برابر قوه مقايسه مىكنيم . قوه كه به فعليت مىرسد ممكن است آن فعليت مرحلهء تماميت و كمال قوه باشد و ممكن است مرحلهء نقص باشد ؛ مثل اينكه درخت بارور بسوزد و خاكستر شود .\r\nپس قوه و فعل دو معنى اضافى و نسبى هستند . وقتى دو اصطلاح « قوه » و « فعل » بدين صورت برايمان روشن شد تعريف حركت را بررسى مىكنيم ، و درنتيجه مىبينيم تعريفى را كه در اول بحث مطرح كرديم بايد به كلى كنار بگذاريم .\r\nآنچه مستلزم آن تعريف بود اين بود كه موجودات همه رو به كمال هستند زيرا حركت عبارت بود از خروج تدريجى از قوه به فعل . اگر ما موجودات را مخلوق خدا دانسته و بگوئيم عالم خلقت هدف و غايت دارد ، چنانچه خداوند فرموده است :\r\n « ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا »  ( ما هيچ‌چيز را بيهوده نيافريده‌ايم و موجودات غايت خير دارند ) . ما از ديد قرآنى مىگوئيم همه‌چيز رو به كمال مىرود ، و اين معنا را هم از تعريف حركت ، به دست نياورده‌ايم . بعلاوه ثابت كرديم كه آن فعليتى كه در تعريف حركت ، كمال بود ، همه‌جا كمال نيست و حتى در جائى نقص است . حركت براى موجود كمال اول است و براى موجود بالقوه من حيث انه بالقوه ، يك معناى ارزشى است .\r\n\r\n","description":"","footnote":"","page_name":" 181 ","page_number":205},
  {"content":"\r\n\r\nنتيجهء ديگرى كه از تعريف حركت مستفاد مىشد اين است كه حركت از حالت قوه و كمال به ضعف معنا ندارد زيرا حركت خروج از قوه به فعل است و فعل كمال است ؛ پس وقتى چيزى به فعليت رسيد نمىتواند حركت تضعفى ، يعنى از شدت و قوت رو به ناتوانى و ضعف ، داشته باشد ؛ بنابراين نمىتوانيم حركت غير اشتدادى داشته باشيم .\r\nعلاوه بر نتايج فوق ، نتايج ديگرى كه مبتنى بر مسألهء حركت است گرفته مىشود . اما اگر مفهوم ارزشى بودن كمال و اينكه قوه و فعل دو مفهوم نسبى هستند ، و كمال در فعليت و نقص در قوه نخوابيده بلكه ممكن است قوه كامل و فعل ناقص و يا بالعكس باشد ، خوب فهميده شود چهرهء بحث به كلى عوض مىشود .\r\nمسألهء ديگرى كه به نظر بنده در فلسفه داراى اهميت زيادى است ، دربارهء كلمهء ماهيت است . كلمهء ماهيت از كلماتى است كه بسيار غلطانداز است و تاكنون موجب نزاعهاى زيادى در فلسفه شده است .\r\nدر توضيح معنى « ماهيت » و « وجود » بايد بگويم كه گاهى مىگوئيم : اين دفترچه ، يا اين ميكرفن هست ، اين مداد ، يا اين در هست ، و كلمهء هست را درمورد همه به كار مىبريم .\r\nولى گاهى مىگوئيم : دفتر هست ، ساعت هست ، ميكرفن هست ؛ يعنى ابتدا دفترى ، ساعتى ، و يا ميكرفنى را تصور مىكنيم و بعد هستى را بر آن حمل مىكنيم . در اينجا دو مفهوم جداگانه داريم :\r\nيكى مفهوم « هستى » و ديگرى دفترچه ، ميكرفن ، ساعت و غيره ، چيزهائى را كه در برابر هستى قرار مىگيرند « ماهيات » مىناميم كه گاهى هم لفظ « مفهوم » بر آنها اطلاق مىشود . گاهى هم كلمهء ماهيت براى ذات و واقعيت شىء استفاده مىشود . در اين صورت ، ماهيت ، چيزى در برابر هستى و وجود نيست بلكه آن عين\r\n\r\n","description":"","footnote":"","page_name":" 182 ","page_number":206},
  {"content":"\r\n\r\nمتحقق در خارج را ماهيت مىگوئيم ؛ مثل اينكه درمورد خداوند مىگوئيم : « الحق ماهيته انيته » . درمورد خدا ماهيت جدا از وجود نيست . ماهيت تعريف متعارفى هم دارد و آن اين است :\r\nماهيت چيزيست كه در جواب ما هو مىآيد .\r\nملاحظه مىفرمائيد كه لفظ ماهيت با معانى مختلفى كه دارد اگر از ابتدا و در مراحل اوليهء آموختن فلسفه درست فهميده نشود ، بعدها موجب گرفتارىهاى متعددى مىشود و ذهن را همواره به خود مشغول مىكند .\r\nمعانى مختلف ماهيت را مىتوان به صورت زير خلاصه كرد :\r\n1 - ما يقال فى جواب ما هو\r\n2 - واقعيت و عين خارجى\r\n3 - چيزىكه در برابر وجود به كار برده مىشود .\r\nاز هستى هم دو مفهوم داريم : گاهى هستى ، به تعبير مرحوم ملا صدرا ، به مفهومى انتزاعى اطلاق مىشود و مثلا مىگوئيم :\r\nاين ميز هست ؛ يعنى به خود شىء خارجى اطلاق هستى مىكنيم .\r\nو گاهى هم منظورمان از هستى واقعيتى است كه منشأ تأثير است ، و چنين واقعيتى را هستى مىگوئيم .\r\nنزاع شديدى در اين مورد كه آيا منشأ تأثير وجود يا ماهيت است بين فلاسفه وجود داشته است ، و مىدانيد كه اين بحث صفحات فراوانى از كتب را از زمان ميرداماد تاكنون به خود اختصاص داده است . بنده گاهى خدمت علامهء طباطبائى رضوان اللّه عليه عرض مىكردم در مسألهء اصالت وجود و اصالت ماهيت و ابهام در تعريف مايه نزاع شده است ؛ الان هم اينطور به نظرم مىرسد . به عقيدهء بنده از سه مفهوم ماهيت ، آنكه به‌معناى واقعيت و حقيقت خارجى است ، منشأ تأثير است و از معانى مختلف وجود نيز آنكه در خارج واقعيت و تحقق دارد ، منشأ تأثير است .\r\n\r\n","description":"","footnote":"","page_name":" 183 ","page_number":207},
  {"content":"\r\n\r\nوجود و ماهيت به‌معناى اخيرشان يك چيز بيشتر نيستند و در حقيقت يك واقعيت هستند كه گاهى اسمشان را ماهيت ، و گاهى وجود مىگذاريم ؛ و درواقع خلط شدن اصطلاحات موجب اين‌گونه نزاعها شده است .\r\nسهروردى در حكمة الاشراق مىگويد : ماهيت و وجود هركدام يك معناى اعتبارى دارند .\r\nملاحظه مىفرمائيد كه با اينكه شيخ به اصالت ماهيت معتقد است مع الوصف آن را اعتبارى مىداند ؛ اعتبارى در مقابل آنچه منشأ و تحقق است . حال اين منشأ تأثير را مىتوانيد وجود يا ماهيت بناميد . اگر ما از همان قدم‌هاى اوليه كه معناى وجود و معناى ماهيت را فهميديم از شيخ الاشراق بپرسيم : آيا منظور شما از اعتبارى بودن وجود ، همان وجوديست كه در عالم خارج تحقق دارد ؟ مسلما خواهد گفت : خير . از طرف ديگر بايد از اصالت وجودىها بپرسيم آيا منظور شما از ماهيت ، همان ماهيت سرابى و توهمى است ؟ و وقتى كه دربارهء حق مىگوئيد « الحق ماهيته انيته » ، منظور شما چيست ؟\r\nقدر مسلم اين است كه ماهيات اشياء با يكديگر فرق مىكنند . ماهيت ساعت و ماهيت ليوان دو چيز است و تركيب هركدام با ديگرى متفاوت است . ماهيت ميكروفن با ساعت فرق دارد ؛ اين ميكروفون صدا را پخش مىكند اما ساعت نمىتواند صدا را پخش كند .\r\nماهيت به اين معنى ، يعنى تركيب خاص اشياء به‌گونه‌اى كه يك اثر خاص از آنها بوجود آيد . وجود اشياء هم با يكديگر تفاوت دارد : اين وجود خاص مايه اين تأثير و آن وجود خاص موجب آن تأثير است . بارى غرض اين است كه اگر محل نزاع خيلى خوب تحرير شده باشد فرقى نمىكند كه بگوئيم وجود\r\n\r\n","description":"","footnote":"","page_name":" 184 ","page_number":208},
  {"content":"\r\n\r\nاصالت دارد يا ماهيت اصيل است .\r\nنزاع ديگرى بر سر مسألهء ماده وجود دارد . اين مفهوم هم اگر از ابتدا درست تعريف بشود و هرحكيمى چه الهى و چه مادى ، از همان آغاز ، قادر باشد تعريف جامع و مانعى از ماده به دست دهد تا جوانب مفهوم ماده به خوبى روشن شود و هيچ مايهء ابهامى در تعريف نماند ، راه‌حل مشكل آسان خواهد شد .\r\nالبته اين كار خيلى مشكل است و روى همين اصل است كه ابن سينا مىگويد حدود حقيقى و تعريف واقعى اشياء را جز خدا كسى نمىداند .\r\nمثلا در قياس مىگوئيد : قياس ماده و صورتى دارد . ماده و صورت در اينجا به چه معناست ؟ آيا قياس ، يك شىء واقعى محسوس و ملموسى است كه داراى ماده و صورت باشد ؟ ماده‌اى كه در قياس به كار برده مىشود با ماده به‌معناى متعارف بسيار متفاوت است . يا وقتى مىگوئيد « مادهء نزاع » چيست ؟ منظورتان از « ماده » در اينجا چيست ؟ مسلما منظور از « ماده » در اين عبارت انگيزهء كار است كه ممكن است يك فكر ، يك توهم و يا يك كار و امثال آن باشد .\r\nوقتى مىگوئيد اين هسته يا اين خاك مادهء درخت است ، مسلما منظور از ماده ، همان چيزيست كه استعداد درخت شدن را دارد و مىبايست براى شكوفا شدن اين استعداد ، مراحلى را بگذراند . يعنى هسته‌اى كوچك ماده‌اى براى درخت تنومند قرار مىگيرد .\r\nاز كلمهء ماده تعريف ديگرى هم در فيزيك و بخصوص در فلسفهء ماترياليسم شده است ، بدينصورت كه گفته‌اند : ماده چيزى عينى است كه بر حواس ما اثر مىگذارد و حواس از آن عكس مىگيرند . اين تعريفى است كه لنين از ماده كرده است .\r\nحال سؤال مىكنيم آن چيز عينى چيست ؟ خدا ، فرشته و روح\r\n\r\n","description":"","footnote":"","page_name":" 185 ","page_number":209},
  {"content":"\r\n\r\nهمه عينى هستند . چيز غيرعينى اصلا وجود ندارد . ملاحظه مىفرمائيد كه تعريف ماده به اين نحو ناقص است .\r\nدكارت مىگويد : ماده عبارت از امتداد است . شيخ اشراق ماده را امرى ممتد تعريف مىكند . چنان كه مىبينيم همهء اين تعاريف لفظى است . البته بحث پيرامون لفظ ماده و معانى و موارد استعمال آن فرصت بيشترى مىخواهد كه در اينجا فقط به اشاره از آن گذشتيم .\r\nاگر لفظ ماده برايمان مبهم باشد به دنبالش لفظ مجرد هم مبهم مىشود ؛ چون در تعريف آن گفته شده كه « مجرد آن چيزى است كه مادى نباشد » . مجرد يك تعريف ايجابى ندارد . ابتدا بايد معنى ماده را خوب فهميد تا بتوان قادر به درك غير از آن بود .\r\n« مجرد » هم از مفاهيمى است كه خيلى زياد در فلسفه استعمال شده ولى معنائى ذو مراتب دارد : خداوند مجرد است ، عقول و نفوس مجرد است ، فرشته و حتى خيال هم مجرد هستند .\r\nبارى روشن نبودن مفاهيم ناشى از ضعف طبيعى يا ضعف اكتسابى معلومات ماست كه متأسفانه باعث مىشود كه پس از آنكه مدتها ما را در يك نوع ابهام و گيجى نگه داشت تازه متوجه شويم كه از اول خطا كرده‌ايم و مفهومى را خوب نفهميده‌ايم ؛ البته اگر سرانجام به نادانى و جهل خود پى ببريم و در جهل مركب نمانيم ، باز سعادتى است ، اميدوارم خداوند توفيق دهد كه ما نيز بتوانيم راه خطير علم و فلسفه و تحقيق را همچنانكه اعاظم ما بخصوص استاد گرانقدر و علامهء بزرگوار مرحوم علامهء طباطبائى پيمودند با همت و پشتكار و روشن‌بينى بپيمائيم . خداوند انشاء اللّه روح پرفتوح اين استاد گرانقدر را با اجداد طاهرين و ائمهء معصومين ( ص ) و كسانى كه همواره به آنها دل بسته بود ، و در هواى آنها عشق مىباخت ، محشور بفرمايد . و السّلام عليكم و رحمة اللّه و بركاته .\r\n\r\n","description":"","footnote":"","page_name":" 186 ","page_number":210},
  {"content":"\r\n\r\n\r\nنقش علّامه طباطبائى در معارف اسلامى\r\nمحمّد تقى مصباح\r\n\r\n","description":"","footnote":"","page_name":" 187 ","page_number":211},
  {"content":"\r\n . \r\n","description":"","footnote":"","page_name":" 188 ","page_number":212},
  {"content":"\r\n\r\nبسم اللّه الرحمن الرحيم الحمد لله رب العالمين و صلّى اللّه على سيدنا محمد و آله الطاهرين .\r\nاين مجلس محترم براى بزرگداشت سالگرد رحلت مردى برپا شده كه سالها بلكه قرنها مىبايست بگذرد تا بطور كامل ابعاد وجودى او شناخته شود و تأثيرات عظيمى كه در جامعهء ما به‌جاى گذاشته مورد تحقيق و بررسى قرار گيرد . مرحوم علامه طباطبائى رضوان اللّه عليه اگر چه در زمان حيات پربركت خود شخصيتى شناخته شده در داخل كشور بود و حتى شهرت وصيت علمى و عرفانى او از مرزهاى كشور فراتر رفته و در جهان به‌عنوان يك شخصيت علمى و فلسفى و عرفانى شناخته شده بود ، باوجود اين ، آنچه شناخته شده بود در برابر آنچه مىبايست شناخته شود بسيار اندك است .\r\nاصولا شخصيت‌هاى بزرگ تاريخ در زمان حيات خود چنان‌كه مىبايست شناخته نمىشوند و اين به عهدهء نسلهاى آينده است كه دربارهء شخصيت آنها بينديشند و آثار آنها را بررسى كنند و تأثيرى را كه در جامعه داشته‌اند بازشناسند .\r\nمرحوم علامهء طباطبائى اولين كسى نبود كه در زمان حياتش كاملا شناخته نشد و طبعا آخرين هم نخواهد بود . علت ناشناخته ماندن شخصيت‌هاى بزرگ در زمان حيات خودشان\r\n\r\n","description":"","footnote":"","page_name":" 189 ","page_number":213},
  {"content":"\r\n\r\nچند چيز ممكن است باشد :\r\nيكى از علل ناشناخته ماندن همانست كه نويسنده‌اى آن را « حجاب معاصرت » ناميده ، يعنى پردهء همزمانى . اشخاصى كه در يك عصر زندگى مىكنند ، با اينكه مىبايست اين همزمانى موجب آن شود كه يكديگر را بهتر بشناسند و بشناسانند ، انگيزه‌هائى موجب مىشود كه در شناساندن ديگران و حتى شناختن آنها قصور و كوتاهى كنند . اين امر ممكن است به نوبهء خود عللى داشته باشد : يكى از عللى كه تا حدى قابل توجيه است ، اين است كه هيچ انسانى چنان ساخته نشده كه تمام ابعاد وجودى او و تمام خصلت‌ها و رفتارهاى وى موجب پسند همگان باشد . طبعا هرشخصيتى هرقدر بزرگ باشد داراى ويژگيهاى خاصى خواهد بود كه مورد پسند همهء مردم و حتى مورد پسند همگنان خودش نباشد . وجود اين رفتارها يا خصلت‌هائى كه مورد پسند افراد واقع نمىشود موجب مىشود كه چشم‌ها از ديدن نقطه‌هاى درخشان وجودى او فرو ماند و آنطور كه بايد و شايد مراتب كمال و فضيلت او آشكار نشود ، ولى بعد از رفتن از اين دنيا ، به تدريج نقطه‌هاى مثبت شخصيت وى آشكار مىشود و ديگران با تجديدنظر در قضاوتهاى خود نسبت به او دربارهء شخصيت متوفى بيشتر مىانديشند و او را مورد ارزيابى دقيق‌تر قرار مىدهند .\r\nيكى ديگر از علل ناشناخته ماندن اشخاص اين است كه گاه ، آثار وجودى يك فرد يا يك شخصيت براى ظهور و بروز احتياج به زمان دارد ، مثل دانه‌هائى است كه در زمين كاشته مىشود يا نهالهائى كه غرس مىشود و تا زمانى نگذرد اين بذرها رشد نمىكند و آن نهال‌ها ميوه نمىدهد . و چون براى عموم مردم و حتى براى اهل فضل هم كاملا قابل پيش‌بينى نيست كه اين نهال چه ميوه‌هائى خواهد داد ، اين است كه نمىتوانند\r\n\r\n","description":"","footnote":"","page_name":" 190 ","page_number":214},
  {"content":"\r\n\r\nمرتبهء شخصيت او را ارزيابى كنند . بعد از وفات او و بعد از آنكه نهال به بار نشست و ميوه‌هاى شيرين و سودمند خود را به بار آورد آنوقت به عظمت و ارزش او پى مىبرند . رجال الهى حيات خود را همچون نهالى كه در زمين غرس مىشود و مىبايست پرورش يابد تا ميوه‌هاى خود را به بار آورد ، در جامعه مىكارند و پرورش مىدهند ، ولى اين نهال و اين شجرهء طيبه احتياج به زمان دارد تا ميوه‌هايش در دسترس اجتماع قرار گيرد « كشجرة طيبة اصلها ثابت و فرعها فى السماء تؤتى اكلها كل حين باذن ربها » بعد از وفات چنين شخصيت‌هائى است كه ميوه‌هاى وجودى آنها به بار مىآيد ، كم‌كم مردم ، با شخصيت آنها آشنا مىشوند و بر رفتن آنان افسوس مىخورند و بيشتر دريغشان از بابت آن است كه چرا در زمان حيات ، ايشان را نشناختند و آنطور كه مىبايست از وجودشان استفاده نكردند .\r\nعلت ديگرى كه ممكن است موجب ناشناخته ماندن شخصيتى بشود اين است كه همهء مردم چنان نيستند كه رفتارشان در مرأى و منظر ديگران قرار بگيرد . بسيارى از مردم هستند كه يا به واسطهء طبيعت كارشان دور از چشم ديگران كار مىكنند و يا به واسطهء اخلاص و پاكى نيتشان سعى مىكنند تا كارشان از ديگران مخفى بماند . بعد از وفات اين شخصيت‌ها وقتى آثارشان ظاهر مىگردد و پرده از روى اسرار زندگيشان برداشته مىشود ، شخصيتشان شناخته مىشود . چه بسا بزرگانى كه داراى ويژگيهاى معنوى شگرفى بوده‌اند و تنها به دوستان و نزديكان و شاگردانى كه دانستن آن رموز را از طرف ايشان ، مصلحت مىدانستند ، اشارتى مىكردند و حتى عهد و پيمان مىگرفتند كه در زمان حياتشان آن مطالب ابراز نشود . اين امر نيز باعث ناشناخته ماندن شخصيت‌هائى مىشود كه بعد از وفاتشان پاره‌اى از اسرارشان روشن شده ، مردم كم‌وبيش بدانها پىبرده و آنها را\r\n\r\n","description":"","footnote":"","page_name":" 191 ","page_number":215},
  {"content":"\r\n\r\nمىشناسند .\r\nعلت ديگر ناشناخته ماندن شخصيت‌ها اين است كه طبيعت كار آنها طورى است كه آثار محسوس و ملموس ندارند و تنها كسانى كه با آن طبيعت كار آشنا هستند و اسرار و رموز آنها را مىدانند از اهميت كار آگاه مىشوند و تا ارزش آن كارها براى عموم مردم شناخته شود مدتها طول مىكشد . فعاليت‌هائى كه در يك‌جامعه انجام مىگيرد ، گاه ، آنچنان با زندگى محسوس مردم سروكار دارد كه در كوتاه‌ترين مدت در جامعه منعكس شده ، آثار ملموسش در جامعه براى همه قابل احساس مىشود .\r\nفعاليت‌هاى سياسى و اجتماعى كم‌وبيش‌از اين خصلت برخور - دارند . اگر يك فعاليت سياسى به پيروزى برسد ، آثارش بلافاصله در جامعه منعكس مىشود و مردم بسيار زود به اهميت آن پى مىبرند و آن را مورد ارزيابى قرار مىدهند . ولى بعضى از كارها و تأثيرات هست كه زود منعكس نمىشوند و همه‌كس پى به وجود آنها نمىبرد . و آثارشان نامرئى و نامحسوس است . مدتها بايد بگذرد تا آثار مع الواسطهء آن‌ها ظاهر شود ، يعنى چندين واسطه بايد در يك‌ديگر اثر بگذارند تا برسد به امور محسوس و ملموس و اثر و اهميت آن كار معلوم شود . آثار فرهنگى از اين قبيل است . كسانى كه تأثيرات فرهنگى در جامعه‌اى مىگذارند آثارشان در جامعه به زودى قابل لمس نيست . البته ، ناشناخته ماندن شخصيتها ، غير از عللى كه بر شمرديم ممكن است علتهاى ديگرى نيز داشته باشد ، كه از آنها مىگذريم .\r\nمرحوم علامه طباطبائى رضوان اللّه عليه از تمام ويژگيهائى كه ذكر شد برخوردار بود . هم حجاب معاصرت مانع مىشد از آنكه كسانى آنچنان‌كه مىبايست ايشان را بشناسند . و هم اخلاص در كار و دورى گزيدن از تظاهر و خودنمائى موجب اين مىشد كه قشرهاى وسيعى از جامعه از\r\n\r\n","description":"","footnote":"","page_name":" 192 ","page_number":216},
  {"content":"\r\n\r\nاهميت كار وى آگاه نشوند و نيز كمالات معنوى و روحى عظيمى را كه داشت و درجات بلندى از معرفت و عرفان را كه بدان رسيده بود ، براى ديگران بيان نمىكرد و كتمان مىنمود و اين باعث مىشد كه تنها عدهء معدودى از درجات كمال و فضيلت او آگاه شوند ، و مطمئنا بسيارى از اسرار معنوى اين مرد بزرگ هنوز هم براى خواص مكتوم است چه رسد به عوام ولى آنچه مهم است اين است كه بعد برجستهء علامهء طباطبائى بعد فرهنگى بود و ويژگى كارهاى فرهنگى همين است كه آثارش به زودى در جامعه منعكس نمىشود ، مدتها بايد بگذرد تا اينكه تدريجا با چندين واسطه ، اين اثرها به عينيت برسد و آثار عينى آنها مورد شناخت قرار گيرد آن‌وقت نوبت آن مىرسد كه از مؤثر اصلى آن پىگيرى كنند و متوجه شوند كه چه‌كسى بود كه چنين طرحى نو درانداخت .\r\nبه‌هرحال آنچه را كه در توان اين گويندهء ناتوان است به‌عنوان انجام وظيفهء شاگردى كوچك ، در برابر استادى عظيم ، در اين محفل شريف ، به عرض حضار محترم مىرسانم . براى اين كه تأثير فعاليت‌هاى علمى و فرهنگى اين شخصيت عظيم اسلامى در جامعهء خودمان و بعد در جوامع اسلامى ديگر و سپس در كل جهان ارزيابى شود ، توجه به دو نكته ضرورت دارد :\r\nيكى اين‌كه ابتدا اهميت كارهاى فرهنگى را به جامعه بشناسانيم و بدانيم جامعه‌اى كه مىخواهد در راه تكامل حقيقى قدم بردارد ، چه‌اندازه نياز به فعاليت‌هاى فرهنگى دارد آن هم چه نوع فعاليت‌هائى و در چه بخش‌هائى .\r\nدوم آنكه توجه كنيم به اينكه جامعهء ما قبل از طلوع خورشيد وجود علامهء طباطبائى ، در چه وضعى بود و چه كمبودهايى داشت تا متوجه شويم كه ايشان چه كار كرد و چه اثرى از خود به جا گذاشت .\r\n\r\n","description":"","footnote":"","page_name":" 193 ","page_number":217},
  {"content":"\r\n\r\nاما نكتهء اول : هر جامعه‌اى كه بخواهد زندگى انسانى داشته باشد و از مرتبهء حيوانيت فراتر برود ، مىبايست در درجهء اول به مسألهء فرهنگ ، كه سروكار مستقيم با انديشه و دل انسان دارد اهميت بدهد . انقلابى كه در كشور ما به يمن رهبرىهاى بزرگمرد الهى ، نايب ولى عصر ارواحنا فداه ، حضرت امام خمينى به وقوع پيوست ، بيش‌از هرچيز مرهون يك زمينهء فرهنگى بود كه قبلا در اين جامعه به وجود آمده بود . مردمى كه با فرهنگ اسلام كم‌وبيش آشنائى يافته بودند ، انديشه‌هاى اسلامى و ارزش‌هاى اسلامى در جان آنها رسوخ كرده بود . به اين ترتيب زمينهء انقلاب فراهم شد و احتياج به رهبرى خردمند داشت كه نيروها را در جهت صحيح به راه اندازد و توجيه و رهبرى كند و به سرمنزل مقصود برساند كه خداى متعال بر ملت ما منت نهاد و چنين رهبرى را به ما عطا فرمود . اما اگر چنانچه زمينه‌هاى فرهنگى قبلا در اين جامعه فراهم نشده و در طول انقلاب رشد نكرده بود ، هرگز چنين انقلابى به وقوع نمىپيوست . چنان كه بقاى اين انقلاب هم بيش‌از هرچيز مرهون بقاى اين فرهنگ و رشد و گسترش آن است . بنابراين فعاليت فرهنگى براى يك جامعهء زنده از ضرورىترين فعاليت‌هاى اجتماعى است و تأثير آن از هرعاملى براى رشد و تكامل جامعه مؤثرتر است ، مخصوصا جامعه‌اى كه براساس مكتب و ايدئولوژى بنيان گذاشته شده و انقلابش يك انقلاب مكتبى است ، طبعا نياز بيشترى به فعاليت فرهنگى خواهد داشت . روشن است كه وقتى ما از انقلاب فرهنگى براى جامعهء اسلامى سخن مىگوئيم در درجهء اول مقصود ما از فرهنگ ، فرهنگى است برخاسته از مبادى اسلام . طبعا چنين فرهنگى از سرچشمهء زلال كتاب خدا و سنت پيامبر سيراب مىشود و با فعاليت‌هاى عقل و نيروى انديشهء انسانى بارور مىشود . و اما ، جامعهء ما در نيم‌قرن گذشته يعنى\r\n\r\n","description":"","footnote":"","page_name":" 194 ","page_number":218},
  {"content":"\r\n\r\nهنگامى كه تمام شؤون اين جامعه بطور مستقيم و غير مستقيم زير نظر بيگانگان بود و با نقشه‌هاى آنها اداره مىشد ، نيازمند به انقلابى در فرهنگ بود . همهء ما مىدانيم استعمار چگونه در فرهنگ ما رسوخ كرده بود و با چه شيوه‌هائى محصلين ، دانشجويان و روشنفكران ما را منحرف مىكرد . اگر اين شيوه ادامه مىيافت بطور قطع جامعهء ما به‌عنوان جامعهء اسلامى محكوم به زوال بود .\r\nمىبايست انديشه‌ها و ارزش‌هاى اسلامى احيا شود اما به دست چه‌كسى و چه كسانى ؟ به دست آنهايى كه اسلامشان را هم از طريق اروپائيان شناخته بودند ؟ به دست كسانى كه ارزش‌هاى اسلاميشان را هم از بيگانگان گرفته بودند ؟ به دست كسانى كه اطلاعى از متن قرآن و بيانات پيامبر و ائمه اطهار سلام اللّه عليهم اجمعين نداشتند ؟ و حتى ترجمهء تحت اللفظى آيات و روايات هم از آنها ساخته نبود ! بديهى است چنين كار عظيمى بايد به دست كسى انجام مىشد كه عميق‌ترين و وسيع‌ترين اطلاعات اسلامى را از اصيل‌ترين مدارك اسلامى فراگرفته باشد . اگر در عالم اسلام چند نفر را بتوانيم به اين اوصاف معرفى كنيم ، بطور قطع اولين فرد ، مرحوم علامه طباطبائى رضوان اللّه عليه خواهد بود .\r\nكسانى كه با اين مرد بزرگ آشنائى نزديك داشته‌اند و با افكار و رفتار و شيوهء زندگى او به خوبى آشنائى دارند و از خصلت‌هاى روحى و معنوى او آگاه‌اند ، مىدانند كه چنين سخنانى به هيچ وجه مبالغه‌آميز نيست .\r\nمرحوم علامه طباطبائى هنگامى به حوزهء علميهء قم قدم نهاد كه اين حوزه به صورت گياهى كه تازه جوانه زده و نهالى كه تازه به مرحلهء رشد رسيده سخت نيازمند يك باغبان ماهر توانا و دلسوز بود تا بتواند آن را بارور كند . با اينكه در آن زمان بزرگانى در حوزهء علميه قم بودند كه براى پيشرفت اسلام دلسوزى مىكردند و تلاشهاى ارزشمندى هم صورت مىدادند ،\r\n\r\n","description":"","footnote":"","page_name":" 195 ","page_number":219},
  {"content":"\r\n\r\nولى اين حوزه احتياج به شخصى ديگر داشت . اگر نگاهى به وضع تحصيلات طلاب در آن زمان بيندازيم ، خواهيم ديد كه بيش‌از 90 % از فعاليت‌هاى علمى كه در حوزه‌هاى روحانيت انجام مىگرفت بر محور فقه و اصول دور مىزد . در آن جامعه‌اى كه در خفقان شديد فكرى و سياسى قرار گرفته بود ، شايد نياز روزمرهء مردم ، بيش‌از اين هم نبود ، ولى براى جامعه‌اى كه بخواهد پا به حياتى نوين بگذارد و از حالت ركود و عقب - ماندگى و ذلت نجات يابد ، آن وضع كافى نبود . مىبايست تجديد نظرى در برنامه‌هاى درسى مىشد . و كلاسها و كرسىهاى تدريس ديگرى افتتاح مىگرديد ، كسانى هم اقداماتى كم يا زياد در اين زمينه‌ها كردند ولى متأسفانه به جائى نرسيدند و پس از مدت كوتاهى كلاسها تعطيل شد و باز به وضع سابق برگشت .\r\nجامعه‌اى كه مىبايست در برابر فرهنگهاى ديگر عرض اندام كرده ، شخصيت فرهنگى خود را در برابر بيگانگان حفظ نمايد و اصالت مكتب خود را در برابر مكتب‌هاى ديگر به ثبوت رساند ، علاوه بر درسهاى معمول آن زمان ، به درسهاى ديگرى احتياج داشت اما چه درسى و از چه استادى ! مرحوم علامه طباطبائى رضوان اللّه عليه مىفرمودند :\r\n« وقتى به قم آمدم مطالعه‌اى در وضع تحصيلى حوزه كردم و يك فكرى دربارهء نياز جامعهء اسلامى . بين آن نياز و آنچه موجود بود چندان تناسبى نديدم . جامعهء ما احتياج داشت كه به‌عنوان جامعهء اسلامى قرآن را درست بشناسد و از گنجينه‌هاى علوم اين كتاب عظيم الهى بهره‌بردارى كند . ولى در حوزه‌هاى علميه حتى يك درس رسمى تفسير قرآن وجود نداشت . جامعهء ما براى اينكه بتواند عقايد خودش را در مقابل عقايد ديگران عرضه كند و از آنها دفاع نمايد ، به قدرت استدلال عقلى احتياج داشت . مىبايست درسهائى در حوزه وجود داشته باشد تا قدرت\r\n\r\n","description":"","footnote":"","page_name":" 196 ","page_number":220},
  {"content":"\r\n\r\nتعقل و استدلال دانشجويان را بالا ببرد ، چنين درسهائى در حوزه تدريس نمىشد . روحانيت به‌عنوان قشرى از جامعه كه عهده‌دار رهبرى معنوى مردم است مىبايست آراسته به فضائل اخلاقى و آشنا به رموز معنوى باشد ، چنين تعليم و تربيت معنوى و اخلاقى هم وجود نداشت مگر در گوشه و كنارى و براى افراد نادرى .\r\nبه زبان ديگر اساس اسلام بر كتاب و سنت و عقل است .\r\nكتاب و سنت براى شناختن محتواى رسالت پيغمبر اكرم ( ص ) و بيانات جانشينان معصوم ( ع ) اوست . و قدرت تعقل براى اثبات مسائل اصولى دين و دفاع‌كردن در مقابل شبهاتى كه از سوى مكتب‌هاى بيگانه نسبت به مبانى اسلام وارد مىشود . اما در حوزه‌ها فقط فقه و اصول بود كه بخشى از محتواى سنت پيامبر و ائمه را مورد بررسى قرار مىداد .\r\nنه از فلسفه و معقول خبرى بود و نه از تفسير قرآن و نه از ساير بخش‌هاى كتاب و سنت . بر خودم لازم ديدم كه يك درس فلسفه و يك درس تفسير قرآن و يك درس اخلاق در حوزه شروع كنم . »\r\nاين اقدام مرحوم علامه در نوع خود قابل مقايسه با اقدامى است كه امام عزيزمان در فعاليتهاى سياسى شروع كردند .\r\nيعنى آن‌قدر اين وظيفه مهم بود و بقدرى انجام آن مشكل مىنمود و بارها كسانى تجربه كرده بودند و ناكام شده بودند كه كمتر كسى جرأت اقدام در اين موارد را به خود مىداد شجاعتى شبيه شجاعت امام در مسائل سياسى لازم داشت ؛ به حكمت و تدبير حكيمانه‌اى مثل تدبير علامه طباطبائى احتياج بود كه بداند چگونه اين كار را شروع كند تا بر تمام موانع فائق آيد . دست من باز نيست كه تمام اين موانع را بازگو كنم و مشكلات را شرح دهم . با اشاره‌هائى كه ذكر شد ، كسانى كه وارد به مسائل\r\n\r\n","description":"","footnote":"","page_name":" 197 ","page_number":221},
  {"content":"\r\n\r\nهستند ، مىتوانند به عمق مشكلات پى ببرند . بد نيست به‌عنوان اشاره ذكر كنم كه امام بزرگوار در چهل سال پيش درس عرفان و فلسفه مىگفتند ولى شرائط و جو به‌گونه‌اى شد كه به تعطيل اين دروس انجاميد . علامه طباطبائى مىبايست كارى را شروع كند كه اين تجربه‌هاى ناكام را پشت‌سر گذاشته بود . ايشان مىفرمودند :\r\n« اين سه درس را شروع كردم » . قيافه روحانيى را كه تازه از روستا به شهر آمده در ذهن خود مجسم كنيد ، با يك عمامهء كرباسى سرمه‌اى رنگ . چنين شخصى مدعى ايجاد انقلابى در يك حوزه است ، چه‌اندازه امكانات مادى در اختيار دارد ؟\r\nنشانه‌اش يك خانهء دو اطاقى است كه آن را در مقابل ماهى هشتاد 80 تومان اجاره كرده است .\r\nفرزند برومند آن مرد در اينجا حضور دارد و بخاطر دارد كه در چه خانهء كوچك محقرى بزرگ شده است . خانه‌اى كه حتى مرحوم علامه نمىتوانست دوستانش را در آنجا پذيرائى كند چون از نظر امكانات بسيار محدود بود . اوائل آشنائى با استاد از رفتارشان خيلى تعجب مىكردم . گاهى مجبور مىشدم به خاطر جواب گرفتن براى سؤالى كه برايم پيش مىآمد ، خدمت استاد در منزلشان شرفياب شوم . ايشان درحالى كه به جلوى در منزل آمده ، دو دست خود را بر دو طرف در گذاشته ، سرشان را بيرون مىآوردند و به سؤال من گوش مىدادند و پاسخ مىگفتند .\r\nگاه اين سؤال برايم مطرح مىشد كه چرا استاد از من نمىخواهند كه به داخل منزل بروم . بعدها كه آشنائى من با ايشان بيشتر شد ، و گاهى اتفاق مىافتاد كه مىتوانستم به داخل منزلشان بروم متوجه موضوع شدم ، خود ايشان مىفرمود :\r\n« اگر من كار كنم و روزى 3 تومان ( سى ريال ) مزد بگيرم براى من گواراتر است از اينكه به خانهء كسى بروم و\r\n\r\n","description":"","footnote":"","page_name":" 198 ","page_number":222},
  {"content":"\r\n\r\nاظهار حاجتى كنم و وابستگى به بيتى يا شخصيتى پيدا كنم . »\r\nمدتها زندگى استاد از حق التأليف كتابهايشان اداره مىشد . سالها مبالغ هنگفتى مقروض بودند و نزديكان ايشان حتى دامادشان مرحوم قدوسى رضوان اللّه عليه از اين موضوع اطلاع نداشت . با آن وضع مادى و با آن امكانات بسيار محدود و در غربت و ناشناختگى مىخواست تحولى عظيم را در فرهنگ كشور و جهان اسلام بنياد كند .\r\nعلامهء طباطبائى به مشكلات كار كاملا آگاهى داشت و مىدانست در راهى كه پيش‌گرفته است چه ناهمواريها و پيچ و خم‌هائى وجود دارد . اما او با اتكاء به خدا و به كمك او بر مشكلات فائق آمد و بار ديگر خدا به انسانها نشان داد كه كسانى را كه تنها به اميد او و با اتكاء به او و براى جلب رضايت او كارى را شروع كنند ، موفق خواهد كرد . نهال كوچك آنها را بدل به درختى تنومند كرده ، شاخه‌هاى ضعيف آن را قوى و نيرومند خواهد ساخت ، كمك‌هاى غيبى و الهى به آنها ارزانى داشته ، از الهامات و اشراقات بر آنها دريغ نخواهد فرمود و چنين نيز كرد .\r\nابتدا اگر كسى به قيافهء علامه طباطبائى و وضع كار او مىنگريست ، آن را كارى كوچك ، كم‌اهميت و كم‌بازده و نافرجام مىپنداشت . ولى طولى نكشيد كه خدا او را به وسيلهء شاگردانى نظير شهيد مطهرى رضوان اللّه عليه كمك كرد . گرد آمدن چنين شاگردانى استاد بزرگوار را دلگرم كرد به‌طورى كه به تعليم و تربيت آنها همت گماشت و از هيچ زحمتى در راه پرورش آنها خوددارى نكرد ، آنها را مثل چشمان خودش دوست مىداشت و به قدرى نسبت به شاگردانش مهربان بود كه مىتوان گفت كمتر پدرى نسبت به فرزندان خود چنان محبتى دارد .\r\n\r\n","description":"","footnote":"","page_name":" 199 ","page_number":223},
  {"content":"\r\n\r\nبالاخره برنامهء جديدى را بدون سروصدا و بدون تبليغات شروع كرد و در اندك مدتى به موفقيت چشم‌گير نائل آمد . از ثمرهء اين فعاليت‌هاى علمى ، آنچه محسوس و ملموس ماست ، تأليف يك دورهء كامل تفسير قرآن بود در بيست جلد ، كه از به دو انتشار اولين مجلدات آن حركتى در عالم اسلام بوجود آمد . اين كتاب تنها تفسير لفظى قرآن و توضيح مفاهيم سادهء آيات نيست . استاد در اين اثر بزرگ ، به مناسبت‌هائى بحث‌هاى مختلفى را كه جامعهء اسلامى نيازمند بدانهاست ، تحت عنوان‌هاى مستقل مطرح كرده و براى حل آنها از آيات كريمهء قرآن مدد گرفته است . خوبست اين جمله را هم از زبان مرحوم شهيد مطهرى نقل كنم :\r\n« تفسير الميزان همه‌اش با فكر نوشته نشد ، من معتقدم كه بسيارى از اين مطالب از الهامات غيبى است . كمتر مشكلى در مسائل اسلامى و دينى برايم پيش‌آمده كه كليد حل آن را در تفسير الميزان پيدا نكرده باشم » .\r\nبله ، گوهرشناس مىبايد تا گوهر بشناسد . بىجهت نبود كه مرحوم مطهرى ، در نوشته‌هايش هرجا صحبت از علامه طباطبائى به ميان مىآمد به دنبالش « روحى فداه » را اضافه مىنمود .\r\nمرحوم استاد در ضمن تدريس تفسير قرآن ، به مسائل اجتماعى كه مىبايست تدريجا جامعه ما با آنها آشنا بشود و براى آنها از مدارك اصيل اسلامى راه‌حل بيابد ، توجه خاصى مبذول مىفرمود . اين كتاب منشأ آن شد كه تمام گويندگان و نويسندگان اسلامى براى تحقيق در مسائل دين ، فرهنگ جامعه ، اقتصاد ، سياست ، تاريخ و ساير ابعاد زندگى انسان به آن مراجعه كرده ، از رهنمودهاى استاد در حل همهء اين مسائل بهره بگيرند .\r\nيعنى تفسير الميزان كليد حلى بود براى همهء مشكلات فرهنگى\r\n\r\n","description":"","footnote":"","page_name":" 200 ","page_number":224},
  {"content":"\r\n\r\nو دينى جامعه‌اى كه در راه تكامل و فراهم آوردن زمينه‌هاى انقلاب اسلامى قدم برمىداشت . استاد به تناسب نياز جامعه مقالاتى مىنوشت - مقالاتى كه در مجموعهء مرجعيت و روحانيت نوشته شده ، نشانهء فكر عميق و ذهن دورانديش استاد است و نشان مىدهد كه وى ، براى حكومت اسلامى چگونه راه‌جوئى مىكرده و ديگران را بدان راهنمائى و ارشاد مىنموده است . ايشان ، زمانى صحبت از حكومت اسلامى و زعامت روحانيت مىكرد كه حتى انديشهء آن از مغزهاى بسيارى از روشنفكران بدور بود ، اين نمونه فقط يكى از خدمات بيشمار ايشان است كه شمارش همهء آنها در اين فرصت كوتاه ممكن نيست .\r\nاما در فلسفه - علامهء طباطبائى نه تنها ميراث فلسفى گذشتگان را براى نسل آينده حفظ كرد و در دسترس دوستداران حكمت قرار داد بلكه بر آنها مطالب بس ارزنده‌اى افزود ، و مىتوان گفت كه پايهء يك حكمت نوين را نهاد . كه بايد قرنى بگذرد تا اثر اين بنيانگذارى نوين آشكار شود . هنگامى كه احساس كرد براى پاسخگوئى به مشكلات فلسفى جامعه ، تنها فلسفهء سنتى كافى نيست ، اقدام به مطالعهء فلسفهء تطبيقى كرد و به بررسى افكار ديگران پرداخت و سعى كرد تا با تطبيق مبانى اسلامى بر اصول ديگر مكاتب امتياز مبانى اسلام را روشن كند و شبهات مكتب‌هاى ديگر بخصوص مكاتب مادى را باطل نمايد .\r\nعلامهء طباطبائى حدود سى سال پيش ، كتاب اصول فلسفه و روش رئاليسم را نوشت . تا آنجا كه بنده اطلاع دارم هنوز در جهان اسلام براى رد افكار مادى و فلسفهء ماترياليسم ديالكتيك كتابى بهتر از اين كتاب نوشته نشده است ( البته نبايد فراموش كرد كه شهيد مطهرى در كمك به استاد براى تهيهء پاورقىهاى لازم براى كتاب كه بسيار ارزنده است ، نقش موثرى داشت ) .\r\nباوجودى كه اكنون سى سال از تدوين آن كتاب مىگذرد و با\r\n\r\n","description":"","footnote":"","page_name":" 201 ","page_number":225},
  {"content":"\r\n\r\nتمام رشدى كه در جامعهء ما و بخصوص در حوزه‌هاى علميه حاصل شده ، هنوز بهتر از آن ، كتابى در اين زمينه نوشته نشده و كمتر كتابى است كه در اين زمينه نوشته شده باشد و از اين كتاب بهره نگرفته باشد .\r\nو اما در زمينهء اخلاق استاد يك درس عمومى اخلاق را شروع كرد ؛ وى پس از چندى تربيت‌هاى اخلاقى را به جلسات خصوصى و چند نفرى اختصاص داد . طبعا كسانى هم كه در اين مكتب پرورش مىيافتند علاقه‌اى به تظاهر و خودنمائى نداشتند ولى به‌هرحال آثار اين قبيل شاگردان در جامعه رشد پيدا مىكند و آنها نيز به نوبهء خود شاگردانى پرورش خواهند داد و اين مشعل در جاهائى كه شايستگى داشته باشند ، همچنان روشن خواهد ماند .\r\nعلامهء طباطبائى داراى چنان همت بلندى بود كه فعاليتش را منحصر به حوزه نكرد . در آن زمان كه بين حوزه و دانشگاه ديوار آهنين كشيده شده بود و دستگاه حاكم هرروز بر استحكام اين ديوار مىافزود و كسانى كه فكر رخنه از ديوار را در ذهن مىگذراندند ، متهم مىشدند ، علامه طباطبائى در حد امكان شجاعانه و بدون واهمه با اساتيد دانشگاهها تماس نزديك برقرار كرد و درسهائى براى آنها گفت و جلسات بحث برايشان تشكيل داد كه بعضى از آثار اين فعاليتها چاپ و منتشر شده است . به بركت همين جلسات بود كه بعضى از آثار استاد در همان زمان به زبانهاى اروپائى برگردانده شد و به اين وسيله اسلام در جهان غرب ، و تشيع در جهان غير شيعه شناسانده شد . مسلما اگر امكانات بيشترى در اختيار بود ، بركات فراوانترى نصيب اين ملت مىشد .\r\nبهر روى ، جاى بسى دريغ و تأسف است كه در اين زمان كه جامعهء ما به چنين مردانى اسلام‌شناس و انديشمند بس نيازمند است دانشمندى چون علامهء طباطبائى را از دست داده‌ايم ولى\r\n\r\n","description":"","footnote":"","page_name":" 202 ","page_number":226},
  {"content":"\r\n\r\nالبته تقدير الهى چنين بود كه اين مرد متأله و اين عارف واله به ملكوت اعلا بپيوندد و به مصاحبت اجداد طاهرينش بشتابد .\r\nبارى ، انتظار ما از آن عواطف سرشار استاد اين است كه در همان عالم به ياد مسلمانها باشد كه تحقيقا هست و در همانجا براى پيروزى مسلمين در همهء جبهه‌ها و از جمله جبههء فرهنگى دعا كند كه البته مىكند و تحقيقا اين دعاها به اندازهء لياقت ما مستجاب خواهد شد .\r\nپروردگارا ترا به حق مقربان و عزيزانت قسم مىدهيم امام عزيز ما را تا زمان ظهور حضرت ولى عصر ( عج ) حفظ بفرما . سايهء بلندپايهء اين مرد عظيم الهى را از سر مسلمانان و مستضعفين جهان كوتاه نفرما . مرحوم علامهء طباطبائى را با اجداد طاهرينش محشور بفرما . بهترين پاداشى را كه از شاگردانى به استادى مرحمت فرموده‌اى از طرف ما به ايشان مرحمت بفرما . قلب مقدس ايشان را از ما و از تمام شاگردانى كه استاد حقى بر آنها دارند ، راضى بفرما . قلب مقدس حضرت ولى عصر را از ايشان و از همهء ما راضى بفرما . در ظهور ولى عصر تعجيل بفرما . به همهء ما توفيق خدمتگزارى به اسلام و مسلمين و قدردانى از نعمت‌هاى بىشمار و بىحسابت مرحمت بفرما ، عاقبت همهء ما را ختم به خير كن و السّلام عليكم و رحمة اللّه و بركاته .\r\n\r\n","description":"","footnote":"","page_name":" 203 ","page_number":227},
  {"content":"\r\n . \r\n","description":"","footnote":"","page_name":" 204 ","page_number":228},
  {"content":"\r\n\r\n\r\nقرآن و حكمت\r\nمحمّد عبد خدائى\r\n\r\n","description":"","footnote":"","page_name":" 205 ","page_number":229},
  {"content":"\r\n . \r\n","description":"","footnote":"","page_name":" 206 ","page_number":230},
  {"content":"\r\n\r\nبسم اللّه الرحمن الرحيم ربنا اغفر لنا و لاخواننا الذين سبقونا بالايمان و لا تجعل فى قلوبنا غلا للذين آمنوا ربنا انك رؤف رحيم .\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ . \r\nامروز سالگرد وفات علامهء زاهد ، فيلسوف بزرگ ، مفسر عالى مقام آيت اللّه طباطبائى است . به حق مىتوان گفت اين شخصيت برجسته حق بزرگى بر گردن دانش‌پژوهان دارد . خدا درجات استاد را عالى گرداند . علامهء بزرگوار در طول زندگى خود ستارهء درخشانى بود كه هم با حكمت علمى و هم با حكمت عملى افرادى چون شهيد آيت اللّه مطهرى را پروراند و تحويل جامعه داد . شاگردانش مىدانند كه گذشته از مقام علمى و فلسفى ، علامه شخصيت متبلورى در حكمت عملى بود . به تعبير يكى از شاگردانش كه گفت ده سال در خدمتش آمدو شد داشتم و هميشه ايشان را در حضور اللّه مىديدم ، هميشه مراقب بود و توجه داشت كه اعمال و گفتارش زير نظر خداست . او با حكمت نظرى خود سطح افكار را بالا مىبرد و با رفتار و حكمت عملى ، روح را صفا مىداد و به شاگردان و جامعه درس عمل و رفتار مىآموخت .\r\n\r\n","description":"","footnote":"","page_name":" 207 ","page_number":231},
  {"content":"\r\n\r\nمبحثى را كه امروز به بيان آن مىپردازيم « حكمت و قرآن » است . در آغاز تفسير الميزان علامهء بزرگوار بحثى دارند كه اگر بخواهيم آن را بطور خلاصه و فشرده ادا نمائيم اين است كه قرآن را بايد از طريق خود قرآن فهميد و آيات قرآن را بايد به وسيلهء آيات ديگر قرآن تفسير كرد . قرآن معرف زبان خويش است و از مفسرين گوناگنى كه قرآن را به رأى و بنابر علوم خود تفسير كرده‌اند ايراد مىگيرند . در آنجا نامى از متكلمين به ميان مىآورند كه آنها قرآن را بر طبق افكار كلامى خود تأويل و تطبيق كرده و تفسير نموده‌اند . از فلاسفه نام مىبرند كه آيات قرآن را برحسب فلسفه و فكر خود تأويل و تفسير نمودند . از متصوفه مىگويند كه آنها نيز به اسم تفسيرهاى عرفانى افكار خود را وارد تفسير قرآن كرده‌اند .\r\nحتى در قرون اخير ، بخصوص در عصر ما ، عده‌اى علوم طبيعى را وارد قرآن كردند و خواستند آيات قرآن را بر طبق نظريات دانشمندان طبيعى تفسير و تأويل نمايند . عده‌اى نيز آيات قرآن را بر طبق نظريات فلاسفهء تجربى مسلك اروپا و يا پراگماتيست‌ها ( معتقدان به اصالت عمل ) تأويل كردند .\r\nاما علامه طباطبائى رضوان اللّه عليه مىفرمايد كه قرآن را بايد با خود قرآن تأويل كرد ؛ و آياتش را بايد با آيات و زبان خود قرآن بدست آورد و در شروع تفسير الميزان قول مىدهند كه روششان در تفسير چنين باشد .\r\nعلامه از عده‌اى از فلاسفه بدين صورت انتقاد مىكند كه :\r\n« و اما الفلاسفة فقد عرض لهم ما عرض للمتكلمين من المفسرين ، من الوقوع فى ورطة التطبيق و تاويل الايات المخالفة بظاهرها للمسلمات فى فنون الفلسفة بمعنى الاعم اعنى الرياضيات و الطبيعيات و الالهيات و الحكمة العملية » .\r\nمىگويند همانطور كه متكلمين اشتباه كردند و آيات\r\n\r\n","description":"","footnote":"","page_name":" 208 ","page_number":232},
  {"content":"\r\n\r\nقرآن را بر طبق نظرات خود تأويل و تفسير كردند فلاسفه هم مرتكب چنين اشتباهى شدند ، و در فلسفه مطالب مسلمى را تصور كردند و مطالب قرآن را با آن مسلمات ظاهرى تفسير كردند .\r\nعلامه در اينجا فلاسفه خصوصا فلاسفهء مشائى را انتقاد مىكند كه نمىبايست آنها معيار و يافته‌هاى خود را در امر قرآن به كار ببرند و سعى داشته باشند كلام اللّه را با آن تطبيق نمايند .\r\nحال كه ما طبق نظريهء استاد بزرگوارمان حق نداريم آيات قرآنى را با اصطلاحات فلسفى تفسير نمائيم ، اين سؤال مطرح مىشود كه آيا قرآن خود فلسفه‌اى دارد يا خير ؟ و آيا قرآن صرفا يك كتاب ساده است ؟ اگر شما به كتاب‌هاى تورات و انجيلى كه فعلا در دسترس مردم دنيا است نگاه كنيد ، مىبينيد كه انجيل سفرنامه‌اى بيش نيست و تقريبا شرح زندگى نسبة مجمل از حضرت عيسى مسيح ( ع ) است . تورات نيز شرح زندگى انبياء عظام خداوند ، با هزاران اشتباهى كه در آن وجود دارد ، است . ولى آيا قرآن نيز چنين است ؟ قرآن بر حكمت تكيه دارد و مىفرمايد : « ما پيغمبر را در ميان مردمانى كه جاهل و بىسواد هستند فرستاديم تا به آنها كتاب و حكمت را بياموزد » همچنين مىفرمايد :  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً » .  به كسى كه حكمت عنايت شده خير عظيمى به او عنايت شده است . در موارد زيادى قرآن خود را به‌عنوان كتاب حكيم مىنامد . قرآن لقمان حكيم را حكيم مىداند و در سورهء « اسراء » مىفرمايد :  « ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً »  اين آيه از جمله آياتى است كه خداوند دربارهء حكمت گفته است .\r\nسخن ما اين است كه درست است كه قرآن اصطلاحات فلسفهء يونانى و اشراقى و مشائى ندارد ولى خود يك فلسفه و جهان‌بينى خاصى دارد كه نه غربى است و نه شرقى ، و نه رومى\r\n\r\n","description":"","footnote":"","page_name":" 209 ","page_number":233},
  {"content":"\r\n\r\nو هندى و اروپائى ، بلكه فلسفه‌اى را داراست كه از وحى سرچشمه گرفته و عالىترين فلسفه و حكمت است . چون ما قادر نيستيم حكمت و فلسفه را در يك مكتب خلاصه كنيم ، زيرا ممكن است آن مكتب مطالب درست و صحيحى را نيز دارا باشد ، ما درصدد اثبات و رد آن مطالب نيستيم . مشائيون نظرياتى دارند ، حكمت اشراق و حكمت متعاليه نيز داراى مطالب خاصى است .\r\nدر طول تاريخ انديشمندان مطالب زيادى را تحويل بشريت داده‌اند و افكار ارزنده‌اى داشته‌اند كه در كنارش اشتباهاتى نيز وجود داشته است . متفكران در طول تاريخ به انسانها خطوط فكرى ارائه داده‌اند ولى آيا اين كتاب آسمانى خود فلسفهء خاصى دارد ؟ بر اين مطلب بايد بطور خيلى عميق و و الا و ارزنده كار بشود تا ما بتوانيم اين فلسفه و حكمت قرآنى را به‌عنوان حكمت اسلامى به جهان ارائه دهيم .\r\nتا جائى كه بنده اطلاع دارم در اين‌كه مىگويند حكمت در مكتب خاصى خلاصه نمىشود تمام انديشمندان و فلاسفه اشتراك نظر دارند ، از تعاريفى كه دربارهء حكمت كرده‌اند نيز اين مطلب مستفاد مىگردد كه حكمت فراتر است از آنكه در مكتب خاصى خلاصه شود . مثلا حكما در تعريف حكمت گفته‌اند :\r\n« صيرورة الانسان عالما عقليا مضاهيا للعالم العينى » . انسان بايد عالمى پر از عقل و تفكر گردد كه مطابق با عالم خارجى باشد .\r\nيعنى نظام وجود در ذهن حكيم به‌گونه‌اى منعكس گردد كه عين نظام خارجى باشد و حكيم آئينه‌اى از جهان خارجى و حقيقت هستى بشود .\r\nمرحوم صدر المتألهين فيلسوف عاليمقام فلسفهء اسلامى مىفرمايد : « اعلم ان الفلسفة استكمال نفس الانسانية بمعرفة حقايق الموجودات على ما هى عليها و حكم بوجودها تحقيقا بالبراهين لا اخذا بالظن و التقليد به قدر وسع انسانى » . فلسفه\r\n\r\n","description":"","footnote":"","page_name":" 210 ","page_number":234},
  {"content":"\r\n\r\nعبارت از اين است كه انسان نفس خود را بقدرى كامل كند كه حقايق موجودات را دريابد و اين استكمال متكى بر ظن و تقليد و وهم نباشد بلكه بر دليل و برهان اتكا داشته باشد .\r\n« راغب اصفهانى » در كتاب « مفردات القرآن » در تعريف فلسفه مىگويد : « اصابة الحق بالعلم و العقل » . رسيدن انسان به وسيلهء علم و عقل به حق . آن‌وقت مىگويد : ما خداوند متعال را حكيم مىگوئيم چون خدا به تمامى اشياء معرفت دارد و تمامى اشياء را به‌طورى كه صلاح و صحيح است آفريده است . تمام افعال خدا از روى حكمت است و ما به انسانى حكيم مىگوئيم كه از هستى آگاهى داشته ، به هستى تمام موجودات معرفت داشته باشد و كارهائى را هم كه انجام مىدهد بر طبق حكمت باشد .\r\nعلامه فقيد آيت اللّه طباطبائى مىفرمايد : « الحكمة الالهية هى العلم الباحث عن احوال الموجود بما هو موجود و يسمى ايضا الفلسفة الاولى » . حكمت الهى علمى است كه از موجود به اعتبار آنكه موجود است بحث مىكند ، نه دربارهء خصوصيات و جزئيات . به چنين حكمتى فلسفهء اولى نيز گفته مىشود . حال كه فهميديم حكمت بيان‌كنندهء هستى است آنطور كه هست اين سؤال پيش مىآيد . كه قرآن تا چه‌اندازه‌اى « هستى » را مطرح كرده است ؟ آنان كه از اين درياى بيكران الهى قطره‌اى برداشته‌اند مىدانند كه عالىترين و عميق‌ترين فلسفه‌اى كه رنگ هيچ‌يك از مكاتب را ندارد قرآن است . دربارهء « هستى » قرآن چنين تعبيرى دارد :  « ما خَلَقَ اللَّهُ ذلِكَ إِلَّا بِالْحَقِّ   ما خَلَقْناهُما إِلَّا بِالْحَقِّ »  . آسمان و زمين به حق آفريده شده و باطل و عبث نيست . و در جاى ديگر مىفرمايد :  « الَّذِي خَلَقَ فَسَوَّى » ،  خدائى كه خلق كرد هرچيزى را براساس عدل و عدالت . در جائى ديگر در اين مورد كلمهء « عدل » را مىآورد و مىفرمايد :  « الَّذِي خَلَقَكَ فَسَوَّاكَ فَعَدَلَكَ » ،  آن خدائى كه ترا\r\n\r\n","description":"","footnote":"","page_name":" 211 ","page_number":235},
  {"content":"\r\n\r\nخلق كرد و بر جاى خود قرار داد و عادلانه آفرينش را انجام داد . دربارهء خورشيد و ماه و تمامى موجودات كلمهء « حسبان » و « حساب » را مىآورد ، مثلا مىفرمايد :  « الشَّمْسُ وَ الْقَمَرُ بِحُسْبانٍ » ،  يا در آياتى ديگر بيان مىكند كه بر تمام آفرينش و موجودات « ميزان » حكومت مىكند :  « وَ السَّماءَ رَفَعَها وَ وَضَعَ الْمِيزانَ »  ما مىبينيم كه در موارد زيادى واژهء « قدر » يعنى به اندازه آفريده است ، آمده است :   « الَّذِي خَلَقَ فَسَوَّى وَ الَّذِي قَدَّرَ فَهَدى » ،   آن خدائى كه به اندازه قرار داد و سپس هدايت كرد ، در مقابل اين واژه‌ها خداوند مىفرمايد آفرينش باطل و عبث نيست :  « ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا » ،  ما اين آسمان و زمين و ما بين آن‌ها را باطل نيافريديم .  « وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ »  ،  « وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ »  ما اين‌ها را براى لعب و بازيچه نيافريديم همه بر روى حساب و اندازه است و از اين آفرينش غايت و هدفى دارد :\r\n « لَوْ أَرَدْنا أَنْ نَتَّخِذَ لَهْواً لَاتَّخَذْناهُ مِنْ لَدُنَّا إِنْ كُنَّا فاعِلِينَ » ،  اى انسان بدان كه اين آفرينش لهو نيست زيرا اگر قرار بود لهو باشد ما آن را از طرف خودمان قرار مىداديم ، و بعد مىفرمايد :\r\nآفرينش نظام هستى همه بر نظام احسن بوده است و تفاوتى در آن مشاهده نمىكنيد :  « ما تَرى فِي خَلْقِ الرَّحْمنِ مِنْ تَفاوُتٍ »  .\r\nدر چنين نظامى خطور و شكاف و ضعفى نمىبينيد :  « فَارْجِعِ الْبَصَرَ هَلْ تَرى مِنْ فُطُورٍ »  .\r\nجهان‌بينىاى كه قرآن به ما مىآموزد چنين است . حال در اين تأمل كنيم كه تا چه اندازه سعى در جهت فهم اين جهان - بينى شده است و چقدر روى واژه‌هاى قرآن كار شده است . از ديدگاه قرآن كل نظام هستى اعم از خالق و مخلوقات است ، هم به خالق مىپردازد و هم هستى مخلوقات را تصديق و تأييد مىكند . ديدگاه قرآن نه ايده‌آليستى است و نه ماترياليستى بلكه\r\n\r\n","description":"","footnote":"","page_name":" 212 ","page_number":236},
  {"content":"\r\n\r\nصددرصد رئاليستى و واقع‌گرايانه است . چنين ديدگاهى نه در ذهن‌گرائى خلاصه مىشود و نه در ماده‌گرائى ، قرآن معتقد به عالم غيب و عالم شهادت است و هم به مرئى مىپردازد و هم به غير مرئى :  « يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ »  .\r\nشيطان و سپاهيانش شما را مىبينند اما شما آنها را نمىبينيد ،  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ »  . اين جهان‌بينىاى است كه قرآن ارائه مىدهد .\r\nاز ديدگاه قرآن آفرينش ، بىهدف و عبث و بيهوده نيست :  « أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ »  . آيا فكر مىكنيد كه ما شما را عبث و بيهوده آفريديم و بازگشتى به سوى ما نداريد ؟ آيا ميوه‌اى هستيد كه هدفى در شما وجود ندارد . آيا مقصودى از زندگىكردن و زنده بودن در شما نيست ؟  « ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ »  .  « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ » ،  اى انسان تو با كوشش و رنج به سوى الله حركت مىنمائى و مسيرت به سوى خداست و بالاخره به لقاء اللّه خواهى رسيد .\r\nبطور خلاصه و اجمال قرآن حكمت و فلسفه‌اى دارد كه بايد بر اين حكمت و فلسفه تحقيق و كار بشود و به جهان ارائه گردد تا نشان داده شود كه عميق‌ترين حكمت و فلسفه عبارت از حكمت قرآنى و فلسفهء قرآنى است .\r\nالبته نبايد انتظار داشت كه شيوه و روش استدلال قرآن ، در چهارچوبهء استدلال و منطق ارسطوئى باشد . منطق ارسطوئى به‌جاى خود محفوظ است ولى بايد بدانيم كه قرآن خود منطق و روشى دارد كه اكثرا در آن روش مطالب به صورت سؤالى\r\n\r\n","description":"","footnote":"","page_name":" 213 ","page_number":237},
  {"content":"\r\n\r\nمطرح مىشود . مثلا مىفرمايد :   « أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ ، أَمْ خَلَقُوا السَّماواتِ وَ الْأَرْضَ بَلْ لا يُوقِنُونَ »   . اين نوعى استدلال است كه عميق‌ترين استدلالات است منتها جواب آن را از طرف مخاطب مىخواهد . اى بشر آيا بدون علت خلق شدى ؟ آيا خودت خالق خود بوده‌اى ، جوابت چيست ! ؟\r\nابراهيم عليه السّلام وقتى شب فرا مىرسد و ستاره‌اى را در آسمان مىبيند مىگويد : اين خداى من است ، و وقتى آن افول و غروب مىكند مىگويد من غروب‌كنندگان را دوست ندارم :  « فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ »  . در مقابل ماه و خورشيد هم قرار مىگيرد فكر مىكند آن‌دو خداى او هستند و وقتى غروب مىكنند مىفرمايد : غروب‌كنندگان را دوست ندارم :  « فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ »  ،  « فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ »  . و بعد مىفرمايد :  « إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ »  . چرا من توجهم را به پديده‌ها معطوف كنم توجه من به پديدآورنده است . چرا در مقابل مخلوقات و بندگان خم بشوم و آنها را معبود خود بدانم ، من در مقابل خالق و فاطر آن‌ها كرنش مىكنم . ملاحظه مىفرمائيد كه قدم به قدم استدلال است و راه را نشان مىدهد . در الهيات بمعنى الاخص مىفرمايد :  « أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  .\r\nو يا اشاره به فطرت كرده و به موجودات اشاره مىنمايد :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ »  .\r\nشيوه‌اى كه قرآن بدان مىپردازد شيوه‌اى است كه با اعماق دل انسان سروكار دارد و شيوه‌اى است كه از جان انسان سؤال مىكند و جوابش را از فطرت انسان مىگيرد .\r\n\r\n","description":"","footnote":"","page_name":" 214 ","page_number":238},
  {"content":"\r\n\r\nشما در قرآن آيات زيادى دربارهء استدلال وجود خدا مىبينيد . اين آيات به نحوهء استدلال مخصوصى است كه هم متفكر و فيلسوف آن را درك مىكند و هم انسان معمولى . چون مطلب فطرى است ، همه‌كس آن را درك مىكند و اين خود يكى از معجزات قرآن است ، ولى اگر مطلب قدرى از فطرت دور باشد ، همه‌كس از عهدهء فهم آن برنمىآيد بلكه احتياج دارد كه به اوليات ارجاع داده شود .\r\nبه‌عنوان مثال يكى از دلايل قرآن را دربارهء خداشناسى بيان مىكنيم ، قرآن مىفرمايد :  « وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً إِنَّ فِي ذلِكَ لَآياتٍ لِقَوْمٍ يَتَفَكَّرُونَ »  .\r\nيكى از دانشمندان خارجى دربارهء خداشناسى مىگويد :\r\nما در عالم خارج مىبينيم كه از هرنوعى دو صنف وجود دارد :\r\nنر و ماده . در همهء موجودات زنده اين حالت دو صنفى وجود دارد اگر اين امر تصادفى بود و اگر طبيعت بىشعور بود از كجا تشخيص مىداد كه مىبايست در هرنوعى دو صنف باشد ، كه تقريبا از هرجهت ارگانيسم بدنشان مثل هم باشد .\r\nاين‌كه بقاى نسل‌ها مستلزم دو صنفى بودن آنهاست نمىتواند مديون تصادف و بىشعورى طبيعت باشد . پس اين خود دليل بر وجود خدائى است كه داراى خرد است و عالىترين خرد از آن اوست . اين دانشمند قيد مىكند كه كاشف استدلال براى اولين‌بار خود اوست و تاكنون چنين استدلالى را در كتب دانشمندان و فلاسفه نديده است ، وى به نظر و دليل خود اتكاء مىكند و خود را به‌عنوان مكتشف يكى از دلايل خداشناسى معرفى مىنمايد .\r\n« فريد وجدى » مىگويد : اين دانشمند قرآن نخوانده بود و گرنه اين‌طور به خود نمىباليد . قرآن تمام استدلال او را در\r\n\r\n","description":"","footnote":"","page_name":" 215 ","page_number":239},
  {"content":"\r\n\r\nاين آيه مىفرمايد :  « وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها »  از آيات قرآن فهميده مىشود كه خداوند براى انسان زوج قرار داده است . اين منطق و استدلال است ، و يا  « وَ مِنْ آياتِهِ . . .   . اخْتِلافُ أَلْسِنَتِكُمْ وَ أَلْوانِكُمْ »  اگر چه نتايج علت طبيعى يكنواخت و يكسان است و علت‌هاى يكسان معلولهاى يكسانى را در بر خواهند داشت ، در فاعل مختار چنين نيست .\r\nدربارهء علم خدا فلاسفه دلايل ارزنده‌اى دارند اعم از علم خدا نسبت به ذات خود و نسبت به غير حكيم سبزوارى دربارهء علم ذاتى خداوند مىگويد :\r\n و هو تعالى عالم بالذات اذ * منه وجود عالمى الذات اخذ\r\nو كلما جرد عاقل كما * تجرد العاقل ايضا حتما\r\nاذ عقله اما له الامكان * اولا و هذا الظاهر البطلان \r\nولى استدلال قرآن را نبايد ناديده انگاشت زيرا خيلى ارزنده‌تر از اين قبيل استدلالات است ، وقتى مىفرمايد :  « أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ »  . آگاه باشيد آن كسى كه خلق كرده خبير و آگاه است . بنائى كه اين ساختمان را بنا كرده است مىداند كه چقدر سيمان در آن به كار رفته است . مهندسى كه سازنده ماشين است از كم‌وكيف آلياژ آن آگاه است و مخصوصا مهندس خلقت كه ابداع كرده است نه تركيب . در اينجا كلمهء  « مَنْ خَلَقَ »  استدلال به  « أَ لا يَعْلَمُ »  است ، منتها بايد توجه داشته باشيم .\r\nفلاسفهء اسلامى به نفس و خصوصيات آن بسيار پرداخته‌اند و عده‌اى دربارهء شناخت نفس و عده‌اى ديگر در روانكاوى و شناخت خصوصيات نفس كار كرده‌اند . حال بايد ديد كتابى كه\r\n\r\n","description":"","footnote":"","page_name":" 216 ","page_number":240},
  {"content":"\r\n\r\nبراى هدايت و راهنمائى انسان است ( قرآن ) درمورد نفس چه مىفرمايد ؟ در قرآن دهها آيه دربارهء معرفت نفس و خصوصيات نفس و معرفى انفس مختلف از نفس اماره گرفته تا نفس ملهمه آمده است . افرادى هستند كه نفسشان « امارة به سوء » است و دائم براى بدى و رذالت و جنگ نقشه مىكشند ، قرآن دراين‌باره فرموده است :  « إِنَّ النَّفْسَ لَأَمَّارَةٌ بِالسُّوءِ »  .\r\nنفس ديگر نفسى است كه در عين اينكه اقدام به بدى و شر مىكند هميشه در حال ملامت است :    « لا أُقْسِمُ بِيَوْمِ الْقِيامَةِ وَ لا أُقْسِمُ بِالنَّفْسِ اللَّوَّامَةِ »    . گناه مىكند اما درعين‌حال وجدان اوليه را از دست نداده است و مرتب تحت ملامت قرار مىگيرد .\r\nالبته گناه هم درجاتى دارد و گاهى اولياء هم خود را مذمت مىكنند كه چرا آنچنان‌كه بايد انجام نداده‌اند .\r\nنفس مطمئنه نفسى است كه مطمئن به آيات خداست و هيچ دلهره‌اى ندارد ، مطالب برايش بقدرى روشن است كه مثل اينكه بهشت و جهنم را مىبيند . قرآن دربارهء چنين نفسى مىفرمايد :   « يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً »   . دراين‌حال ، نفس در افقى قرار گرفته كه نسبت به آيات و نعم خداوند مطمئن است و به راستى روح وسيع عقلانى پيدا كرده است .\r\nقرآن دربارهء خصوصيات نفس و خاصيت دوبعدى آن‌كه همان خير و شر باشد مىپردازد :  « فَأَلْهَمَها فُجُورَها وَ تَقْواها » ،  و يا  « هَدَيْناهُ النَّجْدَيْنِ »  . و يا از بعد روانكاوى و اينكه نفس حالت مثبت و منفى دارد ، هردو حالت را بيان مىكند ، حالت مثبت نفس همان خوف از خداست :  « وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى »  . تضرع در مقابل خداوند و خيفهء از او :  « وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ »  .\r\n\r\n","description":"","footnote":"","page_name":" 217 ","page_number":241},
  {"content":"\r\n\r\nاز طرفى از نفس مطيع و تسليم ياد مىكند . شما افراد زيادى را سراغ داريد كه به اسلام پاىبند هستند ولى در بعضى مواقع وقتى در مقابل بعضى از دستورات و قوانين شرعى قرار مىگيرند مىگويند خوب بود اينطور نبود . چنين كسانى داراى نفس مطيع و تسليم نيستند . وقتى كسى پىبرد كه دستوردهنده چه‌كسى است و خوب او را شناخت و فهميد كه هم عالم است و هم حكيم در مقابل او بايد تسليم محض باشد . خداوند در قرآن صريحا دستور قصاص را داده و فرموده :  « وَ لَكُمْ فِي الْقِصاصِ حَياةٌ يا أُولِي الْأَلْبابِ »  . حدود را خداوند نشان داده نفس بايد در مقابل آن تسليم محض باشد و بدون چون و چرا آن را بپذيرد :\r\n « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً »  . قسم به پروردگار تو كه اينان ايمان نياوردند تا هنگامى كه در مشاجراتى كه بين آنها رخ مىدهد ، به تو رجوع مىكنند ، و دستورى كه تو مىدهى و آنها اطاعت مىكنند . و در دل و نفس خود به هيچ عنوان از قضاوت تو دلگير نيستند . اين نفسى است كه در مقابل قاضىاى كه رسول اللّه باشد و حكمى كه اللّه صادر كرده است ، تسليم است .\r\nدربارهء ثبات نفس و ثبات در همه‌چيز ، قرآن چنين اشاره مىكند :  « وَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ وَ تَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ وَ اللَّهُ بِما تَعْمَلُونَ بَصِيرٌ . » \r\nهمانطور كه در آيات متعدد نفس و جنبه‌هاى مثبت نفس را بيان مىكند در آيات متعدد ديگر جنبهء منفى نفس را نيز بيان مىنمايد ، نفسى كه در مقابل وسواس شيطانى قرار مىگيرد .\r\n « وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ »  . ما انسان را خلق كرديم و از وسوسه‌هائى كه نفس او ايجاد مىكند علم و آگاهى داريم . و يا نفسى كه كار زشت و قبيح را در نظر انسان\r\n\r\n","description":"","footnote":"","page_name":" 218 ","page_number":242},
  {"content":"\r\n\r\nخوب و پسنديده جلوه مىدهد . سامرى وقتى كه مردم را به‌طرف گوساله‌پرستى كشاند ، گفت :  « بَصُرْتُ بِما لَمْ يَبْصُرُوا بِهِ فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُها وَ كَذلِكَ سَوَّلَتْ لِي نَفْسِي »  . نفس من مرا وادار و تحريض كرد تا مردم را به سوى گوساله‌پرستى بكشانم .\r\nيكى ديگر از جهات منفى نفس جهت استكبار است . به او مىگويند : بيا اطاعت كن و تابع اين پيغمبر باش . او مىگويد :\r\nمن پولدارتر از اويم و من شيخ قبيله هستم .  « وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ »  . حالت سركشى نفس را خداوند در اين آيه بيان مىكند :  « وَ قالَ الَّذِينَ لا يَرْجُونَ لِقاءَنا لَوْ لا أُنْزِلَ عَلَيْنَا الْمَلائِكَةُ أَوْ نَرى رَبَّنا لَقَدِ اسْتَكْبَرُوا فِي أَنْفُسِهِمْ وَ عَتَوْا عُتُوًّا كَبِيراً »  . آنان كه اميد ديدار ما را ندارند بهانه‌گيرى مىكنند و مىگويند خوب بود خدا بر شخص ما نازل مىشد و يا اقلا ملائكه را براى ما مىفرستاد . اين نفس مستكبر است كه خود را محور موجودات قلمداد مىكند .\r\nجهت منفى ديگرى كه نفس به خود مىگيرد جهت قنوط و يأس از رحمت خداست كه خداوند دراين‌باره مىفرمايد :\r\n « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ . » \r\nديگر فراموشى از خداست ، انسان چنان غرق در رياست و شهوت و مال مىشود كه خدا را فراموش مىكند :  « وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ . » \r\nقرآن دربارهء جهل مركب مىگويد :   « قُلْ هَلْ نُنَبِّئُكُمْ بِالْأَخْسَرِينَ أَعْمالًا الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً . »   بگو من به شما خبر بدهم كه چه كسى از نظر عمل اخسر و بدتر است ، آنهائى كه راهشان را در دنيا گم كرده‌اند و به بيراهه مىروند ولى به گمان خود كار خير\r\n\r\n","description":"","footnote":"","page_name":" 219 ","page_number":243},
  {"content":"\r\n\r\nانجام مىدهند .\r\nغير از نفس و خصوصيات آن ، واژه‌هاى ديگرى از قبيل واژه‌هاى قلب ، فواد و صدر را خداوند در قرآن آورده . اين واژه‌ها نيز وقتى به‌جاى واژهء نفس در قرآن استعمال شده است در مسائل نفسانى به ما كمك مىكند . مثلا در قرآن « قلب » به جاى « نفس » زياد مصرف شده است ، لذا گاهى به صراحت مىفرمايد :  « إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ »  . اين آيات براى صاحب‌دل اسباب تذكر است . مسلما مقصود از قلب ، قلب گوشتى نيست چون قلب گوشتى را كافر هم دارد . اما مراد قرآن از قلب چيز ديگريست . قلب در اين‌گونه موارد بجاى خصوصيات نفسانى انسان مصرف شده است :\r\n  « وَ إِنَّ مِنْ شِيعَتِهِ لَإِبْراهِيمَ * إِذْ جاءَ رَبَّهُ بِقَلْبٍ سَلِيمٍ »   . از افراى كه درپى نوح آمدند ، ابراهيم ( ع ) بود . ابراهيم قلب سليمى داشت .\r\n  « يَوْمَ لا يَنْفَعُ مالٌ وَ لا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ »   . روزى كه نه مال و نه زن و فرزندان نفعى دارند مگر كسى كه با دلى سالم در محضر اللّه حاضر بشود . دلى كه سالم از شرك باشد . و اعتقاداتش سالم از كوچكترين نقيصه نسبت به اللّه باشد ، سالم از فساد و بدبينى باشد .\r\nواژهء قلب مطمئن هم در قرآن هست :  « أَلا بِذِكْرِ اللَّهِ تَطْمَئِنُّ الْقُلُوبُ »  . فرد مؤمن اتكاء و اتكالش به خداست و از هيچ غرض و مرضى نگران و ناراحت و مشوش نيست كه نمونهء بارز چنين قلبى در زمان ما رهبر انقلاب است .\r\nدر تعبير ديگر ما واژهء تقوى را مىبينيم :  « ذلِكَ وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ »  .\r\nدر واژهء ديگر قرآن قلب مزين به ايمان را معرفى كرده است :  « وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ »  .\r\nدر رابطه با قلب قرآن واژهء رحمت و رأفت را بيان\r\n\r\n","description":"","footnote":"","page_name":" 220 ","page_number":244},
  {"content":"\r\n\r\nمىكند :  « وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً »  . رحمت و رأفت در مقابل قساوت قلب است .  « ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ »  . همچنين قلب ممتحن و قلب خاشع :  « أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ »  . آيا وقت آن نرسيده است كه قلب مؤمنين خاشع نسبت به اللّه بشود ؟\r\nاينها حالات مختلفى است كه براى قلب انسان رخ مىدهد كه مىتوان گفت حالات مثبتهء قلب است .\r\n\r\nحالات منفى قلب\r\n1 - قلب گنهكار :  « وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ »  هركس كه شهادت را كتمان كند دلش گنهكار است .\r\nالبته مىدانيد كه گناه دل خطرناكتر از گناه اعضاء و جوارح ديگر است چون گناه اعضا و جوارح به دنبال گناه دل است .\r\n2 - قلب غليظ و سخت :  « وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ »  اگر تو آدم زمختى باشى كه دلت رأفت و رحمت نداشته باشد و سخت‌دل باشى از اطرافت پراكنده مىشوند .\r\n3 - قلب متكبر و جبار :  « كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ »  . خداوند بر دل هرانسان متكبر و جبارى مهر مىزند بطورى كه آن قلب از درك حقايق عاجز مىشود و وجدان انسانى را از دست مىدهد .\r\n4 - قلب مريض :  « فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ »  .\r\n5 - قلب غافل :  « وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً . »  از كسى كه دلش را غافل كرده است اطاعت نكن و از هواى نفس متابعت مىنمايد و كارش هم كار افراطى و به تعبير ديگر تفريطى است .\r\n\r\n","description":"","footnote":"","page_name":" 221 ","page_number":245},
  {"content":"\r\n\r\n6 - قلب منحرف و بدون درك : نسبت به مسائل الهى و اجتماعى عده‌اى بدون درك هستند ، مثل آنها مثل كودكى است كه در كلاس سوم ابتدائى درس مىخواند و شما بالاترين فرمول فيزيك و رياضى را براى اين كودك شرح و تفسير كنيد همانطور كه اين كودك اصلا متوجهء حرفتان نمىشود ، آن عده‌اى كه نسبت به مسائل الهى دركى ندارند نيز متوجهء مسائل و مباحث الهى نمىشوند :  « لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها »  .\r\n7 - قلب قسى :  « ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً »  .\r\n8 - قلب مرعوب :  « سَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِاللَّهِ »  در جبههء جنگ حق بر عليه باطل يكى از علل پيروزى رزمندگان ما بر سپاه دشمن همين مسألهء رعب بود كه خداوند در دل كافران گذاشته بود كه باعث شد دشمن حتى براى اسارت هم در صف بايستد .\r\n9 - قلب مختوم :  « خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ . »  قلبى كه زنگار گرفته است و به تعبير ديگر :  « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ »  .\r\n10 - قلب منافق :  « فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ »  .\r\n11 - قلوب متفرق :  « تَحْسَبُهُمْ جَمِيعاً وَ قُلُوبُهُمْ شَتَّى . » \r\n12 - قلب مشمئز :  « وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ »  در قرآن خصوصيات منافق و قلب منافق را مىخوانيد كه مىفرمايد :  « أَوْ كَصَيِّبٍ مِنَ السَّماءِ فِيهِ ظُلُماتٌ وَ رَعْدٌ وَ بَرْقٌ يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ وَ اللَّهُ مُحِيطٌ بِالْكافِرِينَ »  . اگر در آياتى كه دربارهء منافق آمده است دقت كنيد ، مىبينيد كه عالىترين روانشناسى\r\n\r\n","description":"","footnote":"","page_name":" 222 ","page_number":246},
  {"content":"\r\n\r\nدربارهء منافق بيان شده است . اگر براستى در اين جنبه قرآن تحقيق شود عالىترين و عميق‌ترين روانشناسى بدست مىآيد .\r\nواژه‌هاى ديگرى نظير سمع ، بصر ، صدر و صدها مطلب ديگر كه در رابطه با روانشناسى قرآنى و خيلى بيشتر در رابطه با فلسفهء قرآنى است در قرآن وجود دارد . منتها همانطور كه علامه طباطبائى رضوان اللّه عليه مىفرمايد ما حق نداريم قرآن را طبق معيارهاى فلسفى خودمان و يا با مكاتب ديگر تطبيق دهيم و تفسير كنيم . زيربناى فلسفهء قرآنى خود قرآن است نه مكتب‌هاى ديگر . متأسفانه آنچنان‌كه بايد كار شايستهء جمعى دربارهء علوم قرآنى نشده است و تمام كارهائى كه تاكنون صورت گرفته نظير كار علامهء طباطبائى در تفسير الميزان كار شخصى است و جزاه اللّه خير الجزاء .\r\nاينجانب به دانش‌پژوهان و دانشمندان و متفكران پيشنهاد مىكنم كه گروههائى در رابطه با مطالعهء علوم مختلف قرآنى تشكيل بدهند و به تحقيق در قرآن بپردازند و ديدگاه قرآن را در موارد جامعه‌شناسى ، روانشناسى ، فلسفه ، فلسفهء تاريخ ، طبيعيات و . . . بررسى كنند و نظرات قرآن را دربارهء علوم مختلف به جهان ارائه دهند . به اميد آن روز كه حركت و انقلاب عميق فرهنگى در ميان ما پديد آيد تا بتوانيم دين خودمان را نسبت به اين كلام الهى و انقلاب ادا كرده باشيم .\r\n\r\n","description":"","footnote":"","page_name":" 223 ","page_number":247},
  {"content":"\r\n . \r\n","description":"","footnote":"","page_name":" 224 ","page_number":248},
  {"content":"\r\n\r\n\r\nهدايت در قرآن\r\nعبد اللّه جوادى آملى\r\n\r\n","description":"","footnote":"","page_name":" 225 ","page_number":249},
  {"content":"\r\n . \r\n","description":"","footnote":"","page_name":" 226 ","page_number":250},
  {"content":"\r\n\r\nبسم اللّه الرحمن الرحيم و به نستعين\r\n\r\n1 - روش شناخت\r\nبهترين راه شناخت هرچيزى ، تأمل در ذات همان چيز يا مشاهدهء قيم وجودى آنست ، زيرا اگر با تحليل مقوم‌هاى درونى يا با مطالعهء قيم هستى آن شناخته شود تمام خصوصيت‌هاى ذاتى آن شناخته شده و هيچ نقطهء مبهم و تاريكى در حوزهء شناخت آن باقى نمىماند . ولى اگر چيزى با لوازم و آثارش يا با همراهان و همسانان آن شناخته شود يا به دقت شناخته نمىشود يا همانند شناخت از راه علل ذاتى آن در كمال وضوح و يقين نخواهد بود .\r\nاين روش شناخت را از زبان امير سخن مولى الموحدين على بن ابيطالب عليه السّلام مىشنويم كه فرمود : « اعرفوا اللّه بالله و الرسول بالرسالة و اولى الامر بالمعروف و العدل و الاحسان ) 1 يعنى خداوند را به همان ذات خدائى بشناسيد و پيامبر را به رسالت و پيام‌آورى بشناسيد و ولايت امر را به همان امر به معروف و عدل و احسان كه تجلى - ان اللّه يأمر بالعدل و الاحسان است بشناسيد - يعنى بهترين شناخت هرچيزى پى بردن از مشاهدهء ذات او به خود اوست ، چه اينكه برادران يوسف با مشاهدهء جمال او به ذات او پىبرده و او را با تأمل در خود او شناختند و چنين گفتند  « أَ إِنَّكَ لَأَنْتَ يُوسُفُ قالَ أَنَا يُوسُفُ »  2 .\r\n\r\n","description":"","footnote":"","page_name":" 227 ","page_number":251},
  {"content":"\r\n\r\nيعنى از مشاهدهء يوسف او را شناختند و از « أنت » پى به همان ذات مخاطب كه يوسف است بردند ؛ و از غير او به او راه نيافتند ؛ و از بيگانه آشنا را نشناختند . لذا منصور بن حازم به امام ششم حضرت جعفر بن محمد الصادق ( ع ) عرض كرد : من با گروهى مناظره كردم و به آنان گفتم : « ان اللّه اجل و اكرم من ان يعرف بخلقه بل العباد يعرفون بالله فقال رحمة اللّه » 3 يعنى خداوند برتر از آنست كه با مخلوق خود شناخته شود بلكه بندگان با شناخت خداوند شناخته مىشوند ؛ زيرا اگر چيزى با قيم هستى خود شناخته شد هيچ نقطهء مبهمى در شناسائى او راه پيدا نمىكند . بنابراين بهترين روش معرفت هرچيزى آنست كه اگر داراى سبب و قيم وجودى است با شناخت سبب وى شناخته شود و اگر داراى سبب و قيم جداى از خود نيست با مشاهدهء ذات او و تأمل در حقيقت همان ذات شناخته گردد .\r\n\r\n2 - شناخت هدايت\r\nهدايت همانند علم و هستى مفهومى روشن و حقيقتى نهان و پوشيده دارد يعنى شناخت هدايت چون شناخت علم و هستى در عين وضوح ، پيچيده و دشوار است . لذا مسائل علم و مباحث هستى در فلسفه از دشوارترين مباحث عقلى بشمار مىآيند .\r\nبراى شناخت هدايت دو روش ياد شده وجود دارد : يكى آنكه هدايت با شناخت قيم وجودى او كه هدايت‌آفرين است شناخته شود ؛ و ديگر آنكه هدايت با تأمل در ذات خود او شناخته گردد . راه اول گرچه عميق‌تر و سودمندتر است ولى مبادى پيمودن آن در اين مقاله نمىگنجد گرچه نمودارى از آن در اثناء بحث ظهور خواهد كرد . و راه دوم كه مشاهدهء ذات\r\n\r\n","description":"","footnote":"","page_name":" 228 ","page_number":252},
  {"content":"\r\n\r\nهدايت و پىبردن به آن از تأمل در ذات او است در اين مقاله مطرح مىشود .\r\n\r\n3 - هدايت نحوهء هستى است نه ماهيت و نه مفهوم محض\r\nهدايت از سنخ ماهيت نيست كه در تحت مقوله‌اى مندرج باشد و با تركيب جنس و فصل نوع‌بندى شده و يك واحد ماهوى را تشكيل داده باشد ؛ بلكه مفهومى است منتزع از نحوهء هستى و كمال وجودى كه منزه از اندراج تحت مقوله و تركيب از جنس و فصل بوده و همانند علم نحوه‌اى وجود مىباشد . بنابر - اين داراى علل قوام چون ماده و صورت خارجى يا ذهنى نخواهد بود و سؤال ما هو دربارهء آن راه ندارد ؛ زيرا ما هو - او همان - هل هو - خواهد بود . چون بعد از تحليل مفهوم هدايت غير از آگاهى و آهنگ ، علم و حركت ، معرفت و وصال ، فهم و نيل ، رهائى و رسيدن و مانند آن از مفاهيم وجودى نظير بينش و كوشش ، چيزى بدست نمىآيد كه همهء اين امور از سنخ وجود بوده و از محدودهء ماهيت بيرون مىباشند ؛ چه اينكه حقيقت هدايت و اهتداء همانند حقيقت ايجاد و وجود بيش‌از يك واقعيت نبوده كه با تغاير اطراف اضافه اشراقى نه مقولى از يكديگر امتياز پيدا مىنمايند ، همانطورى كه بهترين شناخت هستى جهان بعد از شناخت هستىبخش آن ؛ مشاهدهء حقيقت وجود عالم و تأمل در هستى آن مىباشد ، بهترين راه براى شناخت هدايت بعد از معرفت هادى بالذات و هدايت‌آفرين همانا مشاهدهء حقيقت خود هدايت است كه ذاتى جز هدايت نداشته باشد و غير از هدايت محض چيزى را به حريم او راه نباشد ، چه اينكه در حقيقت علم ، جهل را راهى نيست و در واقعيت هستى ، نيستى را گذارى نخواهد بود .\r\n\r\n","description":"","footnote":"","page_name":" 229 ","page_number":253},
  {"content":"\r\n\r\n\r\n4 - هدايت قرآن است و قرآن همان هدايت است .\r\nچيزىكه جز هدايت نيست و هدايت محض است و در حريم او هيچ‌گونه ضلالت راه ندارد و اصلا ضلالت‌پذير نيست ، چنان كه نور ، ظلمت‌پذير نبوده و حيات ، مرگ‌بردار نمىباشد ، همانا قرآن كريم است كه آفريدگار جهان دربارهء او چنين مىگويد :  « هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ »  4 .\r\nقرآن در اين آيه و در آيات ديگر مانند آيهء 57 سورهء يونس و 64 و 89 سورهء نحل و 20 سورهء جاثيه به‌عنوان عين هدايت و حقيقت آن معرفى شده است چه اينكه در سورهء شورى آيهء 52 به‌عنوان نور ، كه يك حقيقت وجودى خاص است ، شناخته شد  « وَ لكِنْ جَعَلْناهُ نُوراً نَهْدِي بِهِ مَنْ نَشاءُ »  . و چون شك و ترديد ، ضلالت و تاريكى است و در حريم هدايت ضلالت را گذارى نيست و در متن نور تاريكى را مجالى نمىباشد ، لذا چنين فرمود :\r\n « ذلِكَ الْكِتابُ لا رَيْبَ فِيهِ »  5 يعنى نه شك در محتواى قرآن و نه ريب در مبدأ فاعلى آن و نه ترديد در مبدأ نهائى آن راه ندارد .\r\nو چون مصون از هرگونه ضلالت و بطلان است ، چنين فرمود كه :  « لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ »  6 . و چون با مايهء شهود و پايهء عقل همراه است وزين بوده و از هرخفت و ته‌دستى محفوظ مىباشد :  « إِنَّا سَنُلْقِي عَلَيْكَ قَوْلًا ثَقِيلًا »  7 و چون هماهنگ فطرت درونى و نظام بيرونى جهان آفرينش است تحميلى بر نهاد انسان نخواهد بود .\r\n « وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ »  8 . و از آلودگى هرگونه جهل و شك پاك است و قيم و نگهبان راهيان كمال مىباشد .   « يَتْلُوا صُحُفاً مُطَهَّرَةً فِيها كُتُبٌ قَيِّمَةٌ »   9 و در دسترس احدى نيست كه مورد تطاول قرار گيرد يا همانند آن آورده\r\n\r\n","description":"","footnote":"","page_name":" 230 ","page_number":254},
  {"content":"\r\n\r\nشود و از مقام رفيعى برخوردار است و آورندگان آن فرشتگان با كرامت و پارسايند :     « فِي صُحُفٍ مُكَرَّمَةٍ - مَرْفُوعَةٍ مُطَهَّرَةٍ بِأَيْدِي سَفَرَةٍ كِرامٍ بَرَرَةٍ »     10 و گيرندهء آن قلب پاك پيامبرى است كه جز حق نمىيابد و غير از حق نمىبيند :   « نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ »   11 .  « ما كَذَبَ الْفُؤادُ ما رَأى »  - و  « ما زاغَ الْبَصَرُ وَ ما طَغى »  12 . خلاصه آنكه مبدأ فاعلى او خداوندى است كه جز حق نمىگويد ،  « وَ اللَّهُ يَقُولُ الْحَقَّ وَ هُوَ يَهْدِي السَّبِيلَ »  13 بلكه حق از ذات او تنزل مىكند  « الْحَقُّ مِنْ رَبِّكَ »  14 و به تعبير بلند امير المؤمنين ( ع ) : « فتجلى لهم سبحانه فى كتابه من غير ان يكونوا رأوه » 15 . و چون قرآن عين هدايت است ، اگر حقيقت قرآن با انسانى باشد همانا او مهتدى خواهد بود و در هدايت او هيچ‌گونه گمراهى راه ندارد و درنتيجه هيچ‌گونه هراس و نگرانى وجود نخواهد داشت .\r\nحضرت امام سجاد ( ع ) فرمود : « لو مات من بين المشرق و المغرب لما استوحشت بعد ان يكون القرآن معى » - « وافى باب فضل حامل القرآن » 16 . يعنى خواه تمام مردم روى زمين با مرگ ظاهرى بميرند يا با كفر و مرگ باطنى از بين بروند و حيات معقول انسانى خود را رها كنند ، من هرگز احساس هراس نمىكنم درحالى كه قرآن‌كه همان متن هدايت است با من باشد ؛ زيرا وحشت در اثر گمراهى است و مرد راه ترس ندارد بلكه همواره سرگرم پيمودن راه خود مىباشد .\r\nبنابراين چون قرآن عين هدايت است و هدايت همان قرآن مىباشد بررسى و تحليل حقيقت هدايت را بايد با تبيين قرآن كريم كه خود بنيان همهء معارف است  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  17 و به خوبى روشن است و روشنگر خود نيز خواهد بود ، انجام داد . و چون قرآن درياى بىپايان معرفت است ، « و بحرا لا يدرك قعره » 18 و گنجينه‌هاى فراوان علوم الهى است\r\n\r\n","description":"","footnote":"","page_name":" 231 ","page_number":255},
  {"content":"\r\n\r\nكه حضرت سجاد ( ع ) فرمود : « آيات القرآن خزائن فكلما فتحت خزانة ينبغى لك ان تنظر ما فيها » - « وافى باب قرآة القرآن و ثوابها » لذا مىتوان بحث دربارهء هدايت قرآنى را در درجات و سطوح متفاوت مطرح كرد چنان كه امير المؤمنين فرمود : « . . . و اعلم ان درجات الجنة على قدر آيات القرآن فاذا كان يوم القيمة يقال لقارىء القرآن اقرء و ارق فلا يكون فى الجنة بعد النبيين و الصديقين ارفع درجة منه - وافى باب التمسك بالقرآن » .\r\nاز اين رهگذر روشن مىشود كه تمام سخن‌هاى لازم در پيرامون هدايت قرآنى گفته نشد و با اين‌گونه مقاله‌ها نيز تتميم نمىشود ؛ بلكه راه تكميل آن هم‌چنان براى آيندگان پوينده باز است .\r\nصادق آل محمد ( ص ) فرمود : « ان القرآن يجرى مجرى الشمس و القمر » 19 . ولى نبايد به مساعى مشكور پيشينيان بسنده نمود و نيز نبايد به اميد كوشش ثمربخش آيندگان مسؤوليت تحقيق را نپذيرفت ؛ بلكه به رجاى آنكه اين‌گونه نوشتارها حلقهء ارتباطى تحقيقات متقدمان با متأخران باشد ، بايد از بذل جهد دريغ ننمود و تكامل آن را به محققان آينده سپرد . « كم ترك الاول للاخر » - « و يجرى القرآن على آخرنا كما يجرى على اولنا » . 20\r\n\r\n5 - هدايت و قلمرو آن\r\nهرموجودى كه هستى او عين ذاتش نيست همانطورى كه در اصل هستى خود نيازمند به هست بالذات مىباشد ؛ در تكامل خود ، يعنى در راه رسيدن به كمال و در هدف آن ، يعنى خود كمال محتاج به كامل بالذات مىباشد و آن هست بالذات و كامل\r\n\r\n","description":"","footnote":"","page_name":" 232 ","page_number":256},
  {"content":"\r\n\r\nمحض كه موجود امكانى را به سوى كمال مقرر او راهنمايى مىكند هدايت او را به عهده دارد . 21\r\nبنابراين هدايت عبارت از تعيين كمال مناسب يك شىء و راه رسيدن به آن مىباشد . لذا هرموجودى كه كمال او عين ذاتش نيست ، نيازمند به هدايت خواهد بود و در كمال مناسب خويش محتاج به مكمل مىباشد خواه همراه با كمال آفريده شده باشد و خواه با پيمودن راه تكامل و خروج از قوه به فعل به آن رسيده باشد . بنابراين قلمرو هدايت همهء جهان امكان مىباشد ؛ چه موجود ثابت و مجردى كه كاملا و تهديا از مبدأ متعال صادر شده باشد و چه موجود متحرك و مادى كه در افق زمان و سيلان خلق شده باشد ، هم آن موجودى كه آغاز و انجامش همسان است  « ما مِنَّا إِلَّا لَهُ مَقامٌ مَعْلُومٌ »  22 نيازمند به هدايت است و هم آن موجودى كه از قوه و نقص آغاز مىنمايد و به فعل و كمال مىانجامد محتاج به آن خواهد بود . لذا هم آن مجرد كامل آفريده شده در تسبيح خود مىگويد :  « سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ »  23 ، و هم اين متكامل كه از همهء علوم و معارف برخوردار شد  « وَ عَلَّمَ آدَمَ الْأَسْماءَ كُلَّها »  24 در نيايش و انابه خود مىگويد :  « رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ »  25 و خلاصه ، هم آن مجردى كه در وصفش آمده  « لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ »  26 . و هم اين موجود مادى كه به سوى تجرد مىرود و مأمور شده است كه   « لا تُقَدِّمُوا بَيْنَ يَدَيِ اللَّهِ وَ رَسُولِهِ »   27 هردو نيازمند به هدايت مىباشند زيرا ممكن نيست كه هستى چيزى عين ذات او نباشد و او در اصل هستى خود محتاج به مبدأ هستىبخش بوده ولى در كمال و راه رسيدن به آن غنى بالذات باشد ، زيرا هم تبدل فقير بالذات به غنى ذاتى محال است ، و هم تفويض محض ، ممتنع مىباشد ، و چون هدايت نحوهء وجود است ؛\r\n\r\n","description":"","footnote":"","page_name":" 233 ","page_number":257},
  {"content":"\r\n\r\nهمانند وجود به ثابت و سيال تقسيم مىشود و هدايت بعضى از موجودها نظير اصل وجودشان ثابت و منزه از تدرج است و هدايت بعضى ديگر از موجودات همانند اصل وجودشان سيال و تدريجى مىباشد . بنابراين قلمرو هدايت را همان قلمرو هستى امكانى بايد دانست و آيهء كريمهء  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  28 را بر معناى وسيع و جامع حمل نمود و كليت و دوام آن را نسبت به قلمرو هستى ممكنات حفظ كرد و عنوان « خلق » را در آيه مقابل « امر » در  « أَلا لَهُ الْخَلْقُ وَ الْأَمْرُ »  29 ندانست بلكه بر همان مفهوم جامع  « اللَّهُ خالِقُ كُلِّ شَيْءٍ »  30 حمل نمود كه قلمرو هدايت همسان پهنهء آفرينش ، وسيع و جامع باشد .\r\nزيرا هريك از فرشتگان رسالتى دارند كه به انجام آن مأمورند .\r\nروشن است كه رسالت ، بدون هدف و راه نبوده و بدون هدايت نخواهد بود . گرچه رسالتشان همراه هستى آنها باشد .   « . . . جاعِلِ الْمَلائِكَةِ رُسُلًا . . . »   31 و از سعهء قلمرو هدايت مىتوان جريان اطلاق هدايت بر مواقف قيامت و سوق عده‌اى به دوزخ و شوق ديگران به بهشت را فهميد .\r\n\r\n6 - هدايت در طبيعت\r\nبنابر ضرورت هدايت براى هرموجود امكانى ، نياز موجودهاى مادى و طبيعى به آن بيشتر خواهد بود . زيرا هر اندازه هستى چيزى ضعيف و وجود او نازل‌تر باشد ، نياز آن به هدايت بيشتر و راز آن روشن‌تر خواهد بود .\r\nقرآن كريم براى هركدام از موجودهاى طبيعى راه خاص و هدف مخصوص ، و درنتيجه هدايت ويژه‌اى قائل است كه ذيلا نمودارى از آن نقل مىشود :\r\n « أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَسَلَكَهُ يَنابِيعَ فِي الْأَرْضِ \r\n\r\n","description":"","footnote":"","page_name":" 234 ","page_number":258},
  {"content":"\r\n\r\n ثُمَّ يُخْرِجُ بِهِ زَرْعاً مُخْتَلِفاً أَلْوانُهُ ثُمَّ يَهِيجُ فَتَراهُ مُصْفَرًّا ثُمَّ يَجْعَلُهُ حُطاماً إِنَّ فِي ذلِكَ لَذِكْرى لِأُولِي الْأَلْبابِ »  32 . در اين آيه حركت باران و تمركز آن در چشمه‌ها و جذب آن در گياهان و . . . كه هدايت ويژهء آن مىباشد مطرح شده است .\r\n  « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ * ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ »   33 . در اين آيه سير خاص زنبور عسل در خانه‌سازى و عصاره‌گيرى از گل‌ها و ثمره‌ها و پيمودن راهى كه آفريدگارش تعيين نموده و درنتيجه توليد عسل كه هدايت مخصوص آن مىباشد مطرح است و جالب آنكه كوشش صحيح در راه توليد عسل را راه خدا مىداند ؛ يعنى راهى است كه خداوند زنبور را به آن راهنمائى كرد و براى نيل به هدف هدايت نمود .\r\nهم‌چنين هدايت انسان در بعد طبيعى و حركت‌هاى مادى همانند ديگر موجودات زنده كه نيازى به حركت و راه و هدف طبيعى دارد در قرآن مطرح است . مانند آيهء كريمهء  « . . . وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ أَنْهاراً وَ سُبُلًا لَعَلَّكُمْ تَهْتَدُونَ »  34  « وَ جَعَلَ لَكُمْ فِيها سُبُلًا لَعَلَّكُمْ تَهْتَدُونَ »  35  « الَّذِي جَعَلَ لَكُمُ الْأَرْضَ مَهْداً وَ سَلَكَ لَكُمْ فِيها سُبُلًا »  36 كه در اين آيات حركت انسان در بعد طبيعى و هدف‌هاى مادى او به عنوان هدايت طرح شده است . زيرا تمام اقسام حركت انسانى نيازى به راه و هدف يعنى هدايت دارد ؛ خواه حركت‌هاى اينى او كه در اين آيات يادآورى شده ، خواه حركت‌هاى عينى او كه بعدا مىآيد .\r\nخلاصه آنكه هرگونه حركتى در محدودهء طبيعت همراه با هدايت بوده و از راه خاص به هدف مخصوص رهبرى خواهد شد\r\n\r\n","description":"","footnote":"","page_name":" 235 ","page_number":259},
  {"content":"\r\n\r\nو هيچ موجود طبيعى جامد و ايستا نبوده و هيچ حركتى نيز بدون هدف نخواهد بود . درنتيجه محدودهء طبيعت محكوم هدايت مىباشد و مشمول هدايت همگانى خواهد بود .   « الَّذِي خَلَقَ فَسَوَّى وَ الَّذِي قَدَّرَ فَهَدى »   37 ؛ خواه موجود زمينى ، خواه اختران سپهرى همه و همه محكوم حركت و درنتيجه مشمول هدايت مىباشد .\r\n\r\n7 - هدايت در فطرت\r\nانسان مانند ديگر موجودات جهان امكان ، هم در اصل هستى خود نيازمند به غير است ، و هم در كمال‌هاى وجودى ، و هم در راه رسيدن به آن‌ها محتاج به هادى مىباشد و محور بحث اين مقاله نيز هدايت انسان در قرآن است و اگر به ساير شؤون هدايت اشارتى رفت به منظور تهيهء زمينهء بحث بوده است و گرنه بحثهاى مربوط به آن مطالب به موارد خاص خود موكول است .\r\nانسان موجودى است زنده كه حيات او در همبستگى ادراك و عمل وى ظهور مىكند . يعنى علم او در تنظيم فعل او مؤثر است و كار او در افزايش ادراك او سودمند ؛ و هرگز انديشه‌هاى او بيگانه از فعاليت‌هاى او نبوده و كار او گسيخته از انديشه‌اش نمىباشد و هدايت او در رهبرىهاى علمى و عملى او ظهور مىكند و با افزايش انديشه و انسجام عمل حيات او كه عامل هماهنگى ادراك و كوشش وى مىباشد رشد خواهد نمود و ميزان حيات هرانسانى موازى با درجهء علم و مرتبهء عمل او مىباشد كه در همهء اين امور نيازمند به غير خواهد بود و انسان بالفطرة خواهان حق است و از آن پيروى مىكند گرچه در تطبيق اشتباه مىنمايد و باطل را حق مىپندارد و از آن پيروى مىكند و در هنگام استدلال هدف و كار خود را حق مىداند « 1 » .\r\n\r\n\r\n","description":"","footnote":"\r\n( 1 ) - بحث فطرت و فطرى بودن معارف الهى به مقالهء ديگر موكول مىشود .\r\n","page_name":" 236 ","page_number":260},
  {"content":"\r\n\r\n\r\n8 - هدايت‌كننده بايد مهتدى و هادى بالذات باشد\r\nهمانطورى كه اصل هستى انسان را بايد مبدئى اعطا كند كه خود نيازمند به هستىبخش نباشد كمالات وى و راه رسيدن به آن‌ها را بايد مبدئى ببخشد كه خود نيازمند به راهنمائى و تكامل نباشد ؛ بلكه كمال عين ذات او بوده و هرگونه كمالى نيز از او صادر شده باشد . قرآن كريم در بعضى از آيات هدايت را حق منحصر به خداوند مىداند و در بعضى ديگر از آيات دليل انحصار را بيان مىكند . اما انحصار هدايت به آنكه حق خداوند است و از غير او نخواهد بود در آيات ذيل است :\r\n1 -  « قُلْ إِنَّ هُدَى اللَّهِ هُوَ الْهُدى »  38 . يعنى تنها هدايت خداوند است كه هدايت مىباشد و غير آن اصلا هدايت نيست بلكه ضلالت است به نام هدايت .\r\n2 -  « فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلَّا الضَّلالُ »  39 .\r\nچون حق محض منحصرا خداوند است و هدايت آنست كه از حق پيروى شود و غير از حق ، باطل و پيروى باطل ضلالت است ؛ پس هدايت منحصرا از خداوند است و از غير خداوند پيروى نمودن ضلالت است .\r\n3 -  « إِنَّ الدِّينَ عِنْدَ اللَّهِ الْإِسْلامُ »  40 و  « مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ »  41 .\r\nيعنى تنها قانون سعادت‌بخش اسلام است كه نزد خداست و غير از دين اسلام ، هيچ دينى مقبول نيست .\r\n4 -  « . . . فَأَيْنَ تَذْهَبُونَ »  42 . يعنى با رهاكردن اسلام و قرآن هرگز به مقصد نمىرسيد زيرا تنها راه هدايت همين سخن خدا است ، پس به كجا مىرويد ؟ و آيات ديگر كه هدايت انسان را منحصر در پيمودن راه خداوند مىداند .\r\n\r\n","description":"","footnote":"","page_name":" 237 ","page_number":261},
  {"content":"\r\n\r\nاما دليل انحصار هدايت به آنكه در اختيار پروردگار است و هيچ موجود ديگر شايسته و قادر بر هدايت انسان نيست ، آيهء ذيل است :\r\n « . . . قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ »  43 . در اين آيهء كريمه تقابل بين كسى است كه به حق هدايت مىكند و كسى كه بدون هدايت مهتدى نمىشود يعنى اولى نيازى به هدايت ديگرى ندارد و بدون استمداد از غير ، مهتدى بالذات است و مىتواند هادى ديگران باشد . ولى دومى نيازمند به هدايت غير است تا مهتدى گردد و بدون كمك و راهنمائى غير ، مهتدى نخواهد بود . محتواى آيه آنست كه كسى حق هدايت دارد و بايد از او پيروى كرد كه نيازى به غير نداشته باشد . يعنى ذاتا مهتدى و ذاتا هادى ديگران باشد . ولى كسى كه نيازمند به غير است يعنى ذاتا مهتدى نمىباشد ، حق هدايت ديگران را ندارد و نمىتواند هادى غير باشد و نمىشود از او پيروى كرد . زيرا خود فاقد كمال هدايت است چگونه مىتواند موجب كمال ديگران گردد .\r\nچون هرموجودى كه هستى او عين ذاتش نيست و در اصل هستى خود نيازمند به غير مىباشد در كمالات آن نيز محتاج به غير خواهد بود و هرگز ممكن نيست چيزىكه اصل ذات او معلول غير است در اهتداء كه يكى از كمالات وجودى است نيازى به غير نداشته باشد و خود مهتدى بالذات باشد تا بتواند هادى بالذات ديگران نيز باشد . بنابراين حق هدايت منحصرا در اختيار خداوندى است كه هم مهتدى بالذات است يعنى همهء كارهاى او در صراط مستقيم است .  « . . . إِنَّ رَبِّي عَلى صِراطٍ مُسْتَقِيمٍ »  44 و هم هادى بالذات كه در راهنمائى ديگران غنى محض بوده و در هيچ امرى از امور هدايت نيازى به غير ندارد\r\n\r\n","description":"","footnote":"","page_name":" 238 ","page_number":262},
  {"content":"\r\n\r\nچون هم به خصوصيات رونده عالم است و هم به ويژگىهاى راه و هدف آگاه مىباشد و انسان فطرة حق بالذات را مىطلبد و از هدايت مهتدى بالذات اطاعت مىنمايد و چون هيچ موجودى غير از خداوند متعالى ، حق محض نبوده و مهتدى بالذات نمىباشد ، بنابراين غير از خداوند هيچ موجودى حق هدايت ديگران را ندارد و ديگران نيز نبايد از او پيروى نمايند .\r\nحضرت امام سجاد ( ع ) مىفرمايد : « ان طلب المحتاج من المحتاج سفة من رأيه و ضلة من عقله الخ » 45 و همان‌طورى كه هدايت حق منحصر مهتدى بالذات و هادى بالذات است اگر كسى خواست مهتدى شود بايد از مهتدى بالذات پيروى كند و در غير اين صورت گرفتار ضلالت خواهد بود .\r\n « وَ مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُمْ أَوْلِياءَ مِنْ دُونِهِ وَ نَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَ بُكْماً وَ صُمًّا مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً »  46  « مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً »  47 . كسى را كه خداوند هدايت نمود مهتدى خواهد شد و كسى را كه خداوند هدايت نكرد هيچ مبدئى براى هدايت او وجود ندارد گرچه او باطلى را حق پندارد يا باطلى را بهتر از حق بداند .  « . . . وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا »  48 .\r\n\r\n« تذكر »\r\nمنظور از هدايتى كه منحصر به خداوند است هدايت تكوينى است كه ايصال به هدف مىباشد و حق قانون‌گذارى است كه تشريع ناميده مىشود و گرنه هدايت به معنى بيان احكام و تبليغ آن به نام ارائهء طريق از غير مهتدى نيز برمىآيد و ممكن است كسى كه به حق عمل نمىكند حق را و مزاياى عمل به آن را\r\n\r\n","description":"","footnote":"","page_name":" 239 ","page_number":263},
  {"content":"\r\n\r\nبراى ديگران بيان نمايد . 49\r\n « أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ »  50  « كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ »  51 . فرق بين هدايت تكوينى و هدايت تشريعى بعدا روشن خواهد شد .\r\n\r\n9 - هدايت بالاصالة و هدايت بالتبع\r\nاصل هدايت همانند ديگر كمالات وجودى بالذات و بالاصالة منحصرا در اختيار خداوند است ؛ ولى بالتبع انبياء و اولياء الهى كه مجريان مشيت الهى مىباشند مىتوانند ديگران را هدايت كنند خواه هدايت تكوينى و خواه هدايت تشريعى ؛ يعنى در هردو جهت مجرى فيض قرار بگيرند هم از نظر ولايت واسطهء فيض در هدايت تكوينى باشند و هم از نظر رسالت و خلافت واسطهء فيض در هدايت تشريعى گردند و همين فرق بين هدايت بالاصل و هدايت بالتبع مىتواند محمل نفى و اثباتى باشد كه در اين موضوع واقع شده زيرا در بعضى از آيات هدايت مردم به پيامبر اكرم ( ص ) نسبت داده شده است .\r\n « . . . إِنَّكَ لَتَهْدِي إِلى صِراطٍ مُسْتَقِيمٍ »  52 . زيرا خود پيامبر ( ص ) بر صراط مستقيم قرار دارد و تمام كارهاى اعتقادى و اخلاقى و عملى او بر مسير راست واقع شده است .   « . . . إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ »   53 . لذا حق هدايت ديگران را دارد و در بعضى از آيات ديگر هدايت افراد از پيامبر ( ص ) سلب شده است .  « إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ وَ هُوَ أَعْلَمُ بِالْمُهْتَدِينَ »  54 . يعنى تو هركه را دوست داشته باشى هدايت نمىكنى و لكن خداوند هركه را بخواهد هدايت مىنمايد و شاهد اين جمع بين نفى و اثبات به حمل بر هدايت بالاصل و هدايت بالتبع آنست كه در همان آيه‌اى كه هدايت\r\n\r\n","description":"","footnote":"","page_name":" 240 ","page_number":264},
  {"content":"\r\n\r\nديگران را به پيامبر ( ص ) نسبت مىدهد قبلا هدايت را به خداوند نسبت داده و سپس راه هدايتى پيامبر ( ص ) را هم همان صراط مستقيم خداوند مىداند كه نظام آفرينش در اختيار او است و به سوى او در صيرورت و شدن است .   « . . . وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ - صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ أَلا إِلَى اللَّهِ تَصِيرُ الْأُمُورُ »   55 .\r\nخلاصه آنكه در سورهء يونس آيهء 35 لزوم پيروى از خداوند مهتدى بالذات مطرح است و هرگونه پيروى كه از غير مهتدى بالذات باشد مردود تلقى شده است و در سورهء مريم آيهء 42 ، پيروى حضرت ابراهيم خليل مطرح است كه فرمود :\r\n « يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا »  .\r\nبازگشت انحصار پيروى در هدايت خداوند و سلب آن از غير او به اين است كه پيروى بالاصل از هدايت بالاصالة است كه مخصوص حق متعالى است و پيروى بالتبع در اثر هدايت بالتبع است كه انبياء و اولياء الهى رسالت آن را از طرف خداوند به عهده دارند و شاهد اين جمع نيز در آيهء سورهء مريم مشهود است كه فرمود :  « . . . جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي »  ( الايه ) ، يعنى چون علمى براى من آمده و نصيب من شده و نصيب تو نشد ، پس از من پيروى كن كه روح پيروى از ابراهيم ( ع ) به اطاعت از همان علمى است كه از طرف خداوند نصيب او شده است مانند تعليق حكم بر وصف كه مشعر به عليت است . بنابراين تمام اهتداءهاى جهان امكان تابع اهتداى ذاتى حق تبارك و تعالى است و تمام هدايت‌هاى انبياء و اولياء الهى تابع هدايت ذاتى و بالاصالة خداوند مىباشد . شايد در بحث‌هاى آينده ثابت شود كه هدايت‌هاى پيامبران و امامان عليهم السّلام هدايت\r\n\r\n","description":"","footnote":"","page_name":" 241 ","page_number":265},
  {"content":"\r\n\r\nبالعرض باشد نه بالتبع . چه اينكه اهتداء همهء موجودات عالم امكان ، اهتداء بالعرض باشد نه بالتبع ، و بالمجاز باشد نه بالحقيقة ، و فرق بالتبع و بالمجاز روشن است . همان‌طورى كه در آيهء  « فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى »  56 . اثبات رمى و نفى آن از پيامبر اكرم ( ص ) به دو جهت بالاصالة و بالتبع يا بالذات و بالعرض و بالحقيقة و المجاز توجيه شده و منافات بر طرف مىشود . همچنين در مسألهء هدايت كه در بعضى آيات اثبات شده است و در بعضى آيات سلب 57 شده اثبات هدايت بالتبع يا بالعرض و سلب آن بالاصالة يا بالذات خواهد بود و نمىتوان اثبات را به هدايت تشريعى توجيه نمود و سلب را بر هدايت تكوينى حمل كرد . زيرا پيامبر گرامى ( ص ) در هردو هدايت واسطهء فيض بوده و مجراى لطف حق مىباشد ؛ چه اينكه نمىتوان اثبات را بر هدايت به راه مستقيم و نفى را نسبت به ايصال به هدف حمل نمود . زيرا مقام شامخ رسالت واسطهء تمام اين فيوض بوده و در تمام درجات هدايت و اقسام آن مجراى رحمت الهى مىباشد ؛ چه در هدايت به معنى ارائهء طريق و چه به معنى ايصال به هدف .\r\n\r\n10 - هدايت تكوينى و هدايت تشريعى انسان\r\nهدايت تكوينى آنست كه پروردگار نيروهاى علمى انسان را از بينش خاص و نيروهاى عملى او را از كشش و كوشش مخصوص برخوردار نمايد تا فهم يا مشاهدهء معارف الهى و پيمودن راه و نيل به هدف نهائى به وفق مراد حاصل شود چنان كه آب را به پاى نهال تشنه مىرساند و نسيم سحرى را از كنار غنچهء آماده مىگذراند تا آن بارور شود و اين شكوفا گردد .  « وَ اللَّهُ الَّذِي أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ \r\n\r\n","description":"","footnote":"","page_name":" 242 ","page_number":266},
  {"content":"\r\n\r\n مَيِّتٍ »  58  « أَ وَ لَمْ يَرَوْا أَنَّا نَسُوقُ الْماءَ إِلَى الْأَرْضِ الْجُرُزِ فَنُخْرِجُ بِهِ زَرْعاً »  59 . رسالت رياح در پراكندن ابرها و سوق آب به سرزمين پژمرده به هدايت او است و چنان كه اختران گنبد مينا را راهنماى دريانوردان و صحرانشينان و . . . قرار داده تا آن به ساحل نجات برسد و اين راهى خيمهء امن شود .\r\n « وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ »  60  « أَمَّنْ يَهْدِيكُمْ فِي ظُلُماتِ الْبَرِّ وَ الْبَحْرِ وَ مَنْ يُرْسِلُ الرِّياحَ »  61 . پرندگان فضا و جنبندگان زمين را به مقاصدشان آشنا و آنها را به ابزار نيل به هدف تجهيز مىكند .  « وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ »  62 .\r\nهدايت تشريعى آنست كه پروردگار متعال قانون سعادت‌بخش را در اختيار انسان قرار بدهد و با امر به فضائل و نهى از رذائل او را آگاه كند تا او با انتخاب خويش راهى را برگزيند و به پايان آن راه برسد .\r\nمتعلق هدايت تكوينى همانا فعل خود هادى يعنى خداوند متعالى است . لذا هيچ‌گونه تخلفى در آن راه ندارد و هيچ موجودى سرپيچى نمىكند  « وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً »  63 . ولى متعلق هدايت تشريعى فعل مهتدى يعنى انسان است كه با ارادهء خويش در كمال اختيار و آزادى و نه تفويض آن را انجام دهد ، لذا قابل تخلف و عصيان مىباشد .  « وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى »  64  « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  65 و همان‌طورى كه هدايت تكوينى جهان ، حق خداوند است و در اختيار هيچ موجود ديگرى نيست .  « الْحَمْدُ لِلَّهِ رَبِّ الْعالَمِينَ » *  -  « اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ »  66 و اين حق نيز حتما از خداوند صادر مىشود چون  « الْحَقُّ مِنْ رَبِّكَ »  67 و  « كَتَبَ عَلى \r\n\r\n","description":"","footnote":"","page_name":" 243 ","page_number":267},
  {"content":"\r\n\r\n نَفْسِهِ الرَّحْمَةَ »  68 يعنى اين هدايت تكوينى جهان از آن خداست نه از آن غير او و حتما از او صادر خواهد شد و غير از آن از او صادر نمىشود . چون كتب على نفسه الرحمة ، و اين ضرورتى است از او نه بر او . به تعبير بلند بزرگ حكيم متأله ابو على سينا قده ، « يجب عنه » است نه « يجب عليه » .\r\nهمچنين هدايت تشريعى انسان نيز از آن خدا است نه از آن غير او و حتما از خداوند صادر خواهد شد و جز آن از حضرت بارى صادر نمىشود ، چون ربوبيت تمام ممكنات مخصوص خداوند است و از حضرت او است . انسان نيز از اين اصل كلى و دائمى خارج نخواهد بود و پرورش انسان كه يك موجود متفكر و مختار است بدون تشريع قانون و تنظيم برنامهء عملى ممكن نمىباشد . بنابراين هدايت تشريعى بشر يك امر ضرورى است  « وَ عَلَى اللَّهِ قَصْدُ السَّبِيلِ وَ مِنْها جائِرٌ وَ لَوْ شاءَ لَهَداكُمْ أَجْمَعِينَ »  69 . بر خداست كه راه ميانه و مستقيم را بيان كند و برخى از آن راه منحرف شده و قصد و اعتدال را رعايت نمىكنند يا بعضى از آن راهها انحرافى مىباشد و اگر ارادهء حتمى خداوند تعلق بگيرد همهء شما را به مقصد مىرساند تا احدى گمراه نشود . لكن كمال انسان كه متفكر و مختار است با جبر و الجاء تأمين نمىشود بلكه بايد به حسن اختيار خود راه كمال را برگزيند .\r\n\r\n11 - هدايت انسان در چهرهء رسالت پيامبران عليهم السّلام\r\nهرگونه قانونى كه الهى نباشد ، جاهليت است ؛ خواه جاهليت كهن ، خواه جاهليت نو و خواه از فرد باشد يا گروه ؛ خواه به اتفاق آراء باشد خواه به اكثريت آن . چون تشريع قانون حق از آن خدا است و بس .\r\n\r\n","description":"","footnote":"","page_name":" 244 ","page_number":268},
  {"content":"\r\n\r\n « أَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ »  70 در اين آيهء كريمه هرحكمى كه الهى نباشد جاهليت شمرده شد . زيرا  « فَما ذا بَعْدَ الْحَقِّ إِلَّا الضَّلالُ »  71 . بنابراين هدايت انسان كه از رجس هرگونه جاهليت پاك باشد بدون وحى و رسالت الهى كه در چهرهء پيام‌آوران غيبى او ظهور مىكند نخواهد بود . يعنى نه هدايت انسان از غير هدايت الهى حاصل مىشود و نه هدايت تشريعى الهى بدون رسالت انجام مىپذيرد .\r\n    « لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ رَسُولٌ مِنَ اللَّهِ يَتْلُوا صُحُفاً مُطَهَّرَةً فِيها كُتُبٌ قَيِّمَةٌ »     72 . و هرگز عقل انسان براى تأمين ضرورت هدايت وى مستقل نبوده و در بسيارى از مسايل قاصر و نارسا است .\r\n « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً »  73 . و اگر عقل در همهء علوم نظرى و عملى مستقل بوده و در تهيهء قانون حيات‌بخش او كافى مىبود حجت خداوند بدون اعزام پيامبران و ارسال آنها تام بود و از اينكه قرآن رسالت آنان را موجب قيام حجت دانست و بدون آن حجت را تمام نمىداند بلكه مردم حق احتجاج بر خدا داشته و دارند معلوم مىشود كه عقل انسان مستقل و كافى نيست گرچه لازم است و عامل عمده در هدايت انسان وحى است و عقل تقريبا به منزلهء چراغ و وحى به مثابهء راه كه با نور عقل ضرورت وحى و راه آن تشخيص داده مىشود و گروهى را كه به عقل و علم بشرى بسنده كرده و از وحى الهى رخ برتافتند و جمود بر علم مادى را بر جريان علم الهى ترجيح دادند و ايستائى طبيعت را بر پويائى به سوى ماوراى طبيعت رجحان بخشودند چنين مذمت كرد كه  « فَلَمَّا جاءَتْهُمْ رُسُلُهُمْ بِالْبَيِّناتِ فَرِحُوا بِما عِنْدَهُمْ مِنَ الْعِلْمِ وَ حاقَ بِهِمْ ما كانُوا بِهِ يَسْتَهْزِؤُنَ »  74 .\r\nزيرا سلسلهء گرانقدر انبياء ( ع ) با بهترين مزايا و موهبت‌هاى\r\n\r\n","description":"","footnote":"","page_name":" 245 ","page_number":269},
  {"content":"\r\n\r\nالهى براى رهائى بشر از قلمرو طبيعت اعزام شده‌اند .  « كُلًّا هَدَيْنا   كُلٌّ مِنَ الصَّالِحِينَ   وَ كلًّا فَضَّلْنا عَلَى الْعالَمِينَ   - أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ »  75 . و بعد از تبيين خطمشى پيامبران دستورى به خاتم ( ص ) آنها كه مهيمن بر همهء آنان مىباشد رسيد كه :  « أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلَّا ذِكْرى لِلْعالَمِينَ »  76 .\r\nيعنى پيامبر خاتم ( ص ) به همان صراط مستقيم و هدايت الهى اقتداء مىنمايد نه به اشخاص انبياء گذشته پس مقتداى آن حضرت ( ص ) پيامبران گذشته نيستند بلكه قدوه و پيشواى او همان هدايت خداوندى است نه مهتدىهاى پيشين و سبق زمانى موجب سبق ذاتى نخواهد بود .\r\nو چون تنها عامل ارتباط هدايت انسان به خداوند همان وحى الهى است اگر كسى وحى پيامبران را نپذيرد و اصل رسالت را انكار كند هدايت خداوند را كه يك ضرورت است نپذيرفته و درنتيجه خدا را نشناخته .  « وَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ »  77 . و در اين امر حياتى بين انكار همهء پيامبران و انكار يكى از آنان فرقى نيست . چون سخن همگان يكى است چه اينكه مردم منطقهء « حجر » كه پيامبرشان را تكذيب كرده‌اند خداوند دربارهء آنان چنين فرمود :  « لَقَدْ كَذَّبَ أَصْحابُ الْحِجْرِ الْمُرْسَلِينَ »  78 . مردم سرزمين حجر همهء پيامبران را تكذيب نمودند درحالى كه آنها همهء انبياء ( ع ) را ادراك نكرده و تكذيبشان ننمودند . خلاصه آنكه مسير هدايت همهء پيامبران يك واقعيت بوده و ايمان به بعضى از آنان و كفر به ديگران مساوى با كفر به همه است . زيرا يك نور بسيط قابل\r\n\r\n","description":"","footnote":"","page_name":" 246 ","page_number":270},
  {"content":"\r\n\r\nتبعيض و تكثير نخواهد بود چه اينكه تجزيه‌پذير هم نيست كه با پذيرفتن بعضى از آنان جزئى از اجزاء ايمان حاصل شده باشد ؛ بلكه با نپذيرفتن يك شعاع نورى تمام آن نور بسيط انكار شده است .\r\n\r\n12 - ويژگى هدايت خاتم پيامبران ( ص )\r\nگرچه براى مقام شامخ حضرت خاتم انبياء ( ص ) خصوصيت‌هائى است كه جز خداوند و معصومين ( ع ) كسى به كنه آنها آگاه نيست ؛ ليكن برخى از ويژگىهاى رسالت آن حضرت كه با هدايت انسان ارتباط مستقيم دارد يادآورى مىشود .\r\n1 - هرگز در هدايت بشر سخنى را به ميل و هوى نمىگويد بلكه هرچه مىگويد وحى الهى است .\r\n  « ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى »   79 . نه تنها مضمون گفته‌هاى آن حضرت و الفاظ مخصوص آن مضمون‌ها وحى است بلكه نطق و تلفظ او نيز وحى است . يعنى همانطورى كه :  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى   إِنَّ الَّذِينَ يُبايِعُونَكَ إِنَّما يُبايِعُونَ اللَّهَ   - يَدُ اللَّهِ فَوْقَ أَيْدِيهِمْ »  - يعنى رمى تو رمى خداست و بيعت با تو بيعت با يد اللّه است و همچنين نطق او نطق وحى است ، يعنى « ما نطقت اذ نطقت و لكن الله اوحى » آرى هم معنى و هم كلام و هم تكلم از آن خداست ؛ « و لكنهم لا يبصرون » چه اينكه گروهى پيامبر گرامى ( ص ) را نگاه مىكردند ولى رسالتش را نمىديدند زيرا نظر بود بدون رؤيت .\r\n « وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ »  80  « فَأَجِرْهُ حَتَّى يَسْمَعَ كَلامَ اللَّهِ »  يعنى گذشته از لفظ و معنى ، تكلم آن نيز كه مسموع مىشود در مقام ظهور فاعليت خدا از آن او است .\r\n2 - هرگز هيچ وحى الهى را كتمان نمىكند و دربارهء\r\n\r\n","description":"","footnote":"","page_name":" 247 ","page_number":271},
  {"content":"\r\n\r\nاو ضنت نمىورزد كه نگويد يعنى همانطورى كه هرچه مىگويد ، وحى است و غير وحى را نمىگويد و گفتن او هم غير از وحى نيست ، هم‌چنين همهء مطالبى كه به آن حضرت وحى شده است مىگويد و بخل نمىورزد كه چيزى را نگويد بلكه همهء آنها را بيان مىكند .  « وَ ما هُوَ عَلَى الْغَيْبِ بِضَنِينٍ »  81 و چون هيچ نعمتى بالاتر از فراوردهاى وحى الهى نيست و رسول اللّه ( ص ) همهء ره توشه‌هاى غيبى خود را با بخشش بىدريغ در كسوت « انا افصح العرب بيد انى من قريش » در جامه « انا افصح من نطق بالضاد » ( با پيچيدگى كه در تلفظ - ضاد - است به‌طورى كه او را از - ذال - و زاء - و ظاء - ممتاز كند ) در اختيار بشريت قرار داد فرمود : « اجود الاجواد اللّه رب العالمين ثم انى اجود ولد آدم » پس چيزى از حقائق غيبى را كتمان نكرد زيرا دستور نداشت . اما آنچه را كه امام صادق ( ع ) فرمود كه : « ما كلم رسول اللّه ( ص ) العباد بكنه عقله قط » 82 به معنى ضنت ورزيدن و حقيقتى را مستور داشتن نيست بلكه به آن منظور است كه بندگان متوسط و اكثر مردم به كنه سخنان حكيمانهء آن حضرت نمىرسند و گرنه اوحدى از آنان كه به منزلهء جان گرامى آن حضرت بشمار مىروند از كنه بيانات وى آگاه مىشوند و آن حضرت نيز مطالب عميق را كه قابل درك اكثرى مردم نبود و نيست به كسى كه به‌منزلهء جان او است بيان فرمود ، زيرا هرچه در مدينهء علم است گنجيه آن براى در مدينه باز است 83 و همانطور كه سراسر صحنه آسمان در است -  « وَ فُتِحَتِ السَّماءُ فَكانَتْ أَبْواباً »  84 نه آنكه گوشهء خاصى از آن در باشد در مدينه علم نيز اين‌چنين است .\r\n3 - هرگز زبان خود را قبل از نزول وحى براى هدايت مردم حركت نمىداد و همانند فرشتگان كه - لا يسبقونه بالقول - هستند بدون اذن خداوند و رسيدن وحى سبقت نمىگرفت\r\n\r\n","description":"","footnote":"","page_name":" 248 ","page_number":272},
  {"content":"\r\n\r\n « لا تُحَرِّكْ بِهِ لِسانَكَ لِتَعْجَلَ بِهِ » .  با اينكه به همهء معارف قرآن اجمالا آگاه بود يعنى نه تنها بر محور ميل و هوى سخن نمىگويد بلكه گفتهء او همان وحى الهى است و نه تنها هيچ وحى خدائى را كتمان نمىكند بلكه همانطورى كه در اصل وحى رسولى است امين ، در هنگام تلفظ به آن و تأديه و ابلاغ آن نيز رسول امين است نه تأخير دارد و نه تقديم بلكه هرمطلبى را درمورد مناسب و لازم خويش بيان مىكند هم در اصل وحى و هم در نحوهء آن امين است .\r\nالبته از اين رهگذر روشن مىشود كه وحى الهى از گزند هرگونه افزايش يا كاهش مصون است چون  « بِالْحَقِّ أَنْزَلْناهُ وَ بِالْحَقِّ نَزَلَ »  85 . يعنى مبدأ فاعلى آن خدائى است حق محض كه  « لا يَضِلُّ رَبِّي وَ لا يَنْسى »  و مجرى فيض آن‌كه پيك وحى است ، رسول امين و كريم و بار خواهد بود  « مُطاعٍ ثَمَّ أَمِينٍ »  86   « بِأَيْدِي سَفَرَةٍ كِرامٍ بَرَرَةٍ »   و مبدأ قابلى آن قلب مطهر پيامبرى است كه از هرپليدى پاك و از خطر فراموشى نيز معصوم است  « سَنُقْرِئُكَ فَلا تَنْسى »  87 و   « نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ »   88 و قلمرو تبليغ و اعلام آن به مردم محفوظ از گزند دخالت شيطان است .    « عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً - لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً »    89 . زيرا در تمام مراحل تبليغى آن را با رصد فرشتگان از جلو و دنبال تحت پوشش نگهبانى قرار گرفته تا هيچ وهم و وسوسه و نيرنگ و تزوير از درون يا بيرون بدان راه پيدا نكند و عين همان كه از مبدأ نزول وحى تنزل كرده است بدون كمترين تحريف به سمع مردم برسد . اگر فرضا در حرم امن وحى الهى كوچكترين خللى راه يابد كه عين وحى به مردم نرسد بلكه چيزى ديگر به مردم\r\n\r\n","description":"","footnote":"","page_name":" 249 ","page_number":273},
  {"content":"\r\n\r\nبه‌عنوان وحى گفته شود ؛ متخلف كه افتراء بست با دردناكترين كيفر مجازات مىشود و احدى توان حمايت از او را نخواهد داشت . زيرا جريان هدايت بشريت ضرورتى نابخشودنى كه هيچ‌گونه مداهنه نمىپذيرد  « وَ لَوْ تَقَوَّلَ عَلَيْنا بَعْضَ الْأَقاوِيلِ   لَأَخَذْنا مِنْهُ بِالْيَمِينِ    - ثُمَّ لَقَطَعْنا مِنْهُ الْوَتِينَ فَما مِنْكُمْ مِنْ أَحَدٍ عَنْهُ حاجِزِينَ »   90 .\r\nو اگر چند صباحى به متنبيان دروغين مهلت داعيهء نبوت داده شد و چند بامدادى به دروغ‌پردازان نوبت دعوى رسالت داده شد گرچه فورا در شامگاه كيفر بدست  « لِيَهْلِكَ مَنْ هَلَكَ عَنْ بَيِّنَةٍ »  سپرده شده‌اند . ولى همان مهلت اندك نيز براى آن بود كه آنها متنبى بودند نه نبى و سخنان آنان با حق و اعجاز همراه نبود و مهر قبولى در پايان رسالتشان نخورده بود . مراد آيه آنست اگر پيامبرى با حفظ نبوت و تلقى قبول آن در جامعه بخواهد تحريفى را روا بدارد به چنان كيفرى گرفتار خواهد شد كه احدى ياراى حمايت آن نيست .\r\nبنابراين همانطوريكه تمام آيات وحى در صحبت حق بلكه با كسوت حق به سمع مبارك رسول اللّه ( ص ) رسيد  « تِلْكَ آياتُ اللَّهِ نَتْلُوها عَلَيْكَ بِالْحَقِّ »  91 همچنان در جامه حق و جام حقيقت توسط پيامبر گرامى ( ص ) به سمع مردم مىرسد  « يَتْلُوا عَلَيْهِمْ آياتِهِ »  92 تا حجت خدا بر مردم تمام شده و كسى را بر خدا حجت نباشد  « قُلْ فَلِلَّهِ الْحُجَّةُ الْبالِغَةُ »  93 و چون هدايت قرآنى همراه با حق يا با پوشش حقيقت تنزل كرده است هرگاه انسان مهتدى آن را همراه با حق و در جامهء حقيقت تلاوت كند و معانى آن را بيابد و معارف آن را بپذيرد و حكم آن را بچشد و احكام آن را عمل كند ، در قوس صعود به كمالات و الا مىرسد قال الصادق ( ع ) « الحافظ للقرآن العامل به مع السفرة الكرام البررة » 94 زيرا خاصيت رشتهء ممتد همين است و اگر\r\n\r\n","description":"","footnote":"","page_name":" 250 ","page_number":274},
  {"content":"\r\n\r\nكسى به همراه آن رشته حركت كند به رشته‌داران آن مىرسد ؛ و چون پايانى براى معارف قرآن نيست حدى براى توقف حاملان قرآن و عارفان به احكام و حكم آن نخواهد بود .\r\nچنان كه امير المؤمنين ( ع ) فرمود : « . . . و اعلم ان درجات الجنة على قدر آيات القرآن فاذا كان يوم القيمة يقال لقارىء القرآن اقرء و ارق فلا يكون فى الجنة بعد النبيين و الصديقين ارفع درجة منه » 95 و انبياء و صديقين نيز كه داراى رفيع‌ترين درجاتند براى آنست كه حقايق قرآن را بهتر از ديگران و كاملتر از سايرين يافتند و عمل كردند . زيرا در صدر همين سخن درربار آمده كه درجات بهشت به اندازهء آيات قرآن است . منظور از اين اندازه بيان مقدار كمى و اندازهء هندسى نيست ؛ بلكه مراد درجات معنوى است كه محاذى معارف قرآن خواهد بود . براى آن معارف درجاتى است كه قابل تفسير كمى و رياضى نيست .\r\nزيرا چيزىكه با رياضت حاصل شد با رياضى تبيين نمىشود .\r\nچون كميت را در مرحلهء خاص تجرد راه نيست و مقدار را به مرتبه نزاهت از ماده‌گذارى نه .\r\nبنابراين در بهشت درجه‌اى يافت نخواهد شد كه قرآن به آن هدايت نكند و عارف به حق قرآن ، به آن نرسد و گرنه كامل‌ترين كتاب‌هاى آسمانى نمىباشد . زيرا چنين فرض شده است كه مقامات ويژه براى انسان متكامل موجود است كه با فهم همهء معارف قرآن و عمل به احكام آن حاصل نمىشود و لازمهء آن عدم خاتميت آورندهء آن مىباشد . درحالى كه هم قرآن ، كامل همهء مقامات است و هم آورنده‌اش خاتم الانبياء ( ص ) .\r\n\r\n13 - هدايت و ضلالت\r\nهمانطورى كه در روش شناخت هدايت بيان شد ، بهترين\r\n\r\n","description":"","footnote":"","page_name":" 251 ","page_number":275},
  {"content":"\r\n\r\nراه شناخت هرچيزى آنست كه او را به مقوم‌هاى درونى يا قيم‌هاى بيرونى او بشناسيم و اگر چيزى داراى سبب بود بهترين راه شناخت او آشنا شدن با علت او است . زيرا علم به علت سبب علم به معلول مىباشد بلكه معلول را جزء از راه علت نمىتوان شناخت « ذوات الاسباب لا تعرف الا باسبابها » 96 .\r\nشناخت چيزى از راه شناخت ضد يا مقابل ديگر او يك شناخت حقيقى نبوده و در اقامهء برهان بر او تأثيرى ندارد و اينكه گفته مىشود « تعرف الاشياء باضدادها » يك سخن جدلى است نه برهانى . يعنى در شناخت‌هاى جدلى مىتوان با كمك شناسائى مقابل به شناخت مقابل آن پىبرد . ولى همين شناخت جدلى در خصوص محدودهء تقابل است نه برتر از سطح تقابل 97 باتوجه به اين نكته در شناخت‌هاى جدلى كه در معرفت مقابل استمداد مىشود لازم است آن مقابلى كه از شناخت او در معرفت مقابل وى استمداد مىشود بايد مقابل وجودى باشد نه عدمى . زيرا از امر وجودى مىتوان به شناخت امر وجودى ديگر يا به معرفت امر عدمى پىبرد . ولى اگر آن مقابل امر عدمى بود شناخت او توسط معرفت امر وجودى خواهد بود .\r\nزيرا چيز عدمى را نمىتوان بدون استمداد از يك امر وجودى شناخت تا چه رسد به اينكه معرفت او را وسيلهء شناخت امر وجودى قرار داد ؛ زيرا مفهوم عدم و عدمى را از نبود وجود و امر وجودى انتزاع مىكنيم .\r\nبنابراين در شناخت هدايت نيازى به شناخت ضلالت كه يك امر عدمى است نخواهد بود بلكه شناسائى ضلالت به كمك شناخت هدايت ميسور است ولى قبل از آنكه از معرفت هدايت در شناخت ضلالت استمداد شود لازم است به يك نكتهء اساسى توجه كرد و آن اينكه محدودهء تقابل هدايت و ضلالت كجاست ؟\r\nآيا هدايت مطلقا و در همهء اقسام و به همهء معانى مقابل دارد كه\r\n\r\n","description":"","footnote":"","page_name":" 252 ","page_number":276},
  {"content":"\r\n\r\nضلالت باشد . يا آنكه هدايت داراى درجات و اقسامى است كه براى بعضى از آنها هرگز مقابل فرض صحيح ندارد و هيچگونه ضلالتى را نمىتوان مقابل آن درجات ويژه قرار داد و تنها مقابل براى بعض ديگر از اقسام و معانى هدايت فرض صحيح دارد ؟\r\n\r\n14 - هدايتى كه ضلالت مقابل آن نيست\r\nچون هدايت نحوهء هستى است نه از سنخ ماهيت و طبق تحليل‌هاى گذشته هدايت به يك نحو ايجاد برگشت نمود و اهتداء به يك نحوهء وجود تفسير شد ؛ بنابراين هدايت همانند وحدت و رحمت به دو قسم تقسيم مىشود : يكى هدايت عام و ديگرى هدايت خاص . همانند وحدت مطلق و رحمت مطلق و وحدت مقيد و رحمت مقيد نظير فيض منبسط وجود و فيض‌هاى مقيد آن .\r\nيعنى همانطورى كه اصل هستى مساوق با وحدت است ؛ و اصل فيض همسان با رحمت ، هرگز براى وحدت مطلق كه همسان هستى است مقابلى نخواهد بود . زيرا مقابل وحدت مطلق ، نيستى است كه نقيض آنست نه كثرت كه مقابل عدم و ملكهء او باشد .\r\nهم‌چنين براى رحمت مطلق كه مساوق با هستى فيض است مقابلى نمىباشد زيرا مقابل هستى فيض ، نيستى است كه نقيض آنست نه غضب كه مقابل عدم و ملكه او باشد .\r\nولى براى وحدت مقيد مقابلى است به نام كثرت كه هر دو از اقسام وحدت مطلق بشمار مىروند ؛ زيرا هستى مطلق است كه مساوق با وحدت مطلق بوده و به موجود واحد و كثير تقسيم مىشود ، و نيز براى رحمت مقيد و خاص مقابلى است به نام غضب كه هردو از اقسام رحمت مطلق بشمار مىروند زيرا\r\n\r\n","description":"","footnote":"","page_name":" 253 ","page_number":277},
  {"content":"\r\n\r\nاصل فيض است كه همسان با رحمت مطلق بوده و به رحمت خاص و غضب تقسيم مىگردد همين‌طور هدايت مطلق نيز مقابل نداشته و چيزى به نام ضلالت مقابل او نخواهد بود ، زيرا مقابل او عدم محض است نه عدم قياسى و نسبى چون براساس  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  98 زمينه‌اى براى ضلالت در هيچ موردى باقى نمىماند چون آن هدايت مطلق فراگير است و همانند رحمت مطلق هرگونه هدايت نسبى و ضلالت قياسى را زير پوشش قرار مىدهد نظير آنكه رحمت مطلق هرگونه رحمت نسبى و غضب قياسى را دربرگرفته است .\r\nچون هرلحظه از طرف تمام ممكنات سؤال و درخواست مطرح است  « يَسْئَلُهُ مَنْ فِي السَّماواتِ وَ الْأَرْضِ »  و هرلحظه از طرف مبدأ متعالى پاسخ و رفع نياز  « كُلَّ يَوْمٍ هُوَ فِي شَأْنٍ »  99 نه آنى وسمه نياز ، موجود امكانى را رها مىكند زيرا رهائى نياز يعنى قطع ارتباط . روشن است كه قطع پيوند از موجودى كه عين پيوند و ربط است مساوق با زوال و نيستى او خواهد بود ، و نه لحظهء فيض هستى از دائم الفيض على البريه قطع مىشود ، زيرا  « كَتَبَ عَلى نَفْسِهِ الرَّحْمَةَ »  100 . بنابراين هدايت مطلق را مقابلى نيست چنان كه وحدت مطلق را و چنان كه رحمت مطلق را مقابلى نمىباشد . بنابراين هدايت مطلق كه همان هدايت تكوينى فراگير است جز با شناخت ذات او شناخته نخواهد شد . هرمستعدى در هرزمينهء كه به فعليت مىرسد هدايت مخصوص خود را يافته است و هرقوه كه به كمال لائق خويش نائل مىشود به هدف ويژهء خود رسيده است و توضيح آن در هدايت و ضلالت قياسى بيان مىشود . خلاصه آنكه اين‌گونه هدايت تكوينى كه مقابلى به نام ضلالت ندارد بلكه هرگونه ضلالتى نيز به نوبهء خود هدايت است  « يَهْدِيهِ إِلى عَذابِ السَّعِيرِ »  101  « فَاهْدُوهُمْ إِلى صِراطِ الْجَحِيمِ »  102 همان\r\n\r\n","description":"","footnote":"","page_name":" 254 ","page_number":278},
  {"content":"\r\n\r\nهدايت همگانى است كه هادى آن خداوند متعالى است و ضلالتى در مقابل آن فرض صحيح ندارد كه به خداوند نسبت داده شود .\r\n\r\n15 - هدايتى كه ضلالت مقابل آنست\r\nهدايت تشريعى كه ارائه قانون سعادت‌بخش و تبيين حكمت عملى جامعه مىباشد داراى مقابلى است به نام ضلالت كه آن گاهى به صورت ارائه قانون زيان‌بار و طرح شقاوتمندانه ظهور مىكند و گاهى به صورت اخفاء همان قانون سودمند و كتمان همان حكمت عملى حيات‌بخش درمىآيد . راه مستقيمى كه پايان آن سعادت و كمال است هدايت بوده و راهى كه پايان آن شقاوت و نقصان باشد ضلالت است .  « . . . وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا . . . »  103 .\r\nو چون با يك تحليل كوتاه بازگشت ضلالت به فقدان هدايت در زمينهء امكان اهتداء بوده و خلاصهء آن ظهور نقص درمورد استعداد كمال مىباشد ، بنابراين تقابل ضلالت و هدايت از قسم تقابل عدم و ملكه مىباشد كه معنى عدمى را بايد به كمك معنى وجودى ملكه شناخت . زيرا مفهوم عدمى نه مقوم داخلى دارد و نه قيم خارجى ، چون معناى عدمى همان نبود مقوم‌هاى درونى و فقدان قيم‌هاى بيرونى خواهد بود و هرگز تكيه‌گاه وجودى ندارد تا مستقيما مورد شناخت قرار گيرد . اين مطلب در بحث آينده روشن خواهد شد . و چون ضلالت و گمراهى در اثر نبود علم و قدرت و مانند آن است هرگز از مبدئى كه عين علم و قدرت است و منزه از هرگونه جهل و نسيان و مبراى از هرگونه عجز و بخل مىباشد صادر نخواهد شد . بنابراين ضلالت تشريعى\r\n\r\n","description":"","footnote":"","page_name":" 255 ","page_number":279},
  {"content":"\r\n\r\nكه مقابل هدايت تشريعى است از ساحت قدس پروردگارى دور و ممتنع خواهد بود . يعنى محال است كه بدوا خداوند متعال كسى را گمراه كند و ابتداء او را از هدايت محروم نمايد . زيرا اضلال بدوى و گمراه‌كردن ابتدائى نسبت به انسان ظلم است و هرگز خداوند حكيم كه رب العالمين است ظلم نخواهد كرد  « وَ لا يَظْلِمُ رَبُّكَ أَحَداً »  اين ظلم و اضلال ابتدائى با حكمت و ربوبيت حضرتش سازگار نمىباشد  « قُلْ أَمَرَ رَبِّي بِالْقِسْطِ »  104 ،  « إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ »  105 ،  « إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ »  106 ،  « قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي »  107 ،  « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  108  « وَ هَدَيْناهُ النَّجْدَيْنِ »  109 ،  « نَذِيراً لِلْبَشَرِ »  110 ،  « وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ »  111 .\r\nآنچه در سراسر قرآن كريم كه خود عين هدايت است به‌طور صريح مطرح است آنست كه خداوند همگان را به هدايت تشريعى راهنمائى نموده و هيچ فردى را از فيض هدايت بىبهره نگذاشته و نمىگذارد و هرگز كسى را بدون اتمام حجت مجازات نمىكند و هرگز جامعه را بدون قانون الهى رها نمىكند . يعنى هيچ فرد يا جامعه‌اى را بدون قانون نمىگذارد 112 و هيچ نقص و عيبى را نيز در قانون خود راه نمىدهد . رهبرى را كه به نام پيامبر اكرم ( ص ) براى هدايت مردم اعزام مىكند او هم از هرگونه ضلالت محفوظ بوده و از عيب غوايت مبرا است .    « وَ النَّجْمِ إِذا هَوى ما ضَلَّ صاحِبُكُمْ وَ ما غَوى »    113 يعنى پيامبر مبعوث براى شما كه راهى مقصود است و شما را به دنبال خويش هدايت مىنمايد نه گرفتار گمراهى و ضلالت است چون راه‌بلد مىباشد و نه گرفتار بىهدفى و غوايت است چون آگاه\r\n\r\n","description":"","footnote":"","page_name":" 256 ","page_number":280},
  {"content":"\r\n\r\nبه مقصد و عازم مقصود خواهد بود ؛ بلكه خود در متن صراط است كه اختلاف و تخلف را در او راهى نيست   « إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ »   114 .\r\nخلاصه آنكه ضلالت تشريعى را قرآن كريم جدا از خداوند متعالى دور دانسته و آن را برنامهء اغوائى طاغوتيان روزگار مىداند كه در اثر سبك‌مغزى پيروان خويش آنان را با قانون جعلى و جاهلى گمراه مىنمايند .  « فَاسْتَخَفَّ قَوْمَهُ فَأَطاعُوهُ »  115  « وَ أَضَلَّ فِرْعَوْنُ قَوْمَهُ وَ ما هَدى »  116  « وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ »  117 .\r\nنتيجه آنكه ضلالت تشريعى مقابل هدايت تشريعى است و آن تقابل نيز تقابل عدم و ملكه است و معنى آن اينكه دين و قانون سعادت‌بخش را از مردم بازداشتن و آن را كتمان‌كردن و راه را عوضى نشان دادن و مقصد را دگرگونه وانمودكردن و هدف را تغيير دادن كه همهء اين امور از اوصاف سلبيهء خداوند متعالى است . پس هرگز ضلالت تشريعى به خداوند نسبت داده نخواهد شد بلكه همواره هدايت‌هاى الهى نصيب مردم مىشود كه آنان را از خطر ضلالت بازدارد .  « يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَلِيمٌ »  118 .\r\nاگر در قرآن كريم اضلال به خداوند تعالى نسبت داده شده به معنى اضلال تشريعى و اضلال ابتدائى نبوده بلكه آن اضلال تكوينى است نه تشريعى ، و به‌عنوان كيفر و مجازات است نه ابتدائى . با توجه به آنچه گذشت و بعدا مىآيد دو مطلب واضح مىشود . يكى آنكه اضلال تشريعى مطلقا از خداوند سبحان محال است ، دوم آنكه آنچه در قرآن به‌عنوان اضلال به خداوند نسبت داده شد ؛ اضلال تكوينى است نه تشريعى و آن هم به‌عنوان مجازات است كه بعد از ضلالت اختيارى خود انسان با تماميت حجت خداوندى انجام مىشود و خلط اضلال تكوينى\r\n\r\n","description":"","footnote":"","page_name":" 257 ","page_number":281},
  {"content":"\r\n\r\nبا اضلال تشريعى موجب شده است كه مشركان ، بت‌پرستى خود را به‌عنوان هدايت الهى تلقى نمايند و اين‌چنين بگويند :  « لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ »  119\r\nيعنى اگر خداوند مىخواست كه ما موحد باشيم و در توحيد ربوبى شرك نورزيم ما مشرك نمىشديم و پدران ما نيز شرك نمىورزيدند و ما نيز چيزى را بدون خواست او تحريم نمىكرديم . از اينكه ما و هم‌چنين پدران ما مشرك شديم و چيزهائى را نيز تحريم كرده‌ايم 120 معلوم مىشود كه اينها مورد خواست خداوند است زيرا قدرت خداوند بر هرچيزى نافذ است و ارادهء او خلل‌ناپذير مىباشد و اين خواستن او همانا هدايت است پس تمام شرك‌ها و تحريم‌هاى ما اهتداء بوده و به منزله اجراء رهنمودهاى خدائى است .\r\nمنشأ اين خلط آنست كه خداوند تشريعا از هرگونه شرك و بدعت‌گذارى نهى نموده است و با اراده تشريعى از همگان خواستار توحيد و انقياد در برابر ره‌آورد وحى شده است . اين نهى و اراده تشريعى چنان كه گذشت قابل تخلف بوده و هيچ تلازمى بين اراده تشريعى و تحقق اطاعت در خارج نيست . ولى تكوينا توفيق هدايت را از آنان سلب نموده و در اثر ضلالت ابتدائى آنها نورانيت اهتداء را به آنان نداده است و اين همان اضلال تكوينى است كه به‌عنوان كيفر و مجازات دامنگير مشركان و تبه‌كاران شده و مىشود .\r\nقرآن كريم ضلالت بدوى را همواره به انسان مختار نسبت داده و هرگز اضلال ابتدائى را به خداوند سبحان استناد نمىدهد  « فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ » ،  121  « لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ »  122 ،  « فَمِنْهُمْ مَنْ هَدَى اللَّهُ وَ مِنْهُمْ مَنْ حَقَّتْ عَلَيْهِ الضَّلالَةُ »  123 و در اين‌گونه از موارد ضلالت ابتدائى را به سوء اختيار خودشان دانسته و آن را به\r\n\r\n","description":"","footnote":"","page_name":" 258 ","page_number":282},
  {"content":"\r\n\r\nخداوند سبحان نسبت نداد بلكه خصوص هدايت را به خداوند مستند كرد و سرش آنست كه تبه‌كاران پيمان تجارى زيان‌بار بسته و هدايت الهى را با ضلالت شيطانى و نفسانى معامله كردند  « أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ »  124 .\r\n\r\n16 - اضلالى كه به خداوند سبحان استناد دارد\r\nدر طى بحث‌هاى گذشته روشن شد كه هدايت عام فراگير و گسترده اصلا مقابل ندارد و هيچ‌گونه اضلالى مقابل او نخواهد بود بلكه هرچه در جهان امكان يافت مىشود براساس هدايت تكوينى خداوند متعالى است خواه در دنيا و خواه در آخرت و خواه در عالم ماده و خواه در عالم مجرد .\r\nو نيز روشن شد كه هدايت تشريعى گرچه داراى مقابلى است به نام اضلال تشريعى يعنى قانون‌گذارى زيان‌بار و شقاوتمندانه ولى هرگز اضلال تشريعى به ساحت قدس الهى منسوب نخواهد بود كه خداوند دعوت به زشتى كند يا از نيكى نهى نمايد يا قانونى وضع كند كه به حال فرد يا جامعه ، خسارت‌بار باشد . بلكه اين‌گونه از قوانين جعلى را جاهليت دانسته و آن را از حريم وحى الهى دور دانسته و در بسيارى از موارد علل و حكم احكام خود را اصلاح جامعه مىداند تنها اضلالى كه به خداوند سبحان استناد دارد اضلال تكوينى است و آن هم نه اضلال ابتدائى و اغواى بدوى بلكه اضلال كيفرى كه ترتب بر ضلالت بدوى و گمراهى خود انسان با اراده و اختيار مىباشد . يعنى هرگاه فردى با داشتن همهء امكانات هدايت از عقل درونى و پيامبر بيرونى عمدا راه انحراف را بر مسير مستقيم ترجيح داده و كتاب الهى را پشت‌سر نهاد ، خداوند او را به‌عنوان كيفر تلخ گرفتار گمراهى مىكند يعنى نورانيت اهتداء و\r\n\r\n","description":"","footnote":"","page_name":" 259 ","page_number":283},
  {"content":"\r\n\r\nتوفيق فراگيرى معارف حكم و امتثال به احكام را به او نمىدهد .\r\nدر اين هنگام است كه او را به حال خود واگذار كرده و هيچ‌گونه كمك و مساعدتى به او نمىرسد و او دراين‌حال راههاى انحرافى را ادامه داده و آن‌ها را بر راه راست الهى ترجيح مىدهد و در پايان به عذاب دوزخ محكوم مىگردد  « فَلَمَّا زاغُوا أَزاغَ اللَّهُ قُلُوبَهُمْ »  125 زمانى كه منحرف شده‌اند خداوند چنين مجازاتشان كرد كه منحرفشان بنمايد ، كه اين ازاغه ، كيفر آن زيغ اختيارى خودشان مىباشد .  « يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ »  126 كه در اين آيه اضلال فاسق‌ها را به خداوند نسبت داد يعنى تنها موردى كه خداوند فردى را گمراه مىكند همانا موردى است كه آن فرد با سوء اختيار خود فسق را بر عدل ترجيح بدهد و راه انحرافى را انتخاب كند  « كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ »  127 كه در اين آيهء كريمه اضلال خداوند به‌عنوان كيفر تلخ اسراف و شك مطرح شده است و نمونهء ديگر آنست كه  « وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ »  128 يعنى هرگز خداوند گروهى را گمراه نمىكند مگر بعد از هدايت و تبيين كامل راه تقوى و اگر كسى بعد از روشن شدن حق راه باطل را عمدا پيمود در مرحلهء تداوم آن راه ، خدا او را گمراه مىكند .  « كَذلِكَ يُضِلُّ اللَّهُ الْكافِرِينَ »  129 زيرا  « قَدْ تَبَيَّنَ الرُّشْدُ مِنَ الْغَيِّ »  130 و اگر با تبين حق و روشن شدن رشد كسى عمدا راه باطل را برگزيند از نعمت توفيق راه‌يابى محروم خواهد ماند مگر آنكه يك تحولى در نهان او پيدا شود كه در اين جهش نيز لطف خداوند دوباره ظهور خواهد كرد چه اينكه عكس آن نيز همچنين خواهد بود .  « إِنْ عُدْتُمْ عُدْنا »  131 ،  « إِنْ تَعُودُوا نَعُدْ »  132  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  133  « بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ »  134 .\r\n\r\n","description":"","footnote":"","page_name":" 260 ","page_number":284},
  {"content":"\r\n\r\nكه محور تمام تحول‌ها در اين آيات همان جهش نفسانى و تبدل درونى است يعنى اگر نفس انسان رو به صلاح گرائيد در سايهء لطف خداوندى توفيق رهيدن از نقص و رسيدن به كمال نصيب او مىشود .\r\nبنابراين هرگز ابتداء خداوند سبحان كسى را گمراه نمىكند بر خلاف هدايت كه اساس كار خداوند رحمان بر آنست كه ناقص‌ها را كامل كند و كامل را به مراحل نهائى كمال ميسور برساند لذا گذشته از هدايت تكوينى همگانى و گذشته از هدايت تشريعى همهء انسان‌ها هدايت سومى مطرح است كه مخصوص پويندگان راه خدا و راهيان طريق اهتداى او است يعنى اگر كسى بعد از تبين حق و ظهور باطل راه پيامبران الهى را برگزيد و آن راه را پيمود در تداوم آن و در تكميل اين اهتداء فيض خاص تكوينى الهى دستگيرش مىشود و راه را براى او روشن‌تر مىكند و امكانات طى آن را فراهم‌تر مىسازد و هرگونه موانع تكامل را بر طرف مىنمايد .  « . . . فَسَنُيَسِّرُهُ لِلْيُسْرى »  135  « وَ يَزِيدُ اللَّهُ الَّذِينَ اهْتَدَوْا هُدىً »  136  « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ »  137  « يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ »  138  « وَ يَهْدِي إِلَيْهِ مَنْ أَنابَ »  139 كسى كه چند نوبت به سوى خدا بازگشت و اين تناوب در رجوع به سمت خدا براى او ملكه شد و يك حالت خاصى به نام انابه پيدا نمود و جزء منيبين شد « 1 » آنگاه از فيض تكوينى ويژه‌اى برخوردار خواهد شد كه ديگران به آن نائل نمىشوند .  « اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ »  140 گرچه در قرآن كريم هدايت و ضلالت الهى طبق مشيت خداوند تبيين شد و توزيع آن به ارادهء خداوندى تعلق گرفت ولى چون قرآن نور است و هيچ‌گونه ابهامى در مطالب آن نيست اين سخن را نيز چنين\r\n\r\n\r\n","description":"","footnote":"\r\n( 1 ) يا در اثر قطع همهء علاقه‌ها و انقطاع صرف به سوى خدا جزء منبيين شد .\r\n","page_name":" 261 ","page_number":285},
  {"content":"\r\n\r\nتوضيح داد كه هدايت تكوينى خاص ، نصيب انسان هدايت‌جو مىشود كه با حسن اختيار خود راه مستقيم را برگزيد و ضلالت تكوينى مخصوص دامنگير انسان ضلالت‌پيشه مىشود كه با علم و ارادهء خود راه انحرافى را انتخاب نمود  « أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ »  141 .\r\nبنابراين ، آياتى كه بطور مطلق هدايت و ضلالت را در بعد اثبات و نفى منوط به ارادهء خداوندى مىداند معيار مشيت بارىتعالى را نيز با كمك آيات ديگر توجيه مىكند  « فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ »  142  « وَ لكِنْ يُضِلُّ مَنْ يَشاءُ وَ يَهْدِي مَنْ يَشاءُ »  143 و همانطوريكه ضلالت را بر تبه‌كار تثبيت مىكند فيض هدايت را نيز از او سلب مىنمايد .\r\n « إِنَّ اللَّهَ لا يَهْدِي الْقَوْمَ الظَّالِمِينَ »  144  « وَ اللَّهُ لا يَهْدِي الْقَوْمَ الْفاسِقِينَ »  145  « وَ اللَّهُ لا يَهْدِي الْقَوْمَ الْكافِرِينَ »  146 كه در همهء اين موارد با حفظ موضوع كفر و فسق و ظلم و مانند آن و بعد از تحقيق اين‌گونه عناوين و انطباق آنها بر افراد و گروهها آنگاه مىفرمايد ضلالت بر آنان روا و هدايت از آنها به دور است .\r\n\r\n17 - اختصاص هدايت و اضلال تكوينى به خداوند سبحان\r\nچون هدايت نحوهء ايجاد و فيض خاص وجودى است و اضلال عبارت از ترك آن مىباشد و نظام هستى و ترك چيزى از آن منحصرا در اختيار هستى محض يعنى خداوندگار است بنابراين هدايت تكوينى عام و جامع و هدايت تكوينى ويژه هردو قسم از آن خداوند رحمان است چه اينكه اضلال تكوينى در موارد ياد شده نيز مخصوص خداوند سبحان است و هيچ موجودى بالاستقلال در آن نفوذ ندارد و اما هدايت تشريعى\r\n\r\n","description":"","footnote":"","page_name":" 262 ","page_number":286},
  {"content":"\r\n\r\nحق خداوند است ولى ممكن است كسى حكم جاهلى را وضع نموده و قانونى را در برابر قانون مشروع الهى طرح نمايد و با اين عمل گروهى را با اضلال تشريعى گمراه كند لكن اضلال تكوينى هم‌چون هدايت تكوينى اختصاص به خداوند دارد و اگر فردى را خداى متعالى با هدايت تكوينى مهتدى كرد هيچ كسى توان اضلال او را ندارد و اگر كسى را با اضلال تكوينى گمراه نمود هيچ فردى ياراى هدايت او نخواهد بود  « مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً »  147  « مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ »  148  « وَ مَنْ يَهْدِ اللَّهُ فَما لَهُ مِنْ مُضِلٍّ أَ لَيْسَ اللَّهُ بِعَزِيزٍ ذِي انْتِقامٍ »  149  « مَنْ يُضْلِلِ اللَّهُ فَلا هادِيَ لَهُ »  150  « وَ مَنْ يُضْلِلِ اللَّهُ فَما لَهُ مِنْ هادٍ »  151  « أَ تُرِيدُونَ أَنْ تَهْدُوا مَنْ أَضَلَّ اللَّهُ »  152  « فَمَنْ يَهْدِي مَنْ أَضَلَّ اللَّهُ »  153 .\r\nدر اين آيات و نظائر آن هدايت تكوينى و اضلال تكوينى را مخصوص خدا دانسته و هيچ امرى را مانع نفوذ ارادهء بارىتعالى نمىداند و اگر در قرآن جريان هدايت و اضلال تكوينى به غير خداوند هم نسبت داده مىشود به‌عنوان استناد فعل به بعضى از مظاهر خداوند است چنان كه روشن خواهد شد .\r\nخلاصه همان‌طورى كه عده‌اى از پاكان بشرى در اثر مساعى شايستهء خود از فيض هدايت ويژهء تكوينى برخوردار مىشوند و هيچ عاملى توان نفوذ در آنها را ندارد مانند رسول اللّه ( ص )  « وَ ما يُضِلُّونَ إِلَّا أَنْفُسَهُمْ وَ ما يَضُرُّونَكَ مِنْ شَيْءٍ »  154 همچنين عده‌اى از تبه‌كاران آدمى در اثر مفاسد فكرى و عملى از فيض هدايت خاص تكوينى محروم و به حال خود واگذار شده كه همان اضلال تكوينى خواهد بود و ديگر هيچ راهى براى اهتداى آنها نمىباشد ،  « سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ \r\n\r\n","description":"","footnote":"","page_name":" 263 ","page_number":287},
  {"content":"\r\n\r\n لا يُؤْمِنُونَ »  155 و روشن است كه در هردو مورد اختيار و آزادى كاملا محفوظ است يعنى گروه اول ( معصومين عليهم السلام ) در كمال اختيار و با امكان و قدرت بر گناه از آن به عنوان هجرت از رجز پرهيز مىكنند و گروه دوم ( كفار و منافقين ) در كمال اختيار و امكان و قدرت بر اطاعت از فيض آن دورى مىجويند ( فرار المزكوم من رائحة المسك )   « كَأَنَّهُمْ حُمُرٌ مُسْتَنْفِرَةٌ * فَرَّتْ مِنْ قَسْوَرَةٍ »   156  « فَنَبَذُوهُ وَراءَ ظُهُورِهِمْ »  157 .\r\n\r\n18 - ضلالت فقدان هدايت است\r\nدر تمام مواردى كه سخن از هدايت و سعادت و خير و مانند آن‌ها است افاضهء وجودى خداوند رحمان مطرح است و در همهء مواردى كه سخن از ضلالت و شقاوت و شر و مانند آن‌ها درميان است جز ترك افاضهء وجودى خداوند سبحان چيزى نخواهد بود و اصل كلى اين مسأله در سوره فاطر آيهء 2 چنين آمده :  « ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ » ؛  در اين آيه جريان عمومى فيض خداوند به‌عنوان باز شدن در رحمت طرح شده است كه هيچ عاملى توان بستن آن را ندارد و آنچه كه بر خلاف فيض خداوندى مىباشد به‌عنوان امساك فيض و تعطيل رحمت مطرح است نه به‌عنوان يك امر وجودى زيرا اگر رحمت خداوندى به موردى نرسد چيزى در آن مورد يافت نخواهد شد و همين يافت نشدن وجود و فقدان كمالات وجودى است كه منشأ انتزاع مفاهيم عدمى مانند ضلالت و شقاوت و شر خواهد شد و چون سراسر جهان امكان سپاهيان خداوندند  « لِلَّهِ جُنُودُ السَّماواتِ وَ الْأَرْضِ »  158 هيچ موجودى بدون اذن او كارى را انجام نخواهد داد و چون همهء خزائن مادى و معنوى در اختيار\r\n\r\n","description":"","footnote":"","page_name":" 264 ","page_number":288},
  {"content":"\r\n\r\nخدا است چه اينكه كليدهاى آنها نيز منحصرا به دست او است .\r\n « وَ لِلَّهِ خَزائِنُ السَّماواتِ وَ الْأَرْضِ وَ لكِنَّ الْمُنافِقِينَ لا يَفْقَهُونَ »  159  « لَهُ مَقالِيدُ السَّماواتِ وَ الْأَرْضِ يَبْسُطُ الرِّزْقَ لِمَنْ يَشاءُ وَ يَقْدِرُ »  160 بنابراين نه مخزن فيضى جداى از مخازن الهى وجود دارد و نه همين مخازن موجود در اختيار ديگران است و نه ديگران از خود استقلالى دارند كه بتوانند افزايش يا كاهشى در منطقهء نفوذ اراده خداوندى روا بدارند و اين مطلب در توضيح مظاهر هدايت و ضلالت روشن مىشود . خلاصه آنكه ضلالت فقدان هدايت است نه تحقق يك امر وجودى  « وَ يَذَرُهُمْ فِي طُغْيانِهِمْ يَعْمَهُونَ »  161 گواه صادقيست بر اين دعوى كه اضلال خداوند و ضلالت تبه‌كار به معنى نرساندن فيض و واگذارى امر به خود شخص و سقوط و افتادن همان شخص است .\r\n\r\n19 - مظاهر هدايت و اضلال\r\nاز آن جهت كه هدايت يعنى ايجاد و ايصال به كمال وجودى و اضلال عبارت از ترك آنست و حقيقت وجود و كمال داراى مراتب مىباشد و ايجاد و اكمال نيز درجات متعددى دارد و هرمرتبه‌اى داراى حكم خاص و هردرجه‌اى داراى اثر مخصوص مىباشد زيرا بعضى از آن مراتب بدون واسطه ، فيض را كه همان عين ذاتشان است دريافت مىكنند و برخى از درجات با واسطه مستفيض مىگردند لذا براى هدايت‌هاى مع الواسطه مظهر يا مظاهرى چند وجود دارد كه با وساطت آنها فيض هدايت به ديگران مىرسد و تأثير آنها جز در حد وساطت فيض نخواهد بود و اگر در قرآن فرشتگان يا شياطين به‌عنوان هدايت‌كننده يا گمراه سازنده مطرح مىشوند غير از آنكه مظاهر اسماء حسنى پروردگار در هدايت و اضلال باشند\r\n\r\n","description":"","footnote":"","page_name":" 265 ","page_number":289},
  {"content":"\r\n\r\n( هادى و مضل ) چيز ديگرى نبوده و نيستند .\r\nزيرا براساس توحيد ربوبى هيچ ذره از ذرات نظام آفرينش نه بالاستقلال در اختيار كسى است نه بالاشتراك و نه بالمظاهرة يعنى هيچ موجودى مالك هيچ ذره مستقلا نمىباشد و در مالكيت خدا نيز شركت ندارد و همچنين پشتيبان مالكيت حضرت بارىتعالى نخواهد بود تمام اين امور سه‌گانه در آيهء كريمه 22 سورهء سبا نفى شده است  « قُلِ ادْعُوا الَّذِينَ زَعَمْتُمْ مِنْ دُونِ اللَّهِ لا يَمْلِكُونَ مِثْقالَ ذَرَّةٍ فِي السَّماواتِ وَ لا فِي الْأَرْضِ وَ ما لَهُمْ فِيهِما مِنْ شِرْكٍ وَ ما لَهُ مِنْهُمْ مِنْ ظَهِيرٍ »  بنابراين هيچ موجودى در فيض هدايت نقشى نداشته و دخالتى در آن بطور مستقل از خدا يا مشترك با او يا ظهير و پشتيبان وى ندارند و اگر فرشتگان حاملان فيض هدايتند بايد گفت كه هدايت آنان ظهور هدايت حق است چه اينكه اضلال شياطين نيز جز اين نخواهد بود و هريك از فرشته و شيطان رسالت خاص خود را انجام مىدهند .   « جاعِلِ الْمَلائِكَةِ رُسُلًا »   162 تمام فرشتگان فرستادگان خداوندند كه براى هركدام وظيفه تعيين شده است تا با انجام آن وظيفه هدايت تكوينى ويژه را به مورد خاص برسانند  « هُوَ الَّذِي يُصَلِّي عَلَيْكُمْ وَ مَلائِكَتُهُ لِيُخْرِجَكُمْ مِنَ الظُّلُماتِ إِلَى النُّورِ »  163  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ »  164 تصليهء فرشتگان بر مؤمنان همان ايفاى رسالت هدايت آنان مىباشد .\r\n « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ »  165 در موارد فوق وظيفه فرشتگان آوردن رحمت ويژه است كه به نوبهء خود در راه‌يابى و مقصدشناسى و پيمودن آن و يافت اين سهم بسزائى دارد كه همان هدايت تكوينى خواهد بود و رسالتى بس سودمند در اهتداى انسان‌هاى متكامل دارند در ذيل آيهء كريمهء  « . . . أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ »  166 در تفسير صافى چنين آمده : « و عن الكاظم ( ع ) ان\r\n\r\n","description":"","footnote":"","page_name":" 266 ","page_number":290},
  {"content":"\r\n\r\nاللّه تبارك و تعالى ايد المؤمن بروح منه تحضره فى كل وقت يحسن فيه و يتقى و تغيب عنه فى كل وقت يذنب و يعتدى فهى معه تهتز سرورا عند احسانه و تسيح فى الثرى عند اسائته فتعاهدوا عباد اللّه نعمه باصلاح انفسكم تزداد يقينا و تربحوا نفيسا ثمينا رحم اللّه امرء هم بخير فعمله او هم بشر فارتدع عنه ثم قال ( ع ) نحن نؤيد بالروح بالطاعة لله و العمل له - و عن الباقر ( ع ) فى قول رسول اللّه ( ص ) اذا زنى الرجل فارقه روح الايمان قال هو قوله ( تعالى ) و ايدهم بروح منه ذاك الذى يفارقه انته » .\r\nو همان‌طورى كه تمام فرشتگان فرستادگان خداوندند تا هركدام وظيفهء خاص خود را همچون عهدى ايفاء نمايند ، تمام شياطين نيز مأموران الهى بوده و فرستادگان حضرت حق‌اند تا هركدام دستور خاص خود را امتثال كنند و در حوزهء تكوين هرگز اختلاف يا تخلف راه نخواهد داشت و وظيفه آنها دربارهء انسان مشروحا در قرآن بيان شد ، و آن اينكه نسبت به هرانسانى كه آمادهء اطاعت پروردگار است دشمن مىباشند و عداوت آنها به اين است كه در نفوس آنان وسوسه كنند و به فريب و تسويل ، حق را باطل و زيبا را زشت ، يا به عكس در طرز تفكرشان اثر كنند و در كشش و كوشش آنها تأثير بگذارند يا از گرايش و اشتياق آنها نسبت به فضائل بكاهند و مانند آن ، و در تمام اين امور و موارد ديگر اختيار انسان محفوظ است زيرا تأثير متقابل عقل از درون و ره‌آورد وحى انبياء ( ع ) از بيرون در تعيين راه مستقيم و نيل به هدف و الا فراوان و درخور توجه شايان مىباشد .\r\nبنابراين نفوذ شياطين در انسان‌هاى مستعد كمال جز در حد وسوسه و نيرنگ نخواهد بود و هيچگونه سلطه و ولايتى نسبت به آنان ندارد و سعادتمندى آنها كار دشوارى نمىباشد ، زيرا مؤمن به خوبى پى به نيرنگ آنها برده و به وعدهء\r\n\r\n","description":"","footnote":"","page_name":" 267 ","page_number":291},
  {"content":"\r\n\r\nآنان پشت‌پا مىزند تا به حدى كه طمع آنها را قطع كند بلكه آنان را منقاد خود سازد ، و اما نسبت به هرانسانى كه به وعده‌هاى باطل آنها فريب خورده و به دنبال آنان حركت كرده و كتاب الهى را پشت‌سر نهاده و جز دنيا به چيزى نمىانديشد ولى و سرپرست مىباشند كه در نفوس آنها تدبير و در مجارى تفكر و نيروهاى عملى آنها به‌عنوان ولايت دخالت مىكنند . ليكن اين ولايت به سوء اختيار خود انسان‌هاى تبه‌كار است كه از تحت ولايت فرشتگان فضيلت عمدا بيرون رفته و تولى شياطين را با تبرى از ملائكهء رحمت پذيرفته و آنها را اولياء خود قرار داده‌اند كه البته برگشت از آنان در عين دشوارى ممكن است و هرگز ولايت اختيارى و سرپرستى انتخابى شياطين اراده و قدرت بر مخالفت با هوى و اطاعت از مولى را از انسان‌هاى تبه‌كار سلب نكرده و نمىكند زيرا هرانسانى خواه مؤمن و خواه كافر تا زنده است موجودى است متفكر و مختار و هرگز يك نوع مختار مجبور نخواهد شد چه اينكه مفوض هم نمىشود زيرا صورت نوعيهء انسان يك حقيقت مختار و آزاد است ، و محال است كه موجود مريد و مختار با حفظ نوعيت خود مسلوب الحريه گردد و از حوزهء تكليف و اطاعت و عصيان خارج شود ، چه اينكه يك موجود ممكن و نيازمند مفوض نشده و مستقل نخواهد شد .\r\nو خلاصه بحث دربارهء فرشتگان و شياطين اين شد كه هيچكدام از آنها در هدايت يا اضلال مستقل نبوده بلكه مظهر هادى و مضل مىباشند كه اين دو از اسماء حسنى خداوند است . بنابراين جز رسالت و وساطت تأثير ديگرى ندارند چه اينكه تأثير اين‌ها خواه در حد محبت و كمك و خواه در حد ولايت و نفوذ باشد موجب سلب اراده و نفى اختيار و تبديل نوع آزاد به نوع برده نخواهد شد . زيرا ولايت آنها به انتخاب\r\n\r\n","description":"","footnote":"","page_name":" 268 ","page_number":292},
  {"content":"\r\n\r\nخود انسان است حدوثا و بقاء بطورى كه امكان اختلاف و تخلف تا آخرين لحظهء حيات آزاد انسان مىباشد . سند دو مطلب فوق آنست كه تعبير قرآن كريم دربارهء شياطين همانند تعبيرش در ملائكه است يعنى شياطين فرستادگان حقند و غير از انجام وظيفهء رسالت خود هيچ نقشى ندارند و رسالت آنان نسبت به بعضى در حد وسوسه و نسبت به برخى در حد ولايت است . و جامع اين دو امر همان عداوت است كه قرآن شيطان را به‌عنوان عدو مبين ياد مىكند . پس شيطان نه در مقابل رحمان است كه مستقل يا شريك يا ظهير باشد بلكه فرستادهء او است ، و نه ولى تام الاختيار انسان تبه‌كار است بلكه برگزيدهء خود انسان مختار است حدوثا و بقاء . بنابراين هم استقلال تام مبدء فاعلى محفوظ است و هم اختيار و آزادى مبدء قابلى يعنى انسان لذا تا زنده است مكلف مىباشد .  « إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ »  167 ،  « أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا »  در اين آيات رسالت شياطين و ولايت آنها در تحت نفوذ پروردگار تبيين شده است و اين جعل ولايت و رسالت به‌عنوان كيفر تلخ دامنگير تبه‌كارانى است كه به هيچ‌وجه نخواستند ايمان بياورند بلكه كوشيدند كه از تحت ولايت اولياء الهى تمرد جسته و شياطين را به‌عنوان سرپرست خود برگزينند .  « إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ »  168 ،   « هَلْ أُنَبِّئُكُمْ عَلى مَنْ تَنَزَّلُ الشَّياطِينُ - تَنَزَّلُ عَلى كُلِّ أَفَّاكٍ أَثِيمٍ »   169 .\r\nاز مجموع آيات گذشته دو اصل به خوبى روشن مىشود :\r\nيكى آنكه شيطان در مقابل رحمان نيست بلكه چون ديگر موجودات تكوينى تابع صرف خواهد بود و تمام نفوذ و قدرت او از آن خداوند است كه به او ولايت و رسالت و عداوت مؤمنين مىدهد به منظور كيفر يا آزمون و اصل ديگر آنكه ولايت شيطان محصول تولى انسان تبه‌كار مختار است كه به او\r\n\r\n","description":"","footnote":"","page_name":" 269 ","page_number":293},
  {"content":"\r\n\r\nرأى سرپرستى داد و هرلحظه كه عصيان مىكند به همان رأى قبلى خويش وفادار است و به سوء اختيار خود او را به‌عنوان ولى اتخاذ مىنمايد ،  « إِنَّهُمُ اتَّخَذُوا الشَّياطِينَ أَوْلِياءَ » ،  لذا در روز ظهور حق و روشن شدن نتايج اعمال شيطان چنين مىگويد :\r\n « وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ »  170 و در آن روز كه حق بطور وضوح ظهور مىكند  « ذلِكَ الْيَوْمُ الْحَقُّ »  171 و هيچ سخن نهانى و نهادى را كتمان نمىكنند  « . . . وَ لا يَكْتُمُونَ اللَّهَ حَدِيثاً »  172 چنين واضح مىشود كه نفوذ شيطان در حد دعوت و وعده بود نه بيش‌از آن .\r\nو ولايت و سرپرستى او نسبت به ستم‌پيشه‌گان به سوء اختيارشان بوده است نه تحميل ابتدائى بر آنان .\r\nو چون آنها وى را به سرپرستى اتخاذ كرده‌اند خداوند نيز او را بر آنان گمارد . و ولى آنها قرار داد ، نظير  « فَلَمَّا زاغُوا أَزاغَ اللَّهُ قُلُوبَهُمْ » ،  بنابراين شيطان چون كلب معلم است كه تمام پارس‌ها و پرش‌ها و گزندگىهاى او تحت فرمان مدبر او است نه چون كلب هراش كه در تمام كارها و گزندگىها بدون تدبير مبدء فوق و راهنمائى سرپرست حكيم ، رها و هار ، و بىحساب مىباشد ، و اغراء آن كلب معلم براساس عدل و حكمت است و نفوذ و سلطه او بر معيار معدلت  « إِنَّ الَّذِينَ ارْتَدُّوا عَلى أَدْبارِهِمْ . .   . . الشَّيْطانُ سَوَّلَ لَهُمْ وَ أَمْلى لَهُمْ »  173  « إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ »  174 .\r\nو وجود چنين مظهرى براى اضلال در همين حد تبيين شده ، كه منافى با اختيار و آزادى انسان‌ها نباشد ، در نظام احسن جهان هستى نافع است . زيرا اگر وسوسه نمىبود و راه\r\n\r\n","description":"","footnote":"","page_name":" 270 ","page_number":294},
  {"content":"\r\n\r\nگناه بسته بود پيمودن صراط مستقيم ضرورى مىشد و با ضرورت اطاعت و تحتم امتثال دستورات حق ، زمينه‌اى براى اعزام انبياء و ارسال كتابهاى آسمانى نمىبود بنابراين وجود شيطان كه شر قياسى است و زيان‌بار نسبى مىباشد در كل جهان خير است چه اينكه اصل جهنم نيز گرچه شر قياسى است و خسارت‌بار نسبى مىباشد ولى وجود آن در مجموعهء نظام هستى رحمت است . لذا در رديف ساير نعمت‌هاى الهى در سورهء مباركه الرحمن 175 به‌عنوان يك نعمت مطرح است زيرا عذاب‌هاى قياسى مشمول رحمت مطلق و ضلالت‌هاى نسبى مشمول هدايت عام و جامع مىباشند . با ديد رحمت مطلق است كه حكيم رضوان قده چنين فرمود :\r\n موئى نجنبد از سرما جز به اختيار * آن اختيار هم به كف اختيار اوست\r\nگر وعده دوزخ است و يا خلد غم مخور * بيرون نمىبرند تو را از ديار دوست \r\n\r\nتبصره\r\nباتوجه به معنى اضلال و تصور صحيح از اقسام آن و آگاهى كامل به مظاهر آن و عنايت به ضرورت آن در نظام آفرينش نسبت به محدودهء موجود متفكر مختار مانند انسان اشكال‌هائى كه در اصل وجود شيطان و سلطهء او بر انسان و مهلتى كه به او داد شد بر طرف مىشود و براى اطلاع كامل‌تر و تحقيق نهائى ( به شرح اصول كافى مرحوم صدر المتألهين « 1 » و تفسير ختم الميزان ج 8 ص 58 - 34 مراجعه شود ) و اجمال آن اينست كه شهرستانى صاحب كتاب ملل و نحلل ( ج 1 ص 16\r\n\r\n\r\n","description":"","footnote":"\r\n( 1 ) - حديث ششم از احاديث باب مشيت و اراده - ص 394 و 395\r\n","page_name":" 271 ","page_number":295},
  {"content":"\r\n\r\nدر مقدمه دوم ) چنين مىگويد : اولين شبهه‌اى كه در بين بشر پيش‌آمد همانا شبههء ابليس بود كه منشأ آن استكبار در برابر فرمان آفريدگار بود سپس آن شبهه واگير به چندين شبهه منشعب شد و در اذهان بشر گسترش يافت تا مذاهب تازه و بدعتهاى گمراه به بار آمد و آن شبهات در انجيل‌ها و تورات مسطور است و به قالب مناظرهء بين ابليس و فرشتگان درآمده است ، و امام رازى بعد از نقل اشكال‌هاى ابليس چنين مىگويد :\r\n« . . . لو اجتمع الاولون و الاخرون من الخلائق لم يجدوا عن هذه الشبهات مخلصا الا الجواب الالهى » مرحوم صدر المتألهين مىگويد : « . . . و غرض الفخر اثبات مذهب اصحابه من القول بالفاعل المختار و نفى التخصيص فى الافعال » يعنى منظور امام رازى تثبيت مذهب جبر و تجويز ترجيح بدون مرجح و تبيين ارادهء جزافيه است و حضرت استاد علامه بعد از بحث مستوفى در اين زمينه چنين مىگويد : « . . . ما مر من البيان . . . يصلح لدفع هذه الشبهات . . . و يكفى مؤنتها من غير ان يحتاج الى اجتماع الاولين و الاخرين ثم لا ينفعهم اجتماعهم على ما ادعاه الامام فليست بذاك الذى يحسب » 176 .\r\nلازم است توجه شود به اينكه معناى آيهء كريمه  « لا يُسْئَلُ عَمَّا يَفْعَلُ وَ هُمْ يُسْئَلُونَ »  177 ، نه اثبات ارادهء گزافى است و نه سند ترجيح بدون مرجح و نه دليل جبر بلكه سؤال يا از علت فاعلى است كه انجام‌دهندهء كار كيست يا از علت غائى است كه انگيزهء كار چيست و چون خداوند متعال فاعل بالذات و مبدء نخست و نخستين علت است سؤال در علت فاعلى دربارهء او راه ندارد چه اينكه چون خداوند متعال غايت بالذات و مقصد ذاتى و مقصود نهائى است سؤال از او دربارهء علت غائى و تعيين انگيزه معنى ندارد و تفصيل آن به موطن خاص خود ارجاع مىشود .\r\n\r\n","description":"","footnote":"","page_name":" 272 ","page_number":296},
  {"content":"\r\n\r\n\r\n20 - محدوديت مظاهر هدايت و اضلال\r\nدر نظامى كه هرچيز داراى وجود محدود يا ظهور خاص است براى هدايت و اضلال نيز محدوديتهاى ويژه‌اى خواهد بود و لسان قرآن كريم اينست كه  « كُلُّ شَيْءٍ عِنْدَهُ بِمِقْدارٍ »  178 ،  « إِنَّا كُلَّ شَيْءٍ خَلَقْناهُ بِقَدَرٍ »  179 . بنابراين تمام اشياء داراى حد معين مىباشند زيرا هركدام از آنها در وجود متناهى يا در ظهور محدودند كه تناهى وجود و محدوديت ظهور مستلزم حد معين داشتن است .\r\nحتى خزائن الهى كه مرحله قدر و اندازه‌گيرى اشياء پائين‌تر از آنها است داراى حد معين مىباشند  « إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ »  180 زيرا همين تكثير خزائن و جمع بستن آن در تعبير نشانهء كثرت آنها بوده كه كثرت خود دليل محدوديت است . چون هريك از آن مخازن كثير از ديگرى جدا مىباشد بنابراين يك قدر عام و فراگيرى در جهان امكان يافت مىشود كه جامع هردو بخش قضا و قدر بوده و مقام قضا و مرتبهء غيبى را نيز شامل خواهد شد . بنابراين لسان هريك از موجودات جهان امكان آنست كه « لو دنوت انملة لاحترقت » يعنى همان‌طورى كه قواى نباتى به مرز قواى حيوانى راه ندارند و نيروى حيوانى را به مقام شامخ انسانى راه نيست و وهم را به حريم عقل گذارى نمىباشد همچنين مظاهر هدايت و اضلال هركدام داراى مقام محدودند كه از آن حد تجاوز نمىكنند ، ليكن مقام مظاهر هدايت فوق مرتبهء مظاهر اضلال است زيرا قلمرو رسالت مظاهر اضلال تا مرز مخلص بوده و هرگز راهى به مخلصين ( بالفتح ) ندارند   « قالَ فَبِعِزَّتِكَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ »   181 .\r\n\r\n","description":"","footnote":"","page_name":" 273 ","page_number":297},
  {"content":"\r\n\r\nولى قلمرو رسالت مظاهر هدايت مرز مخلصين را گرفته و بسيارى از آنها را زير پوشش خود قرار مىدهد لكن نسبت به اوحدى از مخلصين راه هدايتى ندارد زيرا آنكه صادر اول است خود مظهر هادى مطلق است و ديگر به هدايت هيچ هادى غير از هادى بالذات و بالاصالة كه خداوند احد است مستفيض نخواهد شد . بنابراين انسان كامل نه مانعى براى كمال او است و نه معينى او را يارى مىدهد بلكه بدون هيچ مانع و بدون احتياج به كمك هيچ معينى مستقيما فيض را از هادى بالذات دريافت مىكند . وقتى جناب زراره از حضرت امام صادق ( ع ) پرسيد : « جعلت فداك الغشية التى كانت تصيب رسول اللّه ( ص ) اذا انزل عليه الوحى ؟ فقال ( ع ) : ذاك اذا لم يكن بينه و بين اللّه احد ذاك اذا تجلى اللّه له ثم قال تلك النبوة يا زرارة و اقبل يتخشع » 182 يعنى آن مدهوشى خاص كه در هنگام انزال وحى حضرت رسول اكرم ( ص ) را فرامىگرفت چه بود ؟ امام صادق عليه السّلام فرمود : « آن در صورتى بود كه بين پيامبر ( ص ) و خداى تعالى احدى واسطه نبود و آن همان تجلى اللّه است براى پيامبر ( ص ) و آن مقام و الا همانا نبوت است سپس حالت خشوع براى حضرت صادق ( ع ) دست داد .\r\nو از اين رهگذر مطلب ديگر روشن مىشود و آن اينكه چون براى اولين فيض كه همان اولين صادر يا اولين مظهر است فرشتهء واسطه هدايت نبوده و در كمال وجودى او هيچ چيزى رابط و حائل و حاجز نيست در قوس صعودى نيز اگر مقام و درجه‌اى فرض شود كه بالاتر از او يا همسان او باشد هرآينه او به مقام نهائى كمال خود نرسيده است و چون بالاتر از انسان كامل در قوس صعود همانند قوس نزول مقامى نيست پس جنة اللقاء جداى از ذات و بيرون از حقيقت او نبوده و ورود در آن به معنى استقرار ظرف در مظروف يا صاحب درجه\r\n\r\n","description":"","footnote":"","page_name":" 274 ","page_number":298},
  {"content":"\r\n\r\nدر آن درجه نمىباشد و گرنه لازم مىآيد مقامى بالاتر از مقام او يا مساوى رتبهء او باشد . بنابراين مقام لقاء اللّه جداى از حقيقت انسان كامل نمىباشد زيرا لقاء اللّه جداى از وجه اللّه نبوده و جز تفاوت مفهومى چيز ديگرى مطرح نيست و آن حقيقتى كه خود وجه اللّه است همان حقيقت عين جنة اللقاء خواهد بود كه بلاواسطه از ذات اقدس اللّه صادر شده و بلاواسطه به همان منته بازگشت مىنمايد .  « كَما بَدَأَكُمْ تَعُودُونَ »  183 و صاحب اين مقام منيع است كه شفاعت كبرى به دست او است  « وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً »  184 و چون قيدى براى محمود ذكر نشد معلوم مىشود كه محمود مطلق است يعنى همگان او را حمد مىنمايند و از او بهره مىبرند و اين همان شفاعت كبرى 185 رسول اللّه ( ص ) است كه مورد انتفاع همگان در قيامت است .\r\n\r\n21 - مظهر اهتداء و ضلالت قلب انسان است\r\nانسان كه متفكر مختار است و درنتيجه يا مهتدى يا ضال مىباشد مركز اهتداء يا ضلالت او همان قلب او است كه حقيقت وى را تشكيل مىدهد و در مستفيض شدن يا محروم ماندن او تأثير تام دارد . زيرا ساير قوا و اعضاء به منزلهء ابزار وى بوده كه مطيع او مىباشند و حق تعيين سرنوشت او را ندارند چون هر مقيدى محكوم مطلق خويش بوده و كمال و نقص او به همان موجود عالى و مطلق نسبت به وى استناد دارد و در قرآن كريم هدايت تكوينى ويژه ، نصيب قلب مؤمن قرار داده شده است  « وَ مَنْ يُؤْمِنْ بِاللَّهِ يَهْدِ قَلْبَهُ »  186 و راه هدايت ويژهء تكوينى شرح صدر و سعه وجودى قلب خواهد بود چه اينكه كيفر تبه‌كارى كه قلب او گناه‌كار است  « وَ مَنْ يَكْتُمْها فَإِنَّهُ آثِمٌ قَلْبُهُ »  187 همان\r\n\r\n","description":"","footnote":"","page_name":" 275 ","page_number":299},
  {"content":"\r\n\r\nبستن صدر و ضيق وجودى دل او خواهد شد لذا دربارهء گروه اول فرمود :  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ »  188 و دربارهء گروه دوم فرمود :  « وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ »  189 و چون اطلاق و تعين وجود يا ظهور در اختيار مبدء وجود يا منشأ ظهور مىباشد قلبى كه شايستهء هدايت تكوينى باشد از فيض سعهء وجودى يا اطلاق ظهورى برخوردار مىشود ، و دلى كه در اثر  « رانَ عَلى قُلُوبِهِمْ ما كانُوا يَكْسِبُونَ »  190 شايسته وجودى آن‌چنان يا ظهورى اين چنين نباشد ، در تنگناى طبيعت قرار مىگيرد و همواره گرفتار ضيق صدر و ضنك معيشت مىباشد . نشانهء شرح صدر از زبان معصومى كه خود صدر مشروح است چنين بيان شد كه « الانابة الى دار الخلود و التجافى عن دار الغرور و الاستعداد للموت قبل الموت » و انسان مشروح الصدر هم متصدى است و هم توان هدايت ديگران را دارد   « أَ لَمْ نَشْرَحْ لَكَ صَدْرَكَ »   191 ،  « كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ »  192 زيرا لازمهء وسعت ، شمول ديگران مىباشد و چون در جهاد اصغر شرح صدر لازم است لذا بعد از دريافت فرمان  « اذْهَبْ إِلى فِرْعَوْنَ إِنَّهُ طَغى »  درخواست   « رَبِّ اشْرَحْ لِي صَدْرِي وَ يَسِّرْ لِي أَمْرِي »   193 طرح مىشود و پاسخ  « قالَ قَدْ أُوتِيتَ سُؤْلَكَ يا مُوسى »  194 عامل رفع نياز و پيدايش شرح صدر خواهد بود . در جهاد اكبر شرح صدر بيشترى لازم است چنان كه اشارت رفت و براى هدايت‌يافته‌اى كه از شرح صدر برخوردار است چيزى طاقت‌فرسا نخواهد بود . زيرا سعهء وجودى او همهء ناملايمات را زير پوشش قرار داده و حل مىنمايد  « أَلا بِذِكْرِ اللَّهِ تَطْمَئِنُّ الْقُلُوبُ »  195 ولى انسان دل‌بستهء طبيعت كه گرفتار ضيق صدر و تنگناى وجود محدود است در همهء مراحل تحت فشار بوده و هرگز لذت آزادى و رهائى از بند را نمىچشد بلكه هم\r\n\r\n","description":"","footnote":"","page_name":" 276 ","page_number":300},
  {"content":"\r\n\r\nدر دنيا با فشار درگير است  « مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً »  196 و هم بعد از مرگ گرفتار ضغطه و فشار برزخى است و هم در جهنم با فشار بسر مىبرد  « وَ إِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً »  197 زيرا ضلالت قلب و ضيق صدر ظهورى جز فشار دنيا و آخرت نخواهد داشت .  « كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ »  198  « وَ يَجْعَلُ الرِّجْسَ عَلَى الَّذِينَ لا يَعْقِلُونَ »  199 . لذا افكار كفرآميز و اخلاق الحادى و رفتار شرك‌آلود كه هركدام عامل فشار و عذاب درونى را به دنبال دارد او را رها نمىكند بلكه از هرسمت به او هجوم آورده و از هرسو به او حمله‌ور مىشوند  « وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ »  200 و همانها در روز ظهور حق به صورت  « وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ »  201 درمىآيند و خاصيت عامل فشار آنست كه نه رها مىكند و نه مىميراند لذا  « ثُمَّ لا يَمُوتُ فِيها وَ لا يَحْيى »  202 چه اينكه لازمهء سعه حيات و اطلاق ظهور رهائى از هربند و آزادى از هررنج است  « الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ »  203  « لا يَسْمَعُونَ حَسِيسَها وَ هُمْ فِي مَا اشْتَهَتْ أَنْفُسُهُمْ خالِدُونَ »  204 خلاصه آنكه مؤمن پارسادل ، مسلط بر نور و راكب بر مركب روشنى است  « أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ »  205 و كافر تبه‌كار دل‌مرده ، مقهور پليدى و تاريكى است  « كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ »  206 و تفاوت تعبير  « عَلى نُورٍ » *  و تعبير  « الرِّجْسَ عَلَى الَّذِينَ لا يُؤْمِنُونَ »  قابل تأمل است كه يكى بالاى نور است و ديگرى پائين پليدى و رجس ، يكى منشأ نور و ديگرى ناشى از رجز ، يكى  « وَ جَعَلَنِي مُبارَكاً أَيْنَ ما كُنْتُ »  207 و ديگرى  « أَيْنَما يُوَجِّهْهُ لا يَأْتِ بِخَيْرٍ »  208 يكى  « وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا »  209 و ديگرى  « وَ أَتْبَعْناهُمْ فِي هذِهِ الدُّنْيا لَعْنَةً وَ يَوْمَ الْقِيامَةِ هُمْ مِنَ \r\n\r\n","description":"","footnote":"","page_name":" 277 ","page_number":301},
  {"content":"\r\n\r\n الْمَقْبُوحِينَ »  210 يكى با ديد  « فَأَيْنَما تُوَلُّوا فَثَمَّ وَجْهُ اللَّهِ »  211 به جهان مىنگرد و ديگرى نابيناى  « يَمُرُّونَ عَلَيْها وَ هُمْ عَنْها مُعْرِضُونَ »  212 است .\r\n\r\n22 - كيفيت هدايت انسان در قرآن\r\nاكنون كه خطوط كلى هدايت از لحاظ تبيين مبدء فاعلى و مبدء قابلى و اجمالا مبدء غائى آن روشن شد لازم است به تشريح مبدء صورى آن‌كه نحوء تحقق هدايت و كيفيت ظهور آن در انسان مىباشد پرداخته شود . انسان يك موجود زنده فكرى و عقلى است و كيفيت هدايت او به آنست كه اصل حيات او هدايت شود و حيات عبارت از آگاهى يا كوشش يا مجموع هردو يعنى درك و فعل نيست بلكه حيات حقيقت و نحوهء خاص وجودى است كه علم و قدرت هماهنگ در او يافت مىشود و از او ظهور مىكند بطورى كه گذشته از ادراك مسائل نظرى مطالب عملى را درك مىكند و برابر همان آگاهى مىكوشد .\r\nيعنى علم او در عمل او مؤثر است و عمل او فقط از علم او الهام مىگيرد و هرگز بدون آگاهى ممكن نيست كارى را انجام دهد بنابراين حقيقت حيات مبدء علم هماهنگ عمل و منشأ عمل الهام يافته از علم مىباشد ، كه اين منشأ و آن مبدء در انسان همان نفس ناطقه و روح الهى او است و هرانسانى كه اين هماهنگى علم و عمل و همبستگى كوشش و آگاهى در او قوى باشد نشانهء شدت حيات او است و هرانسانى كه اين انسجام در او قوى نباشد دليل ضعف حيات اوست و ضعف حيات يا به آنست كه فاقد توان علمى باشد يا به آنست كه فاقد قدرت عملى باشد يا به آنست كه هماهنگى علم و عمل تعادل لازم خود را باز نيابد ؛ لذا در فرهنگ قرآن فقط مهتدى زنده است و ضال مرده مىباشد زيرا تنها\r\n\r\n","description":"","footnote":"","page_name":" 278 ","page_number":302},
  {"content":"\r\n\r\nمهتدى است كه از حيات معقول به همان معنائى كه تبيين شد برخوردار است و بهترين روش هدايت انسان زنده جهت بخشيدن به حيات اوست و شكوفائى انسجام درك و كار او مىباشد . از اين رهگذر داعيهء قرآن كريم به اينكه بهترين طريق و نيكوترين روش هدايتى را به همراه دارد  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً »  213 چنين تبيين مىشود كه قرآن كريم روح انسانى را كه همان حيات او است به بهترين روش رشد مىدهد كه هم مسائل سودمند و مطالب حكيمانه را به خوبى درك كند و هم راه عملى حكمت عملى را فرا راه او نصب مىكند كه به خوبى بپيمايد و هم زمينهء اين انسجام را تأمين مىنمايد . بنابراين رهنمودهاى علمى محض روش ناتمام است و رهبرىهاى عملى محض نيز هدايت ناقص است و بهترين روش هدايت آنست كه رهنمود علمى در كنار رهبرى عملى تحقق يابد و رهبرى كوشش در پرتو رهنمود بينش صورت پذيرد . چه اينكه در رهبرىهاى علمى بهترين روش آنست كه مسائل نظرى در آغوش مطالب عملى توجيه شود و حكمت عملى در سايهء حكمت نظرى تبيين گردد كه دو رشته گسيخته از هم نباشد و عالم در يك رشته بىخبر از رشتهء ديگر نماند و همچنين عالم به مسائل علمى از كوشش عملى باز نايستد و كوشاى عملى از بينش نظرى نابينا نماند . نكتهء اساسى آنست كه علم و عمل گرچه در جهان طبيعت و عالم گيتى جداى از يكديگر و احيانا بدون ديگرى در موارد اشتباه يافت مىشوند ولى در ماوراء طبيعت و عالم مينو ارتباط آنها قوى بلكه عين يكديگر خواهند بود و انسان كه مسافر آن عالم است بايد راه علم و عملش آنچنان هماهنگ باشد كه در پايان سفر به صورت يك حقيقت عليم قدير درآيد و مظهر كامل عليم محض و قدير صرف كه ذات\r\n\r\n","description":"","footnote":"","page_name":" 279 ","page_number":303},
  {"content":"\r\n\r\nاقدس خداوندى است شود . لذا رسالت پيامبر گرامى ( ص ) در سه اصل خلاصه شده است :\r\n1 -  « يَتْلُوا عَلَيْهِمْ آياتِهِ » ،  2 -  « وَ يُزَكِّيهِمْ » ،  3 -  « وَ يُعَلِّمُهُمُ الْكِتابَ وَ الْحِكْمَةَ »  214 و جريان تلاوت آميخته با حلاوت قبلا بيان شد و هم‌اكنون كيفيت هدايت انسان به‌عنوان تعليم و هدايت او به‌عنوان تزكيه مطرح است . البته معلوم است كه عنوان جامع تعليم شامل تزكيه شده و تزكيه نيز خود نوعى تعليم است ولى منظور از اين دو در اينجا همان معناى خاص هركدام است كه از ديگرى ممتاز مىباشد .\r\nو قبل از آنكه تحليل جداگانه هريك از كيفيت تعليم و كيفيت تزكيه طرح شود مناسب است اشارهء كوتاهى در فايدهء انسجام اين دو رشته در تعليمات آسمانى بشود و آن اينكه اگر مكتبى تنها از راه فكر و علم حصولى مبانى خاص خود را ارائه دهد مادامى كه از علم به عين نيايد و از گوش به آغوش جذب نشود و ادراك حصولى به صورت شهود عرفانى ظهور نكند ، جاذبهء ايمانى نيرومندى نخواهد داشت و گرايش‌هاى قلبى را به دنبال خود نمىكشاند چه اينكه اگر مشربى تنها از راه شهود و علم حضورى ره‌آورد ويژهء خود را ارائه دهد مادامى كه قابل تبديل به علم حصولى و اقامهء برهان عقلى نباشد و يافته‌هاى حضورى به صورت قياس‌هاى منطقى در نيايد راه دعوت ديگران و هدايت آنان به اين مشرب دشوار و پذيرش آنها بسيار سخت خواهد بود ولى اگر مكتبى گذشته از مشاهدات حضورى براهين عقلى داشت كه ترجمان توانمند مشهودات او باشند راه دعوت ديگران به آن مكتب باز و پيمودن آن سهل است . زيرا يافته‌هاى حضورى گرچه گرانقدرند ولى انتقال آنها به ديگران مشكل است چه اينكه ادراك‌هاى حصولى گرچه ارجمندند ولى عامل كشش درونى و گرايش نهانى بودن آن‌ها نيز خالى از\r\n\r\n","description":"","footnote":"","page_name":" 280 ","page_number":304},
  {"content":"\r\n\r\nدشوارى نخواهد بود چون تفكر محض جذبهء ايمانى او قوى نيست و شهود دل انتقالش به غير آسان نيست و چون رسالت قرآن هم در كشش ايمانى است و هم در تمام حجت و ترجمهء حضور به حصول و تبديل مشهود به مفهوم ، لذا هم مزاياى علوم برهانى را داراست و هم مواهب علوم شهودى را واجد است و پيروانش را به هردو طريق دعوت مىكند و انسانى را كامل مىداند كه هم بتواند غيب جهان را ببيند و هم آن را در قالب مفهوم و جامه لفظ به عالم شهادت منتقل كند و از راه تعليم سمعى و بصرى دوباره قوس صعود را طى كند و ساكنان عالم شهادت را به عالم غيب برساند و بسرايد :\r\n مرغ باغ ملكوتم نيم از عالم خاك * چند روزى قفسى ساخته‌اند از بدنم \r\nو از عالم عقل به جهان حس تنزل كند و آنگاه از رهگذر عالم مثال دوباره به عالم عقل سفر كند كه آغاز جهان امكان عقل است و انجام آن عاقل 215 « از رحمت آمدند و به رحمت روند باز » و حب وطن عقلى را ايمان بداند و حب طبيعت را به هر صورتى كه باشد چون از دنيا است رأس كل خطيئة بيابد 216 و مترنم شود :\r\n ترا ز كنگرهء عرش مىزنند صفير * ندانمت كه در اين دامگه چه افتاده است \r\nو بداند كه وقتى از امير المؤمنين على ابن ابيطالب عليه افضل صلوات المصلين پرسيدند از موضع قدم شما تا عرش پروردگار چقدر فاصله است فرمود - اينكه گوينده با اخلاص بگويد « لا إله الا اللّه » 217 آنگاه است كه نه تنها از هرتعلق آزاد مىشود بلكه از هريقين نيز مىرهد و متذكر مىشود كه :\r\n غلام همت آنم كه زير چرخ كبود * ز هرچه رنگ تعلق ( تعين ) پذيرد آزاد است \r\n\r\n","description":"","footnote":"","page_name":" 281 ","page_number":305},
  {"content":"\r\n\r\nخلاصه كمال انسان مهتدى آنست كه هم معارف را ببيند و هم بفهمد و بتواند آنها را به ديگران بفهماند و اين كمال اهتداء محصول هدايت كاملى است كه قرآن كريم به آن نويد داد و فرمود :  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ »  زيرا هم روش برهانى نور خدائى است و هم سير عرفانى نور الهى است كه قرآن جامع هردو است :\r\n و گر نورى رسد از عالم جان * ز فيض جذبه يا از عكس برهان\r\nدلش با نور حق هم‌راز گردد * وز آن راهى كه آمد بازگردد\r\nز جذبه يا ز برهان يقينى * رهى يابد به ايمان يقينى\r\nكند يك رجعت از سجين فجار * رخ آرد سوى عليين ابرار 218 \r\nليكن تفاوت اين دو نور در ارزيابى برهان حصولى و شهود حضورى روشن خواهد شد و امتياز حكيم محض از عارف صرف معلوم مىشود و جامعيت انسان كامل نيز تبيين خواهد شد و چون كمال حيات انسانى در آنست كه هم مسائل حكمت نظرى و جهان‌بينى را درست ادراك كند و هم مطالب حكمت عملى و ايدئولوژى را صحيح بفهمد و هم از راه فكر معانى را بيابد و هم از راه دل حقايق را ببيند و قرآن نيز بهترين ره توشه را به‌عنوان نيكوترين روش هدايت به انسان عطا مىكند لذا برهان بر توحيد و نفى شرك را كه يك مسألهء جهان‌بينى است و جزء مطالب حكمت نظرى است با استمداد از قبح ظلم كه يك مسألهء ايدئولوژى بوده و جزء مطالب حكمت عملى است مىآميزد و چنين مىگويد  « . . . لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ »  219 گرچه بر امتناع عقلى شرك براهينى\r\n\r\n","description":"","footnote":"","page_name":" 282 ","page_number":306},
  {"content":"\r\n\r\nاقامه مىنمايد ولى براى پيوند معلوم نظرى با معلوم عملى در اين آيه جريان قبح ظلم را به منزله حد وسط استدلال قرار مىدهد چه اينكه در اقامه برهان بر توحيد ربوبى از زبان ابراهيم خليل سلام اللّه عليه چنين مىگويد  « . . . فَلَمَّا أَفَلَ قالَ لا أُحِبُّ الْآفِلِينَ »  220 گرچه براى ضرورت توحيد ربوبى براهينى اقامه مىنمايد كه حدود وسطى آنها جزء مفاهيم حصولى مىباشد ولى در اين آيه كريمه حد وسط محبت و گرايش دل كه همان راه فطرت و شهود قلب است قرار داده شد . محبت معقول نتيجه شهود عقلى است و يا عين آنست كه در اينجا علم حصولى را با حضورى پيوند داده است و آن را به قالب برهان درآورد و اين مطلب نيز روشن است كه هرگز قياس منطقى با شهود حضورى تركيب نمىشود ولى مفاهيمى كه در آن به كار مىروند گاهى نشان مىدهند كه تبديل يافته از علم حضوريند و ترجمه شده از علم شهودى مانند مفهوم محبت در اين آيه كه نشانه شهود محب و حضور محبوب است .\r\nبارى آميختن عصارهء مسائل نظرى با عصير مطالب عملى و آميزش شربت علم حصولى با شهد علم شهودى در اندام سراپا ثمر شجره طوبى كشت روضهء قرآن كريم است و بس لذا تحدى قرآن اختصاصى به الفاظ او ندارد بلكه در همه اين ابعاد تحدى نموده و آوردن سوره‌اى كه حاوى معارفى معادل معارف قرآنى در كسوت پرنيانى معادل جامهء استبرق قرآنى باشد ميسور احدى نيست چه اينكه تنظيم كتابى كه مشهودات اهل دل را با مفاهيم اهل عقل بياميزد و  « كَلَّا لَوْ تَعْلَمُونَ عِلْمَ الْيَقِينِ »  را با  « لَتَرَوُنَّ الْجَحِيمَ »  مقرون كند مقدور كسى نخواهد بود .\r\n\r\n","description":"","footnote":"","page_name":" 283 ","page_number":307},
  {"content":"\r\n\r\n\r\n23 - كيفيت هدايت انسان از لحاظ تفكر و علم حصولى در قرآن\r\nهمان‌طورى كه قبلا بيان شد نحوهء هدايت انسان عبارت از رهبرى فكرى و عملى او خواهد بود زيرا هستى انسان يك هستى زنده و متفكر فعال است و براى بهتر شناختن هدايت او بحث هدايت فكرى را از مبحث هدايت عملى جدا كرده تا حكم هركدام درمورد مناسب خود به خوبى روشن شود و هم‌اكنون درباره هدايت فكرى انسان بحث مىشود  « يُعَلِّمُهُمُ الْكِتابَ وَ الْحِكْمَةَ » *  . قرآن‌كه يا سخن از تفكر و علم دارد يا دستور احتجاج مىدهد يا خود حجت اقامه مىنمايد يا به نقل احتجاج‌هاى انبياء گذشته مىپردازد سراسر علم است و دعوت به علم و تفكر و هرگز اجازه نمىدهد هيچ انسانى بدون علم سخنى بگويد يا بدون علم به كارى اقدام نمايد بلكه همواره محور حيات او را به علم و فكر حركت مىدهد و تمام اعتقادها و اخلاق‌ها و رفتارهاى وى را عالمانه شكوفا مىكند كه نمونه‌هائى از آن ذيلا بيان مىشود : « قال الصادق ( ع ) ان اللّه خص عباده بآيتين من كتابه ان لا يقولوا حتى يعلموا و لا يردوا ما لم يعلموا - كافى باب النهى عن القول به غير علم » .\r\n1 - انسان موظف است تمام تصديق‌ها و پذيرش‌ها و نسبت‌ها و اسنادهاى خود را براساس علم قرار دهد  « أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ » . \r\n2 - انسان موظف است تمام تكذيب‌ها و نفى و انكارهاى خود را برپايه علم قرار دهد  « بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ »  در اين آيهء كريمه افرادى كه بدون احاطه علمى وحى خداوند را تكذيب كرده‌اند مذمت شده‌اند .\r\n3 - انسان موظف است تمام پيروىها و اطاعت‌ها و\r\n\r\n","description":"","footnote":"","page_name":" 284 ","page_number":308},
  {"content":"\r\n\r\nدنباله‌روىهاى خود را بر مدار علم و آگاهى قرار دهد   « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ كُتِبَ عَلَيْهِ أَنَّهُ مَنْ تَوَلَّاهُ فَأَنَّهُ يُضِلُّهُ وَ يَهْدِيهِ إِلى عَذابِ السَّعِيرِ »   كه در اين آيه تقليد بدون تحقيق و پيروى ناآگاهانه را مردود دانسته و آن را تبعيت از شيطان متمرد مىداند و كيفر سوء اطاعت از شيطان مارد عذاب افروخته است .\r\n4 -   « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ ثانِيَ عِطْفِهِ لِيُضِلَّ عَنْ سَبِيلِ اللَّهِ لَهُ فِي الدُّنْيا خِزْيٌ وَ نُذِيقُهُ يَوْمَ الْقِيامَةِ عَذابَ الْحَرِيقِ »   221 كه در اين آيه رهبرى بدون علم و هدايت بدون وحى را مذموم دانسته و آن را مايهء گمراه‌كردن ديگران مىداند ؛ زيرا قيادت بدون علم يا وحى ، اضلال خواهد بود و هدايت بدون كتاب آسمانى و آگاهى لازم اغواء مىباشد بنابراين هم پيروى بايد براساس آگاهى باشد هم رهبرى و قيادت و جامع اين امور را مىتوان آيه سوره اسراء دانست  « وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا »  222 . و اگر قرآن خود علم مجد است زيرا تمام شوؤن او علمى است بايد روش عالم شدن را بيان كرده باشد كه با چه روشى انسان جاهل عالم شود و با چه سبكى مطلب مجهول معلوم گردد و آن طريقى را كه خود بهترين راهها مىداند و چنين داعيه دارد كه  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ »  223 بايد توضيح مىداد خلاصه آنكه روش تفكر صحيح از نظر قرآن كريم چيست .\r\nولى در هيچ‌جاى قرآن سخن از روش پىبردن به مجهول و سبك معلوم نمودن او نيست مگر آنكه آن را به عقل فطرى انسان ارجاع داده و به وضوح آن‌كه در همه اذهان مركوز است بسنده كرده باشد زيرا اگر روش تفكر نظرى مىبود و طرز عالم شدن مجهول و پيچيده بود هرگز قرآنى كه بيانگر\r\n\r\n","description":"","footnote":"","page_name":" 285 ","page_number":309},
  {"content":"\r\n\r\nهمهء معارف است آن را ناديده نمىگرفت بلكه به تبيين او مىپرداخت  « نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  224 و اين نيست مگر آنكه راه تفكر و طرز پىبردن به مجهول امرى است فطرى و بديهى بالذات كه همراه با سرشت آدمى است و در دسترس تطاول روزگار نيست و با اختلاف اعصار و امصار دگرگون نمىشود و با اختلاف زبان و نژاد تغيير نمىيابد و آن روش فطرى چنان كه استاد علامه طباطبائى قدس اللّه نفسه الزكيه تقرير فرموده‌اند 225 اينست كه بدون ترديد حقائقى بيرون از وجود ما يافت مىشوند كه معلوم ما نيستند ولى علم به آنها محال نمىباشد و اگر خواستيم پى به آنها ببريم قضايائى كه معلوم اولى و بديهى ما هستند با نظم بديهى و ترتيب اولى به صورت يك راه مخصوص علمى درآمده تا از آنها پى به لوازم ضرورى آنها ببريم و همچنين با استمداد از نتائج ضرورى و روشن آنها به كشف مجهول ديگر بپردازيم و همين‌طور . . . مانند آنكه بگوئيم : ا - ب است و هرب - ج است پس ا - ج است يا اگر ا - ب باشد پس ج - د است لكن ا - ب است نتيجه مىدهد كه پس ج - د است .\r\nبنابراين بعضى از قضايا بديهى بالذات بوده و برخى از اشكال و هيأت‌ها نيز بديهى الانتاج بالذات مىباشند كه اگر هيچ معلومى بديهى بالذات نمىبود و يا بر فرض معلوم ذاتى بودن بعضى از مواد راه ارتباط معلوم به مجهول و شكل پى بردن از بديهى به نظرى مجهول مىبود هرگز تفكر و استدلال و احتجاج ممكن نمىبود چه اينكه اگر لزوم بعضى از امور نسبت به معلوم بالذات ضرورى و حتمى نمىبود يعنى ربطى در مقام ثبوت بين معلوم و مجهول نبود هرگز پىبردن از يكى به ديگرى ميسر نمىشد . بنابراين راه ارتباطى معلوم به مجهول موجود است و ذاتا مستقيم خواهد بود و هيچگونه انحراف\r\n\r\n","description":"","footnote":"","page_name":" 286 ","page_number":310},
  {"content":"\r\n\r\nدر آن راه وجود ندارد و چون ذاتا مستقيم است قابل انحراف نيز نخواهد بود درنتيجه نه اختلاف در او فرض دارد و نه تخلف و نه مخالفتى بين روندگان آن راه متصور است ؛ زيرا چيزىكه ذاتا مستقيم شد ذاتا معصوم است و عصمت او مانع از همه اين محذورات مىباشد و اگر راه معصوم نمىبود هرگز در معارف يقين پيدا نمىشد و اين مساوى با شك در همه افكار و انديشه‌ها است كه خود عين سفسطه مىباشد بنابراين راهى براى تفكر صحيح وجود دارد معصوم كه هرگز به حريم او اختلاف يا تخلف راه ندارد و پويندگان آن مادامى كه در متن همان صراط مستقيم سير مىكنند مخالف يكديگر نخواهند بود و اگر احيانا مخالفتى بين روندگان آن راه رخ مىدهد براى آن است كه راه را رها كردند و بيراهه رفته‌اند و گرنه صراط مستقيم با حفظ همه قيودش منزه از گزند اختلاف و مصون از آسيب تخلف و معصوم از غبار مخالفت است زيرا هرگز شىء با نفس خودش مخالف نخواهد بود چه اينكه براى صراط مستقيم كثرت فرض صحيح ندارد تا راه دوتا باشد و هركدام مخالف ديگرى فرض شود چون ربط خاص بين معلوم بالذات و لوازم مجهول آن تعدد و كثرت‌پذير نيست كه يك معلوم بالذات با چند امر مخالف يكديگر رابطه لزومى داشته باشد يا با يك امر گاهى رابطه لزومى داشته باشد و گاهى نداشته باشد و مجموعه اين مسائل و آنچه مانند اينها است و به اين اصول اوليه برمىگردد منطق نام دارد كه روش تفكر صحيح بوده و راهى براى تحصيل علم حصولى جز آن نخواهد بود اكنون مناسب است به تحليل اشكالات بر منطق و نقد آن پرداخته شود . 226 تا روشن شود طرز تفكرى كه قرآن با هدايت‌هاى علم حصولى انسان را بدان آشنا مىكند چيست .\r\n\r\n","description":"","footnote":"","page_name":" 287 ","page_number":311},
  {"content":"\r\n\r\n\r\n24 - اشكال اول بر منطق\r\nاگر منطق راه مستقيم هدف مىبود بين اهل منطق اختلاف رخ نمىداد لكن بين آنان اختلاف است پس منطق صراط مستقيم نمىباشد .\r\n\r\nپاسخ\r\nاولا متن اين اشكال به صورت يك قياس استثنائى است كه اگر كمترين خلل در شرائط انتاج او راه يابد نتيجه نخواهد داد و اين خود دليل وثاقت روش منطق است .\r\nثانيا در مسائل عقلى نه اتفاق اهل نظر سند صحت آنها است و نه اختلاف متفكران دليل بطلان آن مىباشد زيرا نه اجماع را در حقائق نظرى ارج و حرمتى است و نه تواتر را بها و ارزشى چون قلمرو نفوذ اجماع مسائل تعبدى و عملى است نه تحقيقى و نظرى و منطقه نفوذ تواتر ، امور حسى است نه حدسى و فكرى و چيزىكه بايد تنها از راه سبب خاص خود معلوم شود به گفته ديگران روشن نمىشود .\r\nثالثا اين اشكال مغالطه‌اى است از باب اخذ ما بالعرض لكان ما بالذات زيرا آنچه ذاتا مصون از خطاست راه منطق مىباشد نه رونده آن يعنى يك متفكر منطقى چون ممكن است درست راه را نبيند و يا سهوا نمىپيمايد اشتباه بكند و تنها روندهء معصوم است كه خود عين راه راست باشد چنان كه اهل‌بيت عصمت و طهارت عليهم السّلام اينچنين هستند يعنى همانطورى كه آنان موازين قسطاند صراط مستقيم نيز هستند لذا عقائد و اخلاق و اعمال ديگران بايد به ميزان عقائد و اخلاق و اعمال آنها سنجيده شود . خلاصه آنكه منطق ابزار صحيحى براى انديشه است كه\r\n\r\n","description":"","footnote":"","page_name":" 288 ","page_number":312},
  {"content":"\r\n\r\nانديشمند بايد از آن ابزار درست استفاده نمايد و صحت و سقم نحوهء استفاده ربطى به صحيح و تام بودن ابزار آن ندارد چه‌بسا كه وسيله و ابزار سالم است و استعمال‌كننده ناآگاه .\r\n\r\nاشكال دوم\r\nقوانين منطق بعد از تدوين تدريجا كامل شد و هرگز حقائق خارجى مبتنى بر قوانين تدوينى نخواهند بود و اگر رسيدن به واقع موقوف بر منطق باشد كسى كه از او آگاه نيست يا او را استعمال نكرد نبايد به واقع برسد درحالى كه اين‌چنين نيست .\r\n\r\nپاسخ\r\nاولا متن اشكال به صورت يك قياس استثنائى است و ثانيا تدوين منطق به معنى جعل قواعد آن نيست بلكه قوانين فطرى آن را يك جا منظم‌كردن است پس عصاره آن در نهان بشر هست و هرانسانى به مقدار شكوفائى فطرتش از همان قوانين فطرى بهره مىگيرد و به واقع مىرسد .\r\n\r\nاشكال سوم\r\nاصول منطقى براى بستن در ائمهء اطهار عليهم الصلاة و السّلام بوده يا براى اعراض مردم از پيروى كتاب خدا و سنت معصومين ( ع ) ترويج شد پس لازم است كه مسلمين از آن پرهيز نمايند .\r\n\r\nپاسخ\r\nاولا متن اين اشكال به قياس اقترانى يا استثنائى تحليل مىشود كه اگر فاقد يكى از شرايط انتاج باشد هرگز نتيجه\r\n\r\n","description":"","footnote":"","page_name":" 289 ","page_number":313},
  {"content":"\r\n\r\nنمىدهد . ثانيا سوءاستفاده از يك روش دليل تباهى آن راه نخواهد بود نظير سوءاستفاده از قلم در ترويج باطل يا از شمشير در كشتن مظلوم يا از دين خدا براى جلب توجه مردم نه رضاى خداوند سبحان  « . . . يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ »  227 .\r\n\r\nاشكال چهارم\r\nروش عقلى گاهى روندهء خود را به آنچه خلاف صريح كتاب و سنت است مىكشاند چنان كه از آراء فيلسوف‌نماها مشهود است .\r\n\r\nپاسخ\r\nاولا سبك اشكال به صورت قياس استثنائى مىباشد و ثانيا آنچه احيانا به خلاف مىكشاند ، نه صورت استدلال است و نه مواد اوليه آن‌كه معلوم‌هاى بالذات باشند بلكه مواد نظرى و قضاياى پيچيده‌اى هستند كه نه بين‌اند و نه مبين و منشأ اشكال يك مغالطه و خلط است بين منطق و مواد ضرورى از يك‌طرف و مواد نظرى و پيچيده از سوى ديگر كه دومى احيانا مخالف مىباشد نه اولى .\r\n\r\nاشكال پنجم\r\nمنطق عهده‌دار صورت استدلال است نه مادهء دليل و براى تعيين شكل‌هاى منتج و امتياز آن از شكل‌هاى غير منتج مىباشد ولى براى مواد ادله ، قانونى وجود ندارد كه انسان را از اشتباه مصون بدارد پس متعين است كه در مبانى و مواد علوم به معصومين عليهم السّلام مراجعه شود .\r\n\r\n","description":"","footnote":"","page_name":" 290 ","page_number":314},
  {"content":"\r\n\r\n\r\nپاسخ\r\nچون در معارف اعتقادى يقين لازم است وقتى مىتوان به كلام معصومين ( ع ) رجوع كرد كه امور سه‌گانه ذيل بطور يقين احراز شده باشد .\r\nاول اصل صدور آن كلام از معصوم ( ع ) . دوم جهت صدور كه براى بيان واقع بوده نه تقيه و مانند آن . سوم دلالت آن‌كه بايد نص و صريح باشد نه ظاهر و محتمل كه با اصول عقلانيه نظير اصالة عدم النفلة و اصالة الاطلاق و اصالة العموم و ديگر اصول لفظيه تأمين مىشود و احراز يقين اين امور سه گانه از خبر واحد يا مستفيض و همچنين متواترى كه نص و صريح نباشد ميسور نيست و اگر بناء مطلبى بر يقين باشد نمىتوان به دليل‌هاى ظنى رجوع كرد ولى اگر بناى مطلبى بر تعبد عملى باشد مىتوان به دليل‌هاى ظنى معتبر تكيه نمود .\r\nو اگر گفته شود كه از مواد عقلى يقين حاصل نمىشود گذشته از آنكه اين سخن دور از تحقيق و نصفت مىباشد خود يك مقدمه عقلى است كه بعد از تحليل به صورت قياس منطقى درمىآيد .\r\n\r\nاشكال ششم\r\nتمام آنچه موردنياز انسان‌ها است در قرآن كريم مخزون است و در روايات اهل عصمت ( ع ) به وديعت نهاده است پس نيازى به مطالب دست‌خورده كفار و ملحدين نيست .\r\n\r\nپاسخ\r\nگذشته از آنكه همين سخن به صورت قياس منطقى تنظيم شده و مواد يقينى در آن به كار رفته اولا اين اصول\r\n\r\n","description":"","footnote":"","page_name":" 291 ","page_number":315},
  {"content":"\r\n\r\nمنطقى نيز از جملهء همان مطالب مخزونى است كه در كتاب و سنت به وديعت سپرده شد و راهى به رسيدن آنها جز بحث آزاد نيست و ثانيا بىنياز بودن كتاب و سنت غير از بىنياز بودن كسى است كه مىخواهد به آنها رجوع كند . داستان كسى كه مىگويد چون قرآن حاوى همه حقائق است نيازى به ديگر علوم نيست همانند جريان كسى است كه بگويد چون بدن انسان همه ضوابط درد و درمان را دربر دارد نيازى به علوم طبيعى يا اجتماعى و مانند آن نيست بلكه طب همان بسنده‌كردن در مطالعه بدن انسان است در حالى كه اگر طبيب از كليات علوم آزمايشى و مانند آن بهره‌مند نباشد از مطالعه در بدن انسان طرفى نمىبندد يا همانند داستان كسى است كه مىگويد چون نهاد آدمى ظرف همهء معارف لازم است نيازى به فراگيرى علوم نيست . خلاصه آنكه منشأ اين مغالطه عدم تكرر حد وسط در قياس منطقى است زيرا كتاب و سنت بىنياز از غير مىباشند ؛ نه انسانى كه مىخواهد از كتاب و سنت استفاده نمايد چون وى نيازمند است كه علوم و قواعد مطالعه و بهره‌بردارى از آنها را فرا گيرد و ثالثا كتاب و سنت مردم را به تحقيق در راههاى صحيح عقلى و انتخاب بهترين آنها دعوت مىنمايد   « فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »   228 .\r\nآرى كتاب و سنت از پيروى چيزىكه مخالف قطعى آنها است نهى مىنمايند زيرا محتواى كتاب و سنت خود از مصاديق دليل قطعى است و هرگز نمىشود از دليل قطعى اجتناب نمود چون اقامه دليل قطعى ديگر در مقابل آن ممكن نخواهد بود و نيازى كه در تحليل مقدمات عقلى به منظور رسيدن به مواد حق و تمييز آنها از باطل مطرح است همانند نيازى است كه در تمييز آيات محكم از متشابه مطرح است تا\r\n\r\n","description":"","footnote":"","page_name":" 292 ","page_number":316},
  {"content":"\r\n\r\nاز پيروى متشابه پرهيز شده و از مدار محكمات فاصله گرفته نشود و همچنين همانند نيازى است كه در تشخيص روايات صحيح الصدور از اخبار مدلوس و جعلى كه رقم آنها اندك نيست مطرح مىباشد و رابعا چون حق و صدق ذاتا مطلوبند با هردليل قطعى كه احراز شود معتبر خواهد بود و بين گويندگان او و آورندگان آن فرقى نيست و دخالت دادن گوينده خاص در قبول يا نكول و در اقبال يا ادبار بدون شائبه تعصب نمىباشد لذا امير المؤمنين ( ع ) فرمود : « انك لم تعرف الحق فتعرف من اتاه و لم تعرف الباطل فتعرف من اتاه » 229 و فرمود : « لا تنظر الى من قال و انظر الى ما قال يستدرك » 230 و از حضرت عيسى مسيح ( ع ) آمده كه « خذوا الحق من اهل الباطل و لا تأخذوا الباطل من اهل الحق » 231 .\r\n\r\nاشكال هفتم\r\nروش احتياط كه در كتاب و سنت به‌عنوان يك امر مطلوب تلقى شده است همان اقتصار بر ظواهر كتاب و سنت بوده و پرهيز از برخورد با اصول منطقى و عقلى است زيرا برخورد با آن معرض هلاك دائم و شقاوت ابدى خواهد بود .\r\n\r\nپاسخ\r\nصرف‌نظر از آنكه خود اين سخن بعد از يك تحليل كوتاه هم از صورت قياس منطقى استفاده نموده و هم از لحاظ ماده از قضاياى عقلى كمك گرفت اين دليل اخص از مدعا است زيرا كسى كه قدرت عقلى ندارد حق دخالت در مسائل عميق را نخواهد داشت چه اينكه هوشمندان مقتدر را نمىتوان از تأمل در آنها منع نمود زيرا هيچ كرامتى براى انسان جز به نيل معارف و حقائق ميسر نيست .\r\n\r\n","description":"","footnote":"","page_name":" 293 ","page_number":317},
  {"content":"\r\n\r\nلذا حكماء الهى اين مطلب را به‌عنوان يك وصيت و عهد الهى با محققان رشتهء معقول درميان گذاشته‌اند - بزرگ حكيم متأله مرحوم ابو على سينا در ديباچه طبيعيات اشارات و تنبيهات چنين مىگويد : « و انا اعيد وصيتى و اكرر التماسى ان يضن بما يشتمل عليه هذه الاجزاء كل الضن على من لا يوجد فيه ما اشترطه فى آخر هذه الاشارات » .\r\nآنگاه در پايان اشارات چنين مىگويد : « . . . فصنه عن الجاهلين و المبتذلين و من لم يرزق الفطنة الوقادة و الدربة و العادة و كان صغاه مع الغاغة او كان من ملاحدة هولاء الفلاسفة و من همجهم فان وجدت من تثق بنقاء سريرته و استقامة سيرته و بتوقفه عما يتسرع اليه الوسواس و بنظره الى الحق به عين الرضا و الصدق فآته ما يسألك منه مدرجا مجزءا مفرقا تستفرس مما تسلفه لما تستقبله و عاهده بالله و بأيمان لا مخارج لها ليجرى فيما تأتيه مجراك متاسيا بك فان اذعت هذا العلم او اضعته فالله بينى و بينك و كفى بالله وكيلا » . مرحوم محقق طوسى در شرح آخرين فصل اشارات در تشريح وصيت ابن سينا چنين مىگويد : تنها گروهى كه مىتوانند از معارف حقيقى و علوم يقينى استفاده نمايند كسانى هستند كه طالبان قدرشناس بوده و داراى چهار ويژگى باشند كه دوتاى از آنها خصيصه روحى آنها است و دوتاى ديگر در هنگام برخورد با طرف مىباشد ويژگى اول راجع به عقل نظرى آنها است كه بايد سريره و نهاد آنان دريافتن مطالب ، پاكيزه از دخالت وهم و مانند آن باشد .\r\nخصوصيت دوم راجع به عقل عملى آنها است كه بايد سيره و روش عملى آنان مستقيم و دور از هرگونه گرايش‌هاى ناروا باشد خصيصه سوم راجع به‌طرف مخالف حق است و آن اينكه از موارد لغزش‌ها پرهيز كند و از آنچه وسوسه شتابان\r\n\r\n","description":"","footnote":"","page_name":" 294 ","page_number":318},
  {"content":"\r\n\r\nبه‌سمت او مىجهد درنگ نمايد اختصاص چهارم راجع به‌طرف حق است و آن اينكه حق را با ديده رضا و تكريم بنگرد و گذشته از اين اوصاف چهارگانه بر معلم حكمت عقلى لازم است احتياط كامل را رعايت نمايد .\r\nو حكيم متأله مرحوم شيخ اشراق در پايان حكمة الاشراق كه نه تنها به گفته وى بلكه به اعتراف مرحوم صدر - المتألهين در مبدء و معاد ص 191 « قرة عيون اصحاب المعارف و الاذواق » مىباشد - چنين مىگويد : « اوصيكم اخوانى بحفظ اوامر اللّه و ترك مناهيه و التوجه الى اللّه مولانا نور الانوار بالكلية و ترك ما لا يعنيكم من قول و فعل و قطع كل خاطر شيطانى و اوصيكم بحفظ هذا الكتاب و الاحتياط فيه و صونه عن غير اهله و اللّه خليفتى عليكم » 232 .\r\nو مرحوم صدر المتألهين چون ديگر حكماى الهى بعد از رهنمود كيفيت طى مراحل عقلى براى محققان لائق چنين مىگويد : « . . . و حرام على اكثر الناس ان يشرعوا فى كسب هذه العلوم الغامضة لان اهلية ادراكها فى غاية الندرة و نهاية الشذوذ و التوفيق لها من عند اللّه العزيز الحكيم » 233 .\r\nو مرحوم سيد حيدر آملى در كتاب شريف جامع الاسرار و منبع الانوار وصايائى راجع به ممنوع بودن كسانى كه بدون تهذيب و تزكيه و با مجرد فكر و رأى عقلى قصد شروع آن كتاب را دارند بيان داشتند ص 609 ، و در ص 670 رسالة نقد النقود فى معرفة الوجود كه به ضميمهء جامع الاسرار به طبع رسيد در بحث ظهور وجود و كثرت آن ، چنين مىگويد : « و لا شك ان اظهار مثل هذه الاسرار خلاف الادب و الشرع فاما مع اهله فترك هذا الادب ادب ! كما قيل :\r\n و آداب ارباب العقول لذى الهوى * كآداب اهل السكر عند ذوى العقل \r\n\r\n","description":"","footnote":"","page_name":" 295 ","page_number":319},
  {"content":"\r\n\r\nو قيل :\r\n و من منح الجهال علما اضاعه * و من منع المستوجبين فقد ظلم \r\nو مع ذلك فان حالى كحال من قال :\r\n سقونى و قالوا لا تغن و لو سقوا * جبال حنين ما سقونى لغنت \r\nو در نوشتار بسيارى از حكماء و عرفا ، همين توصيه مطرح است كه سخنان عميق را با هركس درميان نگذاريد زيرا همه مردم يكسان نيستند چون « الناس كمعادن الذهب و الفضة » چه اينكه همه علوم نيز يكسان نخواهند بود بلكه علوم هم مخازنى است چون مخازن زر و سيم از باب تشبيه معقول به محسوس و گرنه علوم انسانى كجا و جمادات كانى كجا - غذاى روحانى كجا و مواد جرمانى كجا .\r\n\r\nاشكال هشتم\r\nسيرهء پيشينيان صالح مباين با روش فلسفه و عرفان بود و آنان با استفاده از كتاب و سنت از استعمال اصول منطقى و عقلى مانند فلاسفه بىنياز بودند چه اينكه از استعمال روش عرفاء يعنى رياضت نيز مستغنى بوده‌اند . زمانى كه فلسفه يونان در عصر خلفاء به عربى ترجمه شد متكلمان اسلامى كه پيروان قرآن بودند بر آن شدند كه مطالب فلسفى را بر معارف قرآنى تطبيق كنند و با اين كار به دو فرقهء اشاعره و معتزله تقسيم شدند سپس گروه ديگرى بنام صوفيه و عرفاء ظهور كرده‌اند كه مدعى كشف اسرار و علم به حقائق قرآن بودند و مىپنداشتند از مراجعهء به اهل عصمت و طهارت ( ع ) بىنيازند و از اين جهت از فقهاء شيعه كه متمسك به ذيل معصومين ( ع ) مىباشند جدا شدند و جريان همچنين ادامه داشت تا اواسط قرن سيزدهم\r\n\r\n","description":"","footnote":"","page_name":" 296 ","page_number":320},
  {"content":"\r\n\r\nهجرى ( تقريبا قبل از صد سال ) در اين هنگام آن گروه ( يعنى فلاسفه و عرفاء ) شروع به تدليس و تلبيس و تأويل مقاصد قرآن و حديث به آنچه موافق مطالب فلسفى و عرفانى بود نمودند تا امر را بر اكثر مردم مشتبه كرده‌اند و آن مطالب را مشروع وانمود كرده‌اند .\r\n\r\nپاسخ\r\nمورخان پيدايش اين‌گونه از علوم در اسلام ، از ضعف اين ديدگاه تاريخى باخبرند و مىدانند كه جريان پيدايش فرقه‌ها و صف‌آرائى فكرى آنان و اظهار بىنيازى برخى از آنها از قرآن كريم اين‌چنين نيست كه در اشكال ذكر شده و شرح آن به‌جاى ديگر موكول مىشود ولى به ساير مطالب آن مىپردازيم . اولا در اين سخن بين كلام و فلسفه خلط شده است زيرا مباحث فلسفى جز حقايق نخواهد بود و در كلام گذشته از بحث‌هاى حقيقى مباحث اعتبارى نظرى مطرح است و از طرف ديگر ادله فلسفى جز از مقدمات يقينى تشكيل نمىشود و در كلام گذشته از مقدمات يقينى از اصول مسلمه از ديد تسلم نه از ديدگاه يقين استفاده مىشود و در حقيقت كلام بعد از پذيرش و تسلم مدلول به سراغ دليل مىرود و فلسفه بحث آزاد و مستقلى است كه خود به مدلول خاص دليل خويش مىرسد .\r\nبا اين تفاوت عميقى كه بين كلام و فلسفه هست چگونه متكلمان پيشين بر آن شدند كه مطالب فلسفى را بر قرآن منطبق كنند گذشته از آنكه از ديرزمان بين متكلمين از يك‌سو و فلاسفه و عرفا از سوى ديگر نزاع‌هاى علمى بوده است شايد اين اسناد از كلام بعضى از مستشرقين گرفته شد كه مىگويد انتقال فلسفه به اسلام موجب پيدايش علم كلام در بين مسلمين شده است و اين گوينده به كنه كلام و فلسفه و هدف اين دو فن و علل\r\n\r\n","description":"","footnote":"","page_name":" 297 ","page_number":321},
  {"content":"\r\n\r\nپيدايش ظهور علم كلام واقف نبود .\r\nشگفت‌انگيزتر از همه آنست كه مستشكل مزبور در فرق بين كلام و فلسفه چنين مىگويد كه هدف علم كلام اثبات مبدأ و معاد است با رعايت جانب دين ولى هدف فلسفه همان است بدون اعتناء به امر دين و همين را دليل آن دانست كه سلوك منطقى و عقلى مباين سلوك دينى و مناقض طريق مشروع است ، آنان كه خبيرند آگاهند كه منظور كسى كه اين فرق را ذكر نموده است آنست كه قياس‌ها و ادله مباحث كلامى جدل است كه از مقدمات مسلم يا مشهور تركيب مىشود چون استدلال كلامى براى مسائلى است كه قبلا مورد قبول و تسلم واقع شده است و اما قياس‌ها و ادله فلسفى برهان است كه با آنها آنچه حق است اثبات مىشود نه آنچه مسلم الثبوت است اثبات بشود و اين غير از آنست كه طريق كلام را روش دينى بدانيم و روش فلسفى را مباين با دين ( خلاصه علم كلام مزبور به علم نقلى شبيه‌تر است تا علم عقلى زيرا مدلول را پذيرفتن و به دنبال دليل رفتن بحث را از استقلال و آزادى به دور مىدارد و آن را رهين خاص خود مىكند ) و اما آنچه را كه بعدا راجع به فلسفه و عرفان گفته است اگر درست باشد از اشتباهات فيلسوف و عارف است نه سند بطلان فلسفه و عرفان زيرا اشتباه بعضى از اهل فن را نبايد دليل بطلان آن فن قرار داد . لازم است به اختلاف‌هاى رايج بين اشاعره و معتزله و اماميه توجه نمود كه چگونه يكتا كلمه اسلامى را در به دو پيدايشش به هفتادوسه فرقه تقسيم نمود كه فرقه‌هاى فرعى هركدام كمتر از رقم فرقه‌هاى اصلى آن نمىباشد و اى كاش روشن مىشد كه آيا منشأ اين همه اختلاف‌ها غير از سلوك علمى و نحوه استفاده از مبانى دين بود و هيچ ترديدى نيست كه در همه موارد اختلاف ، بعضى از آنها يقينا اشتباه است « ما اختلفت دعوتان الا كانت احديهما\r\n\r\n","description":"","footnote":"","page_name":" 298 ","page_number":322},
  {"content":"\r\n\r\nضلالة » 234 و آيا مىتوان اشتباه برخى از پويندگان دينى را سند بطلان اصل دين « معاذ اللّه » قرار داد آيا توجيه خاصى براى اشتباه آنان است كه درباره ديگران نخواهد بود و همانند اختلاف‌هاى اهل كلام فقه اسلامى نيز از اختلاف‌هاى فراوان مصون نمانده است و شعبه‌هاى متعددى به دنبال اختلاف‌هاى فقهى و مانند آن پيدا شدند كه سبب حصر آن در رقم معين در تاريخ مضبوط است و اما آنچه را كه مستشكل نتيجه‌گيرى كرد كه پيمودن تمام راههاى رايج باطل است تنها راه كتاب و سنت براى طى نمودن متقين مىباشد بازگشت آن بطريق تذكر است كه منسوب به افلاطون يونانى است و آن اينكه اگر انسان از بند هوس‌ها برهد و به زيور تقوى و فضائل روحى آراسته گردد و به درون خود دربارهء امرى بنگرد حق برايش روشن مىشود و اين روش را بعضى از پيشينيان يونان و ديگران و گروهى از مسلمين و جمعى از فلاسفه غرب برگزيدند با اين تفاوت كه هركدام آن‌را به وجهى تقرير نموده‌اند .\r\nگروهى آن را چنين تقرير كرده‌اند كه علوم انسانى فطرى است به اين معنى كه همه آن علوم بالفعل براى انسان حاصل و با او موجود است و غفلت‌هاى موضعى مانع از توجه تفصيلى به آنها مىباشد و باتوجه ، غفلت بر طرف شده و انسان متذكر مىشود پس كسب جديدى نخواهد بود بلكه ظهور بعد از خفا است نه حدوث و وجود بعد از عدم .\r\nگروهى فطرى بودن علوم انسانى را چنين تقرير نموده‌اند كه نفس انسانى چون آئينه گرد گرفته هرگاه با انصراف از شواغل مادى گردگيرى شود حقايق جهان در آن مىتابد نه آنكه علوم در وى بالفعل موجود باشد بلكه بالقوة خواهد بود كه با تهذيب جان آنچه بيرون از نفس انسانى است به درون او راه پيدا مىكند و اين روش عرفاء و حكماء اشراق\r\n\r\n","description":"","footnote":"","page_name":" 299 ","page_number":323},
  {"content":"\r\n\r\nو نظائر آنان از سائر ملل و نحل مىباشد .\r\nگروهى فطرى بودن معارف را همانند روش عرفاء تقرير مىكنند لكن شرطى را بر آن مىافزايند كه آن تقوى و پيروى علمى و عملى از شرع باشد مانند بعضى از مسلمانان معاصر و ديگران به اين گمان كه شرط پيروى از دين باعث امتياز آنان از عرفاء و متصوفه مىگردد در حالى كه همين شرط را پيش از ايشان عرفاء كرده‌اند پس سخن اينان همان گفته متصوفه است با اين تفاوت كه در نحوهء پيروى و تشخيص معنى تبعيت فرق است زيرا اين‌ها پيروى را همان اقتصاد بر ظواهر محض مىدانند و روش اينان تلفيقى است از مشرب متصوفه و اخباريين .\r\nولى عرفا درعين‌حال كه عمل به ظواهر را لازم مىدانند به آن بسنده نمىكنند و عمل به آن را زمينه رسيدن به معارف درونى مىدانند - مرحوم سيد حيدر آملى كه از پويندگان نامور اين راهست چنين مىگويد : « . . . و يشهد بذلك كله قولهم فى تعريف الشيخ مثلا ان الشيخ هو الانسان الكامل فى علوم الشريعة و الطريقة و الحقيقة البالغ حد التكميل فيها لعلمه بآفات النفوس و امراضها و ادوائها و معرفته بدائها و قدرته على شفائها و القيام بها و ان استعدت و وفقت لابتدائها و كذلك قولهم فى تعريف العلم و العالم المتصف به لانهم قسموا العلم ايضا بالقشر و اللب و لب اللب و ارادوا به المراتب المذكورة و رعاية حقوقها و هو قولهم القشر كل علم ظاهر يصون العلم الباطن الذى هو لبه عن الفساد كالشريعة للطريقة و الطريقة للحقيقة فان لم يصن حاله و طريقته بالشريعة فسد حاله و آلت طريقته هوى و هوسا و وسوسة و من لم يتوصل بالطريقة الى الحقيقة و لم يحفظها بها فسدت حقيقته و آلت الى الزندقة و الالحاد و اللب هو العقل المنور بنور القدس الصافى عن قشور\r\n\r\n","description":"","footnote":"","page_name":" 300 ","page_number":324},
  {"content":"\r\n\r\nالاوهام و التخيلات و لب اللب هو مادة النور الالهى القدسى الذى يتأيد به العقل فيصفو عن القشور المذكورة و يدرك العلوم المتعالية عن ادراك القلب المتعلق بالكون المصون عن الفهم المحجوب بالعلم الرسمى و ذلك من حسن السابقة المفضى لخير الخاتمة لقوله تعالى ان الذين سبقت لهم منا الحسنى اولئك عنها مبعدون . . . انته » 235 همچنانكه حكماى الهى نيز از عقائد اسلامى و احكام و حكم آن حمايت نموده‌اند و بزرگ حكيم متاله مرحوم ابو على بن سينا چنين مىفرمايد : « و اعلم ان اكثر ما يقر به الجمهور و يفزع اليه و يقول به فهو حق و انما يدفعه هولاء المتشبهة بالفلاسفة جهلا منهم بعلله و اسبابه و قد عملنا فى هذا الباب كتاب البر و الاثم فتأمل شرح هذه الامور من هناك و صدق بما يحكى من العقوبات الالهية النازلة على مدن فاسدة و اشخاص ظالمة . . . الخ » 236 خلاصه آنكه اعتراف به حقانيت ره‌آورد وحى الهى و ضرورت پيروى از آنها و تأثير حتمى آن در حصول كمال علمى و عملى در سريره و سيرهء عرفاى اسلامى و حكماء الهى كاملا مشهود است .\r\nاما آنچه دربارهء مسلك تذكر ، گفته شد اگر منظور حصر طريق علم در آن نيست و مراد از تذكر نيز ابطال روش منطقى و عقلى نباشد سخنى است فى الجملة صحيح زيرا انسان همراه با آفرينش خويش به ذات خود و نيروهاى ذاتى و به علل وجودى خود علم حضورى دارد و نيز داراى قدرت ترجمهء يافته‌هاى حضورى به مفاهيم حصولى است بنابراين انسان عالما آفريده مىشود و به بعضى از حقائق جهان هستى علم شهودى دارد چه اينكه هرگاه انسان از تعلقات مادى فارغ شود و مقدارى از آنها منصرف گردد به بعضى از علوم آگاه مىشود و اين را احدى نمىتواند انكار كند .\r\nولى اگر منظور از روش تذكر ، ابطال روش منطقى و\r\n\r\n","description":"","footnote":"","page_name":" 301 ","page_number":325},
  {"content":"\r\n\r\nعقلى بوده يا بىنيازى از آن باشد يعنى ترتيب مقدمات بديهى موجب كمال نفس نمىشود و علم به نتيجه حاصل نخواهد شد يا آنكه روش تذكر عملى به معنى تهذيب نفس از رذائل و آراستن وى به فضائل انسان را بىنياز از استدلال‌هاى منطقى و عقلى مىكند سخنى است بىاصل زيرا :\r\nاولا تحليل عميق درباره علوم و معارف انسانى نشان مىدهد كه علوم تصديقى وى مبتنى بر علوم تصورى او است كه آن مبانى مستقيما محسوسند يا از محسوسات انتزاع مىشوند و بررسى و تجربه ثابت مىنمايد كه فاقد حس فاقد همه علومى است كه به آن حس مفقود منته مىشود . و هرگز به آن رشته علم پيدا نمىكند خواه علم تصورى و خواه تصديقى خواه بديهى و خواه نظرى و اگر همه علوم در نهانخانه فطرت انسانى به وديعت سپرده شده بود يا از راه تهذيب و آراستن نفس به فضائل همه علوم در چهره دل نقش مىبست بايد فاقدين حواس بدين مقام و الا برسند و فقدان حس اثرى نداشته باشد و اگر فقدان حس مانع روش تذكر باشد پس روشن مىشود كه روش تذكر بدين پايه از وسعت و قدرت كه پنداشته شد نيست .\r\nثانيا روش تذكر نه‌چندان سهل است كه همه به آن نائل آيند بلكه بعضى از افراد توفيق آن را پيدا مىكنند و عامه مردم مقاصد زندگى خود را از راه استدلال‌هاى منطقى و عقلى تأمين مىنمايند و نشانه آن ترقى علوم و صنايع بشرى از راه تفكرات حصولى است كه قابل انكار نمىباشد چه اينكه آن را نمىتوان اتفاقى دانست . پس روش استدلال منطقى يك سنت فطرى خلل‌ناپذير است و ممكن نيست نوعى از انواع موجودات جهان چون انسان به يك سنت و روش خاص مجهز باشد ولى راه آن باطل و رنج آن بىحاصل باشد و بااستمداد از آن نتوان به هدف نايل آمد .\r\n\r\n","description":"","footnote":"","page_name":" 302 ","page_number":326},
  {"content":"\r\n\r\nثالثا تمام آنچه را كه اهل تذكر يافته‌اند و مىيابند بعد از يك تحليل روشن به سنت منطق و عقل برمىگردد بطوريكه در تبيين آنها اگر كمترين خلل منطقى رخنه كند هرگز قابل پذيرش نيست پس سالكان روش تذكر همواره از سنت منطق و عقل استمداد مىنمايند ولى بدان توجه ندارند و نه مىتوان اين معنى را انكار كرد زيرا هرگز تبيين معارف يافته شده بدون روش منطقى قابل‌قبول نخواهد بود خلاصه چيزىكه صحيحا درك بشود و قابل اقامه برهان و بيان منطقى و عقلى نباشد وجود ندارد چه اينكه اگر طرحى ارائه شود كه با ميزان منطق منطبق نباشد صورت صحيحى نخواهد شد - و اين معنى را نيز همان طورى كه نمىتوان انكار كرد نمىشود حمل بر تصادف و اتفاق نمود . آرى مىتوان قبل از دليل فكرى از راه تذكر به حقيقتى نايل آمد آنگاه آن را تحويل فكر و منطق داد تا تبيين يا تقليل شود و اما اينكه - روش تذكر - انسان را بىنياز از روش استدلال مىكند گرچه روش فكرى و عقلى نيز صحيح است و اين هردو روش در نيل به معارف يكسانند يا روش تذكر افضل است زيرا دائما موافق با سخن معصوم ( ع ) مىباشد بر خلاف راه منطق و عقل ، جوابش آنست كه با اعراض از ميزان منطقى و استعمال نكردن ابزار سنجش افكار و علوم احتمال خطر دائم يا غالب را دربردارد گذشته از آنكه اولا اشكال دوم نيز وارد خواهد بود و آن اينكه احاطه به همه مطالب كتاب و سنت و رموز و اسرار آن باتمام وسعتى كه دارد جز براى اوحدى از انسان‌هاى كامل ميسور نمىباشد و هرگز نمىتوان توده مردم را به آن مكلف نمود پس لازم نيست كه مردم معارف دين را از راه غير ميسور تحصيل كنند بلكه از همان روش فطرى همگانى به علوم الهى مىرسند كه آن ترتيب معلوم‌هاى ذاتى و پىبردن به مجهول مىباشد .\r\n\r\n","description":"","footnote":"","page_name":" 303 ","page_number":327},
  {"content":"\r\n\r\nشگفتا كه حاميان - مسلك تذكر - همين اشكال را عليه روش استدلال طرح كرده‌اند به اين بيان كه علم به حقائق جهان از راه منطق و فلسفه صحيح نيست و اگر هم درست باشد ميسور خواصى چون ارسطو و ابن سينا و نظائر آنان از اوحدى متفكران بشرى است و هرگز مقدور توده مردم نخواهد بود پس چگونه مىتوان اكثرى را به يك روش دشوار و تحمل‌ناپذير وادار كرد ، در حالى كه همين اشكال به خودشان برمىگردد زيرا سلوك روش تذكر ( كه همان اقتحام عقبات است ) مستلزم بسيارى از معارف و معاهد است كه ميسور همگان نمىباشد و اگر چنين جواب داده شود كه پيمودن راه - تذكر - براى هر فردى به مقدار توان علمى و عملى اوست همين پاسخ نيز درباره پويندگان راه استدلال منطقى گفته مىشود زيرا نيل به همه معارف و الا بر همگان واجب نيست  « لا يُكَلِّفُ اللَّهُ نَفْساً إِلَّا ما آتاها »  237 .\r\nثانيا همچنين اشكال سومى كه قبلا گذشت بر همين قول وارد است زيرا اينان كه خود را بىنياز از روش منطقى مىدانند در تمام مقاصدى كه به نام - تذكر - ارائه مىدهند از روش منطقى استمداد مىكنند حتى همين مطلب را كه بىنيازى از منطق باشد با روش استدلالى بيان مىنمايند كه اگر در تبيين آن كمترين قصور منطقى راه يابد سودمند نخواهد بود .\r\nثالثا اشكال وقوع در اشتباه با پيمودن روش تذكر وارد است زيرا - مسلك تذكر - به گمان حاميان اين مسلك - روشى است كه پيشينيان صالح آن را مىپيمودند و از روش منطقى پرهيز مىكردند - در حالى كه اختلاف و درنتيجه اشتباه آنان اندك نبوده است مانند عده‌اى از اصحاب پيامبر گرامى اسلام ( ص ) كه مسلمانان درباره علم و پيروى آنان از كتاب و سنت اتفاق‌نظر دارند يا اهل سنت آنان را به اين دو صفت ياد شده مىشناسند و همچنين مانند عده‌اى از اصحاب ائمه اطهار\r\n\r\n","description":"","footnote":"","page_name":" 304 ","page_number":328},
  {"content":"\r\n\r\nعليهم السّلام به‌همين اوصاف برجسته موصوف بوده‌اند مانند ابى حمزه و زراره و ابان و ابى خالد و هشام بن سالم و هشام بن حكم و مؤمن الطاق و صفوان بن يحيى و صفوان جمال و ديگران كه اختلاف تفسير در معارف اسلامى از ديدگاه آنان مشهور است و اين نيز روشن است كه در اختلاف‌هاى سلبى و ايجابى يا تضاد و مانند آن يكى از دو طرف مورد اختلاف باطل است و همچنين فقهاء و محدثين از پيشينيان چون كلينى و صدوق و شيخ الطائفة و مفيد و سيد مرتضى و ديگران رضوان اللّه تعالى عليهم اختلاف‌هاى روياروئى سلب و ايجاب يا تضاد و مانند آن داشته و دارند پس - روش تذكر - مزيتى بر تفكر منطقى ندارد .\r\nبنابراين لازم است به ميزان سنجش علوم و افكار مراجعه كرد و آن همانا تفكر منطقى است .\r\nرابعا خلاصه استدلال آنست كه اگر به ذيل معصومين عليهم السّلام تمسك شود اشتباه واقع نمىشود و لازمه آن همانطورى كه قبلا بيان شد پيروى مطلبى است كه بطور يقين از معصومين عليهم السّلام اخذ شده باشد و آنچه يقينا از آن ذوات پاك باشد مورد پذيرش همگان بوده و جاى ترديد نخواهد بود ولى بازگشت آن نيز به روش منطقى است زيرا عقل مىگويد :\r\nاين مطلب را معصوم ( ع ) فرموده است و هرچه را كه معصوم ( ع ) فرموده باشد حق است - پس اين مطلب حق است - و اين روش منطقى است كه قطعى النتيجه مىباشد ولى اگر مطلبى مستفاد از خبر ظنى الصدور يا ظنى جهة الصدور يا ظنى الدلالة باشد در غير موارد احكام عملى و دستورات تعبدى معتبر نخواهد بود چه اينكه با حصول علم قطعى بر خلاف محتواى ظنى دليل‌هاى نقلى ، هرگز گمان هم حاصل نمىشود چون محفوف به قرينه لبى متصل يا منفصل است كه در يك صورت اصلا مظنه پيدا نمىشود و در صورت دوم با حصول مظنه بدوى دليلى بر اعتبار\r\n\r\n","description":"","footnote":"","page_name":" 305 ","page_number":329},
  {"content":"\r\n\r\nاو نخواهد بود چون حجت قطعى بر خلاف آنست .\r\nخلاصه آنكه سيرهء سلف صالح نه پرهيز از روش فكرى و منطقى بود و نه از اختلاف‌نظر و تباين رأى و رودرروئى انديشه محفوظ بوده‌اند . به‌عنوان شاهد رسالهء تصحيح الاعتقاد مرحوم شيخ مفيد را كه دربارهء نقد و تحليل رساله اعتقادات مرحوم شيخ صدوق تأليف شد مىتوان نام برد كه در آن متن و شرح بين اين دو اسطوانه علم و تقوى كه نه تنها در بين پيشينيان چهره برجسته بوده‌اند بلكه درميان امت اسلامى نيز عالمى كم‌نظير و صالحى كمياب مىباشند تباين آشكارى است كه به بعضى از موارد اختلاف‌نظر اين دو بزرگوار اشاره مىشود :\r\n1 - نظر مرحوم صدوق درباره صفات خداوند اين‌چنين است كه هرچه را كه ما خداوند را به آن موصوف مىكنيم صفت ذات خداوند است ( كل ما وصفنا اللّه تبارك و تعالى به من صفات ذاته ) و رأى مرحوم شيخ مفيد تفصيل صفات به صفات ذات و صفات فعل است و ارائه قاعده عقلى در ميز بين صفت ذات و صفت فعل است 238 .\r\n2 - نظر مرحوم شيخ صدوق درباره ( لوح و قلم ) آنست كه اين دو فرشته‌اند و نظر مرحوم شيخ مفيد بعد از نقد و تحليل به اينجا مىرسد كه « . . . اما من ذهب الى ان اللوح و القلم ملكان فقد ابعد بذلك و نأى به عن الحق اذا الملائكة ( ع ) لا تسمى الواحا و لا اقلاما و لا يعرف فى اللغة اسم ملك و لا بشر لوح و لا قلم » 239 .\r\n3 - نظر مرحوم صدوق درباره نفوس اين‌چنين است كه آنها همان ارواح مىباشند و خلق اول پروردگارند و براى ماندن خلق شدند و در زمين غريبند و در بدن‌ها زندانى مىباشند و نظر مرحوم شيخ مفيد دراين‌باره آنست كه مىگويد « كلام\r\n\r\n","description":"","footnote":"","page_name":" 306 ","page_number":330},
  {"content":"\r\n\r\nابى جعفر فى النفس و الروح على مذهب الحدس دون التحقيق و لو اقتصر على الاخبار و لم يتماط ذكر معانيها كان اسلم له من الدخول فى باب يضيق عنه سلوكه » 240 .\r\n4 - نظر مرحوم شيخ صدوق درباره صراط آنست كه آن - پل - است و نظر مرحوم مفيد آنست كه صراط همان راه دينى است و از اين جهت ولايت ائمهء اطهار ( ع ) صراط ناميده شده است و اگر در خبر آمد كه صراط باريك‌تر از مو و تيزتر از شمشير است منظور تشبيه دشوارى صراط قيامت به دشوارى حركت روى چيزىكه از مو باريك‌تر و از شمشير تيزتر باشد است 241 .\r\n5 - نظر مرحوم صدوق درباره عقبات قيامت آنست كه گردنه‌هاى صعب العبورى است هركدام به نام يكى از فريضه‌هاى الهى و يا امر يا نهى - و نظر مرحوم مفيد آنست كه « العقبات عبارة عن الاعمال و المسائلة عنها و الموافقة عليها و ليس المراد بها جبالا تقطع و انما هى اعمال شبهت بالعقبات الخ » 242 .\r\nخلاصه آنكه اختلاف‌نظر بين اين دو بزرگوار و درنتيجه بين دو طرز تفكر سلف صالح نه آن حدى است كه بتواند با توجيه كوتاه حل شود يا به نزاع لفظى برگردد چه اينكه بررسى مجموع مباحث آن رساله و همچنين نقدى كه مرحوم شيخ طوسى بر نظرات مرحوم سيد مرتضى و مرحوم مفيد دارد بر خردمندان آگاه به مبانى فكرى آنان پوشيده نيست . تنها گروهى كه باهم اختلاف ندارند بلكه همه آنان در اصول و معارف كلى هماهنگ مىباشند انبياء و اولياء الهى هستند « الانبياء اخوة دينهم واحد و امهاتهم شتى » لذا هرپيغمبرى سخنان پيامبر گذشته را تصديق مىنمود  « مُصَدِّقاً لِما بَيْنَ يَدَيْهِ » *  و سرش آنست كه آنها خود صراط مستقيم مىباشند و ويژه‌گى صراط مستقيم چنانچه قبلا بيان شد آنست كه نه اختلاف را در او راهى است\r\n\r\n","description":"","footnote":"","page_name":" 307 ","page_number":331},
  {"content":"\r\n\r\nو نه تخلف را بدان مجالى و نه مخالفت پويندگان آن متصور است . چون حق بيش‌از يكى نيست و در عين وحدت جائى براى تعدد نخواهد بود و با نبود كثرت و تعدد زمينه اختلاف فراهم نمىباشد .\r\n\r\nاشكال نهم\r\nخداوند سبحان ما را با همان روش معروف خود ما مخاطب قرار داده مانند امر و نهى و وعد و وعيد و قصه و حكمت و موعظه و جدال احسن و اينها امورى هستند كه فهم آنها نيازى به فراگيرى منطق و فلسفه و ساير مواريث كفار و مشركين و روش ظالمان ندارد و خداوند ما را از ولايت آنان و گرايش به سوى ايشان و اتخاذ سنت و سيرهء آنان نهى فرموده است پس مؤمن به خدا و پيامبران وظيفهء جز آن ندارد كه ظواهر بيانات دينى را اخذ نمايد و بر همانچه فهم عادى از آنها تلقى مىكند توقف نمايد بدون آنكه آنها را تأويل كند يا از آنها به غير آنها تجاوز نمايد - اين رأى حشويه و مشبهه و گروهى از اصحاب حديث است .\r\n\r\nپاسخ\r\nاين سخن گذشته از آنكه به روش منطقى عليه منطق طرح شد هدف را از وسيله جدا نكرد زيرا منظور از لزوم تعلم منطق آن نيست كه بر هرمسلمانى فراگيرى آن همانند احكام اسلامى واجب باشد بلكه مراد آنست كه اگر كسى خواست به خوبى به طرز استدلال و روش تفكر اسلامى آشنا شود بايد از قوانين منطق آگاه باشد چه اينكه اگر بخواهد از لطائف ادبى و نكات فصاحت‌آموز و بلاغت‌آميز قرآن كريم بهره‌مند شود بايد از قواعد ادبى و ويژه‌گيهاى زبان عرب مطلع باشد و هرگز\r\n\r\n","description":"","footnote":"","page_name":" 308 ","page_number":332},
  {"content":"\r\n\r\nنمىتوان به بهانه آنكه ادبيات عرب تراث جاهليت است از او محروم ماند و توقع داشت به نكات ظريف و ادبى قرآن و سنت پىبرد صرف‌نظر از آنكه قوانين منطقى روش فطرى براى تفكر هرانسان انديشمند است و از اين رهگذر انسان‌ها با زبان‌هاى مختلف به تبادل‌نظر هماهنگ مىپردازند و تنها روش هماهنگ سازنده ، همان روش منطقى است كه طرز تعليم كتاب و سنت نيز بر همان منوال است و اين سيره فكرى مخصوص به نژادى نبوده و ويژهء اهل زبان يا زمان يا مرام معينى نمىباشد لذا كفر و ايمان‌پذير نيست چون روش فكر است نه مواد فكرى و نتائج آن ، و اما آنچه در اشكال آمده كه بايد ظواهر دينى را بر همان مفهوم عادى حمل نمود و بر آن توقف كرد و از آن تجاوز ننمود اشتباهى است بين مفهوم و مصداق ؛ زيرا آنچه لازم است همان فهم معانى ظاهرى است مثلا از علم مفهوم مقابل جهل فهميده شود و از قدرت مفهومى مقابل عجز و مانند آن . و اما اثبات مصداق علم براى خداوند سبحان همانند مصداقى كه براى ما وجود دارد نه دليلى از كتاب و سنت بر آن گواهى مىدهد و نه برهان عقلى بر آن اقامه شده است بلكه برهان و قرآن مصداقى از علم و ديگر صفات كمال را براى خداوند سبحان ثابت مىكند كه با مصاديق ديگر آنها امتياز فراوانى دارد . علمى كه عين ذات باشد و هيچ ذره‌اى از آن مستور نباشد و راه سهو و نسيان بدان كاملا بسته باشد و همچنين ديگر صفات ازلى كه عين يكديگرند چه اينكه همه آنها عين ذاتند و زائد بر آن نخواهد بود « لشهادة كل صفة ( اى زائدة ) انها غير الموصوف و شهادة كل موصوف انه غير الصفة » 243 .\r\n\r\nاشكال دهم\r\nچنين پنداشته شد كه تنها دليل حجيت مقدمات عقلى\r\n\r\n","description":"","footnote":"","page_name":" 309 ","page_number":333},
  {"content":"\r\n\r\nهمانا مقدمه عقلى است كه مىگويد پيروى حكم عقل واجب است و به تعبير ديگر سند اعتبار حكم عقل خود عقل است و اين دور مصرح است پس چاره‌اى در مسائل خلافى جز رجوع به قول معصوم ( ع ) نخواهد بود .\r\n\r\nپاسخ\r\nاين شبهة از ديگر شبهات ضعيف‌تر است زيرا مستشكل با اين پندار ، حكم عقل را از اعتبار ساقط كرد آنگاه براى معتبر بودن حكم شرع يا به حكم عقل استدلال مىكند كه به گمان او دور خواهد بود يا به حكم شرع استناد مىنمايد كه اين اثبات شرع به شرع است و دور مىباشد پس او همواره بين دو دور سرگردان است و منشأ اين اشتباه آنست كه معناى وجوب پيروى حكم عقل وجوب اعتبارى كه در مسائل ايدئولوژى و حكمت عملى مطرح مىشود نيست بلكه مراد از آن همان ضرورت ثبوت محمول براى موضوعى كه طرفين حكم به خوبى ادراك شده و لزوم ذاتى محمول براى موضوع روشن باشد خواهد بود و اين امر مشهود وجدان بوده و موردى براى ترديد در آن نمىباشد پس معناى حجيت حكم عقل همان بىنيازى او از دليل است چون بديهى بالذات است نه به آن معنا است كه محتاج به دليل مىباشد و لكن دليل اعتبار عقل خود عقل است تا دور لازم آيد\r\n\r\nاشكال يازدهم\r\nروش منطقى همواره نيازمند به يك يا چند مقدمه كلى است تا به نتائج كلى آگاهى حاصل شود در حالى كه طبق بحث‌هاى پيشرفته علمى هيچ امرى كلى يا دائم يا ثابت نخواهد بود بلكه موجودات جهان خارج زير پوشش قانون تحول عمومى يكى پس از ديگرى يافت مىشوند و هرگز چيزى به يك\r\n\r\n","description":"","footnote":"","page_name":" 310 ","page_number":334},
  {"content":"\r\n\r\nحال ثابت و دائم نمىباشد قهرا روشى كه مبتنى بر اصول كلى و ثابت و دائم باشد مانند منطق ارسطوئى صحيح نخواهد بود .\r\n\r\nپاسخ\r\nگذشته از آنكه اين اشكال مانند ديگر اشكال‌هاى قبلى بر روش منطقى تنظيم شد نتيجهء كه از آن گرفته مىشود همانا يك امر كلى و دائم و ثابت مىباشد و آن اينكه منطق قديم باطل است و اگر منظور يك امر جزئى متغير باشد يعنى بعضى از قياس‌هاى منطقى مثلا در برخى از صورت‌ها باطل است آسيبى به جائى نمىرساند و مستشكل نيز از آن طرفى نمىبندد پس به عنوان يك اصل ثابت استنتاج شده است .\r\nخلاصه اين بحث گسترده در معتبر بودن روش منطقى آنست كه قرآن كريم افكار بشرى را به استعمال سنت فطرى و پيمودن آنچه مورد شناخت طبيعى آنها است هدايت مىنمايد و آن سيرهء فطرى همان پىبردن از معلوم بالذات به مجهول است و براى رسيدن به نتائج حقيقى و يقينى از مقدمات مناسب آن يعنى مقدمات حقيقى و يقينى استفاده نمودن است و براى نيل به مسائل ايدئولوژى و سعادت و شقاوت و سود و زيان امور از مقدمات مشهور و مورد تسلم كمك گرفتن است چه اينكه براى نتائج ظنى از مقدمات مظنون استمداد نمودن است كه همان موعظه ناميده مىشود در برابر قسم اول كه برهان و قسم دوم كه جدل خوانده مىشود و اين‌روش‌هاى سه‌گانه فطرى ظاهرا همان است كه خداوند متعالى پيامبر اكرم ( ص ) را مأمور اجراى آنها ساخت و چنين فرمود  « ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ »  244 يعنى هم اصل هدايت همگان و هم طرز رهبرى هرفرد يا صنفى در قرآن كريم آمده است .\r\n\r\n","description":"","footnote":"","page_name":" 311 ","page_number":335},
  {"content":"\r\n\r\n\r\nاشكال دوازدهم\r\nروش منطقى و عقلى در اختيار همه متفكران بشرى است كه در آن پارسا و تبه‌كار يكسانند زيرا سيرهء منطقى بين مؤمن و كافر فرقى نمىگذارد و ميزان فكرى بين عادل و ظالم امتيازى نمىنهد در حالى كه سيرهء قرآن كريم آنست كه علم سودمند و تذكر ثمربخش را مخصوص افراد با تقوى دانسته و انتفاع از آن را ويژهء پارسايان مىداند و براى ديگران سهمى قائل نيست  « وَ ما يَتَذَكَّرُ إِلَّا مَنْ يُنِيبُ »  245 يعنى غير از افرادى كه چندين نوبت به خدا برگشتند و با انابه خود راهى به مبدأ متعالى يافتند « 1 » ديگران طرفى از تذكره نمىبندند  « وَ مَنْ يَتَّقِ اللَّهَ يَجْعَلْ لَهُ مَخْرَجاً »  246   « فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى »   247 كه در اين آيات بهره‌بردارى از علوم و معارف منحصرا نصيب پاكان و پرهيزكاران قرار داده شده است و همچنين روايات اسلامى گوياى همين اختصاص بوده و دلالت دارد بر اينكه علم نافع جز به عمل صالح فراهم نمىشود قال الصادق ( ع ) « العلم مقرون الى العمل فمن علم عمل و من عمل علم و العلم يهتف بالعمل فان اجابه و الا ارتحل عنه » 248 .\r\n\r\nپاسخ\r\nدر اينكه كتاب و سنت براى تقوى ارزش شايان توجهى در بهره‌بردارى از علم قائل است ترديدى نيست لكن نه به حد انحصار كه افراد غير متقى هيچ نصيبى از علوم صحيح نداشته باشند و تنها راه رسيدن به معارف همان راه تقوى و عمل صالح باشد . زيرا قرآن كريم احتجاج‌هاى بىشمارى با تبه‌كاران و\r\n\r\n\r\n","description":"","footnote":"\r\n( 1 ) - يا از اثر قطع همهء علائق غير الهى تنها به سوى خداوند انقطاع كامل پيدا كرده‌اند .\r\n","page_name":" 312 ","page_number":336},
  {"content":"\r\n\r\nكفار دارد و اگر ركن اصيل درك معارف تقوى و عمل صالح باشد اين احتجاج‌ها همگى بىاثر خواهد بود زيرا آنان كه اهل تقوى نيستند از ادله بهره نمىبرند و به محتواى احتجاج نمىرسند و اگر به مراد آن آگاه نشدند حجت تمام نمىشود و مادامى كه كافر و تبه‌كارند چيزى نمىفهمند و كسى كه چيزى نمىفهمد نمىتوان با او احتجاج نمود و او را مجاب كرد و اگر با توبه و انابه متقى شدند موردى براى احتجاج نمىماند پس در هردو حال استدلال نمودن و احتجاج‌كردن به منظور هدايت كفار بىثمر خواهد بود و قرآن منزه از كلام بيهوده است چه اينكه احتجاج‌هاى معصومين ( ع ) با زنادقه و ملحدين نيز فراوان بوده است و در صورت انحصار فهم مطالب به پارسايان كار ترسايان و ديگر نابسامانان همواره لنگ خواهد بود آرى براى وارستگى تأثير بسزائى است هم در بهتر فهميدن علوم حصولى و درست انديشيدن تفكرات منطقى و هم دريافتن و ديدن اسرار ملكوتى كه براى آن بحث جدائى ذيلا مطرح مىشود تا روشن شود كه پاكان عالم حقائقى را مىبينند كه ديگران توفيق نگاه به آنها را هم ندارند   « كَلَّا لَوْ تَعْلَمُونَ عِلْمَ الْيَقِينِ لَتَرَوُنَّ الْجَحِيمَ »   .\r\n خود هنر دان ديدن آتش عيان * نى گپ دل على النار الدخان \r\n\r\n25 - كيفيت هدايت انسان از لحاظ تذكر و علم حضورى در قرآن كريم\r\nحيات انسان نحوه وجود خاصى است كه علم و عمل در آن هماهنگ و آميخته است بطوريكه هريك از آنها زمينه شكوفائى ديگرى را فراهم مىسازد . بشر اگر علم صحيح تحصيل\r\n\r\n","description":"","footnote":"","page_name":" 313 ","page_number":337},
  {"content":"\r\n\r\nكرد به عمل صالح موفق مىشود و اگر عمل صالح انجام داد به علم صحيح نائل مىآيد و قرآن كريم هدايت انسان را در هردو جناح به بهترين طريق تأمين مىنمايد  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ »  249 و جريان هدايت وى از جناح تفكر و علم حصولى به مقدار امكان بيان شد و اما جريان اهتداى وى از جناح تذكر و علم شهودى آنست كه قرآن كريم در آيات فراوانى انسان را به پيمودن صراط مستقيم و عمل صالح كه شايسته‌ترين آنها گام نهادن بر نفس اماره و الهام گرفتن از نفس ملهمه و سركوب‌كردن نفس مسوله و گوش فرادادن به سرزنش‌هاى ناصحانه نفس لوامه و قدم نهادن در كوى نفس مطمئنه و سرانجام آرميدن در حرم كبريائى   « فَادْخُلِي فِي عِبادِي وَ ادْخُلِي جَنَّتِي »   مىباشد دعوت نموده و ترغيب مىكند و چنين مىگويد در تمام كارهايت از تندى افراط و كندى تفريط برحذر باش  « وَ اقْصِدْ فِي مَشْيِكَ »  250 و ره توشه سفر جاودانه او را پرهيز از گناه و تحرز از خلاف و تجنب از ترك اولى مىداند  « وَ تَزَوَّدُوا فَإِنَّ خَيْرَ الزَّادِ التَّقْوى وَ اتَّقُونِ يا أُولِي الْأَلْبابِ »  251 و او را متذكر مىكند كه ويژه‌گى انسان در لبيب بودن او است و بهره‌بردارى از لب بوسيله تقوى ميسور است كه پرهيز از لذت نفس پيمودن راه دل است و ره‌نورد قلبى با پارسائى عملى به كام دل مىرسد .\r\n گفتم كه كى ببخشى بر جان ناتوانم * گفت آن زمان كه نبود جان در ميانه حائل \r\nو با تحصيل توشه تقوى وعدهء كشف حقيقت داده و چنين مىگويد  « إِنْ تَتَّقُوا اللَّهَ يَجْعَلْ لَكُمْ فُرْقاناً »  252 شرط روشن شدن حقائق نهانى را تقوى مىداند يعنى تهذيب نفس موجب نورانى شدن وى مىشود و در پرتو نور حق را مىتوان از باطل جدا كرد و صدق را از كذب ممتاز دانست و زيبا را از زشت دور\r\n\r\n","description":"","footnote":"","page_name":" 314 ","page_number":338},
  {"content":"\r\n\r\nداشت چه اينكه فرمود   « وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ »   253 .\r\nيعنى همانطورى كه اعراض از ياد خداوند و غفلت از شهود حضرتش موجب تنگنائى حيات شده و معيشت ضنك را به دنبال دارد  « وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً »  و عامل نابينائى درونى شده و اين كورباطنى در قيامت ظهور مىكند  « وَ نَحْشُرُهُ يَوْمَ الْقِيامَةِ أَعْمى »  254 چون  « مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى »  255 نه آنكه غافل از ياد حق در دنيا واقعا بينا باشد و در آخرت كور گردد .\r\nهمچنين توجه به ياد خداوند و شهود حضرتش در همه حالات و پرهيز از معصيت وى موجب شرح صدر و سعة حيات معنوى شده و فسحت دل را به دنبال دارد به نحوى كه انسان با تقوى در هيچ مشكلى نمىماند بلكه همواره راه نفوذ به صحنه آسان به روى او باز است چه اينكه دروازه دشوارىها و راههاى تهاجم سختىهاى فرساينده نيز به روى او باز نيست يعنى كمتر دچار عوامل درماندگى مىگردد و اگر هم آسيبى آنچنان ديد از راهى كه پيش‌بينى نشده بود وسيله رفاه و رهائى دريافت مىكند و روزىهاى عالم غيب را همانند رزق جهان شهادت من حيث لا يحتسب استفاده مىكند چون جريان رزق ظاهرى و باطنى  « أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  256 امرى است بس ظريف و طرحى است بس لطيف كه  « اللَّهُ لَطِيفٌ بِعِبادِهِ يَرْزُقُ مَنْ يَشاءُ »  257 با ظرافت ويژه توزيع مىشود كه جز با لطف خداوند قابل تنظيم نخواهد بود درنتيجه ، هيچ مشكلى علمى براى پارساى الهى وجود ندارد كه از روزنه  « وَ عَلَّمْناهُ مِنْ لَدُنَّا عِلْماً »  258 به بهترين وجه حل نشود بلكه - متى شاء علم - زيرا به بركت تقواى علمى و عملى ، فرقان يعنى حقيقت فرق گذارنده بين حق و باطل به او داده شده است و تا آنجا كه شعاع تقواى\r\n\r\n","description":"","footnote":"","page_name":" 315 ","page_number":339},
  {"content":"\r\n\r\nاو است قلمرو فرقان او نيز خواهد بود و تا حدى كه مسائل براى او مطرح است در همان محدوده حضور علمى دارد و شك و وهم و گمان را در موطن شهود او راهى نيست « ما شككت فى الحق مذ اريته » 259 خلاصه آنكه سعه فرقان به مقدار سعه تقواى انسان است اگر درجه تقواى او ضعيف است يا متوسط يا عالى - عام - خاص - يا اخص - ميزان فرقان او نيز - كم - يا ميانه - يا زياد خواهد بود و اگر تقواى او از همهء مرزهاى متعارف گذشت علم شهودى او نيز از همه حجاب‌ها مىگذرد  « رَبِّ زِدْنِي عِلْماً »  260 و تقواى حكيم را با تقواى عارف همان اندازه فرق است كه فرقان عارف را با فرقان حكيم . قشيرى در تفسير 261 آيهء كريمهء فوق چنين مىگويد : « الفرقان ما به يفرق بين الحق و الباطل من علم وافر و الهام قاهر فالعلماء فرقانهم مجلوب برهانهم و العارفون فرقانهم موهوب عرفانهم فاولئك مع مجهود انفسهم و هولاء بمقتضى جود ربهم » و همين تقواى نفس است كه عين رهيدن از نقص جهل و عيب غفلت و رسيدن به كمال علم و صحت شهود بوده و عنوان فلاح را به خود اختصاص مىدهد  « وَ اتَّقُوا اللَّهَ لَعَلَّكُمْ تُفْلِحُونَ »  262 لذا بيش‌از هرچيز قرآن كريم درباره او سوگند ياد كرده و قسم‌هاى يازده‌گانه را كه به منزله يازده بينه و شاهد است به منظور ترغيب به فلاح نفس و پرهيز از خسران آن مطرح نموده و سرانجام چنين گفته است   « . . . قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها »   263 بنابراين تقواى صاحب نظر را با تقواى صاحب‌دل همان فرقى است كه بين نظر و رؤيت و نگاه و ديدن است يكى چون ابراهيم خليل ( ع ) مىبيند  « كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  264 و ديگرى به نگاه در ملكوت تشويق مىشود به اميد آنكه رخى را بنگرد و صدائى را بشنود و نسيمى را ببويد  « أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ »  265 و چون غيب\r\n\r\n","description":"","footnote":"","page_name":" 316 ","page_number":340},
  {"content":"\r\n\r\nو شهادت و دنيا و آخرت به منزله - ضرتان - و به مثابهء - المشرق و المغرب - مىباشند هراندازه كه به يك سمت گرايش شد شوق به‌سمت ديگر ضعيف مىگردد تا به جائى كه راه عالم غيب و آخرت را دنيازدگان فراموش مىكنند و پارسايان دنيا ره‌نوردان كوى غيب خواهند شد و اين تقابل صريح به‌عنوان بهترين هدايت عملى از راه تذكر و شهود در قرآن مشهود است زيرا در برابر تابلوى درخشان  « وَ مَنْ يَتَّقِ اللَّهَ يَجْعَلْ لَهُ مَخْرَجاً »  266 خروش خشمگين  « مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً »  267 به گوش مىرسد آن مىگويد كه ميدان متقيان وسيع و راه پارسايان باز و كوى وارستگان امن و صحنه اهل صفا صاف و ديدگاه اهل وفا زيبا و چشم‌انداز اهل معنى سرسبز و ساحت ايثارگران لبريز از قداست و قلب بندگان اهل نثار مالامال از محبت مقلب القلوب است  « وَ الَّذِينَ آمَنُوا أَشَدُّ حُبًّا لِلَّهِ »  268 « و قلبى بحبك متيما » 269 - ان تملاء قلبى حبا لك دعاى ابو حمزه ثمالى - « هب لى كمال الانقطاع اليك » 270 و اين فرياد برمىآورد كه ميدان تبه‌كاران تنك و راه مجرمان بسته و كوى آلودگان ناامن و صحنه تيره‌دلان غبارآلود و ديدگاه اهل جفا زشت و چشم‌انداز اهل دنيا پژمرده و ساحت بخيلان لبريز از رجس و قلوب قاسيهء امساك‌گران و آزمندان چون صخره صماء است  « وَ لكِنْ قَسَتْ قُلُوبُهُمْ »  271  « فَهِيَ كَالْحِجارَةِ أَوْ أَشَدُّ قَسْوَةً »  272  « فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ »  273 و همچنين در برابر چشمه جوشان كوثر تقواى  « إِنْ تَتَّقُوا اللَّهَ يَجْعَلْ لَكُمْ فُرْقاناً »  274 چاه خشك تكاثر اهل دنيا مطرح است   « فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَ اتَّبَعُوا الشَّهَواتِ فَسَوْفَ يَلْقَوْنَ غَيًّا إِلَّا مَنْ تابَ وَ آمَنَ وَ عَمِلَ صالِحاً »   275 آن يكى مىگويد تقوى راه دل و دلگشاست و اين يكى فرياد برمىآورد كه گناه راه‌بند و راهزن است و گمراهى باعث غوايت و بىهدفى خواهد شد\r\n\r\n","description":"","footnote":"","page_name":" 317 ","page_number":341},
  {"content":"\r\n\r\nآن مىگويد عمل صالح مىبرد و اين مىگويد عمل طالح مىبندد و همينطور در مقابل روضه رضوان تقوى  « اتَّقُوا اللَّهَ وَ يُعَلِّمُكُمُ اللَّهُ »  276 بيابان سوزان و شوره‌زار تبه‌كارى و طغيان و سركشى طرح است كه  « سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا ذلِكَ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ »  277 آن يكى مىگويد پارسا شويد و خداوند تعليمتان مىكند البته روشن است علمى كه معلم آن خدا باشد از گزند هرجهل مصون و از آسيب هر اشتباه محفوظ و از رجز هرمغالطه پاك و از رجس هرخطائى منزه مىباشد ، و اين يكى مىگويد توفيق ادراك معارف الهى را خدا از گردنكشان سلب مىكند و نعمت فهم معارف را به مستكبران نمىدهد و آنان در اثر تبه‌كارى عمدى خود هرگونه نشانه‌هاى الهى را ناديده گرفته و به آن ايمان نمىآورند و هر راهى كه پايانش كمال است و سعادت نمىپذيرند و هربيراهه را قبول كرده و راهى آن مىشوند و سبب همه اين محروميت‌ها عمل طالح متكبرانهء آنها است كه به صورت تكذيب آيات الهى ظهور كرده و در اثر غفلت دل‌هاى آنان خواهد بود .\r\nزيرا افراط در ارضاى غريزهء طبيعى نفس را به عالم خاك سرگرم مىكند ؛ ديگر نسيم عالم پاك به مشامش نمىرسد - اين التراب و رب الارباب - و توجه به جهان طبيعت قلب را منكوس مىكند و ديگر ياراى صعود به عالم بالا را ندارد بلكه ،  « كَأَنَّما يَصَّعَّدُ فِي السَّماءِ »  278 در تپش و اضطراب است به خلاف پاك‌دلان كه  « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  279 ولى كسى كه تقواى توحيد را فراهم نكرد و به دام شرك افتاد نه تنها صعود نمىكند بلكه  « وَ مَنْ يُشْرِكْ بِاللَّهِ فَكَأَنَّما خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكانٍ سَحِيقٍ »  280\r\n\r\n","description":"","footnote":"","page_name":" 318 ","page_number":342},
  {"content":"\r\n\r\nو اگر هم ارتقاء ظاهرى بهرهء آنان گردد در حقيقت ارتجاع و فرو رفتن در طبيعت است و به تعبير 281 بزرگ حكيم متأله كه هم مفاهيم علوم اسلامى را با برهان فهميده و هم حقائق آنها را با عرفان يافت - دل‌هاى اشقياء همانند درخت است كه گرچه به طرف آسمان رشد مىكند ولى سر آن متوجه پائين و فرورفته در گل‌ولاى مىباشد آنگاه چنين مىگويد  « وَ لَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ »  282 چون طبق بيان امام صادق ( ع ) « اصل المرء لبه » و اگر لب لسى به‌سمت طبيعت گرايش داشت قيمت او به همان متاعى است كه در لب او راه يافته است زيرا « قيمة كل امرء ما يحسنه » و از طرفى هم « من وجد فى رحله فهو جزائه » پاداش هركسى به همانست كه در رحل وجودى او يعنى قلب او يافت شود چه اينكه هرانسانى در گرو همانست كه در رحل وجودى او پيدا شد بين اين دو برداشت و دو معنى بين اهل‌نظر و معنى تفاوت درجه است كه ضمير - هو - دربرداشت اول به متاع برمىگردد و ضمير - جزائه - به - من - رجوع مىشود ولى دربرداشت دوم ضمير - هو - به - من - برمىگردد و ضمير - جزائه - به عمل او رجوع مىنمايد و سرانجام كاخ دل كه با سنگ غصب طبيعت قاسى گشت رهن ويرانى است چون « الحجر الغصب فى الدار رهن على خرابها » 283 بنابراين هرگز افراطگر در جذب و شهوت به جائى نمىرسد چه اينكه افراطگر در دفع و غضب نيز به جائى نخواهد رسيد بلكه تعديل همه قواى ايجاب و سلب ادراكى و تحريكى و تجلى آن به صورت تولى و تبرى زمينه شكوفائى معارف خواهد شد و تنظيم آن به روش فلسفى چنين است .\r\nبعد از ثبوت مبدئى كه بسيط الحقيقة و كمال محض است ، فيوضات حضرتش داراى درجات سه‌گانه « عالم تجرد تام - عالم مثال - عالم طبيعت » مىباشد آنگاه براساس اصالت وجود\r\n\r\n","description":"","footnote":"","page_name":" 319 ","page_number":343},
  {"content":"\r\n\r\n( اصل اول ) و تشكيك آن يعنى در متن هستى چهار امر حقيقى وجود دارد كه همبستگى آن امور چهارگانه را تشكيك مىگويند .\r\n1 - وحدت وجود حقيقى است نه انتزاعى چنان كه در قبول به تباين است .\r\n2 - كثرت آن نيز حقيقى است نه مجازى چنان كه در قول به وحدت شخصى وجود مطرح است .\r\n3 - سريان آن وحدت در اين كثرت حقيقى است نه مجازى و وحدت حقيقة عين كثرت است نه آنكه وحدت حقيقى از آن يك شىء و كثرت حقيقى از آن چيز ديگر باشد چنان كه در قول به وحدت وجود و كثرت موجود طرح مىشود .\r\n4 - رجوع اين كثرت حقيقى به آن وحدت حقيقى نيز حقيقى خواهد بود نه مجازى زيرا تنها عامل كثرت همان حقيقت واحد است كه متكثر شده است و در تشكيك درجات حقيقت وجود گوناگون مىباشند بعضى ضعيف و بعضى قوى كه درواقع امتياز از آن قوى است نسبت به ضعيف نه آنكه ضعيف هم از قوى ممتاز باشد چون ميز طرفين در تشكيك عرضى است نه طولى زيرا در تشكيك طولى امتياز يك طرفه است نه دو طرف يعنى قوى ذاتا از ضعيف ممتاز است و ضعيف عرضا از قوى ممتاز مىباشد چون ما به الامتياز در سلسله طولى فقط در قوى است ( اصل دوم ) همانطورى كه اصالت وجود و تشكيك آن محرز است سير از ضعيف به قوى و اشتداد آن نيز در وجودهاى نفسى همانند وجودهاى رابطى محرز مىباشد يعنى خروج از قوه به فعل نه تنها در بستر مقولات عرضى راه دارد بلكه در مسير جوهر و مساقت وجودهاى نفسى نيز محقق است ( اصل سوم ) نفس نيز از آن جهت كه نفس است در مسير حركت جوهرى خود كمالات وجودى را نائل مىشود و چون خاصيت حركت جوهرى آنست كه مرحله بالفعل كه غايت متحرك است\r\n\r\n","description":"","footnote":"","page_name":" 320 ","page_number":344},
  {"content":"\r\n\r\nبعد از تحقق به منزله صورت او مىشود و با وى اتحاد پيدا مىكند پس هردرجهء از درجات سه‌گانه وجود را كه نائل مىگردد عين همان رتبه وجودى مىشود 284 خواه در قواى تحريكى و خواه در قواى ادراكى ، تا به جائى برسد كه ادراك او عين عمل و علم او عين قدرت بشود ( اصل چهارم ) مقتضى ترتب سلسله وجود آنست كه مرحله بالا علت فاعلى و واسطه فيض مرحله پائين است چه اينكه در قوس صعود مرتبه پائين علت اعدادى مرحله بالا است باتوجه به اينكه ترتب درجات وجود و تأثير عالى در دانى براساس عليت و معلوليتى است كه در اذهان اوساط از اهل نظر مطرح است و اما اگر همين عليت و معلوليت با تلطيف خاص به نشأن برگشت چنان كه اوحدى از صاحب‌نظران برآنند عالى و دانى همگان مراتب ظهور فاعليت حق‌تعالى خواهند بود كه در اينجا محتواى قاعده - الواحد لا يصدر عنه الا الواحد - به محتواى قاعده ديگرى يعنى توحيد افعالى ظهور خواهد كرد بدون تنافى بين اين دو قاعده 285 ( اصل پنجم ) .\r\nبراساس اين اصول و ديگر اصول مطويه سير نفس انسانى با هدايت علمى و عملى خداوند متعالى به آنست كه مراحل وجودى را طى كند و در اين سفر طولى هرگز چيزى را از دست نمىدهد بلكه تمام موجوديت‌هاى گذشته را هم‌اكنون دارا است با افزايش مرتبه ؛ زيرا حركت به‌ويژه حركت جوهرى فقط طلب و وصول است نه فقدان چيزى و بدست آوردن چيز ديگر به تعبير ديگر حركت جوهرى يك پارچه آهنگ است نه هجرت و آهنگ نه ترك و وصل نه فراق و وصال بلكه يكسان وصال است لذا همه اجناس و فصول قريب و بعيد بر متحرك جوهرى صادق است و بهر مرحله‌اى كه رسيد اتحادى وجودى با همان مرحله پيدا مىكند و اگر به مرحله عالم مثال رسيد هم به آنچه در طبيعت مىگذرد به اندازه شعاع مثالى خود آگاه است و هم\r\n\r\n","description":"","footnote":"","page_name":" 321 ","page_number":345},
  {"content":"\r\n\r\nمىتواند در عالم طبيعت اثر كند و اگر به مرحله عالم تجرد تام رسيد هم به آنچه در دو عالم طبيعت و مثال مىگذرد آگاه است و هم در آنها مؤثر و به تعبير صحيح‌تر مجراى فيض خداوند متعالى خواهد بود چه اينكه نفوس افراد عادى در محدوده ابدان آنها نيز همين حالت دارند يعنى آنچه در قلمرو بدن آنان مىگذرد همراه با آگاهى و اعمال قدرت نفوس آنها مىباشد و ممكن نيست كارى در محدوده بدن بدون علم نفس انجام شود .\r\nقرآن كريم همانطورى كه برهان را تأييد مىكند عرفان صحيح را تحكيم مىنمايد و بهترين راه رسيدن به معارف را همان سر جوهرى نفس مىداند كه در آن سفر رونده خود عين راه است زيرا در هرحركتى از آن حيث كه حركت خاص است بين حركت و مسافت و اندازهء او يعنى زمان اتحاد واقعى است و عروض و انفكاك آنها از يكديگر فقط در تحليل ذهن است زيرا مسافت آن نيست كه بدون حركت وجود داشته باشد يا زمان آن نيست كه بدون متزمن و حركت يافت شود بلكه مسافت حركت هرچيزى همانند زمان ويژه او به توسط سيلان و گذر از قوه به فعل مىآيند يعنى در خارج ، زمان و حركت و مسافت متحد مىباشند و عمر هرموجود مادى به مقدار حركت و نحوه حركت او است و مسافت نيز به معنى بوئيدن و استشمام نمودن است نه فاصله بين مبدأ و منته و چون راهها با بوئيدن خاك راه مقدار قرب و بعد هدف را تشخيص مىداد از اين جهت راه و فاصله بين آغاز و انجام را مسافت ناميدند 286 و در حركت جوهرى گذشته از آنكه حركت و مسافت و زمان متحدند متحرك نيز كه خود عين حركت است با آنها متحد بوده و جمعا در خارج به يك وجود موجودند ؛ بنابراين سير جوهرى نفس در مسافت خود ، يعنى درجات ذات او كه با تحول خود او از قوه به فعل مىآيند عين ذات او شده و عمر او نيز عين همان سير\r\n\r\n","description":"","footnote":"","page_name":" 322 ","page_number":346},
  {"content":"\r\n\r\nجوهرى خواهد بود نه به مقدار حركت جسمى چون زمين بدور جسم ديگرى چون آفتاب و بهترين عمر آنست كه بهترين سير جوهرى را داشته باشد و بهترين سير آن اينست كه به اوج جهان امكان راه يابد و همه حقائق را ببيند و در ديد او هيچ انحرافى راه پيدا نكند   « ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى     - فَأَوْحى إِلى عَبْدِهِ ما أَوْحى ما كَذَبَ الْفُؤادُ ما رَأى .    . . ما زاغَ الْبَصَرُ وَ ما طَغى »  287 .\r\nو اين‌چنين عمر پربركت كه عصارهء آنچنان حركت و عروج است ميزان سنجش عمرهاى ديگر مىباشد لذا خداوند سبحان به عمر گرانقدر حضرت ختمى مرتبت سوگند ياد مىكند كه مخالفان دين او در تاريكى و كورى و گمراهى بسر مىبرند  « لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ »  288 و چون بهترين سير يا تنها سير ارزنده همان سير ذاتى نفس است كه با پيشرفت در اين سفر و استشمام رائحه عالم قدس جهات نقص همراه حركت را كه در حركت‌هاى غيرجوهرى و در حركت‌هاى جوهرى مادى همواره موجودند در اين سير روحانى يكى پس از ديگرى به فعل تبديل كرده و درجهء مادى آنها دگرگون مىشود يعنى اگر در حركت‌هاى ديگر تمام شش امرى كه در هرحركت ضرورت دارد تا پايان حركت همه موجودند و هيچكدام از بين نمىروند 1 - متحرك 2 - مسافت 3 - زمان 4 - قوه 5 - فعل 6 - محرك ، در اين حركت ويژه جوهرى وقتى متحرك به هدف رسيد بيش‌از دو امر نمىماند كه رابطه آن‌دو نيز چنان كه روشن مىشود رابطه وجه با ذى الوجه است زيرا در اين سير پربركت ذاتى ، قوه و زمان از بين مىرود و مسافت نيز طى شده و چيزى از او نمانده است و متحرك عين همان هدف كه فعل است مىشود كه هيچ جنبشى براى او نيست مگر آنكه وجه محرك باشد كه پايان سير ذاتى نفوس كامله وجه اللّه شدن است . و قال امير المؤمنين ( ع )\r\n\r\n","description":"","footnote":"","page_name":" 323 ","page_number":347},
  {"content":"\r\n\r\n« فى الحجج - و هم وجه اللّه » 289 و از امام رضا ( ع ) رسيده است كه حضرت على ( ع ) وجه اللّه است از اين رهگذر مهمترين ترغيب را قرآن كريم درباره سير نفس و التزام بر دوام آن و تشويق به عدم انفكاك از آن نموده چنين مىگويد  « يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ »  290 يعنى مؤمنين ملازم جانتان باشيد و از صراط روح رها نشويد . . . لذا حضرت استاد علامه قده مباحث هدايت تكوينى و عملى نفس را در ذيل آيه كريمه مطرح نموده و بحث مستوفى مسأله ولايت را به آيه فوق و آيه  « إِنَّما وَلِيُّكُمُ اللَّهُ وَ رَسُولُهُ  الخ » ارجاع مىنمايند 291 و چون تنها سير سودمند ذاتى همان تحول درونى است به نام هدايت عملى و تزكيه نفس قرآن كريم چنين مىفرمايد  « وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ »  292 كه اين هدايت عملى و تهذيب نفس را راهگشاى راه خدا مىداند  « وَ اعْبُدْ رَبَّكَ حَتَّى يَأْتِيَكَ الْيَقِينُ »  293 كه در اين آيه عبادت زمينه رسيدن به مقام شامخ يقين است كه هيچ نعمتى و خلقى بالاتر از يقين نيست - قال امير المؤمنين ( ع ) « ايها الناس سلوا اللّه اليقين و ارغبوا اليه فى العافية فان اجل النعمة العافية و خير مادام فى القلب اليقين . . . » 294 و انسان عابد در همه شؤون به خصيصه يقين مىرسد و بين يقين و مشاهده عالم ملكوت پيوند ناگسستنى است  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  295 چه اينكه بين يقين و مشاهده جهنم نيز ارتباط است زيرا فرمود :    « كَلَّا لَوْ تَعْلَمُونَ عِلْمَ الْيَقِينِ لَتَرَوُنَّ الْجَحِيمَ ثُمَّ لَتَرَوُنَّها عَيْنَ الْيَقِينِ »    296 و نيز انسان متقرب بسوى خدا كه به مقام و الاى يقين رسيده است و از مرحله ابرار گذشت و خود مقرب شد شاهد صحيفه نفوس ابرار مىباشد     « كَلَّا إِنَّ كِتابَ الْأَبْرارِ لَفِي عِلِّيِّينَ - وَ ما أَدْراكَ ما عِلِّيُّونَ - كِتابٌ مَرْقُومٌ يَشْهَدُهُ    \r\n\r\n","description":"","footnote":"","page_name":" 324 ","page_number":348},
  {"content":"\r\n\r\n الْمُقَرَّبُونَ »  297 زيرا هرعالى شاهد دانى است و هردانى مشهود عالى خواهد بود چون هرمطلق شاهد همه مقيدها است و هر مقيدى مشهود مطلق خويش مىباشد و چون علم و شهود در حيطه اطلاق وجود يا ظهور عين قدرت و اظهار است لذا انسان متكامل چنان كه قبلا بيان شد مظهر تام عليم قدير مىشود و طليعه اين راه پربركت و طولانى آنست كه « لو لا ان الشياطين يحومون حول قلوب بنى آدم سرأوا ملكوت السموات و الارض » و از رسول اللّه ( ص ) نيز آمده كه « لو لا تكثير فى كلامكم و تمريج فى قلوبكم لرأيتم ما ارى و لسمعتم ما اسمع » 298 .\r\n\r\nهماهنگى هدايت فكرى و هدايت شهودى در انسان\r\nگرچه هدايت فكرى و طريق برهان ضرورى و لازم است چه اينكه هدايت شهودى و عرفان نيز كمال مطلوب مىباشد ولى فكر بدون ذكر و فهم بدون مشاهده به منزلهء شبح‌شناسى است نه مشاهدهء واقع ، و آن حكيمى كه به صوب عرفان حركت نكرد و ثوب معرفت در بر ننمود چگونه جام جهان‌نما خواهد شد و به تعبير بلند بو على قده « . . . و لو انفرونا عن البدن لكنا بمطالعتنا ذاتنا و قد صارت عالما عقليا مطابقا للموجودات الحقيقية و الجمالات الحقيقية و اللذات الحقيقية متصلة بها اتصال معقول بمعقول نجد من اللذة و البهاء ما لا نهاية له » 299 چگونه عالم عقلى خواهد گشت بلكه چگونه حكيم - به تمام معنى الحكمة خواهد شد درحالى كه « الحكمة صيرورة الانسان عالما عقليا مضاهيا للعالم العينى » بنابراين برهان بدون عرفان شكوفا نخواهد بود چه اينكه عرفان بدون برهان را اعتبارى نمىباشد زيرا عارف كه از محو به صحو آمد و از عين به علم منتقل شد اگر ميزانى در اختيارش نباشد كه يافته‌هاى خيال\r\n\r\n","description":"","footnote":"","page_name":" 325 ","page_number":349},
  {"content":"\r\n\r\nمنفصل را از بافته‌هاى خيال متصل تمييز دهد و مشاهدات عقل منفصل را از احلام عقل كاذب متصل جدا كند ساليانى در يك تافته نفسانى پيله‌وار مىتند و مىپندارد كه مىبيند  « وَ هُمْ يَحْسَبُونَ أَنَّهُمْ يُحْسِنُونَ صُنْعاً »  300 مناسب است دراين‌جا از دو شاهدى كه هركدام ره‌نورد راه برهان و آشناى كوى عرفان مىباشند سخنى در زمينهء هماهنگى هدايت فكرى و هدايت ذكرى نقل شود تا تأثير عرفان در شكوفائى برهان روشن شده و ضرورت برهان براى تشخيص عرفان صحيح از پندار پوچ واضح شود .\r\n\r\nشاهد اول\r\nحكيم نامور و عارف معروف ابو حامد محمد اصفهانى در رساله قيم - قواعد التوحيد - چنين مىگويد : « دقيقة - قد بقى هيهنا بحث مفيد لا بد و ان نشير اليه اشارة خفية - اعلم ان اصحاب النظر و التعليم عندهم علم يمكن ان يتميز به النظر الصحيح عن الفاسد و يمكن ايضا ان يعرف به وجه الحق عن الباطل و ليس عند السالكين من اصحاب المجاهدة آلة شأنها ما ذكرناه فلئن قيل ان علومنا وجدانية و كما لا يفتقر فى حصول العلوم الوجدانية الضرورية الى صناعة آلية مميزه فكذلك العلوم الحاصلة لنا بالذوق و الوجدان - قلنا ان ما يجده بعض السالكين قد يكون مناقضا لما يجده البعض الاخر منهم لهذا قد ينكر البعض منهم البعض الاخر فى ادراكاتهم و معارفهم و متى عرفت هذا فنقول لا بد للسالكين من اصحاب المجاهدة ان يحصلوا العلوم الحقيقية الفكرية النظريه اولا بعد تصفية القلب بقطع العلائق المكدرة المظلمة و تهذيب الاخلاق و ترتيبها حتى تصير هذه العلوم النظريه التى تكون من جملتها الصناعة الالية المميزه\r\n\r\n","description":"","footnote":"","page_name":" 326 ","page_number":350},
  {"content":"\r\n\r\nبالنسبة الى المعارف الذوقية كالعلم الالى المنطقى بالنسبة الى العلوم النظرية المتسقة المنتظمة - فلو تحير السالك و توقف فى بعض المطالب التى لا تحصل له بالفكر و النظر حصله بالطريق الاخر و يدرك وجه الحق فيه بالملكات المستفادة من هذه العلوم الحاصلة له بالفكر و النظر هذا اذا لم يكن له شيخ مكمل يرشده فى كل مقام و منزل انته » .\r\nشارح بزرگوار قواعد التوحيد كه خود به منزله حس مشترك برهان و عرفان است - صائن الدين على بن محمد ابن - تركه - در تمهيد القواعد متن مزبور تشريح كرده چنين مىگويد : « فلئن قيل - المخالفة بين السالكين فى معارفهم و مواجدهم انما نشأت من قوة الاستعداد و ضعفه فان الضعيف منهم انما يدرك معنى و يتصور انه النهاية فى ذلك فيتوقف عنده و ما يتعداه و يعتقده عقدا لا يتطرق اليه الانحلال و اما القوى لاحاطة ادراكه بما هو الغاية عند الضعيف و تجاوزه عن ذلك و بلوغه الى ما هو اعلى و اتم منه لا يرضى بتوقفه لديه و ينكر عقده عنده و عدم تجاوزه عنه لا انه ينكر المعتقد بل قصره عليه و حصره به - قلنا على تقدير التسليم لو كان عند الضعيف آلة مميزه لما وقع له ذلك و ما توقف هنا لك بل لاح له عند الاعتبار بميزانه المميزه ما فيه من النقص ما يميز به بعض ما فيه من البعض فما اطمئن به كل الاطمينان و طلب ما هو اعلى و اتم » .\r\nخلاصه آنكه حكمت براى عرفان همان ضرورتى را دارد كه منطق براى حكمت داراى همان لزوم و حتميت است زيرا تا اختلاف وجود دارد و روياروئى نظرات يا رؤيت‌ها مطرح است وجود يك ميزان سنجش كه خود معصوم از زلل و مصون از نوسان و اختلاف باشد ضرورى است و چون بين مشاهدات اولياء رؤيت همانند نظرات اصحاب فكرت اختلاف وجود دارد و يقينا در موارد اختلاف صريح و تناقضى يك‌طرف آن حق و\r\n\r\n","description":"","footnote":"","page_name":" 327 ","page_number":351},
  {"content":"\r\n\r\nديگرى باطل است چاره جز ميزان سنجش نيست و آن ميزان يا خود ترازوى ذاتى است يا به ميزان ذاتى منته مىشود حكمت ميزانى است كه به ميزان ذاتى يعنى منطق از نظر بديهى ذاتى بودن هيئت انتاج و به بديهى محض و اولى صرف يعنى اصل امتناع جمع دو نقيض از نظر ماده اولى منته مىشود . عرفان نيز بايد به ميزان معصوم از خطا ختم شود يا ميزان فكرى و حصولى يا ميزان عينى و شهودى ؛ و اينكه در متن قواعد التوحيد آمده كه نياز عرفان به برهان در صورتى است كه - شيخ مكمل و مرشد - نباشد ناظر به ميزان عينى و شهودى است كه نيز بايد به ميزان ذاتى منته گردد يعنى آن ولى مرشد يا معصوم است يا به معصوم پيوند زلل‌ناپذير و رابطه خلل و زوال‌نپذير دارد كه خود عين صراط مستقيم و ميزان اعمال است و اين نكته نيز در شرح متن مزبور آمده كه اولا اختلاف بين اولياء شهود منحصر در اختلاف تشكيكى نيست كه همگان حق ببينند و حق را بنگرند منته بعضى ضعيف و برخى قوى بلكه بعضى حق مىبينند و برخى باطل مىپندارند . پس اختلاف آنها گاهى تشكيكى است و گاهى تباين و تناقضى چه در اينكه در متن آمد و ثانيا بر فرض پذيرش آنكه اختلاف مدعيان شهود جز تشكيكى نباشد و هرگز اختلاف تناقضى را در شبستان مشاهده عرفاء راه نباشد . اگر عارف ضعيف‌بين ، ميزانى مىداشت كه با آن ، درجه شهود را تشخيص مىداد به ضعف شهود خود آگاه مىشد و بجاى توقف و جمود و ايستائى در همان درجهء ضعيف تحرك وسيعان و پويائى به درجات بيشتر را انتخاب مىكرد و هرگز به مقام فعلى خويش بسنده نمىنمود بنابراين چاره براى عرفان صحيح جز حكمت مبرهن نخواهد بود و عرفان بدون برهان خطر غرق در بحر لجى را دارد كه  « إِذا أَخْرَجَ يَدَهُ لَمْ يَكَدْ يَراها »  301 .\r\nشاهد ثانى صدراى شيرازى صدرنشين سدرهء برهان ، و\r\n\r\n","description":"","footnote":"","page_name":" 328 ","page_number":352},
  {"content":"\r\n\r\nرضوان روضه عرفان صدر المتالهين قدس اللّه نفسه الزكيه است وى با اينكه دربارهء علم شهودى چنين مىگويد : « و نعم ما قيل من لا كشف له لا علم له » 302 و محصول فكر حكيم را بذر مشاهده عارف مىداند و حكيمى كه عارف نشد خود بذرى است كه از انبار به مزرعه نيامد و شكوفا نگشت و شبح دورى است كه از پشت پرده فهم به پيش روى صحنه شهود نيامد و آشناى - من يزيد عشق - نگشت و نيز نتيجه فكر او را سايه شاخص مىداند ولى عصارهء عرفان را مشاهده شاخص در برابر شمس مىبيند و حكيم را به بيابان  « أُولئِكَ يُنادَوْنَ مِنْ مَكانٍ بَعِيدٍ »  303 تبعيد مىكند و عارف را به وادى ايمن  « فَإِنِّي قَرِيبٌ أُجِيبُ   - وَ نَحْنُ أَقْرَبُ إِلَيْهِ مِنْكُمْ وَ لكِنْ لا تُبْصِرُونَ   - وَ فِي أَنْفُسِكُمْ أَ فَلا تُبْصِرُونَ »  مىنشاند و برترى علم شهودى را بر فكر حصولى چنين بيان مىكند كه « كل نبى ولى دون العكس - و كل ولى حكيم من حيث المعرفة لا من حيث الطريق دون العكس - مع ذلك كله » در عظمت برهان و بلنداى مقام حكمت و اوج مرتبهء استدلال عقلى چنين مىگويد : 304 « و حقيقة القول كما ذكره بعض العلماء من ان القلب يستعد لان يتجلى فيه حقيقة الحق فى الاشياء و انما حيل بينه و بينها بالاسباب التى سبق ذكرها فى مثال المرأة فهى كالحجاب بين مرأة القلب و بين اللوح المحفوظ الذى مكتوب فيه جميع ما قضى اللّه تعالى الى القيمة فيتجلى حقائق العلوم من مرأة اللوح فى مرآة القلب . . . و الحجاب تارة يزال بتعمل من استعمال خارج و تارة يزال بسبب علوى كهبوب ريح يحركه فكك قد تهب رياح الطاف اللّه تعالى فيكشف الحجاب من عين القلوب فينجلى فيها بعض ما هو مسطور فى اللوح المحفوظ فلم يفارق الالهام الاكتساب فى نفس العلم و لا فى محله و لا فى سببه لكن يفارقه فى جهة زوال الحجاب الى ان قال و اما العلماء النظار فلم ينكروا وجود هذا الطريق . . . لكن استوعروا هذه\r\n\r\n","description":"","footnote":"","page_name":" 329 ","page_number":353},
  {"content":"\r\n\r\nالطريقة . . . كما قال رسول اللّه ( ص ) قلب المؤمن اشد تغليبا من القدر فى غليانه و قال قلب المؤمن بين اصبعين من اصابع الرحمن يقلبه - و فى اثناء المشاهدة قد يفسر المزاج و يختلط العقل و يمرض البدن و اذا لم يتقدم رياضة النفس بالمعرفة و تهذيبها بحقائق العلوم ثبثت بالقلب خيالات فاسدة يسكن اليها النفس طول العمر دون النجاح فكم من صوفى بقى فى خيال واحد عشرين سنة و لو كان قد اتقن العلوم من قبل لا نفسخ له وجه التباس ذلك الخيال فى الحال و الاشتغال بطريق التعلم اوثق و اقرب الى الغرض و زعموا ان ذلك يضاهى ما لو ترك الانسان تعلم الفقه و زعم ان النبى ( ص ) لم يتعلم و لكن صار فقيها بالوحى و الالهام من غير تكرار و انا انته بالرياضة اليه و من ظن ذلك فقد ظلم نفسه و ضيع عمره بل هو كمن ترك طريق الكسب و الحراسة رجاء العثور على كنز من الكنوز فان ذلك و ان كان ممكنا لكنه بعيد جدا فكك قالوا لا بد اولا من تحصيل ما حصله العلماء و فهم ما قالوه ثم لا بأس بعد ذلك بالانتظار لما لم يكتب لسائر العلماء فعساه ينكشف بالمجاهدة بعد ذلك انته » اين سخن مبسوط را مرحوم صدر المتألهين بالسان قبول نقل نمود و در اسفار ج 3 ص 162 چنين مىگويد « . . . و هذه المسئلة اذا عرفت و احكمت و علمت اسباب حدوث الحادثات و دثور الداثرات و ان هويات الاجسام و طبائعها متجددة لحظة فلحظة كما اشار اليه القرآن و قومه البرهان من غير ان يختل بها قاعدة حكمية فقد تمهدت قواعد الوصول الى عالم الكشف و الشهود العقلى تمهيدا باوضح طريقة و احكم سبيل » .\r\nخلاصه آنكه برهان براى عرفان صحيح يك ضرورت عقلى است و بدون آن تشخيص مشهود صادق از شيخ كاذب دشوار است مگر براى معصومى كه خود عين خارج است نه آنكه واقع را از دور مشاهده كند و در آن مرحله كه حق اليقين\r\n\r\n","description":"","footnote":"","page_name":" 330 ","page_number":354},
  {"content":"\r\n\r\nاست خطا راه ندارد زيرا معلوم جداى از خارج نيست تا گاهى مطابق باشد و زمانى مخالف و برهان عقلى محض را از نظر صدر المتألهين قده آنچنان مقامى است كه در كنار نور الهى خاص انبياء جا دارد وى در شرح اصول كافى مقدمة كتاب الحجة ص 438 بعد از بيان اينكه « لا معاندة بين الشرع المنقول و الحق المعقول » و روشن‌كردن آنكه « مثال العقل ، البصر السليم عن الافات و مثال القرآن ، الشمس » و اينكه عقل بدون وحى چون چشم بدون خورشيد است كه جائى را نمىنگرد و وحى بدون اعمال عقل چون خورشيد براى نابينا است كه سودى ندارد و اينكه « العقل مع الشرع نور على نور » آنگاه به فرق بين برهان عقلى و مشهود الهى از يك‌طرف و بين معجزه فعلى از سوى ديگر مىپردازد و چنين مىگويد : « تأثير اعجاز فعلى در نفوس اكثرى مردم بيش‌از تأثير براهين عقلى است و تأثير برهان عقلى در نفوس خواص بيش‌از تأثير معجزات فعلى است و بسيارى از گروندگان به موسى كليم ( ع ) در اثر اعجاز فعلى آن حضرت با مشاهده شعبده سامرى برگشتند » ( و اين سخن را مبسوطا در شرح حديث 19 از كتاب العقل و الجعل ص 108 و 109 شرح اصول كافى بيان داشتند ) زيرا ميزان عقلى تشخيص اعجاز از ديگر رشته‌هاى فنون غريبه را آگاه نبودند ، آنگاه مىافزايد كه انبياء و اولياء الهى ( ع ) با داشتن اعجاز و كرامت حجت‌هاى خداوندى بر مردم مىباشند لكن براهين عقلى و انوار الهى حجت‌هاى خداوندى بر نفوس خود انبياء و اولياء مىباشد سپس به آيه  « وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ »  305 اشاره مىكند كه اين حجت نورى همان هدايت است كه در آيه  « أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ »  و در آيه كريمه  « قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي »  306 بدان اشاره شده است .\r\n\r\n","description":"","footnote":"","page_name":" 331 ","page_number":355},
  {"content":"\r\n\r\n\r\n( ذكرى )\r\nآنچه درباره برهان عقلى در كنار عرفان صحيح گفته شد سخنى است متين ولى آنچه درباره  « وَ تِلْكَ حُجَّتُنا آتَيْناها إِبْراهِيمَ »  بيان شد اگر مراد همان برهان عقلى باشد مورد تأمل و نظر است كه در اينجا بين صدر المتألهين قده و ديگر حكما و متكلمين الهى از يك‌سو و بين حضرت استاد علامه طباطبائى و ديگر پويندگان راه دل اختلاف قابل ملاحظه مطرح است زيرا ديگران آيه  « فَلَمَّا أَفَلَ قالَ لا أُحِبُّ الْآفِلِينَ »  را بر تفكر حصولى و برهان عقلى توجيه نموده و آن را به صورت يك برهان فكرى تفسير كرده‌اند - گروهى از راه حدوث ستاره و قمر و آفتاب و گروهى از راه امكان ماهوى آنها و گروهى از راه حركت و تحول آنها با تتميم آن بدست توانمند حركت جوهرى ولى حضرت استاد علامه طباطبائى بين براهين ابراهيم خليل ( ع ) تحليل عميق كرده و برهان حصولى  « رَبِّيَ الَّذِي يُحْيِي وَ يُمِيتُ »  را و همچنين استدلال فكرى  « فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ »  را از راه فطرى و كشش درونى و از محبت نهانى به جستجوى محبوب ذاتى پرداختن جدا كرد و اين حجت الهى را تبيين فطرت دانست نه تعليل فكرت و معيار آن را ضرورت محبت اولا و ضرورت تعلق آن به محبوب زوال ناپذير ثانيا - مىداند و روشن است كه در هيچ برهان منطقى و تفكر حصولى مسألهء محبت و كشش و ارادت و تولى و جذبه و جهش و ديگر عناوين كاشف از فعل درونى ، حد وسط قرار نمىگيرد و آنچه در آيهء كريمه فوق مطمح نظر است راه دل است نه راه فكر آرى مىتوان از فروغ و افول اختران حد وسطى بر قياس فكرى از راه حدوث يا حركت يا امكان تشكيل داده و\r\n\r\n","description":"","footnote":"","page_name":" 332 ","page_number":356},
  {"content":"\r\n\r\nهمه آن راهها را تسطيح كرده و پيموده ولى با پاى چوبين دليل نه با سر فولادين دل - آرى با عصاى سنت انديشه نه با عصارهء سخت‌جان - بلى - با پل فكرت نه با دل فطرت - آرى - با مفهوم ذهنى نه با شهود قلبى بلى - با علم الدراسة نه با علم الوراثة - آرى با گل برهان « 1 » نه گلاب عرفان بلى با شاهد بازارى نه با پرده‌نشين - آرى با چمن‌زار متفكران صاحب‌دل نه با خرمن سوختگان دل‌باخته « 2 » - بلى با درس صبحگاهى نه با ورد نيم‌شبى - كه حضرت حسن بن على العسكرى عليه السّلام چنين فرمود - ان الوصول الى اللّه سفر لا يدرك الا باستطاء الليل - رسيدن به مقام لقاء اللّه سير روحانى است كه مركب رهوار او شب‌زنده‌دارى است و بس - خلاصه آنكه كارى كه از محبت سزد نه ميسور حدوث اهل كلام و نه مقدور امكان ماهوى اهل حكمت و نه در وسع حركت جوهرى صدرائى و نه در قدرت نظم تنظيم‌كنندگان برهان نظم مىباشد بلكه -\r\n طرب‌سراى محبت كنون شود معمور * كه طاق ابروى يار منش مهندس شد \r\nآنجا كه هندسهء كشش به دست محبوب است بلسان محب مجذوب و شيفته چنين مىگويد  « . . . وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ »  307 آنجا كه قضاى گرايش و شهود به دست جاذب غيبى است به زبان مجذوب چنين مىگويد « ما كنت اعبد ربا لم اره » 308 آنجا كه زمام قدر به صاحب - انا كل شىء خلقناه به قدر - سپرده است به زبان ملموس فى ذات اللّه - چنين مىگويد - لو كشف الغطاء ما ازددت يقينا - و خلاصه آنجا كه محبت مطرح است مجالى براى فكرت\r\n\r\n\r\n","description":"","footnote":"\r\n( 1 ) -\r\n در اصل گلاب و گل حكم ازلى اين بود * كاين شاهد بازارى و آن پرده‌نشين باشد \r\n( 2 )\r\n برق غيرت كه چنين مىجهد از مكمن غيب * تو بفرما كه من سوخته خرمن چه كنم \r\n","page_name":" 333 ","page_number":357},
  {"content":"\r\n\r\nنيست . خنك آن قوم كه عرفان صحيح را با برهان در خدمت قرآن كريم چشيدند و فهميدند و يافتند - وقتى از امام صادق ( ع ) سؤال شد چگونه مردم خداى نديده را عبادت مىكنند حضرت در جواب فرمود : « رأته القلوب بنور الايمان و اثبته العقول بيقضتها اثبات العيان و ابصرته الابصار بما رأته من حسن التركيب و احكام التأليف » 309 و چون هيچ‌نعمتى همانند معرفت خداوندى و اسماء حسنى حضرتش  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  هرنعمتى كه در جهان امكان يافت شود از خداوند است  « وَ ما بِكُمْ مِنْ نِعْمَةٍ فَمِنَ اللَّهِ »  310 و هيچ ثنائى بهتر از آن نيست كه خداوند بندگانش را به آن آموخت لذا بحث هدايت در قرآن را با - الحمد لله - كه طبق فرموده امير المؤمنين ( ع ) 311 - فاتحه كتاب خدا و خاتمه دعوى اهل بهشت پايان مىبخشيم - و آخر دعويهم ان الحمد لله رب العالمين .\r\n\r\n","description":"","footnote":"","page_name":" 334 ","page_number":358},
  {"content":"\r\n\r\n\r\nفهرست منابع\r\n( 1 ) - اصول كافى باب انه لا يعرف الابه\r\n( 2 ) - سورهء يوسف ، آيهء 90\r\n( 3 ) - اصول كافى باب انه لا يعرف الابه\r\n( 4 ) - سورهء اعراف ، 203\r\n( 5 ) - سورهء بقره ، آيه 2\r\n( 6 ) - فصلت ، آيه 42\r\n( 7 ) - مزمل آيه 5\r\n( 8 ) - سورهء قمر ، آيه 17\r\n( 9 ) - سوره بينه ، آيه 2 و 3\r\n( 10 ) - سورهء عبس ، آيه 16 - 13\r\n( 11 ) - سورهء شعراء ، 193\r\n( 12 ) - سورهء و النجم ، 17 و 11\r\n( 13 ) - سورهء احزاب ، آيه 4\r\n( 14 ) - سورهء آل عمران ، آيه 60\r\n( 15 ) - نهج البلاغه ، خطبه 147\r\n( 16 ) - نهج البلاغه ، خطبهء 201\r\n( 17 ) - سوره نحل آيه 89\r\n( 18 ) - نهج البلاغه ، خطبهء 198\r\n( 19 ) - تفسير البيان ، ص 31\r\n( 20 ) - تفسير البيان ، ص 31\r\n( 21 ) - تعليقات ابن سينا ، ص 21\r\n( 22 ) - صافات ، آيهء 164\r\n( 23 ) - سورهء بقره ، آيهء 31\r\n( 24 ) - سورهء بقره ، آيهء 31\r\n( 25 ) - سورهء اعراف ، آيهء 23\r\n( 26 ) - سورهء انبياء ، آيهء 27\r\n( 27 ) - سورهء حجرات ، آيهء 1\r\n( 28 ) - سورهء طه ، آيهء 50\r\n( 29 ) - سورهء اعراف ، آيهء 54\r\n( 30 ) - سورهء زمر ، آيه 62\r\n( 31 ) - سوره فاطر ، آيه 1\r\n( 32 ) - سوره زمر ، آيه 21\r\n( 33 ) - سوره نحل ، آيه 69 - 68\r\n( 34 ) - سوره نحل ، آيه 15\r\n( 35 ) - سوره زخرف ، آيه 10\r\n( 36 ) - سوره طه ، آيه 53\r\n( 37 ) - سوره اعلى ، آيه 2 و 3\r\n( 38 ) - سوره بقره ، آيه 120\r\n( 39 ) - سوره يونس ، آيه 32\r\n( 40 ) - سوره آل عمران ، آيه 19\r\n( 41 ) - سوره آل عمران ، آيه 85\r\n( 42 ) - سوره تكوير ، آيه 26\r\n( 43 ) - سوره يونس ، آيه 35\r\n( 44 ) - سوره هود ، آيه 56\r\n( 45 ) - صحيفه سجاديه ، دعاى 28\r\n( 46 ) - سوره اسراء ، آيه 97\r\n( 47 ) - سوره كهف ، آيه 17\r\n( 48 ) - سوره نساء ، آيه 51\r\n( 49 ) - الميزان ، ج 10 ، ص 57\r\n( 50 ) - سوره بقره ، آيه 44\r\n( 51 ) - سوره صف ، آيه 3\r\n( 52 ) - سوره شورى ، آيه 52\r\n( 53 ) - سوره يس ، آيه 3 و 4\r\n( 54 ) - سوره قصص ، آيه 56\r\n( 55 ) - سوره شورى ، آيه 52 و 53\r\n( 56 ) - سوره انفال ، آيه 17\r\n( 57 ) - سوره بقره آيه 272 و سوره نحل آيه 37\r\n( 58 ) - سوره فاطر ، آيه 9\r\n( 59 ) - سوره سجده ، آيه 27\r\n\r\n","description":"","footnote":"","page_name":" 335 ","page_number":359},
  {"content":"\r\n\r\n( 60 ) - سوره انعام ، آيه 97\r\n( 61 ) - سوره نمل ، آيه 63\r\n( 62 ) - سوره انعام ، آيه 38\r\n( 63 ) - سوره الفتح ، آيه 7\r\n( 64 ) - سوره فصلت ، آيه 17\r\n( 65 ) - سوره انسان ، آيه 3\r\n( 66 ) - سوره زمر ، آيه 62\r\n( 67 ) - سوره آل عمران ، آيه 60\r\n( 68 ) - سوره انعام ، آيه 12\r\n( 69 ) - سوره نحل ، آيه 9\r\n( 70 ) - سوره مائده ، آيه 50\r\n( 71 ) - سوره يونس ، آيه 32\r\n( 72 ) - سوره بينه ، آيه 3 - 1\r\n( 73 ) - سوره نساء ، آيه 165\r\n( 74 ) - سوره مومن ، آيه 83\r\n( 75 ) - سوره انعام آيات 89 - 84\r\n( 76 ) - سوره انعام ، آيه 90\r\n( 77 ) - سوره انعام ، آيه 91\r\n( 78 ) - سوره حجر ، آيه 80\r\n( 79 ) - سوره و النجم ، آيه 3 و 4\r\n( 80 ) - سوره اعراف ، آيه 198\r\n( 81 ) - سوره تكوير ، آيه 24\r\n( 82 ) - اصول كافى ، باب العقل\r\n( 83 ) - شرح اصول كافى ملا صدرا\r\n( 84 ) - سوره نباء ، آيه 19\r\n( 85 ) - سوره اسراء ، آيه 105\r\n( 86 ) - سوره تكوير ، آيه 21\r\n( 87 ) - سوره اعلى ، آيه 6\r\n( 88 ) - سوره شعراء ، آيه 193\r\n( 89 ) - سوره جن ، آيات 28 - 26\r\n( 90 ) - سوره حاقه ، آيه 47 - 44\r\n( 91 ) - سوره بقره ، آيه 252\r\n( 92 ) - سوره جمعه ، آيه 2\r\n( 93 ) - سوره انعام ، آيه 149\r\n( 94 ) - وافى باب فضل حامل القرآن\r\n( 95 ) - وافى باب التمسك بالقرآن و العمل به\r\n( 96 ) - اسفار ج 3 ص 396\r\n( 97 ) - فصل چهارم از مقاله دوم از طبيعيات شفاء ص 48\r\n( 98 ) - سوره طه ، آيه 50\r\n( 99 ) - سوره الرحمن ، آيه 29\r\n( 100 ) - سوره انعام ، آيه 12\r\n( 101 ) - سوره حج ، آيه 4\r\n( 102 ) - سوره صافات ، آيه 23\r\n( 103 ) - سوره اعراف ، آيه 146\r\n( 104 ) - سوره اعراف ، آيه 29\r\n( 105 ) - سوره نحل ، آيه 90\r\n( 106 ) - سوره اعراف ، آيه 28\r\n( 107 ) - سوره يوسف ، آيه 108\r\n( 108 ) - سوره انسان ، آيه 3\r\n( 109 ) - سوره بلد ، آيه 10\r\n( 110 ) - سوره مدثر ، آيه 36\r\n( 111 ) - سوره انعام ، آيه 153\r\n( 112 ) - سوره نحل ، آيه 36\r\n( 113 ) - سوره نجم ، آيه 1 و 2\r\n( 114 ) - سوره يس ، آيه 3 و 4\r\n( 115 ) - سوره زخرف ، آيه 54\r\n( 116 ) - سوره طه ، آيه 79\r\n( 117 ) - سوره مائده ، آيه 77\r\n( 118 ) - سوره نساء ، آيه 176\r\n( 119 ) - سوره انعام ، آيه 148\r\n( 120 ) - سوره انعام ، آيه 128 و 129 و . . .\r\n( 121 ) - سوره اعراف ، آيه 30\r\n( 122 ) - سوره انعام ، آيه 77\r\n( 123 ) - سوره نحل ، آيه 36\r\n( 124 ) - سوره بقره ، آيه 16\r\n( 125 ) - سوره صف ، آيه 5\r\n( 126 ) - سوره بقره ، آيه 26\r\n( 127 ) - سوره غافر ، آيه 34\r\n( 128 ) - سوره توبه ، آيه 115\r\n( 129 ) - سوره غافر ، آيه 74\r\n( 130 ) - سوره بقره ، آيه 256\r\n( 131 ) - سوره اسراء ، آيه 8\r\n( 132 ) - سوره انفال ، آيه 19\r\n( 133 ) - سوره رعد ، آيه 13\r\n( 134 ) - سوره انفال ، آيه 53\r\n( 135 ) - سوره ليل ، آيه 7\r\n( 136 ) - سوره مريم ، آيه 76\r\n( 137 ) - سوره محمد ، آيه 17\r\n\r\n","description":"","footnote":"","page_name":" 336 ","page_number":360},
  {"content":"\r\n\r\n( 138 ) - سوره مائده ، آيه 16\r\n( 139 ) - سوره رعد ، آيه 27\r\n( 140 ) - سوره شورى ، آيه 13\r\n( 141 ) - سوره جاثيه ، آيه 23\r\n( 142 ) - سوره ابراهيم ، آيه 4\r\n( 143 ) - سوره نحل ، آيه 93\r\n( 144 ) - سوره انعام ، آيه 144\r\n( 145 ) - سوره توبه ، آيه 80\r\n( 146 ) - سوره بقره ، آيه 264\r\n( 147 ) - سوره كهف ، آيه 17\r\n( 148 ) - سوره اعراف ، آيه 178\r\n( 149 ) - سوره زمر ، آيه 37\r\n( 150 ) - سوره اعراف ، آيه 186\r\n( 151 ) - سوره غافر ، آيه 33\r\n( 152 ) - سوره نساء ، آيه 88\r\n( 153 ) - سوره روم ، آيه 29\r\n( 154 ) - سوره نساء ، آيه 113\r\n( 155 ) - سوره يس ، آيه 10\r\n( 156 ) - سوره مدثر ، آيه 50 و 51\r\n( 157 ) - سوره آل عمران ، آيه 157\r\n( 158 ) - سوره فتح ، آيه 4\r\n( 159 ) - سوره منافقون ، آيه 7\r\n( 160 ) - سوره شورى ، آيه 12\r\n( 161 ) - سوره اعراف ، آيه 186\r\n( 162 ) - سوره فاطر ، آيه 1\r\n( 163 ) - سوره احزاب ، آيه 43\r\n( 164 ) - سوره احزاب ، آيه 56\r\n( 165 ) - سوره فصلت ، آيه 30\r\n( 166 ) - سوره مجادله ، آيه 22\r\n( 167 ) - سوره اعراف ، آيه 27\r\n( 168 ) - سوره اعراف ، آيه 30\r\n( 169 ) - سوره شعرا ، آيه 221 و 222\r\n( 170 ) - سوره ابراهيم ، آيه 22\r\n( 171 ) - سوره نباء ، آيه 39\r\n( 172 ) - سوره نساء ، آيه 42\r\n( 173 ) - سوره محمد ، آيه 25\r\n( 174 ) - سوره نحل ، آيه 100\r\n( 175 ) - سوره الرحمن ، آيه 43 و 44\r\n( 176 ) - الميزان - ج 8 - ص 44\r\n( 177 ) - سوره انبياء ، آيه 23\r\n( 178 ) - سوره رعد ، آيه 8\r\n( 179 ) - سوره قمر ، آيه 49\r\n( 180 ) - سوره حجر ، آيه 21\r\n( 181 ) - سوره ص ، آيه 82 و 83\r\n( 182 ) - توحيد صدوق\r\n( 183 ) - سوره اعراف ، آيه 29\r\n( 184 ) - سوره اسراء ، آيه 79\r\n( 185 ) - الميزان - ج 13 - ص 187\r\n( 186 ) - سوره تغابن ، آيه 11\r\n( 187 ) - سوره بقره ، آيه 283\r\n( 188 ) - سوره انعام ، آيه 125\r\n( 189 ) - سوره انعام ، آيه 125\r\n( 190 ) - سوره مطففين ، آيه 14\r\n( 191 ) - سوره انشراح ، آيه 1\r\n( 192 ) - سوره اعراف ، آيه 2\r\n( 193 ) - سوره طه ، آيه 24 و 25\r\n( 194 ) - سوره طه ، آيه 35\r\n( 195 ) - سوره رعد ، آيه 28\r\n( 196 ) - سوره طه ، آيه 124\r\n( 197 ) - سوره فرقان ، آيه 13\r\n( 198 ) - سوره انعام ، آيه 125\r\n( 199 ) - سوره يونس ، آيه 100\r\n( 200 ) - سوره نحل ، آيه 106\r\n( 201 ) - سوره ابراهيم ، آيه 17\r\n( 202 ) - سوره اعلى ، آيه 13\r\n( 203 ) - سوره فاطر ، آيه 35\r\n( 204 ) - سوره انبياء ، آيه 102\r\n( 205 ) - سوره زمر ، آيه 22\r\n( 206 ) - سوره انعام ، آيه 125\r\n( 207 ) - سوره مريم ، آيه 31\r\n( 208 ) - سوره نحل ، آيه 76\r\n( 209 ) - سوره مريم ، آيه 15\r\n( 210 ) - سوره قصص ، آيه 42\r\n( 211 ) - سوره بقره ، آيه 115\r\n( 212 ) - سوره يوسف ، آيه 105\r\n( 213 ) - سوره اسراء ، آيه 9\r\n( 214 ) - سوره جمعه ، آيه 2\r\n( 215 ) - شواهد الربوبيه\r\n( 216 ) - مصنفات شيخ اشراق ، ص 462\r\n( 217 ) - احتجاج طبرسى ج 1 ، ص 386\r\n\r\n","description":"","footnote":"","page_name":" 337 ","page_number":361},
  {"content":"\r\n\r\n( 218 ) - گلشن راز شبسترى\r\n( 219 ) - سوره لقمان ، آيه 13\r\n( 220 ) - سوره انعام ، آيه 76\r\n( 220 ) - سوره حج ، آيه 3 و 4\r\n( 221 ) - سوره حج ، آيه 8 و 9\r\n( 222 ) - سوره اسراء ، آيه 36\r\n( 223 ) - سوره اسراء ، آيه 9\r\n( 224 ) - سوره نحل ، آيه 89\r\n( 225 ) - الميزان ، ج 5 ، ص 292 - 273\r\n( 226 ) - الميزان ، ج 5 ، ص 292 - 273\r\n( 227 ) - سوره بقره ، آيه 79\r\n( 228 ) - سوره زمر ، آيه 18\r\n( 229 ) - نهج البلاغه ، كلمات قصارى كه با تفسير در نهج آمده\r\n( 230 ) - نهج البلاغه ، ص 157 و الحكمة ضالة المومن ، ص 158\r\n( 231 ) - محاسن برقى ، ص 229\r\n( 232 ) - حكمة الاشراق ، طبع جديد ، ص 158\r\n( 233 ) - اسفار ، ج 3 ، ص 446\r\n( 234 ) - نهج البلاغه ، كلمات قصار\r\n( 235 ) - جامع الاسرار ، ص 353\r\n( 236 ) - الهيات شفا ، مقاله ده ، فصل يك\r\n( 237 ) - سوره طلاق ، آيه 7\r\n( 238 ) - رسالهء تصحيح الاعتقاد ، ص 32\r\n( 239 ) - رسالهء تصحيح الاعتقاد ، ص 28\r\n( 240 ) - رسالهء تصحيح الاعتقاد ، ص 10\r\n( 241 ) - رسالهء تصحيح الاعتقاد ، ص 50\r\n( 242 ) - رسالهء تصحيح الاعتقاد ، ص 52\r\n( 243 ) - نهج البلاغه ، خطبه 1\r\n( 244 ) - سوره نحل ، آيه 125\r\n( 245 ) - سوره غافر ، آيه 13\r\n( 246 ) - سوره طلاق ، آيه 2\r\n( 247 ) - سوره نجم ، آيه 30\r\n( 248 ) - كافى ، باب استعمال العلم\r\n( 249 ) - سوره اسراء ، آيه 9\r\n( 250 ) - سوره لقمان ، آيه 19\r\n( 251 ) - سوره بقره ، آيه 197\r\n( 252 ) - سوره انفال ، آيه 29\r\n( 253 ) - سوره طلاق ، آيه 2\r\n( 254 ) - سوره طه ، آيه 124\r\n( 255 ) - سوره اسراء ، آيه 72\r\n( 256 ) - سوره لقمان ، آيه 20\r\n( 257 ) - سوره شورى ، آيه 19\r\n( 258 ) - سوره كهف ، آيه 65\r\n( 259 ) - نهج البلاغه ، كلمات قصار\r\n( 260 ) - سوره طه ، آيه 114\r\n( 261 ) - جلد 2 ، ص 314\r\n( 262 ) - سوره آل عمران ، آيه 130\r\n( 263 ) - سوره شمس ، آيه 9 و 10\r\n( 264 ) - سوره انعام ، آيه 75\r\n( 265 ) - سوره اعراف ، آيه 185\r\n( 266 ) - سوره طلاق ، آيه 2\r\n( 267 ) - سوره طه ، آيه 124\r\n( 268 ) - سوره بقره ، آيه 165\r\n( 269 ) - دعاى كميل\r\n( 270 ) - مناجات شعبانيه\r\n( 271 ) - سوره انعام ، آيه 43\r\n( 272 ) - سوره بقره ، آيه 74\r\n( 273 ) - سوره زمر ، آيه 22\r\n( 274 ) - سوره انفال ، آيه 29\r\n( 275 ) - سوره مريم ، آيه 59 و 60\r\n( 276 ) - سوره بقره ، آيه 282\r\n( 277 ) - سوره اعراف ، آيه 146\r\n( 278 ) - سوره انعام ، آيه 125\r\n( 279 ) - سوره فاطر ، آيه 10\r\n( 280 ) - سوره حج ، آيه 31\r\n( 281 ) - تفسير صدر المتالهين ، ج 1 ص 110\r\n( 282 ) - سوره سجده ، آيه 12\r\n( 283 ) - نهج البلاغه\r\n( 284 ) - اسفار ، ج 3 ، ص 338\r\n( 285 ) - الهيات شفا ، مقاله 8 ، فصل اسفار ، ج 8 ، ص 223\r\n( 286 ) - قاموس فيروزآبادى\r\n( 287 ) - سوره تجم ، آيه 17 - 8\r\n( 288 ) - سوره حجر ، آيه 72\r\n( 289 ) - تفسير نور الثقلين ، ج 1 ، ص 118\r\n( 290 ) - سوره مائده ، آيه 105\r\n( 291 ) - الميزان ، ج 5 ، ص 292\r\n\r\n","description":"","footnote":"","page_name":" 338 ","page_number":362},
  {"content":"\r\n\r\n( 292 ) - سوره عنكبوت ، آيه 69\r\n( 293 ) - سوره حجر ، آيه 99\r\n( 294 ) - محاسن برقى ، ص 248\r\n( 295 ) - سوره انعام ، آيه 75\r\n( 296 ) - سوره تكاثر ، آيه 7 - 5\r\n( 297 ) - سوره مطففين ، آيه 21 - 18\r\n( 298 ) - الميزان ، جلد 5 ، ص 292 - 273\r\n( 299 ) - پايان مقاله هشتم از الهيات شفا\r\n( 300 ) - سوره كهف ، آيه 104\r\n( 301 ) - سوره نور ، آيه 40\r\n( 302 ) - تفسير الميزان ، ج 1 ، ص 95\r\n( 303 ) - سوره فصلت ، آيه 44\r\n( 304 ) - مفاتيح الغيب ، ص 619\r\n( 305 ) - سوره انعام ، آيه 83\r\n( 306 ) - سوره يوسف ، آيه 108\r\n( 307 ) - سوره انعام ، آيه 79\r\n( 308 ) - احتجاج طبرسى ، ج 2 ، ص 76 و 77\r\n( 309 ) - احتجاج طبرسى ، ج 2 ، ص 76 و 77\r\n( 310 ) - سوره نحل ، آيه 53\r\n( 311 ) - مستدرك نهج البلاغه ، باب المختار من حكمه ، ص 188\r\n\r\n","description":"","footnote":"","page_name":" 339 ","page_number":363},
  {"content":"\r\n . \r\n","description":"","footnote":"","page_name":" 340 ","page_number":364},
  {"content":"\r\n\r\n\r\nنقد و بررسى برخى از آثار و نظريات « احمد حميد الدّين كرمانى »\r\nغلامحسين ابراهيمى دينانى\r\n\r\n","description":"","footnote":"","page_name":" 341 ","page_number":365},
  {"content":"\r\n . \r\n","description":"","footnote":"","page_name":" 342 ","page_number":366},
  {"content":"\r\n\r\nبسم اللّه الرحمن الرحيم احمد حميد الدين كرمانى كه در اواخر قرن چهارم و اوائل قرن پنجم هجرى مىزيسته ، يكى از فيلسوفان بزرگ اسلامى است كه تاكنون به نحو شايسته شناخته نشده و مقام علمى و فلسفى وى در زير غبار ابهام و گرد فراموشى مستور مانده است .\r\nاين فيلسوف خوش قريحهء ايرانى كه از داعيان بزرگ فرقهء اسماعيليه بشمار مىآيد داراى آثارى است كه هريك از آنها مىتواند موضوع تحقيق و بررسى دامنه‌دارى قرار گيرد و مبحث جالبى در تاريخ فلسفه‌ى اسلامى محسوب گردد .\r\nحميد الدين كرمانى نزد علماى فرقه‌ى اسماعيليه به تحصيل علوم پرداخته و در فلسفه ، از شاگردان فيلسوف معروف ابو يعقوب سجستانى بوده است . وى بسيارى از مسائل عقلى و فلسفى را مورد بررسى قرار داده و در راه توفيق ميان فلسفه و دين كوشش فراوان كرده است . بررسى آثار اين فيلسوف به خوبى نشان مىدهد كه وى يكى از ژرف‌انديش‌ترين علماى فرقه‌ى اسماعيليه بوده و در ميان اين جماعت از مقامى رفيع برخوردار است .\r\nكرمانى بسيارى از سالهاى عمر خود را در راه تحقيق و پژوهش و بررسى مسائل فلسفى سپرى كرد و سرانجام در سال\r\n\r\n","description":"","footnote":"","page_name":" 343 ","page_number":367},
  {"content":"\r\n\r\n411 هجرى بدرود زندگى گفت « 1 » .\r\nآقاى مصطفى غالب در مقدمه‌اى كه بر كتاب راحة العقل حميد الدين كرمانى به رشته‌ى تحرير درآورده ، مجموعهء آثار وى را علاوه بر يك سلسله از رساله‌هاى كوچك و مختصر كه در رشته‌هاى مختلف علوم نگاشته شده ، بالغ بر ده اثر دانسته است . از آنچه اين فيلسوف در كتاب راحة العقل خود آورده است ، به روشنى معلوم مىشود كه وى اين كتاب را مهم‌ترين اثر خود مىداند و براى آن ارزش و اهميت ويژه‌اى قائل است .\r\nكرمانى براين نكته تأكيد كرده است كه تنها كسانى مىتوانند كتاب « راحة العقل » وى را بخوانند و از آن بهره‌مند شوند كه پيش از قرائت آن ، تعدادى از كتب فلسفى و اسلامى را خوانده و با مندرجات آن آشنا شده باشند . كتاب‌هائى را كه كرمانى نام برده و خواندن آنها را پيش از قرائت كتاب « راحة العقل » مورد تأكيد و توصيه قرار داده است ، به ترتيب عبارتند از :\r\n1 - قرآن مجيد ، كه جامع علم و حكمت است و باعث حركت نفوس به سوى جهان آخرت مىگردد .\r\n2 - كتاب طهارت ، نوشته‌ى قاضى نعمان ابن محمد .\r\n3 - كتاب الدعائم .\r\n4 - كتاب الاقتصار و الاختصار .\r\n5 - كتاب المغازى .\r\n6 - كتاب شرح الاخبار .\r\n7 - كتاب المناقب و المثالب .\r\n8 - كتاب تأويل الشريعة نوشتهء امام معز الدين .\r\n9 - آثار جعفر بن منصور اليمن ، ابو حاتم رازى ، محمد بن احمد نخشبى و ابو يعقوب سجستانى .\r\n\r\n\r\n","description":"","footnote":"\r\n( 1 ) - كتاب راحة العقل ، نوشته‌ى حميد الدين كرمانى ، چاپ بيروت ، مقدمهء مصطفى غالب صفحهء 47 .\r\n","page_name":" 344 ","page_number":368},
  {"content":"\r\n\r\nكرمانى علاوه بر آثار نام برده ، خواندن برخى از آثار خود را نيز شرط پيشين خواندن كتاب راحة العقل قرار داده است و روى آن تأكيد مىكند . اين آثار به ترتيب عبارتند از :\r\n1 - كتاب تنبيه الهادى و المتهدى .\r\n2 - كتاب معالم الدين .\r\n3 - كتاب المصابيح فى الامامه .\r\n4 - كتاب الرياض فى الحكم بين الشيخين ابى حاتم الرازى و ابى يعقوب السنجرى .\r\nكتاب اخير مشتمل بر يك نوع ارزيابى و داورى است كه در مورد دو كتاب « الاصلاح » و « النصرة » انجام پذيرفته است ؛ اين دو كتاب به ترتيب به دو فيلسوف معروف ابو حاتم رازى و ابو يعقوب سجستانى كه دو شيخ ناميده مىشوند منسوب مىباشند .\r\n5 - الرسالة المضيئه .\r\n6 - رسالة الروضة .\r\n7 - الرسالة فى المعاد .\r\nكرمانى قرائت ساير آثار خود را ، كه نام آنها را ذكر نكرده ، و تنها به رسالهء « الفهرست » ارجاع داده ؛ نيز شرط پيشين قرائت كتاب راحة العقل بشمار آورده است . وى درميان مجموع كتبى كه قرائت آنها پيش از قرائت كتاب راحة العقل لازم دانسته نسبت به كتاب « الرياض » توصيه و تأكيد بيشتر كرده است .\r\nكرمانى براين عقيده است كه اگر كسى بخواهد كتاب راحة العقل را بخواند و از آن بهره‌مند شود بايد مندرجات كتاب « الرياض » را نصب العين خود قرار داده و آن را در فهم اين كتاب مددكار و راهنماى خويش بشمار آورد ، و در اين مورد توصيه و تأكيد را به جائى رسانده كه قرائت آن كتاب را به يك يا ده و يا بيست بار و حتى پنجاه بار كافى ندانسته معتقد است كه اگر كسى بخواهد از كتاب راحة العقل بهره‌مند شود بايد پيش از آن ،\r\n\r\n","description":"","footnote":"","page_name":" 345 ","page_number":369},
  {"content":"\r\n\r\nكتاب « الرياض » را به قدرى خوانده و در آن ممارست كرده باشد ، كه مندرجات آن ، ملكه‌ى وى گشته ، صورت نفسانى وى را تشكيل داده باشد . حميد الدين كرمانى پس از ذكر نام اين كتابها اين نكته را نيز خاطر نشان مىسازد كه اگر كسى اين وصيت را سبك شمرده ، آنچه را وى گفته است به انجام نرساند ، به نفس خويش ستم كرده و در اين باب نبايد جز خويشتن كسى را ملامت نمايد .\r\nاين فيلسوف معتقد است كه قرائت كتاب راحة العقل با رعايت شرائطى كه براى آن در نظر گرفته شده همانند داروئى است كه باعث صحت و سلامت انسان گشته ، از هرگونه بيمارى روحى جلوگيرى مىنمايد . از سوى ديگر اين مسأله را نيز مسلم مىدارد كه اين كتاب بدون رعايت شرائط لازم همانند سمى است كه مىتواند موجب هلاكت انسان شود « 1 » .\r\nباتوجه به آنچه تاكنون در اينجا ذكر شد به روشنى معلوم مىشود كه كتاب راحة العقل داراى اهميت مخصوص بوده و درميان همهء آثار حميد الدين كرمانى از ارزش بيشترى برخوردار است . وى نه تنها زبده‌ى افكار و خلاصهء عقايد خود را در اين كتاب ارائه كرده بلكه اساس تعليمات و روش انديشهء علماى فرقهء اسماعيليه را نيز در آن به روشنى ترسيم كرده است .\r\nكرمانى ترتيب ابواب و فصول كتاب خود را نيز براساس عقايد اسماعيليه و اسلوب انديشه‌ى آنان تنظيم كرده است ؛ وى تمام مندرجات اين كتاب را به هفت « سور » و هريك از سورهاى هفت‌گانه را به هفت « مشرع » تقسيم كرده است . فيلسوف كرمانى در اين ترتيب و نظامى كه براى تدوين كتاب خود به كار برده ، به‌طور آشكارى از عقيده‌اى كه در فرقه‌ى اسماعيليه رايج بوده پيروى كرده است : علماى فرقه‌ى اسماعيليه به وجود هفت ناطق\r\n\r\n\r\n","description":"","footnote":"\r\n( 1 ) - كتاب راحة العقل چاپ بيروت صفحات 110 - 108 .\r\n","page_name":" 346 ","page_number":370},
  {"content":"\r\n\r\nقائل شده‌اند كه آنان را اصحاب ادوار صغيره مىنامند ؛ دور هريك از اين ناطق‌هاى هفتگانه نيز تنها بر مدار هفت امام مىچرخد . اين جماعت به وجود هفت آسمان و هفت ستاره‌ى مدبر و هفت اقليم نيز قائل‌اند و انسان را نيز به هفت جزء ، و طول قامت هرشخصى را به هفت وجب از وجب‌هاى خود وى تقسيم كرده‌اند . اعضاى هفت‌گانه انسان كه در هنگام سجده بر روى زمين قرار مىگيرد و همچنين منفذهاى هفتگانه كه در قسمت رأس و صورت آدمى واقع شده‌اند از جمله مواردى است كه اسماعيليان به موارد پيش‌گفته ملحق نموده‌اند .\r\nناطق‌هاى هفتگانه درنظر فرقه‌ى اسماعيليه به ترتيب عبارتند از :\r\n1 - حضرت آدم ( ع )\r\n2 - حضرت نوح ( ع )\r\n3 - حضرت ابراهيم ( ع )\r\n4 - حضرت موسى ( ع )\r\n5 - حضرت عيسى ( ع )\r\n6 - حضرت محمد ( ص )\r\n7 - حضرت قائم الزمان ( ع )\r\nدرميان اين هفت تن تنها يكى از آنان اولوالعزم نمىباشد كه آن حضرت آدم است كه در قرآن مجيد نسيان و نداشتن عزم به وى منسوب گشته است :  « وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً »  « 1 » .\r\nآنچه در كتاب راحة العقل آمده به خوبى نشان مىدهد كه حميد الدين كرمانى از جماعت اخوان الصفا اثر پذيرفته و آثار آنان را به دقت مورد بررسى قرار داده است . شباهت‌ها و مناسبت‌هائى كه درميان آثار كرمانى و رسائل اخوان الصفا\r\n\r\n\r\n","description":"","footnote":"\r\n( 1 ) - سورهء طه ، آيهء 115\r\n","page_name":" 347 ","page_number":371},
  {"content":"\r\n\r\nمشاهده مىشود ، به هيچ‌وجه قابل انكار نيست . كسانى كه به وجود اين‌گونه شباهت‌ها و مناسبت‌ها توجه كرده و آن‌ها را مورد بررسى قرار مىدهند در وابسته بودن جماعت اخوان الصفا به فرقه‌ى اسماعيليه هيچ‌گونه ترديدى به خود راه نمىدهند . توجه به اين مسأله و بررسى آن يكى از بهترين راه‌هائى است كه مىتواند به شناسائى جماعت اخوان الصفا منته گردد و غبار ابهام را از چهره‌ى آنان بزدايد . درباره‌ى جماعت اخوان الصفا پژوهش فراوان به عمل آمده و سخن بسيار گفته شده است ولى شايد بتوان گفت هويت اين جماعت هنوز در زير پوششى از يك سلسله پرسش‌ها مستور مانده است .\r\nاشترن « 1 » از جمله كسانى است كه مقالهء بسيار جالبى درباره‌ى مؤلفان رسائل اخوان الصفا نوشته و اطلاعات جديدى در اين باب ارائه كرده است . با اين همه ، وى به نتيجه‌اى رسيده است كه به دشوارى مىتوان آن را پذيرفت . اشترن مىگويد :\r\nدر قرن پنجم « رسائل » بر محافل فلسفى غيروابسته به مذهب اسماعيلى تأثير بسيار داشته و بر خلاف ، هيچ تأثير مشهودى از آن ، در مؤلفان اسماعيلى معاصر ديده نمىشود ، و اين رسائل تا يكى دو قرن پس از انتشار مورد قبول اسماعيليان قرار نگرفت .\r\nبه عقيده‌ى اشترن ، مؤلفانى كه « توحيدى » و « قاضى عبد الجبار » از آنها نام برده‌اند با آنكه به مذهب اسماعيلى وابسته بودند نمايندهء مشرب خاصى در مذهب اسماعيليان هستند كه « محمد بن اسماعيل » را زندهء غايب شده مىدانستند ، و بر آن بودند كه روزى به‌عنوان مهدى منتظر ظهور خواهد كرد . چنين تصور مىشد كه اين امام غايب با پيروان برگزيده‌ى خود يعنى « مؤلفان رسائل » در تماس بوده و رسائل را به ميانجيگرى ايشان انتشار داده است .\r\n\r\n\r\n","description":"","footnote":"\r\n( 1 ) -  M . Stern \r\n","page_name":" 348 ","page_number":372},
  {"content":"\r\n\r\nاشترن چنين تصور مىكند كه سازمان مخفىاى كه شرح آن در رسائل آمده ، پندار و خيال و فقط نمايندهء صورتى بوده است كه مؤلفان پيش خود وجود آن را آرزو مىكرده‌اند .\r\nاشترن همچنين براين عقيده است كه اين مؤلفان هيچ وظيفه‌اى در تشكيلات دعوت اسماعيلى عصر خود نداشته‌اند « 1 » .\r\nاكنون اگر كسى با عقايد و انديشه‌هاى حميد الدين كرمانى آشنا بوده و آثار وى را مورد بررسى قرار داده باشد به خوبى پى مىبرد كه سخن اشترن درباره‌ى جماعت اخوان الصفا صحت ندارد و دعوى وى در اين باب يك دعوى بىاساس بشمار مىآيد .\r\nبرخى براين عقيده‌اند كه كار نوشتن رسائل اخوان الصفا ميان سال‌هاى 350 و 370 ، پيش از تسخير مصر به دست فاطميان ، در سال 358 يا اندكى پس از آن پايان پذيرفته است « 2 » . به اين ترتيب ، مىتوان گفت كه زمان زندگى فيلسوف كرمانى از زمان تأليف رسائل اخوان الصفا خيلى دور نبوده و فاصلهء قابل توجهى در اين ميان ديده نمىشود . در صورتى كه وفات حميد الدين كرمانى در سال 411 هجرى اتفاق افتاده باشد ، مسألهء نزديك بودن زندگى ظاهرى و باطنى وى با جماعت اخوان الصفا به آسانى قابل اثبات مىباشد . شايد اگر اشترن آثار فيلسوف كرمانى را مورد مطالعه و بررسى قرار مىداد ، هرگز ادعا نمىكرد كه مؤلفان « رسائل » هيچ نفوذى در مذهب اسماعيلى عصر خود نداشته‌اند ، زيرا همانگونه كه گذشت ، شباهتها و مناسباتى كه در ميان آثار كرمانى و رسائل اخوان الصفا مشاهده مىشود به هيچ‌وجه قابل انكار نيست . درميان حكما و فيلسوفان اسلامى تعداد كسانى كه به فرقهء اسماعيليه وابسته بوده ، و در مكتب فكرى\r\n\r\n\r\n","description":"","footnote":"\r\n( 1 ) - دانشنامه‌ى ايران و اسلام - بنگاه ترجمه و نشر كتاب - جلد 10 صفحه 1355 .\r\n( 2 ) - مرجع سابق - صفحهء 1357 .\r\n","page_name":" 349 ","page_number":373},
  {"content":"\r\n\r\nآنان پرورش يافته‌اند كم نيست ؛ جماعت اخوان الصفا ، ميمون قداح ، جعفر ابن منصور ، نخشبى ، ابو حاتم رازى و ابو يعقوب سجستانى از جمله كسانى هستند كه مىتوان آنان را در زمرهء اين گروه بشمار آورد . شايد اغراق‌آميز نباشد كه بگوئيم حميد الدين كرمانى ، درميان اين دسته از انديشمندان اسلامى ، از ژرف‌انديش‌ترين آنان بشمار مىآيد . اين سخن نيز دور از واقعيت نيست كه كتاب راحة العقل درميان مجموع آثار كرمانى جامع‌ترين و باارزش‌ترين اثر وى مىباشد . به‌همين جهت است كه اين كتاب نزد علماى اسماعيلى يكى از مهم‌ترين آثار فلسفى بشمار مىآيد ، و درنظر اين جماعت اطلاع از مندرجات آن نيز جز براى كسانى كه در علوم و معارف عقلى صاحب‌نظر باشند ، جايز نيست .\r\nهمانگونه كه گذشت اين كتاب داراى هفت « سور » است .\r\nهريك از اسوار ، بجز سور هفتم ، نيز داراى هفت مشرع مىباشد ، و تنها سور هفتم است كه بر خلاف شش سور ديگر در چهارده مشرع تنظيم شده است . علت اين‌كه كرمانى مشارع سور هفتم را دو برابر هريك از ساير اسوار قرار داده ، اين است كه وى در تدوين كتاب خود به نوعى از ادوار و اكوار مذهب اسماعيلى نظر داشته است . مسألهء دور و كور از جمله مسائلى است كه علماى اسماعيلى به آن معتقد بوده‌اند و همواره در آثار آنان مطرح شده است . اين مسأله در تاريخ انديشه‌ى بشر به صورت‌هاى گوناگون مطرح شده و مىتوان آن را يكى از مباحث پرماجراى تاريخ بشمار آورد .\r\nكرمانى دربارهء علت انتخاب نام « راحة العقل » براى كتاب خود ، در آغاز آن ، چنين مىگويد : « آنچه وسائل و ابزار رفاه و آسايش عقل انسان را در نيل به مقام قدس فراهم مىسازد در اين كتاب موجود است » . به اين ترتيب ، فيلسوف كرمانى از\r\n\r\n","description":"","footnote":"","page_name":" 350 ","page_number":374},
  {"content":"\r\n\r\nوجه تسميهء اثر خود غافل نبوده و علت انتخاب اين نام جز جامع بودن كتاب نسبت به آنچه آسايش عقل آدمى در آن است چيز ديگرى نيست .\r\nاين فيلسوف ، سور اول كتاب خود را به مقدمات و علت ترتيب اسوار ، و سور دوم آن را به توحيد و تقديس و تمحيد ذات بارىتعالى اختصاص داده است ، و در سور سوم كتاب از قلم كه به عقيدهء او نخستين موجود است سخن گفته است .\r\nسور چهارم اين كتاب به موجود از ابداع كه خود نخستين مبدع است و همچنين به مبادى شريفه كه حروف علويه بشمار مىروند اختصاص يافته است . در سور پنجم از آنچه از مبادى شريفه موجود گشته مانند طبيعت و اجسام عاليه سخن به ميان آمده و در سور ششم اجسام سفليه و ارتباط آنها با اجسام عاليه مورد بحث و بررسى قرار گرفته است ، و بالاخره در سور هفتم مبحث اركان اربعه و مواليد سه‌گانه مطرح گشته است ؛ كليه‌ى مسائل مربوط به نفس ناطقه و مراتب و درجات آن نيز در اين سور مورد بررسى واقع شده است .\r\nاكنون كه از نام و نوع مسائل مندرج در كتاب راحة - العقل آگاه شديم ، بىمناسبت نيست برخى از آن مسائل را در اينجا مطرح كنيم و به بررسى آنها بپردازيم :\r\nيكى از مسائل بزرگ و دامنه‌دارى كه در الهيات به معنى الاخص مطرح شده و حكماى اسلامى درباره‌ى آن به غور و بررسى پرداخته‌اند ، مسألهء صفات بارىتعالى و رابطهء آن با ذات مقدس او است . فيلسوف كرمانى نيز در سور دوم كتاب راحة العقل اين مسأله را مطرح ساخته است ؛ اما وى بر خلاف بسيارى از حكما ، صفات خدا را مورد انكار قرار داده است و موصوف بودن را براى حق تبارك و تعالى جايز نمىداند .\r\nوى بر اين عقيده است كه صحيح‌ترين سخن در مقام\r\n\r\n","description":"","footnote":"","page_name":" 351 ","page_number":375},
  {"content":"\r\n\r\nتنزيه و تقديس خداوند ، سخنى است كه بنابرآن هرگونه صفت از خداوند سلب گرديده ، و اطلاق آن بر وى ممنوع شده باشد .\r\nكرمانى براى اثبات اين عقيده كوشش فراوان كرده و در مقام استدلال چنين مىگويد : « عقول آدميان همواره مشتاق و علاقه‌مند است كه خداوند را مورد تقديس قرار داده ، در برابر آنچه شايستهء ذات اوست ، سر تعظيم فرود آورند » . براى رسيدن به اين مقصود دو راه وجود دارد :\r\n1 - هرگونه صفت نيكو و برترى كه نيكوتر و برتر از آن قابل تصور نباشد ، براى خداوند اثبات گردد .\r\n2 - هرگونه صفت كه مىتواند بر موجودات عالم امكان حمل شود ، از ذات مقدس حق‌تعالى سلب گشته ، اطلاق آن بر او ممنوع گردد .\r\nاكنون اگر كسى طريق اول را انتخاب كرده ، از راه اثبات صفات نيكو و برتر براى خداوند ، او را مورد تقديس و تمجيد قرار دهد ، ناچار سخن وى به وادى كذب و افترا بر خداوند كشيده مىشود و آنچه را شايستهء مقام مقدس الوهيت نيست به آن منسوب مىنمايد . به اين ترتيب ، بايد گفت : درست‌ترين و راست‌ترين تكيه‌گاه براى تقديس و تمجيد خداوند جز سلب هرگونه صفت از ذات مقدس او چيز ديگرى نيست . كرمانى در اينجا اضافه مىكند كه صدق و درستى در دو مورد تحقق مىيابد :\r\nمورد اول اين است كه يك شىء براى چيزى اثبات شود كه آن شىء درواقع براى آن چيز وجود داشته باشد .\r\nمورد دوم آن است كه يك شىء از چيزى سلب گردد كه آن شىء براى آن چيز موجود نباشد .\r\nاكنون اگر گونه‌اى از صفات را براى خداوند اثبات نمائيم ، كه آنها را جز صفات ممكنات چيز ديگرى نمىتوان\r\n\r\n","description":"","footnote":"","page_name":" 352 ","page_number":376},
  {"content":"\r\n\r\nبه‌شمار آورد ، ناچار بايد بگوئيم كه در اينجا دروغ گفته و بر خداوند افترا بسته‌ايم ؛ زيرا آنچه شايستهء ذات مقدس خداوند نبوده به او نسبت داده و احيانا آنچه شايستهء ذات پاك الوهيت بوده از وى سلب كرده‌ايم . در همين حال اگر صفتى را كه از آن خداوند نيست و صفت غير بشمار مىآيد ، از ساحت مقدس او سلب نمائيم ، در سخن خود صادق بوده ، در موضع خويش استوار خواهيم بود .\r\nكرمانى طريقتى را كه در آن سلب هرگونه صفت از خداوند توصيه مىشود طريقى درست و راستين دانسته ، « وجود » را نيز سالك همين طريق به‌شمار مىآورد . وى در همين‌جا مىافزايد كه وقتى ما سلوك خود را از اين طريق ادامه دهيم و صفاتى را كه شايسته غير حقند از خداوند سلب كنيم ، از فرو افتادن در ورطه‌ى تحديد و تشبيه كه نوعى همانندكردن خداوند به غير است دورى جسته‌ايم . لازم به يادآورى است كه درنظر اين فيلسوف همهء آنچه از ديدگاه متكلمان و حكما صفات خداوند به‌شمار مىآيد ، جز صفات موجودات عالم امكان چيز ديگرى نيست . در اينجا ممكن است براى بسيارى اين پرسش پيش آيد كه اگر چيزى از هرگونه صفت منزه بوده ، از هرنوع همانندى با موجودات نيز بر كنار باشد ، چگونه مىتوان آن را يك موجود واقعى به‌شمار آورد .\r\nكرمانى به اين پرسش پنهان ، كه مىتوان آن را برحسب اصطلاح يك اشكال مقدر ناميد ، توجه كرده و بىدرنگ در مقام پاسخ آن برآمده است ؛ وى مىگويد : « هنگامى كه ما از طريق نفى - يعنى طريقهء دوم - هرگونه صفت را از خداوند سلب كرده ، ادعا مىكنيم كه خداوند متعال چنين و چنان نيست ، اين مسأله را نيز به خوبى مىدانيم كه همهء آن چيزهائى كه از ذات خداوند نفى كرده‌ايم در عالم خلق موجود است . و فحواى\r\n\r\n","description":"","footnote":"","page_name":" 353 ","page_number":377},
  {"content":"\r\n\r\nسخن ما بر اين دلالت دارد كه ذات خداوند در عين تقدس ثابت است ، در حالى كه با همهء موجودات نيز مباينت دارد . » وى سپس مىافزايد : « اين مسأله در نظر هوشمندان و كسانى كه برادران « 1 » به حق ما هستند ، محرز و روشن است » . كرمانى در اين مسأله سخن خود را به درازا كشانده و پس از نقض و ابرام‌هاى بسيار با توسل به يك برهان كه جهت اثبات مدعاى خويش اقامه كرده ، به اين مبحث پايان مىبخشد . او بر اين عقيده است كه اثبات هرگونه صفت بر خداوند مستلزم امر محال خواهد بود .\r\nدر نظر كرمانى « وجود داشتن » نيز از جملهء صفات به‌شمار مىآيد ، و اطلاق آن بر خداوند متعال همانند اطلاق ساير صفات مىباشد . اين فيلسوف اطلاق وجود را بر خداوند به‌عنوان يك صفت مستلزم امر محال دانسته و عدم جواز اطلاق اين صفت را بر خداوند ملاك و نمونه براى عدم جواز اطلاق ساير صفات به‌شمار آورده است . استدلال وى در اين مورد چنين است :\r\nهنگامى كه وجود به‌عنوان يك صفت بر خداوند اطلاق مىشود ، از دو صورت بيرون نيست . آن دو صورت به ترتيب عبارتند از :\r\n1 - آنچه موجب جواز اين اطلاق مىباشد ، ذات خداوند است .\r\n2 - آنچه موجب جواز اين اطلاق مىشود ، چيزى است كه غير ذات خداوند است .\r\nاكنون اگر آنچه موجب اطلاق صفت وجود بر خداوند مىشود ، چيزى جز ذات مقدس وى نباشد ، معنى آن اين است كه ذات مقدس خداوند پيش‌از آنكه به صفت وجود متصف گردد\r\n\r\n\r\n","description":"","footnote":"\r\n( 1 ) - كرمانى از « برادران به حق » خود ، پيروان فرقه‌ى اسماعيليه را در نظر داشته است .\r\n","page_name":" 354 ","page_number":378},
  {"content":"\r\n\r\nثابت مىباشد ، زيرا اگر ذات پيش از اتصاف به صفت خود ثابت نباشد ، هرگز نمىتواند موجب صحت اين اتصاف واقع شود ، اين مسأله نيز مسلم است كه اگر ذات پيش از اتصاف به صفت وجود ، ثابت باشد به هيچ‌وجه در ثبوت خود ، نيازمند به صفت وجود نيست ، و هنگامى كه ذات در ثبوت خود نيازمند به صفت وجود نباشد ، موجب اثبات آن صفت نيز نخواهد بود . به اين ترتيب ، مىتوان گفت : وقتى ذات خداوند موجب اثبات صفت خود نباشد ، اثبات صفت براى ذات وى محال خواهد بود . آنچه ذكر شد ، در صورتى است كه موجب اطلاق صفت وجود بر خداوند جز ذات مقدس وى چيز ديگرى نباشد .\r\nولى اگر آنچه را موجب اطلاق صفت وجود بر خداوند مىگردد ، ذات مقدس او به‌شمار نياوريم ، ناچار بايد اعتراف كنيم كه امرى غير از ذات خداوند موجب اين اطلاق مىگردد .\r\nاكنون اگر اين امر كه موجب اطلاق صفت وجود بر خداوند مىشود خود واجب الوجود باشد ، سخن نخست اعاده شده و تا بىنهايت قابل تكرار مىباشد . اين مسأله نيز مسلم است كه تكرار اين سخن تا بىنهايت يك امر محال و نامعقول به‌شمار مىآيد .\r\nبطلان اين فرض كه امرى غير از واجب الوجود بتواند موجب اطلاق صفت وجود بر ذات واجب گردد ، نيازمند توضيح نيست .\r\nفيلسوف كرمانى پس از اين‌كه استدلال خود را درمورد جايز نبودن اطلاق صفت وجود بر خداوند به پايان مىرساند ، حكم استدلال خود را نسبت به ساير صفات خداوند نيز سرايت داده ، همهء آنها را مشمول اين برهان به‌شمار مىآورد . وى براين عقيده است كه خداوند از هرگونه صفت مبرا و منزه است ، و هر صفتى كه در جهان وجود دارد ، زير سيطرهء ابداع و اختراع اوست . در نظر وى خداوند آفريدگار و مبدع صفات است و هيچ آفريننده‌اى به آفريدهء خود متصف نمىگردد . كرمانى\r\n\r\n","description":"","footnote":"","page_name":" 355 ","page_number":379},
  {"content":"\r\n\r\nاطلاق عنوان وجود را بر خداوند تنها به جهت اضطرار و ناچارى در جهان لفظ و عبارت جايز مىشمارد . به‌همين جهت است كه وى مشرع ششم از سور دوم كتاب خود را به اين مبحث اختصاص داده و تا آنجا كه توانسته دربارهء اين مسأله قلمفرسائى كرده است . وى به سختى بر اين باور است كه در جهان الفاظ و عبارات هيچ‌گونه لغتى را نمىتوان يافت كه از آنچه شايستهء مقام مقدس الوهيت است حكايت كرده ، و از اين چهره‌ى تابناك پرده بردارد . مشرع ششم از سور دوم كتاب راحة العقل كرمانى با اين عنوان آغاز مىشود : « المشرع السادس فى انه لا يوجد فى اللغات ما يمكن الاعراب عنه بما يليق به . »\r\nاين فيلسوف بر اين عقيده است كه وجود ، تنها از صفات فعل خداوند به‌شمار مىآيد ؛ زيرا آنچه از خداوند به‌عنوان فعل صادر مىشود ، وجود نخست يا عقل اول نام مىگيرد . ميان فعل خداوند و فعل انسان تفاوت بسيار است . زيرا فعل انسان هنگامى كه صادر مىشود و به مرحلهء هستى درمىآيد ، در مصدر خود - يعنى نفس انسانى - اثر مىگذارد . و درنتيجه ، جان آدمى به چيزى دست مىيابد كه پيش از اين ، آن را دارا نبوده است ، ولى فعل خداوند چنين نيست و به هيچ‌وجه در فاعل خود اثر نمىگذارد ؛ زيرا ذات مقدس خداوند اثرپذير نبوده ، از هرگونه انفعال منزه و مبرا مىباشد .\r\nجاى بسى شگفتى است كه فيلسوف كرمانى با اين‌كه خود منكر صفات ازلى است و هرگونه صفت را از خداوند سلب مىكند ، متكلمان معتزلى را سخت مورد انتقاد قرار داده ، و آنان را اگر چه در مقام لفظ موحد مىنامد ، ولى در باطن ملحد بشمار مىآورد . وى مىگويد : « متكلمان معتزلى اگر چه در آغاز صفات را انكار كرده و خداوند را موصوف به صفات مخلوق ندانسته‌اند ، ولى سرانجام به سخن خود وفادار نمانده ، خداوند\r\n\r\n","description":"","footnote":"","page_name":" 356 ","page_number":380},
  {"content":"\r\n\r\nرا به صفاتى مانند صفت حى ، عالم و قادر موصوف كرده‌اند « 1 » لازم به يادآورى است كه معتزله گروهى از متكلمان اسلامى به‌شمار مىآيند كه صفات خداوند را انكار كرده ، ذات مقدس او را نايب مناب صفات دانسته‌اند . به اين معنى كه هرخاصيت و اثرى كه مىتواند در صفات موجود باشد ، در ذات مقدس خداوند موجود است . بنابراين ، هراثرى كه مىتوان از هريك از صفات انتظار داشت ، همان اثر را مىتوان از ذات يگانهء خداوند انتظار داشت . به‌طور مثال اگر اثر صفت علم ، اتقان فعل و استحكام عمل باشد ، به آسانى مىتوان گفت عين اين اثر بر ذات مقدس خداوند مترتب است . به اين ترتيب بايد گفت در نظر متكلمان معتزلى ذات خداوند نايب صفات است و آنچه كه در صفات جستجو مىشود ، بايد دربارهء ذات جستجو نمود . حاج ملا هادى سبزوارى عقيده معتزله و اشاعره را راجع به صفات خداوند در يك بيت به رشته‌ى نظم كشيده ، چنين مىگويد :\r\n و الاشعرى بازدياد قائله * و قال بالنيابة المعتزله » « 2 » \r\nبا توجه به آنچه تاكنون ذكر شد به روشنى معلوم مىشود كه سخن فيلسوف كرمانى دربارهء متكلمان معتزلى نادرست بوده ، و آنچه وى تحت عنوان « نقض گفتار » يا « ناپايدارى در عقيده » به آنان منسوب كرده ، بىاساس است .\r\nآنچه موجب شده ، كرمانى ، معتزليان را به نقض گفتار يا ناپايدارى در عقيده متهم نمايد ، تنها عدم توجه به معنى سخن آنان است . اين سخن درست است كه معتزليان از يك‌سو صفات خداوند را مورد انكار قرار داده و از سوى ديگر ذات مقدس\r\n\r\n\r\n","description":"","footnote":"\r\n( 1 ) - كتاب راحة العقل ، نوشتهء حميد الدين كرمانى ، چاپ بيروت ، صفحهء 149 .\r\n( 2 ) - شرح منظومه سبزوارى ، بخش حكمت ، چاپ مركز نشر تهران ، صفحهء 106 .\r\n","page_name":" 357 ","page_number":381},
  {"content":"\r\n\r\nاو را حى ، عالم و قادر دانسته‌اند ؛ ولى معنى آن اين نيست كه متكلمان معتزلى در آغاز به انكار صفات پرداخته ، سپس گفتار خود را نقض كرده و از عقيدهء پيشين خود عدول نموده‌اند . علت اين نوع تهافت و احيانا ناسازگارى كه در سخنان متكلمان معتزلى ديده مىشود اين است كه آنچه را اين جماعت دربارهء صفات بارىتعالى مورد انكار قرار مىدهند ، دربارهء ذات مقدس او به اثبات مىرسانند ، و مقصود آنان نيز از آنچه در باب نيابت ذات از صفات ابراز داشته‌اند ، چيزى جز اين نيست .\r\nبه اين ترتيب مىتوان گفت كه متكلمان معتزلى اگر چه در مقابل اشاعره صفات خداوند را نفى مىكنند ولى همهء آن چيزهائى را كه از صفات خداوند انتظار دارند ، براى ذات مقدس او قائل هستند .\r\nنگارنده‌ى اين سطور به هيچ‌وجه قصد ندارد از عقيده‌ى معتزله دفاع كرده ، سخن آنان را در اين باب يك سخن معقول و منطقى به‌شمار آورد . ولى اين واقعيت را نيز نمىتوان ناديده انگاشت كه اعتراض و اشكال فيلسوف كرمانى نسبت به نظر اين جماعت در اين باب از روى تأمل كافى انجام نپذيرفته ؛ عين عبارت كرمانى در مقام رد عقيده‌ى معتزله چنين است : « لكن المعتزلة « 1 » قالوا بافواههم قول الموحدين و اعتقدوا بأفئدتهم اعتقاد الملحدين بنقضهم قولهم اولا بان اللّه لا يوصف بصفات المخلوقين باطلاقهم على اللّه سبحانه و تعالى ما يستحقه غير اللّه تعالى من الصفات من القول بانه حى ، عالم ، قادر فساير الصفات نعوذ بالله » .\r\nكرمانى بار ديگر دربارهء همين مسأله ، مخالفان خود را مورد انتقاد قرار داده و آنان را سخت نكوهش كرده است . البته لازم به يادآورى است كه اعتراض و اشكال وى به مخالفان خود در اين مورد نيز از روى تأمل و بررسى لازم انجام نپذيرفته براى\r\n\r\n\r\n","description":"","footnote":"\r\n( 1 ) - كتاب راحة العقل ، چاپ بيروت ، صفحهء 149 .\r\n","page_name":" 358 ","page_number":382},
  {"content":"\r\n\r\nاين‌كه از نوع برخورد اين فيلسوف با مخالفان و ديگرانديشان آگاه شويم ، عين استدلال مخالفان اين فيلسوف را در اينجا مىآوريم ، و سپس برخورد وى را با سخن آنان مورد بررسى قرار مىدهيم .\r\nهمانگونه كه گذشت ، فيلسوف كرمانى از جمله كسانى است كه در مقام توحيد ، « تنزيه محض » را پذيرفته و به سختى از اين نظريهء افراطى حمايت مىنمايد . وى نه تنها صفات معروف خداوند را نفى مىكند ، بلكه حتى اطلاق عنوان وجود را نيز بر خداوند جايز نمىداند . حكما و بزرگانى كه با اين نظريه‌ى افراطى مخالف‌اند ، در مقام استدلال برآمده ، چنين مىگويند :\r\nهنگامى كه گفته مىشود : « خدا موجود است » ، قضيه‌اى تشكيل مىشود كه مفاد آن از فرض سه صورت بيرون نيست :\r\nصورت اول ، اين است كه آنچه از اين قضيه در ذهن انسان حاصل مىشود جز مفهوم عام و بديهى چيز ديگرى نيست .\r\nالبته بايد توجه داشت كه اين مفهوم عام و بديهى داراى مصاديق مختلف و متفاوت بوده ، و فاصلهء ميان برخى از مصاديق آن از نوع فاصلهء ميان متناهى و نامتناهى به‌شمار مىآيد .\r\nصورت دوم ، اين است كه آنچه از اين قضيه در ذهن انسان حاصل مىشود ، درست معنى مقابل و متناقض با معنى اول است .\r\nجاى هيچ‌گونه ترديد نيست كه آنچه با حقيقت وجود مقابل و متناقض باشد جز عدم چيز ديگرى نخواهد بود .\r\nصورت سوم ، اين است كه ادراك انسان از قضيهء مزبور نه با صورت اول منطبق باشد و نه با صورت دوم . كوچك‌ترين ترديدى وجود ندارد كه اگر انسان در برخورد با قضيهء مزبور يكى از دو معنى منطبق با صورت اول يا دوم را ادراك نكند ، ناچار بايد گفت كه هيچ‌گونه معنى از اين قضيه قابل ادراك\r\n\r\n","description":"","footnote":"","page_name":" 359 ","page_number":383},
  {"content":"\r\n\r\nنمىباشد . زيرا معنى سومى كه بتوان آن را واسطه ميان موجود و معدوم به‌شمار آورد در ميزان منطق و خرد قابل تصور نمىباشد « 1 » . اكنون اگر آنچه انسان از اين قضيه ادراك مىكند با صورت دوم از صورت‌هاى سه‌گانه منطبق باشد ، لازمهء آن تعطيل عالم و عدم وابستگى آن به مبدء خود مىباشد ، ولى اگر آنچه انسان از اين قضيه ادراك مىكند با صورت سوم كه آخرين فرض از فرض‌هاى سه‌گانه است منطبق باشد ، لازمهء آن جز تعطيل عقل از هرگونه ادراك چيز ديگرى نيست .\r\nبه اين ترتيب بايد گفت اگر اين قضيه يك قضيه‌ى منطقى به‌شمار مىآيد ، معنى آن تنها با صورت اول منطبق بوده ، هيچ معنى ديگرى از آن مستفاد نمىگردد . زيرا فرض معنى دوم مستلزم تعطيل عالم از مبدء و فرض معنى سوم مستلزم تعطيل عقل از ادراك خواهد بود .\r\nاين استدلال نه تنها درمورد اشتراك معنوى وجود جارى است و صحت اطلاق آن را بر خداوند اثبات مىكند ، بلكه در مورد اشتراك معنوى همهء صفات كماليهء خداوند نيز جارى است .\r\nبطور مثال ، وقتى گفته مىشود : خداوند عالم است . قضيه‌اى تشكيل مىشود كه معنى آن به حسب احتمال عقلى از يكى از فرض‌هاى سه‌گانهء مزبور بيرون نيست .\r\nاكنون اگر كسى از عالم بودن خداوند كشف اشياء و حضور معلوم نزد عالم را اراده نمايد ، ناچار بايد گفت صفت علم به همان معنى كه دربارهء انسان صادق است دربارهء خداوند نيز صادق است .\r\nولى اگر كسانى يافت شوند كه از عالم بودن خداوند كشف اشياء و حضور معلوم نزد عالم را اراده نكنند ، ناچار\r\n\r\n\r\n","description":"","footnote":"\r\n( 1 ) - گروهى از معتزله ميان موجود و معدوم واسطه قائل شده ، و نام آن را « حال » گذاشته‌اند .\r\n","page_name":" 360 ","page_number":384},
  {"content":"\r\n\r\nبا يكى از دو اشكال پيش‌گفته روبرو خواهند شد ؛ زيرا در اين صورت يا بايد از عالم بودن خداوند جهل و نادانى او را اراده كنند ، « تعالى عن ذلك علوا كبيرا » و يا بايد از قضيهء منطقى « خداوند عالم است » هيچ‌گونه معنى محصلى را ادراك ننمايند .\r\nبدين ترتيب اين اشخاص ، در صورت اول تعطيل بودن عالم را از مبدء حكيم و در صورت دوم تعطيل بودن عقل را از هرگونه ادراك تصديق كرده‌اند .\r\nاين بود خلاصهء يكى از استدلال‌هائى كه مخالفان نظريهء « تنزيه محض » و طرفداران اشتراك معنوى وجود در اين باب ابراز داشته‌اند . اكنون هنگام آن است كه ببينيم فيلسوف كرمانى با مخالفان خود چگونه برخورد كرده و استدلال آنان را تا چه اندازه مورد تأمل و بررسى قرار داده است .\r\nجاى هيچ‌گونه ترديد نيست كه وى از استدلال مخالفان خود در رد نظريهء « تنزيه محض » اطلاع داشته ولى از آنجا كه دربارهء سخن مخالفان خود به اندازهء كافى تأمل نكرده ، تنها به بخشى از استدلال آنان پاسخ گفته و از بخش ديگر آن غافل مانده است . وى در مقام رد سخن مخالفان خود مىگويد :\r\n« كسانى كه با طرح مسألهء تعطيل ، از نفى صفات سر باز زده و تنزيه محض خداوند را انكار مىكنند ، دچار توهم گشته ، با خويشتن دشمن مىباشند ؛ زيرا آنچه موجب تعطيل عالم از مبدء مىشود تنها انكار ذات خداوند است ولى نفى صفات به هيچ وجه مستلزم تعطيل عالم از مبدء نخواهد بود » . عين عبارت كرمانى در اين باب چنين است :\r\n« و ليس الامر على ما يتوهمه هؤلاء المتعقلون الذين هم بدعواهم عقلاء و لانفسهم خصماء ان ذلك تعطيل فان التعطيل انما تنقدح ناره و تعتلى فى الالحاد مناره اذ اعتمدت حرف ( لا ) فى القول قصدا بفعله الذى هو النفى نحو الهوية المتعاليه سبحانها\r\n\r\n","description":"","footnote":"","page_name":" 361 ","page_number":385},
  {"content":"\r\n\r\nلتعطيلها و نفيها بان يقال لا هو او لا إله فقط الذى يدل على التعطيل الصريح الذى يكسب النفس بوارا و يضرم عليها فى سواء الجحيم نارا فاما حرف ( لا ) فيتوجه فعله نحو الصفات لنفيها من دون الهوية سبحانها فالصفات هى المعطلة المنفية لا الهوية سبحانها » « 1 » .\r\nچنان كه از عبارات فوق برمىآيد حميد الدين كرمانى اسلوب استدلال مخالفان خود را در مورد رد نظريه‌ى « تنزيه محض » ناديده انگاشته است . وى در مقام پاسخ به استدلال اين اشخاص تنها به يك جمله اكتفا كرده است : نفى صفات باعث تعطيل عالم از مبدء خود نمىشود .\r\nآقاى مصطفى غالب ضمن تعليقهء بسيار كوتاهى كه در پايان سور دوم از كتاب راحة العقل نوشته ، انگيزهء وى را در حمايت از نظريهء « تنزيه محض » رسيدن به دو هدف دانسته است :\r\nنخستين هدف كرمانى در اين باب چيزى است كه بايد آن را نوعى مبارزه و رويارويى با آرا و عقايد معتزله به‌شمار آورد .\r\nهدف دوم كه از هدف نخست اساسىتر است ، اين است كه وى خواسته با نوعى غلو و افراطگرائى كه در ميان برخى از رهبران فرقهء اسماعيليه رواج داشته است مبارزه نمايد :\r\nبرخى از داعيان اين فرقه مردم را به اعتقاد به نوعى الوهيت براى ائمهء اسماعيلى دعوت مىكردند . اين گونه دعوت‌هاى انحراف‌آميز و افراطگرايانه هنگامى به اوج خود رسيد كه در سال 408 هجرى « حمزة ابن على » دعوت عمومى خود را « 2 » آشكار ساخت . در اينجا بود كه فيلسوف خوش قريحهء كرمانى با طرح مسألهء « تنزيه محض » اين گونه دعوت‌هاى شرك‌آميز را بىاثر ساخته ، با هرنوع غلو و افراطگرائى به مبارزه برخاست .\r\n\r\n\r\n","description":"","footnote":"\r\n( 1 ) - كتاب راحة العقل چاپ بيروت صفحهء 148 .\r\n( 2 ) - همان كتاب صفحهء 154 .\r\n","page_name":" 362 ","page_number":386},
  {"content":"\r\n\r\nآنچه آقاى مصطفى غالب در اين باب ابراز داشته ، با استناد به برخى از مصادر تاريخى مىتواند يك نظريهء قابل پذيرش به‌شمار آيد . ولى آنچه از اين نظريه آشكارتر است همان چيزى است كه فيلسوف كرمانى خود در توجيه عقيده و كلامش ابراز داشته است . وى انگيزه‌ى اساسى خود را درمورد طرفدارى از نظريهء « تنزيه محض » جز پيروى از ائمه‌ى اطهار ( ع ) و تسليم شدن در برابر نصوص آن بزرگواران چيز ديگرى نمىداند عين عبارت كرمانى در اين باب چنين است : « فلزمنا هذه الطريقه على ما رسمت الادله المنصوبون للهداية الى طريق الحق فى التوحيد صلوات اللّه عليهم » « 1 » همانگونه كه در اين عبارت مشاهده مىشود كرمانى خود را ملزم دانسته كه در طريق « تنزيه محض » گام بردارد زيرا وى بر اين عقيده است كه اولياء خدا و ائمهء معصومين ( ع ) كه همواره هدايت مردم را به عهده داشته‌اند ، اين طريقه را ترسيم كرده‌اند و راه راستين توحيد را چيز ديگرى جز طريقهء ( تنزيه ) نمىدانند .\r\nبايد توجه داشت كه آنچه فيلسوف كرمانى در اين باب ادعا كرده ، درست است و اصل مسأله‌ى تنزيه را به آسانى مىتوان پذيرفت . زيرا شمارهء آيات و رواياتى كه بر تنزيه خداوند دلالت مىكند ، به هيچ‌وجه اندك نيست . در ميان آن دسته از آيات و رواياتى كه درباره‌ى تنزيه وارد شده ، دلالت كلام امير المؤمنين على بن ابيطالب ( ع ) بر اين موضوع صريخ‌تر و آشكارتر است .\r\nحضرت مولى الكونين على ابن ابيطالب ( ع ) در كلام معروف خود به‌گونه‌اى آشكار صفات خداوند را نفى مىنمايد .\r\nرئيس رهروان راه توحيد ، كمال اخلاص را ، كه نتيجهء كمال توحيد و كمال تصديق و كمال معرفت است ، نفى صفات خداوند\r\n\r\n\r\n","description":"","footnote":"\r\n( 1 ) - كتاب راحة العقل ، چاپ بيروت ، صفحه 148 .\r\n","page_name":" 363 ","page_number":387},
  {"content":"\r\n\r\nدانسته و هريك از دو عنوان صفت و موصوف را گواه غيريت و جدائى آنها از يكديگر بشمار آورده است . كلام پرشكوه و پرمحتواى مولا على ( ع ) در اين باب به اين صورت نقل شده است :\r\n« اول الدين معرفته و كمال معرفته التصديق به و كمال التصديق به توحيده و كمال توحيده الاخلاص له و كمال الاخلاص له نفى الصفات عنه لشهادة كل صفة انها غير الموصوف و شهادة كل موصوف انه غير الصفة » « 1 »\r\nاصل تنزيه مورد اختلاف نيست ، و همهء پويندگان راه توحيد به اصل تنزيه اعتقاد داشته و هرگروهى از آنان به نوعى آن را پذيرفته‌اند .\r\nآنچه ميان حكما و متكلمان مورد اختلاف واقع شده و بحث‌هاى بسيارى را به خود اختصاص داده است ، نحوهء تنزيه و كيفيت آن است .\r\nجاى هيچ‌گونه ترديد نيست كه خداوند متعال از آن دسته از صفات مخلوق كه صفات نقص به‌شمار آمده و نمايشگر محدوديت آن مىباشد ، مبرا و منزه است ، ولى دسته‌اى از صفات را نيز مىتوان يافت كه از صفات نقص نبوده ، به هيچ‌وجه نمايشگر محدوديت يك شىء به‌شمار نمىآيد . اكنون اگر كسى اين دسته از صفات را از خداوند سلب كرده و ذات مقدس او را از آنها منزه و بر كنار بداند ، ناچار بايد به محدود بودن خداوند اعتراف كرده ، او را يك موجود ناقص به‌شمار آورد .\r\nحكما بر اين عقيده‌اند كه صفات حقيقيهء محض و صفات حقيقيه ذات اضافه مانند حيات ، علم و قدرت از جمله صفات كمال براى يك موجودند . اكنون اگر كسى اين گونه صفات را كه كمال براى يك موجود است ، از خداوند سلب نمايد ، بناچار\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، تحقيق محمد ابو الفضل ابراهيم چاپ 1959 مصر ، خطبهء اول ، جلد اول ، صفحهء 72 .\r\n","page_name":" 364 ","page_number":388},
  {"content":"\r\n\r\nخدا را از بسيارى كمالات خالى و بر كنار دانسته است ، و خالى دانستن خداوند از بسيارى كمالات فرض محدود بودن اوست .\r\nبه اين ترتيب مىتوان گفت كسانى كه از يك‌سو بخاطر گريز از اعتقاد به محدوديت و همانند بودن خداوند به مخلوقات به گونه‌اى افراطآميز ، هرگونه صفت را از خداوند سلب مىنمايند .\r\nاز سوى ديگر به‌گونه‌اى ناخواسته در دام اعتقاد به محدوديت خداوند گرفتار مىشوند .\r\nبا توجه به آنچه تاكنون در اينجا ذكر شد ، به روشنى معلوم مىشود كه مسألهء « تشبيه و تنزيه » يك راه باريك و پرخطر پيش پاى انسان مىگذارد كه پيمودن آن مستلزم حزم و احتياط بسيار است . و آن راه راه ميانه‌اى است كه نه به سوى تشبيه ، كه همانندكردن خداوند به مخلوق است ، كشيده مىشود و نه به « تنزيه محض » ، كه عارى دانستن خداوند از بسيارى كمالات است .\r\nدر ميان متكلمان ، گروهى را مىتوان شناخت كه همواره به جانب تشبيه گرايش داشته ، صفات خداوند را مانند صفات مخلوق به‌شمار مىآورند . اين دسته از متكلمان كه به فرقهء « كراميه » معروف گشته‌اند ، صفات خدا را حادث و زائد بر ذات دانسته‌اند . اين گونه تصورات واهى و سخنان ناصواب جز يك نوع درك عاميانه از مسألهء صفات چيز ديگرى نيست . بايد توجه داشت كه برخى از مدعيان فضل و خرد نيز نتوانسته‌اند خود را از اين گونه تصورات موهوم رها سازند .\r\nبرخى از فيلسوفان مادى كه با مسألهء توحيد عناد و دشمنى آشكار دارند ، سخن اين گونه متكلمان را سند قرار داده ، و به زعم خود بر گروه خداپرستان خرده گرفته‌اند . اين فيلسوفان ملحد مىگويند :\r\n« اين خدا نيست كه انسان را به صورت خود آفريده ،\r\n\r\n","description":"","footnote":"","page_name":" 365 ","page_number":389},
  {"content":"\r\n\r\nبلكه اين انسان است كه خدائى را همانند خود در عالم ذهن و انديشه‌اش ابداع و اختراع كرده است . »\r\nاين اشخاص عبارت معروف « خلق اللّه آدم على صورته » « 1 » را تحريف كرده ، آن را با مسلك خويش تطبيق داده‌اند . اين جماعت مىگويند : اگر در اين جمله كلمه « آدم » به رفع و كلمهء « اللّه » به نصب خوانده شود ، معنى آن با واقعيت منطبق مىشود .\r\nمقصود آنان از اين سخن انحراف‌آميز آن است كه آدم را به عنوان فاعل خالق ، و اللّه را بعنوان مفعول ، مخلوق انديشهء آدم به‌شمار آورند . « 2 »\r\nحقيقت امر اين است كه طرفداران طريقهء تفريطآميز تشبيه چنان در زندان وهم و دام تخيل خويش اسير شده‌اند كه صدق سخن اين اشخاص دربارهء آنان به آسانى قابل پذيرش است .\r\nبه اين ترتيب بايد گفت : كسانى كه از طريق تفريطآميز تشبيه در راه توحيد گام برمىدارند ، هرگز به مقصود نخواهند رسيد ؛ زيرا هرچه در اين راه بيشتر پيش روند بت زيباى ساخته شده در انديشه‌ى آنان بزرگ‌تر خواهد شد . همانگونه كه طريق تفريطآميز « تشبيه » نيز سالك راه توحيد را به كعبهء مقصود نمىرساند ، « تنزيه محض » نيز كه راهى افراطگونه است ، باعث گمراهى شخص خواهد شد . زيرا همانگونه كه گذشت ، سلب همه‌ى صفات از خداوند موجب محدوديت مىشود . از سوى ديگر اين مسأله نيز مسلم است كه آنچه محدود است به هيچ‌وجه شايسته‌ى پرستش نيست . به‌همين جهت است كه بزرگان اهل\r\n\r\n\r\n","description":"","footnote":"\r\n( 1 ) - بسيارى از بزرگان اهل معرفت اين جمله را به‌عنوان يك حديث و يا كلام قدسى در آثار خود آورده و آن را سند سخن خويش قرار داده‌اند .\r\n( 2 ) - يكى از كسانى كه خداپرستان را به اين صورت مورد انتقاد قرار داده و خدا را مخلوق انديشه‌ى انسان به‌شمار آورده ، « فويرباخ » فيلسوف ماترياليست آلمانى است . نظريات او در نظر ماترياليست‌هاى پس از خود مطرود و مردود شده است .\r\n","page_name":" 366 ","page_number":390},
  {"content":"\r\n\r\nمعرفت تنزيه محض و تشبيه صرف را در مقام توحيد نوعى افراط و تفريط دانسته ، هريك از آن‌دو طريق را نوعى انحراف از صراط مستقيم به‌شمار آورده‌اند . آنچه اين بزرگان در اين باب مورد تأكيد قرار مىدهند ، راهى است كه هم لوازم تشبيه صرف را در بر ندارد و هم از لوازم تنزيه محض بر كنار مىماند .\r\nشيخ كبير « محى الدين عربى » رساله‌اى تحت عنوان « الجلال و الجمال » « 1 » به رشته تحرير درآورده و در آن ، مسألهء صفات را به تفصيل مورد بررسى قرار داده است . اين عارف روشن‌ضمير از كلام خداوند در اين باب استفاده كرده و آياتى را كه راجع به تشبيه يا تنزيه‌اند مورد استناد قرار داده است .\r\nفيلسوف بزرگ اسلام صدر المتالهين شيرازى نيز از جمله كسانى است كه اين مسأله را به تفصيل مورد بحث قرار داده است .\r\nنگارندهء اين سطور قصد ندارد اين مسأله را در اينجا بطور گسترده مورد بحث قرار دهد زيرا بررسى آنچه حكما و متكلمان در اين باب گفته‌اند ، از حوصله‌ى اين مقال بيرون است ؛ آنچه باعث طرح اين مبحث در اينجا شده صرفا آشنائى با طرز تفكر فيلسوف ايرانى احمد حميد الدين كرمانى بوده است .\r\nهمانگونه كه گذشت اين فيلسوف از جمله كسانى است كه درمورد مسألهء صفات خداوند ، قائل به تنزيه محض بوده و به شدت از اين نظريه جانب‌دارى كرده است . از سبك سخن و اسلوب گفتار كرمانى مىتوان حدس زد كه وى در اين عقيده تنها نبوده و با بسيارى از حكماى اسماعيليه هم‌آهنگ مىباشد .\r\nولى اين حقيقت را نيز نمىتوان ناديده گرفت كه در ميان\r\n\r\n\r\n","description":"","footnote":"\r\n( 1 ) - اين رساله به انضمام شانزده رساله‌ى ديگر از محى الدين عربى در بيروت به چاپ رسيده است ولى نخستين‌بار در حيدرآباد دكن در كشور هندوستان چاپ شده است .\r\n","page_name":" 367 ","page_number":391},
  {"content":"\r\n\r\nكسانى كه با كرمانى در اين مسأله هم‌آهنگ هستند ، فيلسوفى را نمىتوان يافت كه به اندازهء وى در اثبات اين مسأله كوشش كرده باشد .\r\nحكيم « ناصر خسرو » علوى يكى از كسانى است كه در وابسته بودن وى به فرقهء اسماعيليه نمىتوان ترديد روا داشت .\r\nبررسى كتاب « زاد المسافرين » كه يكى از بهترين و جامع‌ترين آثار اين فيلسوف به‌شمار مىآيد ، به روشنى نشان مىدهد كه وى درمورد « تنزيه محض » با حميد الدين كرمانى موافق و هم‌سليقه است . ناصر خسرو كه اين كتاب را در بيست و هفت « قول » تنظيم كرده ، « قول » چهاردهم آن را به مسألهء صانع عالم اختصاص داده است . وى در اين « قول » كه به منزلهء يك فصل بزرگ از اين كتاب است ، ده برهان جهت اثبات صانع اقامه كرده است ؛ با اين‌كه بسيارى از مسائل كوچك و كم‌اهميت فلسفى را در اين كتاب مطرح ساخته ، هيچ‌يك از اقوال آن را به مسألهء صفات خداوند اختصاص نداده است .\r\nبه اين ترتيب مىتوان گفت كه او درمورد مسألهء تنزيه و نفى صفات با فيلسوف كرمانى موافق و هم‌آهنگ است . ولى نوع موضع‌گيرى اين دو فيلسوف درمورد اين مسأله به هيچ‌وجه يكسان نمىباشد . همانگونه كه گذشت ، موضع فيلسوف كرمانى درمورد مسألهء نفى صفات به اندازه‌اى سخت و استوار است كه وى حتى اطلاق عنوان « وجود » را بر خداوند جايز نمىشمارد .\r\nكرمانى اطلاق عنوان « ايس » « 1 » را نيز بر خداوند جايز ندانسته و مشرع دوم از سور دوم كتاب راحة العقل خود را به اين بحث اختصاص داده است .\r\n\r\n\r\n","description":"","footnote":"\r\n( 1 ) - لغت « ايس » به معنى وجود و محقق ، كلمه‌اى است كه در مقابل لغت « ليس » به معنى نفى و نيستى به كار مىرود ، اين كلمه در آثار بزرگان حكما به كار گرفته شده و در نوشته‌هاى يعقوب كندى نخستين فيلسوف اسلامى نيز فراوان ديده مىشود .\r\n","page_name":" 368 ","page_number":392},
  {"content":"\r\n\r\nلازم به يادآورى است كه فاصله بين تاريخ زندگى ناصر خسرو و حميد الدين كرمانى بغايت اندك بوده و حكيم ناصر خسرو چنان كه خود مىگويد « 1 » كتاب زاد المسافرين را در سال 453 هجرى تأليف كرده است .\r\nحال ، اگر وفات حميد الدين كرمانى در سال 411 هجرى اتفاق افتاده باشد ، فاصله ميان تاريخ زندگى اين دو فيلسوف بسيار ناچيز خواهد بود .\r\nآقاى محمد بذل الرحمن در مقدمهء كوتاهى كه بر كتاب زاد المسافرين نوشته مىگويد : در نسخهء خطى كمبريج صفحه‌ى 3 از ديباچه همين كتاب اسم خليفه‌ى فاطمى المستنصر بالله نوشته شده و چنين معلوم مىشود كه ناصر خسرو اين كتاب را به نام او نوشته است . ولى اين‌كه او از طايفه‌ى شيعهء اسماعيليه و يكى از مبلغان آنها بوده يا نه يكى از مشكلاتى است كه حلش چندان آسان نيست .\r\nاعم از اين‌كه حكيم ناصر خسرو علوى به طايفهء اسماعيليه وابسته باشد ، يا نه ، طرح نكردن مسألهء صفات خداوند در يك كتاب بزرگ فلسفى و كلامى مانند كتاب زاد المسافرين به روشنى نشان مىدهد كه وى با حميد الدين كرمانى حداقل در اين مسأله از جهت سبك انديشه هم‌آهنگ بوده است . جالب توجه اين است كه حكيم ناصر خسرو در كتاب زاد المسافرين راجع به مسألهء صفت و موصوف بطور كلى سخن گفته است . وى چنان كه خود مىگويد : حجت معقولى اقامه كرده است مبنى براين‌كه صفت بىموصوف و موصوف بىصفت قيام و وجود ندارند . عين عبارت وى در اين باب چنين است :\r\n\r\n\r\n","description":"","footnote":"\r\n( 1 ) - ناصر خسرو راجع به تاريخ تأليف كتاب زاد المسافرين خود در صفحهء 280 همين كتاب ، چاپ برلين ، انتشارات كاويانى ، مىگويد :\r\n« اين كتاب را تأليف كرديم و آن اندر سنهء ثلاث و خمسين و اربعمائه بود از تاريخ هجرت پيغمبر مصطفى ( ص ) » .\r\n","page_name":" 369 ","page_number":393},
  {"content":"\r\n\r\n« . . . عقل هرچيز را به صفت او ثابت كند و آنچه مر او را هيچ صفت نباشد ناموجود باشد و اگر كسى گويد مر نفس را از اين صفت‌ها چيزى نيست و او موجود است ؛ گوئيم كه وجود او به ظهور فعل او ثابت است و آنچه صفت از او منتفى باشد ، آن چيز به ذات خويش قائم نباشد . . . » « 1 »\r\nهمانگونه كه در اين عبارات مشاهده مىشود ، حكيم ناصر خسرو از اهميت مسألهء صفت آگاه بوده و نقش آن را به خوبى مىشناخته است . و اين احتمال كه وى بدون دليل ، از اين مسأله صرف‌نظر كرده و آن را در كتاب خويش نياورده است ، يك احتمال غير موجه و نامعقول است كه تنها اشخاص ساده‌انديش مىتوانند آن را بپذيرند .\r\n\r\n\r\n","description":"","footnote":"\r\n( 1 ) - كتاب زاد المسافرين چاپ برلين انتشارات كاويانى صفحهء 191 .\r\n","page_name":" 370 ","page_number":394},
  {"content":"\r\n . \r\n","description":"","footnote":"","page_name":" 371 ","page_number":395},
  {"content":"\r\n . \r\n\r\n","description":"","footnote":"","page_name":" 372 ","page_number":396}
  ]