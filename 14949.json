[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 457 ","page_number":1},
  {"content":"\r\n\r\nهذا بيان للناس وهدى وموعظة للمتقين\r\nان هذا القرآن يهدى للتى هى اقوم\r\n\r\n","description":"","footnote":"","page_name":" 458 ","page_number":2},
  {"content":"\r\n\r\nبيان\r\nدر علوم و مسائل كلى قرآن\r\nتأليف :\r\nاستاد الفقهاء والمجتهدين\r\nحضرت آية الله العظمى حاج سيد ابوالقاسم خوئى\r\n( ره )\r\nجلد دوم\r\nترجمه :\r\nمحمدصادق نجمى - هاشم زاده هريسى\r\n\r\n","description":"","footnote":"","page_name":" 459 ","page_number":3},
  {"content":"\r\n\r\nدانشگاه آزاد اسلامى\r\nواحد خوى\r\nمشخصات\r\nنام كتاب : بيان\r\nموضوع : مسائلى كلى در علوم و شناخت قرآن\r\nمؤلف : مرجع عاليقدر حضرت آية الله العظمى خوئى ( ق س )\r\nمترجمان : محمد صادق نجمى - هاشم زاده هريسى\r\nجلد : دوم\r\nنوبت چاپ : پنجم\r\nناشر : دانشگاه آزاد اسلامى - واحد خوى\r\nتاريخ چاپ : تابستان 1375\r\nتيراژ : 5000 نسخه\r\nحروفچينى وصفحه آرايى : محمد هاشم زاده\r\n\r\n","description":"","footnote":"","page_name":" 460 ","page_number":4},
  {"content":"\r\n . \r\n","description":"","footnote":"","page_name":" 461 ","page_number":5},
  {"content":"\r\n . \r\n","description":"","footnote":"","page_name":" 462 ","page_number":6},
  {"content":"\r\n . \r\n","description":"","footnote":"","page_name":" 463 ","page_number":7},
  {"content":"\r\n . \r\n","description":"","footnote":"","page_name":" 464 ","page_number":8},
  {"content":"\r\n . \r\n","description":"","footnote":"","page_name":" 465 ","page_number":9},
  {"content":"\r\n . \r\n","description":"","footnote":"","page_name":" 466 ","page_number":10},
  {"content":"\r\n\r\n\r\nبخش 12 مسئله نسخ در قرآن\r\n1 . معناى نسخ\r\n2 . نسخ در احكام\r\n3 . نسخ در تورات و انجيل\r\n4 . نسخ در اسلام و قرآن\r\n5 . بررسى 36 آيه از قرآن كه در آن‌ها به نسخ قائل شده‌اند\r\n\r\n","description":"","footnote":"","page_name":" 467 ","page_number":11},
  {"content":"\r\n . \r\n","description":"","footnote":"","page_name":" 468 ","page_number":12},
  {"content":"\r\n\r\n\r\nمعناى نسخ\r\nدر كتب تفسير و غير تفسير قسمتى از آيات قرآن به عنوان « آيات منسوخه » مطرح و معرفى شده است . « ابوبكر نحاس » در كتاب « الناسخ والمنسوخ » تعداد اين آيات را به 138 رسانده است .\r\nما در اين فصل از كتاب ، مسئله نسخ و آيات به ظاهر منسوخ را مورد بحث و بررسى قرار مىدهيم تا ثابت و روشن شود كه هيچ‌يك از آن آيات ، نسخ نشده‌اند . در واقع با اين بحث ، قسمت معظم و مهمى از آيات قرآن را كه به ادعاى طرفداران نسخ ، منسوخ و تعطيل شده و از دايره احكام و قانونگذارى خارج شده است ، مجدداً احيا شده و از حالت ركود و تعطيلى خارج مىشود و در سيستم بهره‌بردارى قرار مىگيرد و اين ثروت عظيم علمى و معنوى مجدداً در مسير هدايت و قانونگذارى به جريان مىافتد . اميد است اين بحث ، قدمى در خدمت به پيشگاه قرآن محسوب شود .\r\nما در اين جا از مجموعه آياتى كه در آنها ادعاى نسخ شده است ، تنها 36 آيه را مطرح و بررسى مىكنيم زيرا اين آيات بيش از آيات ديگر به بحث و بررسى نيازمند است و اگر توانستيم عدم نسخ را در اين آيات سى و ششگانه بررسى و ثابت كنيم ، وضع آيات ديگر نيز به تبع آنها به خودى خود روشن خواهد شد .\r\n\r\n","description":"","footnote":"","page_name":" 469 ","page_number":13},
  {"content":"\r\n\r\nنسخ در لغت\r\nنسخ در لغت به معناى نوشتن چيزى است كه از روى نوشته ديگر و اشتقاق كلمه‌هاى معروف « استنساخ » و « انتساخ » نيز از همان ماده و به همان معنى است .\r\nنسخ در لغت به معناى « نقل » و « تغيير » دادن نيز آمده است ، چنان كه مىگويند : « تَناسَخَ الْمَواريثُ وَ الدُّهُورُ » يعنى ثروتها و زمانها متغيّر گشته است .\r\nنسخ در لغت به معناى « ا زاله » و از بين بردن هم به كار رفته است ، چنان كه مىگويند : « نَسَخَتِ الشَّمْسُ الظّلَّ » يعنى آفتاب ، سايه را از بين برد و « نسخ » در ميان صحابه رسول خدا ( صلى الله عليه و آله و سلم ) و مسلمانان دوران‌هاى بعد بيشتر در همين معنى استعمال مىشده است و به مخصص و مقيّد و هر آنچه استثنا و تبصره‌اى بر كليات و عمومات باشد ، ناسخ مىگفتند « 1 » زيرا اينها در واقع حكم را تغيير داده و از بين مىبرند .\r\nنسخ در اصطلاح\r\nنسخ در اصطلاح خاص علما و دانشمندان دينى با الهام از معناى لغوى آن ، عبارت است از برداشته شدن حكمى از احكام ثابت دينى در اثر سپرى شدن وقت و مدت آن ، يعنى تغيير يافتن حكم چيزى يا سپرى شدن وقت و دوران آن حكم .\r\nو اينكه در تعريف نسخ اصطلاحى ، كلمهء « ثابت » را اضافه نموديم ، به دليل اين است كه اگر حكم ثابت نباشد و با تغيير موضوع تغيير پيدا كند ، نسخ ناميده نمىشود ، مانند برداشته شدن وجوب روزه ماه رمضان با سپرى شدن ماه رمضان كه آن را نسخ نمىنامند زيرا وجوب روزه هميشگى نيست و موضوع آن ماه رمضان است كه با تمام شدن آن ، وجوب روزه هم تغيير پيدا مىكند و مانند تمام\r\n\r\n\r\n","description":"","footnote":"\r\n( 1 ) - در تفسير منسوب به ابن عباس ، معمولًا تبصره زدن بر كليات و عموميات نسخ ناميده شده است .\r\n","page_name":" 470 ","page_number":14},
  {"content":"\r\n\r\nشدن وجوب نماز با تمام شدن وقتش و مانند از بين رفتن مالكيت كسى با مرگ وى كه هيچ‌يك از اينها نسخ ناميده نمىشوند ، زيرا در همه اين موارد موضوع حكم از ميان رفته است نه خود حكم و برداشته شدن حكم با تغيير موضوع ، نه نسخ ناميده مىشود و نه از نظر امكان و وقوع در ميان علما و دانشمندان مورد اختلاف و گفتگو مىباشد .\r\nتوضيح : براى روشن شدن نسخ واقعى كه در اينجا مورد بحث و گفتگوى ما است ، نظر خوانندهء عزيز را به اين موضوع جلب مىكنيم :\r\nهر حكمى كه از طرف شريعت و قانون اسلام ، جعل مىشود و هر قانونى كه از طرف قانونگذار واقعى تصويب مىشود . از نظر ثبوت و واقعيت داراى دو صورت و دو مرحله مىباشد :\r\n1 - مرحلهء ثبوت حكم در واقع : منظور از اين مرحله همان مرحلهء تشريع و قانونگذارى است كه در اين مرحله ، حكم و قانون به صورت كلى و بدون در نظر گرفتن بود و نبود موضوع ، حكم آن تشريع و اعلان مىشود ، مانند اينكه شارع مىگويد : شراب خوردن حرام است . معناى اين نوع تشريع و قانونگذارى اين است كه به طور كلى و عمومى هر وقت و در هر مورد شراب موجود باشد ، از نظر قانون اسلام ، حكمش حرمت است ؛ خواه فعلًا هم موجود باشد يا نه . برداشته شدن يك چنين حكمى به جز از راه نسخ امكان پذير نيست ، زيرا در اين قانونگذارى موضوع ظاهرى و عينى در نظر گرفته نشده است تا با تغيير آن موضوع تغيير پيدا كند .\r\n2 - مرحله ثبوت حكم در ظاهر : منظور از اين مرحله همان مرحلهء تحقيق و پيدايش حكم است در خارج و حكم در صورتى به اين مرحله مىرسد و به عبارت ديگر ، حكم در صورتى تحقق و فعليت پيدا مىكند كه موضوع آن در خارج تحقق و فعليت داشته باشد ، مانند تحقق وجود شراب در ظاهر كه حكم و حرمتى كه در\r\n\r\n","description":"","footnote":"","page_name":" 471 ","page_number":15},
  {"content":"\r\n\r\nشريعت اسلام براى شراب معين شده بود ، با پيدا شدن شراب جنبه فعليت و تحقق پيدا مىكند .\r\nاين حكم و حرمت تا استمرار وجود موضوعش در خارج ، استمرار پيدا مىكند ولى با از بين رفتن موضوعش از بين مىرود حتى اگر همان شراب ، شراب بودن خود را از دست داد و به صورت سركه درآمد ، قهراً همان حكم حرمت كه در حال شراب بودن بر آن ثابت بود ، برداشته مىشود ، ولى بايد توجه داشت كه از بين رفتن چنين حكمى به مسئله نسخ مربوط نمىباشد .\r\nحالا كه تفاوت مسئله نسخ و مسئله تغيير موضوع معلوم گرديد ، به اين نكته نيز توجه كنيد كه مورد بحث و گفتگوى ما در اين كتاب و آنچه در ميان علما مورد اختلاف مىباشد ، همان نوع اول تغيير حكم است كه حكم ثابت با وجود موضوعش در مرحلهء تشريع و قانونگذارى به طور كلى برداشته شود و اين نوع تغيير حكم را « نسخ » مىنامند .\r\n\r\n","description":"","footnote":"","page_name":" 472 ","page_number":16},
  {"content":"\r\n\r\n\r\nنسخ در احكام\r\nدر فصل پيش ، با معناى نسخ آشنا شديم . اينك در اين فصل مىخواهيم بدانيم كه نسخ به همان معنا مىتواند به احكام الهى راه يابد . يعنى حكمى ، يك حكم ديگر را نسخ كند و از بين ببرد .\r\nپاسخ اين است كه بنا به عقيدهء تمام عقلا و دانشمندان اسلامى نسخ در احكام محال نيست بلكه ممكن است كه حكمى از احكام الهى كه در مرحلهء تشريع و قانونگذارى تعيين شده بود ، برداشته شود و تغيير پيدا كند و حكم ديگرى جايگزين آن شود . ولى يهوديان و مسيحيان با اين نظريه مخالفند و مىگويند : نسخ در احكام خدا محال است و امكانپذير نيست و در اين گفتار به يك دليل سست و بىاساس ، تكيه و استناد مىكنند .\r\nدليل محال بودن نسخ\r\nمخالفين نسخ مىگويند : نسخ در احكام خدا مستلزم يكى از دو امر محال است زيرا شارع و قانونگذار كه حكم اولى را تغيير مىدهد يا بدين جهت است كه حكمت و مصلحت را درمقام تشريع و قانونگذارى رعايت نكرده بود يا اينكه سرنوشت و عاقبت كار را نمىدانست و در نتيجهء ، قانون در مقام اجرا با مشكل\r\n\r\n","description":"","footnote":"","page_name":" 473 ","page_number":17},
  {"content":"\r\n\r\nروبرو شده و به ناچار آن را نسخ كرده و تغيير داده است ، ولى هر دو احتمال دربارهء شارع واقعى كه خداست ، محال و غير قابل قبول است .\r\nتوضيح اينكه : تشريع و قانونگذارى به طور حتم و يقين از ناحيه حكيم مطلق و خداى دانا است و بايد بر طبق مقتضاى مصلحت انجام بگيرد و بر پايهء حكمت استوار باشد ، زيرا حكم گزاف و خلاف مصلحت ، منافى با حكمت الهى و بدور از ساحت قدس شارع و قانونگذار عادل ، حكيم و عالم است . بنابراين ، حكم اولى داراى حكمت و مصلحت بوده است و نسخ چنين حكمى كه داراى حكمت و مصلحت بوده است ، خلاف مصلحت است و با حكمت و عدالت شارع عادل و حكيم كاملًا منافات دارد و اگر چنآنچه شارع به علت اشتباه و عدم علم به مصلحت واقعى ، قانونگذارى كرده و در اجرا و مقام عمل بدا حاصل شده ، يعنى مصلحت واقعى كشف گرديده و نارسايى حكم مشخص شده ، بدين جهت حكم قبلى نسخ شده است ، در آن صورت نيز يك اشكال مهم‌تر ديگر پيش مىآيد و مسئل نسخ مستلزم جهل خدا خواهد بود . بنابراين ، مسئل نسخ يكى از اين دو امر را در بر دارد كه : يا شارع بر خلاف مصلحت تشريع و قانونگذارى نموده است ، يا علم به مصلحت نداشته است كه خداوند از هر دو احتمال برتر و بالاتر و از آن‌ها بدور و مبرّاست و نسبت آن‌ها به خداوند محال مىباشد .\r\nپاسخ :\r\nدر پاسخ اين دليل كه شبهه‌اى بيش نيست ، مىگوييم : حكمى كه از طرف خداوند تشريع مىشود گاهى هدف از تشريع\r\nآن اجرا شدن آن حكم نيست بلكه منظور ديگرى در كار است ، مانند آزمايش و امتحان افراد و يا اتمام حجت و امثال آن كه در اين‌گونه موارد جز امتحان هدف ديگرى در ميان نيست و نسخ در اين‌گونه موارد كوچك‌ترين اشكال و محذورى ندارد ، زيرا هر يك از اين دو حكم و حالت\r\n\r\n","description":"","footnote":"","page_name":" 474 ","page_number":18},
  {"content":"\r\n\r\nى\r\nعنى تكليف و برداشتن تكليف ، هر دو در جاى خود داراى حكمت و مصلحت بوده است و يك چنين نسخى مستلزم خلاف حكمت يا ناشى از بدا و عدم اطلاع از حكمت نيست تا دربارهء خداوند محال باشد .\r\nو گاهى نيز ممكن است حكمى كه روى يك مصلحت واقعى تشريع شده بود ، پس از مدتى نسخ شود ، ولى نه به اين معنى كه آن حكم براى هميشه تشريع شده بود و بعداً در اثر كشف مصلحت واقعى يا برخورد با اشكال در مقام اجرا ، به ناچار از طرف شارع تبصره خورده و يا تغيير پيدا كرده است ، بلكه بدين معنى كه مدت آن حكم در علم خدا از روز اول كوتاه و موقت بوده و پس از تمام شدن مدت آن ، رفع و يا تغيير آن اعلان شده است . نسخ بدين معنى نيز مانند معنى اول هيچ اشكال و محذورى ندارد ، نه با علم خدا منافات دارد و نه با مصلحت و حكمت وى .\r\nبنابراين ، نسخ شرعى در واقع به اين معنى است كه مدت حكم از اول موقت و محدود بوده و سپرى شدن دوران آن ، بعداً به عنوان نسخ اعلان مىشود و نسخ به اين معنى هيچ اشكال و محذورى ندارد و قطعاً امكان‌پذير مىباشد زيرا تأثير و دخالت خصوصيات و شرايط زمان در ملاك و حكمت احكام و تشريع آن قابل انكار و ترديد نيست و ممكن است يك زمان شرايط و خصوصيتى داشته باشد كه حكم مخصوصى را ايجاب كند و زمان ديگر با شرايط خاص ديگر حكم ديگر را مثلًا در دورانى با شرايط و خصوصيت خاصى شنبه براى پيروان حضرت موسى عيد شده بود و در يك دوران ديگر با شرايط خاص ديگر ، روز جمعه در اسلام براى مسلمانان عيد شده و احكامى براى آن تعيين گرديده است و همچنين نماز و روزه و حج كه هر كدام در زمان مناسب و خاص خود واجب شده است ، يعنى زمان در وجوب آن ملاك قرار گرفته و دخالت داده شده است ، آن جا كه دخالت دادن زمان خاص در احكام و شرايع قابل امكان و تصور است ، اين مسئله نيز قابل\r\n\r\n","description":"","footnote":"","page_name":" 475 ","page_number":19},
  {"content":"\r\n\r\nتصور خواهد بود كه يك عصر و دوران نيز در احكام دخالت داشته باشد و با تغيير آن ، حكم تغيير پيدا كند ، به عبارت ديگر همان‌طور كه زمان از نظر اوقات و روزها داراى خصوصياتى است ، ممكن است از نظر مدت و استمرار هم داراى خصوصيت و امتياز خاصى باشد و انجام دادن امرى در مدت معين و خاصى داراى مصلحت باشد و پس از اقتضاى اين مدت اين مصلحت از بين برود و بلعكس .\r\nخلاصه اينكه :\r\nاگر اين معنى ممكن باشد كه يك ساعت و يا روز معينى و يا يك هفته و ماه معينى در انجام دادن عملى ، داراى مصلحت و مفسده باشد ، در اين صورت ، سال نيز مىتواند در وجود مصلحت و يا مفسده ملاك باشد ، يعنى انجام دادن فعلى در سال‌هاى معينى داراى مصلحت باشد و پس از انقضاى آن سال‌ها ، انجام دادن آن عمل مصلحت نباشد ، بلكه گاهى هم شايد مفسده‌اى را در بر بگيرد .\r\nباز همان‌طور كه ممكن است ، حكمى با جهات و قيود غير زمانى مقيد و محدود باشد ، همچنين مقيد نمودن حكم با قيود و جهات زمانى نيز امكان‌پذير است چنان كه گاهى مصلحت ايجاب مىكند كه حكمى ظاهراً به صورت عمومى و كلى بيان شود ، ولى مراد و هدف واقعى قانونگذار ، عموم نباشد بلكه عده خاص ، افراد و مصاديق معين و محدودى را از آن عموم ، منظور كند و اين تخصيص و تقييد و يا تبصره و استثنا را بعداً با دليل جداگانه و در گفتار ديگرى بيان نمايد ، همان‌طور كه اين روش بيان كه تخصيص و يا تقييد حكم كلى ناميده مىشود ، خالى از اشكال است ، مسئلهء نسخ نيز هيچ‌گونه اشكال و محذورى در بر ندارد زيرا چنان كه گفته شد ، نسخ درحقيقت همان تقييد حكم است از نظر زمان ، تقييد حكم هم با هر نوع قيد و شرطى امكان دارد و هيچ اشكال و محذورى ندارد و با\r\n\r\n","description":"","footnote":"","page_name":" 476 ","page_number":20},
  {"content":"\r\n\r\nحكمت و علم خداوند هيچ گونه منافاتى ندارد .\r\nالبته بايد توجه داشت كه اين توضيح و بيان در صورتى لازم است كه بگوييم ؛ تشريع احكام و قانونگذارى بر پايهء مصالح و مفاسدى است كه در خود اعمال وجود دارد ، اما بنا به عقيدهء كسانى كه مىگويند : خود احكام و تكاليف داراى مصلحت است نه اعمالى كه موضوعات احكام هستند ، در اين صورت مسئله خيلى ساده و روشن است ، زيرا در اين صورت هر حكم حقيقى نيز مانند همان احكام امتحانى مىباشد كه توضيح آن در اول همين بحث گذشت .\r\n\r\n","description":"","footnote":"","page_name":" 477 ","page_number":21},
  {"content":"\r\n\r\n\r\nنسخ در تورات و انجيل\r\nاز آنچه در فصل پيش گفتيم ، پاسخ استدلال يهوديان و مسيحيان بر عدم امكان نسخ روشن شد . پيروان تورات و انجيل ، نسخ را در قوانين و احكام الهى محال مىدانند و در نتيجه به استمرار و هميشگى بودن شريعت حضرت موسى معتقد مىباشند ولى ما گفتيم كه :\r\nاولًا : نسخ در شرايع و احكام الهى امكان دارد ، زيرا نسخ جز تقييد و تخصيص در بُعد زمان ، چيز ديگرى نيست و همان‌طور كه تقييد و تخصيص از ابعاد ديگر ممكن است ، از بعد زمان نيز امكان‌پذير مىباشد .\r\nوثانياً : مىگوييم كه نسخ در موارد متعدد از تورات و انجيل مشاهده مىشود با اين حال جاى تعجب است كه پيروان اين دو كتاب ، نسخ در احكام را محال مىدانند و از اين طريق به استمرار و هميشگى بودن شريعت و احكامشان اصرار و پافشارى مىكنند .\r\nاينك به عنوان نمونه به چند مورد از تورات و انجيل كه نسخ در آن‌ها واقع شده است ، اشاره مىشود :\r\n1 - در تورات باب چهارم از سِفر اعداد ، عدد 2 - 3 چنين آمده است :\r\n\r\n","description":"","footnote":"","page_name":" 478 ","page_number":22},
  {"content":"\r\n\r\n« خداوند موسى و هارون را خطاب كرده ، گفت : به تعداد بنى قهات از ميان بنى لاوى بر حسب قبائل آنان و خاندان پدرانشان بگير كه از سى ساله به بالا تا پنجاه ساله ، وارد سپاه شوند و در خيمهء اجتماع كار كنند . »\r\nولى به طورى كه در باب هشتم از همان سفر اعداد ، عدد 24 - 23 آمده است ، اين حكم نسخ شده و شرط سنى پذيرش در خيمهء اجتماع ، بيست و پنج سال تعيين شده است . متن تورات اين است :\r\n« و خداوند موسى را خطاب كرده ، گفت : اين است قانون لاويان كه از بيست و پنج ساله به بالا داخل سپاه شوند تا در خيمهء اجتماع مشغول خدمت شوند . »\r\nباز به طورى كه در باب بيست و سوم از كتاب اول تواريخ 24 - 32 آمده است ، اين حكم براى دومين بار نسخ گرديده و اولين سن قبولى در خدمت ، بيست سال معين شده است . تورات در اين باره مىگويد :\r\n« اينان پسران لاوى به تعداد خاندان‌هاى آباء خود و رؤساى خاندان‌هاى آباء از آنانى كه شمرده شدند ، برحسب شمارهء اسماى سرهاى خود بودند كه از بيست ساله به بالا در عمل خدمت خانهء خدا مىپرداختند . . . و براى نگهداشتن خيمه اجتماع و وظيفهء برادران خود بنى هارون در خدمت خانه خداوند . »\r\n2 - در باب بيست و هشتم از سفر اعداد بند 3 - 7 چنين آمده است :\r\n« و ايشان را بگو ! قربانى آتشين را نزد خداوند بگذرانيد ؛ اين است دو برهء نرينه يك ساله بىعيب ، هر روز به جهت قربانى سوختنى دائمى يك بره را در صبح قربانى كن و يك عشر « ايفه » آرد نرم مخلوط شده با يك ربع « هين » روغن زلال براى هديهءُ آردى . . . . و هديهء ريختنى آن يك ربع هين به جهت هر بره‌اى باشد ، اين هديهء ريختنى مسكرات را براى خداوند در قدس بريز . »\r\nاما همان‌گونه كه در كتاب حزقيال نبى باب چهل و ششم بند 13 - 15 آمده است ، اين حكم نسخ شده و قربانى آتشين هر روز يك برهء يك ساله و هديه آن يك\r\n\r\n","description":"","footnote":"","page_name":" 479 ","page_number":23},
  {"content":"\r\n\r\nششم « ايفهء » آرد و يك سوم « هين » روغن تعيين شده است . متن تورات اين است :\r\n« و يك بره يك ساله بىعيب هر روز به جهت قربانى سوختنى براى خداوند خواهى گذرانيد ، هر صبح آن را بگذران و هر بامداد آردى آن را خواهى گذرانيد ، يعنى يك سدى ايفه و يك ثلث هين روغن كه بر آرد نرم پاشيده شود كه هديهء آردى دائمى براى خداوند به فريفتهء ابدى خواهد بود ، پس بره و هديهء آرديش و روغنيش را هر صبح به جهت قربانى سوختنى دائمى خواهند بگذرانيد . »\r\n3 - در باب بيست و هشتم بند 9 - 10 از سفر اعداد آمده است :\r\n« و در روز سبت دو بره يك ساله بىعيب و دو عشر ايفه آرد نرم سرشته شده با روغن به جهت هديهء آردى با هديه ريختنى آن ، اين است ؛ قربانى هر روز سبت سواى قربانى سوختنى دائمى با هديه ريختنى آن . »\r\nولى ، در باب چهل و ششم از كتاب حزقيال بند 4 - 5 اين حكم بدين صورت نسخ گرديده است :\r\n« و قربانى سوختنى كه رئيس در روز سبت براى خداوند بگذراند ، شش برهء بىعيب و يك قوچ بىعيب خواهد بود و هديهء آرديش يك ايفه براى هر قوچ باشد و هديه‌اش براى بره‌ها هر چه از دستش برآيد و يك هين روغن براى هر ايفه . »\r\n4 - در باب سىام بند 2 از سفر اعداد آمده است :\r\n« چون شخصى براى خداوند نذر كند يا قسم خورد جان خود را به تكليفى الزام نمايد ، پس كلام خود را باطل نسازد ، بلكه به حسب آنچه از دهانش برآمد ، عمل نمايد . »\r\nاما اين حكم و جواز قسم خوردن كه به دستور تورات ثابت شده است ، با آنچه كه در انجيل متى باب پنجم بند 33 - 34 آمده ، نسخ گرديده است كه مى گويد :\r\n« باز شنيده‌ايد كه به اولين ، گفته شده است كه قسم مخور ، بلكه قسم‌هاى خود را به خدا وفا كن ! ليكن من به شما مىگويم ، هرگز قسم مخوريد ! »\r\n\r\n","description":"","footnote":"","page_name":" 480 ","page_number":24},
  {"content":"\r\n\r\n5 - در باب بيست و يكم بند 23 - 24 تورات دربارهء قصاص چنين آمده است :\r\n« و اگر اذيتى ديگر حاصل شود ، آن گاه جان به عوض جان بده ! چشم به عوض چشم و دندان به عوض دندان و دست به عوض دست و پا به عوض پا و داغ به عوض داغ و زخم به عوض زخم و لطمه به عوض لطمه . »\r\nاما اين حكم يعنى قصاص نيز در شريعت عيسى نسخ شده است چنان كه در انجيل متى باب پنجم بند 28 - 29 به طور كلى از قصاص نهى شده است و مىگويد :\r\n« شنيده‌ايد كه گفته شده است ، چشم به چشم و دندان به دندان ليكن من به شما مىگويم ، با شرير مقاومت مكنيد ، بلكه هر كس به رخسارهء راست تو طپانچهء زند ، ديگرى را نيز به سوى او بگردان و اگر كسى خواهد با تو دعوى كند و قباى تو را بگيرد ، عباى خود را نيز به دو واگذار . »\r\nدر باب 17 از سفر پيدايش بند 10 دربارهء گفتار خدا با ابراهيم آمده است :\r\n« اين است عهد من نسبت به شما كه بايد در ميان من و شما و در ميان ذريهء تو بعد از تو نگهدارى شود و آن اينكه از هر ذكورى از شما مختون است . »\r\nاين حكم در شريعت خود حضرت موسى ( عليه السلام ) نيز امضاء شده است . در بند 48 - 49 باب 12 از سفر خروج مىگويد :\r\n« و اگر غريبى نزد تو نزيل شود و بخواهد فصح را براى خداوند مدعى بدارد ، بايد تمامى ذكورانش مختون شوند و بعد از آن مرعى بدارد و در اين صورت مانند بومى خواهد بود و اما هر نامختون از آن خورد ، يك قانون خواهد بود براى اهل وطن و به جهت غريبى كه در ميان شما نزيل شود . »\r\nو باز در بند 2 - 3 از باب 12 از سفر لاويان مى گويد :\r\n« بنى اسرائيل را خطاب كرده ، بگو ! چون زنى آبستن ، پسرى بزايد آن گاه هفت روز نجس باشد ، موافق ايام طمث و حيضش نجس باشد و در روز هشتم گوشت غلفهء آن پسر مختون شود . »\r\n\r\n","description":"","footnote":"","page_name":" 481 ","page_number":25},
  {"content":"\r\n\r\nاين حكم نيز با آنچه در بند 24 - 30 از باب پانزدهم اعمال رسولان و در قسمتى از نامه‌هاى پولس آمده است ، نسخ شده كه مىگويد :\r\n« مشكلهء ختنه از پيروان موسى و عيسى برداشته شده است . »\r\n7 - در موضوع طلاق در تورات ، سفر تثنيه باب بيست و چهارم بند 1 - 3 آمده است :\r\n« چون زنى گرفته به نكاح خود درآورد ، اگر به نظر او پسند نيايد ، از اينكه چيزى ناشايسته در او بيايد ، آن گاه طلاق‌نامه نوشته به دستش دهد ، او را از خانه‌اش رها كند و از خانه او روانه شده و زن ديگرى شود و اگر شوهر ديگر نيز او را مكروه دارد و طلاق‌نامه نوشته به دستش دهد و او را از خانه‌اش رها كند يا اگر شوهرى ديگر كه او را به زنى گرفت بميرد ، شوهر اول كه او را رها كرده بود نمىتواند دوباره او را به نكاح خود درآورد . »\r\nولى انجيل اين حكم را نسخ و طلاق را تحريم نموده استَ ، زيرا در باب پنجم بند 31 - 32 از انجيل متى چنين آمده است :\r\n« و گفته شده است : كه هر كس از زن خود مفارقت جويد ، طلاق‌نامه‌اى به دو بدهد ، ليكن من به شما مىگويم ، هر كس به غير علت زنا زن خود را از خود جدا كند ، باعث زنا كردن او مىباشد و هر كه زن مطلقه را نكاح كند ، زنا كرده باشد . »\r\nو مانند اين حكم در باب دهم بند 11 - 12 از انجيل مرقس و در باب شانزدهم بند 17 از انجيل لوقا نيز آمده است .\r\nاين موارد هفتگانه كه دربارهء وقوع نسخ در تورات و انجيل آورديم ، براى كسانى كه داراى گوش شنوا و چشم بينا باشند ، كفايت مىكند و كسانى كه بخواهند بيشتر از اين به دست بياورند ، به كتاب « اظهار الحق » « 1 » و « الهدى الى دين المصطفى » « 2 » مراجعه نمايند .\r\n\r\n\r\n","description":"","footnote":"\r\n( 1 ) . كتاب « اظهار الحق » تأليف شيخ رحمهء الله بن خليل الرحمن هندى مىباشد كه اين كتاب در موضوع خود بهترين و سودمندترين كتاب است\r\n( 2 ) تأليف علامهء فقيد شيخ جواد بلاغى .\r\n","page_name":" 482 ","page_number":26},
  {"content":"\r\n\r\n\r\nنسخ در اسلام و قرآن\r\nاقسام نسخ\r\nچنان كه در فصل پيش گفتيم ، در ميان مسلمانان در مورد وقوع نسخ اختلافى نيست زيرا بيشتر احكام شرايع و اديان گذشته با احكام دين مقدس اسلام نسخ شده است و همچنين در خود دين اسلام نيز قسمتى از احكام نسخ شده و به جاى آن احكام ديگرى وضع گرديده است .\r\nمثلًا : قرآن كريم به نسخ شدن حكم نخستين قبله كه پيامبر ( صلى الله عليه و آله و سلم ) و مسلمانان قبلًا به سوى آن نماز مىخواندند تصريح مىكند و نسخ در اين‌گونه موارد ، مورد قبول تمام مسلمانان است . آرى ، تنها سخن و اختلاف در اين است كه بعضى از احكامى كه در خود قرآن آمده است ، آيا به وسيلهء آيات ديگر و يا با گفتار پيامبر ( صلى الله عليه و آله و سلم ) و يا با اجماع و اتفاق ملت اسلامى و يا به وسيلهء عقل نسخ گرديده است يا نه ؛ سخنى است مفصل و دامنه دار و بحثى است عميق و گسترده و قبل از شروع به بحث ، لازم مىدانيم كه به عنوان مقدمه ، نخست اقسام نسخ را بيان كنيم :\r\n1 - نسخ در تلاوت نه در حكم\r\nمىگويند : آياتى وجود دارد كه در قرآن نيست و خوانده نمىشود ، ولى حكم\r\n\r\n","description":"","footnote":"","page_name":" 483 ","page_number":27},
  {"content":"\r\n\r\nآن‌ها در ميان مسلمانان جارى و مورد عمل مىباشد ، مانند آيهء « رجم » كه در قرآن نيست .\r\nمىگوييم : اين نوع نسخ را « نسخ در تلاوت » مىگويند كه تنها تلاوت آيه ، نسخ شده است نه حكم آن ، ولى ما در بحث تحريف گفتيم كه عقيده به نسخ تلاوت همان عقيده به تحريف است و پايهء درست و مبناى صحيحى ندارد و مدارك و دليل اين عقيده چند روايت است كه به صورت خبر واحد نقل گرديده است و در چنين موضوعات مهم خبر واحد نمىتواند اثرى داشته باشد ، زيرا تمام ، مسلمانان در اين موضوع اجماع و اتفاق نظر دارند كه همان‌طور كه خود قرآن با خبر واحد ثابت نمىشود ، نسخ قرآن را نيز نمىتواند با خبر واحد ثابت نمود .\r\nعلاوه بر اجماع مسلمانان ، طبيعت هر حادثه حساس و موضوع مهم ، سرعت انتشار آن است يعنى خبر اين‌گونه حوادث به سرعت در ميان مردم شايع و معروف مىشود و ناقلان بيشترى پيدا مىكند و به حد تواتر مىرسد . بنابراين ، نقل يك حادثه مهم با خبر واحد ، به خودى خود دليل بر عدم وقوع آن حادثه مىباشد و نشان مىدهد كه آن حادثه واقع نشده و گويندهء آن خبر دروغگو بوده ، يا به اشتباه مرتكب شده است ، زيرا اگر صحت داشت ، به علت اهميت حادثه افراد زيادى آن را نقل مىكردند و نقل آن به حد تواتر مىرسيد .\r\nبنابراين ، چگونه مىتوان قرآن بودن آيهء « رجم » را با خبر واحد ثابت نمود و مدعى شد كه اين جمله از آيات قرآن بوده است كه تلاوتش منسوخ گرديده و حكمش باقى مانده است . آرى ، به طورى كه قبلًا بيان شد ، عمر آيهء رجم را آورد و ادعا نمود كه از قرآن است ، ولى چون اين آيه را تنها عمر آورده بود ، مسلمانان نپذيرفتند و در قرآن وارد نكردند و بعداً هم آن را به صورت ديگر درآورده و گفتند : كه اين آيه‌اى بوده است تلاوتش منسوخ و حكمش باقى مانده است .\r\n\r\n","description":"","footnote":"","page_name":" 484 ","page_number":28},
  {"content":"\r\n\r\n2 - نسخ در تلاوت و حكم\r\nعده‌اى مىگويند : آياتى در قرآن وجود داشت كه با آيات و يا عوامل ديگر ، حكم آن‌ها نسخ شده است و در ميان مسلمانان مورد عمل نمىباشد و هم تلاوت آن‌ها نسخ شده و از قرآن ساقط گرديده و خوانده نمىشود .\r\nطرفداران اين نظريه به روايت دهم كه در بخش تحريف در قسمت نسخ تلاوت ، از عايشه نقل گرديده است ، استدلال مىكنند .\r\nولى همان ايراد و اشكالى كه به نسخ در تلاوت يعنى به قسم اول نسخ وارد بود ، به اين قسم نيز وارد است و روايت عايشه خبر واحدى بيش نيست و خبر واحدى نيز تأثير و اعتبارى در مسئل قرآنى ندارد و قرآن بودن يا نبودن چيزى با خبر واحد ثابت نمىشود .\r\n3 - نسخ در حكم ، نه در تلاوت\r\nمشهورترين و بحث‌انگيزترين نسخ در قرآن اين است كه آيه‌اى از آيات قرآن نسخ شود و مفهوم آن در ميان مسلمانان واجب العمل نباشد و يا اصلًا عمل نمودن به مفهوم آن جايز نباشد ، ولى از نظر تلاوت در قرآن ضبط شده باشد و مانند ساير آيات قرآن ، تلاوت شود .\r\nاكثر دانشمندان و مفسرين اين نوع نسخ را مىپذيرند و بعضى از علما كتاب‌هاى مستقلى در اين باره نگاشته ، آيات ناسخ و منسوخ را در كتاب‌هايشان آورده‌اند ، مانند دانشمند معروف « ابو جعفر نحاس » و « حافظ مظفر فارسى » و بعضى محققين نيز با نظر مشهور مخالفت نموده ، وجود آيات منسوخ را در قرآن كلًا انكار مىكنند و مىگويند : اصلًا آيه‌اى از قرآن نسخ نگرديده است .\r\nولى بايد به اين نكته توجه نمود كه در وقوع نسخ و وجود آيهء منسوخ در قرآن در بين علما اختلاف وجود دارد ، ولى در اصل امكان نسخ و همچنين در وجود\r\n\r\n","description":"","footnote":"","page_name":" 485 ","page_number":29},
  {"content":"\r\n\r\nآياتى كه ناسخ احكام اديان گذشته و يا ناسخ پاره‌اى از احكام اسلام در صدر اول هستند ، هيچ اختلافى وجود ندارد .\r\nكيفيت نسخ\r\nبراى بدست آوردن نظريهء صحيح ، ما ناچاريم بدين گونه توضيح دهيم كه : نسخ شدن حكمى در قرآن وجود دارد ، به سه صورت متصور است :\r\n1 - حكمى كه به وسيلهء قرآن ثابت شده است ، سنت قطعى و حديث‌هاى متواتر به وسيلهء اجماع قطعى كه كاشف از عقيدهء معصوم باشد ، نسخ شود .\r\nاين نوع نسخ عقلًا و نقلًا اشكالى ندارد و اگر در موردى يك چنين نسخى ثابت شود ، بايد از آن پيروى نمود و اگر در موردى سنت متواتر و يا اجماعى محقق نيست ، در اين صورت نسخ ، مورد قبول واقع نخواهد بود ، زيرا چنان كه قبلًا توضيح داديم ، نسخ با خبر واحد ثابت نمىشود .\r\n2 - حكمى كه به وسيلهء قرآن ثابت شده است ، بوسيلهء آيهء ديگرى كه ناظر بر آيهء منسوخ بوده و حكم آن را بيان مىسازد ، نسخ گردد . اين نوع نسخ نيز داراى اشكال و ايرادى نيست و آيهء « نجوى » را از اين‌گونه نسخ مىدانند كه به زودى در اين باره بحث خواهيم نمود .\r\n3 - حكمى كه به‌وسيلهء قرآن ثابت شده است ، با آيهء ديگرى نسخ شود ؛ بدين گونه مفهوم آيهء ناسخ هيچ گونه نظارت نسبت به مفهوم آيه منسوخ نداشته باشد و به ظاهر و به طور صريح آن را بيان نكند ، بلكه تنها اختلاف و تضادى كه در مفهوم اين دو مشاهده مىشود ، ما را به وجود چنين نسخ هدايت كند و ناسخ بودن آيهء متأخر و منسوخ بودن آيهء متقدم را نشان مىدهد .\r\nتحقيق و بررسى نشان مىدهد كه اين‌گونه نسخ در قرآن وجود ندارد زيرا در قرآن مجيد هر نوع تنافى و اختلافى را از قرآن نفى مىكند و مىگويد :\r\n\r\n","description":"","footnote":"","page_name":" 486 ","page_number":30},
  {"content":"\r\n\r\n« أَفَلَا يَتَدَبَّرُونَ الْقُرْآنَ وَ لَوْ كَانَ مِنْ عِندِ غَيْرِ اللّهِ لَوَجَدُوا فِيهِ اخْتِلَافاً كَثِيراً » . ( سورهء نساء / 82 )\r\n« آيا در قرآن دقت و تدبر نمىكنند كه اگر از سوى غير خدا بود اختلاف فراوانى در آن مىيافتند . »\r\nولى چون عدهء زيادى از علماى تفسير و غير تفسير در معانى آيات دقيقاً تأمل نكرده‌اند و در نتيجه چنين پنداشته‌اند كه در ميان بخشى از آيات قرآن تعارض و اختلاف وجود دارد و در اين چنين پندار و اشتباهى ، آيهء متأخر را ناسخ بر آيهء متقدم دانسته‌اند تا از اين طريق منافات و تضاد خيالى را در ميان اين‌گونه آيات حل كنند تا آن جا كه بعضى از علما دامنه اين تضاد و تنافى را آن چنان توسعه داده‌اند كه حتى در ميان دو آيهء عام و خاص و يا مطلق و مقيد كه در واقع يكى مبين و مفسر آن ديگرى است و هيچ اختلافى در ميانشان نيست ، اختلاف و تنافى احساس نموده و در همهء اين موارد ملتزم به نسخ شده‌اند .\r\nالبته اين عقيده در اثر عدم تدبر دقيق در معناى لغوى كلمهء « نسخ » و يا از روى مسامحه و اشتباه در استعمال آن ، ناشى گرديده است .\r\nبنابراين ، بر ما لازم است كه اين‌گونه آيات را مورد بحث و بررسى قرار دهيم و اين گنجينه‌هاى احكام را از صورت ركود و تعطيلى كه طرفداران نسخ به وجود آورده‌اند ، درآورده و در مسير استدلال و استنباط احكام شرع به جريان بيندازيم .\r\n\r\nبررسى آيات ناسخ و منسوخ\r\nتا اينجا مباحث مختلف نسخ به پايان رسيد و به يارى خدا در فصول آينده به مسئلهء نسخ در آيات قرآن مىپردازيم و تك تك آياتى را كه وجود نسخ در آن‌ها ادعا گرديده است ، مورد بحث و بررسى قرار مىدهيم و از ميان آن‌ها تنها آياتى را پيش مىكشيم كه اثبات عدم نسخ در آن‌ها يك نوع غموض و پيچيدگى داشته و به دقت و\r\n\r\n","description":"","footnote":"","page_name":" 487 ","page_number":31},
  {"content":"\r\n\r\nبررسى بيشترى نيازمند مىباشد ، ولى آيات ديگرى را كه منسوخ نبودن آن‌ها تا حدى روشن است ، به قسمت تفسير آيات محول مىكنيم كه در تفسير هر يك توضيحات لازم را خواهيم داد .\r\nاينك آيات مورد بحث را به ترتيبى كه در قرآن آمده است ، يكى بعد از ديگرى مورد بررسى قرار مىدهيم .\r\n\r\n","description":"","footnote":"","page_name":" 488 ","page_number":32},
  {"content":"\r\n\r\n\r\n( 1 ) نسخ در آيه عفو اهل كتاب\r\n« وَدَّ كَثِيرٌ مِنْ أَهْلِ الْكِتَابِ لَوْ يَرُدُّونَكُمْ مِنْ بَعْدِ إِيمَانِكُمْ كُفَّاراً حَسَداً مِنْ بَعْدِ مَا تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِىَ اللّهُ بِأَمْرِهِ إِنَّ اللّهَ عَلَى كُلِّ شَىْءٍ قَدِيرٌ » . ( 2 / 109 ) « 1 »\r\nاز ابن عباس و قتاده و سدى نقل گرديده است كه اين آيه به وسيلهء آيهء سيف نسخ شده است و آيه سيف اين است :\r\n« قَاتِلُوا الَّذِينَ لَايُؤْمِنُونَ بِاللّهِ وَ لَا بِالْيَوْمِ الآخِرِ وَ لَايُحَرِّمُونَ مَا حَرَّمَ اللّهُ وَ رَسُولُهُ وَ لَا يَدِينُونَ دِينَ الْحَقِّ مِنَ الَّذِينَ أُوتُوا الْكِتَابَ حَتَّى يُعْطُوا الْجِزْيَهءَ عَن يَدٍ وَهُمْ صَاغِرُونَ » . ( 9 / 29 ) « 2 »\r\n\r\n\r\n","description":"","footnote":"\r\n( 1 ) . اكثر اهل كتاب با اينكه حق بر آنان ظاهر گرديده است ، دوست دارند كه شما را پس از ايمان آوردن به كفر برگردانند ، به خاطر حسدى كه در دل دارند ، ولى شما عفو و اغماض كنيد تا خداوند دستور خود ( دستور جهاد ) را صادر نمايد ؛ زيرا خداوند بر همه چيز توانا است .\r\n( 2 ) . بجنگيد با كسانى از اهل كتاب كه نه به خدا و نه به رستاخيز ايمان ندارند و نه آنچه را كه خدا و رسول او حرام كرده ، حرام مىشمرند و نه از دين حق پيروى مىكنند ( بجنگيد با چنين افرادى ) تا با دست خود و با خوارى و ذلت جزيه را بپردازند .\r\n","page_name":" 489 ","page_number":33},
  {"content":"\r\n\r\nمؤلف :\r\nملتزم شدن به نسخ اين آيه شريفه با اين آيهء متوقف به التزام دو امر بىاساس و واهى است :\r\nاول : نخست بايد ملتزم شد كه برداشته شدن يك حكم موقت پس از پايان يافتن وقتش نسخ ناميده شود ، در صورتى كه آن را نسخ مىگويند بلكه نسخ در صورتى است كه حكم دائمى باشد زيرا اگر در موقع اعلان حكم ، به وقت آن نيز گرچه به طور اجمال اشاره شود ، يك حكم موقت و غير ثابت خواهد بود و با اتمام وقتش پايان مىپذيرد و همان وقت كه به طور اجمال و اشاره آمده بود ، گفتار دوم آن را واضح و روشن مىكند .\r\nبيان كردن وقت يك حكم كه از اول موقت و غير ثابت بودن آن مسلم بوده ، با مسئله نسخ ارتباط ندارد ، چون نسخ به معناى بيان كردن مدت يك حكم موقت و تعيين پايان وقت آن نيست بلكه نسخ به معناى برداشتن حكم ثابتى است كه به مقتضاى اطلاق كلام ، ظهور در دوام داشته و به زمان مخصوصى منحصر مىباشد .\r\n« فخر رازى » چنين تصور كرده است كه بيان نمودن وقت يك حكم موقت با يك خبر و يا آيهء مستقل و جداگانه از مقولهء نسخ است ولى به نظر ما اين نظريه ، تصور باطل و عقيدهء بىاساسى است و پايهء علمى ندارد و همچنين اگر در موردى به دائمى بودن حكم اولى تصريح شده است ، نسخ مفهومى ندارد . نسخ فقط در صورتى است كه موقت بودن يا دائمى بودن حكم ، بيان و معين نشود ، دليل مستقل ديگرى وارد شود و وضع آن را بيان و روشن سازد ، يعنى موقت بودن و سپرى شدن وقت آن را مشخص كند .\r\nدوم : اگر كسى آيهء دوم را ناسخ آيهء اول بداند ، بايد ملتزم گردد بر اينكه اهل كتاب\r\n\r\n","description":"","footnote":"","page_name":" 490 ","page_number":34},
  {"content":"\r\n\r\nهم مانند مشركان مشمول كلمهء جهاد بودند و رسول خدا ( صلى الله عليه و آله و سلم ) مأموريت داشت كه با آنان نيز بجنگند ، بدين گونه كه نخست آنان را به سوى خدا و به توحيد و يكتاپرستى دعوت كنند و اگر دعوت را نپذيرفتند آن گاه با آنان جنگ و جهاد كنند ولى جهاد با اهل كتاب جايز نبود مگر در چند مورد ، ى كى اينكه : آنان ابتدا اقدام به جنگ با مسلمانان بكنند ، چنان‌كه قرآن مجيد مىفرمايد :\r\n« وَ قَاتِلُوا فِى سَبِيلِ اللّهِ الَّذِينَ يُقَاتِلُونَكُمْ وَ لَا تَعْتَدُوا إِنَّ اللّهَ لَا يُحِبُّ الْمُعْتَدِينَ » . ( بقره / 190 )\r\n« و در راه خدا با كسانى كه با شما مىجنگند ، بجنگيد و از حد تجاوز نكنيد چون كه خدا تجاوزكاران را دوست نمىدارد . »\r\nدومين موردى كه با اهل كتاب بايد جنگيد در صورتى است كه : آنان ، در ميان مسلمانان فتنه و اختلاف بيندازند ، به طورى كه قرآن مىگويد :\r\n« وَ الْفِتْنَهءُ أَشَدُّ مِنَ القَتْلِ » . ( بقره / 191 )\r\n« فتنه و اختلاف‌برانگيزى برتر از آدم كشى و قتل است . »\r\nسومين مورد جنگ با اهل كتاب آنجاست كه : آنان از دادن جزيه مورد قرار داد با مسلمانان ، خوددارى كنند چنان كه خداوند در آيهء مورد بحث مىفرمايد : « با آنان بجنگيد تا جزيه را با دست خود بپردازند » .\r\nحكم جهاد با اهل كتاب به همين سه مورد اختصاص داشت ، در غير اين موارد كه علت خاصى براى جنگ با اهل كتاب وجود نداشت ، تنها به صرف كافر بودن آن‌ها جهاد با آنان تشريع و تجويز نشده بود كه بعداً با اين آيهء شريفه نسخ شود .\r\nبنابراين در ميان اين دو آيه هيچ گونه رابطهء ناسخ و منسوخ بودن وجود ندارد و حكمى در اين مورد نسخ نگرديده است و حكم هر دو آيه به جاى خود ثابت و پا برجاست و يكى مبين و مفسر آن ديگريست و مفهوم اين دو آيه اين است كه : با اهل كتاب بايد مسالمت نمود و نبايد با آنان جنگيد ( به مقتضاى آيه اول ) مگر در\r\n\r\n","description":"","footnote":"","page_name":" 491 ","page_number":35},
  {"content":"\r\n\r\nموارد خاصى از جمله در صورت خوددارى نمودن آن‌ها از دادن جزيه ( به مقتضاى آيه دوم ) .\r\nعلاوه بر اين ، كسانى كه وجود نسخ را در آيه « عفو » خيال و تصور نموده‌اند ،\r\n« حَتَّى يَأْتِىَ اللّهُ بِأَمْرِهِ » . ( 2 / 109 )\r\nلفظ « أمر » را كه در آن آيه به كار رفته است ، به معناى دستور و فرمان گرفته‌اند و آيه را چنين معنى نموده‌اند كه خداوند در اين آيه دستور عفو داده است تا روزى كه امر به قتال و جهاد بيايد و لذا اين آيه را بعد از آمدن فرمان جنگ ، منسوخ پنداشته‌اند .\r\nولى اولًا : از مباحث گذشته براى خوانندهء عزيز روشن گرديد كه اين مطلب بر فرض صحيح بودن هم ملتزم نسخ نيست زيرا موقت و محدود بودن حكم از اول در خود همين آيه مشخص بوده است نه اينكه با آيه بعدى مشخص گرديده است .\r\nوثانياً : اين گفتار و نظريه‌ايست باطل و بىاساس زيرا منظور از « أمر » در اين آيه « فرمان » و دستور نيست ، بلكه منظور از آن تقدير و سرنوشت است . در اين صورت معناى آيه چنين خواهد بود كه : شما با اهل كتاب به طور مسالمت‌آميز رفتار كنيد و در برابر بدىها و دشمنىهايى كه به شما روا مىدارند ، عفوشان كنيد تا روزى كه تقدير حتمى خداوند كه پيشرفت و عظمت اسلام است به وقوع پيوندد و بعد از آن ديگر اهل كتاب نمىتوانند با شما اظهار عداوت و دشمنى كنند و از آزار آنان آسوده خواهيد بود .\r\nبنابراين ، « أمر » در آيه به معناى تقدير حتمى خداوند است نه « فرمان » و حكم الهى زيرا :\r\nاولًا : « أمر » در اين آيه به « اتيان » كه به معناى آوردن و انجام دادن مىباشد ، تعلق يافته است و « اتيان » با تقدير و سرنوشت بيشتر مناسبت دارد تا با « فرمان » و حكم .\r\n\r\n","description":"","footnote":"","page_name":" 492 ","page_number":36},
  {"content":"\r\n\r\nوثانياً : متمم آيه اين جمله است : « انَّ الله على كل شىء قدير » كه خداوند را با قدرت و توانايى توصيف مىكند . بديهى است كه توانايى با مسئله تقدير و عظمت دادن به مسلمانان و پيروز ساختن دوستان و خوار و ذليل گردانيدن دشمنان ، سازش بيشترى دارد تا به فرمان دادن و سخن گفتن و حكم صادر كردن .\r\nيا اين دلائل مىگوييم : « أمر » در اين آيه به معناى « تقدير » و سرنوشت حتمى خداوند است نه به معناى فرمان و دستور و با در نظر گرفتن اين معنى براى كلمه « أمر » اساس و پايهء شبههء نسخ در اين آيه به خودى خود متزلزل گرديده و از بين مىرود .\r\n\r\n","description":"","footnote":"","page_name":" 493 ","page_number":37},
  {"content":"\r\n\r\n\r\n( 2 ) نسخ در آيه قبله\r\n« وَ لِلّهِ الْمَشْرِقُ وَ الْمَغْرِبُ فَأَيْنَما تُوَلُّوْا فَثَمَّ وَجْهُ اللّهِ إِنَّ اللّهَ وَاسِعٌ عَلِيمٌ » . ( بقره / 115 )\r\n« مشرق و مغرب از آن خداست ، به هر سو رو كنيد ، خدا آن جا است » .\r\nبه طورى كه نقل گرديده است ، به عقيدهء گروهى از دانشمندان علم تفسير ، مانند ابن عباس ، ابولعاليه ، حسن بصرى ، عكرمه ، قتاده ، سدى و زيد بن اسلم ، اين آيه نسخ شده است . « 1 »\r\nولى خود آن‌ها در ناسخ اين آيه به اختلاف سخن گفته‌اند ، ابن عباس گفته كه با اين جمله نسخ شده است :\r\n« وَ حَيْثُ مَا كُنْتُمْ فَوَلُّوا وُجُوهَكُمْ شَطْرَهُ » . ( 2 / 150 ) « 2 »\r\nقتاده مىگويد كه : با اين جمله نسخ شده است :\r\n\r\n\r\n","description":"","footnote":"\r\n( 1 ) . تفسير ابن كثير 1 / 157 - 158\r\n( 2 ) . « هر كجا باشيد ، روى خود را به سوى كعبه متوجه سازيد ! »\r\n","page_name":" 494 ","page_number":38},
  {"content":"\r\n\r\n« فَوَلِّ وَجْهَكَ شَطْرَ الْمَسْجِدِ الْحَرَامِ » . ( 2 / 150 ) « 1 »\r\nو كيفيت نسخ را چنين بيان نموده‌اند كه : طبق مضمون آيه اول مسلمانان در اوائل طلوع اسلام مخير و آزاد بودند كه در حال نماز به هر سو كه بخواهند رو كنند اما رسول خدا ( صلى الله عليه و آله و سلم ) بيت المقدس را به عنوان قبله انتخاب نمود كه به سوى آن نماز بخوانند ، سپس ضمن دو آيهء بعدى دستور توجه به سوى بيت الحرام آمد و توجه به بيت المقدس نسخ گرديد .\r\nمؤلف :\r\nاين بود خلاصهء نظريهء نسخ در مورد آيهء شريفه « فَأَيْنَما تُوَلُّوْا فَثَمَّ وَجْهُ اللّهِ » ، ولى اين نظريه بسيار سست و از درج اعتبار ساقط است زيرا :\r\nاولًا : توجه رسول خدا ( صلى الله عليه و آله و سلم ) به سوى بيت المقدس با اراده و ميل خود نبود ، بلكه خدا آن را براى وى معين نموده بود ، چنان كه مىفرمايد :\r\n« وَ مَا جَعَلْنَا الْقِبْلَهءَ الَّتِى كُنْتَ عَلَيْهَا إِلَّا لِنَعْلَمَ مِن يَتَّبِعُ الرَّسُولَ مِمَّنْ يَنْقَلِبُ عَلَى عَقِبَيْهِ » . ( 2 / 143 ) « 2 »\r\nثانياً آيهء « فَأَيْنَما تُوَلُّوْا » هيچ ارتباطى به مسئلهء قبله و بيان و جهت و نقطهء توجه در حال نماز ندارد تا با آيات ديگر نسخ گردد بلكه اين آيه يك حقيقت ثابت و تغييرناپذير اعتقادى را بيان مىكند كه قابل نسخ نيست و آن اين است كه خداوند در جاى معين و نقطهء خاصى نيست و در هر سو و در هر نقطه و در همه جا وجود دارد ، به طورى كه به هر طرف كه رو بيفكنيد ، خداوند در آن جا است .\r\n\r\n\r\n","description":"","footnote":"\r\n( 1 ) . « به سوى مسجد الحرام روى گردان ! »\r\n( 2 ) . ما قرار نداديم ، قبله‌اى را كه تو به سوى آن نماز مى خواندى ، مگر براى اينكه فرد مطيع و پيرو ، از فرد سركش و عقب گرد كه به كفر دوران جاهليت بر مىگردد ، شناخته شود .\r\n","page_name":" 495 ","page_number":39},
  {"content":"\r\n\r\nبا توجه به همين معنى است كه ائمه اهل بيت ( عليهم السلام ) از اين آيه احكام ذيل را استفاده نموده‌اند :\r\n1 - مسافر در نمازهاى مستحب مىتواند به هر سو كه بخواهد رو كند .\r\n2 - نماز واجب انسان اگر از روى اشتباه به ما بين مشرق و مغرب واقع شد ، صحيح است .\r\n3 - سجده‌هاى قرآن را مىتوان به هر طرف انجام داد .\r\n4 - كسى كه قبله را نمىشناسد ، به هر سو مىتواند نماز بخواند .\r\nسعيد بن جبير هم وقتى كه خواستند به فرمان حجاج سرش را روى بر زمين از تنش جدا كنند ، همان آيه را تلاوت نمود . « 1 »\r\nبنابراين آيهء « فَأَيْنَما تُوَلُّوْا . . . » مطلق است و از نظر توجه به سوى خدا ، عموميت دارد كه در تمام امور و كارها به هر سو نظر كند به سوى خداست و اين حكم عام با مسئل نمازهاى واجب قيد و تبصره خورده است و به عقيدهء بعضى از علما در نمازهاى مستحبى نيز اگر در حال حركت خوانده نشوند ، رعايت اين قيد ضرورى است كه در اين موارد ، انسان بايد به عنوان توجه خدا به سوى كعبه رو كند .\r\nخلاصهء گفتار اينكه : « ايْنَما تُوَلُّوْا . . . » نسخ نشده است بلكه حكم آن با آيات ديگر تقييد و تبصره خورده است و ادعاى نسخ در اين آيه بر پايهء دو اصل مبتنى و استوار است :\r\nاول اينكه : نزول اين آيه ، قبل از آيه‌اى باشد كه دستور توجه به سوى كعبه در آن آمده است ولى اين اصل ثابت و مسلم نيست .\r\nدوم اينكه : اين آيه در خصوص نمازهاى واجب وارد مىشود در صورتى كه چنين نيست و به نمازهاى واجب اختصاص ندارد ، به خصوص اينكه به طريق سنت رواياتى در اين زمينه آمده است كه موارد نزول اين آيه را به همان‌طور توضيح\r\n\r\n\r\n","description":"","footnote":"\r\n( 1 ) . تفسير قرطبى 2 / 75 .\r\n","page_name":" 496 ","page_number":40},
  {"content":"\r\n\r\nداده‌اند كه ائمه ما از اين آيه استفاده كرده و به ما تعليم نموده‌اند و گفته‌اند كه اين آيه در موارد : « دعا و نمازهاى مستحب و نماز مسافرى كه رو به قبله حركت نمىكند و يا كسى كه اشتباهاً به سوى غير قبله نماز بخواند » « 1 » نازل شده است .\r\nنتيجه :\r\nاز همهء آنچه تا اينجا گفته شد ، چنين برمىآيد كه ادعاى نسخ در آيه « ايْنَما تُوَلُّوْا . . . » قطعاً باطل و بىاساس است . خوشبختانه در بعضى موارد ائمه اهل بيت نيز به اين حقيقت تصريح نموده ، اظهار داشته‌اند كه اين آيه نسخ نگرديده است . آرى ، ممكن است گاهى از نسخ يك معناى عام اراده شود كه تقييد نيز مشمول آن معنى باشد كه قبلًا بدان اشاره نموديم و اگر در اين مورد نيز از نسخ چنين معنيى اراده شود ، مانعى ندارد و شايد منظور ابن عباس نيز از نسخ در اين مورد ، همين معنى بوده است .\r\n\r\n\r\n","description":"","footnote":"\r\n( 1 ) . تفسير طبرى ، 1 / 400 - 402 .\r\n","page_name":" 497 ","page_number":41},
  {"content":"\r\n\r\n\r\n( 3 ) نسخ در آيه قصاص\r\n« يَا أَيُّهَا الَّذِينَ آمَنُوا كُتِبَ عَلَيْكُمُ الْقِصَاصُ فِى الْقَتْلَى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثَى بِالْأُنْثَى » . ( 2 / 178 )\r\n« اى كسانى كه ايمان آورده‌ايد ، در مورد كشته شدگان حكم قصاص بر شما نوشته شده است ، آزاد در برابر آزاد و برده در برابر برده و زن در برابر زن . »\r\nمىگويند : اين آيه بوسيلهء يك آيهء ديگر نسخ شده است آن جا كه خداوند مىفرمايد :\r\n« وَ كَتَبْنَا عَلَيْهِمْ فِيهَا أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَالْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ » . ( 5 / 45 )\r\n« و بر آن‌ها ( بنى اسرائيل ) در آن ( تورات ) مقرّر داشتيم كه جان در مقابل جان و چشم در مقابل چشم و بينى در مقابل بينى و گوش در مقابل گوش و دندان در مقابل دندان مىباشد . »\r\nتوجيه نسخ\r\nطرفداران نسخ مىگويند : ما مىبينيم آيه اول برابر و همانند بودن را در\r\n\r\n","description":"","footnote":"","page_name":" 498 ","page_number":42},
  {"content":"\r\n\r\nموضوع قصاص لازم مىداند كه زن بايد در مقابل زن و مرد در مقابل مرد و برده در مقابل برده قصاص شوند ولى در آيه دوم از اين حكم خبرى نيست و در واقع آيه قبلى با اين آيه نسخ شده است .\r\nاين است كه گروهى از اهل سنت مىگويند : مرد را به قصاص زن مىتوان كشت بدون اينكه به ورثهء مرد نصف ديه داده شود . « 1 » ولى در اين مورد حسن بصرى و عطا مخالفت نموده و گفته‌اند : نمىتوان مرد را به قصاص زن كشت و « ليث » نيز گفته است : مرد به قصاص زن كشته مىشود مگر اينكه مرد همسر خويش را به قتل برساند « 2 » .\r\nاما عقيدهء شيعهء اماميه در اين مورد اين است كه اولياء زن مخيرند كه از مرد قاتل ، ديه و خونبها بگيرند و يا او را به عنوان قصاص بكشند ولى در صورت قصاص بايد نصف ديه مرد را به ورثه او بپردازند .\r\nو مشهور در ميان اهل سنت اين است كه شخص آزاد در برابر برده كشته نمىشود و از نظر شيعهء اماميه اين مسئله اجماعى است ولى از اهل سنت ابوحنيفه ، ثورى ، ابن ابى ليلى و داود با نظريه مشهور مخالفت نموده و گفته‌اند كه شخص آزاد را مىتوان به قصاص برده‌اى كه تعلق به ديگرى دارد ، كشت « 3 » و حتى عده قليلى از اهل سنت معتقدند كه شخص آزاد به قصاص برده كشته مىشود گرچه اين برده مملوك خود وى باشد « 4 » .\r\n\r\n\r\n","description":"","footnote":"\r\n( 1 ) . تفسير قرطبى 2 / 229\r\n( 2 ) . تفسير ابن كثير 1 / 210\r\n( 3 ) . مأخذ گذشته 209 ، ابن كثير نقل مىكند كه بخارى و على بن مدنى و ابراهيم نخعى و ثورى بنا بر نقلى مىگويند : مالك به قصاص بردهء خويش كشته مىشود\r\n( 4 ) . احكام القرآن ، جصاص 1 / 137 .\r\n","page_name":" 499 ","page_number":43},
  {"content":"\r\n\r\nپاسخ\r\nاين بود خلاصهء آنچه مىتوان در توضيح و توجيه نسخ آيهء اول كه همانند بودن را در مورد قصاص لازم مىداند ، بيان نمود .\r\nاما آيهء اول : كه نسبت نسخ به آن داده شده است ، اساساً نسخ نشده و از نظر معنى واضح و روشن و از نظر حكم ثابت و پابرجا است .\r\nاما آيهء دوم : كه طرفداران نسخ آن را ناسخ آيه اولى مىدانند ، داراى مفهوم و معنى مستقلى است كه كوچكترين منافات و مخالفتى با مفهوم آيه اولى ندارد تا آن را نسخ كند ، زيرا آيه دوم در تشريع اصل قصاص و در بيان حكم و حدود آن آمده است كه از يك طرف اصل قصاص را تجويز و تشريع كند و از طرف ديگر شرط قصاص را بيان كند كه قصاص بايد از نظر قتل و يا ضرب و يا انواع ديگر تعديات ، با اصل جنايت مساوى و يك اندازه باشد :\r\nآرى اين آيه تنها متضمن دو مطلب است : اصل تشريع قصاص و مساوى بودن قصاص با مورد و علت قصاص .\r\nپس اين آيه همان حكم و مفهوم آيهء اول را با شرح بيشترى بيان مىكند و اين مسئل در آيه ديگرى چنين آمده است :\r\n« فَمَنِ اعْتَدَى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ » . ( 2 / 194 )\r\n« هر كس به شما تجاوز كند و ظلمى دربارهء شما روا بدارد ، شما نيز ( به عنوان قصاص ) به همان مقدار بر وى تعدى كنيد . »\r\nپس ما نمىتوانيم اين آيه مورد بحث را ناسخ آيهء قبلى قرار داده و در نتيجه قصاص شخص آزاد را در مقابل عبد و قصاص مرد را در مقابل زن جايز و بلا اشكال بدانيم . براى وضوح بيشتر ، ما حكم اين دو مسئله را در ذيل به طور تفصيل مورد بحث و بررسى قرار مىدهيم :\r\n\r\n","description":"","footnote":"","page_name":" 500 ","page_number":44},
  {"content":"\r\n\r\n1 - كشتن آزاد به انتقام برده\r\nآيه مورد بحث ، قصاص شخص آزاد را در مقابل قتل عبد ، جايز و روا نمىداند و عبد را در برابر عبد و آزاد را در برابر آزاد قرار مىدهد . اين حكم نه با آيه ديگر نسخ شده است - چنان كه توضيح داده شد - و نه با اخبار و عوامل ديگر .\r\nاما آنچه على ( عليه السلام ) و رسول خدا ( صلى الله عليه و آله و سلم ) نقل مىكند كه « خون‌هاى مسلمانان با يكديگر برابر است » ، باز نمىتواند ناسخ آيه شريفه و حكم آن شود زيرا بر فرض صحيح بودن اين روايت ، با آيه شريفه تخصيص و تبصره خورده است چون جواز قتل « حرّ » در برابر « عبد » از كليت و عموميت اين روايت استفاده مىشود و صراحتى در آن ندارد ولى آيه شريفه از اين مسئله صريحاً اسم به ميان آورده و حكم آن را مخصوصاً بيان كرده است و پر واضح است كه حجت بودن عام و حكم كلى ، متوقف بر اين است كه قبل از آن يا بعد از آن يك مخصّص و استثنايى وارد نشود .\r\nو اما روايتى كه سمره از رسول خدا ( صلى الله عليه و آله و سلم ) نقل نموده است كه : « هر كس عبد خود را بكشد ، او را مىكشيم » ، سندش ضعيف و غير قابل اعتماد است و ابوبكر و ابن عربى دربارهء اين حديث مىگويد : عده‌اى بدون دليل و تحيقق ، قصاص شخص آزاد را در برابر قتل غلام خويش جايز مىشمارند و در اين باره حديثى نيز از سمره به نام رسول خدا ( صلى الله عليه و آله و سلم ) نقل كرده‌اند ولى اين حديث ضعيف است « 1 » .\r\nنگارنده : اين حديث گذشته از اينكه از نظر سند ضعيف است ، از نظر مضمون نيز با روايات ديگر معارض است ، چنان كه عمرو بن شعيب از پدرش ، و او از پدر خويش نقل نموده است كه « مردى عمداً عبد خويش را كشته بود ، رسول خدا ( صلى الله عليه و آله و سلم ) بر وى تازيانه زد و به يك سال تبعيد و قطع شدن سهم وى از بيت المال محكوم\r\n\r\n\r\n","description":"","footnote":"\r\n( 1 ) . احكام القرآن 1 / 27 .\r\n","page_name":" 501 ","page_number":45},
  {"content":"\r\n\r\nنمود ، ولى قصاص نكرد . « 1 » » و ابن‌عباس نيز نيز از رسول خدا نقل نموده است كه مرد آزاد به قصاص عبد كشته نمىشود . « 2 »\r\nباز همان روايت را جابر از عامر و او از اميرالمؤمنين ( عليه السلام ) نقل نموده است . « 3 » باز عمرو بن شعيب از پدر خويش\r\nنقل مىكند كه ابوبكر و عمر شخص آزاد را به قصاص برده نمىكشتند . « 4 »\r\nقبلًا هم گفتيم كه از نظر روايات اهل بيت ( عليهم السلام ) كوچكترين اختلاف در اين حكم وجود ندارد كه شخص آزاد را نمىتوان به قصاص شخص غير آزاد كشت ، بنابراين از پذيرفتن اين حكم كه از روايات اهل بيت ( عليهم السلام ) استفاده مىشود ناگزيريم زيرا آنانند كه پس از جد بزرگوارشان مرجع در احكام دين مىباشند .\r\nبا اين تفصيل كه بيان شد ، ديگر محلى براى ادعاى نسخ در آيهء شريفهء نسبت به كشتن شخص آزاد به عنوان برده باقى نمىماند .\r\n2 - قصاص مرد در برابر زن\r\nاما موضوع كشتن مرد به عنوان قصاص قتل زن كه در آيه شريفه ممنوع شده است ، نسخ نگرديده و به استحكام خود باقى است و تمام علماى شيعه و از اهل سنت نيز حسن بصرى و عطا به همان معتقد مىباشند . اما اكثر علماى اهل سنت به نسخ در اين آيه معتقدند . ولى به عقيدهء ما حكم اين آيه نسخ نشده است ، نه بوسيلهء آيات ديگر و نه به وسيلهء اخبار و احاديث .\r\n\r\n\r\n","description":"","footnote":"\r\n( 1 ) . احكام القرآن 1 / 27\r\n( 2 ) . سنن بيهقى 8 / 36\r\n( 3 ) مصدر سابق 34 - 35\r\n( 4 ) . همان كتاب\r\n","page_name":" 502 ","page_number":46},
  {"content":"\r\n\r\nتوضيح اينكه : از ظاهر آيهء « كُتِبَ عَلَيْكُمُ الْقِصَاصُ » ( 2 / 178 ) ، چنين برمىآيد كه اجزاى حكم قصاص در جامعه يك حكم واجب و لازم است و از جمله « فَمَنْ عُفِىَ لَهُ مِنْ شَىْءٌ » نيز كه اولياى مقتول را تشويق به عفو و بخشش و ترغيب به اغماض از قصاص مىكند ، چنين استفاده مىشود كه قصاص در صورتى واجب خواهد بود كه اولياى مقتول آن را درخواست كنند ، نه در صورت عفو و اغماض .\r\nبه طور كلى از اين دو جمله قرآنى چنين استفاده مىشود كه اگر اولياى مقتول درخواست قصاص كنند ، بر قاتل واجب است كه در برابر حكم قصاص خاضع و تسليم شود ، ولى وجوب تسليم در صورتى است كه مرد ، مردى را بكشد ، و يا زن مردى و يا زنى را بكشد و اگر مرد زنى را بكشد ، واجب نيست كه به مجرد درخواست قصاص ، تسليم شود ، بلكه مىتواند استنكاف كند تا نصف ديه‌اش را بگيرد ، سپس خود را تسليم قانون قصاص كند .\r\nاين حكم هيچگونه با مضمون آيه شريفه مخالفت ندارد تا موجب نسخ آن شود ، زيرا همان‌طور كه در آيه شريفه آمده است ، مقابل زن در موضوع قصاص ، زن است ، نه مرد منتها از دلائل ديگر استفاده مىشود كه اگر مرد در اثر قتل زن قصاص شود ، مىتواند نصف ديه و خونبهاى خود را از اولياى زن بگيرد و در اين صورت مرد در برابر « مجموع خونبهاى زن و نصف ديه » قرار گرفته نه در برابر تنها زن كه تا بر خلاف مضمون آيه شريفه بوده و ناسخ حكم آن محسوب شود .\r\nو اين نوع قصاص ، يك حكم خاص و مستقلى است و با حكم اولى كه از آيه مورد بحث استفاده مىشود ، كوچكترين منافاتى ندارد تا آن را نسخ كند .\r\nآرى ، نسخ در آيه مذكور در صورتى درست است كه طبق نظر علماى اهل سنت ، مردى را كه قاتل زن است ، مىتوان در برابر او بدون پرداخت نصف ديه ، قصاص نمود ، زيرا اين حكم با مضمون آيه منافات دارد و هر كس بدان معتقد باشد ، چاره‌اى ندارد جز اينكه در مفهوم آيه به نسخ قائل شود .\r\n\r\n","description":"","footnote":"","page_name":" 503 ","page_number":47},
  {"content":"\r\n\r\nولى اثبات اين نظريه بسيار سخت است و دليل محكم و استوارى ندارد زيرا طرفداران اين نظريه گاهى به اطلاق مفهوم آيه دوم كه در مورد قصاص ، اسمى از زن و مرد به ميان نياورده است ، استناد مىكنند و گاهى هم به گفتار پيامبر ( صلى الله عليه و آله و سلم ) كه فرموده است كه خون مسلمانان با يكديگر برابرند و ما قبلًا گفتيم كه هيچ‌يك از اين‌ها نمىتواند ناسخ آيه مذكور باشد .\r\nگاهى نيز در اين گفتار به روايات ديگر تكيه مىكنند ، از جمله اينكه : قتاده از سعيد بن مسيب نقل نموده كه : عمر عده‌اى از اهل صنعا را كه زنى را كشته بودند قصاص نمود و همهء آن‌ها را در برابر يك زن به قتل رسانيد .\r\nو « ليث » نيز از حَكَم نقل مىكند كه « على ( عليه السلام ) » و « عبد الله » گفته‌اند ، اگر مردى عمداً زنى را بكشد بايد قصاص شود .\r\nو « زهرى » از « ابوبكر بن محمد » و او هم از پدرش « عمر بن حزم » نقل مىكند كه رسول خدا ( صلى الله عليه و آله و سلم ) فرمود : مرد به قصاص قتل زن كشته مىشود . « 1 »\r\nولى اين دليل نيز از چند جهت باطل و مردود مىباشد ، زيرا :\r\n1 - اين روايت‌ها به فرض صحيح بودن ، با قرآن مخالفت دارند و روايتى كه مخالف كتاب خدا باشد ، اعتبار و حجيّت ندارد .\r\n2 - اين روايت‌ها خبر واحد هستند و چنان كه در صفحات قبل توضيح داديم ، به اجماع علما و دانشمندان ، قرآن را نمىتوان با خبر واحد نسخ نمود .\r\n3 - اين روايات ، با روايات زياد ديگرى كه از ائمه اهل بيت ( عليهم السلام ) نقل گرديده است و همچنين با روايتى كه « عطا » و « شعبى » و « حسن بصرى » از « اميرمؤمنان ( عليه السلام ) » نقل نموده‌اند ، معارض و مخالف هستند ، آن جا كه على ( عليه السلام ) در مورد مردى كه زنى را كشته بود ، فرمود : اولياى زن اگر بخواهند مرد را مىكشند و نصف ديه او را\r\n\r\n\r\n","description":"","footnote":"\r\n( 1 ) . احكام القرآن ، جصاص 1 / 139 .\r\n","page_name":" 504 ","page_number":48},
  {"content":"\r\n\r\nمىپردازند و اگر بخواهند نصف ديه مرد را مىگيرند و به آن اكتفا مىكنند . « 1 »\r\n4 - اولًا : روايت اول به طور مرسل و با حذف راويان سند نقل گرديده است ، زيرا ابن مسيب دويست سال پس از خلافت عمر متولد شده « 2 » و اصلًا او را نديده بود تا بدون واسطه از وى روايت نقل كند .\r\nوثانياً : اين روايت چگونگى عمل « عمر » را بيان مىكند و عمل وى خود به خود حجيّت و مدركيت ندارد و روايت دوم نيز ضعيف و مرسل است و اما روايت سوم ، بر فرض صحيح بودن ، مطلق است و قابليت اين را دارد كه با تأديه نصف ديه ، مقيد شود .\r\nنتيجهء مباحث گذشته اينكه : نسخ در آيهء « يَا أَيُّهَا الَّذِينَ آمَنُوا كُتِبَ عَلَيْكُمُ الْقِصَاصُ . . . » ( 2 / 178 ) ثابت نشده است و ادعاى نسخ در اين آيه با فتواى عده‌اى از فقها به وجود آمده است ، ولى با گفتار اين و آن نمىتوان از حكم خدا دست برداشت . بسى جاى تعجب است كه يك عده با اينكه خودشان ادعاى اجماع دارند كه قرآن با خبر واحد نسخ نمىشود ، چگونه بر خلاف قرآن فتوا مىدهند .\r\n\r\n\r\n","description":"","footnote":"\r\n( 1 ) . احكام القرآن ، جصاص 1 / 120\r\n( 2 ) . تهذيب التهذيب 4 / 86 .\r\n","page_name":" 505 ","page_number":49},
  {"content":"\r\n\r\n\r\n( 4 ) نسخ در آيهء وصيت\r\n« كُتِبَ عَلَيْكُمْ إِذَا حَضَرَ أَحَدَكُمُ الْمَوْتُ إِن تَرَكَ خَيْراً الْوَصِيَّهءُ لِلْوَالِدَيْنِ وَ الْأَقْرَبِينَ بِالْمَعْرُوفِ حَقّاً عَلَى الْمُتَّقِينَ » . ( 2 / 180 )\r\n« بر شما نوشته شده است ، آن گاه كه مرگ يكى از شما فرامىرسد ، اگر مالى از خود باقى بگذارد ، بر پدر و مادر و خويشان خود به طور شايسته وصيّت كند و اين ، حقّى است بر پرهيزگاران . »\r\nتوضيح نسخ\r\nدر اين آيه نيز ادعاى نسخ شده است و در چگونگى اين نسخ ، دو نظريه وجود دارد :\r\n1 - نسخ با آيهء ارث\r\nگروهى مىگويند كه اين آيه با آيهء ارث نسخ گرديده زيرا آيين ارث در اوائل اسلام به اين كيفيت نبود بلكه همهء اموال ميت به فرزند وى مىرسيد و اگر به\r\n\r\n","description":"","footnote":"","page_name":" 506 ","page_number":50},
  {"content":"\r\n\r\nپدر و مادر هم چيزى از آن مىدادند ، بوسيلهء وصيت بود و اين آيه مربوط به همان وصيت است ولى بعداً آيات ارث نازل گرديد و آن حكم قبلى و وصيت مخصوص را كه به جاى ارث به كار مىرفت نسخ نمود . اين است كه مىگويند آيهء وصيت با آيهء ارث نسخ گرديده است ولى اين نظريه از چند جهت مردود است ، زيرا :\r\n1 - اين حكم گر چه در صحيح بخارى نقل شده است ولى خبر واحدى بيش نيست و خبر واحد نيز نمىتواند آيه قرآن را نسخ كند .\r\n2 - اين مطلب متوقف بر اين است كه نزول آيه ارث متأخر از اين آيه باشد ، ولى طرفداران نسخ نمىتوانند آن را ثابت كنند و اما ادعاى قطع و يقين كه بعضى از علماى حنفىمذهب نموده‌اند ، بر آن‌ها است كه اين ادعا را ثابت كنند .\r\n3 - از آيه وصيت چنين استفاده مىشود كه : شخص قبل از مرگش مىتواند براى قوم و خويش خود وصيت كند و اين حكم مسلماً نسخ نشده است زيرا آنان در صورتى كه ميت فرزند دارد ، نمىتوانند ارث ببرند و آيه ارث در اين صورت براى خويشاوندان سهمى معين نمىكند و اگر در مورد آن‌ها وصيت شود ، مىتوانند طبق وصيّت ، سهمى از اموال ميت ببرند و اين حكم نسخ نگرديده و همچنان پابرجاست ، وصيت براى پدر و مادر نيز همين طور جايز و نافذ است و نسخ نشده است .\r\n4 - گذشته از همهء اين‌ها موضوع ارث بعد از وصيت جريان پيدا مىكند ، يعنى اگر ميتى وصيت داشته باشد ، به مانند قروض و بدهىهاى وى ، اول وصيت او را اجرا مىكنند ، سپس در مابقى اموال وى احكام ارث اجرا مىشود . خود آيه ارث نيز اين ترتيب را گوشزد مىكند ، آن جا كه مىگويد : « مِنْ بَعْدِ وَصِيَّهءٍ يُوصى بِها « 1 » » .\r\nبنابراين ، آيه ارث نه تنها وصيت را نسخ نمىكند ، بلكه آن را تنفيذ و بر آن تأكيد مىنمايد .\r\n\r\n\r\n","description":"","footnote":"\r\n( 1 ) . « ارث بعد از انجام وصيتى است كه ميت نموده است . »\r\n","page_name":" 507 ","page_number":51},
  {"content":"\r\n\r\n2 - نسخ با گفتار پيامبر\r\nگروه ديگرى مىگويند كه آيه وصيت با گفتار پيامبر ( صلى الله عليه و آله و سلم ) نسخ شده است كه فرمود : « وصيتى براى وارث نيست « 1 » » .\r\nولى به نظر ما ، اين گفتار هم از چند جهت مردود و غيرقابل قبول است و آيه وصيت از اين طريق نيز نسخ نشده است ، زيرا :\r\n1 - صحت اين روايت ثابت نگرديده است ، به طورى كه بخارى و مسلم اين روايت را قبول نكرده‌اند و صاحب تفسير « المنار » هم در سند آن اشكال و ايراد دارد . « 2 »\r\n2 - اين روايت ، با روايات فراوانى كه ائمه اهل بيت ( عليهم السلام ) نقل شده ، مخالف است ، زيرا از آن روايت‌ها چنين استفاده مىشود كه وصيت كردن براى وارث صحيح است ، چنان كه محمّد بن مسلم از امام باقر ( عليه السلم ) نقل مىكند كه از آن حضرت حكم وصيت كردن براى وارث را سؤال نمودم ، فرمود : جايز است ، سپس اين آيه را خواند :\r\n« إِن تَرَكَ خَيْراً الْوَصِيَّهءُ لِلْوَالِدَيْنِ وَ الْأَقْرَبِينَ » . ( سورهء بقره / 180 )\r\nو روايات زياد ديگرى نيز در اين زمينه نقل گرديده است . « 3 »\r\n3 - اين روايت خبر واحدى بيش نيست و نسخ شدن آيات قرآن با خبر واحد به اجماع تمام مسلمانان جايز و صحيح نمىباشد .\r\n4 - اگر اين روايت را صحيح بدانيم و از خبر واحد بودنش هم صرف نظر كنيم و با روايات ديگر نيز معارض نباشد ، باز هم صلاحيت ندارد كه نسبت به آيه مورد بحث ناسخ باشد ، زيرا مدلول و مفهوم اين روايت با مفهوم آيه منافات ندارد تا مجبور شويم كه اين روايت را ناسخ آن آيه قرار دهيم .\r\n\r\n\r\n","description":"","footnote":"\r\n( 1 ) . ناسخ و منسوخ ، نحاس 20\r\n( 2 ) . سورهء 2 / 138\r\n( 3 ) . وافى 13 / 17 .\r\n","page_name":" 508 ","page_number":52},
  {"content":"\r\n\r\nمنتها اين روايت مىتواند اطلاق و كليت آيه را مقيد ساخته و استثنايى بر آن وارد سازد و وصيت نمودن به پدر و مادر را به موردى اختصاص دهد كه به جهت مانعى نمىتوانند ارث ببرند و همين طور وصيت به قوم و خويش را به كسانى تخصيص دهد كه ارث ندارند .\r\nنتيجه :\r\nاز همه آنچه گفته شد ، چنين برمىآيد ، همان‌طور كه آيات قبلى نسخ نشده و حكمى كه از آن استفاده مىشود ، مانند احكام آيات گذشته ثابت و پا بر جا است . در اين جا لازم است به اين نكته نيز توجه نمود كه « كتابت » به معناى قضا و تقدير و حكم حتمى است ، چنان كه خداوند مىفرمايد :\r\n« كَتَبَ عَلَى نَفْسِهِ الرَّحْمَهءَ » . ( 6 / 12 )\r\n« خداوند رحمت را بر خود حتم و لازم نموده است . » « 1 »\r\nپس ، در آيه وصيت كه خداوند مىفرمايد : « بر شما نوشته شده است » يعنى بر شما حكم حتمى داديم و تقدير كرديم كه براى خويشاوندان و پدر و مادر وصيت كنيد و به مقتضاى اين آيه وصيت نمودن نسبت به والدين و قوم و خويش واجب است ، ولى سيره و روش قطعى مسلمانان و رواياتى كه از ائمه نقل شده و نيز اجماع فقها كه در هر زمان بوده است ، رخصت و عدم وجوب را ثابت مىكند .\r\nو با در نظر گرفتن چنين رخصتى آنچه از اين آيه به دست مىآيد اين است كه بر انسان ، مستحب مؤكّد است كه براى پدر و مادر و خويشاوندان وصيت كند و برگشت « كتابت » در اين آيه به قضا و حكم به معناى مطلق تشريع و مشروعيت آن است ، نه به معناى تشريع الزامى و اجبارى .\r\n\r\n\r\n","description":"","footnote":"\r\n( 1 ) . سورهء انعام ، آيهء 12 .\r\n","page_name":" 509 ","page_number":53},
  {"content":"\r\n\r\n\r\n( 5 ) نسخ در آيهء صوم\r\n« يَا أَيُّهَا الَّذِينَ آمَنُوا كُتِبَ عَلَيْكُمُ الصِّيَامُ كَمَا كُتِبَ عَلَى الَّذِينَ مِن قَبْلِكُمْ لَعَلَّكُمْ تَتَّقُونَ » . ( 2 / 183 )\r\n« اى كسانى كه ايمان آورده‌ايد ، روزه گرفتن بر شما نوشته شد ، همان‌طور كه بر امت‌هاى پيشين نوشته شده بود ، شايد كه شما پرهيزگار باشيد . »\r\nعده‌اى مىگويند : اين آيه نسخ گرديده است چگونگى نسخ را بدين گونه توجيه و تبيين مىكنند كه : طبق اين آيه شريفه روزه‌اى كه در اول امر براى مسلمانان واجب شده بود ، مانند همان روزه‌اى بوده است كه امت‌هاى گذشته داشتند و از شرائط و احكام روزهء ملت‌هاى گذشته اين بوده است كه اگر كسى در ماه رمضان پيش از شام خوردن مىخوابيد ديگر جايز نبود ، پس از بيدار شدن غذا بخورد و اگر كسى بعد از عصر مىخوابيد ، غذا و آب خوردن و زنان در همان شب براى وى حرام مىشد و اين احكام بعداً در اسلام به وسيلهء آيهء ذيل نسخ گرديد :\r\n« أُحِلَّ لَكُمْ لَيْلَهءَ الصِّيَامِ الرَّفَثُ إِلَى نِسَائِكُمْ هُنَّ لِبَاسٌ لَّكُمْ وَ أَنْتُمْ لِبَاسٌ لَهُنَّ عَلِمَ اللّهُ أَنَّكُمْ كُنْتُمْ تَخْتَانُونَ أَنْفُسَكُمْ فَتَابَ عَلَيْكُمْ وَ عَفَا عَنْكُمْ فَالْآنَ بَاشِرُوهُنَّ وَ ابْتَغُوا مَا كَتَبَ اللّهُ لَكُمْ و كُلُوا وَ اشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ الْخَيْطِ الْأَسْوَدِ مِنَ الْفَجْرِ » . ( 2 / 187 )\r\n\r\n","description":"","footnote":"","page_name":" 510 ","page_number":54},
  {"content":"\r\n\r\n« آميزش جنسى با همسرانتان در شب و روزهايى كه روزه مىگيريد ، براى شما حلال است » . « و بخوريد و بياشاميد تا رشته سپيد ( صبح ) از رشته سياه ( شب ) براى شما آشكار گردد . »\r\nناسخ بودن آيهء « أُحِلَّ لَكُمْ . . . » در ميان علماى اهل سنت مورد اتفاق است . « 1 »\r\nولى در اينكه كدام آيه را نسخ كرده است ، اختلاف نظر دارند : عده‌اى مىگويند كه همان آيهء مورد بحث را نسخ نموده است چون روزه‌اى كه با اين آيه در اسلام واجب شد ، همان روزه بوده است كه بر امت‌هاى گذشته واجب بوده ولى بعداً به وسيلهء اين آيه بعضى از احكام آن روزه نسخ گرديد .\r\n« ابوالعاليه » و « عطا » همين نظريه را دارند و ابو جعفر نحاس آن را به « سرى » هم نسبت داده است . « 2 »\r\nولى عده‌اى ديگر مىگويند كه اين آيه عمل و روش امت‌هاى گذشته را نسخ نموده است نه آيه مذكور را .\r\nمؤلف : به نظر ما آيهء مورد بحث ، نسخ نشده است زيرا نسخ شدن آن موقوف است به اثبات دو مطلب :\r\n1 - اولين شرط نسخ اين است كه آيه اول جلوتر از آيهء دوم نازل شود ، ولى طرفداران نسخ نمىتوانند اين مطلب را در اينجا ثابت كنند .\r\n2 - دومين شرط نسخ شدن آيه مورد بحث اين است كه منظور و هدف آيه از تشبيه روزهء مسلمانان به روزهء امت‌هاى گذشته به طور كامل و از تمام جهات باشد ، ولى تشبيهى كه در آيه به كار رفته است ، تشبيه در اصل وجوب است نه تشبيه در كيفيت و چگونگى روزه ، يعنى منظور آيه اين است : همان‌طور كه بر ملل گذشته روزه واجب بود بر ملت اسلام نيز واجب شده است .\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس / 24\r\n( 2 ) . مأخذ سابق / 20\r\n","page_name":" 511 ","page_number":55},
  {"content":"\r\n\r\nبنابراين ، آيه مورد بحث به هيچ‌وجه دلالت نمىكند كه روزه ملل گذشته با روزهء ملت اسلام در تمام جهات همانند و شبيه هم بوده‌اند تا گفته شود كه بعداً به وسيلهء آيات ديگر قسمتى از اين تشابه و بخشى از شرايط و احكام آن نسخ گرديده است .\r\nاگر فرض كنيم كه مماثل بودن هر در روزه از دلائل ديگرى غير از آيه مورد بحث به دست آمده است ، آيه دوم همان حكم را كه از غير قرآن به دست آمده ، نسخ نموده است نه يك حكم قرآنى را و اين مطلبى است خارج از دائرهء بحث ما و ارتباطى به نسخ آيه ندارد .\r\n\r\n","description":"","footnote":"","page_name":" 512 ","page_number":56},
  {"content":"\r\n\r\n\r\n( 6 ) نسخ در آيهء فديه\r\n« وَعَلَى الَّذِينَ يُطِيقُونَهُ فِدْيَهءٌ طَعَامُ مِسْكِينٍ فَمَن تَطَوَّعَ فَهُوَ خَيْرٌ لَهُ » . ( 2 / 184 )\r\n« و بر كسانى كه روزه گرفتن براى آن‌ها طاقت فرسا است ، لازم است كفاره بدهند مسكينى را طعام كنند و كسى كه كار خيرى انجام دهد ، براى او نيكوست . »\r\nمىگويند : اين آيه نيز با آيه بعدى نسخ گرديده است كه خداوند مىفرمايد :\r\n« فَمَن شَهِدَ مِنْكُمُ الشَّهْرَ فَلْيَصُمْهُ » . ( 2 / 185 )\r\n« پس هر كس از شما كه در ماه رمضان در حضر باشد ، روزه بدارد . »\r\nمؤلف : اگر كلمهء « طاقت » كه در آيه اول به كار رفته است به معناى امكان و قدرت باشد ، ثبوت نسخ در اين آيه روشن و مسلم است زيرا در اين صورت مفهوم آيه بدين گونه خواهد بود كه انسان با داشتن قدرت روزه گرفتن باز مىتواند روزه نگيرد و به جاى آن كفاره بدهد و اطعام مسكين كند .\r\nبا در نظر گرفتن اين معنى در آيه اوّل ، حكم آن به وسيلهء آيه دوم نسخ شده است كه مىگويد : « هر كس ماه رمضان را دريابد ، بايد روزه بگيرد » و در اين صورت كفاره و اطعام مسكين نمىتواند جاى روزه ماه رمضان را بگيرد و از آن مستغنى سازد .\r\n\r\n","description":"","footnote":"","page_name":" 513 ","page_number":57},
  {"content":"\r\n\r\nولى روشن است كه منظور از « طاقت » در اين آيه شريفه ، امكان و قدرت به تمام معنى نيست بلكه منظور از « طاقت » آن قدرتى است كه توأم با مشقت و سختى باشد چنان كه در « لسان العرب » آمده است كه : « طوق » و « طاقت » به معناى بىنهايت سعى و كوشش و آخرين حدّ تحمل مشقات است ، يعنى آخرين حدى از هر كار و عملى را كه انسان مىتواند با مشقت انجام دهد « طوق » مىگويند « ابن اثير » و « راغب » نيز به همان معنى تصريح دارند .\r\nو اگر فرض كنيم كه معناى طاقت همان قدرت و امكان است ، لفظ « اطاقهء » و « يطيقون » كه از آن مشتق مىباشد ، به معناى ايجاد وسعت و فراغ خواهد بود ، پس لابد موضوعى داراى ضيق و سختى بوده است كه به وسيلهء كسى وسعت و گشايش به آن داده شده است و اين عمل بدون به كار بردن غايت سعى و كوشش انجام‌پذير نيست .\r\nسيد محمد رشيد رضا از استاد خود نقل مىكند كه عرب نمىگويد : « اطاق الشىء » مگر در موردى كه قدرت بر انجام دادن آن فوق العاده ضعيف باشد ، به طورى كه در پايان رساندن آن كار ، متحمل مشقت و ناراحتى شديد گردد . « 1 »\r\nنتيجه\r\nبنابر آنچه گفته شد ، خلاصه معناى آيه چنين خواهد بود كه خداوند در آيه اول به وجوب عينى و عمومى بودن روزهء ماه رمضان حكم فرمود و آن را از مسافر و مريض ساقط نمود و رخصت داد كه پس از بهبودى و مراجعت از سفر اين فريضه را به جا بياورند ، سپس خواست در اين آيه نيز حكم ديگرى را براى صنف ديگرى از مردم بيان كند .\r\n\r\n\r\n","description":"","footnote":"\r\n( 1 ) . المنار 2 / 165 .\r\n","page_name":" 514 ","page_number":58},
  {"content":"\r\n\r\nاين صنف كسانى هستند كه نه مريضند و نه مسافر ولى افرادى هستند كه روزه گرفتن براى آنان توأم با مشقت و ناراحتى شديد است ، مانند پير فرتوت و كسانى كه به عارضهء تشنگى مبتلا هستند و مريض‌هايى كه مرضشان تا ماه رمضان آينده امتداد پيدا مىكند ، در اين آيه وجوب روزه و قضاى آن از اين افراد برداشته شده و كفاره به جاى آن گذاشته شده است .\r\nبنابراين ، آيه‌اى كه روزه را در ايّام معدودات ( ماه رمضان ) بر مؤمنان واجب مىكند و قضاى آن را بر مريض و مسافر واجب مىگرداند ، به روشنى مىرساند كه وجوب كفاره به افرادى متوجه است كه غير از اين دو صنفند كه خود روزه به عنوان ادا و يا قضا براى آنان واجب بود و آن‌ها عبارتند از كسانى كه روزه گرفتن براى آنان مشقت بار است كه آن ها بايد به جاى روزه كفاره بپردازند .\r\nبا اين بيان چگونه مىتوان ادعا نمود كه مستفاد از آيه « وَ عَلَى الَّذينَ يَطيقُونَهُ » مسئله تخيير در ميان روزه و كفاره است براى كسانى كه قدرت روزه گرفتن را دارا باشند ؟\r\nاخبار زيادى از ائمه اهل بيت ( عليهم السلام ) به همين مضمون كه ما آيه را تفسير نموديم ، وارد شده است كه همان معنى و تفسير را در مورد اين آى شريفه تأييد مىكند . « 1 »\r\nنتيجه\r\nاز هم آنچه گفتيم چنين برمىآيد كه آيه مورد بحث ما نسخ نگرديده است و از آياتى است كه معناى آن واضح و روشن و حكم آن ثابت و پابرجاست و حكمى كه از آن استفاده مىشود با حكم كسى كه روزهء ماه رمضان و يا قضاى آن بر وى واجب است ، مغايرت دارد .\r\n\r\n\r\n","description":"","footnote":"\r\n( 1 ) . وافى 7 / 43 باب العاجز عن الصيام .\r\n","page_name":" 515 ","page_number":59},
  {"content":"\r\n\r\nى\r\nعنى اين آيه تكليف گروهى را بيان مىكند كه روزه از آُنان ساقط است و آيهء صوم ، تكليف دو گروه ديگرى را كه روزه ماه رمضان و يا لااقل قضاى آن بر آنان واجب باشد ، بيان مىكند ، پس اين دو آيه از نظر حكم و موضوع از هم جدا هستند و تنافى در ميانشان نيست تا يكى ناسخ ديگرى باشد .\r\nآنچه تا به حال گفتيم مبتنى بر قرائت معروف بود و اما بنا به قرائت ابن عبّاس عايشه ، عكرمه و ابن مسيب كه « يطيقون » را به صيغهء مجهول از باب تفعيل « يُطَوَّقون » خوانده‌اند « 1 » مسئله خيلى روشن تر از اين‌ها است .\r\nآرى بنا به قول « مالك » و « ربيعه » كه مىگويند : اگر پيرمردها و پيرزن‌ها روز خود را بخورند ، چيزى بر آنان واجب نيست ، « 2 » حكم آيه نسخ شده ، ولى نظريه شخصى آنان براى ما حجيت و اعتبار ندارد و مأموريم بر آنچه از آى شريفه استفاده مىشود ، عمل كنيم نه بر آنچه اين و آن مىگويند .\r\n\r\n\r\n","description":"","footnote":"\r\n( 1 ) . احكام القرآن ، جصاص 177\r\n( 2 ) . الناسخ و المنسوخ ، نحاس 23 .\r\n","page_name":" 516 ","page_number":60},
  {"content":"\r\n\r\n\r\n( 7 ) نسخ در آيهء جهاد\r\n« لَا تُقَاتِلُوهُمْ عِندَ الْمَسْجِدِ الْحَرَامِ حَتَّى يُقَاتِلُوكُمْ فِيهِ فَإِن قَاتَلُوكُمْ فَاقْتُلُوهُمْ كَذلِكَ جَزَاءُ الْكَافِرِينَ » . ( 2 / 191 )\r\n« در نزد مسجد الحرام با كفار جنگ نكنيد مگر اينكه آنان در آن جا با شما بجنگند كه اگر در آن جا با شما جنگيدند ، آنان را بكشيد . اين چنين است جزاى كافران . »\r\n« ابو جعفر نحاس » و اكثر طرفداران نسخ مىگويند كه اين آيه نسخ گرديده است . « 1 » زيرا اين آيه ، جنگ با مشركين را در نزد مسجدالحرام تحريم مىكند در صورتى كه كوچكترين حرمت و اشكالى ندارد و مىتوان با مشركين در همه جا و حتى در داخل مسجد الحرام نيز جنگ نمود . مىگويند « قتاده » نيز به وقوع نسخ در اين آيه معتقد است « 2 » .\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 23\r\n( 2 ) . مأخذ سابق 28 .\r\n","page_name":" 517 ","page_number":61},
  {"content":"\r\n\r\nمؤلف\r\nاما به نظر ما اين آيه مانند آيات گذشته از نسخ ، سالم و مصون و حكم آن ثابت و پابرجاست زيرا اگر نسخى در اين آيه واقع شود ، حتماً با اين آيه خواهد بود كه خداوند مىفرمايد :\r\n« فَاقْتُلُوا الْمُشْرِكِينَ حَيْثُ وَجَدتُّمُوهُمْ » . ( 9 / 5 )\r\n« مشركين را در هر كجا يافتيد ، به قتلشان برسانيد »\r\nولى اين آيه نمىتواند ناسخ آيه مورد بحث باشد ، زيرا آيه اول يك حكم « خاص » و مشخصى را بيان مىكند ، جنگ در مسجد الحرام ، حرام است ولى آيه دوم كليت و « عموميت » دارد و مىگويد ، در هر كجا كه مشركين را يافتيد ، آنان را بكشيد . بديهى است كه حكم « عام » نه تنها مىتواند حكم « خاص » را نسخ كند بلكه حكم خاص ، مفسّر و بيان كنندهء حكم عام مىباشد و نسبت به آن استثنا و تبصره تلقى مىشود .\r\nبنابراين ، معناى مجموع اين دو آيه چنين خواهد بود : با مشركين در همه جا بجنگيد و آن‌ها را در هر كجا يافتيد ، بكشيد جز در « مسجدالحرام » كه عظمت و احترام آن جا بايد رعايت شود مگر اينكه آنان در مسجد الحرام با شما بجنگند ، در اين صورت جايز خواهد بود كه شما نيز در همانجا با آنان بجنگيد .\r\nبا اين توضيح كه در معناى دو آيه گفته شد ، در ميان آن‌ها نسخى امكان‌پذير و متصور نيست و منافاتى در ميان مفهوم آن دو وجود ندارد تا يكى ناسخ ديگرى باشد .\r\nگاهى ممكن است در نسخ آيه ، به آن روايتى استناد كنند كه مىگويد رسول خدا ( صلى الله عليه و آله و سلم ) به قتل « ابن خطل » فرمان داد در حالتى كه وى به پردهء كعبه آويخته بود ولى اين روايت هم نمىتواند نسخ در آى شريفه را اثبات كند زيرا :\r\nاولًا : اين روايت خبر واحدى بيش نيست كه نمىتواند ناسخ آيه قرآن گردد .\r\n\r\n","description":"","footnote":"","page_name":" 518 ","page_number":62},
  {"content":"\r\n\r\nوثانياً : اين روايت دلالت بر نسخ ندارد زيرا خود اهل سنت بطريق صحيح از پيامبر نقل نموده‌اند كه او مىگفت : دستور قتل در مسجدالحرام پيش از من بر كسى جايز نبود و براى من هم تنها يك ساعت در روز « فتح » اجازه داده شد « 1 » .\r\nبنابراين ، خود اين روايت تصريح مىكند كه اين عمل از مختصات رسول خدا ( صلى الله عليه و آله و سلم ) بوده است ، پس هيچ دليل و علتى بر نسخ آيه مورد بحث وجود ندارد مگر پيروى نمودن از فتواى عده‌اى از فقها ، در صورتى كه خود آيه حجت و دليلى است بر عليه آنان و ما موظفيم بر گفتار قرآن بيانديشيم نه به گفتار اين و آن .\r\n\r\n\r\n","description":"","footnote":"\r\n( 1 ) . فتح القدير شوگانى 1 / 168 .\r\n","page_name":" 519 ","page_number":63},
  {"content":"\r\n\r\n\r\n( 8 ) نسخ در آيهء تحريم جنگ در ماه‌هاى حرام\r\n« يَسْأَلُونَكَ عَنِ الشَّهْرِ الْحَرَامِ قِتَالٍ فِيهِ قُلْ قِتَالٌ فِيهِ كَبِيرٌ » . ( 2 / 217 )\r\n« از تو دربارهء جنگ كردن در ماه حرام سؤال مىكنند بگو جنگ در آن گناهى بزرگ است ! »\r\n« ابو جعفر نحاس » مىگويد : علما اتفاق و اجماع دارند بر اينكه اين آيه نسخ شده و جنگ با مشركين در ماه حرام مباح است بجز « عطا » كه مىگويد اين آيه از « محكمات » است و حكم آن نسخ نشده و جنگ در ماه‌هاى حرام طبق همين آيه جايز نمىباشد « 1 » .\r\nاما علماى شيعه اجماعاً معتقدند بر اينكه آيه مذكور نسخ نشده است و طبق روايات صريح و فتواى فقها ، حرمت جنگ در ماه‌هاى حرام به قوت خود باقى است ، چنآنچه در « تفسير تبيان » و « جواهر الكلام » اين نظريه صريحاً آمده است .\r\nمؤلف : به عقيدهء ما ، حق با همان نظريه علماى شيعه است و نظريه نسخ در اين آيه بسيار سست و مردود مىباشد زيرا :\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 32 .\r\n","page_name":" 520 ","page_number":64},
  {"content":"\r\n\r\n1 . اگر سند و مستند طرفداران نسخ به طورى كه « نحاس » مىگويد ، اين آيه باشد كه خداوند مىفرمايد :\r\n« فَاقْتُلُوا الْمُشْرِكِينَ حَيْثُ وَجَدتُّمُوهُمْ » . ( 9 / 5 )\r\n« مشركين را در هر كجا به دست آورديد ، به قتل برسانيد . »\r\nواقعاً خيلى جاى تعجب و شگفت‌آور است زيرا همين آيه حكم قتل مشركين را به پايان يافتن ماه‌هاى حرام مشروط و معلق ساخته و چنين گفته است :\r\n« فَإِذَا انسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدتُّمُوهُمْ » ( 9 / 5 )\r\n« چون ماه‌هاى حرام تمام شد ، مشركين را در هر كجا كه يافتيد ، بكشيد ! »\r\nبا اين حال چگونه مىتوانند ، اين آيه را مجوز جنگ در ماه حرام بدانند و چگونه با اين آيه ، حكم تحريم جنگ در ماه حرام و آيه آن را نسخ مىكنند ؟ !\r\n2 . طرفداران نسخ اگر در گفتارشان به « اطلاق » آيه « سيف » استناد و تكيه مىكنند :\r\n« قَاتِلُوا الْمُشْرِكِينَ كَافَّهءً كَمَا يُقَاتِلُونَكُمْ كَافَّهءً » . ( 9 / 36 )\r\nبديهى است كه اين آيه « مطلق » و كلى است و شكى در اين نيست كه « مطلق » نمىتواند « مقيد » و موقت را نسخ كند ، بخصوص آن جا كه زمان صدور « مقيد » ، متأخر از « مطلق » باشد .\r\n3 . و اگر آنان در اين گفتار به روايت « ابن عباس » و « قتاده » تمسك كنند كه مىگويند اين آيه با آيه « سيف » نسخ گرديده است ، اين استدلال نيز از چند جهت مردود و غير قابل قبول است زيرا :\r\n1 . نسخ با خبر واحد ثابت نمىشود .\r\n2 . اين روايت ، از معصوم نقل شده است و شايد اجتهادى بوده كه بوسيلهء خود « ابن عباس » و « قتاده » به عمل آمده است .\r\n3 . اين روايت با روايت ديگرى كه « ابراهيم بن شريك » نقل مىكند ، مخالف\r\n\r\n","description":"","footnote":"","page_name":" 521 ","page_number":65},
  {"content":"\r\n\r\nاست و مىگويد : « احمد بن عبدالله بن يوسف » از « ابى ازهر » از « جابر » نقل نمود كه پيغمبر خدا ( صلى الله عليه و آله و سلم ) فرمود : در ماه حرام نبايد جنگ كرد مگر اينكه دشمن اقدام به جنگ كند .\r\n4 . باز اين روايت مخالف با روايت‌هاى ديگرى است كه علماى اماميه دربارهء حرام بودن جنگ در ماه‌هاى حرام از ائمه اهل بيت نقل نموده‌اند .\r\n5 . اگر در اين نسخ به آنچه دربارهء جنگ رسول خدا ( صلى الله عليه و آله و سلم ) نقل گرديده است ، تكيه كنند كه جنگ آن حضرت در حُنين با هوازن و در طائف با ثقيف ، در ماه‌هاى شوال و ذيقعده و ذى حجه كه از ماه‌هاى حرام است واقع گرديده است ، اين استدلال نيز به عللى چند ، هدف آنان را تأمين و گفتارشان را تأييد نمىكند زيرا :\r\nاولًا : نسخ قرآن با خبر واحد ثابت نمىشود .\r\nوثانياً : چگونگى عمل رسول خدا ( صلى الله عليه و آله و سلم ) در اين مورد بر فرض صحيح بودن روايت‌ها نيز براى ما كاملًا روشن نيست و احتمال دارد كه عللى در كار بوده و ضروريات ايجاب مىكرده است كه آن حضرت در اين ماه‌ها اقدام به جنگ كند و حكم كلى و دائمى از آن استفاده نمىشود .\r\nبنابراين ، نمىتوان اين روايت را دليل نسخ آيه قرآن دانست .\r\n\r\n","description":"","footnote":"","page_name":" 522 ","page_number":66},
  {"content":"\r\n\r\n\r\n( 9 ) نسخ در آيهء ازدواج با زنان اهل ايمان\r\n« وَلَا تَنكِحُوا الْمُشْرِكَاتِ حَتَّى يُؤْمِنَّ » . ( 2 / 221 )\r\n« زنان مشرك را به همسرى نگيريد تا ايمان بياورند . »\r\nعده‌اى مىگويند كه : اين آيه با آيه « احصان » نسخ گرديده است زيرا خداوند در آيه احصان مىفرمايد :\r\n« وَالْمُحْصَنَاتُ مِنَ الَّذِينَ أُوْتُوا الْكِتَابَ مِن قَبْلِكُمْ إِذَا آتَيْتُمُوهُنَّ أُجُورَهُنَّ » . ( 5 / 5 )\r\n« و زنان پاكدامن از مسلمانان و زنان پاكدامن از اهل كتاب ( بر شما ) حلالند ، هنگامى كه مهر آن‌ها را بپردازيد . »\r\nابن عباس و مالك بن انس و سفيان و عبدالرحمن بن عمرو اوزاعى مىگويند كه آيه اولى با اين آيه نسخ گرديده است ، ولى عبدالله بن عمر به عكس آنان گفته و آيهء دومى را منسوخ با آيه اولى دانسته و در نتيجه ، ازدواج با زنان اهل كتاب را براى مسلمانان تحريم نموده است « 1 » .\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 58 .\r\n","page_name":" 523 ","page_number":67},
  {"content":"\r\n\r\nمؤلف : حقيقت مطلب اين است كه در هيچيك از دو آيه نسخى وجود ندارد زيرا :\r\nاگر منظور از زنان مشرك كه آيه اول ازدواج با آن‌ها را حرام كرده است زنان بت‌پرست باشد . به طورى كه از ظاهر آيه نيز فهميده مىشود - در اين صورت حرمت ازدواج با آنان كه آيه اول بر آن دلالت دارد ، با جواز ازدواج با زنان اهل كتاب كه آيه دوم متضمن آن است ، منافات ندارد تا يكى از اين دو آيه ناسخ آن ديگرى باشد .\r\nو اگر منظور از زنان مشرك ، اعم از بت‌پرست و اهل كتاب باشد چنان كه طرفداران نسخ مىگويند ، در اين صورت آيه اولى « عام » و آيه دوم « خاص » است و قاعدتاً حكم خاص « مخصّص » حكم عام خواهد بود نه ناسخ آن ، زيرا بنابراين معنى ، آى اول مربوط به عموم زنان مشرك اعم از اهل كتاب و بت‌پرست مىباشد و آى دوم هم به زنان اهل كتاب اختصاص داشته و تبصره‌اى براى آيهء اول كه يك حكم كلى را متضمن است ، خواهد بود و معناى اين دو آيه در جمع چنين مىباشد كه : ازدواج مسلمانان با زنان بت پرست حرام ( آيه اول ) و با زنان اهل كتاب جايز است . ( آيه دوم ) مىبينيم كه در اين صورت نيز مانند صورت اول در ميان اين دو آيه منافات و مخالفتى وجود ندارد كه يكى ناسخ آن ديگرى باشد .\r\nاشكالى و پاسخى\r\nتنها اشكالى كه در اينجا باقى مىماند ، اين است كه در ميان علماى شيعه مشهور اين است كه ازدواج با زنان اهل كتاب جايز نيست مگر به صورت ازدواج موقت .\r\nمنشاء اين عقيده اين است كه آيه « وَالْمُحْصَنات » كه به جواز ازدواج با زنان اهل كتاب دلالت مىكند ، ظهور در متعه و ازدواج موقت دارد و يا اينكه اين آيه با روايت‌هاى فراوانى كه به حرمت ازدواج دائمى با زنان اهل كتاب دلالت دارند ، تقييد و تبصره خورده و به ازدواج موقت اختصاص يافته است .\r\n\r\n","description":"","footnote":"","page_name":" 524 ","page_number":68},
  {"content":"\r\n\r\nاما در مقابل عقيده مشهور ، گروه ديگرى از علماى شيعه به جواز ازدواج دائمى با زنان اهل كتاب قائل مىباشند چنان كه از حسن و علىبن بابويه و محمدابن بابويه نقل گرديده است كه آنان ازدواج دائم را با زنان اهل كتاب جايز مىدانند و بنابراين عقيده ، براى اشكال مذكور جايى باقىنمىماند و ما انشاء الله در محل خود به اين بحث خواهيم پرداخت .\r\n\r\n","description":"","footnote":"","page_name":" 525 ","page_number":69},
  {"content":"\r\n\r\n\r\n( 10 ) نسخ در آيهء آزادى در عقيده\r\n« لَا إِكْرَاهَ فِى الدِّينِ قَد تَبَيَّنَ الرُّشْدُ مِنَ الْغَىِّ » . ( 2 / 256 )\r\n« در قبول دين اكراهى نيست ( زيرا ) كه راه درست از راه انحرافى روشن شده است . »\r\nعده‌اى مىگويند : اين آيه با آيهء جهاد نسخ گرديده است زيرا خداوند در آيه جهاد به جهاد فرمان مىدهد و اكراه در دين را لازم و واجب مىشمارد ، آن جا كه مىفرمايد :\r\n« يَا أَيُّهَا النَّبِىُّ جَاهِدِ الْكُفَّارَ وَالْمُنَافِقِينَ » . ( 9 / 73 )\r\n« اى پيامبر ! با كافران و منافقان جهاد كن ! »\r\nعده ديگر مىگويند : آيه اول نسخ نگرديده بلكه عموميت آن با آيهء دوم تخصيص و استثنا خورده و به اهل كتاب اختصاص يافته است زيرا به طورى كه قبلًا گفتيم ، اگر عوامل خاصى پيش نيايد ، با اهل كتاب تنها به جرم كافر بودنشان جنگ جايز نيست .\r\nمؤلف : به نظر ما اين آيه از محكمات است نه نسخى به آن راه يافته و نه عموميتش تخصيص و تبصره خورده است .\r\n\r\n","description":"","footnote":"","page_name":" 526 ","page_number":70},
  {"content":"\r\n\r\nتوضيح اينكه :\r\n« كره » كه ريشه « اكراه » است ، در لغت در دو معنى استعمال مىشود :\r\nيكى : ناخوشايند بودن كه مقابل رضا و خوشنودى است و در آيه :\r\n« و عَسَى أَن تَكْرَهُوا شَيْئاً وَهُوَ خَيْرٌ لَكُمْ » . ( 2 / 216 )\r\nبه همين معنى است .\r\nدوم : به معناى اجبار كه مقابل اختيار است ، مانند آيه « وَ حَمَلَتْهُ امُّهُ كُرْهاً وَ وَضَعَتْهُ كُرْهاً » كه حامله بودن به طفل و زاييدن آن غالباً از روى رضا و رغبت است ولى عملى است كه طبعاً از اختيار انسان خارج است و در اين آى شريفه « كره » به معناى اجبار و غير اختيارى بودن عمل است .\r\nقائل شدن به نسخ يا تخصيص در اين آيه شريفه منوط و موقوف بر اين است كه « اكراه » به معناى اول - به معناى « ناخوشايند » - استعمال شود زيرا در اين‌صورت از آيه مذكور چنين استفاده مىشود كه پذيرفتن دين بايد از روى رضا و خوشايندى باشد ولى آيهء جهاد آمده ، آن را نسخ نموده و مىگويد : با آنان بجنگيد تا دين را بپذيرند گرچه از راه رضا و رغبت نبوده و پذيرفتن دين براى آنان ناخوشايند باشد .\r\nاما سخن در اين است كه اكراه را در اينجا به دلايلى چند نمىتوانيم به معناى ناخوشايند تفسير كنيم تا مقدمات نسخ فراهم آيد زيرا :\r\n1 . دليلى بر اين تفسير و انتخاب نيست ، در صورتى كه در اختصاص دادن لفظ مشترك به يكى از معناهاى آن بايد قرينه و دليلى در كار باشد .\r\n2 . دين در آيه مذكور اعم از اصول و فروع است و كفر و ايمان ( رُشد - غَىّ ) كه بعداً در آيه ذكر شده است ، نمىتواند دليل اين باشد كه منظور از آن تنها اصول دين است كه با كفر و ايمان سر و كار دارد زيرا آشكار شدن راه هدايت و ظلالت در انجام دادن احكام و فروع دين نيز بىتأثير نيست و با آن هم ارتباط خاصى دارد .\r\nاز طرف ديگر مىدانيم كه در فروع دين اسلام ، از روز اول در بعضى از موارد\r\n\r\n","description":"","footnote":"","page_name":" 527 ","page_number":71},
  {"content":"\r\n\r\nطبيعتاً سختى ، اكراه و ناخوشايندى وجود دارد ، مانند اينكه بدهكار مجبور است فرض خود را بپردازد ، زن موظف و مجبور است از شوهر خود اطاعت كند ، دزد بايد از سرقت و دزدى دست بردارد .\r\nبنابراين ، چگونه مىتوان ادعا كرد كه در دين اسلام هيچگونه ناخوشايند و اكراهى نيست و دستورى وجود ندارد كه بر خلاف رضا و خوشنودى انسان باشد ؟ !\r\n3 . اگر « اكراه » در اين آيه به معناى ناخوشايندى تفسير شود ، با ذيل آيه كه « تبيّن و روشن شدن راههاى هدايت و ضلالت است » ، نمىسازد جز اينكه بگوييم واضح و روشن بودن دلائل و علائم حقانيت دين ، در دل انسان رضا و رغبت به وجود مىآورد كه با خوشايندى و ميل خود ، آن را بپذيرد و در چنين صورت نيازى نيست كه مردم بر خلاف رضا و رغبتشان به پذيرفتن دين وادار شوند .\r\nاگر آيه بدين گونه تفسير گردد ، در اين صورت اصلًا با آيه جهاد قابل نسخ نمىباشد تا در پيرامون آن سخنى به ميان‌آيد زيرا دين اسلام از روز اول دلائلش محكم و استوار و براهين آن روشن و نمايان و روز به روز استوارتر و نمايانتر مىگردد و اين تبيّن ، بداهت و روشنى براى تمام مردم اعصار اول و قرون بعدى هميشه بوده و خواهد بود و پيوسته بيشتر خواهد گرديد .\r\nپس با اين حال چگونه متصور است كه در اثر همان تبين و روشنى ، مردم اوائل اسلام در پذيرفتن دين آزاد باشند ولى در زمان‌هاى بعدى اين حكم با فرمان جهاد نسخ گردد و مردم به حكم اكراه و با ناخوشايندى وادار به پذيرفتن دين گردند ، در صورتى كه تبين و روشنى در دوران‌هاى بعدى بيشتر بود ، دلائل و براهين ، استوارتر و نمايانتر مىشد ؟ !\r\nاگر تبين و روشنى راه هدايت از راه ضلالت ، دليل آزادى و رعايت رضا و رغبت در پذيرش دين بود ، جايى براى جهاد باقى نمىماند ، در صورتى كه موضوع جهاد در اسلام يك حكم حتمى و ثابت است .\r\n\r\n","description":"","footnote":"","page_name":" 528 ","page_number":72},
  {"content":"\r\n\r\nاين است كه بايد گفت « اكراه » در آيهء مورد بحث به معناى « ناخوشايندى » و مخالف ميل و رغبت نيست ، پس قهراً به معناى دوم است كه همان « اجبار » مقابل اختيار مىباشد و در اين صورت هدف و معناى آيه شريفه چنين خواهد بود كه :\r\nدين خدا بر پايهء اكراه و اجبار استوار نيست ، نه در اصول و عقائد و نه در فروع و احكامش كوچكترين پيچيدگى و مطلب غير قابل درك وجود ندارد ، دين خدا ساده و روشن و واضح بوده ، بر فطرت و طبيعت بشرى بنا نهاده شده است .\r\nخداوند كه كتابهاى آسمانى را نازل فرموده و پيامبرانى فرستاده تا دين و قوانينش را روشن ساخته است ، به اين جهت كه هر كس از روى دليل و برهان و از راه روشن و مستقيم به سعادت برسد و يا در بدبختى و هلاكت قرار گيرد ، نه كوركورانه و از راه تقليد و يا عادت .\r\nخداوند در يك آيه ديگر اين حقيقت را چنين بيان مىكند كه :\r\n« إِنَّا هَدَيْنَاهُ السَّبِيلَ إِمَّا شَاكِراً وَإِمَّا كَفُوراً » . ( 76 / 3 )\r\n« ما راه را به او نشان داديم ، خواه شاكر باشد ( و پذيرا گردد ) يا ناسپاس . »\r\nخلاصه سخن اينكه : خداوند كسى را به ايمان آوردن و پذيرفتن آئينش وادار نساخته است ، بلكه تنها حق را نمايانده و راه هدايت و سعادت را نشان داده و از گمراهى و ظلالت جدا و مشخص نموده است . اينك هركس بپذيرد و ايمان آورد ، از روى اختيار مىباشد و هر كس راه ضلالت را در پيش گيرد ، از روى اختيار است .\r\nگرچه خداوند مىتوانست تمام مردم و افراد بشر را بدين خود وادار و مجبور سازد ، دين خود را جبراً و بدون اختيار در مغز آنان جا دهد ولى حكمت و عدالت پروردگار ايجاب مىكند كه مردم در اعمال و كردارشان و در انتخاب راه سعادت و شقاوت مجبور نباشند تا به اختيار به سوى كمال انسانى سير نموده ، با لياقت و شايستگى ، قرب الهى براى خود كسب كنند و يا راه شقاوت و هلاكت را در پيش گيرند ، تنها خداوند راه را نمايانده و راه را از چاهش نشان داده است .\r\n\r\n","description":"","footnote":"","page_name":" 529 ","page_number":73},
  {"content":"\r\n\r\nاين است معناى آيه مورد بحث كه خداوند مىفرمايد : « لا اكْراهَ فى الدّينِ قَدّ تَبَيَّنَ الرُّشْدُ مِنَ الْغَىّ » ، يعنى « در دين اجبارى نيست زيرا راه هدايت از هلاكت جدا و روشن شده است . »\r\nاين همان حقيقت ثابت و مسلمى است كه در قرآن در طى آيات فراوان به صراحت آمده است :\r\n1 . « وَلَوْ شَاءَ اللّهُ لَجَعَلَكُمْ أُمَّهءً وَاحِدَهءً وَلكِن لِيَبْلُوَكُمْ فِى مَا آتَاكُمْ فَاسْتَبِقُوا الْخَيْرَاتِ إِلَى اللّهِ مَرْجِعُكُمْ جَمِيعاً فَيُنَبِّئُكُم بِمَا كُنتُمْ فِيهِ تَخْتَلِفُونَ » . ( 5 / 48 )\r\n2 . « قُلْ فَلِلّهِ الْحُجَّهءُ الْبَالِغَهءُ فَلَوْ شَاءَ لَهَدَاكُمْ أَجْمَعِينَ » . ( 6 / 149 )\r\n3 . « وَقَالَ الَّذِينَ أَشْرَكُوا لَوْ شَاءَ اللَّهُ مَا عَبَدْنَا مِن دُونِهِ مِن شَىْءٍ نَحْنُ وَلَا آبَاؤُنَا وَلَا حَرَّمْنَا مِن دُونِهِ مِن شَىءٍ كَذلِكَ فَعَلَ الَّذِينَ مِن قَبْلِهِمْ فَهَلْ عَلَى الرُّسُلِ إِلَّا الْبَلَاغُ الْمُبِينُ » . ( 16 / 35 )\r\n1 . « و اگر خدا مىخواست ، همهء شما را امت واحدى قرار مىداد ولى خدا مىخواهد شما را در آنچه به شما يخشيده ، بيازمايد ، پس در نيكىها بر يكديگر سبقت بجوييد . بازگشت همهء شما به سوى خداست ، پس از آنچه در آن اختلاف مىكرديد ، به شما خبر خواهد داد . »\r\n2 . « بگو ! دليلى قاطع براى خداست ( دليلى كه براى هيچ كس بهانه‌اى باقى نمىگذارد ) و اگر او بخواهد ، همهء شما را ( به اجبار ) هدايت مىكند . »\r\n3 . « مشركان گفتند : اگر خدا خواست ، غير او را پرستش نمىكرديم ، نه ما و نه پدران ما و بدون فرمان او چيزى را حرام نمىشمرديم ، كسانى كه پيش از ايشان بودند نيز ( در برابر دعوت پيامبران ) همين روش را اتخاذ كرده بودند ولى آيا پيامبران وظيفه‌اى جز ابلاغ آشكار دارند ؟ ! »\r\n\r\n","description":"","footnote":"","page_name":" 530 ","page_number":74},
  {"content":"\r\n\r\n\r\n( 11 ) نسخ در آيه اتيان فاحشه\r\n« وَاللَّاتِى يَأْتِينَ الْفَاحِشَهءَ مِن نِسَائِكُمْ فَاسْتَشْهِدُوا عَلَيْهِنَّ أَرْبَعَهءً مِنكُمْ فَإِن شَهِدُوا فَأَمْسِكُوهُنَّ فِى الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللّهُ لَهُنَّ سَبِيلًا * وَاللَّذَانِ يَأْتِيَانِهَا مِنْكُمْ فَآذُوهُمَا فَإِن تَابَا وَأَصْلَحَا فَأَعْرِضُوا عَنْهُمَا إِنَّ اللّهَ كَانَ تَوَّاباً رَحِيماً » . ( 4 / 16 - 15 )\r\n« و كسانى كه از زنان شما كه مرتكب زنا شوند ، چهار نفر از مسلمانان را به عنوان شاهد بر آن‌ها بطلبيد ، اگر گواهى دادند ، آنان ( زنان ) را در خانه‌ها ( ى خود ) نگاهداريد تا مرگشان فرا رسد يا خدا راهى براى آنان قرار دهد ، و مردانى را كه چنين عملى مرتكب گردند ، شكنجه بدهيد ، اگر توبه كردند و اصلاح شدند ، از آنان صرفنظر كنيد ، زيرا خداوند توبه‌پذير و مهربان است . »\r\nعده‌اى از مفسرين مانند عكرمه و عباد بن صامت - بنا به نقل حسن از « رقاشى » - در اين آى به نسخ معتقدند و مىگويند كه : آى اول با آيه دوم و آيه دوم نيز با يك حكم ديگر نسخ شده است و آن حكم اينكه : اگر مردان و زنان ازدواج نكرده زنا كنند ، صد تازيانه بر پيكر آنان بايد زد و به مدت يك سال نيز تبعيدشان نمود ، مردان و زنان ازدواج كرده را نيز بايد صد تازيانه زد آن گاه سنگسارشان نمود تا بميرند .\r\n\r\n","description":"","footnote":"","page_name":" 531 ","page_number":75},
  {"content":"\r\n\r\nبعضى از مفسرين هم مانند قتاده و محمد بن جابر آيهء اولى را به ازدواج كرده‌ها و آيه دوم را به ازدواج نكرده‌ها ، اختصاص داده و هر دو آيه را با حكم تازيانه و سنگسار منسوخ دانسته‌اند .\r\nولى ابن عباس و مجاهد و پيروانشان مانند ابوجعفر نحاس ، بر اين عقيده هستند كه آيه اول به زن‌ها اعم از بيوه و غير بيوه اختصاص دارد و آيه دوم هم به مردها ، به طورعموم ، مخصوص است و هر دو آيه با حكم تازيانه و رجم منسوخ شده است « 1 » .\r\nابوبكر جصاص مىگويد : مسلمانان در نسخ شدن اين دو آيه هيچ اختلافى ندارند « 2 » .\r\nمؤلف : به عقيدهء ما در هيچ‌يك از اين دو آيه نسخى واقع نگرديده است . توضيح اينكه : « فاحشه » در لغت به هر عملى كه زشتى و قباحت آن زياد باشد ، گفته مىشود و اين كار زشت و ناشايست ممكن است گاهى در ميان دو زن واقع گردد كه « مساحقه » گفته مىشود و گاهى هم در ميان دو جنس مخالف مرد و زن واقع گردد كه « زنا » ناميده مىشود و لفظ فاحشه ، نه در لغت و نه در اصطلاح به « زنا » اختصاص ندارد . حالا كه به اين نكته توجه شد ، نظر خود را دربارهء نسخ هر دو آيه توضيح مىدهيم :\r\n1 . حبس و زندانى كردن زناكار در خانه ، بعنوان تعزير و مجازات ارتكاب به زنا باشد نه براى پيشگيرى از آن .\r\n2 . منظور از راهى كه در آخر آيه آمده و براى رهايى زنان توقيف شده پيش بينى گرديده ، همان تازيانه زدن و سنگسار نمودن باشد كه بعداً تشريع شده است اگر\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 98\r\n( 2 ) . احكام القرآن ، جصاص 72 / 1 .\r\n","page_name":" 532 ","page_number":76},
  {"content":"\r\n\r\nاين دو موضوع ثابت شود ، در اين صورت نسخ در آى اول مىتواند صحيح باشد ولى هيچ‌يك از اين دو موضوع را نمىتوان ثابت كرد زيرا :\r\nظاهر آيه اين است كه منظور از نگاه داشتن چنين زن‌هايى در خانه ، جلوگيرى از آن‌ها از ارتكاب گناه براى بار دوم و پيشگيرى از تكرار و توسعهء كار زشت است .\r\nو جاى ترديد نيست كه جلوگيرى از به وقوع پيوستن و گسترش يافتن كارهاى زشت و ناشايست و حفظ جان و ناموس بشر از تعدىها و تجاوزات و افراد منحرف به هر يك از افراد جامعه و مسئولين امور ، فرض و واجب مىباشد بلكه بنا به عقيدهء بعضى از علما جلوگيرى از هر كار بد گرچه خيلى مهم هم نباشد واجب و لازم است .\r\nاين آى شريفه نيز انسان را به يكى از راههاى جلوگيرى از شيوع مفاسد و فواحش در جامعه ، رهبرى مىكند كه زنان منحرف بازداشت و توقيف شوند تا راهى در پيش پاى آنان گذاشته شود و از اين گرفتارى و توقيف نجات پيدا كنند .\r\nپس اين راه نجات و خلاص كه براى آنان پيش‌بينى مىشود ، نمىتواند تازيانه و يا سنگسار باشد و هيچ زن عاقل كه در خانه‌اى با رفاه كامل به سر مىبرد ، راضى نمىشود كه سنگسار شود يا تازيانه بخورد . تازيانه و رجم نمىتواند راه حل و راه نجات براى او محسوب شود ، پس منظور از اين راه نجات چيست ؟\r\nدر توضيح آن بايد گفت : به طورى كه قبلًا بيان شد گاهى ممكن است منظور از فاحشه تنها « لواط » باشد و گاهى نيز ممكن است « مساحقه » و گاهى تنها زنا و گاهى نيز اعم از زنا و مساحقه باشد .\r\nو بنابراين احتمال ، حكم زنى كه مرتكب فحشا گرديده است ، اين است كه در خانه حفظ و توقيف شود تا خداوند فرج و گشايشى نسبت به او و راه نجات و رهايى براى وى بگشايد و او را از توقيف شدن در خانه نجات بدهد ، مانند اينكه توبه خالص و كامل كند ، به طورى كه اطمينان حاصل شود كه ديگر به گناه آلوده\r\n\r\n","description":"","footnote":"","page_name":" 533 ","page_number":77},
  {"content":"\r\n\r\nنخواهد گرديد و يا به مرحله پيرى برسد كه قابليت ارتكاب گناه و عمل زشت زنا نداشته باشد و يا تمايل به ازدواج كند و همسر مردى شود كه او را از آلودگى و ارتكاب به گناه حفظ نمايد .\r\nاين است منظور راه نجات و رهايى كه در اين آيه براى زن نابكار پيش بينى شده است و اين حكم و راه اصلاح ، پيوسته ثابت بوده و اصلًا قابل نسخ نيست .\r\nاما تازيانه زدن و سنگسار نمودن وى حكم جداگانه و مستقلى است كه براى تأديب كسانى كه مرتكب كارهاى قبيح مىشوند ، تشريع شده است كه به حكم اول كه همان بازداشت و توقيف است ، مربوط نمىباشد و نمىتواند آن را نسخ كند .\r\nبا بيان ديگر\r\nحكم اول بدين مناسبت تشريع شده است كه از ارتكاب معصيت براى دومين بار و تكرار آن ممانعت و جلوگيرى به عمل آيد ولى حكم دوم براى تأديب وى نسبت به خلافى كه مرتكب گرديده است و براى عبرت ديگران و ترساندن و حفظ نمودن ساير زنان از آلوده شدن به چنين گناه و عمل ناپسند ، تشريع شده است .\r\nبنابراين ، منافات و مخالفتى در ميان اين دو حكم وجود ندارد تا حكم اول با حكم دوم نسخ شود منتها اگر زن در اثر تازيانه و يا سنگسار شدن بميرد ، وجوب نگهدارى در خانه ، خود به خود برداشته مىشود زيرا با از بين رفتن آن زن ، موضوع حكم توقيف ، از بين رفته است و اين ، حكمى است ثابت و دائمى و هنوز هم پابرجاست و نسخ نشده است .\r\nبنابراين ، توقيف زن بدكاره در خانه نه بعنوان مجازات است و نه منظور از راه خلاص و رهايى كه به وى وعده داده شده است ، همان تازيانه زدن و سنگسار كردن است كه با تشريع اين مجازات ، حكم توقيف كه يك مجازات ديگر بود ، نسخ شده باشد .\r\n\r\n","description":"","footnote":"","page_name":" 534 ","page_number":78},
  {"content":"\r\n\r\nو اما مسئله نسخ در آى دوم آن هم متوقف بر دو امر است :\r\n1 . منظور از « ضمير » در جمله « ى أْتيانِها » زنا باشد ، يعنى اگر مردى مرتكب زنا شود .\r\n2 . منظور از اذيت در « فَاذُهُما » بد گفتن و فحش و ناسزا و مانند اين‌ها باشد . در اين صورت خلاصهء مفهوم آيه چنين خواهد بود كه اگر مرد مرتكب زنا گرديد ، واجب است با بد و بيراه گفتن و نثار كردن فحش و ناسزا ، او را توبيخ ، مجازات كرد و شكنجه روحى داد .\r\nبا در نظر گرفتن اين معنى در آيه مذكور ، مىتوان گفت كه اين حكم و اين نوع مجازات نسخ شده و به جاى آن براى مردى كه مرتكب عمل زشت زنا شده است ، حدّ تازيانه و يا سنگسار معين شده است .\r\nولى سخن در اين است : نه منظور از ضمير « يَأْتيانِها » عمل « زنا » است و نه هدف از اذيت و شكنجه دادن كه در اين آيه بدان اشاره گرديده است ، فحش و ناسزا گفتن است زيرا :\r\nاولًا : دليل درستى بر اين معناها نيست .\r\nوثانياً : با ظاهر آيه سازش ندارد .\r\nتوضيح اينكه\r\nضمير دوم شخص جمعى ( جمع مخاطب ) در اين دو آيه ، سه بار به كار رفته است همه اين ضميرها داراى يك معنى هستند ، مرجع و برگشت همهء آن‌ها نيز يك چيز است چون بديهى است كه منظور از دو ضمير اول كه مخصوص مردها مىباشد ، نمىتواند مرد و زن هر دو منظور شود ، بنابراين ، منظور از كلمهء « اللَّذان » نيز كه در آيه دوم به كار رفته و به معناى « دو كس » مىباشد ، يك زن و يك مرد نيست تا به موضوع زنا اشاره شود بلكه منظور از آن ، دو مرد است .\r\n\r\n","description":"","footnote":"","page_name":" 535 ","page_number":79},
  {"content":"\r\n\r\nعلاوه بر اين ، از نظر بلاغت به كار بردن « ضمير تثنيه » در مورد يك مرد و يك زن وجه صحيحى ندارد بلكه در اين موارد بهتر اين است صيغهء جمع به كار برده شود .\r\nپس منظور از ضمير تثنيه در آيه دوم ، دو مرد و منظور از فاحشه « لواط » است كه عملى مىباشد مربوط به دو مرد نه « زنا » كه مربوط به مرد و زن مىباشد و نه اعم از « زنا » و « لواط » .\r\nبا اين بيان ، روشن مىگردد كه اصلًا اين آيه مربوط به زنا نيست تا بوسيلهء حكم تازيانه و يا سنگسار نمودن كه مجازات « زنا » است ، حكم آن كه شكنجه و اذيت دادن است ، نسخ گردد بلكه اين آيه مربوط به موضوع « لواط » است كه هم از آيه اولى جداست و نمىتواند ناسخ آن باشد و هم با حكم تازيانه زدن و سنگسار نمودن كه مربوط به زنا است ، نمىتوان آن را نسخ نمود .\r\nخلاصه اينكه : كسانى كه در اين دو آيه به وجود نسخ ملتزم گرديده‌اند ، دليلى ندارند بجز تقليد صرف و يا پيروى نمودن از خبر واحدى كه نه داراى اثر علمى است و نه اثر عملى .\r\n\r\n","description":"","footnote":"","page_name":" 536 ","page_number":80},
  {"content":"\r\n\r\n\r\n( 12 ) نسخ در آيهء حليت زنان\r\n« أُحِلَّ لَكُم مَا وَرَاءَ ذلِكُمْ » . ( 4 / 24 )\r\n« بجز اين‌ها زنان ديگر بر شما حلال گرديده‌اند . »\r\nمىگويند : اين آيه بوسيلهء سنت و گفتار پيامبر ( صلى الله عليه و آله و سلم ) نسخ شده است زيرا احاديث فراوانى وجود دارد كه به حرام بودن گروه ديگرى از زنان كه در آيه از آنان اسمى برده نشده است ، دلالت مىكند .\r\nمؤلف : بايد توجه داشته باشيد كه ثبوت اين ادعا و وجود نسخ در اين آيه منوط بر اين است كه خاص متأخر را نسبت به عام متقدم ناسخ بدانيم نه « مخصِّص » والّا اين آيه جزء آيات تخصيص‌يافته و تبصره‌خورده ، محسوب مىشود نه از آيات نسخ شده .\r\nولى نظر ما در اين قاعده اين است كه « خاصّ » مىتواند در « عام » و قانون كلى تخصيص و استثنا به وجود بياورد نه نسخ ، خواه از نظر زمان صدور ، متقدم باشد يا متأخر .\r\nبه عبارت ديگر ؛ « خاص » مىتواند مخصِّص عام باشد ، نه ناسخ آن و از اين جهت است كه مىبينيم علما در تخصيص عام به خبر واحدى كه شرائط حجيت و\r\n\r\n","description":"","footnote":"","page_name":" 537 ","page_number":81},
  {"content":"\r\n\r\nمدركيت را دارا باشد ، اكتفا مىكنند ، در صورتى كه اگر خاص ناسخ بود ، به خبر واحد اكتفا نمىشد زيرا - چنان كه مكرر گفته‌ايم - نسخ قرآن با خبر واحد درست نيست .\r\nعلاوه بر اين ، در آيه مورد بحث لفظى به كار نرفته است كه عموميت آن را ثابت كند ، بلكه عموميت آن از عوامل و شواهد خارجى و از اطلاق ظاهرى آيه استفاده مىشود . در اين صورت اگر دليل ديگرى به دست آيد كه صلاحيت تقييد چنين آيه را داشته باشد ، از نظر علمى حاكى از اين خواهد بود كه آن آيه داراى اطلاق و عموميت نبوده و به موارد خاصى انحصار و اختصاص داشته است .\r\n\r\n","description":"","footnote":"","page_name":" 538 ","page_number":82},
  {"content":"\r\n\r\n\r\n( 13 ) نسخ در آيهء متعه\r\n« فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَهءً » . ( 4 / 24 )\r\n« آن گاه كه متعه ( ازدواج موقت ) مىكنيد ، واجب است مهر آن را بپردازيد . »\r\nگفتار طرفداران نسخ :\r\nدر ميان علماى اهل سنت مشهور است كه حلال بودن متعه و ازدواج موقت كه از اين آيه استفاده مىشود ، نسخ شده و اين نوع ازدواج حرام گرديده است .\r\nدر مقابل آن ، شيعه اجماع دارد بر اينكه حليت متعه به قوت خود باقى است و نسخى به اين حكم و به اين آيه راه نيافته است . عده‌اى از اصحاب پيامبر و تابعين « 1 » نيز حلال بودن متعه معتقد بودند .\r\n« ابن حزم » در اين مورد مىگويند : بعد از پيامبر ( صلى الله عليه و آله و سلم ) عده‌اى در حلال بودن متعه باقى بودند ، از آن‌هاست ابن مسعود و معاويه و ابوسعيد و ابن عباس و سلمه و\r\n\r\n\r\n","description":"","footnote":"\r\n( 1 ) . تابعين به كسانى گفته مىشود كه خود رسول خدا را درك ننموده‌اند ولى اصحاب آن حضرت را ديده‌اند .\r\n","page_name":" 539 ","page_number":83},
  {"content":"\r\n\r\nمعبد ( پسران اميهء بن خلف ) و جابر و عمرو بن حريث . آن گاه مىگويد :\r\n« جابر » نقل نموده كه تمام صحابه و ياران رسول خدا ( صلى الله عليه و آله و سلم ) در دوران زندگى آن حضرت و دوران ابوبكر و تا اواخر خلافت عمر به حلال بودن متعه عقيده داشتند .\r\nابن حزم بر اين گفتار اضافه مىكند كه : از تابعين نيز طاوس و سعيد بن جبير و عطا و ساير فقهاى مكه به حلال بودن متعه معتقد بودند « 1 » .\r\nو شيخ الاسلام مرغينانى نظريه جواز متعه را به مالك ( يكى از پيشوايآ نچهار گانه اهل سنت ) نسبت داده و استدلال مالك را به حلال بودن متعه چنين نقل مىكند كه نكاح متعه قبلًا حلال بوده و در همان حكم باقى است تا نسخ آن ثابت شود « 2 » .\r\nابن كثير مىگويد : بنا به نقلى ، احمد بن حنبل در موارد اضطرار ، ازدواج موقت را جايز مىدانسته « 3 » .\r\nابن جريح دانشمند معروف و فقيه مكه در زمان خود با هفتاد زن به صورت متعه ازدواج نمود « 4 » .\r\n\r\n\r\n","description":"","footnote":"\r\n( 1 ) . حاشيه فقهى بر منتقى 2 / 520\r\n( 2 ) . الهدايهء فى شرح البدايهء 385 كه با فتح القدير يك جا در بولاق چاپ شده است . شيخ محمد بابرتى كه اين كتاب را شرح نموده است ، در شرح خود اين نسبت را تأييد مىكند ولى ابن همام حنفى در فتح القدير اين نسبت را كه به مالك داده شده است ، انكار نموده است . عبدالباقى مالكى زرقانى در شرح خود بر مختصر ابى الضياء 3 / 190 مىگويد : حقيقت ازدواج موقت كه هميشه قابل نسخ است ، اين است كه عقد از طرف شوهر و يا زن و يا ولى زن مقصود مرد را به وى بفهماند و با ذكر مدت اجرا شود و اگر ذكر مدت در خود عقد واقع نشود ولى آن را قصد كند و زن نيز بفهمد بازهم اشكالى ندارد و رأى مالك نيز چنين است . سپس مىگويد : اين بهترين راهى است كه شخص متعزّب ( مسافر ) مىتواند از آن بهره‌مند شود .\r\n( 3 ) . تفسير ابن كثير 1 / 474\r\n( 4 ) . شرح مختصر ابى الضياء زرقانى ، 8 / 76 .\r\n","page_name":" 540 ","page_number":84},
  {"content":"\r\n\r\nپاسخ طرفداران نسخ\r\nما انشاء الله در ذيل تفسير همين آيه در اين موضوع مفصلًا بحث خواهيم نمود ولى در اين جا به طوراجمال متعرض مىشويم و به همان اندازه اكتفا مىكنيم كه ثابت كنيم نسخى به اين آيه راه نيافته است .\r\nتوضيح اينكه : نسخ شدن اين آيه به دو موضوع متوقف است :\r\n1 . بايد اثبات نمود كه مراد از استمتاع در اين آيه ، استمتاع از زن‌هاست از راه متعه و ازدواج موقت .\r\n2 . بايد اثبات نمود كه ازدواج موقت بعداً حرام گرديده است .\r\nاما مطلب اول\r\nشكى در اين نيست كه منظور از استمتاع در آيه همان ازدواج موقت است و از طريق شيعه و سنى روايات زيادى در اين زمينه وارد شده است :\r\nقرطبى گويد : تمام علما و محدثين گفته‌اند كه منظور از استمتاع در اين آيه همان ازدواج موقت است كه در صدر اسلام معمول بود حتى ابن عباس و ابَىّ و ابن جبير اين آيه را بدين صورت خوانده‌اند : « فَمَا اسْتَمْتَعْتُمْ بِهِ مِنْهُنَّ الى اجَل مُسَمّى فَاتُوهُنَّ اجُورَهُنَّ » « 1 » ى عنى به عقيدهء آنان جملهء « الى اجل مسمى » نيز جزء آيه بوده كه موقت بودن اين استمتاع را به صراحت مىرساند و با موضوع متعه كاملًا تطبيق مىكند .\r\nدر مقابل اين همه گفتار كه مفسرين و محدثين و علما نقل گرديد ، نبايد به گفتار حسن بصرى توجه نمود كه مىگويد : اين آيه مربوط به ازدواج دائم است نه\r\n\r\n\r\n","description":"","footnote":"\r\n( 1 ) . تفسير قرطبى ، 5 / 130 ، ابن كثير قرائت بالا را علاوه بر سه نفر كه در متن آورديم به سدى نيز نسبت مىدهد .\r\n","page_name":" 541 ","page_number":85},
  {"content":"\r\n\r\nازدواج موقت و اصلًا دربارهء ازدواج موقت آيه‌اى فرود نيامده است و حتى اين عقيده را به ابن عباس و مجاهد نيز نسبت داده است ، در صورتى كه بنا بر نقل ديگران ، آنان اين آيه را به ازدواج موقت مربوط مىدانسته‌اند و اين گفتار آنچه را كه حسن بصرى به آنان نسبت مىدهد ، تكذيب مىكند .\r\nبه هر صورت كثرت روايات و احاديث دربارهء ثبوت و تشريع ازدواج ، ما را از زحمت اثبات آن مستغنى و بىنياز ساخته و ثابت مىكند كه :\r\nاولًا : چنين حكم و ازدواجى در اسلام وجود داشته است .\r\nوثانياً : آيه در مورد بحث مربوط به همان نوع ازدواج بوده و منظور از استمتاع در اين آيه همان ازدواج موقت مىباشد .\r\nو اما مطلب دوم\r\nاينكه آيا ازدواج موقت پس از آن كه جايز بوده ، نسخ گرديده و به حرمت تبديل شده است و يا ثابت و پابرجا و به قوت خود باقى است ؟\r\nبه نظر ما ادعاى نسخ باطل و بىاساس است و اين نسخ هيچگونه دليل محكم و شاهد قابل اعتنايى ندارد زيرا دلائلى كه طرفداران نسخ ازدواج موقت بر آن‌ها تكيه و استناد مىكنند ، بسيار سست و ضعيف است و اينك ما به نقل اين دلائل و سپس به پاسخ آن‌ها مىپردازيم .\r\n1 . نسخ آيه متعه با آيه طلاق\r\nمىگويند : ازدواج موقت با آيه طلاق نسخ شده است كه خداوند مىفرمايد :\r\n« يَا أَيُّهَا النَّبِىُّ إِذَا طَلَّقْتُمُ النِّسَاءَ فَطَلِّقُوهُنَّ لِعِدَّتِهِنَّ » . ( 65 / 1 )\r\n« اى پيامبر هر وقت زنان را طلاق داديد ، قانون ( عده ) را در آن رعايت كنيد . »\r\n\r\n","description":"","footnote":"","page_name":" 542 ","page_number":86},
  {"content":"\r\n\r\nاين گفتار به ابن عباس نسبت داده شده است ، در صورتى كه چنين نسبتى دربارهء وى دروغ است بلكه او از طرفداران سرسخت ازدواج موقت بوده و در دوران زندگىاش به جواز آن اصرار مىورزيد .\r\nپاسخ\r\nاگر التزام به نسخ در آيه متعه با آيه طلاق از اين رهگذر است كه در اين آيه براى زنان مُطلَّقه ، عِدّه واجب شده است و چون دوران عده متعه كوتاهتر از دوران عدهء طلاق است ، از اين جهت اين دو حكم با يكديگر متغاير هستند و با هم نمىسازند بنابراين بايد گفت كه حكم متعه با آيه‌اى كه مربوط به عده طلاق است نسخ گرديده و تغيير يافته است ، پاسخ اين استدلال بسيار روشن است ، زيرا نه اين آيه و نه آيه ديگر ، به يكنواخت بودن عده‌هاى زنان دلالت ندارد و بر يكسان بودن آن اصلًا دليلى نتوان يافت كه اگر دوران عده ازدواجى كوتاهتر از دوران عده‌هاى ديگر باشد ، دليل نسخ شدن آن ازدواج گردد .\r\nو اگر اعتقاد به نسخ آيه متعه با آيه طلاق به اين دليل است كه در اين آيه براى زنان حكم « طلاق » تشريع شده است ، در صورتى كه در « متعه » طلاق وجود ندارد ، جواب اين استدلال هم روشن است زيرا اگرچه حكم طلاق در اين آيه آمده است ولى آيه به موارد طلاق متعرض نشده است تا نبودن طلاق در يك نوع ازدواج دليل نسخ شدن آن باشد .\r\nمؤلف تفسير المنار از بعضى مفسرين نقل مىكند كه شيعه اصلًا به عده قائل نيست « 1 » .\r\nخدايا ! تو خود گواه حقى ! كه اين ، بهتانى است بس عظيم و تهمتى است بس\r\n\r\n\r\n","description":"","footnote":"\r\n( 1 ) . تفسير المنار ، 5 / 13 - 14 .\r\n","page_name":" 543 ","page_number":87},
  {"content":"\r\n\r\nبزرگ و نابخشودنى و اينك كتب شيعه از علماى گذشته و فعلى در دسترس مىباشد كه كوچكترين اثرى از چنين گفتار و عقيده گرچه به طور شذوذ و ندرت در اين كتاب‌ها وجود ندارد ، كجا برسد كه مورد اتفاق و اجماع باشد .\r\nآرى ، براى شيعه نيز روزى هست كه در برابر كسانى كه به آنان افترا مى بندند و نسبت‌هاى باطل و ناروا به آنان مىدهند ، قرار بگيرند و در چنين روزى است كه حتماً ياوه سرايان متضرر خواهند بود « 1 » .\r\n2 . نسخ آى متعه با آيه ارث\r\nاحتمال دوم در نسخ متعه اين است كه اين آيه با آيهء ارث نسخ گرديده است ، آن جا كه خداوند مىفرمايد :\r\n« وَلَكُمْ نِصْفُ مَا تَرَكَ أَزْوَاجُكُمْ » . ( 4 / 12 )\r\n« و براى شما نصف ميراث زنانتان است . »\r\nدر نسخ آيهء متعه با آيهء مذكور مىگويند : چون اين آيه كه آيه ارث است ، در ميان زن و شوهر ، حق ارث را ثابت مىكند و در ميان زن و شوهر با ازدواج موقت نيز قانون توارث جارى نيست يعنى از يكديگر ارث نمىبرند ، بنابراين ، ازدواج موقت ، علقهء روجيّت و ارتباط همسرى ايجاد نمىكند و اگر چنين علقه و ارتباط را ايجاد مىكرد ، طبق آيه ارث موجب توارث مىشد ، اين است كه بايد گفت آيه ارث ، آيه متعه را نسخ كرده و حكم آن را تغيير داده است .\r\nاين بود خلاصه نظريهء نسخ آيه متعه با آيه : « ارث » كه آن را به سعيد بن مسيب و سالم بن عبدالله و قاسم بن ابىبكر نسبت داده‌اند « 2 » .\r\n\r\n\r\n","description":"","footnote":"\r\n( 1 ) . پاره‌اى از اين افتراها و دروغ‌ها كه بر شيعه بسته‌اند در تفسير سوره حمد آيه 5 خواهد آمد\r\n( 2 ) . ناسخ و منسوخ ، نحاس 105 - 106 .\r\n","page_name":" 544 ","page_number":88},
  {"content":"\r\n\r\nپاسخ اينكه\r\nادله نفى توارث در ازدواج موقت « مُخصّص » آيه ارث است و هيچ سند و دليلى نيست بر اينكه زوجيت و همسرى به طورمطلق و به هر شكلى مستلزم توارث در ميان زوجين باشد زيرا مواردى وجود دارد كه از نظر اسلام در آن موارد زن و شوهر از يكديگر ارث نمىبرند و هيچ مانع و اشكالى ندارد كه ازدواج موقت نيز يكى از آن موارد باشد ، مثلًا اگر يكى از زن و مرد ، كافر و يا قاتل همسرش باشد ، نمىتواند از همسر مسلمان و يا همسر مقتول خود ارث ببرد .\r\nآخرين نتيجه‌اى كه از اين آيه مىتوان به دست آورد ، اين است كه : توارث در ميان همسران اختصاص به ازدواج دائم دارد ولى اين كجا و موضوع نسخ كجا ؟ !\r\n3 . نسخ آيه متعه با گفتار رسول خدا\r\nاحتمال سوم در نسخ آيه « متعه » اين است كه اين آيه به‌وسيل سنت و گفتار رسول خدا ( صلى الله عليه و آله و سلم ) نسخ گرديده است زيرا اهل سنت نقل نموده‌اند كه اميرالمؤمنين ( عليه السلام ) به ابن عباس فرمود : تو مرد گمراهى هستى زيرا رسول خدا ( صلى الله عليه و آله و سلم ) در جنگ خيبر از متعه زنان و خوردن گوشت الاغ اهلى نهى نمود ( و تو آن را جايز مىدانى ) .\r\nربيع بن سيره از پدرش نقل نموده : من رسول خدا ( صلى الله عليه و آله و سلم ) را ديدم كه در ميان ركن و درب كعبه ايستاده بود و مىگفت : مردم ! من به شما اجازه داده بودم كه از « متعه » و ازدواج موقت استفاده كنيد ولى خداوند اين ازدواج را براى شما حرام نمود و دستور داد در نزد هر يك از شماها زن متعه‌اى باشد ، آن را رها و آزادش سازد و آنچه را كه به آن‌ها داده پس نگيرد .\r\nسلمه از پدرش نقل نموده كه : رسول خدا ( صلى الله عليه و آله و سلم ) در جنگ اوطاس ، سه روز به ازدواج موقت اجازه داد ، سپس از آن نهى نمود .\r\n\r\n","description":"","footnote":"","page_name":" 545 ","page_number":89},
  {"content":"\r\n\r\nپاسخ\r\nاين روايت‌ها نيز نمىتوانند آيه « متعه » را نسخ كنند زيرا :\r\nاولًا : مكرر گفته‌ايم كه نسخ قرآن با خبر واحد ثابت نمىشود .\r\nثانياً : اين روايات معارض است با روايات « متواترى » كه از اهل بيت ( عليهم السلام ) دربارهء حلال بودن « متعه » و عدم نهى رسول خدا ( صلى الله عليه و آله و سلم ) از آن ، وارد گرديده است .\r\nوثالثاً : ثبوت حرمت تنها در يك زمان از دوران زندگى رسول خدا ( صلى الله عليه و آله و سلم ) در نسخ آيه كافى نيست ، زيرا شايد آن وقت اصلًا آيه « متعه » نازل نگرديده بوده و ازدواج موقت در اسلام وجود داشته است زيرا روايات زيادى بطريق اهل سنت وارد شده است كه حكم متعه در دوران آخر زندگى رسول خدا آمده و تا مدتى از خلافت عمر نيز در ميان مسلمانان معمول و جايز بوده ، سپس بوسيلهء عمر تحريم شده است .\r\nبنابراين اگر روايتى بر خلاف اين روايت‌ها وارد شود ، مردود و مطرود بوده و چنين رواياتى مورد عمل و اعتبار نمىباشند . و براى اينكه حقيقت مسئله بيشتر از اين روشن شود ، قسمتى از آن روايت‌ها را به عنوان نمونه در اينجا مىآوريم :\r\n1 . ابو زبير نقل مىكند : از جابر بن عبدالله شنيدم كه مىگفت : در دوران رسول خدا و ابوبكر در برابر يك مشت خرما و يا آرد زن‌ها را براى چند روزى « متعه » مىنموديم تا اينك عمر در جريان عَمر بن حريث از اين نوع ازدواج نهى نمود « 1 » .\r\n2 . ابو نضره مىگويد : من در نزد جابر بن عبدالله نشسته بودم كه شخصى وارد شد و گفت : اينك عبدالله بن عباس و عبدالله بن زبير در موضوع دو متعه ( متعه حج و متعه زنان ) با همديگر اختلاف نظر دارند . جابر در پاسخ وى گفت : آرى ما هر دو « متعه » را در دوران خود رسول خدا ( صلى الله عليه و آله و سلم ) انجام داديم ، سپس عمر ما را از آن‌ها\r\n\r\n\r\n","description":"","footnote":"\r\n( 1 ) . صحيح مسلم ، باب نكاح متعه ، 4 / 141 .\r\n","page_name":" 546 ","page_number":90},
  {"content":"\r\n\r\nنهى نمود و ديگر به دور آن‌ها برنگشتيم « 1 » .\r\n3 . از ابو نضره : از جابر نقل مىكند ، در زمان رسول خدا دو « متعه » جود داشت كه عمر ما را از آن‌ها نهى نمود ، ما نيز از نهى وى پيروى نموديم « 2 » .\r\n4 . باز ابونضره : از جابر بن عبدالله انصارى نقل نموده است كه ما در زمان رسول خدا دو « متعه » را انجام داديم ، متعه حج و متعه زنان تا اينكه عمر ما را نهى نمود و از نهى وى پيروى نموديم « 3 » .\r\n5 . باز ابو نضره مىگويد : كه به « جابر » گفتم : عبدالله بن زبير از « متعه » نهى مىكند ولى ابن عبّاس به آن امر مىنمايد . جابر گفت : خبر را به خبره‌اش آوردى ، آرى ما در زمان رسول خدا و ابوبكر متعه نموديم ، ولى چون عمر به خلافت رسيد ، در ضمن خطابه‌اش گفت : مردم ! پيامبر همان پيامبر است و قرآن همان قرآن ولى دو « متعه » در زمان رسول خدا وجود داشت كه من از آن‌ها نهى نموده‌ام و بر انجام دادن آن دو ، مجازات خواهم نمود ، يكى « متعه زنان » است ، اگر من به مردى دست يابم كه ازدواج موقت نموده است ، در زير سنگ‌ها پنهانش مىكنم « 4 » .\r\n6 . عطا نقل مىكند : كه جابر بن عبدالله از عمل عمره و زيارت خانه خدا مراجعت كرده بود ، براى ديدنش به منزل وى رفتيم ، مردم دربارهء مطالب گوناگون از وى سؤال مىنمودند تا دامن سخن به موضوع متعه كشانده شد ، جابر گفت : آرى ما در دوران رسول خدا و دوران ابوبكر و عمر استمتاع نموديم « 5 » .\r\n\r\n\r\n","description":"","footnote":"\r\n( 1 ) . مدرك سابق\r\n( 2 ) . مسند احمد ، 3 / 325\r\n( 3 ) . مسند احمد 3 / 356 - 363\r\n( 4 ) . سنن بيهقى ، ج 7 ، باب نكاح المتعه 206 ، بيهقى مىگويد : مسلم اين حديث را به صورت ديگرى از همام نقل نموده است\r\n( 5 ) . صحيح مسلم 4 ، باب المتعه 131 .\r\n","page_name":" 547 ","page_number":91},
  {"content":"\r\n\r\nاين روايت را احمد حنبل هم در مسند خود آورده و در آخر آن ، اين جمله را نيز اضافه مىكند كه : « حتى اذا كان آخر خلافهء عمر » ، يعنى تا اينكه اواخر دوران خلافت عمر فرارسيد « 1 » .\r\n7 - عمران بن حصين : نقل نموده است كه آيهء « متعه » در كتاب خدا نازل گرديده و در دوران رسول خدا ( صلى الله عليه و آله و سلم ) نيز بر آن عمل نموديم و آيهء ديگرى هم كه آن را نسخ كند ، نازل نگرديده و رسول خدا ( صلى الله عليه و آله و سلم ) نيز از آن نهى ننمود تا از دنيا رفت . « 2 »\r\nفخر رازى هم اين روايت را در ذيل تفسير آيهء « متعه » مىآورد و اين جمله را نيز نقل مىكند كه : سپس مردى به دلخواه خود در اين باره فتوا داد . « 3 »\r\n8 - عبدالله ابن مسعود نقل مىكند كه در يكى از جنگ‌ها در ركاب رسول خدا ( صلى الله عليه و آله و سلم ) بوديم و همسران ما به همراه نبودند ، به رسول خدا عرضه داشتيم : يا رسول الله آيا اجازه مىفرماييد كه خودمان را خصى كنيم ؟ رسول اكرم ما را از اين عمل منع نمود ، سپس اجازه داد با زن‌ها ازدواج موقت كنيم و از لباس‌هايمان بدان‌ها مهر و اجرت قرار بدهيم . ابن مسعود سپس اين آيه را خواند :\r\n« يَاأَيُّهَا الَّذِينَ آمَنُوا لَا تُحَرِّمُوا طَيِّبَاتِ مَا أَحَلَّ اللّهُ لَكُمْ وَلَا تَعْتَدُوا إِنَّ اللّهَ لَا يُحِبُّ الْمُعْتَدِينَ » . ( 5 / 87 )\r\n« اى كسانى كه ايمان آورده‌ايد ، چيزهاى پاكيزه را كه خداوند براى شما حلال كرده است ، حرام نكنيد و از حد تجاوز ننماييد زيرا خداوند متجاوزان را دوست ندارد . » « 4 »\r\n\r\n\r\n","description":"","footnote":"\r\n( 1 ) . مسند احمد 3 / 380\r\n( 2 ) . مسند احم 4 / 436\r\n( 3 ) . اين روايت با اين جمله در صحيح مسلم ، جلد 4 ، باب جواز التمتع ، ص 48 آمده است\r\n( 4 ) . صحيح مسلم 4 / 130 . براى اينكه بدانيد كه بخارى اين حديث را چگونه تحريف نموده است ، در بخش پاورقىها به پاورقى شمارهء ( 1 ) مراجعه كنيد .\r\n","page_name":" 548 ","page_number":92},
  {"content":"\r\n\r\nقابل توجه : تمسك ابن مسعود به اين آيه و قرائت آن ، به صراحت مىرساند كه تحريم متعه از طرف خدا و پيامبرش نبوده ، بلكه امرى بوده است كه بعد از زمان رسول خدا ( صلى الله عليه و آله و سلم ) به وقوع پيوسته است .\r\n9 - شعبه مىگويد : از حكم ابن عيينه از آيه متعه سؤال نمودم كه آيا نسخ شده است يا نه ؟ پاسخ داد كه : نه . حكم اضافه نمود كه اميرمؤمنان ( عليه السلام ) فرموده است اگر عمر از متعه نهى نمىكرد ، كسى مرتكب زنا نمىشد مگر شخص شقى و فاسد . « 1 »\r\nگفتار اميرمؤمنان ( عليه السلام ) را قرطبى نيز در تفسير خود از عطا و او از ابن عباس آورده است . « 2 »\r\nمؤلف : شايد منظورش از « شَقِىّ » كه در اين روايت به كار رفته است ، همان معنى است كه در روايت ابو هريره به آن تفسير گرديده است . وى از رسول خدا ( صلى الله عليه و آله و سلم ) نقل مىكند كه روزى فرمود : داخل دوزخ نمىشود مگر شخص شقى ، سؤال كردند يا رسول الله ( صلى الله عليه و آله و سلم ) شقى كيست ؟ فرمود : شقى كسى را مىگويند كه نه خدا را اطاعت كند و نه از گناهان و معاصى خوددارى نمايد . « 3 »\r\n10 - عطا مىگويد : من از ابن عباس شنيدم كه مىگفت : « خدا رحمت كند عمر را زير متعه رحمتى بود از سوى خدا براى امت محمد ( صلى الله عليه و آله و سلم ) و اگر عمر مردم را از آن نهى نمىكرد ، مرتكب زنا نمىگرديدند مگر عده‌اى كم و معدود . » « 4 »\r\nاين بود قسمتى از رواياتى كه دربارهء « متعه » و اينكه حكم آن در زمان رسول خدا ( صلى الله عليه و آله و سلم ) نسخ نگرديده بود ، از اين طريق خود اهل سنت آمده است .\r\n\r\n\r\n","description":"","footnote":"\r\n( 1 ) . تفسير طبرى در ذيل تفسير آيهء متعه 5 / 9\r\n( 2 ) تفسير قرطبى 5 / 130\r\n( 3 ) . مسند احمد 2 / 349\r\n( 4 ) . احكام القرآن ، جصاص 2 / 147\r\n","page_name":" 549 ","page_number":93},
  {"content":"\r\n\r\nبررسى روايات ترحيم متعه\r\nدر اينجا لازم است به اين نكته توجه نمود : رواياتى كه طرفداران نسخ متعه به آن‌ها استناد و تكيه نموده‌اند ، بر سه گونه است :\r\n1 - قسمت مهمى از اين روايت‌ها به بيع بن سيره مىرسد كه از پدرش نقل نموده و در پاره‌اى از اين روايات تصريح گرديده است بر اينكه رسول خدا ( صلى الله عليه و آله و سلم ) در ميان ركن و مقام يا در ميان درب كعبه و مقام ايستاد و اعلان نمود كه متعه در دين من تا روز قيامت حرام گرديده است .\r\n2 - و قسمتى ديگر از روايت‌ها هم از اميرمؤمنان ( عليه السلام ) نقل گرديده است كه از آن حضرت تحريم « متعه » را از رسول خدا ( صلى الله عليه و آله و سلم ) نقل مىكند .\r\n3 - و قسمت سوم از آن‌ها از سلم بن اكوع نقل شده است .\r\nاينك به بررسى اين سه گروه روايات مىپردازيم :\r\nاما آن قسمت از رواياتى كه سندش به سبره منتهى مىگردد ، گرچه طريق نقل آن‌ها متعدد و زياد است ولى به هر صورت خبريست « واحد » كه در اصل تنها از يك نفر نقل شده است و مكرر گفته‌ايم كه نسخ قرآن با خبر واحد درست نيست .\r\nعلاوه بر اين مضمون ، پاره‌اى از اين روايات گواه جعلى و دروغ بود آن‌ها است زيرا معقول نيست كه رسول خدا ( صلى الله عليه و آله و سلم ) در برابر عد زيادى از مسلمانان در ميان ركن و مقام بايستد و تحريم حكمى را اعلام نمايد ولى بجز سبره كسى آن را نقل نكند . در آن موقع مهاجر و انصار كه تمام گفتار و رفتار رسول خدا ( صلى الله عليه و آله و سلم ) را مىگرفتند و منعكس مىساختند ، كجا بوده‌اند ؟ !\r\nراويانى كه اهتمام داشتند حتى چگونگى حركات و اشارهء چشم پيامبر را حفظ كنند ، در كجا بودند كه در نقل روايت « تحريم متعه تا روز قيامت » با سبره شركت جويند ؟ !\r\nگذشته از اين ، خود عمر در كجا بود تا در تحريم متعه به همان روايت استناد\r\n\r\n","description":"","footnote":"","page_name":" 550 ","page_number":94},
  {"content":"\r\n\r\nكند و نيازمند نباشد كه به بى مدرك بودن آن تحريم ، اعتراف نموده و آن را تنها به تصميم و ارادهء خود مستند سازد ؟ !\r\nعلاوه بر اين‌ها روايات سبره با همديگر متعارض مىباشند و هر يك ، ديگرى را تكذيب مىكند زيرا در بعضى از اين روايات آمده كه اين تحريم در سال فتح مكه « 1 » و در بعضى ديگر آمده كه اين تحريم در حجهء الوداع واقع شده است « 2 » .\r\nخلاصه اينكه آن سلسله از روايات كه در تحريم متعه از سبره نقل گرديده است ، از جهات مختلف مردود بوده و قابل اعتماد نمىباشد .\r\nو اما رواياتى كه اميرمؤمنان ( عليه السلام ) دربارهء تحريم متعه نقل گرديده است مسلماً دروغ و جعلى مىباشند زيرا تمام مسلمانان اتفاق دارند بر اينكه متعه تا سال فتح مكه در حليت خود باقى بوده است بنابراين امكان ندارد كه على ( عليه السلام ) در جنگ خيبر پيش از فتح مكه از حرمت آن به ابن عباس خبر دهد .\r\nبه همين جهت بعضى از علماى اهل سنت گفته‌اند كه شايد اصلًا جريان « جنگ خيبر » در روايت على ( عليه السلام ) مربوط به تحريم گوشت الاغ‌هاى اهلى باشد نه به تحريم متعه بنابه نقل منتقى و سنن بيهقى ، ابن عيينه هم در اين مورد همين احتمال را داده و همين سخن را گفته است .\r\nولى اين گفتار از دو جهت باطل است زيرا :\r\n1 - اين احتمال مخالف با قواعد عربى است ، چون كلمهء « نهى » در اين روايت تنها يك بار ، آن هم در اول روايت ذكر شده است ، جملهء « زمن خيبر » زمان و مكان آن نهى را بيان مىكند و مورد همان نهى هم دو چيز بوده است ، يكى متعه و آن ديگرى گوشت الاغ‌هاى اهلى ، پس مقتضاى قاعده اين است كه هر دو در همان زمان\r\n\r\n\r\n","description":"","footnote":"\r\n( 1 ) . صحيح مسلم 4 / 13 - 133 در ضمن چند روايت آورده است\r\n( 2 ) . سنن ابن ماجه چاپ اول 1 / 133 باب النهى النكاح المتعه و سنن ابى داوود 1 / 324 باب النكاح المتعه .\r\n","page_name":" 551 ","page_number":95},
  {"content":"\r\n\r\nو در همان مكان مورد نهى قرار بگيرند زيرا اگر كسى بگويد : « اكْرَمْتُ زَيْداً وَ عَمْراً يَوْمَ الْجُمْعَهءِ » لابد نظرش اين است كه هر دو را در روز جمعه گرامى داشته است .\r\nو اگر منظور گوينده اين بود كه تنها عَمْر را در روز جمعه گرامى داشته است ، بدين گونه « اكْرَمْتُ زَيْداً وَ اكْرَمْتُ عَمْراً يَوْمَ الْجُمْعَهءِ » ى عنى جمله « اكْرَمْتُ » را دوباره مىگفت ولى در روايت مورد بحث جمله « نهى » يك بار گفته شده است .\r\nاين بود كه گفتيم طبق قواعد ادبى ، ظرف زمان ذكر شده در اين روايت به هر دو موضوع تعلق دارد ولى حقيقت اين است كه اين‌گونه روايات از اصل دروغ و بىاساس است .\r\n2 - روايتى كه بخارى و مسلم و احمد بن حنبل از اميرمؤمنان ( عليه السلام ) نقل نموده‌اند ، با اين گفتار مخالفت صريح دارد و اينك متن آن روايت : « نَهَى رَسُولُ اللهِ صلَّى اللهُ عَلَيْهِ وَ آلِهِ عَنْ مُتْعَهءِ النِّساءِ يَوْمَ خَيْبَر وَ عَنْ لُحُومِ الْحُمُرِ الْانْسِيَّهءِ » . « 1 » رسول خدا ( صلى الله عليه و آله و سلم ) در روز خيبر ما را از متعهء زنان و گوشت الاغ‌هاى اهلى نهى نمود .\r\nبه طورى كه ملاحظه مىكنيد ، احتمال مزبور به اين روايت راه ندارد و بر صدور حكم در روز خيبر صراحت دارد و نمىتوان گفت كه نهى از متعه در روز خيبر نبوده و نهى از گوشت الاغ در آن روز بوده است .\r\nعلاوه بر اين ، بيهقى در باب متعه وقوع تحريم متعه در جنگ خيبر را از عبد الله بن عمر نيز نقل نموده است . « 2 »\r\nو اما روايتى كه سلمهء بن اكوع از پدرش نقل نموده است كه رسول خدا ( صلى الله عليه و آله و سلم ) در سال « اوطاس » تنها سه روز به متعه زنان رخصت داد و سپس نهى نمود .\r\nاين روايت نيز خبر واحد است كه با چنين خبرى نسخ كردن آيه قرآن درست نيست .\r\n\r\n\r\n","description":"","footnote":"\r\n( 1 ) . متقى 5 / 519 ، سنن ابن ماجه 1 / 309\r\n( 2 ) . سنن بيهقى 7 / 202 .\r\n","page_name":" 552 ","page_number":96},
  {"content":"\r\n\r\nعلاوه بر اين اگر چنين موضوعى صحت داشت ، نسبت به ابن عباس و ابن مسعود و عمرو بن حريث و ساير اصحاب پيامبر ( صلى الله عليه و آله و سلم ) و تابعين آنان مخفى نمىماند و اگر واقعاً رسول خدا ( صلى الله عليه و آله و سلم ) از متعه نهى نموده بود ، چرا ابوبكر در تمام دوران خلافتش آن را قدغن نكرد و همچنين عمر نيز در قسمت مهمى از سال‌هاى خلافتش آن را تجويز مىكرد تا در دوران آخر خلافتش ، تحريم نمود .\r\nدر صفحات پيش ، گفتار ابن حزم را دربارهء عقيدهء عده‌اى از صحابه و تابعين كه در حليت متعه باقى بودند ، نقل نموديم و روايت‌هاى زيادى هم در اين باب وجود دارد كه گفتار ابن حزم را در اين باره تأييد مىكند كه اينك قسمتى از آن روايت‌ها را در اين جا مىآوريم :\r\nابن جرير در « تهذيب الآثار » از سليمان ابن يسار از ام عبدالله دختر ابى خثيمه نقل مىكند كه : مسافرى از شام به خانهء وى ( ام عبدالله ) وارد گرديد و گفت عزوبت بر من غلبه كرده است ، زنى پيدا كن تا با وى هم بستر شوم !\r\nام عبدالله مىگويد : من او را به زنى راهنمايى كردم و اين دو با هم قرار گذاشتند و چند نفر عادل را بر اين عمل شاهد گرفتند . او پس از مدتى از آن زن جدا شد و رفت . عمر از اين جريان با خبر شد ، مرا خواست و سؤال نمود : آيا آنچه كه دربارهء فلان زن به من گفته‌اند درست است ؟ گفتم : آرى . عمر گفت : اگر او دوبارهء به مدينه برگردد به من اطلاع بده ! چون دوباره برگشت ، من جريان را به اطلاع عمر رسانيدم ، عمر او را خواست و گفت : چرا چنين عملى را انجام دادى ؟\r\nآن مرد در پاسخ عمر گفت : اين ، عملى است كه در دوران رسول خدا ( صلى الله عليه و آله و سلم ) انجام دادم و مرا منع ننمود تا آن روز كه به رحمت خدا پيوست و پس از وى در دوران ابوبكر نيز كه دوران خلافت تو شروع گرديده است ، اين عمل را انجام دادم و تا به امروز از تو منع و جلوگيرى نديده‌ام . عمر گفت : به خدا سوگند ! اگر قبلًا نهى كرده بودم ،\r\n\r\n","description":"","footnote":"","page_name":" 553 ","page_number":97},
  {"content":"\r\n\r\nسنگسارت مىكردم ، سپس دستور داد كه حرمت متعه را به عموم مردم اعلان و آشكار كنيد تا مرز ازدواج با عمل زنا مشخص و از هم جدا شوند .\r\nباز ابن جرير و ابويعلى در مسند خود و ابو داوود در ناسخ از امير المومنان ( عليه السلام ) نقل نموده‌اند كه اگر عمر سبقت به تحريم متعه نمىكرد ، مردم را به متعه وادار مىساختم و ديگر زنا نمىكرد مگر شخص فاسد و شقى « 1 » .\r\nاين دو روايت از ابعاد مختلف ، دلالت مىكنند بر اينكه تحريم متعه قبلًا نبوده بلكه در دوران عمر و به دستور وى صورت گرفته است زيرا :\r\n1 - در اين دو روايت على ( عليه السلام ) و يك نفر صحابى ديگر به نام ام عبدالله شهادت مىدهند بر اينكه متعه در زمان رسول خدا و بعد از وى حرام نبوده تا اينكه عمر از پيش خود آن را تحريم كرده است .\r\n2 - در روايت اول آمده است كه افراد عادل و مورد اطمينان بر متعه مرد شامى شاهد شدند ، بدون اينكه اين عمل را بر وى ايراد بگيرند و يا او را از اين عمل منع كنند و معلوم مىشود كه به عقيدهء آنان « متعه » حتماً يك عمل مباح و جايز و معمول بوده است .\r\n3 - خود عمر گفتار شامى را كه : رسول خدا از « متعه » نهى ننموده بود ، تصديق نمود و او را در اين گفتارش تكذيب نكرد .\r\n4 - گفتار عمر به مرد شامى كه : « اگر قبلًا نهى نموده بودم ، سنگسارت مىكردم » در اين معنى صراحت دارد كه عمر پيش از اين جريان ، متعه را رسماً تحريم نكرده و حرمت آن را به اطلاع مردم نرسانده بود و بعد از اين جريان بود كه همه اين‌ها بوسيلهء عمر انجام گرفت .\r\n5 - باز گفتار خود عمر كه « حرمت متعه را اعلان كنيد تا زنا از ازدواج جدا گردد » دليل بر اين است كه آن روز « متعه » در ميان مسلمانان شايع بوده است و عمر\r\n\r\n\r\n","description":"","footnote":"\r\n( 1 ) . كنز العمال 1 / 294\r\n","page_name":" 554 ","page_number":98},
  {"content":"\r\n\r\nخواست نهى خود را در اين مورد به آنان برساند تا پس از آن ، متعه از مصاديق زنا شناخته شود و از آن خوددارى گردد .\r\nشايد خود اين جريان دخالت مستقيم يا غير مستقيم در تحريم متعه داشته است زيرا انكار نمودن عمر ، عمل مرد شامى را ( با اينكه خود اين روايت مىرساند كه اين عمل در ميان مسلمانان شايع بوده است ) و رسيدن يك چنين خبر به گوش وى ( با اينكه معمولًا چنين اخبار جزئى به گوش شخص اول كشور نمىرسد ) به روشنى نشان مىدهد كه لابد در اين جريان سرى بوده است كه بر راويان اين خبر مخفى مانده يا خود آنان عمداً پرده پوشى نموده‌اند ، هرچه بوده ، خبرش به دست ما نرسيده است .\r\nعلاوه بر اينكه اين روايت با روايات سلمه بن اكوع در تحريم متعه از نظر زمان و كيفيت تحريم ، معارض مىباشند و علاوه بر اشكالاتى كه به روايت سلمه متوجه است و ما قسمتى از آن‌ها را در صفحات پيش آورديم ، اشكال ديگرى هم در آن روايت وجود دارد و آن اينكه : روايت سلمه در گفتار طرفداران نسخ متعه ، صراحت ندارد بلكه در آن معنى ظهور هم ندارد زيرا احتمال مىرود كه كلمهء « نهى » در اين روايت به صيغهء مجهول بوده و منظور از اين نهى همان نهى عمر باشد كه بعد از پيامبر به وقوع پيوسته است ، يعنى رخصت ، در اول روايت مربوط به پيامبر و نهى هم در آخرش مربوط به عمر باشد و در اين صورت معناى روايت چنين خواهد بود كه پيامر رخصت به متعه داده بود و عمر از آن ، منع و نهى نمود .\r\nخلاصهء سخن اينكه\r\nبا دليل مقبول و عقلائى ثابت نگرديده است كه رسول خدا ( صلى الله عليه و آله و سلم ) از « متعه » نهى كند و از دلائل عدم نهى رسول خدا ( صلى الله عليه و آله و سلم ) اين است كه عمر تحريم آن را به خودش نسبت داد و\r\n\r\n","description":"","footnote":"","page_name":" 555 ","page_number":99},
  {"content":"\r\n\r\nچنين گفت :\r\n« مُتْعَتانِ كانَتا عَلى عَهْدِ رَسُولُ اللهِ وَ انَا انْهى عَنْهُما وَ اعاقِب عَلَيْهِما » « 1 »\r\nدر دوران رسول خدا ( صلى الله عليه و آله و سلم ) دو متعه وجود داشت كه من از آن‌ها نهى نموده و بر انجام دادن آن‌ها مجازات خواهم نمود .\r\nاگر نهى از طرف رسول خدا واقعيت داشت ، عمر به جاى « انهى عنهما » مىگفت « نهى النبى عنهما » .\r\n4 - نسخ آيه متعه با اجماع علما\r\nشايد گروهى چنين پندارند كه گرچه متعه با آيه و احاديث فراوان در اسلام ثابت گرديده بود ولى اين حكم و اين آيه با اجماع علما و دانشمندان اسلامى نسخ گرديده است .\r\nدر جواب اين پندار مىگوييم : اجماع در صورتى كه كاشف از قول معصوم نباشد حجيت و مدركيت نخواهد داشت و در صفحات گذشته روشن گرديد كه در زمان رسول خدا ( صلى الله عليه و آله و سلم ) و بعد از وى تا مدتى از خلافت عمر خبرى از تحريم متعه نبود .\r\nآيا عقل تجويز مىكند كه كتاب خدا و سنت پيامبر ( صلى الله عليه و آله و سلم ) را با فتواى عده‌اى كه از خطا و اشتباه مصون و معصوم نيستند ، كنار بگذاريم ؟ اگر چنين مطلبى درست باشد ، در اين صورت نسخ تمام احكام قرآن و يا احكامى كه به وسيلهء روايات صحيح و قطعى ثابت گرديده است ، ممكن خواهد بود ، اين گفتار مساوى با اين است كه بگوييم : هيچ مانع و اشكالى ندارد كه وجوب نماز روزه ، حج و امثال آن‌ها به وسيلهء آراء و فتاواى علما نسخ گردد ، در صورتى كه هيچ مسلمانى نمىتواند\r\n\r\n\r\n","description":"","footnote":"\r\n( 1 ) . اين همان روايت پنجم است كه در سلسله روايات متعه گذشت ، ابوصالح كاتب ليث و طحاوى و ابن عساكر و صاحب كنز العمال در كتاب خود 8 / 293 - 294 اين روايت را آورده‌اند ولى ابن جرير و ابن عساكر به جاى « انا انهى عنهما » جملهء « انا اضرب عليهما » نقل نموده‌اند .\r\n","page_name":" 556 ","page_number":100},
  {"content":"\r\n\r\nاين مطلب را بپذيرد .\r\nبه علاوه در مسئله تحريم « متعه » ، اجماعى وجود ندارد و اساساً نمىتواند هم وجود داشته باشد ، زيرا چگونه مىتوان به تحريم متعه ادعاى اجماع نمود ، در صورتى كه عدهء زيادى از اصحاب رسول خدا ( صلى الله عليه و آله و سلم ) مسلمانان دوران‌هاى بعد با اين تحريم مخالف بوده‌اند ، به خصوص اينكه گفتار طرفداران حليت متعه با گفتار اهل بيت پيامبر ( عليهم السلام ) موافق است ، اهل بيتى كه خداوند رجس و پليدى را از آنان بر طرف نموده از دروغ و اشتباه و آلودگىها پاك و منزهشان ساخته و گفتارشان را حجت قرار داده است .\r\nبنابراين براى تحريم متعه علتى به جز تحريم عمر باقى نمىماند و پر واضح است كه قرآن مجيد و سنت پيامبر ( صلى الله عليه و آله و سلم ) به پيروى نمودن شايسته‌تر و لازم‌تر از آن است كه از ديگران تبعيت و پيروى شود .\r\nاز اين جا است كه چون عبد الله فرزند عمر به متعهء حج رخصت داد ، عده‌اى بر وى اعتراض نمودند كه چگونه با پدرت راه مخالفت مىپيمايى كه او از متعه حج منع نموده بود تو آن را تجويز مىكنى ؟ عبد الله در پاسخ آنان گفت : واى بر شما از خدا نمىترسيد ؟ آيا قانون رسول خدا ( صلى الله عليه و آله و سلم ) شايستهء تبعيت و پيروى است يا قانون عمر ؟ ! « 1 »\r\nنتيجه\r\nاز آنچه تا اين جا دربارهء متعه گفتيم ، چنين بر مىآيد كه آيه و حكم متعه نسخ نشده و همچنان پابرجا و ثابت و به قوت خود باقى است و دلائل طرفداران نسخ بسيار سست و باطل است و با اين‌گونه دلائل سست ، نسخ قرآن امكان‌پذير نيست .\r\n\r\n\r\n","description":"","footnote":"\r\n( 1 ) . مسند احمد بن حنبل 2 / 95 .\r\n","page_name":" 557 ","page_number":101},
  {"content":"\r\n\r\nسنگسارى در متعه :\r\nدر روايات صحيح وارد شده است كه عمر در ازدواج موقتَ ، حكم رجم صادر نمود و ما قسمتى از اين روايات را در صفحات گذشته آورديم و اينك چند روايت ديگر نيز در اينجا مىآوريم :\r\n1 - جابر مىگويد : در دوران رسول خدا ( صلى الله عليه و آله و سلم ) « متعه » نموديم ولى چون عمر به خلافت رسيد ، گفت : آنچه را كه خداوند مىخواست و هرطور كه مىخواست براى پيامبرش حلال مىنمود و قرآن در اهداف خاص خود نازل گرديده و در مسير مخصوص به خود جريان دارد ، پس همان‌طورى كه دستور داده است ، « حج عمره » را تمام كنيد و ازدواج با زن‌ها را قطعى و دائمى نماييد ، هيچ مرد « متعه » كننده‌اى را به نزد من نخواهند آورد مگر اينكه او را سنگسار خواهم نمود . « 1 »\r\n2 - شافعى از مالك او از ابن شهاب و او نيز از عروهء نقل نموده است كه خوله دختر حكيم به نزد عمر بن خطاب رفت و گفت : ربيعه پسر اميه زن جوانى را متعه كرده و آن زن از وى آبستن شده است ، عمر وقتى سخن او را شنيد با ناراحتى شديد كه امنش از زمين كشيده مىشد ، بيرون آمد و گفت : اگر چنين ازدواجى را قبلًا حرام كرده بودم ، ربيعه را سنگسار مىنمودم . « 2 »\r\n3 - نافع مىگويد : دربارهء متعه زنان از عبدالله بن عمر سؤال شد . او گفت حرام است ، آن گاه اضافه نمود كه بدانيد اگر عمر مرتكب اين عمل را به دست آورد ، سنگسارش مىنمود . « 3 »\r\n\r\n\r\n","description":"","footnote":"\r\n( 1 ) . صحيح مسلم 4 / 36 باب المتعه بالحج و العمرهء . طيالسى نيز در مسند خود 8 / 247 از جابر روايتى نزديك به همين مضمون نقل نموده است\r\n( 2 ) سنن بيهقى 7 / 206 باب نكاح المتعه\r\n( 3 ) . سنن بيهقى 7 / 206 باب النكاح المتعه\r\n","page_name":" 558 ","page_number":102},
  {"content":"\r\n\r\nعبدالله بن زبير نيز در اين باره روش عمر را پيش گرفت و ازدواج موقت را انكار نمود ، ابن عباس به وى گفت : تو مرد احمق و خيره‌سرى هستى كه يك امر مباح را تحريم كردى . به خدا سوگند ما در دوران پيشواى پرهيزگاران ، رسول خدا ، به ازدواج موقت عمل مىكرديم . ابن زبير گفت : چه بهتر است كه حالا دربارهء خودت امتحان كنى . به خدا سوگند ! اگر به اين كار اقدام كنى سنگسارت مىكنم . « 1 »\r\nفرمان ابن زبير بسيار شگفت‌انگيز است ، زيرا چگونه رواست كه يك مسلمان به جرم مخالفت با فتواى عمر محكوم به سنگسار شود ، در صورتى كه او در عمل خويش به دستور قرآن و حكم رسول خدا تكيه و استناد نموده است .\r\nاگر فرض كنيم كه وى در چنين حكمى اجتهاد نموده و با زنى ازدواج موقت كرده است ، منتها در اجتهادش راه را خطا رفته و به اشتباه مرتكب گرديده است ، باز حكم رجم و سنگسار نمودن صحيح نخواهد بود ، زيرا مگر نه اين است كه حدود با شبهات برداشته مىشود . البته اجتهاد را ما در اين جا فرض كرديم در صورتى كه نيازى به اجتهاد نيست زيرا متعه در اسلام به طور قطع جايز است چنان كه توضيح داده شد دليلى براى اثبات نسخ آن وجود ندارد .\r\nواقعاً چه قدر فاصله هست ، در ميان فتواى عمر در مسئل متعه با فتواى ابوحنيفه كه او در موارد متعددى با وجود شرائط اجراى حد ، آن را اجرا نكرده و به سقوط آن حكم داده است .\r\nمثلًا مىگويد : اگر مردى با يكى از محارم خود و يا با زنى به طورغير صحيح ازدواج كند و با او هم‌بستر شود « 2 » يا اگر مردى زنى را براى انجام كارى اجير نمايد سپس با وى زنا كند ، در همهء اين موارد حد ساقط است .\r\nآرى ابو حنيفه در هم اين موارد كه تمام شرايط اجراى حد موجود و ثبوت\r\n\r\n\r\n","description":"","footnote":"\r\n( 1 ) . صحيح مسلم 5 / 133 باب النكاح المتعه\r\n( 2 ) . الهدايهء و فتح القدير 4 / 147 .\r\n","page_name":" 559 ","page_number":103},
  {"content":"\r\n\r\nحد ، قطعى و مسلم است ، حد را ساقط مىداند و بر گفتارش چنين استدلال مىكند كه در صورت ازدواج وجود دارد ، گرچه ازدواج باطل است و با بودن ازدواج حدى وجود ندارد و در صورت دوم چون مرد به زن اجرت مىدهد ، اين اجرت در واقع مهر او است ، زيرا خداوند در قرآن مهر را اجرت مىنامد ! ! « 1 »\r\nپندارهاى بىاساس دربارهء متعه\r\nتا اين جا ثابت كرديم كه آيه و حكم متعه با هيچ عاملى نسخ نگرديده و هم اكنون نيز به قوت و استحكام خود باقى است و دليلى بر نسخ آن وجود ندارد . اين است كه گروهى در اين مسئله نقش ديگرى را بازى كرده و از راه ديگر وارد شده‌اند ، اشكالات و مفاسدى براى متعه و ازدواج تراشيده‌اند و بدين وسيله خواسته‌اند كه اين حكم مسلم قرآن و پيامبر اسلام ( صلى الله عليه و آله و سلم ) را راكد نموده و گفتار و فتواى عمر را كه بر خلاف گفتار قرآن و پيامبر ( صلى الله عليه و آله و سلم ) است ، توجيه كنند .\r\nما از اين جا مسير بحث را از موضوع نسخ تغيير مىدهيم و به اين اشكالات بىاساس مىپردازيم :\r\nصاحب تفسير المنار مىگويد : موضوع « متعه » با قانون عفاف زن و ازدواج منافات دارد زيرا در اين‌گونه ازدواج مردها منظورى به جز اشباع غريزهء جنسى و زنا چيز ديگرى ندارند و با اين عمل در واقع عفت و آبروى زنان را بر باد مىدهند ، چون زنى كه خودش را به صورت اجاره هر روز در اختيار مردى قرار مىدهد ، عفت و شخصيتى براى وى باقى نمىماند و چنين زنى مصداق شعر معروف است كه شاعر مىگويد :\r\nكُرِّهءٌ حُذِفَتْ بِصَوا لِجَهء فَتَلَقَّفَهَا رِجْلٌ مِنْ رِجْلٍ\r\n« يعنى او به توپى مىماند كه با چوگان پرتاب شود و پايى از پاى ديگرش بربايد . »\r\n\r\n\r\n","description":"","footnote":"\r\n( 1 ) . احكام القرآن جصاص 2 / 147 .\r\n","page_name":" 560 ","page_number":104},
  {"content":"\r\n\r\nباز او پنداشته كه ازدواج موقت با مضمون آيهء شريفه منافات دارد كه مىگويد :\r\n« وَالَّذِينَ هُمْ لِفُرُوجِهِمْ حَافِظُونَ * إِلَّا عَلَى أَزْوَاجِهِمْ أَوْ مَا مَلَكَتْ أَيْمَانُهُمْ فَإِنَّهُمْ غَيْرُ مَلُومِينَ * فَمَنِ ابْتَغَى وَرَاءَ ذلِكَ فَأُولئِكَ هُمُ الْعَادُونَ » . ( 23 / 5 - 7 )\r\n« و رستگار شدند [ مؤمنانى كه 
  ] دامانشان [ از آلوده شدن به بىعفتى 
  ] حفظ مىكنند و تنها با همسران و كنيزانشان آميزش دارند كه در بهره گيرى از آنان ملامت ندارند و كسانى كه غير از اين را طلب كنند ، تجاوزگرند . »\r\nصاحب تفسير المنار باز مىگويد كه : تحريم و جلوگيرى عمر از متعه از پيش خود نبوده و حتماً روايت و سخنى از پيامبر ( صلى الله عليه و آله و سلم ) در حرمت متعه شنيده بوده است و اگر اين مطلب ثابت باشد كه وى تحريم متعه را به خود نسبت داده و گفته است كه متعه را من تحريم مىكنم ، حتماً منظور وى اين بوده است كه تحريم اولى را او بيان و اعلان نموده و يا آن را به مورد اجرا گذاشته است نه اينكه حكم را از پيش خود تشريع كرده باشد .\r\nصاحب « المنار » با اين گفتارش در واقع آنچه را كه در صفحات پيشين كتاب خود آورده است ، ناديده گرفته و يا آن را فراموش كرده است زيرا او در صفحات پيش گفته بود كه عمر از روى اجتهاد و با رأى خويش « متعه » را حرام كرده و ياران پيامبر ( صلى الله عليه و آله و سلم ) نيز در اين نظريه با وى موافقت نموده‌اند . « 1 »\r\nمؤلف : ما در پاسخ اين پندارهاى بىاساس مىگوييم :\r\n1 - اما داستان منافات ازدواج موقت با موضوع عفت ، مبتنى بر اين است كه صاحب المنار چون خيال كرده است كه همسر موقت ، همسر شرعى نيست ، لذا آن را « سِفاح » و زنا ناميده است ، در صورتى كه قبلًا بىاساس بودن اين سخن را\r\n\r\n\r\n","description":"","footnote":"\r\n( 1 ) . تفسير المنار / 13 - 16 .\r\n","page_name":" 561 ","page_number":105},
  {"content":"\r\n\r\nروشن كرديم و گفتيم كه ازدواج موقت نيز ازدواج شرعى است ، منتها پيمان ازدواج نيز مانند ديگر پيمان‌ها گاهى هميشگى مىشود و گاهى هم براى رفع نياز و مصونيت از ارتكاب به حرام به طور موقت منعقد مىگردد .\r\n2 - از همين جا بىاساس بودن گفتار دوم صاحب المنار نيز روشن مىگردد كه مىگويد : ازدواج موقت با وجوب حفظ فروج از غير همسران منافات دارد زيرا وقتى روشن گرديد كه همسر موقت نيز مانند همسران دائمى است ، ديگر جايى براى اين ايراد باقى نمىماند .\r\n3 - اما تعبير صاحب « المنار » از همسر موقت به زن اجاره‌اى و تشبيه كردن چنين زنى به توپى كه دست به دست مى گردد ، اگر اين اشكال و اعتراض صحيح باشد ، متوجه به اصل تشريع اين قانون خواهد بود كه در دوران خود رسول خدا ( صلى الله عليه و آله و سلم ) بوده است و معنى ندارد كه چنين تشبيه و تقبيح به زمان معينى اختصاص داشته و عصر پيامبر ( صلى الله عليه و آله و سلم ) كه به عقيده تمام مسلمانان قطعاً از اين قانون استفاده مىگرديد ، مستثنى باشد ، چيزى كه زشت و قبيح است ، هميشه زشت و قبيح خواهد بود .\r\nجاى تعجب است كه صاحب المنار ادعا دارد كه در اين گفتارش جز بيان حقيقت هدفى ندارد و تحت تأثير تعصب مذهبى قرار نمىگيرد و تعصبى به كار نمىبرد ولى تعصب او را وادار مىكند ، حكمى را كه به صراحت قرآن و سنت و اجماع مسلمانان ثابت گرديده است ، مورد انتقاد قرار دهد .\r\nبايد اين نكته را نيز اضافه كنيم كه اگر قول صاحب المنار منتقل شدن زنى از يك مرد به مرد ديگر قبيح و ممنوع باشد ، بايد انتقال يك زن از مردى به مرد ديگر به وسيلهء طلاق يا خريد و فروش كنيز هم قبيح و ممنوع شود در صورتى كه هيچ مسلمانى در اين دو مورد اشكال و ايرادى نداشته است ولى صاحب المنار از اين اشكال آزاد است .\r\n\r\n","description":"","footnote":"","page_name":" 562 ","page_number":106},
  {"content":"\r\n\r\nزيرا به عقيده او همان‌طور كه متعه جايز نيست ، موضوع رقيت و بردگى نيز اساساً جايز نمىباشد ، چون به خيال او تجويز موضوع بردگى مفاسد فراوانى به همراه دارد كه علما و دانشمندان اسلامى اين مفاسد را بيان نكرده و از ذكر و يا درك اين مفاسد غفلت ورزيده‌اند .\r\nو باز همين صاحب‌المنار است كه مىگويد : هر عقد دائمى كه شوهر در آن عقد از اول قصد طلاق داشته باشد ، باطل است ؛ در صورتى كه اين نظريه مخالف فتواى تمام علماى اسلام است .\r\n4 - شگفت‌انگيزتر اينكه عمر اعتراف مىكند كه تحريم متعه از او است ، نه از پيامبر اسلام ، ولى صاحب المنار گفتار عمر را تأويل مىكند و مىگويد كه تحريم از طرف عمر نبوده است و منظور عمر از اين گفتار چيز ديگر مىباشد ، در صورتى كه اين تأويل و توجيه به هيچ وجه صحيح نيست زيرا تحريم عمر يا اجتهاد بر خلاف گفتار رسول خدا بوده است و يا اجتهاد در گفتار آن بزرگوار بوده است ، يعنى با اجتهاد خود حكم تحريم را از گفتار پيامبر استنباط و اعلان كرده است يا اينكه نقل روايت است از پيامبر بر تحريم متعه ، به هر تقدير از اين سه صورت بيرون نيست ، ولى هر سه صورت باطل و داراى اشكال و ايراد مىباشد .\r\nاما صورت اخير : اينكه تحريم عمر ، در واقع روايت كردن تحريم پيامبر بوده است :\r\nاولًا : با ظاهر گفتار عمر سازش ندارد كه در اكثر اين روايت‌ها نهى و تحريم را به خودش نسبت مىدهد .\r\nوثانياً : معارض با رواياتى است كه مىگويد : جواز متعه تا اواخر دوران خلافت عمر در ميان مسلمانان جريان داشت ، سپس به وسيلهء عمر تحريم گرديد .\r\nراستى عمر در دوران خلافت ابوبكر كجا بود و چرا اين روايت را كه از رسول خدا ( صلى الله عليه و آله و سلم ) دربارهء تحريم متعه نقل كرده است ، اظهار ننمود ؟ ! گذشته از اين‌ها بنابه فرض ، روايت عمر خبر واحدى بيش نيست و نمىتواند ناسخ قرآن باشد .\r\n\r\n","description":"","footnote":"","page_name":" 563 ","page_number":107},
  {"content":"\r\n\r\nو اما صورت دوم : و اينكه گفتار عمر اجتهاد و استنباط حرمت از گفتار رسول خدا ( صلى الله عليه و آله و سلم ) بوده\r\nاست ، اين مطلب نيز :\r\nاولًا : با شهادت و گفتار گروه كثيرى از اصحاب رسول خدا ( صلى الله عليه و آله و سلم ) كه مباح بودن متعه را تا زمان وفات رسول خدا ( صلى الله عليه و آله و سلم ) تأييد مىكنند ، سازش ندارد .\r\nوثانياً : گذشته از همهء اين‌ها ، اين دو احتمال با گفتار خود عمر منافات دارد كه گفته است ، در عصر پيامبر دو متعه وجود داشت كه من آن‌ها را تحريم نموده و مرتكبينش را مجازات خواهم نمود ، زيرا از اين گفتار ، چنين استفاده مىشود كه تحريم متعه هيچ ارتباطى به خود رسول خدا ( صلى الله عليه و آله و سلم ) ندارد ، نه به عنوان نقل روايت از وى و نه به عنوان اجتهاد و استنباط از گفتار وى .\r\nپس جاى توجيهى براى گفتار باقى نمىماند ، جز صورت اول كه همان تحريم ابتدايى ، اجتهاد و اظهار نظر در برابر قرآن و پيامبر است ! ! اين‌گونه اجتهاد ، اجتهاد در مقابل نص و به تعبير ديگر مخالفت با قرآن پيامبر است و به هيچ وجه نمىتواند قابل قبول و مورد استناد باشد .\r\nو بر اين اساس و مبناست كه مسلمانان ( اهل سنت ) در تحريم متعه حج و ثبوت حد در ازدواج موقت از عمر پيروى ننموده و اجتهاد و رأى او را در اين دو حكم ناديده گرفتند .\r\nآرى ! بر مسلمانان لازم است كه از گفتار رسول خدا ( صلى الله عليه و آله و سلم ) پيروى كنند و هر اجتهاد و اظهار نظرى كه بر خلاف دستور او باشد ، به كنار بگذارند و قرآن مجيد در اين مورد مىگويد :\r\n« وَمَا كَانَ لِمُؤْمِنٍ وَلَا مُؤْمِنَهءٍ إِذَا قَضَى اللَّهُ وَرَسُولُهُ أَمْراً أَن يَكُونَ لَهُمُ الْخِيَرَهءُ مِنْ أَمْرِهِمْ » . ( 33 / 36 )\r\n« هيچ مرد و زن با ايمانى حق ندارد ، هنگامى كه خدا و پيامبرش ، امرى را لازم بدانند ، اختيارى [ در برابر فرمان خدا 
  ] داشته باشد . »\r\n\r\n","description":"","footnote":"","page_name":" 564 ","page_number":108},
  {"content":"\r\n\r\nرسول خدا ( صلى الله عليه و آله و سلم ) نيز فرمود : من حلال نكرده‌ام جز آنچه را كه خداوند ، حلال نموده باشد و حرام نكرده‌ام جز آنچه را كه خدا حرام گرديده باشد . « 1 »\r\nو باز آن حضرت فرمود : به خدا سوگند ! از دهان من به جز حق چيز ديگرى بيرون نيايد . « 2 »\r\nآرى ، آنچه رسول خدا بگويد ، از طرف خدا و حق است ولى فاضل قوشچى از اين حقيقت چشم‌پوشى كرده و در مقام اعتذار از عمر در موضوع تحريم متعه مىگويد كه : چنين مخالفتى موجب قدح و ايراد نسبت به عمر نمىباشد ، زيرا مخالفت يك مجتهد با مجتهد ديگر در مسائل اجتهادى تازگى ندارد . « 3 »\r\nآمدى مىگويد : علماى ما در اين موضوع اختلاف دارند كه آيا رسول خدا ( صلى الله عليه و آله و سلم ) در احكامى كه آيه صريح دربارهء آن‌ها وارد نگرديده است ، به اجتهاد خود عمل مىنمود يا نه ؟ به عقيدهء احمد بن حنبل و قاضى ابو يوسف ، پيامبر ( صلى الله عليه و آله و سلم ) در اين‌گونه موارد به اجتهاد خويش عمل مىنمود ، شافعى نيز در رسالهء خويش همان نظريه را تأييد نموده است ، بدون اينكه حكم قطعى بدهد .\r\nو باز بعضى از اصحاب شافعى و قاضى عبدالجبار و ابوالحسن بصرى بر همين عقيده‌اند . آمدى سپس اضافه مىكند كه : به عقيدهء من اين نظريه صحيح مىباشد زيرا عقلًا اجتهاد نمودن پيامر اشكالى ندارد و از نظر اخبار نيز چنين اجتهادى ثابت است . « 4 »\r\nباز ، آمدى كه در اين باره مىگويد : كسانى كه به جواز اجتهاد براى پيامبر ( صلى الله عليه و آله و سلم ) قائل هستند ، در اين موضوع اختلاف‌نظر دارند كه آيا پيامبر ( صلى الله عليه و آله و سلم ) در اجتهادش خطا و اشتباه\r\n\r\n\r\n","description":"","footnote":"\r\n( 1 ) . طبقات ابن سعد ، چاپ مصر 4 / 72 و به همين مضمون روايت ديگرى نيز مىآورد\r\n( 2 ) . التاج 1 / 66 از سنن ابىداود آورده است\r\n( 3 ) . شرح تجريد بحث امامت\r\n( 4 ) . الاحكام فى اصول الاحكام 4 / 222 .\r\n","page_name":" 565 ","page_number":109},
  {"content":"\r\n\r\nهم مىكند يا نه ؟ عده‌اى از اصحاب ما خطا و اشتباه در اجتهاد را براى پيامبر ( صلى الله عليه و آله و سلم ) جايز و روا نمىدانند ولى اكثر آن‌ها يعنى پيروان حديث ، حنبلىها ، جبائىها و گروهى از معتزله ، امكان خطا و اشتباه را براى پيامبر ( صلى الله عليه و آله و سلم ) پذيرفته‌اند ، ولى بدين شرط كه وى در اين اشتباه و خطا استمرار نداشته باشد .\r\nآمدى ، در اين جا اضافه مىكند كه به نظر ما حق با اين‌ها است . « 1 »\r\nآخرين نتيجه :\r\nاز همهء آنچه گفتيم بر مىآيد كه آيه متعه نسخ نگرديده و حكم آن هنوز هم ثابت و پابرجا است و تحريم عمر و پيروانش ، اجتهاد در مقابل نص و مخالفت صريح با كتاب خداست ، چنآنچه گروهى از آنان بر اين حقيقت اعتراف دارند .\r\nولى چه بايد كرد ، به عقيدهء اينان پيروى نمودن از روش خلفا مانند پيروى كردن از روش رسول اكرم ( صلى الله عليه و آله و سلم ) لازم و واجب مىباشد . « 2 »\r\nبه‌هر صورت بهترين سخن در اين موردهمان است كه عبدالله فرزند عمر گفته است : آيا گفتار پيامبر شايست تبعيت است يا سنت عمر ! !\r\nو باز بهترين جمله همان است كه خود شيخ محمد عبده در تفسير المنار در ذيل آى « الطلاقُ مرتان . . . » آورده است . « 3 »\r\n\r\n\r\n","description":"","footnote":"\r\n( 1 ) . مدرك سابق ، 290\r\n( 2 ) . حاشيهء فقى بر منتقى ، 2 / 519\r\n( 3 ) در بخش تعليقات در تعليق شمار 2 نظر عبده را دربار سه‌طلاق مطالعه فرماييد .\r\n","page_name":" 566 ","page_number":110},
  {"content":"\r\n\r\n\r\n( 14 ) نسخ در آيهء ارث\r\n« وَلِكُلٍّ جَعَلْنَا مَوَالِىَ مِمَّا تَرَكَ الْوَالِدَانِ وَالْأَقْرَبُونَ وَالَّذِينَ عَقَدَتْ أَيْمَانُكُمْ فَآتُوهُمْ نَصِيبَهُمْ إِنَّ اللّهَ كَانَ عَلَى كُلِّ شَىْءٍ شَهِيداً » . ( 4 / 33 )\r\n« براى هر كس وارثانى قرار داديم كه از ميراث پدر و مادر و نزديكان ارث ببرند و [ نيز 
  ] كسانى كه با آنان پيمان بسته‌ايد ، نصيبشان را بپردازيد ، خداوند به همه چيز شاهد و ناظر است . »\r\nدر مفهوم اين آيه نظريه‌هاى مختلفى وجود دارد :\r\nبعضى از مفسرين قسمت آخر آيه « والَّذين عقدت ايمانكم » را جمله و بخش مستقلى مىدانند و مىگويند : اين جمله حكم جداگانه‌اى را در برداشته و با جملات قبلى و بخش اول آيه ارتباطى ندارد و از طرف ديگر كلمهء « نصيب » را هم كه در همان بخش آخر آيه به كار رفته است ، به يارى و نصيحت و خير خواهى و امثال آن تفسير نموده‌اند و با در نظر گرفتن اين دو نكته ، معناى همان قسمت از آيه چنين خواهد بود : « به هم‌پيمان‌هايتان نيكى و نصيحت و خيرخواهى كنيد و ياريشان بدهيد . »\r\nبنابراين معنى ، آيه مذكور يك حكم ثابتى را در بردارد كه قابل نسخ نمىباشد .\r\n\r\n","description":"","footnote":"","page_name":" 567 ","page_number":111},
  {"content":"\r\n\r\nگروه ديگرى از مفسرين همان جمله « والذين عقدت . . . » را به اول آيه عطف كرده و با آن مرتبط ساخته‌اند و كلمهء « نصيب » را هم به « ارث » تفسير كرده‌اند ولى خود اين افراد در معناى « عقد يمين » كه در اين آيه به كار رفته است ، اختلاف دارند : عده‌اى مىگويند ، منظور از آن عقد و پيمان برادرى و هر پيمان ديگرى است كه در دوران جاهليت معمول بود و طرفين پيمان از همديگر ارث مىبردند ، اسلام نيز همان قانون را در اين آيه تأييد نمود و آن را به رسميت شناخت تا اينكه آيه « ارث » نازل گرديد و اين قانون را نسخ نمود و گفت :\r\n« وأُولُوا الْأَرْحَامِ بَعْضُهُمْ أَوْلَى بِبَعْضٍ فِى كِتَابِ اللّهِ » . ( 8 / 75 )\r\n« و خويشاوندان نسبت به يكديگر [ در احكامى كه خدا مقرر داشته 
  ] از ديگران سزاوارترند »\r\nدر اين آيهء شريفه ، « ارث » با درجه‌بندى خاصى به خويشاوندان اختصاص يافته و پيمان برادرى و امثال آن كه در آيه مورد بحث ، عامل « ارث » شمرده شده در اين آيه از سيستم ارث خارج شده و بدين گونه حكم آيه اول با اين آيه نسخ شده است .\r\nگروه ديگر از مفسران گفته‌اند : منظور « عقد يمين » تنها پيمان شركت در جريمه است كه « ضامن جريره » ناميده مىشود .\r\nبنابراين تفسير ، اگر نظر اكثر علماى اهل سنت را بپذيريم كه ضمان جريره را عامل ارث نمىدانند ، در اين صورت بايد گفت : آيه مورد بحث با آيه ارث نسخ شده است ، « 1 » ولى اگر نظر ابوحنيفه و پيروان او را قبول كنيم كه ضمان جريره را سبب ارث مىدانند ، در اين صورت آيه شريفه نسخ نگرديده و يك حكم ثابت را كه هنوز هم به قوت خود باقى است در بر دارد .\r\n\r\n\r\n","description":"","footnote":"\r\n( 1 ) . ناسخ و منسوخ ، نحاس 107 .\r\n","page_name":" 568 ","page_number":112},
  {"content":"\r\n\r\nابوحنيفه و پيروان او « عقد يمين » را در اين آيه به همان « ضامن جريره » تفسير مىكنند و آن را نيز عامل ارث مىدانند و در توجيه عدم نسخ آن چنين استدلال مىكنند كه : آيهء ارث با آيهء مورد بحث كه براى « ضامن جريره » نصيب ارثى قرار داده است ، منافاتى ندارد تا موجب نسخ آن گردد ، زيرا آيهء ارث تنها خويشاوندان را در ارث از ديگر وراث مقدم مىدارد ، نه اينكه ارث بردن غير خويشاوندان را منع كند و ناسخ آن گردد « 1 » .\r\nمؤلف : همان‌طور كه گفته شد ، در مفهوم اين آيه و چگونگى نسخ آن سخن بسيار گفته‌اند كه چهار نظريه در اينجا آورديم ولى به نظر ما معناى آيه همان‌طوركه از ظاهر آن استفاده مىشود ، اين است كه عقد و پيمان موجب « ارث » خواهد بود . پس آيهء مورد بحث و حكمى كه متضمن آن است ، نسخ نشده و ثابت و پابرجا و مورد عمل است .\r\nتوضيح اينكه\r\nاولًا : سياق آيه دلالت مىكند بر اينكه منظور از كلمهء « تصيب » ارث است و آن را به معناى يارى و مانند آن تفسير كردن ، خلاف ظاهر بلكه خلاف صحيح آيه است .\r\nثانياً : بايد توجه داشت كه نام بردن از سه طايفه در آيه شريفه ( پدر و مادر ، خويشاوندان ، هم‌پيمان‌ها ) دلالت نمىكند كه همهء اين سه طايفه در يك طبقه بوده و در ارث با همديگر يكسان و مساوى هستند ، زيرا فرزند از پدر و مادر ارث مىبرد و با بودن فرزند به هيچ‌يك از خويشاوندان ميت ارث نمىرسد ، تنها چيزى كه از اين آيه استفاده مىشود ، اين است كه ارث به اين سه طايفه منتقل مىگردد و اما تقدم بعضى از وراث نسبت به ديگرى و يا عدم تقدمشان ، هيچكدام از اين آيه به دست\r\n\r\n\r\n","description":"","footnote":"\r\n( 1 ) . احكام القرآن ، جصاص 2 / 175 .\r\n","page_name":" 569 ","page_number":113},
  {"content":"\r\n\r\nنمىآيد و اين احكام و خصوصيات از آيات ديگر و روايات استفاده مىشود .\r\nبنابر آنچه گفتيم ، در اين آيه ، وراث به طوراجمال جمع گرديده و به همه آن‌ها اشاره شده است كه فرزندان از پدر و مادر ، خويشاوندان نزديك از يكديگر و هم‌پيمان‌ها از هم ديگر ارث مىبرند ولى آيا اين توارث در سطح هم انجام مىگيرد يا با درجه‌بندى ؟ اين قسمت در اين آيه مطرح نگرديده است و بايد آن را در آيات و روايات ديگر جستجو كرد .\r\nبيان مطلب اينكه\r\nسبب ارث گاهى رحم و قرابت خواهد بود ، مانند پدر و مادر و فرزندان و خويشاوندان كه با آيين خاصى از همديگر ارث مىبرند و گاهى عقد و پيمان موجب ارث مىباشد ، اين پيمان هم به چهار وسيله به وجود مىآيد و در تمام اين مراحل چهارگانه موجب ارث مىگردد :\r\n1 - يكى از پيمان‌ها ، پيمان عقد ازدواج است كه زن و شوهر در اثر پيمان ازدواج از يكديگر ارث مىبرند .\r\n2 - گاهى اين پيمان به وسيلهء بيعت و تبعيت محقق مىگردد و « پيمان ولايت و يا ولاء امامت » ناميده مىشود ، مانند ولايت پيامبر و ائمه طاهرين ( عليهم السلام ) كه در اثر همان پيمان ولايت در پاره‌اى موارد از تابعان و پيروانشان ارث مىبرند و ثبوت چنين ولايتى براى پيامبر در ميان مسلمانان مورد اتفاق است و حكم اين‌گونه پيمان در قسمتى از روايات خود اهل سنت نيز وارد گرديده است كه رسول خدا ( صلى الله عليه و آله و سلم ) فرمود « انا وارث من لا وارث له » : من وارث آنم كه وارث ندارد . « 1 »\r\nباز در ثوت چنين ولايت و پيمانى براى اوصيا و خلفاى اسلام ، جاى اشكال\r\n\r\n\r\n","description":"","footnote":"\r\n( 1 ) . اين حديث را احمد و ابوداوود و ابن ماجه نقل نموده‌اند . المنتقى 2 / 462\r\n","page_name":" 570 ","page_number":114},
  {"content":"\r\n\r\nو ترديد نيست زيرا با دلائل قطعى ثابت گرديده است كه جانشينان پيامبر ( صلى الله عليه و آله و سلم ) به مانند او از هر جهت نماينده وى مىباشند و كلمات علماى اماميه و رواياتى كه به طريق اهل بيت وارد گرديده متفقاً اين معنى را ثابت نموده است .\r\n3 - گاهى در اثر اينكه شخصى ايجاد آزادى در فردى نموده است ، يك نوع پيمان و ارتباط خاصى در ميان آن دو به وجود مىآيد كه اين پيمان هم سبب ارث خواهد بود .\r\nمثلًا : اگر كسى بردهء خويش را آزاد نمود ، عقد و پيمانى در ميانشان به وجود مىايد و اين نوع عقد را « ولاء عتق يا پيمان آزادى » مىنامند و آزاد كننده از برد آزاد شده خويش ارث مىبرد و در ميان علماى شيعه در اين مسئله اختلافى نيست و گروهى از علماى اهل سنت نيز به اين پيمان و سبب ارث بودن آن معتقدند .\r\n4 - گاهى نيز ارث به وسيلهء پيمان و عقد ضمان محقق مىگردد و آن اينكه دو نفر پيمان مىبندند كه در زيان‌ها و جريمه‌ها به همديگر كمك اقتصادى كنند و جريمه يكديگر را به عهده بگيرند ، اين نوع پيمان هم كه « ضمان جريره » و يا « پيمان شركت در جريمه » ناميده مىشود ، به عقيدهء تمام علما و دانشمندان شيعه موجب ارث مىگردد و دو طرف « ضمان » از يكديگر ارث مىبرند و از علماى اهل سنت نيز ابو حنيفه و ياران وى در موضوع ارث به اين‌گونه پيمان و ضمان معتقدند .\r\nخلاصه اينكه : ادعاى نسخ در آيه مورد بحث منوط بر دو مطلب است :\r\nى كى اينكه : قسمت آخر آيه از نظر معنى مستقل و جدا از قسمت او آن نباشد ، زيرا در اين صورت منظور از كلمهء « نصيب » يارى و خيرخواهى خواهد بود كه اين معنى قابل نسخ نيست ، چنان كه قبلًا توضيح داديم .\r\nدوم اينكه : منظور از « عقد يمين » در همين قسمت از آيهء شريفه تنها « ضمان جريره » ، يعنى همان پيمان شركت در جريمه باشد ، به شرط اينكه اين‌گونه پيمان را فعلًا سبب ارث ندانيم و يا اينكه منظور از آن ، پيمان برادرى و پيمان‌هاى ديگر\r\n\r\n","description":"","footnote":"","page_name":" 571 ","page_number":115},
  {"content":"\r\n\r\nباشد كه به نظر تمام علما و به اجماع دانشمندان اسلامى با چنين پيمان‌هايى ارث ثابت نمىگردد . در همه اين صورت‌ها مىتوانيم آيه ارث را ناسخ اين آيه بدانيم ، زيرا آيه مورد بحث براى اين‌گونه پيمان‌ها ، ارث ثابت مىكند ، در صورتى كه هيچ‌يك از اين‌ها طبق آيه ارث ، عامل و سبب ارث نمىباشد . اين است كه به ناچار بايد گفت كه حكم آيه با آيه ارث نسخ شده است .\r\nولى سخن در اين است كه ثابت نمودن اين شرائط و معانى و فراهم نمودن اين همه مقدمات نسخ در اين آيه شريفه بسيار سخت و دشوار است و يك گفتار بىاساس و عارى از دليل اطمينان‌بخش است زيرا :\r\nاما شرط اول : كه قسمت آخر آيه مستقل باشد ، صحيح نيست ، زيرا به طورى كه قبلًا توضيح داديم ، قسمت آخر آيه ، مربوط و معطوف به قسمت اول آن است .\r\nاما شرط دوم : كه منظور از عقد يمين « ضمان جريره » باشد و آن هم سبب ارث نگردد ، اين شرط هم فراهم نيست ، زيرا :\r\nاولًا : منظور از پيمان تنها جريره نيست بلكه تمام اقسام چهارگانهء پيمان‌ها كه به آن‌ها اشاره نموديم ، در اين كلمه گنجانده شده است .\r\nوثانياً : بر فرض هم كه منظور از آن عقد ، تنها « ضمان جريره » باشد ، حكم ضمان جريره نسخ نگرديده است و اكنون هم به قوت خود باقى و ثابت مىباشد و به عقيدهء ما يكى از عوامل و اسباب ارث به شمار مىرود .\r\n\r\n","description":"","footnote":"","page_name":" 572 ","page_number":116},
  {"content":"\r\n\r\n\r\n( 15 ) نسخ در آيهء سكر\r\n« يَا أَيُّهَا الَّذِينَ آمَنُوا لَا تَقْرَبُوا الصَّلَاهءَ وَأَنْتُمْ سُكَارَى حَتَّى تَعْلَمُوا مَا تَقُولُونَ » . ( 4 / 43 )\r\n« اى كسانى كه ايمان آورده‌ايد ! در حالت مستى به نماز نزديك نشويد تا بدانيد كه چه مىگوييد . »\r\nبه عقيدهء اكثر علما اين آيه نسخ شده است « 1 » . اما اختلافشان در اين است كه ناسخ آن كدام آيه است .\r\nاز قتاده و مجاهد و حسن بصرى « 2 » ، نقل شده كه اين آيه با آيهء تحريم خمر نسخ گرديده ولى از ابن عباس نقل شده كه اين آيه با آيه وضوح نسخ شده است كه خداوند مىفرمايد :\r\n« إِذَا قُمْتُمْ إِلَى الصَّلَاهءِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرَافِقِ » . ( 5 / 6 )\r\n« هنگامى كه به نماز مىايستيد ، صورت و دست‌ها را تا آرنج بشوئيد . »\r\n\r\n\r\n","description":"","footnote":"\r\n( 1 ) . ناسخ و منسوخ ، نحاس 109\r\n( 2 ) . احكام القرآن ، جصاص 2 / 201\r\n","page_name":" 573 ","page_number":117},
  {"content":"\r\n\r\nاين بود خلاصهء دو نظريه در نسخ آيهء مورد بحث كه به عقيدهء ما هر دو نظريه باطل و بىاساس است ، زيرا :\r\n1 - اما نسخ آيه با آيه تحريم خمر : مىگويند اين آيه ، مستى و خوردن شراب را تنها در حال نماز تحريم مىكند ، ولى آيهء تحريم خمر ، اين حكم را نسخ نموده و حكم ديگرى را جايگزين آن كرده است و آن اينكه حرمت خمر و مستى در تمام حالات ثابت است و به حال نماز اختصاص ندارد .\r\nدر پاسخ اين گفتار مىگوييم : كه اولًا ، اين آيه به هيچوجه دلالت بر جواز شراب خوردن در غير حال نماز ندارد تا با آيه تحريم خمر نسخ گردد . ثانياً ، قبل از نزول اين آيه ، شراب حرام بود ، پس چگونه مىتوان گفت كه از اين آيه جواز شراب خوردن استفاده مىشد و با آيه ديگر نسخ گرديده است .\r\nدر اين زمينه رواياتى آمده است كه گفتار ما را تأييد مىنمايد و اينك نمونه‌هاى چندى از آن روايت‌ها :\r\nعبدالله ابن عمر مىگويد : در تحريم شراب ، سه آيه نازل گرديده است ، نخستين آيه اين بود :\r\n« يَسْأَلُونَكَ عَنِ الْخَمْرِ وَالْمَيْسِرِ قُلْ فِيهَا إِثْمٌ كَبِيرٌ وَمَنَافِعُ لِلنَّاسِ وَإِثْمُهُمَا أَكْبَرُ مِن نَفْعِهِمَا » . ( 2 / 219 )\r\n« از تو دربارهء شراب و قمار سؤال مىكنند ؛ بگو ! در آن‌ها گناه و زيان بزرگى است و نافعى [ از نظر مادى 
  ] براى مردم در بر دارد ، ولى گناهشان بيشتر از نفعشان مىباشد . »\r\nعبدالله مىگويد : چون اين آيه نازل شد ، عده‌اى گفتند : شراب حرام گرديد ، عده‌اى ديگر عرضه داشتند يا رسول الله ! بگذار ما از همان منافعش كه پروردگار بدان اشاره نموده است ، استفاده كنيم ! رسول اكرم در برابر خواستهء آنان سكوت اختيار نمود تا آيهء دوم نازل شد و آن آيه اين بود :\r\n\r\n","description":"","footnote":"","page_name":" 574 ","page_number":118},
  {"content":"\r\n\r\n« لَا تَقْرَبُوا الصَّلَاهءَ وَأَنْتُمْ سُكَارَى » . ( 4 / 43 )\r\nنظير اين روايت را ابو هريره آورده است « 1 » .\r\nابو مسيره نقل كرده است كه چون آيهء تحريم شراب نازل گرديد ، عمر بن خطاب گفت : خداوندا ! حكم شراب را براى ما روشن‌تر از اين بيان كن ! آن گاه اين آيه نازل گرديد :\r\n« يَسْأَلُونَكَ عَنِ الْخَمْرِ وَالْمَيْسِرِ قُلْ فِيما إِثْمٌ كَبِيرٌ » . ( 2 / 219 )\r\nاين آيه براى عمر خوانده شد ولى او قانع نگرديد و عرضه داشت : خداوندا ! حكم شراب را روشن‌تر بيان كن ! اين آيه فرود آمد :\r\n« يَا أَيُّهَا الَّذِينَ آمَنُوا لَا تَقْرَبُوا الصَّلَاهءَ وَأَنْتُمْ سُكَارَى » . ( 4 / 43 )\r\nابو مسيره مىگويد : پس از نزول اين آيه ، موذن رسول خدا ( صلى الله عليه و آله و سلم ) بعد از اذان با صداى بلند اعلان نمود : كسى با حالت مستى به نماز نزديك نشود ! اين آيه كه براى عمر خوانده شد او براى بار سوم گفت : خدايا ! حكم خمر را از اين نيز روشن‌تر بيان فرما ! تا اينكه آيهء سورهء مائده نازل شد و و چون آيه در انتهاى آن به جمله « فهل انتم منتهون » « 2 » رسيد كه « آيا از اين عنصر فساد و خطرناك خوددارى خواهيد كرد ؟ ! » عمر اين نداى بيدارگر و جانفزا را شنيد و با صداى بلند گفت : « انتهينا - انتهينا « 3 » »\r\nآرى ، به گوش جان خريديم . « خوددارى نموديم ، خوددارى نموديم . » نسائى نيز همين حديث را با اختلاف مختصرى نقل نموده است . « 4 »\r\nاز اين روايات استفاده مىشود كه قبل از نزول آيه مورد بحث حكم حرمت خمر نازل گرديده بود و خود اين آيه نيز در تعقيب همان حكم نازل شده است . به\r\n\r\n\r\n","description":"","footnote":"\r\n( 1 ) . مسند احمد 2 / 351\r\n( 2 ) . مائده : 91\r\n( 3 ) . مسند احمد 2 / 351\r\n( 4 ) . سنن سنائى 2 / 33 باب تحريم الخمر .\r\n","page_name":" 575 ","page_number":119},
  {"content":"\r\n\r\nاين دلائل است كه گفتيم نظريهء نسخ اين آيه با آيهء تحريم خمر باطل و بىاساس است .\r\n2 - و اما نسخ آيه با آيه وضو : نظريهء دوم در نسخ آيه مورد بحث ، اين است كه مىگويند اين آيه با آيهء وضو نسخ گرديده است زيرا اين آيه تنها مست نبودن در حال نماز را شرط و لازم مىدانست و آيهء وضو نازل گرديده ، حكم آن را نسخ نمود و وضو را شرط صحت نماز قرار داد .\r\nدر پاسخ اين نظريه نيز مىگوييم : اساساً اين آيه ، نفياً و اثباتاً با حكم وضو ارتباط ندارد تا با آن نسخ گردد ، به عبارت ديگر آيهء مورد بحث در اين مقام است كه نماز در حال مستى درست نيست ، خواه اين نماز با وضو انجام بگيرد و يا بدون آن . آيه وضو هم در مقام بيان اين است كه وضو در نماز شرط و لازم مىباشد .\r\nبا اين توضيح روشن مىشود كه در ميان اين دو آيه كوچكترين منافاتى وجود ندارد تا يكى ناسخ آن ديگرى گردد .\r\nپندارى و . پاسخى\r\nشايد طرفداران نسخ چنين تصور كرده‌اند كه منظور از مستى در اين آيه يك نوع مستى خفيفى است كه غفلت به بار نياورد ، غفلتى كه نتواند كوچكترين توجهى به نماز داشته باشد ، زيرا در اين صورت تكليفى به او متوجه نمىباشد تا خداوند او را مورد تكليف قرار دهد و از خواندن نماز در آن حالت منع و نهيش كند ، پس منظور از مستى در اين آيه يك نوع مستى خفيف و جزيى است كه مانع از توجه به تكليف نباشد . اين آيه چنين شخصى را از نماز خواندن در آن حالت سُكر و مستى خفيف و جزيى منع مىكند ، در صورتى به اتفاق علما چنين شخصى مكلف به خواندن نماز مىباشد نه ممنوع از آن . بنابراين ، حكم اين آيه با آيه وضو نسخ گرديده است كه شرط نماز را تنها وضو معرفى مىكند نه عدم هستى .\r\n\r\n","description":"","footnote":"","page_name":" 576 ","page_number":120},
  {"content":"\r\n\r\nدر پاسخ اين گفتار و پندار مىگوييم : كه اين تصور هم بسيار بىاساس است زيرا خود آيه مستى را با جملهء : حتى تعلموا ما تقولون « 1 » ، بيان مىكند كه منظور از آن ، همان مرحله از مستى است كه شخص با داشتن آن ، درك و شعور خود را از دست بدهد .\r\nتكليفى كه در اين آيهء به افراد مست متوجه مىباشد ، با فقدان عقل و شعور منافات ندارد زيرا انجام دادن نماز در چنين حالتى گرچه مقدور نيست ، ولى فقدان اين شعور چون با اختيار خود مكلف حاصل شده ، بدين جهت نهى و توجه دادن به تكليف در اين حال اشكالى ندارد ، چون « الممتنع بالاختيار لا ينا فى الاختيار » : هر عملى كه با اختيار خود انسان دغير قابل عمل باشد ، از نظر عقل با صحت تكليف و عقاب منافاتى ندارد .\r\nبنابراين هيچگونه اشكال و مانعى نيست كه چنين شخصى از چنين نمازى نهى شود و تكليف به او متوجه شود و امثال اين‌گونه تكليف‌ها در شرع اسلام فراوان است كه آن‌ها را « حرمت تكليفى » مىنامند و گاهى هم منظور از آن‌ها « حرمت وضعى » است ، يعنى جهت ارشاد و بيان فساد و بطلان نماز نهى صادر شده است و منظور آن ، بطلان نماز در حال مستى است .\r\nكوتاه سخن اينكه : منظور از مستى در اين آيه همان مستى عقل برانداز و غفلت‌انگيز است كه هميشه موجب بطلان نماز خواهد بود و بر هر مكلفى فرض و واجب است كه از فراهم آوردن مقدمات اين حالت خوددارى كند و در چنين حالتى نماز نخواند . اين حكمى است ثابت و غير قابل فسخ . بنابراين هيچ دليل بر وقوع نسخ در آيه مورد بحث وجود ندارد و حكم آيه پابرجا و به قوت خود باقى است .\r\n\r\n\r\n","description":"","footnote":"\r\n( 1 ) . « تا بفهميد كه چه مىگوييد . » نساء : 43\r\n","page_name":" 577 ","page_number":121},
  {"content":"\r\n\r\n\r\n( 16 ) نسخ در آيهء مصونيت كفار\r\n« إِلَّا الَّذِينَ يَصِلُونَ إِلَى قَوْمٍ بَيْنَكُمْ وَبَيْنَهُمْ مِيثَاقٌ أَوْ جَاءُوكُمْ حَصِرَتْ صُدُورُهُمْ أَن يُقَاتِلُوكُمْ أَوْ يُقَاتِلُوا قَوْمَهُمْ وَلَوْ شَاءَ اللّهُ لَسَلَّطَهمْ عَلَيْكُمْ فَلَقَاتَلُوكُمْ فَإِنِ اعْتَزَلُوكُمْ فَلَمْ يُقَاتِلُوكُمْ وَأَلْقَوْا إِلَيْكُمُ السَّلَمَ فَمَا جَعَلَ اللّهُ لَكُمْ عَلَيْهِمْ سَبِيلًا » . ( 4 / 90 )\r\n« [ به دوستى نگيريد 
  ] مگر آنان را كه با همپيمانان شما پيمان بسته‌اند ، يا آنان كه به سوى شما مىآيند و از پيكار با با قوم خود ناتوان شده‌اند [ نه سر جنگ با شما دارند و نه توانايى مبارزه با قوم خود 
  ] و اگر خداوند بخواهد آنان را بر شما مسلط مىكند تا با شما پيكار كنند ، پس اگر از شما كناره‌گيرى كرده ، با شما پيكار ننمودند [ بلكه 
  ] پيشنهاد صلح كردند ، خداوند به شما اجازه نمىدهد كه متعرض آنان شويد . »\r\nمىگويند : اين آيه كه بر حفظ پيمان و عدم تعرض ابتدايى به مشركين دلالت دارد ، با آيهء جهاد و جنگ با مشركين نسخ شده است .\r\nبنابراين نظريه ، در اين آيه دو حكم نسخ شده است : يكى حفظ پيمان مشركين و ديگرى آغاز جنگ با آنان .\r\n\r\n","description":"","footnote":"","page_name":" 578 ","page_number":122},
  {"content":"\r\n\r\nپاسخ :\r\nاين آيه به مشركين ارتباط ندارد بلكه دربارهء منافقينى نازل شده است كه پس از تظاهر به اسلام ، دوباره از اسلام رو گردانيدند و به كفر گرائيدند . قرائن موجود حتى سياق و جريان خود آيهء شريفه ما را به اين معنى دلالت مىكند ، زيرا آيات قبلى كه اين آيه در دنبالهء آن‌ها آمده است ، مربوط به منافقين است و دربارهء آن‌ها و چگونگى ارتباط و رفتار مسلمانان با آن‌ها سخن مىگويد تا به آن جا مىرسد كه مىفرمايد :\r\n« فَمَا لَكُمْ فِى الْمُنَافِقِينَ فِئَتَيْنِ وَاللّهُ أَرْكَسَهُم بِمَا كَسَبُوا أَتُرِيدُونَ أَن تَهْدُوا مَنْ أَضَلَّ اللّهُ وَمَن يُضْلِلِ اللّهُ فَلَن تَجِدَ لَهُ سَبِيلًا * وَدُّوا لَوْ تَكْفُرُونَ كَمَا كَفَرُوا فَتَكُونُونَ سَوَاءً فَلَا تَتَّخِذُوا مِنْهُمْ أَوْلِيَاءَ حَتَّى يُهاجِرُوا فِى سَبِيلِ اللّهِ فَإِن تَوَلَّوا فَخُذُوهُمْ وَاقْتُلُوهُمْ حَيْثُ وَجَدْتُمُوهُم وَلَا تَتَّخِذُوا مِنْهُمْ وَلِيّاً وَلَا نَصِيراً * إِلَّا الَّذِينَ يَصِلُونَ إِلَى قَوْمٍ بَيْنَكُمْ وَبَيْنَهُمْ . . . » . ( 4 / 90 - 88 )\r\nبا در نظر گرفتن سياق اين آيات ، معلوم مىشود كه آيهء مورد بحث و حكم آن دربارهء منافقينى وارد شده است كه قبلًا كافر بودند ، سپس اسلام را به ظاهر پذيرفته‌اند ، ولى بازهم به كفرشان بازگشته‌اند ، اين‌گونه افراد كه به اصطلاح فقهى « مرتد » ناميده مىشوند ، از نظر اين آيه بايد كشته شوند مگر در دو مورد :\r\n1 - پيوستن آن‌ها به كسانى كه ميان آنان و مسلمانان پيمان عدم تعرض منعقد باشد و آنان نيز به اين مرتدين از طرف مسلمانان امان و مصونيت دهند ، در اين صورت همان مرتدين به احترام امانى كه هم‌پيمان‌هاى مسلمانان به آنان داده‌اند ، از قتل و كشته شدن مصون مىمانند .\r\nاين است آنچه از اين آيه استفاده مىشود و اكنون هم حكم به همين منوال ادامه دارد و نسخ نگرديده و تغييرى در آن پيدا نشده است ، زيرا همان‌طور كه اين آيه\r\n\r\n","description":"","footnote":"","page_name":" 579 ","page_number":123},
  {"content":"\r\n\r\nمىگويند : در صورت امان دادن به مرتدين ، مصونيت آن‌ها حتمى است ، ولى اين مصونيت تا روزى است كه پيمان مسلمانان با هم‌پيمانشان ادامه داشته باشد و اگر پيمانشان با آنان لغو گردد ، براى مصونيتى كه نسبت به مرتدين متوجه بود ، محلى باقى نمىماند ، در اين صورت مسلمانان مىتوانند دوباره با مرتدين بجنگند و آنان را به قتل برسانند ولى توجه داشته باشيد ، همان‌طور كه در اول بحث نسخ روشن نموديم ، برداشته شدن يك حكم به سبب از بين رفتن موضوع آن ، ارتباطى به نسخ ندارد و اين‌گونه تغيير و تبديل نسخ ناميده نمىشود ، در اينجا نيز تغيير حكم مرتدين از همين باب است ، زيرا : پيمانى كه ميان مسلمانان و مشركين منعقد بود با فرود آمدن سوره توبه لغو گرديد و به مشركين چهار ماه مهلت داده شد كه در اين مدت يا اسلام را بپذيرند و يا از بلاد و شهرهاى اسلامى بيرون روند و بدين ترتيب ديگر براى اين امان و مصونيتى كه در آيه مورد بحث وارد شده است موضوعى باقى نماند ، اين بود كه همان مصونيت از بين رفت و امان از اعتبار ساقط شد و به تبع آن قتال با مرتدين و كشتن آن‌ها كه به علت همان امان ممنوع شده بود ، مجدداً تجويز شد و اين حكم در آيه جهاد اعلان گرديد و اين تغيير روش از مقولهء نسخ حكم اولى نيست بلكه از مقوله تغيير موضوع و يا تغيير شرائط است .\r\n2 - شرط دوم در مصونيت مرتدين از قتل اين است كه آنان صلح‌جويانه و مسالمت‌آميز به پيش مسلمانان آيند و خود را از جنگ با آنان دور نگهدارند و پس از ارتداد ، مجدداً دست دوستى به مسلمانان بدهند ولى توجه داشته باشيد كه منظور از دادن دست دوستى اين است كه اظهار اسلام نموده و به توحيد و نبوت اعتراف نمايند و شاهد بر اين معنى ، آيهء ديگرى است كه مىگويد :\r\n« و لَا تَقُولُوا لِمَنْ أَلْقَى إِلَيْكُمُ السَّلَامَ لَسْتَ مُؤْمِناً » . ( 4 / 94 )\r\n« به كسى كه اظهار صلح و سلام مىكند ، نگوييد مسلمان نيستى ! »\r\nبنابراين ، آيه مورد بحث ، دلالت مىكند كه مرتد ملى اگر اظهار توبه كند و به\r\n\r\n","description":"","footnote":"","page_name":" 580 ","page_number":124},
  {"content":"\r\n\r\nاسلام برگردد ، توبه‌اش قبول است و نمىتوان پس از توبه كردن او را كشت و فقهاى شيعه نيز به همين معنى معتقدند و در قرآن مجيد هم آيه‌اى وارد نگرديده است كه به وجوب قتل مرتد به طوراطلاق دلالت كند و اين حكم را نسخ نمايد .\r\nطرفداران نسخ : گاهى در نسخ اين آيه كه حكم عدم جواز قتال و جنگ با كفار را در بر دارد ، به آيهء جنگ و قتال استناد مىكنند .\r\nولى پاسخ : اين استناد هم خيلى روشن است زيرا حكم قتل مشروط به بقاى موضوع است كه عبارت از كفر مىباشد ، در صورتى كه اگر مرتد ملى توبه نمود ، كفرى در ميان نمىماند تا طبق آيهء قتال ، حكم قتل به او متوجه شود و در نتيجه مصونيتى كه آيهء مورد بحث براى مرتد بيان كرده بود ، نسخ گردد .\r\nآرى ، در بعضى از اخبار و روايات اهل سنت حكم قتل مرتد به طور اطلاق آمده است و بنابر اين روايت‌ها ، مرتد اگر توبه هم بكند ، باز قتل وى واجب مىباشد ، چنان كه بخارى ، احمد بن حنبل ، ترمذى ، نسائى ، ابوداود و ابن ماجه از ابن عباس و او از رسول خدا ( صلى الله عليه و آله و سلم ) نقل كرده‌است كه « هر كس مذهب خويش را به مذهب ديگر تبديل كند ، او را بكشيد . » « 1 »\r\nبه نظر ما حكم وجوب قتل مرتد ، مشروط به عدم توبه است و در اين مسئل اختلاف قابل اعتنايى نيست . آرى ، تنها اختلافى كه در اين جا مشاهده مىشود ، در اين است كه آيا دعوت نمودن مرتد به سوى توبه واجب است يا مستحب و در صورت لزوم دعوت ، آيا مدت آن چقدر است كه در آن مدت ، توبه نكرد ، به قتل برسد ؟ مشهور در ميان شيعه اين است كه دعوت به سوى توبه واجب است و براى آن ، مدت معينى نيست بلكه مدت آن تا روزى است كه امكان برگشتن وى در آن مدت عقلًا ممكن باشد و گاهى گفته شده است كه تنها تا سه روز مهلت دارد كه\r\n\r\n\r\n","description":"","footnote":"\r\n( 1 ) . المنتقى 2 / 745 .\r\n","page_name":" 581 ","page_number":125},
  {"content":"\r\n\r\nبرگردد و اظهار ندامت و توبه كند و اين نظريه به پاره‌اى از علماى شيعه نسبت داده شده است ، اكثر علماى اهل سنت نيز پذيرفته‌اند و ابوحنيفه و ابو يوسف نيز به استحباب سه روزه مهلت قائل گرديده‌اند .\r\nولى على بن ابوبكر مرغينانى مىگويد : كشتن مرتد ملى واجب است بدون اينكه كوچكترين مهلتى به او داده شود ، شافعى و ابن منذر بنا به نقل ابن همام مىگويند : اگر مرتد بلافاصله پس از ارتداد توبه نكند ، كشته مىشود . « 1 »\r\nبه هر صورت به طورى كه در روايات شيعه و اهل سنت وارد گرديده است ، جاى اشكال نيست كه حكم قتل مرتد به وسيلهء توبه ساقط مىگردد و در صورت توبه از قتل مصون مىماند . بنابراين ، آيه مورد بحث كه حكم مصونيت مرتد ملى را از قتل گر چه در موارد خاصّى در بردارد ، با هيچ عاملى نسخ نگرديده است .\r\n\r\n\r\n","description":"","footnote":"\r\n( 1 ) . فتح القدير 4 / 86 .\r\n","page_name":" 582 ","page_number":126},
  {"content":"\r\n\r\n\r\n( 17 ) نسخ در آيهء قضا\r\n« فَإِن جَاؤكَ فَاحْكُم بَيْنَهُمْ أَوْ أَعْرِضْ عَنْهُمْ وَ إِن تُعْرِضْ عَنْهُمْ فَلَن يَضُرُّوكَ شَيْئاً وَ إِنْ حَكَمْتَ فَاحْكُم بَيْنَهُم بِالْقِسْطِ إِنَّ اللّهَ يُحِبُّ الْمُقْسِطِينَ » . ( سورهء مائده / 42 )\r\n« اگر اهل كتاب به نزد تو آمدند در ميانشان حكم كن و يا به حال خود واگذار ! اگر از آنان صرف نظر كنى ، به تو هيچ ضررى نمىرسانند و اگر در ميان آنان داورى كنى ، با عدالت داورى كن كه خداوند ، دادگران را دوست دارد . »\r\nدر اين آيه شريفه از نظر نسخ و عدم نسخ ، در ميان علماء اختلاف وجود دارد :\r\nعده‌اى از علماء : به عدم نسخ قائلند و اينكه حكم آن ثابت و به قوت خود باقى است . علماى شيعه نيز بدين عقيده هستند و بر اين معنى اجماع و اتفاق نظر دارند .\r\nبنابراين اگر اهل كتاب محاكمات و دعاوى خويش را در نزد حاكم و قاضى مسلمان طرح كنند ، او مىتواند طبق آئين قضائى اسلام در ميان آنان حكم و قضاوت كند و يا آن‌ها را به آئينشان وابگذارد .\r\n« شيخ طوسى » نيز با سند صحيح از امام باقر ( عليه السلام ) نقل مىكند كه : اگر اهل تورات و انجيل محاكمهء خويش را در نزد حاكم مسلمان طرح كنند ، او اختيار دارد\r\n\r\n","description":"","footnote":"","page_name":" 583 ","page_number":127},
  {"content":"\r\n\r\nكه در ميان آنان حكم كند و يا ترك گويد . « 1 »\r\nاز علماى اهل سنت نيز شعبى ، ابراهيم نخعى ، عطا و مالك همين قول را اختيار نموده‌اند . « 2 » ولى عده‌اى از علماى اهل سنت گفته‌اند كه اين آيه با آيه ديگرى كه بعد از آن آمده است ، نسخ گرديده است و آن آيه اين است :\r\n« . . . فَاحْكُم بَيْنَهُم بِمَا أَنْزَلَ اللّهُ وَلَا تَتَّبِعْ أَهْوَاءَهُمْ . . . » . ( سورهء مائده / 48 )\r\nاز مجاهد نقل گرديده است كه او درست به عكس اين نظريه ، آيه اول را ناسخ آيه دوم مىداند .\r\nمؤلف : اما به نظر ما حقيقت اين است كه در اين آيه نسخى واقع نشده است زيرا در آيه دوم خداوند به قاضى دستور مىدهد كه طبق آنچه از طرف خداوند نازل گرديده است ، در ميان اهل كتاب قضاوت كند ولى منظور آيه اوّل اين است كه قاضى در انجام قضا و عدم آن مخيّر است و اگر خواست حكم كند ، بايد با عدالت و طبق آئين الهى انجام دهد نه دلبخواهى .\r\nبه عبارت ديگر : معناى هر دو آيه يكى است ، منتها آيه اول در واقع موضوع حكم آيه دوم را بيان مىكند كه در صورتى كه قاضى مسلمان بخواهد در ميان اهل كتاب ، حكم و قضاوت كند بايد با عدالت و با روش خداپسندانه انجام دهد . بنابراين ، نسخ در ميان اين دو آيه كه مفسر و مبيّن يكديگر مىباشند متصور نيست .\r\nگذشته از اين ، روايات فراوانى در اين زمينه وجود دارد كه از همهء آن‌ها استفاده مىشود كه سورهء مائده در اثناى سفر رسول خدا ( صلى الله عليه و آله و سلم ) به طور مجموع و يك جا به رسول خدا ( صلى الله عليه و آله و سلم ) نازل شده است ، پس هر دو آيه كه از آيات همان سوره مىباشند ، يك دفعه و\r\n\r\n\r\n","description":"","footnote":"\r\n( 1 ) . الوسائل چاپ عين الدوله 3 / 406 باب 27 از كتاب قضا\r\n( 2 ) . الناسخ و المنسوخ ، نحاس 130 - و احكام القرآن ، جصاص 2 / 434 اين قول را به حسن بصرى نيز نسبت داده است .\r\n","page_name":" 584 ","page_number":128},
  {"content":"\r\n\r\nبا هم فرود آمده‌اند و متصور نيست كه يكى از آن‌ها ناسخ و ديگرى منسوخ باشد ، اين است كه بايد گفت : در ميان اين دو آيه اصلًا نسخى وجود ندارد .\r\nاين بود خلاصه آنچه از اين روايات به دست مىآيد ، ولى براى اينكه حقيقت بيشتر از اين روشن شود ، قسمتى از آن روايت‌ها را در اين جا مىآوريم :\r\n1 - عيسى بن عبدالله از پدرش و او از پدر خويش از اميرمؤمنان ( عليه السلام ) نقل مىكند كه : سورهء مائده از آخرين سوره‌هايى است كه بر پيغمبر ( صلى الله عليه و آله و سلم ) نازل گرديد و اين سوره هنگامى نازل شد كه آن حضرت سوار استر « شهبا » بود و در اثر سنگينى وحى « شهبا » زانو بر زمين گذاشت . « 1 »\r\n2 - اسماء دختر يزيد چنين نقل نموده است كه من مهار « غضبا » شتر مخصوص پيامبر ( صلى الله عليه و آله و سلم ) را گرفته بودم ، در آن هنگام مجموع سورهء مائده بر آن حضرت نازل شد و نزديك بود ، در اثر سنگينى وحى ، شتر به زانو درآيد . « 2 »\r\n3 - اسماء با سند ديگر نقل نموده است كه سورهء مائده به پيامبر خدا ( صلى الله عليه و آله و سلم ) يك جا نازل گرديد و نزديك بود ، كمر شتر آن حضرت را بشكند . « 3 »\r\n4 - « جبير بن نفير نقل نموده است كه من در سفر حجى به نزد عايشه رفتم . عايشه سؤال كرد : جبير ! سورهء مائده را مىخوانى ؟ گفتم : آرى ، آن گاه گفت : بدانيد ! مائده آخرين سوره‌اى است كه فرود آمده است ، حلال آن را حلال و حرام آن را حرام بداريد . »\r\n\r\n\r\n","description":"","footnote":"\r\n( 1 ) . تفسير برهان 1 / 263\r\n( 2 ) . تفسير ابن كثير 2 / 2\r\n( 3 ) . و مانند اين حديث را مسند احمد 6 / 458 ، تفسير شوكانى 2 / 2 و عين آن را عبد بن حميد ، ابن جرير و محمّد بن نصر در كتاب « صلاهء » و طبرانى و ابو نعيم در « الدلائل » و بيهقى در « شعب اليمان » از اسماءنقل نموده‌اند .\r\n","page_name":" 585 ","page_number":129},
  {"content":"\r\n\r\n5 - ابو عبيد از ضمرهء بن حبيب و عطيهء بن قيس نقل نموده است كه رسول خدا ( صلى الله عليه و آله و سلم ) فرمود : مائده آخرين سوره‌اى از قرآن است كه نازل گرديده است ، پس حلال اين سوره را حلال و حرام آن را حرام بدانيد . « 1 »\r\nروايات ديگرى نيز غير از اين‌ها هست كه دلالت دارند بر اينكه سورهء مائده يك جا نازل شده و از نظر نزول ، آخرين سوره مىباشد .\r\nخوانندهء عزيز ، با وجود اين روايات چگونه مىتوان ادعا نمود كه يكى از آيات اين سوره ، ناسخ آيه ديگر آن مىباشد و اين نسخ همان نسخ قبل از فرارسيدن وقت عمل است كه در اين صورت تشريع حكم آيهء منسوخ لغو و بىفايده خواهد بود و چنين نسخى امكان ندارد .\r\nعلاوه بر اين ، مطلب ديگرى نيز از اين روايات استفاده مىشود كه مؤيّد گفتار ما است و آن اين است كه هيچيك از آيات اين سوره ، نسخ نشده است .\r\n\r\n\r\n","description":"","footnote":"\r\n( 1 ) . مدرك قبلى .\r\n","page_name":" 586 ","page_number":130},
  {"content":"\r\n\r\n\r\n( 18 ) نسخ در آيهء شهادت\r\n« يَا أَيُّهَا الَّذِينَ آمَنُوا شَهَادَهءُ بَيْنِكُمْ إِذَا حَضَرَ أَحَدَكُمُ الْمَوْتُ حِينَ الْوَصِيَّهءِ اثْنَانِ ذَوَا عَدْلٍ مِنكُمْ أَوْ آخَرَانِ مِنْ غَيْرِكُمْ . . . » . ( سورهء مائده / 106 )\r\n« اى كسانى كه ايمان آورده‌ايد ! آن گاه كه مرگ يكى از شما فرارسد ؛ به هنگام وصيت دو نفر آدم عادل از خودتان و يا از ديگران به شهادت بطلبيد . »\r\nبه عقيدهء علماى شيعه اين آيه شريفه حكم ثابتى را دربر دارد و از نسخ مصون و سالم است . بنابراين با در نظر گرفتن جملهء « مِنْ غَيْرِكُمْ » شهادت اهل كتاب بر وصيت مسلمانان در سفر جايز و نافذ است . گروهى از اصحاب و ياران پيامبر ( صلى الله عليه و آله و سلم ) و تابعين نيز اين عقيده را دارند ، مانند عبدالله بن قيس ، ابن عبّاس ، شريح ، سعيد بن مسيب ، سعيد بن جبير ، عبيده ، محمد بن سيرين ، شعبى ، يحيى بن يعمر و سدى و از فقهاى اهل سنت نيز سفيان ثورى اين نظريه را پذيرفته و ابو عبيد نيز در اثر كثرت طرفداران اين نظريه به آن متمايل شده است .\r\nولى زيد بن اسلم ، مالك بن انس ، شافعى و ابوحنيفه در اين آيه به وقوع نسخ معتقدند و مىگويند در هيچ صورت ، شهادت شخص كافر پذيرفته نيست . « 1 »\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 133 - 134 .\r\n","page_name":" 587 ","page_number":131},
  {"content":"\r\n\r\nعدم نسخ و دلائل آن\r\nبه عقيدهء ما اين آيه شريفه نسخ نشده است و عقيده به وقوع نسخ در اين آيه پندارى است باطل و بىاساس زيرا :\r\n1 - روايات فراوانى به طريق شيعه و اهل سنت آمده است كه از آن‌ها استفاده مىشود : شهادت اهل كتاب بر وصيت مسلمانان در صورتى قبول است كه شهادت مسلمانان امكان‌پذير نباشد ، چنان كه كلينى ( رحمه الله عليه ) از هشام بن حكم نقل مىكند كه امام صادق ( عليه السلام ) در تفسير « أَوْ آخَرَانِ مِنْ غَيْرِكُمْ » فرمود : اگر شخصى در غربت باشد و در آن جا مسلمانى پيدا ن‌شود ، دربارهء وصيت وى شهادت غير مسلمان نيز جايز و نافذ است . « 1 »\r\nشعبى نيز نقل نموده است كه در « دقوقا » يكى از مسلمانان را مرگ فرارسيد و چون كسى از مسلمانان را پيدا نكرد تا وصيت كند ، دو نفر از اهل كتاب را به وصيت خود شاهد گرفت ، اين دو نفر وارد كوفه گرديدند و به نزد « ابوموسى اشعرى » آمدند و جريان را به او ابلاغ كردند ، پول و امانت‌هاى او را به ابو موسى تحويل دادند و ابو موسى گفت : پس از رسول خدا ( صلى الله عليه و آله و سلم ) چنين پيشآمدى رخ نداده است و بعد از نماز عصر به آن دو نفر قسم ياد داد كه آيا به مال موسى خيانت نكرده‌اند و در وصيت او دروغ نگفته و در گفته‌هايش تغيير نداده‌اند ، ثروت و وصيت وى همان بوده است كه آنان اظهار مىنمايند و آنان هم بدين گونه سوگند ياد كردند ، آن گاه ابوموسى شهادتشان را دربارهء وصيت يك فرد مسلمان قبول كرد پذيرفت . « 2 »\r\n\r\n\r\n","description":"","footnote":"\r\n( 1 ) . وافى 13 / 8 باب الشهاد على الوصيهء\r\n( 2 ) . اين حديث را ابو داوود نقل نموده و دار قطبى نيز حديث ديگرى در همين مضمون آورده است . المنتقى 2 / 942 .\r\n","page_name":" 588 ","page_number":132},
  {"content":"\r\n\r\n2 - رواياتى كه در فصل گذشته در موضوع نزول سورهء مائده آورديم ، دليل محكمى است بر عدم نسخ اين آيه زيرا از\r\nآن روايت‌ها استفاده مىشود كه سورهء مائده آخرين سوره‌اى است كه فرود آمده است و هيچ‌يك از آيات آن نسخ نگرديده و هر حكمى كه در اين سوره آمده است ، ثابت و پا برجاست و يكى از آيات آن سوره همان آيهء مورد بحث ما است .\r\n3 - دليل سوم بر عدم نسخ آيهء مذبور اين است كه نسخ احتياج به دليل و اثبات دارد و هيچ‌يك از اين دلايلى كه طرفداران نسخ اقامه نموده‌اند ، نمىتواند آن را ثابت كند .\r\nدلائل قائلين به نسخ\r\nهمان‌طور كه اشاره نموديم ، گروهى از علماى اهل سنت مىگويند كه آيهء مورد بحث نسخ شده است و در اين نظريه به دلائلى استناد مىكنند . اينك ما آن دلائل را مىآوريم و مورد بحث و تجزيه و تحليل قرار مىدهيم :\r\n1 - مىگويند : خداوند متعال در شاهد ، عدالت و مورد رضايت مسلمين بودن را شرط و معتبر دانسته و چنين فرموده است :\r\n1 - « مِمَّن تَرْضَوْنَ مِنَ الشُّهَدَاءِ » . ( سورهء بقره / 282 )\r\n2 - « وَ أَشْهِدُوا ذَوَىْ عَدْلٍ مِنكُمْ » . ( طلاق / 2 )\r\n« گواهانى بگيريد كه به شهادت و گواهى آنان رضايت داريد ! »\r\n« دو نفر عادل را شاهد بگيريد . »\r\nبا در نظر گرفتن شرط عدالت و رضايت در شاهد ، چون كافر داراى عدالت نيست و طريقه و روش او نيز مورد رضاى مسلمانان نمىباشد ، بنابراين ، شهادت وى لغو و بى اعتبار است ، در اين صورت در وصيت نيز نمى تواند مقبول و معتبر باشد و آيهء مورد بحث با اين حكم نسخ شده است .\r\nپاسخ :\r\nاين استدلال از چند جهت ، مخدوش است : اولًا ، آيهء اول دربارهء\r\n\r\n","description":"","footnote":"","page_name":" 589 ","page_number":133},
  {"content":"\r\n\r\nشهادت به قرض و آيهء دوم دربارهء شهادت به طلاق وارد شده است و هيچ‌يك از آن‌ها دلالت ندارد كه در شهادت به وصيت نيز عدالت شرط است . ثانياً ، اگر فرض كنيم كه اين دو آيه داراى اطلاق هستند و به تمام موارد شاملند ، در اين صورت آيهء مورد بحث مىتواند تبصره‌اى باشد بر آن دو آيه كه اطلاق و شمول دارند ، زيرا مطلق و كلى نمىتوان حكم مقيد و محدود را نسخ كند ، بلكه در اين‌گونه موارد حكم مقيد تبصره‌اى و استثناء بر مطلق و كلى خواهد بود .\r\n2 - يكى ديگر از دلائل طرفداران نسخ ادعاى اجماع است كه مىگويند : اجماع علما بر اين است كه شهادت فاسق قبول نيست و چون كافر نيز فاسق است ، شهادت وى پذيرفته نمىشود .\r\nپاسخ : ادعاى اجماع در اين مورد بى معنى است زيرا به طورى كه قبلًا روشن گرديد ، بيشتر علما و دانشمندان شهادت اهل كتاب را دربارهء وصيت قبول مىكنند و شهادت مسلمانان فاسق كه در اسلام پذيرفته نيست ، نمىتواند دليل آن باشد كه شهادت كافرى كه در مذهب خويش عادل و مورد اطمينان است ، پذيرفته نشود زيرا از نظر عقل ملازمه‌اى در ميان اين دو وجود ندارد .\r\n3 - مىگويند : شهادت شخص كافر در غير مورد وصيت به طور اجماع پذيرفته نيست و در موضوع وصيت مورد اختلاف است و قهراً بايد مورد اختلاف را به مورد اجماع و اتفاق و مشكوك را به متقين حمل و تطبيق نمود .\r\nپاسخ : با در نظر گرفتن اينكه دليل مسلم و متقن به پذيرفته شدن شهادت اهل كتاب در باب وصيت به دست آمده است ، تكيه نمودن بدين گونه دلائل واهى در نهايت غرابت و تعجب است و بهتر بود كه اين استدلال كننده عكس اين دليل را بياورد و بگويد شهادت كافر در مورد وصيت در زمان رسول خدا ( صلى الله عليه و آله و سلم ) اجماعاَ مورد قبول بوده است ولى پس از دوران رسول خدا ( صلى الله عليه و آله و سلم ) اين مسئله مورد اختلاف گرديده است و بايد مورد اختلاف را به مورد اجماع حمل نمود .\r\n\r\n","description":"","footnote":"","page_name":" 590 ","page_number":134},
  {"content":"\r\n\r\nنتيجه :\r\nاز همهء آنچه گفتيم بر مىآيد كه هيچ دليلى به ادعاى نسخ در اين آيه به جز تقليد از عده‌اى از فقهاى متأخر وجود ندارد و چگونه مىتوان از حكمى كه در قرآن وارد گرديده است ، در اثر فتواى كسى دست برداشت ؟\r\nجاى تعجّب است كه حسن و زهرى مىگويند : معناى جملهء « اوْ آخَران مِنْ غَيْرِكُمْ » كه در اين آيه شريفه وجود دارد ، اين نيست كه كافران و اهل كتاب شهادت دهند بلكه منظور اين است كه « يا دو نفر غير از اقوام و خويشاوندان شما شهادت دهند » بنابراين معنى ، در آى شريفه اصلًا دليلى نسبت به قبول شهادت كافر و اهل كتاب وجود ندارد زيرا در آيه اسمى از آن‌ها به ميان نيامده است .\r\nاين گفتار گذشته از اينكه با رواياتى كه در تفسير اين آيه وارد شده است ، مردود مىباشد ، با ظاهر خود قرآن نيز مخالف است ، چون مورد خطاب در اين آيه مؤمنين است و لابد بايد منظور از « غَيْرِكُمْ » نيز غير مؤمنين باشد و آن‌ها همان كفارند .\r\nو نكته قابل توجه اين است كه اطلاق اين آيه و خالى بودن آن از قيود و شرايط ، به پذيرفتن شهادت كافر دلالت مىكند ، اعم از اينكه كافر كتابى باشد و يا غير كتابى و اعم از اينكه اقامهء شهود از خود مؤمنين امكان‌پذير باشد و يا نباشد .\r\nولى روايات فراوانى كه در اين باب وارد شده است ، اين شهادت را تنها به شهادت كافر كتابى به مواردى كه تحصيل شهود از مؤمنين ممكن نباشد ، اختصاص داده است و اين مورد يكى از مواردى است كه اطلاق كتاب با روايت « مقيد » شده است و به عبارت ديگر حكم كلى قرآن با حكم خاص و جزئى به وسيلهء گفتار گرديده گرديده پيامبر ثابت شده ، استثنا برداشته است .\r\n\r\n","description":"","footnote":"","page_name":" 591 ","page_number":135},
  {"content":"\r\n\r\n\r\n( 19 ) نسخ در آيهء حصاد\r\n« وَ هُوَ الَّذِى أَنْشَأَ جَنَّاتٍ مَعْرُوشَاتٍ وَ غَيْرَ مَعْرُوشَاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمّانَ مُتَشَابِهاً وَ غَيْرَ مُتَشَابِهٍ كُلُوا مِن ثَمَرِهِ إِذَا أَثْمَرَ وَآتُوا حَقَّهُ يَوْمَ حَصَادِهِ وَ لَا تُسْرِفُوا إِنَّهُ لَايُحِبُّ الْمُسْرِفِينَ » . ( سورهء انعام / 141 )\r\n« اوست كه باغ‌هاى معروش ( باغ‌هايى كه درختانش روى داربست‌ها قرار دارد ) و باغ‌هاى غير معروش ( باغ‌هايى كه نياز به داربست ندارد ) را آفريد . همچنين نخل و انواع زراعت را كه از نظر ميوه و طعم با هم متفاوتند و [ نيز 
  ] درخت زيتون و انار را كه از جهتى با هم شبيه و از جهتى تفاوت دارند ( برگ و ساختمان ظاهرشان شبيه يكديگر است ، در حالى كه طعم ميوهء آن‌ها متفاوت مىباشد ) از ميوه آن به هنگامى كه به ثمر مىنشيند ، بخوريد و حق آن را به هنگام درو بپردازيد و اسراف نكنيد كه خداوند مسرفان را دوست ندارد . »\r\nاكثر علماى اهل سنت در اين آيه به نسخ قائل گرديده‌اند و در چگونگى نسخ آن توجيهات مختلفى دارند .\r\n1 - مىگويند : اين آيه دربارهء زكات وارد شده ولى حكم آن به استثناى جو ،\r\n\r\n","description":"","footnote":"","page_name":" 592 ","page_number":136},
  {"content":"\r\n\r\nگندم ، خرما و كشمش از ميوه‌هاى ديگرى كه در اين آيه آمده نسخ شده است زيرا اكثر و بلكه تمام اصحاب پيامبر ( صلى الله عليه و آله و سلم ) و تابعانشان بر آنند كه در تمام روئيدنىها زكات واجب نيست . آرى ، تنها « ابوحنيفه » و « زفر » معتقدند كه در تمام روئيدنىها به جز « هيزم » و « نى » و « علوفه » بايد زكات پرداخته شود . « 1 »\r\n2 - مىگويند : اين آيه با روايات و گفتار رسول خدا ( صلى الله عليه و آله و سلم ) نسخ گرديده و زكات از آن حالت كلى خود به يك دهم و يك بيستم اختصاص يافته است ، سدى و انس بن مالك در نسخ آيه شريفه اين نظريه را انتخاب نموده‌اند و گاهى مىگويند : ابن عباس و محمد بن حنيفه نيز بر اين عقيده بودند . « 2 »\r\n3 . طرفداران نسخ گاهى هم مىگويند : اين آيه اصلًا مربوط به زكات نمىباشد و منظور از « حق و نصيبى » كه در اين آيه آمده است ، زكات نيست ، بلكه يك نصيب و حق مستقلى است كه پرداختن آن با آيه واجب شده بود ، سپس با اين آيه زكات نسخ گرديد .\r\nنظر ما :\r\nولى به نظر ما اين آيه با هيچ‌يك از اين عوامل سه گانه كه طرفداران نسخ مىگويند ، نسخ نگرديده و اساساً عقيده به نسخ در آيه باطل و بىاساس است و دلائل زير گفتار ما را تأييد مىكند :\r\n1 . روايات فراوانى از ائمه اهل بيت ( عليهم السلام ) به دست ما رسيده كه « حق و نصيب » را كه در اين آيه آمده است ، به يك حق ديگرى غير از زكات تفسير كرده‌اند چنان كه « كلينى » با اسناد خود نقل مىكند كه معاويهء بن حجاج مىگفت از امام صادق ( عليه السلام )\r\n\r\n\r\n","description":"","footnote":"\r\n( 1 ) . احكام القرآن ، جصاص 3 / 9\r\n( 2 ) . الناسخ و المنسوخ ، نحاس 140 .\r\n","page_name":" 593 ","page_number":137},
  {"content":"\r\n\r\nشنيدم كه مىفرمود ، در كشت و زرع دو حق وجود دارد ، حقى است كه از تو گرفته مىشود و حقى است كه تو خود آن را مىپردازى . عرضه داشتم : كدام حق است كه از من گرفته مىشود و كدام حق است كه خودم مىپردازم ، فرمود : حقى كه از تو گرفته مىشود همان ده يك و بيست يك است ( زكات ) و اما حقى كه خودت مىپردازى همان است كه خداوند مىفرمايد : « وَ اتُوا حَقَّهُ يَوْمَ حَصادِهِ » . « 1 »\r\nابن مردويه نيز با اسناد خود از ابوسعيد خدرى و او از رسول اكرم ( صلى الله عليه و آله و سلم ) در تفسير « وَ اتُوا حَقَّهُ يَوْمَ حَصادِهِ » چنين آورده است كه : منظور از اين حق همان سنبل‌ها مىباشد كه به هنگام درو كردن به زمين مىريزد . « 2 »\r\n2 . سوره انعام كه آيه مورد بحث جزء آيات آن مىباشد يك جا و دفعتاً در مكه فرود آمده است ولى آيه زكات بعد از هجرت و در مدينه نازل شده است . بنابراين ، چگونه مىتوان گفت كه آيهء مورد بحث دربارهء زكات و وجوب آن است و يكى از اين دو آيه زكات ناسخ آن ديگرى است .\r\nدر اينكه سوره انعام در مكه و يك‌جا نازل شده است ، روايات زيادى داريم چنان كه « كلينى » با اسناد خود از حسن بن حمزه نقل مىكند كه امام صادق فرمود : سورهء انعام يك‌جا و دفعهء نازل شده و هفتاد هزار فرشته با تجليل و تعظيم آن را بدرقه مىكردند . چون در اين سوره نام خدا هفتاد بار ذكر شده است ، اگر مردم مىدانستند كه خواندن اين سوره چه اجر و پاداشى دارد از خواندن آن غفلت نمىورزيدند . « 3 »\r\nاز ابن عباس نقل شده است كه او مىگويد : سورهء انعام شبانه و يك جا در مكه\r\n\r\n\r\n","description":"","footnote":"\r\n( 1 ) . تفسير برهان ، 1 / 338\r\n( 2 ) . تفسير ابن كثير ، 2 / 182\r\n( 3 ) . تفسير برهان ، 1 / 313 .\r\n","page_name":" 594 ","page_number":138},
  {"content":"\r\n\r\nنازل شد و هفتاد هزار فرشته در اطراف آن با صداى بلند تسبيح مى گفتند . « 1 »\r\nاز اين روايات و امثال آن‌ها چنين بر مىآيد كه آيه مورد بحث در مكه و قبل از آمدن حكم زكات نازل گرديده است .\r\nزجاج نقل مىكند كه بعضىها گفته‌اند كه اين آيه در مدينه نازل شده است « 2 » ولى اين گفتار ، گذشته از اينكه دليلى ندارد ، با روايات فراوانى هم كه قبلًا به آن‌ها اشاره گرديد ، مخالف است .\r\n3 . آخرين گواه برعدم نسخ آيهء مورد بحث اين است كه : چون وقت پرداختن حقى كه در اين آيه وارد شده هنگام درو كردن است ، بناچار بايد منظور از اين حق ، غير از زكات باشد زيرا به طورى كه مىدانيم زكات پس از درو كردن و خرمن كوبى و پيمانه نمودن پرداخت مىشود ، نه در موقع درو نمودن .\r\nو روايات ديگرى نيز كه دربارهء منع از درو كردن زرع به هنگام شب از ائمه اهل بيت ( عليهم السلام ) به ما رسيده است ، اين معنى را تأييد مىكند ، زيرا در اين روايات منع از درو كردن به هنگام شب بدين گونه تعليل شده است كه : اين عمل موجب محروميت بيچارگان و درماندگان مىگردد . « 3 »\r\nجعفر بن محمد بن ابراهيم با اسناد خود از امام جعفر صادق ( عليه السلام ) از پدر ارجمندش و او نيز از پدرش نقل مىكند كه رسول خدا ( صلى الله عليه و آله و سلم ) از چيدن خرما و درو كردن زراعت به هنگام شب نهى نموده است . جعفر ناقل روايت در اين جا مىگويد : شايد راز اين نهى همان محروميت فقرا باشد . « 4 »\r\n\r\n\r\n","description":"","footnote":"\r\n( 1 ) . اين حديث را ابوعبيد ، ابن منذر ، طبرانى و ابن مردويه نقل كرده‌اند . تفسير شوكانى 2 / 91\r\n( 2 ) . تفسير قرطبى ، 7 / 91\r\n( 3 ) . تفسير برهان ، 1 / 338\r\n( 4 ) . سنن بيهقى ، 4 / 133 .\r\n","page_name":" 595 ","page_number":139},
  {"content":"\r\n\r\nپاسخ يك اشكال\r\nعده‌اى مىگويند منظور از حق در آيه همان زكات است و « ى وْمَ حَصادِهِ » كه در آيه آمده است ، وقت واجب شدن اين حق را بيان مىكند نه وقت پرداختن آن را زيرا وقت پرداختنش بعد از درو كردن ، خرمن كردن و پيمانه نمودن مىباشد با اين توضيح ، « ى وْمَ حَصادِهِ » نمىتواند گواه اين باشد كه منظور از حق حتماً زكات نيست .\r\nدر پاسخ آنان مىگوييم : قرائن نشان مىدهد كه « ى وْمَ حَصادِهِ » وقت پرداختن حق است ، نه وقت تعلق و وجوب آن ، زيرا :\r\n1 . قيد زمانى به معناى فعل تعلق مىگيرد نه به حكمى كه از آن استفاده مىشود ، مثلًا اگر بگويند « روز جمعه به زيد احترام بكن » در اين جمله ، روز جمعه قيد و زمان است براى انجام دادن احترام و گرامى داشتن نه براى حكم و وجوب آن . همين طور كلمه « ى وْمَ حَصادِهِ » در آيه ، قيد زمان است براى پرداختن حق نه براى وجوب آن .\r\n2 . زكات در موقع درو كردن واجب نمىشود تا با آيه مورد بحث تطبيق كند بلكه از روزى كه حبوبات منعقد مىگردند و دانه مىبندند و اسم جو و گندم به آن صدق مىكند ، حق زكات تعلق مىگيرد ، بنابراين ذكر كردن « هنگام درو » در آيه شريفه ، دليل روشنى است بر اينكه اين حق غير از حق زكات واجب است .\r\n3 - گواه ديگر بر اينكه منظور از اين حق زكات نمىباشد ، اين است كه خداوند متعال در اين آيه از اسراف نهى نموده است و نهى از اسراف با زكات واجب كه داراى حد و اندازه معينى است ، تناسب ندارد .\r\nحالا كه روشن شد منظور از حق در اين آيه غير از زكات ، حق ديگرى است .\r\nآيه‌اى كه حكم زكات در آن آمده است با اين آيه شريفه ارتباطى ندارد و نمىتواند آن را نسخ كند .\r\n\r\n","description":"","footnote":"","page_name":" 596 ","page_number":140},
  {"content":"\r\n\r\nنتيجه :\r\nاز آنچه گفته شد ، معلوم گرديد كه ادعاى نسخ در اين آيه متوقف به اثبات وجوب نوعى حق است كه مانند زكات به كشت و زرع تعلق مىگرفته است و با آيه زكات فسخ گرديده و زكات جايگزين آن شده است ، ولى طرفداران نسخ دليلى ندارند كه بتوانند چنين حق واجبى را قبل از وجوب زكات ثابت كنند ، زيرا اگر بگويند : كه امر و فرمان موجود در اين آيه ، ظهور در وجوب دارد ، بنابر اين حق مذكور در آيه يك حق واجب مىباشد كه نسخ گرديده است ، در جوابشان گفته مىشود : همان‌طور كه امر ظهور در وجوب دارد ، در استمرار و هميشگى بودن هم ظهور دارد و اين هر دو ظهور يك جا در آيهء مذكور مورد عمل نمىباشد ، چون اگر استمرار را در نظر بگيريم ، وجوب خود به خود از بين مىرود و اگر وجوب را در نظر بگيريم استمرار از بين خواهد رفت ، زيرا مىدانيم كه فعلًا به جز زكات حق ديگرى واجب نيست .\r\nبنابراين ، ناچار بايد در يكى از دو ظاهر تصرف نمود يا بايد از ظاهر وجوب رفع يد نمود و در دوام و استمرارش باقى گذاشت و به ثبوت حق ديگر استحبابى كه تا ابد باقى است ملتزم گرديد و يا از دوام و استمرار دست كشيد و وجوب را باقى گذاشت و به وقوع نسخ ملتزم گرديد ولى نه تنها هيچ رجحان و امتيازى براى احتمال دوم در برابر احتمال اول وجود ندارد بلكه احتمال اول ترجيح و امتياز بيشتر دارد زيرا :\r\nاولًا : روايات فراوانى از ائمه هدى ( عليهم السلام ) وارد گرديده است كه به استحباب و استمرار اين حق دلالت دارند و در صفحات پيش قسمتى از اين روايات را آورديم .\r\nوثانياً : اگر يك چنين حق واجبى وجود داشت ، در ميان صحابهء رسول خدا ( صلى الله عليه و آله و سلم ) و مسلمانان اعصار بعدى شايع و معروف مىشد و به گفتار تنها يك و يا دو نفر مانند عكرمه و ضحاك و مانند اين‌ها منحصر نمىگردد .\r\n\r\n","description":"","footnote":"","page_name":" 597 ","page_number":141},
  {"content":"\r\n\r\nخلاصه اينكه : منظور از حق در آيهء مورد بحث ، به طورى كه تمام دانشمندان شيعه معتقدند ، اين است كه علاوه بر زكات واجب يك حق ديگر به طور مستحب به انسان تعلق مىگيرد و آن اينكه در موقع چيدن ميوه‌جات و دور كردن حبوبات ، صاحبان باغ و زراعت بايد سهم و نصيبى براى فقرا جدا سازند تا آنان نيز از ديدن بار ميوه‌ها كه به خانه‌ها كشانده مىشود ، در خود احساس محروميت و درماندگى نكنند و به جاى آه و حسرت ، آذوقه و نيازمندىهاى خود و فرزندانشان را فراهم آورند و منظور از حق در اين آيه شريفه ، همان سهم فقرا است كه در حبوبات و ميوه‌هاى صاحبان باغ و زرع قرار دارد و اين حق پيوسته ثابت بوده و نسخ نشده است .\r\n\r\n","description":"","footnote":"","page_name":" 598 ","page_number":142},
  {"content":"\r\n\r\n\r\n( 20 ) نسخ در آيهء لحوم\r\n« قُل لَا أَجِدُ فِى مَاأُوحِىَ إِلَىَّ مُحَرَّماً عَلَى طَاعِمٍ يَطْعَمُهُ إِلَّا أَن يَكُونَ مَيْتَهءً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللّهِ بِهِ فَمَنِ اضْطُرَّ غَيْرَ بَاغٍ وَ لَا عَادٍ فَإِنَّ رَبَّكَ غَفُورٌ رَحِيمٌ » . ( سورهء انعام / 145 )\r\n« بگو ! در آنچه بر من وحى شده است ، هيچ غذاى حرامى نمىيابم به جز مردار يا خونى كه [ از بدن حيوان 
  ] بيرون ريخته شود يا گوشت خوك پليد و نجس مىباشد يا حيوانى كه با گناه ذبح شده و در هنگام سر بريدن نام غير خدا ( بتها ) بر آن برده شده است . اگر كسى كه مضطر [ به خوردن 
  ] اين محرمات شود ، بى آنكه خواهان لذت باشد و يا زياده‌روى كند ، گناهى بر او نيست ، زيرا پروردگارت آمرزندهء مهربان است . »\r\nطرفداران نسخ مىگويند : كه اين آيه قسمتى از لحوم و گوشت‌هاى حيوانات را تحريم و بقيه را تجويز نموده است و سپس با گفتار رسول خدا ( صلى الله عليه و آله و سلم ) كه بعدها بعضى از خوردنىهاى ديگر را نيز تحريم نموده و نسخ گرديده است .\r\nنظر ما : حقيقت اين است كه اين آيه نيز مانند آيات قبلى داراى حكم ثابتى بوده و نسخ نگرديده است ، زيرا : اين آيه در مقام تشريع و قانونگذارى نبوده كه بعداً با يك\r\n\r\n","description":"","footnote":"","page_name":" 599 ","page_number":143},
  {"content":"\r\n\r\nقانون و حكم ديگرى نسخ گردد ، بلكه اين آيه مىخواست از يك حقيقت خبر و اطلاع بدهد كه تا روز نزول آيه جز موارد چندى كه در آيه به آن‌ها اشاره شده ( ميته ، خون ، گوشت خنزير و حيوانى كه به نام غير خدا ذبح شود ) حيوانات و مأكولات ديگر در اسلام حرام نگرديده بوده است و اين منافات با آن ندارد كه بعداً حيوانات ديگر هم تحريم شده و به آن چند مورد كه قبلًا حرام بوده اضافه شود . بنابراين ، ادعاى نسخ در اين آيه درست نيست ، زيرا نسخ در جمله « خبريه » كه از يك واقعيتى خبر مىدهد ، معنى ندارد .\r\nو اما آيهء شريفه كه گوشت‌هاى حرام را تا آن روز به چند مورد منحصر ساخته ، منظور از اين شمارش و انحصار ، يا اضافى و نسبى است به اين معنى كه مشركين از پيش خود مأكولاتى را كه در قانون خدا حرام نبود ، تحريم كرده بودند و اين آيه در مقام رد و انكار عقيده آنان فرود آمده است و اين معنى از سياق و لحن آيهء قبل به دست مىآيد و يا اينكه حصر حقيقى و واقعى است ، به اين معنى كه گوشت‌هاى حرام در موقع نزول اين آيه دقيقاً به همان قسمت از مأكولات كه در آيه آمده منحصر بوده است و اين معنى از معناى اول روشنتر و به فهم نزديكتر است ، زيرا اين آيه در مكه و در اوائل اسلام نازل گرديده است و پس از آن قهراً چيزهاى ديگرى هم حرام شده است ، چون احكام اسلام به تدريج و متناوباً و در طول بيست و سه سال دوران زندگى پيامبر اسلام نازل گرديد و بديهى است كه تحريم نمودن چيزى پس از تحريم چيز ديگر و نزول تدريجى حكم ارتباطى به نسخ ندارد .\r\nخلاصه\r\nاز همه آنچه گفته شد ، چنين بر مىآيد كه : اولًا ، آيهء مورد بحث در مقام اخبار است نه در مقام تشريع و قانونگذارى و ثانياً ، منحصر كردن گوشت‌ها به چند مورد معدود در اين آيه يا حصر نسبى و يا حصر حقيقى و در هر دو صورت نسخ در آن مفهومى ندارد .\r\n\r\n","description":"","footnote":"","page_name":" 600 ","page_number":144},
  {"content":"\r\n\r\n\r\n( 21 ) نسخ در آيهء تحريم فرار از جهاد\r\n« يَا أَيُّهَا الَّذِينَ آمَنُوا إِذَا لَقِيتُمُ الَّذِينَ كَفَرُوا زَحْفاً فَلَا تُوَلُّوهُمُ الْأَدْبَارَ * وَ مَن يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتَالٍ أَوْ مُتَحَيِّزاً إِلى فِئَهءٍ فَقَدْ بَاءَ بِغَضَبٍ مِنَ اللّهِ وَ مَأْوَاهُ جَهَنَّمُ وَ بِئْسَ الْمَصِيرُ » . ( سورهء انفال / 16 - 15 )\r\n« اى كسانى كه ايمان آورده‌ايد ! در ميدان جنگ كه با كافران برخورديد ، پشت به آنان [ فرار 
  ] نكنيد و هر كس در جنگ پشت به آنان كند - جز در مورد سنگرگيرى و يا براى پيوستن به گروه رزمندگان - خشم خدا را به جان خود خريده ، جايگاهش در دوزخ خواهد بود . چه جايگاه بدى ! »\r\nبعضى از مفسرين عقيده دارند كه اين آيه با آيهء ديگرى از همين سوره نسخ شده است و آن اين است :\r\n« الآنَ خَفَّفَ اللّهُ عَنكُمْ وَ عَلِمَ أَنَّ فِيكُمْ ضَعْفاً فَإِن يَكُن مِنكُم مِائَهءٌ صَابِرَهءٌ يَغْلِبُوا مِائَتَينِ وَ إِن يَكُن مِنكُمْ أَلْفٌ يَغْلِبُوا أَلْفَيْنِ بِإِذْنِ اللّهِ وَ اللّهُ مَعَ الصَّابِرِينَ » . ( سورهء انفال / 66 )\r\n« اكنون خدا بر شما تخفيف داد و دانست كه در شما ضعف و ناتوانى هست ، پس اگر از شما يك صد نفر بردبار باشند ، بر دويست نفر پيروز مىشوند و اگر\r\n\r\n","description":"","footnote":"","page_name":" 601 ","page_number":145},
  {"content":"\r\n\r\nهزار نفر باشند به يارى خدا بر دو هزار نفر پيروز خواهند شد كه خداوند با صابران است . »\r\nطرفداران نسخ مىگويند : از اين آيه چنين استفاده مىشود كه اگر تعداد مسلمانان از نصف كافران كمتر باشد ، در اين صورت جايز است كه جنگ را ترك نموده از ميدان نبرد كنار روند و كناره‌گيرى از ميدان جنگ و فرار نمودن از نبرد كه طبق مضمون آيه اوّل حرام و ممنوع بود ، با اين آيه نسخ شده و در جنگ ، تخفيفى براى مسلمانان مقرر شد .\r\nاين بود نظريه نسخ در اين آيه شريفه كه نسبت به خود طرفدارانى دارد و عطاء ابن ابى رياح يكى از آنان است . « 1 »\r\nاما به نظر ما : اين آيه نسخ نشده است و آنچه كه طرفداران نسخ در چگونگى نسخ اين آيه مىگويند ، نمىتواند دليل بر نسخ آن باشد و تخفيفى كه در آيهء دوم براى مسلمانان آمده است نه تنها نمىتواند دليل بر نسخ آيه اول باشد بلكه خود دليل بر استمرار و عدم نسخ آن است ، با اين توضيح كه : فرار از ميدان جنگ در قانون اسلام ( طبق مضمون آيه اول ) در صورتى ممنوع و حرام است كه تعداد مسلمانان كمتر از نصف تعداد كفار نباشد ولى در صورتى كه تعداد آن‌ها از نصف كفار كمتر شد ( طبق مضمون آيه دوم ) فرار كردن از ميدان نبرد و نجات دادن خود از مرگ حتمى حرام نمىباشد .\r\nبنابراين ، در ميان مفهوم اين دو آيه نه تنها منافات وجود ندارد تا يكى ناسخ حكم ديگرى باشد بلكه معناى آن دو آيه به هم در آميخته يك قانون عالى و طبيعى را در مسئله جنگ به وجود مىآورد و آن اينكه در صورت داشتن نيرو و احتمال پيروزى تا دم مرگ ثبات قدم واجب و فرار ممنوع و در صورت نداشتن نيروى كافى كه شكست و مرگ حتمى است ، فرار از جنگ بلا اشكال است .\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 154 ، تفسير طبرى 9 / 135 .\r\n","page_name":" 602 ","page_number":146},
  {"content":"\r\n\r\nولى به‌طورى كه نقل شده است : عمرو بن عمر ، ابوهريره ، ابوسعيد ، ابو نضرهء نافع مولى ابن عمر ، حسن بصرى ، عكرمه ، قتاده ، زيد بن ابى حبيب و ضحاك مىگويند كه حكم به سربازان جنگ « بدر » اختصاص داشته و دربارهء آنان نازل گرديده و به جنگ و پايدارى تشويقشان نمود . بنابراين ، فرار از ميدان نبرد در جنگ‌هاى ديگر هيچ مانعى ندارد .\r\nاين است نظريهء گروهى ، دربارهء جمع نمودن ميان اين دو آيه كه ابو حنيفه نيز از آن‌ها است . « 1 »\r\nمؤلف : اين نظريه نيز باطل است و در ضعف و سستى از نظريه اول كه نظريه نسخ بود كمتر نيست ، زيرا :\r\nاولًا : اين آيه بعد از پايان جنگ بدر نازل گرديده است نه در اثناى آن تا اختصاص به آن داشته باشد .\r\nثانياً : اگر مورد نزول آيه مذكور ، جنگ بدر هم باشد ، اما طبق قاعده « مورد ، مخصص نيست » يعنى حكمى كه در يك مورد نازل گرديده است ، به همان مورد اختصاص پيدا نمىكند بلكه به تمام موارد مشابه عموميت خواهد داشت ، بنابراين قاعده ، حكم حرمت فرار از جنگ كه در جنگ بدر آمده است ، به تمام جنگ‌ها عموميت پيدا مىكند به خصوص اينكه ظاهر آيه‌هايى كه اين حكم را بيان مىكند ، عموميت دارد و با جمله « ى ا ايها الذين آمنوا » تمام موارد خود را مشمول اين آيه مىداند .\r\nاز آنچه كه گفته شد ، چنين بر مىآيد كه در آيه مورد بحث ، سه نظريه وجود دارد .\r\n\r\n\r\n","description":"","footnote":"\r\n( 1 ) . تفسير شوكانى ، 2 / 280 .\r\n","page_name":" 603 ","page_number":147},
  {"content":"\r\n\r\n1 - نظريه نسخ\r\n2 - نظريه اختصاص به جنگ بدر\r\n3 - بطلان هر دو نظريه\r\nنظريه سوم ، نظريه ما است و توضيح داديم كه بنا به مضمون اين آيه شريفه ، فرار از جنگ در تمام جنگ‌ها و براى هميشه - جز در مورد ضعف زياد كه به شكست حتمى منجر مىشود - حرام و غير جايز است و اين حكمى است ثابت و غير قابل نسخ و هنوز هم استمرار دارد و بايد از آن پيروى نمود و آيهء دوم كه به ظاهر « تخفيف » از آن استفاده مىشود ، فرار را در موارد ضعف و شكست حتمى تجويز مىكند .\r\nاين بود نظر صحيح در آيه شريفه كه ابن عباس « 1 » و تمام علماى شيعه اماميه و اكثر علماى اهل سنت برآنند و رواياتى هم كه به طريق شيعه و اهل سنت وارد شده است ، اين نظريه را كاملًا تأييد مىكند ، چنان كه :\r\nكلينى ( رحمه الله عليه ) با اسناد خود از امام صادق ( عليه السلام ) چنين نقل مىكند كه : « تعداد گناهان بزرگ هفت است : قتل مؤمن كه عمداً واقع گردد و نسبت زنا دادن به زن پاك و فرار از جنگ و تعرّب بعد از هجرت و خوردن مال يتيم و هر آنچه كه خداوند در قرآن به صراحت براى آن وعدهء آتش داده است . » « 2 »\r\nابو هريره نيز از رسول خدا ( صلى الله عليه و آله و سلم ) نقل نموده است كه بپرهيزيد از هفت گناه مهلك . عرضه داشتند : يا رسول الله ! آن‌ها كدام گناهانند ؟ فرمود : شرك به خدا ، سحر كردن ، ريختن خون ناحق ، ربا خوردن ، خوردن مال يتيم ، در موقع جنگ پشت به دشمن نمودن ( فرار كردن ) و نسبت زنا دادن به زنان پاك و مؤمن . « 3 »\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 154 ، تفسير طبرى ، 9 / 135\r\n( 2 ) . وافى ، 3 / 174 باب تفسير الكبائر\r\n( 3 ) . صحيح بخارى ، 3 / 159 ، باب قول الله تعالى : « انَّ الَّذينَ يَاْكُلُونَ امْوالَ الْيَتامى » صحيح مسلم ، 1 / 64 ، سنن ابى داود 2 / 13 ، سنن نسائى 2 / 131 .\r\n","page_name":" 604 ","page_number":148},
  {"content":"\r\n\r\n\r\n( 22 ) نسخ در آيهء صلح\r\n« وَ إِن جَنَحُوا لِلسَّلْمِ فَاجْنَحْ لَهَا وَ تَوَكَّلْ عَلَى اللّهِ إِنَّهُ هُوَ الْسَّمِيعُ الْعَلِيمُ » . ( سورهء انعام / 61 )\r\n« اگر كفار تمايل به صلح نمودند ، تو نيز به صلح تمايل كن ! »\r\nعده‌اى از مفسرين از جمله ابن عباس ، مجاهد ، زيد بن اسلم ، عطا ، عكرمه ، حسن بصرى و قتاده مىگويند : اين آيه با آيهء « سيف » نسخ گرديده است ، « 1 » زيرا اين آيه به صلح و سازش تشويق مىكند ولى آيه سيف ، به جنگ فرمان مىدهد .\r\nنظر ما : اين آيه نيز مانند آيات قبلى است و نسخى به آن راه نيافته است و هنوز هم حكم آن باقى و لازم الاجرا است ، زيرا :\r\nاولًا : آيه « سيف » كه آن را ناسخ اين آيه مىدانند ، اختصاص به مشركين دارد و شامل غير آن‌ها نمىباشد ، اين است كه رسول خدا ( صلى الله عليه و آله و سلم ) در سال دهم هجرت با مسيحيان نجران كه اهل كتاب بودند ، پيمان صلح برقرار كرد ، با اينكه سورهء برائت و آيه سيف كه در همان سوره مىباشد ، در سال نهم هجرت و يك سال قبل از\r\n\r\n\r\n","description":"","footnote":"\r\n( 1 ) . تفسير ابن كثير ، 2 / 324 .\r\n","page_name":" 605 ","page_number":149},
  {"content":"\r\n\r\nصلح نجران نازل گرديده بود ، اگر آيه سيف بر اهل كتاب شمول و عموميت داشت ، رسول خدا ( صلى الله عليه و آله و سلم ) با نصاراى نجران - كه اهل كتاب بودند - پيمان صلح منعقد نمى كرد .\r\nاز اين جا روشن مىشود كه آيه « سيف » مخصوص به مشركين است ، ولى آيه صلح عموميت دارد و يك حكم كلى و عمومى را دربر دارد كه با آيه سيف تخصيص و استثنا خورده و به اهل كتاب اختصاص پيدا كرده است . بديهى است كه استثنا و تخصيص غير از نسخ است .\r\nوثانياً : وجوب جنگ با مشركين و جايز نبودن صلح با آنان مشروط به اين است كه مسلمانان در برابر مشركين از قدرت و امكاناتى برخوردار بوده و احتمال غلبه و پيروزى براى مسلمانان در ميان باشد و در غير اين صورت صلح و سازش با كفار هيچ ايراد و اشكالى ندارد ، چنان كه رسول خدا ( صلى الله عليه و آله و سلم ) در جنگ « حديبيه » از اين قانون استفاده نموده با قريش پيمان صلح برقرار نمود .\r\nبا اين گفتار معلوم گرديد كه آيه صلح با آيه سيف نسخ نگرديده است ، منتهى در صورت ضعف و جنگ در صورت نيرومندى و برترى مسلمانان است ، چنان كه خداوند مىفرمايد :\r\n« فَلَا تَهِنُوا وَ تَدْعُوا إِلَى السَّلْمِ وَ أَنتُمُ الْأَعْلَوْنَ وَ اللَّهُ مَعَكُمْ وَ لَن يتِرَكُمْ أَعْمَالَكُمْ » . ( سورهء محمد / 35 )\r\n« پس هرگز سست نشويد و دشمنان را به صلح [ ذلت بار 
  ] دعوت نكنيد در حالى كه شما برتريد و خداوند با شما است و از [ ثواب 
  ] اعمال شما كم نخواهد كرد . »\r\nمىبينيم كه اين آيه همان نيرومندى و برترى مسلمانان را علت و عامل عدم تقاضاى صلح قرار داده است .\r\n\r\n","description":"","footnote":"","page_name":" 606 ","page_number":150},
  {"content":"\r\n\r\n\r\n( 23 ) نسخ در آيهء استقامت در جنگ\r\n« يَاأَيُّهَا النَّبِىُّ حَرِّضِ الْمُؤْمِنِينَ عَلَى الْقِتَالِ إِن يَكُن مِنكُمْ عِشْرُونَ صَابِرُونَ يَغْلِبُوا مِاْئَتَيْنِ وَ إِن يَكُن مِنكُمْ مِاْئَهءٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لَايَفْقَهُونَ * الآنَ خَفَّفَ اللّهُ عَنكُمْ وَ عَلِمَ أَنَّ فِيكُمْ ضَعْفاً فَإِن يَكُن مِنكُم مِائَهءٌ صَابِرَهءٌ يَغْلِبُوا مِائَتَينِ وَ إِن يَكُن مِنكُمْ أَلْفٌ يَغْلِبُوا أَلْفَيْنِ بِإِذْنِ اللّهِ وَ اللّهُ مَعَ الصَّابِرِينَ » . ( سورهء انفال / 66 - 65 )\r\n« اى پيامبر ! مؤمنان را به جنگ با دشمن ترغيب كن كه اگر از شما بيست تن استقامت بورزند بر دويست تن پيروز مىگردند و اگر صد نفر باشند بر هزار نفر از دشمن پيروز خواهند بود زيرا كه آنان مردمانى هستند كه نمىفهمند . »\r\n« الان خدا بر شما تخفيف داد و دانست كه در شما ناتوانى هست ، پس اگر يك صد نفر از شما داراى استقامت باشند بر دويست نفر پيروز مىگردند و اگر هزار نفر باشند ، به فرمان خدا بر دو هزار نفر پيروز خواهند شد و خداوند با صابران است . »\r\nطرفداران نسخ مىگويند : آيه اول با آيه دوم نسخ گرديده است ، بدين گونه كه طبق اين دو آيه در اوائل اسلام بر مسلمانان واجب بود كه با كفار و مشركين بجنگند\r\n\r\n","description":"","footnote":"","page_name":" 607 ","page_number":151},
  {"content":"\r\n\r\nگر چه تعداد آنان ده برابر تعداد مسلمانان هم باشد ، سپس خداوند به مسلمانان تخفيف داد و حد وجوب جنگ را از ده برابر به دو برابر تنزل داد و فرمود كه اگر صد نفر از شما در برابر دويست نفر و هزار نفر از شما در برابر دو هزار نفر از كفار باشند ، بر آنان پيروز خواهد بود .\r\nبه نظر ما : در اين آيه هم نسخ به وقوع نپيوسته است ، زيرا نسخ در اين آيه با دو شرط مىتواند واقع گردد : ى كى اينكه ثابت شود كه اين دو آيه با هم و يك جا نازل نگرديده‌اند و در ميان آن‌ها فاصله زمانى بوده است ، دوم اينكه آيه دوم پس از فرا رسيدن وقت عمل به آيه اول ، نازل شده باشد زيرا اگر حكمى قبل از آن كه مورد عمل قرار بگيرد نسخ گردد ، در اين صورت تشريع حكم اول لغو خواهد بود .\r\nولى طرفداران نسخ نمىتوانند اين دو مطلب را ثابت كنند مگر اينكه به خبر واحد تمسك جويند در صورتى كه ما قبلًا توضيح داديم كه به اتفاق و اجماع تمام علما و دانشمندان نمىتوان با خبر واحد ، نسخ آيه‌اى را ثابت نمود .\r\nدر اين جا بايد اين مطلب را نيز اضافه كنيم كه سياق خود اين دو آيه بهترين گواه و دليل آن است كه در ميان اين دو آيه فاصله زمانى نبوده و هر آيه با هم و در يك زمان نازل گرديده‌اند . بنابراين ، حكم هر دو آيه ثابت و پابرجا است و جمع آن به اين است كه : حكم آيه دوم يعنى جنگ صد نفر مسلمان با دويست نفر كافر كه دو برابر است ، در صورت احتمال پيروزى ، واجب مىباشد ولى حكم آيه اول يعنى مثلًا بيست نفر مسلمان در برابر دويست نفر كفار كه ده برابر است يك دستور استحبابى مىباشد نه يك حكم واجب . با اين حال چگونه مىتوان گفت كه يك حكم مستحبى با يك حكم واجب نسخ گرديده است .\r\nوانگهى لازمه گفتار طرفداران نسخ در اين آيه ، اين است كه مجاهدين و رزمندگان اول اسلام با استقامت تر و قوى تر از رزمندگان دوران‌هاى بعد به\r\n\r\n","description":"","footnote":"","page_name":" 608 ","page_number":152},
  {"content":"\r\n\r\nپيروزىهاى شگفت‌انگيزى دست يافته ، نيرو و اقتدار فوق‌العاده به دست آوردند ، با اين حال چگونه مىتوان ادعا نمود كه مسلمانان پس از كسب نيرو و قدرت ، در برابر دشمن به ضعف و سستى گراييده بودند .\r\nظاهراً مفهوم اين آيه اين است كه خداوند مؤمنين را به جنگ با كفار و مشركين دعوت نموده و به آنان وعدهء فتح و پيروزى مىدهد ، گر چه تعداد كفّار ده برابر مسلمانان باشد .\r\nولى چون خداوند از ضعف و سستى مسلمانان اطلاع دارد و مىداند كه آن‌ها تحمل و استقامت در برابر چنين شدائد و\r\nمقابله با ده برابرشان را ندارند ، اين حكم را بر آنان واجب نكرده بلكه اجازه و رخصت داده است كه بجنگد و مقابله كنند و در عين حال مىتوانند در اين صورت كه دشمن ده برابر است ، دست از مقاومت بردارند و از حمله به دشمن خوددارى كنند .\r\nخداوند به مسلمانان وعده داده است كه در صورت ثبات قدم و استقامت گر چه دشمن ده برابر باشد ، پيروزى و غلبه نصيب مسلمانان خواهد شد ولى در عين چنين تخفيفى نيز نسبت به آنان عنايت نموده و با چنين رخصت و رأفت ربوبى مفتخرشان فرموده است كه مقابله و مقاومت نيكو است و نه واجب و وجوب مقاومت در برابر دشمن را مشروط و مقيد به اين نموده است كه تعداد دشمن بيش از دو برابر تعداد مسلمانان نباشد ، در اين صورت باز مسلمانان پيروزند ، زيرا كفار چون آشنايى با مبدأ و معاد نداشته ، اعتماد و تكيه به خدا ندارند نمىتوانند ناراحتىها را زياد تحمل كنند و در شدائد و مشقات ، استقامت به خرج دهند . اين تنها مرد مؤمن است كه ايمانش ، او را به ثبات قدم در برابر خطرها وامىدارد ، و در راه اعزاز اسلام و اعلاى كلمه توحيد به نهضت و قيامش وامىدارد زيرا شخص با ايمان در هر حال ، خود را پيروز و برنده مىداند ، خواه پيروزى نصيب او گردد و يا به ظاهر با شكست و هزيمت رو به رو شود . خداوند در اين زمينه مىفرمايد :\r\n\r\n","description":"","footnote":"","page_name":" 609 ","page_number":153},
  {"content":"\r\n\r\n« وَ لَا تَهِنُوا فِى ابْتِغَاءِ الْقَوْمِ إِن تَكُونُوا تَأْلَمُونَ فَإِنَّهُمْ يَأْلَمُونَ كَمَا تَأْلَمُونَ وَ تَرْجُونَ مِنَ اللّهِ مَا لَا يَرْجُونَ وَ كَانَ اللّهُ عَلِيماً حَكِيماً » . ( سورهء نساء / 104 )\r\n« در تعقيب قوم ( كفار ) هرگز سست نشويد ، زيرا اگر شما درد و رنج مىبينيد ، آن‌ها نيز همانند شما درد و رنج مى بينند ، ولى شما اميدى از خدا داريد كه آن‌ها ندارند و خداوند دانا و حكيم است . »\r\n\r\n","description":"","footnote":"","page_name":" 610 ","page_number":154},
  {"content":"\r\n\r\n\r\n( 24 ) نسخ در آيهء تهديد\r\n« إِلَّا تَنْفِرُوا يُعَذِّبْكُمْ عَذَاباً أَلِيماً » . ( سورهء توبه / 39 )\r\n« اگر به سوى جنگ حركت نكنيد [ خداوند 
  ] شما را عذاب دردناكى مىكند . »\r\nاز ابن عباس ، حسن و عكرمه نقل شده ، اين آيه با آيه ذيل نسخ شده است . « 1 »\r\n« وَمَا كَانَ الْمُؤْمِنُونَ لِيَنْفِرُوا كَافَّهءً . . . » . ( سورهء توبه / 122 )\r\n« مؤمنين نبايد همگى به سوى جنگ حركت كنند . »\r\nطرفداران نسخ مىگويند : در آيه اوّل به همه مسلمانان فرمان حركت به جنگ صادر گرديده ، ولى در آيه دوم اين فرمان عمومى برداشته شده است .\r\nنظر ما : عقيده به وقوع نسخ در اين آيه مبتنى بر اين است كه مفهوم آيهء اوّل اين باشد كه حركت به جنگ ابتدا به عموم مسلمانان واجب بوده است ، در اين صورت امكان دارد كه اين حكم با آيه دوم نسخ شده و تنها به يك عده اختصاص پيدا كرده است در صورتى كه با مطالعه در آيات قبلى كاملًا روشن مىشود كه حركت به سوى\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 169 ، و قرطبى در تفسير خود 8 / 142 اين نظريه را به ضحاك نيز نسبت داده است .\r\n","page_name":" 611 ","page_number":155},
  {"content":"\r\n\r\nجنگ به همهء مسلمانان واجب نبوده بلكه تنها به كسانى واجب بوده است كه اين عمل به توسط رسول خدا ( صلى الله عليه و آله و سلم ) شخصاً از آنان درخواست شده باشد ، زيرا آيات قبلى بدين صورت است كه خداوند مىفرمايد :\r\n« يَا أَيُّهَا الَّذِينَ آمَنُوا مَا لَكُمْ إِذَا قِيلَ لَكُمُ انْفِرُوا فِى سَبِيلِ اللّهِ اثَّاقَلْتُمْ إِلَى الْأَرْضِ أَرَضِيتُمْ بِالْحَيَاهءِ الدُّنْيَا مِنَ الآخِرَهءِ فَمَا مَتَاعُ الْحَيَاهءِ الدُّنْيَا فِى الآخِرَهءِ إِلَّا قَلِيلٌ * إِلَّا تَنْفِرُوا يُعَذِّبْكُمْ عَذَاباً أَلِيماً وَيَسْتَبْدِلْ قَوْماً غَيْرَكُمْ وَلَا تَضُرُّوهُ شَيْئاً وَاللّهُ عَلَى كُلِّ شَىْءٍ قَدِيرٌ » . ( سورهء توبه / 39 - 38 )\r\n« اى كسانى كه ايمان آورده‌ايد ! چه شده است شما را كه وقتى گفته مىشود به سوى جهاد در راه خدا حركت كنيد ، بر زمين سنگينى مىكنيد ( به پا نمىخيزيد ) آيا به جاى آخرت به زندگى دنيا راضى شده‌ايد ؟ !\r\nاگر به سوى جنگ حركت نكنيد [ خداوند 
  ] شما را عذاب دردناكى مىكند و به جاى شما مردم ديگرى را خواهد آورد ، شما نمىتوانيد ضررى به دو برسانيد و خداوند بر همه چيز قادر و توانا است . »\r\nخلاصه مضمون آيه اين است : « كسانى كه به آنان دستور جهاد و حركت به سوى ميدان جنگ داده شده است ولى آنان حاضر به اجراى اين فرمان نشده‌اند ، مستحق عذاب مىباشند . » اين آيه شريفه با در نظر گرفتن اين معنى ، ارتباطى با وجوب جهاد بر تمام مسلمانان پيدا نمىكند تا بگوييم با آيه ديگرى كه وجوب جهاد را از عموم سلب نموده ، نسخ شده است .\r\nادعاى يك نسخ ديگر\r\nاز اين بيان ، بطلان نسخ در آيه ديگرى نيز كه متمم و مكمل همين آيه مورد\r\n\r\n","description":"","footnote":"","page_name":" 612 ","page_number":156},
  {"content":"\r\n\r\nبحث مىباشد ، روشن مىگردد « 1 » و آن آيه اين است :\r\n« انفِرُوا خِفَافاً وَ ثِقَالًا وَ جَاهِدُوا بِأَمْوَالِكُمْ وَأَنْفُسِكُمْ فِى سَبِيلِ اللّهِ ذلِكُمْ خَيْرٌ لَكُمْ إِن كُنتُمْ تَعْلَمُونَ » . ( سورهء توبه / 41 )\r\n« همگى به سوى ميدان جهاد حركت كنيد ، سبك بار و يا سنگين بار و با اموال و جان‌هايتان در راه خدا بجنگيد و اين براى شما بهتر است اگر بدانيد . »\r\nمىگويند : مفهوم اين آيه يك فرمان عمومى است كه تمام مؤمنين بايد به سمت جنگ و جهاد حركت كنند و با همان آيه « وَ ما كانَ الْمُؤْمِنُونَ . . . » كه جهاد را از عموم سلب نموده و به گروه معينى اختصاص داده ، نسخ گرديده است .\r\nپاسخ : همان‌طور كه در آيهء اول توضيح داديم ، مفهوم اين آيه نيز عموم نيست كه با آيه ديگر نسخ شود بلكه اختصاص به كسانى دارد كه اين دستور مستقيماً متوجه آن‌ها شده است .\r\nگذشته از اين ما اين نكته را بارها توضيح داديم كه تخصيص دادن يك حكم عمومى به بعضى افراد و مصاديق ، خارج از مقولهء نسخ است و نوعى تخصيص و استثنا است بر يك حكم كلّى .\r\nعلاوه بر همهء اين‌ها خود آيهء شريفه « وَ ما كانَ الْمُؤْمِنُونَ » نه تنها ناسخ اين دو آيه نيست بلكه دليل بر عدم نسخ نيز است زيرا اين آيه به صراحت مىرساند كه فرمان حركت به سوى جنگ ، از اول به طور عموم نبوده است كه به همهء مسلمانان متوجه شود سپس به ناچار نيازمند به نسخ با آيه ديگر گردد و اين حكم عمومى نسخ شود ، بلكه حكم وجوب حركت به سوى ميدان جنگ از اول متوجه گروه خاصى از مؤمنين بوده كه مخصوصاً براى جنگ خواسته شوند يا در حد كفايت براى جنگ باشند .\r\n\r\n\r\n","description":"","footnote":"\r\n( 1 ) . اين نظريه را قرطبى در تفسير خود 8 / 150 به قائل مجهول ، نسبت داده است ولى طبرسى در مجمع البيان 3 / 33 آن را به سدى نسبت داده است .\r\n","page_name":" 613 ","page_number":157},
  {"content":"\r\n\r\n\r\n( 25 ) نسخ در آيهء استيذان\r\n« عَفَا اللّهُ عَنكَ لِمَ أَذِنتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبينَ * لَايَسْتَأْذِنُكَ الَّذِينَ يُؤْمِنُونَ بِاللّهِ وَ الْيَوْمِ الآخِرِ أَن يُجَاهِدُوا بِأَمْوَالِهِمْ وَ أَنْفُسِهِمْ وَاللّهُ عَلِيمٌ بِالْمُتَّقِينَ * إِنَّمَا يَسْتَأْذِنُكَ الَّذِينَ لَايُؤْمِنُونَ بِاللّهِ وَ الْيَوْمِ الآخِرِ وَ ارْتَابَتْ قُلُوبُهُمْ فَهُمْ فِى رَيْبِهِمْ يَتَرَدَّدُونَ » . ( سورهء توبه / 45 - 43 )\r\n« خداوند تو را بخشيد در اينكه چرا پيش از آنكه راستگويان و دروغگويان را بشناسى به آنها اجازه دادى ؟ ! [ خوب بود صبر مىكردى تا هر دو گروه خود را نشان دهند . 
  ] * آن‌ها كه به خدا و روز جزا ايمان دارند آن گاه كه در راه خدا با اموالشان و جانهايشان مىجنگند ، در هنگامه جنگ از تو اجازه نمىطلبند [ جهت ترك جهاد 
  ] . خداوند پرهيزگاران را مىشناسد * تنها كسانى از تو اجازه [ ترك جهاد 
  ] مىطلبند كه به خدا و روز جزا ايمان ندارند . »\r\nاز ابن عباس ، حسن ، عكرمه و قتاده : نقل شده است كه اين آيات با آيه ذيل نسخ گرديده است . « 1 »\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 170 .\r\n","page_name":" 614 ","page_number":158},
  {"content":"\r\n\r\n« فَإِذَا اسْتَأْذَنُوكَ لِبَعْضِ شَأْنِهِمْ فَأْذَن لِمَن شِئْتَ مِنْهُمْ » . ( سورهء نور / 64 )\r\n« اگر [ از مؤمنان 
  ] براى بعضى از كارهاى مهم خود ، از تو اجازه بخواهند ، به هر يك از آنان كه مىخواهى [ و صلاح مىدانى 
  ] اجازه ده ! »\r\nبه نظر ما : اين آيات نسخ نشده‌اند ، زيرا اين آيات به صراحت دلالت دارند بر اينكه ممنوع بودن استيذان در ترك جهاد و مورد عتاب قرار گرفتن رسول اكرم ( صلى الله عليه و آله و سلم ) به جهت اجازه دادن به متخلفين و بهانه‌جويان ، هنگامى بوده است كه دورغگويان و راستگويان از يكديگر تشخيص داده‌نمىشدند و خداوند در اين آيات بيان نموده است كه افراد متخلف و بهانه‌جو از پيامبر اجازه مىگرفتند كه در شهر بمانند و اين اجازه را بهانه قرار مىدادند كه از حضور در ميدان جنگ شانه خالى كنند .\r\nاينجا بود كه خداوند به خاطر پيامبرش فرمان داد كه به هيچ كس اجازهء تخلف از جنگ ندهد تا وضع افراد از نظر ايمان و كفر و از نظر حقيقت‌گويى و يا بهانه‌جويى روشن گردد و پس از آنكه وضعشان معلوم شد ، خداوند از طرفى به مؤمنين اجازه داد كه براى بر طرف كردن بعضى از گرفتارىهاى زندگى خود از پيامبر اجازه بگيرند و با اجازهء وى حق دارند موقتاً از جهاد معاف شوند و از طرف ديگر در آيه « فَإِذَا اسْتَأْذَنُوكَ لِبَعْضِ شَأْنِهِمْ . . . » به پيامبر ( صلى الله عليه و آله و سلم ) نيز اجازه داد كه به هر يك از مسلمانان كه صلاح مىداند و مشكل جدى دارد ، اجازه بدهد و او را جهت شركت در جنگ آزاد بگذارد .\r\nبا اين توضيح معلوم گرديد كه منافات و تضادى در ميان مفهوم اين دو نوع آيه وجود ندارد تا يكى ناسخ ديگرى باشد ، بلكه مفهوم و مفاد هر يك از آن‌ها به مورد خاص خود اختصاص دارد .\r\n\r\n","description":"","footnote":"","page_name":" 615 ","page_number":159},
  {"content":"\r\n\r\n\r\n( 26 ) نسخ در آيهء تخلف از جنگ\r\n« مَا كَانَ لْأَهْلِ الْمَدِينَهءِ وَ مَنْ حَوْلَهُم مِنَ الْأَعْرَابِ أَن يَتَخَلَّفُوا عَن رَسُولِ اللّهِ وَ لَا يَرْغَبُوا بِأَنْفُسِهِمْ عَن نَفْسِهِ » . ( سورهء توبه / 120 )\r\n« سزاوار نيست كه اهل مدينه و باديه‌نشينانى كه اطراف آن‌ها هستند ، از رسول خدا ( صلى الله عليه و آله و سلم ) تخلف جويند و براى حفظ جانشان از جان او چشم بپوشند . »\r\nاز ابن زيد : نقل گرديده است كه مىگويد : اين آيه نيز با همان آيهء « وَ ما كانَ الْمُؤمِنُونَ . . . » نسخ شده است « 1 » ، زيرا در آيهء مورد بحث خلف از جنگ‌به طور كلى مورد نكوهش قرار گرفته و ممنوع گرديده است ، ولى در آيهء دوم اجازه داده شده است كه تنها عده‌اى در جنگ شركت كنند و عموميت و كليت مفهوم آيهء نسخ شده است .\r\nمؤلف : ولى حقيقت اين است كه اين آيه نسخ نگرديده است زيرا آيهء دوم كه به پندار طرفداران نسخ ، ناسخ اين آيه مىباشد ، خود دليل بر عدم نسخ و روشن\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 170 ، و قرطبى در تفسير خود 8 / 392 نظريهء نسخ در اين آيه را به مجاهد نيز نسبت داده است .\r\n","page_name":" 616 ","page_number":160},
  {"content":"\r\n\r\nكنندهء مفهوم آيهء اولى است و حاصل مفهوم و مفاد اين دو آيه روى هم رفته اين است : حركت به جنگ بر تمام افراد مسلمان واجب نيست بلكه تنها بر عده‌اى از مسلمانان در حد كفايت واجب مىباشد .\r\nبه عبارت ديگر : از مفهوم مجموع اين دو آيه يك حكم به دست مىآيد و آن اينكه جهاد واجب كفايى و نه واجب عينى ، يعنى آيهء اول اصل وجوب را و آيهء دوم كفايى بودن آن را بيان مىكنند ولى در عين حال گاهى واجب عينى مىشود و بر تمام مسلمانان فرض و واجب مىشود كه همگان در ميدان جنگ شركت كنند ولى اين نوع وجوب غير از وجوب اولى است .\r\nبنابراين ، در جهاد دو نوع وجوب دارد ، در اصل واجب « كفائى » مىباشد و با پيدايش عوامل خارجى گاهى هم واجب « عينى » مىشود و حكم هر دو نوع وجوب ، هركدام در جاى خود ثابت ، پابرجا و نافذ است و نسخ نشده و تغيير نيافته است .\r\n\r\n","description":"","footnote":"","page_name":" 617 ","page_number":161},
  {"content":"\r\n\r\n\r\n( 27 ) نسخ در آيهء صبر و شكيبايى\r\n« وَ اتَّبِعْ مَا يُوحَى إِلَيْكَ وَاصْبِرْ حَتَّى يَحْكُمَ اللَّهُ وَ هُوَ خَيْرُ الْحَاكِمِينَ » . ( سورهء يونس / 109 )\r\n« پيروى كن از آنچه به تو وحى مىشود و صبر و استقامت بكن تا خداوند ، حكم و داورى كند كه او است بهترين حكم كنندگان . »\r\nاز ابن زيد نقل شده است ، اين آيه كه در آن دستور صبر و شكيبايى آمده است با دستور جهاد و فرمان سخت گيرى به كفار نسخ شده است . « 1 »\r\nمؤلف : از مطالبى كه در ابطال ادعاى نسخ آيه اول آورديم ، بطلان ادعاى نسخ در اين آيه نيز روشن است و نيازى به تكرار آن مطالب نيست ولى در اينجا اين نكته را اضافه مىكنيم كه : منظور از « صبر » در آيهء مورد بحث ، صبر و استقامت در برابر تعديات دشمن نيست بلكه صبر به معناى شكيبايى عمومى است كه در تمام مراحل و در همه حوادث مستحسن و نيكوست ، به عبارت ديگر منظور از صبر ، در اين آيه حكم اخلاقى غير قابل نسخ است نه يك حكم سياسى كه با تشريع حكم\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 178 .\r\n","page_name":" 618 ","page_number":162},
  {"content":"\r\n\r\nديگر نسخ شود .\r\nآرى ، شايد اين معنى را از اطلاق آيهء شريفه كه به صبر در برابر كفار نيز شامل مىگردد ، بتوان استفاده نمود ولى شمول يك لفظ بر معنايى ، مطلبى است و دلالت صريح لفظ بر آن معنى و ارادهء آن ، مطلب ديگر .\r\nبنابراين ، اين وجهى براى نسخ در آيه مزبور باقى نمىماند .\r\n\r\n","description":"","footnote":"","page_name":" 619 ","page_number":163},
  {"content":"\r\n\r\n\r\n( 28 ) نسخ در آيهء صفح\r\n« . . . وَ إِنَّ السَّاعَهءَ لَآتِيَهءٌ فَاصْفَحِ الصَّفْحَ الْجَمِيلَ » . ( سورهء حجر / 85 )\r\n« و ساعت موعود ( قيامت ) قطعاً فرا خواهد رسيد [ و جزاى هر كس به او مىرسد 
  ] پس از آن‌ها به طرز شايسته‌اى صرف نظر كن [ و آن‌ها را بر نادانىهايشان ملامت مكن 
  ] »\r\nاز ابن عباس ، سعيد و قتاده نقل شده است كه اين آيه به عفو و گذشت دستور داده است ، با آيهء « سيف » كه در آن فرمان جنگ با كفار و مشركين آمده نسخ شده است . « 1 »\r\nمؤلف : اين آيه نيز به مانند آيات قبلى نسخ نشده است زيرا عفو و گذشتى كه در اين آيه به آن امر شده است ، به معناى عمومى عفو نيست بلكه منظور از اين عفو ، اغماض و چشم‌پوشى از ايذاء و اذيتى است كه از ناحيهء مشركين متوجه وجود مقدس پيامبر ( صلى الله عليه و آله و سلم ) مىگرديد و شاهد بر اين معنى مضمون آيه ديگرى است كه مىفرمايد :\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 178 .\r\n","page_name":" 620 ","page_number":164},
  {"content":"\r\n\r\n« فَاصْدَعْ بِمَا تُؤْمَرُ وَ أَعْرِضْ عَنِ الْمُشْرِكِينَ * إِنَّا كَفَيْنَاكَ الْمُسْتَهْزِئِينَ » . ( سورهء حجر / 95 - 94 )\r\n« آنچه را مأموريت دارى ، آشكارا بيان كن و از مشركان روى برگردان [ و به آن‌ها اعتنا نكن 
  ] ، ما شر استهزا كنندگان را از تو دفع خواهيم كرد . »\r\nدر اين آيه رسول خدا ( صلى الله عليه و آله و سلم ) به استقامت و صبر و شكيبايى در برابر استهزاى مشركين مأمور گرديده است . بنابراين ، اين آيه به موضوع جنگ با كفار ارتباطى ندارد كه با آيه « سيف » منسوخ گردد .\r\nو خلاصهء مضمون اين آيه ، اين است كه خداوند پيامبرش را به صبر و استقامت در راه تبليغ اوامر الهى و نشر احكامش دعوت و تشويق مىكند كه در اين راه با دلگرمى بكوشد و به ايذا و استهزاى مشركين توجه ننمايد و اين مفهوم ، ارتباط به جنگ و جهاد ندارد كه پس از نيرو گرفتن مسلمانان و توسعه و عظمت يافتن اسلام و پس از روشن شدن دلائل و براهين حقانيت آن ، در اسلام واجب شده است .\r\nبه عبارت ديگر\r\nرسول اكرم ( صلى الله عليه و آله و سلم ) در اوائل بعثت ، مأمور به جهاد نبود و مأمور بود كه با مشركين و دشمنان خويش مدارا كند و ايذا و استهزاى آنان را ناديده بگيرد و در اين مورد بردبارى و تحمل به خرج بدهد ، تنها با زبان نرم و ملايم و با نشان دادن معجزه و شكستن قوانين طبيعت ، نبوت خود را ثابت و مردم را به سوى پروردگار واحد و يگانه دعوت نمايد زيرا در اين دوران كه پيامبر اسلام ( ص ) ، از هيچگونه توان و امكانات جنگى برخوردار نبود ، طبعاً اقدام به جنگ و جهاد و مواجه با شكست قطعى مىگردد ولى آن گاه كه نيرو و قدرت به دست آورد و مسلمانان تعداد افزون و شوكت و نيرويشان قوى شد و وسائل جنگى بيشترى برايشان فراهم گرديد دستور جهاد آمد و مأمور به جنگ با مشركين گرديد و به طورى كه در صفحات پيش\r\n\r\n","description":"","footnote":"","page_name":" 621 ","page_number":165},
  {"content":"\r\n\r\nگفتيم ، احكام و دستورات اسلام يك جا و دفعتاً تشريع نشده بلكه به تدريج و با مرور زمان پيش رفته و در مدت تقريباً بيست و سه سال تكميل گرديده است . جهات هم در اوائل بعثت واجب نبود و به جاى آن تحمل ، بردبارى و مدارا با مشركين معمول بود و بعداً جهاد واجب گرديد .\r\nولى بايد توجه داشت كه اين موضوع كوچكترين ارتباطى با مسئلهء نسخ ندارد و از آن باب و مقوله نمىتواند باشد ، بلكه از اين باب است كه حكمى نبوده است و بعداً تشريع شده است و نخست حكم جهاد نازل نشده بود ، مانند همهء احكام ديگر اسلام كه به تدريج نازل شده است ، آيه و حكم جهاد بعداً نازل شد و قبل از نزول حكم جهاد ، رسول خدا ( صلى الله عليه و آله و سلم ) با صبر ، تحمل ، استقامت و حوصله مشغول تبليغ و رساندن اسلام به گوش كفار و مشركين بود و با آنان نمىجنگيد و به از نزول آيهء جهاد ، جنگ نيز به برنامه آن بزرگوار اضافه شد .\r\n\r\n","description":"","footnote":"","page_name":" 622 ","page_number":166},
  {"content":"\r\n\r\n\r\n( 29 ) نسخ در آيهء اباحهء خمر\r\n« وَ مِن ثَمَرَاتِ النَّخِيلِ وَ الْأَعْنَابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِى ذلِكَ لَآيَهءً لِقَوْمٍ يَعْقِلُونَ » . ( سورهء نحل / 67 )\r\n« و از ميوه‌هاى درختان نخل و انگور ، مسكرات ( خوردنىهاى ناپاك ) و روزى خوب ( خوردنىهاى پاكيزه ) مىگيريد . »\r\nاز قتاده ، سعيد بن جبير ، شعبى ، مجاهد ، ابراهيم و ابوزرين نقل گرديده است كه اين آيه با آيات تحريم خمر نسخ شده است . « 1 »\r\nبه نظر ما : اين آيه نيز از آياتى است كه حكم آن ثابت و پابرجاست و نسخ نشده است زيرا اثبات نسخ در آيه به اثبات دو موضوع بستگى و ارتباط دارد :\r\nاول اينكه : منظور از لفظ « سكر » در اين آيه خمر و شراب مست كننده باشد ، در صورتى كه طرفداران نسخ نمىتوانند ، اين معنى را ثابت كنند ، زيرا يكى از معانى « سكر » در لغت عبارت است از « سركه » و مفسر معروف على بن ابراهيم نيز سكر\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 181 .\r\n","page_name":" 623 ","page_number":167},
  {"content":"\r\n\r\nرا به همين معنى تفسير نموده است . « 1 » بنابراين معنى ، منظور از « رزق حسن » و طعام‌هاى لذيذ و شيرين مانند شيره و غير آن مىباشد كه از خرما و انگور به دست مىآيد .\r\nدوم اينكه : آيه شريفه ، دلالت بر جواز و حليت مسكر داشته باشد ، در صورتى كه اثبات اين مطلب براى طرفداران نسخ ممكن نيست زيرا به ظاهر اين آيه در مقام بيان يك واقعيت و جريان طبيعى است نه در مقام بيان حرمت و حليت چيزى و يا امضاى راه و رسم مردم و تجويز يك عمل نادرست كه در ميانشان شايع بوده است .\r\nدليل بر اينكه آيه در مقام بيان يك جريان طبيعى است نه در مقام بيان حكم ، اين است كه اين آيه در رديف آيات ديگرى واقع گرديده است كه خداوند در آن آيات قسمتى از نشانه‌هاى صنعت ، قدرت و خلقت خود را كه در عالم آفرينش به وجود آورده است ، مىشمارد و مىگويد :\r\n« وَ اللَّهُ أَنْزَلَ مِنَ السَّماءِ مَاءً فَأَحْيَا بِهِ الْأَرْضَ بَعْدَ مَوْتِهَا إِنَّ فِى ذلِكَ لَآيَهءً لِقَوْمٍ يَسْمَعُونَ * وَ إِنَّ لَكُمْ فِى الْأَنْعَامِ لَعِبْرَهءً نُسْقِيكُم مِمَّا فِى بُطُونِهِ مِن بَيْنِ فَرْثٍ وَ دَمٍ لَّبَناً خَالِصاً سَائِغاً لِلشَّارِبِينَ * وَ مِن ثَمَرَاتِ النَّخِيلِ وَ الْأَعْنَابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِى ذلِكَ لَآيَهءً لِقَوْمٍ يَعْقِلُونَ * وَأَوْحَى رَبُّكَ إِلَى النَّحْلِ أَنِ اتَّخِذِى مِنَ الْجِبَالِ بُيُوتاً وَ مِنَ الشَّجَرِ وَ مِمَّا يَعْرِشُونَ * ثُمَّ كُلِى مِن كُلِّ الثَّمَرَاتِ فَاسْلُكِى سُبُلَ رَبِّكِ ذُلُلَاً يَخْرُجُ مِن بُطُونِهَا شَرَابٌ مُخْتَلِفٌ أَلْوَانُهُ فِيهِ شِفَاءٌ لِلنَّاسِ إِنَّ فِى ذلِكَ لَآيَهءً لِقَوْمٍ يَتَفَكَّرُونَ » . ( سورهء نحل / 69 - 65 )\r\n\r\n\r\n","description":"","footnote":"\r\n( 1 ) . تفسير برهان ، 1 / 577 .\r\n","page_name":" 624 ","page_number":168},
  {"content":"\r\n\r\n« و خداوند از آسمان ، آبى فرستاد و زمين را پس از آن‌كه مرده بود ، حيات بخشيد ، در اين ، نشانه روشنى است براى جمعيتى كه گوش شنوا دارند * و در وجود چهارپايان ، براى شما ( درس‌هاى ) عبرتى است از درون شكم آن‌ها ، از ميان غذاهاى هضم شده و خون ، شر خالص و گوارا به شما مىنوشانيم * و از ميان ميوه‌هاى درختان نخل و انگور ، مسكرات ( ناپاك ) و روزى خوب و پاكيزه مىگيريد . در اين ، نشانه روشنى است براى جمعيتى كه انديشه مىكنند * و پروردگار تو به زنبور عسل وحى ( الهام ) نمود كه از كوه‌ها و درختان داربست‌هايى كه مردم مىسازند ، خانه‌هايى برگزين ! * سپس از تمام ثمرات ( ويژه گل‌ها ) بخور و راه‌هايى را كه پروردگارت براى تو تعيين كرده است ، براحتى بپيما ! از درون شكم آن‌ها نوشيدنى با رنگ‌هاى مختلف خارج مىشود كه در آن ، شفا براى مردم است ، به يقين در اين امر نشانه روشنى است براى جمعيتى كه مىانديشند . »\r\nخداوند ، در اين آيات پنج گانه از علائم و نشانه‌هاى قدرت خود ياد نموده و به نازل نمودن آب حيات‌بخش و زنده نمودن زمين‌هاى مرده و همچنين به صنع و تدبيرى كه در خلقت حيوانات به كار برده و شير خالص از ميان سرگين و خون بيرون آورده است و امثال اين اسرار و دقائق خلقت ، اشاره مىكند .\r\nاز خواصّى كه براى گرفتن سكر و رزق نيكو و لذيذ در درختان خرما و انگور قرار داده است ، سخن به ميان مىآورد ، خاصيت و خصوصيتى را كه در درختان اين دو ميوه دارا مىباشند ، تذكر مىدهد آن‌گاه افكار را به صنعت عسل و اعمال شگفت‌انگيز زنبوران عسل كه در ساختن عسل و موم به كار مىبرند و خردمندان و خصوصاً كسانى را كه با طرز كار آن‌ها از نزديك آشنايى دارند ، به تعجّب و حيرت واداشته است ، متوجه مىسازد .\r\nضمناً اين نكته را نيز گوشزد مىكند كه اين اعمال محيرالعقول و اعجاب‌انگيز زنبوران عسل در اثر الهامى است كه از ناحيه خدا به‌طور غريزى بر آن‌ها القا مىگردد .\r\n\r\n","description":"","footnote":"","page_name":" 625 ","page_number":169},
  {"content":"\r\n\r\nبا اين توضيح معلوم مىشود كه اين آيات در مقام بيان نشانه‌هاى قدرت و درس توحيد مىباشند نه در مقام تشريع و بيان حكم ، پس در اين آيه مورد بحث كوچكترين اشاره و دلالتى به جايز بودن شراب و مسكرات نيست تا با آيات حرمت خمر منسوخ گردد . »\r\nگذشته از همه اين‌ها : اگر فرض و قبول كنيم كه منظور از لفظ « سكر » در آيه ، مست كننده است ، خود اين آيه دليل\r\nبر حرام بودن مسكر خواهد گرديد ، نه به مباح بودن آن ، زيرا اين آيهء شريفه ، « سكر » را در برابر « رزق حسن » و روزى نيكو و پاك قرار داده است و اين تقابل نشان مىدهد كه مسكر ، رزق پاك و حلال نيست .\r\nرواياتى كه از ائمهء هدى ( عليهم السلام ) به دست ما رسيده است ، اين معنى را كه گفتيم تأييد مىكند و اينكه مسكرات از اول در قرآن مجيد و در اسلام مباح و حلال نبوده است ، ثابت مىكند .\r\nشيخ صدوق با استاد خود از محمد بن مسلم نقل مىكند كه از امام صادق ( عليه السلام ) دربارهء شراب سؤال گرديد كه آيا حلال بوده است يا نه ! امام در پاسخ وى گفت : رسول اكرم ( صلى الله عليه و آله و سلم ) فرمود : اول چيزى كه پروردگار ، مرا از آن نهى نمود ، بت پرستى و شراب خوردن بود .\r\nباز صدوق از حضرت رضا ( عليه السلام ) نقل نموده است كه خداوند هيچ پيامبرى را نفرستاده است مگر با دستور و فرمان حرمت خمر . « 1 »\r\nدر بحث اعجاز نيز گذشت كه خمر از نظر تورات هم حرام بوده است .\r\nولى جاى ترديد نيست كه در اول اسلام حرام بودن خمر اعلان نشده بود و پس از مدتى آيات تحريم شراب نازل و حرمت آن اعلان گرديد و اين روش\r\n\r\n\r\n","description":"","footnote":"\r\n( 1 ) . بحار الانوار ، 16 / 18 - 20 ، مرحوم فيض كاشانى نيز در وافى 11 / 79 باب مخصوصى براى اين موضوع اختصاص داده است .\r\n","page_name":" 626 ","page_number":170},
  {"content":"\r\n\r\nاختصاص به شراب ندارد بلكه تمام احكام اسلام چنين بوده است كه از اول اسلام حكمش ثابت بوده ولى به تدريج اعلان گرديده است .\r\nبنابراين ، شراب كه بعداً در حرمت آن ، آيه نازل شده است قبلًا حرام بوده است نه اينكه حلال باشد ، سپس با آيه\r\nتحريم ، حكم آن نسخ گردد .\r\n\r\n","description":"","footnote":"","page_name":" 627 ","page_number":171},
  {"content":"\r\n\r\n\r\n( 30 ) نسخ در آيهء ازدواج زن و مرد زناكار\r\n« الزَّانِى لَا يَنكِحُ إِلَّا زَانِيَهءً أَوْ مُشْرِكَهءً وَ الزَّانِيَهءُ لَا يَنكِحُهَا إِلَّا زَانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ » . ( سورهء نور / 3 )\r\n« مرد زناكار جز با زن زناكار يا مشرك ازدواج نمىكند و زن زناكار را جز مرد زناكار يا مشرك به ازدواج خود در نمىآورد و اين كار بر مؤمنان حرام شده است . »\r\nاز سعيد بن مسيب و اكثر علما نقل شده است كه اين آيه با آيه ديگر نسخ گرديده است « 1 »\r\nكه خداوند مىفرمايد :\r\n« وَ أَنكِحُوا الْأَيَامَى مِنكُمْ وَ الصَّالِحِينَ مِنْ عِبَادِكُمْ وَ إِمَائِكُمْ . . . » . ( سورهء نور / 32 )\r\n« همسر انتخاب كنيد براى بىهمسرانتان و براى نيكوكاران از غلامان و كنيزانتان . . . »\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 193 .\r\n","page_name":" 628 ","page_number":172},
  {"content":"\r\n\r\nمىگويند : مفهوم آيه اول اين است كه ازدواج با زنان زناكار جايز نيست ، مگر براى مردى كه خود اهل زنا و يا مشرك باشد ، ولى در آيه دوم دستور نكاح به طور عموم و بدون قيد و شرط آمده است كه شامل تمام افرادى كه داراى همسر نيستند مىباشد ، اعم از اينكه نابكار باشند يا نيكوكار .\r\nمؤلف : حقيقت اين است كه اين آيه شريفه نيز مانند آيات قبل ، نسخ نشده است زيرا اثبات نسخ در اين آيه موقوف بر اين است كه منظور از لفظ « نكاح » در اين آيه ، ازدواج باشد ولى براى اثبات اين معنى ، اولًا : دليلى وجود ندارد و ثانياً : اگر نكاح در اين آيه به معناى ازدواج باشد ، ازدواج نمودن مرد مسلمان زناكار با زن مشرك همچنين ازدواج مرد مشرك با زن مسلمان زناكار جايز خواهد بود ، چون در اين آيه آمده است كه مرد زناكار نمىتواند نكاح و ازدواج كند مگر با زن مشرك و يا زناكار و همين طور است ، زن زناكار تنها با مرد مشرك و يا زناكار مىتواند نكاح و ازدواج كند ، در صورتى كه چنين ازدواج در اسلام جايز نيست و اين ازدواج با ظاهر قرآن با سيره و روش مسلمانان سازگار نمىباشد .\r\nاين است كه بايد گفت : منظور از نكاح در اين آيه همان معناى لغوى آن و « نزديكى جنسى » است ، خواه مشروع باشد يا غير مشروع و جملهء « لا يَنْكَحُ » هم در مقام انشاء حكم و قانونگذارى نيست بلكه در اين مقام است كه به جهت اهميت موضوع زنا و شدت قباحت آن ، از يك واقعيت خبر مىدهد و انسان را از آن واقعيت مطلع مىسازد و مىگويد كه هيچ مرد زناكارى ، « نكاح » و زنا نمىكند مگر با زن زناكار يا پست‌تر از آن كه عبارت است از زن كافر كه زير بار توحيد و يگانه‌پرستى نرفته است و هيچ زن زناكار هم به اين عمل زشت مرتكب نمىگردد مگر با مرد زناكار يا پست‌تر از آن كه عبارت است از شخص كافر و اما مرد و زن با ايمان از زنا خوددارى مىكنند ، زيرا اين عملى است حرام و زشت و شخص با ايمان عمل قبيح و حرام را مرتكب نخواهد گرديد .\r\n\r\n","description":"","footnote":"","page_name":" 629 ","page_number":173},
  {"content":"\r\n\r\n\r\n( 31 ) نسخ در آيهء اغماض\r\n« قُل لِلَّذِينَ آمَنُوا يَغْفِرُوا لِلَّذِينَ لَا يَرْجُونَ أَيَّامَ اللَّهِ » . ( سورهء جاثيه / 14 )\r\n« بگو به مؤمنان كه در گذرند از كسانى كه معتقد و اميدوار به ايام خدا نيستند . »\r\nعده‌اى از علماى تفسير معتقدند كه اين آيه با آيه « سيف » و جهاد نسخ شده است و در توضيح آن چنين مىگويند : اين آيه در مكه و دربارهء عمر بن خطاب نازل شده است ، به هنگامى كه مردى از مشركين به او شتم و فحاشى نمود ، عمر خواست با وى درآميزد و او را به سزاى ناسزايش برساند ، اين آيه براى رام كردن عمر نازل شد و بعداً هم با آيهء :\r\n« فَاقْتُلُوا الْمُشْرِكِينَ حَيْثُ وَجَدتُّمُوهُمْ » . ( سورهء توبه / 5 )\r\nنسخ شد .\r\nطرفداران نسخ ، اين جريان را در نزول آيه مورد بحث و چگونگى نسخ آن مىآورند و از روايتى استفاده مىكنند كه آن را عليل بن احمد از محمد هشام از عاصم بن سليمان از جويبر از ضحاك و او هم از ابن عباس نقل كرده‌اند . « 1 »\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 217 .\r\n","page_name":" 630 ","page_number":174},
  {"content":"\r\n\r\nمؤلف : اين روايت كه تكيه‌گاه و مورد استناد طرفداران نسخ مىباشد ، جداً ضعيف و غير قابل اعتماد است و اگر از ساير جنبه‌هاى ضعف اين روايت صرف نظر كنيم ، تنها اين بس كه در سند آن « عاصم بن سليمان » واقع است و او شخصى بود دروغگو و حديث ساز . « 1 »\r\nاين حديث علاوه بر ضعف سند كه در آن مشهود است ، از نظر متن و مفهوم هم ضعيف و غير قابل اعتماد مىباشد زيرا :\r\nاولًا : مسلمانان قبل از هجرت كه در مكه به سر مىبردند ، ضعيف و در اقليت بودند و نمىتوانستند با مشركين ، تندى\r\nنموده و راه منازعه با آنان در پيش گيرند .\r\nثانياً : عمر ، از كسانى نبود كه در جنگ‌ها پيش قدم باشد و از رزمندگان و شجاعان به شمار رود ، با آن شرايط نامساعد كه در ميان مسلمانان قبل از هجرت بود و مخصوصاً با آن ضعف روحى كه عمر داشت ، چگونه توانست كه در دوران ضعف مسلمانان با مشركى درآويزد به طورى كه به خاطر رام كردن او آيه نازل شود ؟\r\nدر صورتى كه لفظ « غفران » و گذشت كه در آيه آمده است ، به قدرت و امكان انتقام دلالت دارد ، ولى به‌طورى كه اشاره نموديم ، پيش از هجرت انتقام گرفتن از آن\r\n\r\n\r\n","description":"","footnote":"\r\n( 1 ) . ابن عدى دربارهء عاصم مىگويد : دروغگو و حديث ساز است . باز مىگويد : تمام حديث‌هاى وى هم از نظر سند و هم از نظر متن سست و متزلزل است و ضعف در رواياتش آشكار .\r\nفلاس : او حديث مىساخت و در حديث سازى به حدى مهارت داشت كه مانند او را نديده‌ام .\r\nابوحاتم و نسائى : گفتار عاصم متروك و غير قابل اعتماد است .\r\nدارقطنى : دروغگو است و در علل گويد : ضعيف است و در ضعف و بىاعتبارى نمونه است .\r\nابوحيان : جايز نيست كه روايات او را نوشت ، مگر براى تعجب !\r\nابوداود طيالسى : درغگو است . ساجى : حديث وى متروك است ، زيرا حديث جعل مىكرد .\r\nازدى : ضعيف و مجهول الحال است . ( لسان الميزان ، 3 / 218 - 219 )\r\n","page_name":" 631 ","page_number":175},
  {"content":"\r\n\r\nمشرك براى عمر ممكن نبود ، زيرا اگر عمر مىخواست با مشرك درآويزد ، او نيز بناچار با عمر در مىآويخت و ديگر مجالى براى مفهوم « غفران » باقى نمىماند .\r\nبه هر تقدير نظر ما در اين آيات ، همان است كه در آيات گذشته بود و اين آيه هم مانند آيات قبلى يك حكم ثابت و لازم الاجرايى را در بر دارد و هيچ نسخى به آن راه نيافته است و مفهوم آن اين است كه مؤمنان را به عفو و اغماض در برابر اهانت‌ها و شكنجه‌ها و در برابر هر گونه آزار و اذيتى كه از ناحيهء كفار به آنان مىرسيد ، فرمان داده و به آن‌ها دستور مىدهد كه در برابر همهء ناملايمات و شدائد ، گذشت و چشم‌پوشى كنند .\r\nبنابراين توضيح ، آيه شريفه اختصاص به عمر ندارد بلكه دربارهء تمام مؤمنان است كه در برابر ايذا و اذيت كافران عفو و اغماض از خود نشان مىدهند .\r\nگواه ما بر اين معنى ، جمله‌اى است كه در آيه بعدى آمده است كه مىفرمايد :\r\n« لِيَجْزِىَ قَوْمَاً بِمَا كَانُوا يَكْسِبُونَ * مَنْ عَمِلَ صَالِحاً فَلِنَفْسِهِ وَ مَنْ أَسَاءَ فَعَلَيْهَا ثُمَّ إِلَى رَبِّكُمْ تُرْجَعُونَ » . ( سورهء جاثيه / 15 - 14 )\r\n« تا خداوند به مردم در برابر آنچه كسب و عمل مىكنند ، پاداش دهد ، هر كس * عمل نيك انجام دهد براى خود او است و هر كس كار بد كند به زيان خود او خواهد بود . »\r\nظاهر آيه اين است كه جزاى بدكاران كه از عذاب خدا و روز جزا نمىهراسند ، موكول به خداست ، خواه اين افراد بدكار از كفار و مشركين باشند و يا از اهل كتاب و از مسلمانانى كه در دين خدا بىمبالاتند .\r\nآرى ، جزاى اين چنين افرادى از هر صنف و گروهى باشند ، به خداوند كه ظلم هيچ ظالمى و تجاوز هيچ تجاوزگرى را فراموش نمىكند ، موكول و محول است پس سزاوار نيست شخصى كه ايمان به خدا دارد ، در انتقام گرفتن سبقت جويد\r\n\r\n","description":"","footnote":"","page_name":" 632 ","page_number":176},
  {"content":"\r\n\r\nو اين است مفهوم آيهء شريفه ، ولى البته بايد توجه داشت كه اين حكم يك حكم اخلاقى و معاشرتى و مربوط به روابط اجتماعى اسلام است و يا موضوع دعوت به سوى اسلام و با جنگ و قتال در مواردى كه حكم جنگ آمده است ، كوچكترين منافات و مخالفتى ندارد خواه تشريع اين حكم و برنامه ، قبل از نزول آيه « سيف » باشد و يا بعد از نزول آن .\r\n\r\n","description":"","footnote":"","page_name":" 633 ","page_number":177},
  {"content":"\r\n\r\n\r\n( 32 ) نسخ در آيهء اسيران جنگى\r\n« فَإِذَا لَقِيتُمُ الَّذِينَ كَفَرُوا فَضَرْبَ الرِّقَابِ حَتَّى إِذَا أَثْخَنتُمُوهُمْ فَشُدُّوا الْوَثَاقَ فَإِمَّا مَنَّاً بَعْدُ وَ إِمَّا فِدَاءً » . ( سورهء محمد / 4 )\r\n« آن‌گاه كه با كافران روبرو شديد ، آنان را گردن بزنيد و چون پيرو شديد ، اسيرشان سازيد ، سپس يا نيكى به آنان كنيد ( بلا عوض آزادشان نماييد ) و يا سر بها بگيريد ( با اخذ فديه آزادشان سازيد ) » .\r\nعده‌اى از مفسرين گفته‌اند : اين آيه با آيه « سيف » نسخ گرديده است و در مقابل آن‌ها عده ديگر نيز گفته‌اند كه خود اين آيه ناسخ آيه « سيف » است . « 1 »\r\nمؤلف : حقيقت اين است كه در ميان اين دو آيه اصلًا نسخى وجود ندارد ، نه آيهء مورد بحث ما با آيهء سيف نسخ گرديده و نه آن را نسخ كرده است .\r\nتحقيق اين بحث و نماياندن نظر صحيح در اين باره محتاج به بسط كلام و شرح بيشترى در احكام كفارى است كه با مسلمانان در حال جنگ مىباشند و اينك به شرح و تفصيل آن مىپردازيم :\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 220 .\r\n","page_name":" 634 ","page_number":178},
  {"content":"\r\n\r\nاحكام كافر حربى\r\nكفارى كه با مسلمانان در حال جنگ و معارضه مىباشند « كافر حربى » ناميده مىشوند ، مشهور در ميان علماى شيعه اين است : كافر حربى قتلش واجب است مگر در چند مورد :\r\n1 . كافرى كه با مسلمانان ، مىجنگد ، اگر مسلمان گرديد ، حكم قتل ساقط مىشود ، خواه در موقع جنگ ، اسلام را بپذيرد يا بعد از جنگ و اسير شدن ، زيرا موضوع حكم قتل ، كافر است كه پس از مسلمان شدنش موضوع قتل منتفى مىشود .\r\n2 . كافرى كه پس از پيروزى كامل مسلمانان و ضعف و شكست حتمى كفار به اسارت مسلمانان درآيد ، در اين صورت نيز حكم قتل ساقط مىگردد ، ولى اگر در حالت جنگ و قبل از شكست نهايى كفار اسير گرديد ، اين حكم ساقط نيست ، زيرا در آيه شريفه ، پيروزى مسلمانان غايت و حد نهايى وجوب قتل ، معين گرديده است . بديهى است هر حكمى كه داراى غايت و حدى باشد ، به آن حد كه رسيد ، ساقط مىشود .\r\nبه هر حال در صورتى كه كافر پس از پيروزى مسلمانان به اسارت آنان درآمد ، امام و ولى امر مسلمين مىتواند دربارهء آن‌ها يكى از سه راه را انتخاب كند : يا اسير را به صورت برده نگهدارد و يا فديه و سربها از وى بگيرد و آزادش كند و يا نيكى و بزرگوارى درباره او مبذول داشته ، بلا عوض رهايش نمايد . در اين احكام فرقى در ميان انواع كفار نيست و حكم در تمام موارد همان است ، خواه اين كافر از مشركين و بت‌پرستان باشد و يا اهل كتاب و غير مشرك .\r\nخلاصه\r\nاز آنچه گفته شد ، چنين به دست مىآيد : كافر آماده به جنگ در صورت اسير شدن از نظر اسلام داراى سه حكم است :\r\n\r\n","description":"","footnote":"","page_name":" 635 ","page_number":179},
  {"content":"\r\n\r\n1 . قتل در صورت دستگيرى در حالت جنگ .\r\n2 . عفو در صورت اسلام پذيرفتن .\r\n3 . اسارت بعد از جنگ و پيروزى .\r\nو بعد از اسارت نيز پيشواى مسلمانان مىتواند او را :\r\n1 . به عنوان برده تحويل مسلمانان دهد .\r\n2 . و يا سربها و فديه بگيرد و آزادش كند .\r\n3 . و يا بزرگوارى نموده و بدون عوض آزاد نمايد .\r\nاين بود خلاصهء احكام كافرى كه با مسلمانان سر جنگ دارد و همهء اين احكام در اسلام ، قطعى و در ميان علماى اسلام اجماعى و مورد اتفاق است و هيچ اختلافى در آن وجود ندارد و اگر احياناً اختلافى هم ديده شده ، شاذ و غير قابل اعتنا است چنان كه بعداً روشن خواهد گرديد .\r\nهمهء آنچه گفته شد ، مستقيماً از خود آيهء شريفه استفاده مىشود زيرا اين آيه حكم كافر آماده به جنگ را با جمله « ضَرْبَ الرّقابِ » ، كشتن و گردن زدن قرار داده است و حكم برده گرفتن كافر را نيز كه پس از پايان جنگ و پيروزى كامل مسلمانان ، دستگير شده باشد ، با جمله « شَدُّ الْوَثاقِ » بيان كرده ، استرقاق و برده گرفتن را براى آنان معين نموده است و در صورت آزاد كردن نيز جمله « مَنَّ وَ فَدا » سر بها و عوض گرفتن و يا بدون عوض ، آزاد كردن هر دو را تجويز نموده است .\r\nبا اين توضيح معلوم مىگردد : منظور از « شَدُّ الوَثاق » - كه موضوع دو حكم قبلى يعنى آزاد كردن با گرفتن سربها و بدون گرفتن سربها مىباشد - همان استرقاق و برده گرفتن است .\r\nزيرا « شد الوثاق » از استقلال انداختن دشمن را مىگويند و اين معنى هم با برده‌گرفتن كه در واقع ، گرفتن آزادى شخص است ، بسيار متناسب است و اگر « شد الوثاق » در آيه به معناى استرقاق نباشد بلكه يك معناى عمومى و كلىترى از\r\n\r\n","description":"","footnote":"","page_name":" 636 ","page_number":180},
  {"content":"\r\n\r\nآن منظور شود ، در اين صورت نيز با ادلهء ديگرى كه حكم برده گرفتن و استرقاق را جايز و مباح مىشمارند ، قيد مىخورد و بدين گونه ، حكم « فداء وَ مَنَ » به موضوع استرقاق ، اختصاص پيدا مىكند .\r\nبا اين بيان ، احكام كافر آماده به جنگ برده كافر از آيهء شريفه كاملًا استفاده مىشود .\r\nروايات معتبر نيز مؤيّد همان معنا است ، زيرا اين احكام به همان صورت كه از آيه استفاده مىشود و در بعضى از روايات هم آمده است ، چنان كه « كلينى » و « شيخ طوسى » از طلحهء بن زيد نقل مىكنند كه او مىگويد ، از امام صادق ( عليه السلام ) شنيدم كه مىفرمود : پدرم مىگفت : « جنگ با كفار دو حكم دارد : اگر جنگ هنوز ادامه دارد و كفار شكست نخورده و پراكنده نشده‌اند ، در اين حال هر اسيرى كه گرفته شود ، امام اختيار دارد كه گردنش را بزند و يا از دار بياويزد و يا دست و پاى او را از چپ و راست قطع كند ، بدون اينكه از تنش جدا سازد و به همان حالت رها كند تا در اثر خونريزى بميرد و اين گفتار خداست :\r\n« إِنَّمَا جَزَاءُ الَّذِينَ يُحَارِبُونَ اللّهَ وَ رَسُولَهُ وَ يَسْعَوْنَ فِى الْأَرْضِ فَسَاداً أَن يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُم مِنْ خِلَافٍ أَوْ يُنفَوْا مِنَ الْأَرْضِ ذلِكَ لَهُمْ خِزْىٌ فِى الدُّنْيَا وَ لَهُمْ فِى الْآخِرَهءِ عَذَابٌ عَظِيمٌ » . ( سورهء مائده / 33 )\r\n« جزا و مكافات كسانى كه با خدا و پيامبر او مىجنگند و مىكوشند در روى زمين فتنه و فساد برپا كنند ، اين است كه\r\nكشته شوند يا به دار آويخته گردند و يا دست‌ها و پاهايشان از چپ و راست بريده شود يا تبعيد شوند ، اين خوارى و ذلت است براى آنان در دنيا و در آخرت هم به عذاب بزرگى مبتلا خواهند شد . »\r\nآن‌گاه امام فرمود : آيا نمىبينى كه خدا امام را تنها در مورد نوع مجازات كافر محارب ، مخيّر نموده است و اين اختيار در همه موارد نيست ؟ »\r\n\r\n","description":"","footnote":"","page_name":" 637 ","page_number":181},
  {"content":"\r\n\r\nطلحه مىگويد : معناى اين جمله را از امام ( عليه السلام ) پرسيدم كه خداوند در همان آيه مىفرمايد : « اوْ يُنْفَوْا مِنَ الْارْضِ » امام ( عليه السلام ) در جوابم فرمود : تبعيد در اين آيه به معناى فرارى دادن است ، يعنى سپاه اسلام بايد سپاه كفر را متفرق و پراكنده سازند و افرادشان را فرارى دهند و اگر به آنان رسيدند و دستگيرشان نمودند ، بايد همان احكامى كه براى كفار بيان گرديده است ، دربارهء آن‌ها اجرا شود .\r\nامام ( عليه السلام ) سپس فرمود : احكام كفار در حالت جنگ همان است و اگر جنگ پايان پذيرفت و كفار با شكست حتمى روبرو شدند و متفرق گرديدند ، در اين حال هر كافرى كه دستگير شود و به اسارت مسلمانان درآيد ، پيشواى مسلمانان مخيّر است كه بر آنان منت بگذارد و بلاعوض آزادشان سازد و يا فديه و سربها بگيرد و رهايشان سازد و يا به عنوان برده و غلام نگهدارد . « 1 »\r\nخلاصه :\r\nاز اين روايت و از همهء آنچه در معناى آيهء شريفه گفتيم ، چنين بر مىآيد كه اسير كافرى كه بعد از خاموش شدن آتش جنگ دستگير شده است ، كشته نمىشود .\r\nبعضى از علماى اهل سنت ، مانند عطا و ضحاك و حسن بصرى نيز در اين نظريه با ما موافقند و حسن بصرى همين نظريه را با صراحت اظهار مىدارد و مىگويد : اسيران جنگى كه پس از پايان جنگ دستگير گرديده‌اند ، كشته نمىشوند ، بلكه امام مسلمانان مخير است كه آنان را برده نمايد يا فديه و سربها بگيرد و يا بدون فديه آزادشان سازد . « 2 »\r\n\r\n\r\n","description":"","footnote":"\r\n( 1 ) . وافى ، 9 / 23\r\n( 2 ) . تفسير قرطبى ، 16 / 227 - 228 و همين نظريه را نحاس در الناسخ و المنسوخ از عطا نقل نموده است .\r\n","page_name":" 638 ","page_number":182},
  {"content":"\r\n\r\nبا اين بيانى كه گفته شد ، معلوم گرديد كه در آيه مورد بحث ، نسخى وجود ندارد ، خواه آيه « سيف » پيش از اين آيه نازل گرديده باشد يا بعد از آن زيرا وجوب كشتن كافر كه از آيه « سيف » استفاده مىشود و عدم وجوب آن كه از آيه مورد گفتار به دست مىآيد ، با هم منافات ندارند تا يكى ناسخ آن ديگرى گردد و مفهوم هر دو آيه به جاى خود لازم الاجرا و مورد عمل است و هر كدام به مورد خاصى اختصاص دارد .\r\nتصحيح يك اشتباه\r\nاين بود نظريه و عقيدهء شيعه و مفاد و مضمون آيهء شريفه دربارهء اسيران جنگى ولى تعجب است كه با اين حال ، « شيخ طوسى » روايتى را به علماى شيعه نسبت مىدهد كه بنا به آن روايت ، امام و پيشواى مسلمانان مخير است اسيران جنگى را كه پس از پيروزى مسلمانان پايان جنگ دستگير كرده‌اند ، به قتل برساند و يا يكى از آن سه حكم را كه قبلًا توضيح داديم ، دربارهء آنان اجرا كند .\r\nمتن گفتار « شيخ طوسى » اين است : « آنچه كه اصاحب ما روايت نموده‌اند ، اين است كه اگر كفار در اثناى جنگ به اسارت مسلمانان درآيند ، امام اختيار دارد كه آن‌ها را بكشد يا دست و پايشان را از چپ و راست قطع نمايد تا بميرند ، ولى نمىتواند آن‌ها را در برابر فديه و يا بدون فديه آزاد سازد و اگر پس از پايان جنگ به اسارت مسلمانان درآيند ، امام و پيشواى مسلمانان مخير است كه بلاعوض و يا با فديه و سربها آزادشان سازد و يا به صورت برده نگهدارد و يا به قتلشان برساند . »\r\nدر اين گفتار ، مرحوم طبرسى ( رحمهء الله عليه ) نيز در مجمع البيان از شيخ طوسى پيروى نموده است . « 1 »\r\n\r\n\r\n","description":"","footnote":"\r\n( 1 ) . تفسير تبيان ، چاپ نجف 9 / 291 .\r\n","page_name":" 639 ","page_number":183},
  {"content":"\r\n\r\nدر صورتى كه در اين مورد اصلًا چنين روايتى وجود ندارد .\r\nاتفاقاً خود شيخ طوسى در كتاب « مبسوط » بصراحت ، نظريهء مشهور را تأييد نموده و مىگويد : دربارهء هر اسيرى كه پس از خاموش شدن آتش جنگ به دست مسلمانان بيفتد ، امام مخير است كه به دو منت بگذارد و بلاعوض آزاد كند يا بعنوان برده نگهدارد و يا در مقابل فديه آزادش كند ، بنا به روايت اصحاب ما ، امام نمىتواند او را بكشد . « 1 »\r\nو باز وى در باب « فَىْء و تقسيم غنائم » كتاب « خلاف » در ضمن مسئله هفدهم بر اين نظريه ادعاى اجماع علما و اخبار نموده است .\r\nاين است كه ما احتمال مىدهيم ، جملهء « ضرب الرّقاب » و جواز كشتن اسيران جنگى در عبارت اولى شيخ طوسى در كتاب « تبيان » اشتباه قلمى بوده و مرحوم « طبرسى » هم بدون مراجعه و تحقيق همين مطلب را تعقيب نموده است ، زيرا اين نظريه هم خلاف مشهور و بلكه خلاف اجماع علما و دلائل ديگر است و هم مخالف با گفتار خود شيخ طوسى است ، در كتابهاى ديگرش .\r\nاز كسانى كه به همين نظريه صريحاً ادعاى اجماع نموده‌اند يكى هم مرحوم « علامه » است ، در دو كتاب خود « منتهى » و « تذكره » در باب جهاد ، بخش احكام اسيران جنگى .\r\nنظريات ديگرى در آيه شريفه\r\nنظريه علماى شيعه و بعضى از علماى اهل تسنن ( ضحاك و عطا و حسن ) را دربارهء آيهء مورد بحث شناختيد ولى اكثر علماى اهل سنت در اين آيه نظريات ديگرى دارند كه در اين جا مىآوريم و به پاسخ آن‌ها مىپردازيم :\r\n\r\n\r\n","description":"","footnote":"\r\n( 1 ) . مبسوط كتاب الجهاد ، فصل فى اصناف الكفار و كيفيهء قتالهم .\r\n","page_name":" 640 ","page_number":184},
  {"content":"\r\n\r\n1 . عده‌اى از علماى اهل سنت مىگويند كه اين آيه تنها دربارهء مشركين نازل گرديده است نه دربارهء تمام كفار و دلالت مىكند بر اينكه اسيران مشركين نبايد ، كشته شوند بلكه در برابر فديه و يا بدون فديه آزاد مىگردند ، سپس آيات « سيف » يعنى آياتى كه در آن‌ها فرمان قتال و جهاد آمده است ، نازل گرديد و اين آيه را نسخ نمود .\r\nاين نظريه به قتاده ، ضحاك ، سدى ، ابن جريح ، ابن عباس و بيشتر علما و مفسرين كوفه نسبت داده شده ، آن‌ها مىگويند : چون اين آيه نسخ گرديده است ، پس اسير مشرك را بايد كشت و جايز نيست او را با عوض و يا بلاعوض آزاد كرد . « 1 »\r\nپاسخ : اين نظريه درست نيست زيرا آيات « سيف » به تمام كفار اعم از مشرك و غير مشرك عموميت دارند و اما اين آيه به عقيدهء طرفداران اين نظريه اختصاص به مشركين دارد و قانون كلى و « مطلق » نمىتواند قانون مقيّد و جزيى را نسخ كند ، خواه اين قانون كلى و مطلق ، از نظر زمان صدور ، مقدم بر قانون غير مطلق باشد يا مؤخر از آن . « 2 »\r\nبنابراين ، آيات سيف كه به تمام كفار اطلاق و كليت دارد ، نمىتواند ناسخ آيه مورد بحث باشد .\r\n1 . گروه ديگر معتقدند كه آيهء شريفه دربارهء تمام كفار نازل گرديده ولى حكم آن در خصوص مشركين نسخ شده است .\r\nاين نظريه باز به قتاده و مجاهد و حَكَم نسبت داده شده و مشهور از مذهب ابوحنيفه نيز همان است . « 3 »\r\n\r\n\r\n","description":"","footnote":"\r\n( 1 ) . تفسير قرطبى ، 16 / 217 .\r\n( 2 ) . ما ، در اين باره در نوشته خود ( اجود التقريرات ) در بحث عموم و خصوص به طور تفصيل بحث نموده‌ايم\r\n( 3 ) . تفسير قرطبى ، 16 / 227 .\r\n","page_name":" 641 ","page_number":185},
  {"content":"\r\n\r\nپاسخ : اين نظريه نيز مانند نظريه قبلى بىاساس و بطلان آن روشن است ، زيرا صحت اين نظريه متوقف به اثبات اين مطلب است كه نزول آيات « سيف » متأخر از نزول اين آيه است ، در صورتى كه طرفداران نسخ نمىتوانند ، چنين مطلبى را به اثبات برسانند و بدين مطلب سند و دليلى ندارند ، خبر واحد آن هم در مورد نسخ ، مثمر ثمر نيست ، زيرا :\r\nچنان كه در صفحات گذشته توضيح داديم ، به اجماع تمام علما ، خبر واحد دربارهء نسخ قرآن هيچ گونه تأثيرى ندارد و در اين مورد نمىتواند ، كوچكترين مطلبى را ثابت كند و يا مورد اتكا و استناد قرار گيرد .\r\nو اگر نسخ با خبر واحد هم ثابت شود ، باز دليلى بر ناسخ بودن آيات سيف وجود ندارد كه تا اين نظريه صحيح باشد بلكه نهايت چيزى كه ثابت است ، اين است كه آيهء مورد بحث « مُقَيّد » و يا « مخصّص » آيهء سيف است ، زيرا همهء مسلمانان در اين نكته اتفاق دارند كه مشركين در هر صورت ، داخل در اين آيه مىباشند يا از لحاظ اينكه اين آيه مختص به مشركين است و يا از لحاظ اينكه هم مشركين و هم به غير مشركين عموميت دارد .\r\nبنابراين ، آيه مورد بحث قرينه مىشود بر تقييد آيات سيف و يا « تخصيص » آن‌ها نه نسخ آن‌ها زيرا به طورى كه قبلًا اشاره نموديم ، مطلق نمىتواند ناسخ مقيد گردد .\r\nاگر از همهء آنچه گفتيم صرف نظر كنيم ؛ تازه ، نسبت در ميان اين آيه با آيات سيف و قتال « عموم و خصوص من وجه » است ، يعنى در دو مورد ، احكام آن‌ها مستقل و جداگانه مىباشد و تعارض در ميان‌شان نيست و تنها در يك مورد برخورد و تعارض دارند و آن در مورد مشركى است كه پس از پايان جنگ اسير شده است ، در اين مورد آيهء سيف به قتل فرمان مىدهد و اين آيه از قتل منع مىكند كه در دو مورد عدم تعارض به مفهوم هر دو آيه عمل مىشود و در مورد اختلاف و تعارض\r\n\r\n","description":"","footnote":"","page_name":" 642 ","page_number":186},
  {"content":"\r\n\r\nنيز حكم آيه‌اى را مورد عمل قرار مىدهند كه ادلهء ديگر مؤيد آن باشد و چنان كه قبلًا توضيح داده شد ، ادلهء ديگر مؤيد آيه مورد بحث است .\r\n3 . گروه سومى از علماى اهل سنت به عكس آن دو گروه اول ، مىگويند : اين آيه نه تنها با آيهء سيف نسخ نگرديده ، بلكه آن را نسخ نموده است .\r\nپاسخ : اين نظريه هم در بطلان و بىاساس بودن ، مانند دو نظريه قبلى است ، زيرا صحت آن ، موقوف بر اين است كه ثابت شود : آيه سيف از نظر زمان نزول بر آيه مورد بحث مقدم بوده است ، در صورتى كه هرگز نمىتوانند اين مطلب را ثابت كنند .\r\nعلاوه‌بر اين ، اگر بر فرض هم ثابت گرديد كه آيه سيف قبل از اين آيه نازل شده است ، تنها مقدم بودن مقتضى نسخ نمى باشد ، بلكه نسخ به دليل محكم‌ترى نيازمند است و اين چنين دليلى هم وجود ندارد .\r\n4 . عدهء ديگرى هم معتقدند كه امام و پيشواى مسلمانان دربارهء اسيران جنگى مخير است كه آنان را بكشد و يا آن‌ها را استرقاق كند و به بردگى بگيرد و در صورت دوم هم مىتواند به همان صورت بردگى نگه‌دارد و يا با فديه و سربها و يا بدون فديه آزادشان سازد و در اين حكم فرقى بين حالت جنگ و پايان جنگ نيست .\r\nاين نظريه را هم ابوطلحه از ابن عباس نقل نموده و عدهء زيادى از مفسرين اهل سنت نيز آن را پذيرفته‌اند كه ابن عمر ، حسن بصرى و عطا از اين افرادند و باز عده‌اى از فقهاى اهل سنت هم از اين عقيده پيروى نموده‌اند ، مانند مالك ، شافعى ، ثورى ، اوزاعى ، ابوعبيد و علماى ديگر . « 1 »\r\nوجه داشته باشيد كه بنابراين نظريه نيز در آيه شريفه نسخى واقع نشده است ، چون مفهوم آيه با اين نظريه منافات ندارد تا بوسيلهء آن نسخ شود .\r\n\r\n\r\n","description":"","footnote":"\r\n( 1 ) . تفسير قرطبى ، 16 / 228 .\r\n","page_name":" 643 ","page_number":187},
  {"content":"\r\n\r\n« نحاس » اين نظريه را در كتاب خود مىآورد ، آن گاه مىگويد : اين عقيده بر اين اساس است كه آيهء عفو و آيه سيف هر دو از نظر حكم ثابت و مورد عمل مىباشند و هيچ‌يك از آن‌ها نسخ نگرديده است و اين نظريه بهترين نظريه است ، زيرا نسخ تنها بوسيلهء دليل قطعى ثابت مىشود كه در اينجا اولًا : چنين دليلى وجود ندارد وثانياً : آن جا كه عمل كردن به مضمون هر دو آيه ممكن است ، عقيده به وجود نسخ معنى ندارد .\r\nسپس اضافه مىكند : اين نظريه از اهل مدينه ، شافعى و ابوعبيد هم نقل گرديده است . « 1 »\r\nپاسخ : اين نظريه گرچه مستلزم ادعاى نسخ در آيه نيست ولى در عين حال نظريه صحيحى نيست ، زيرا از دو جهت با آيه شريفه مخالفت دارد :\r\nى كى اينكه : اين آيه به صراحت دلالت مىكند كه « مَنّ وَ فداء » آزاد كردن با عوض و بلا عوض به اسيرانى اختصاص دارد كه پس از غلبه و پيروزى كامل مسلمانان و پايان جنگ ، دستگير شده باشند ، بنابراين ، آزاد كردن اسيرانى كه در حالت جنگ دستگير گرديده‌اند ، با حكم اين آيه سازگار نيست .\r\nدوم اينكه : در اين آيه « ضرب رقاب » و قتل كفار در حال جنگ و تا پيروزى مسلمانان محدود و معين شده است كه بنا به مفهوم اين آيه ، پس از پيروزى كامل قتل كفار متوقف و ممنوع مىباشد . بنابراين ، عقيده به جواز قتل اسيران جنگى پس از پيروزى كامل ، مخالف با مفهوم صريح اين آيه خواهد بود .\r\nاگر در قتل اسيران جنگى به آيه سيف استناد كنند ، آن هم درست نيست ، زيرا همان‌طور كه قبلًا گفتيم : آيه سيف با اين آيه مقيد گرديده و به اسيران در حال جنگ ، اختصاص يافته است .\r\n\r\n\r\n","description":"","footnote":"\r\n( 1 ) . الناسخ و المنسوخ ، نحاس 221 .\r\n","page_name":" 644 ","page_number":188},
  {"content":"\r\n\r\nو اگر در جواز اين قتل به روش و عمل خود پيامبر تكيه كنند كه آن حضرت بعضى از اسيرها را به قتل مى رسانيد و از بعضى ديگر سربها مىگرفت و گروهى را بلا عوض آزاد نمود ، اين هم نمىتواند گفتار آنان را ثابت كند .\r\nزيرا بر فرض صحت ، اين جريان نمىتواند دليل بر تخيير در ميان قتل و غير قتل اسيران جنگى باشد زيرا امكان دارد كه آن حضرت در اين جريان از قانون تخيير استفاده نمىكرده است بلكه اسيران جنگى داراى چند گروه بوده‌اند و هر گروهى حكم مخصوصى داشته و رسول اكرم ( صلى الله عليه و آله و سلم ) قتل را دربارهء گروهى اجرا مىكرده است كه در اثناى جنگ دستگير شده بودند و حكم غير قتل را دربارهء اسيرانى كه بعد از پايان جنگ به اسارت درآمده باشند ، اجرا مىنموده است .\r\nو اگر طرفداران اين عقيده به روايتى كه دربارهء رفتار و روش ابوبكر و عمر نسبت به اسيران جنگى نقل گرديده است ،\r\nاستناد كنند ، اين هم سودى به حال آنان نمىبخشد ، زيرا :\r\nاولًا : در صحت اين نقل و اين جريان تاريخى سخن بسيار است .\r\nوثانياً : بر فرض صحت هم ، حجيت و مدركيت ندارد و با عمل و روش آنان ، دست برداشتن از ظاهر قرآن صحيح نيست .\r\n\r\n","description":"","footnote":"","page_name":" 645 ","page_number":189},
  {"content":"\r\n\r\n\r\n( 33 - 34 ) نسخ در آيهء حق سائل\r\n1 . « وَ فِى أَمْوَالِهِمْ حَقٌّ لِلسَّائِلِ وَ الْمَحْرُومِ » . ( سورهء ذاريات / 19 )\r\n2 . « وَ الَّذِينَ فِى أَمْوَالِهِمْ حَقٌّ مَعْلُومٌ * لِلسَّائِلِ وَ الْمَحْرُومِ » . ( معارج / 25 - 24 )\r\n1 . « و در اموال آنان حقى است براى سؤال كننده و محروم . »\r\n2 . « و آنان كه در اموالشان حقى است معلوم براى سؤال كننده و محروم . »\r\nتوجيه نسخ\r\nنسخ و عدم نسخ اين دو آيه در ميان علما و مفسرين مورد اختلاف است و اين اختلاف از اينجا پديد آمده است كه حق معلومى كه در اين دو آيه آمده ممكن است همان زكات واجب باشد و ممكن است ، يك حق واجب مالى ديگرى غير از زكات و شايد يك حق مستحب مالى باشد نه حق واجب .\r\nبنابر احتمال اول ، اين آيه از آيات زكات مىباشد و نسخى در آن به وقوع نپيوسته و بنابر احتمال سوم ، باز نسخ در آن مفهومى ندارد زيرا حق مستحب كه همان صدقات مستحب مىباشد ، هميشه در اموال ثروتمندان وجود داشته و\r\n\r\n","description":"","footnote":"","page_name":" 646 ","page_number":190},
  {"content":"\r\n\r\nخواهد بود ولى بنا به احتمال دوم كه منظور از حق در اين دو آيه يك حق واجب غير از زكات باشد ، اين دو آيه نسخ گرديده است ، زيرا با وجوب زكات تمام صدقات واجب ديگر كه در قرآن آمده بود ، منسوخ شده است و فعلًا جز زكات ، صدقهء واجبى در اسلام وجود ندارد .\r\nعده‌اى از علما در معناى اين دو آيه همين احتمال را پذيرفته و « حق معلوم » را حق واجبى غير از زكات دانسته‌اند ، اين است كه به نسخ اين دو آيه قائل شده‌اند .\r\nپاسخ : تحقيق و بررسى در مفهوم اين دو آيه نشان مىدهد كه منظور از « حق » نه زكات است تا از آيات زكات محسوب شود و نه حق واجب ديگرى است تا نسخ شود ، بلكه منظور از آن ، يك حق مستحبى است كه در شرع مقدس اسلام به پرداختن يك چنين حقى به طور ندب و استحباب دستور داده شده است و به طورى كه اشاره گرديد ، اين دستور و فرمان در اسلام هميشه بوده و خواهد بود . بنابراين معنى ، نسخى به اين دو آيه متوجه نگرديده است .\r\nدليل ما بر اينكه منظور از حق در اين دو آيه ، حق مستحبى است نه حق واجب ، اين است كه :\r\n1 - روايات فراوانى به طريق شيعه وارد گرديده است كه همه آن‌ها صدقات واجب در اسلام منحصر به زكات مىدانند .\r\n2 - و از ائمه اهل بيت و خاندان عصمت و طهارت ( عليهم السلام ) رواياتى به دست ما رسيده كه حق را در اين دو آيه به همان حقوق مالى مستحبى تفسير مىكنند ، چنان كه :\r\nثقهء الاسلام « كلينى » ( رحمه الله عليه ) با اسناد خود از ابو بصير نقل مىكند كه : ما ، در محضر امام صادق ( عليه السلام ) بوديم و عده‌اى از ثروتمندان نيز با ما بودند ، دربارهء زكات گفتگو به ميان آوردند ، امام صادق ( عليه السلام ) فرمود : انسان به وسيلهء زكات دادن قابل مدح و تعريف نمىباشد ، زيرا زكات حقى است كه شخص با پرداختن آن ، خون خود را حفظ مىكند و مسلمان ناميده مىشود و اگر زكات نپردازد ، نمازش هم قبول\r\n\r\n","description":"","footnote":"","page_name":" 647 ","page_number":191},
  {"content":"\r\n\r\nنخواهد بود ، ولى در ثروت‌هاى شما غير از زكات حق ديگرى نيز هست .\r\nابوبصير مىگويد : عرضه داشتم : اصْلَحَكَ الله در ثروت ما غير از زكات چه حق ديگرى هست ؟ امام ( عليه السلام ) فرمود : سُبْحانَ الله ! آيا نشنيده‌اى گفتار خدا را در قرآن مجيدش ؛ « وَ الَّذينَ فى امْوالِهِمْ حَقٌ مَعْلُومٌ . . . »\r\nابو بصير گويد : عرضه داشتم اين حق معلوم چيست ؟ امام ( عليه السلام ) در جوابم فرمود : به خدا سوگند ! اين حق همان است كه به هر شخص متوجه است كه هر روز يا هر هفته و هر ماه به مقدار كم يا زياد از مال خود دائماً به بيچارگان و نيازمندان بدهد .\r\nباز كلينى ( رحمه الله عليه ) با اسناد خود از اسماعيل بن جابر از امام صادق ( عليه السلام ) در تفسير آيه « وَ الَّذينَ فى امْوالِهِمْ حَقٌ مَعْلُومٌ . . . » نقل مىكند : سؤال نمودم آيا حق غير از زكات است ؟ امام فرمود : آرى ! خداوند به شخصى ثروت و مال مىدهد و او از اين ثروت هزار درهم ، دو هزار درهم ، سه هزار درهم بيشتر يا كمتر كنار مىگذارد كه با آن صلهء رحم كند و گرفتارى خويشان و نزديكان خود را بر طرف سازد و اين حق همان است .\r\nروايات ديگرى در اين زمينه از امام باقر ( عليه السلام ) و امام صادق ( عليه السلام ) وارد شده است . « 1 »\r\nبيهقى در « شعب الايمان » با اسناد خود از غزوان بن ابى حاتم نقل نموده است كه ابوذر در كنار خانهء عثمان بود و اجازهء ورود به وى داده نمىشد ، مردى از خاندان قريش او را ديد و سؤال نمود : اباذر ! چرا در كنار اين درب نشسته‌اى ؟\r\nابوذر گفت : اينان امتناع دارند از اينكه به من اجازهء ورود بدهند ، آن مرد قريشى وارد خانهء عثمان گرديد و گفت : يا اميرمؤمنان ! گناه ابوذر چيست كه در بيرون در نشسته و به وى اجازهء ورود داده نمىشود ؟ عثمان به ابوذر اجازهء ورود داده و او وارد گرديد و در ميان جمعيّت نشست .\r\nعثمان خطاب به كعب الاحبار چنين گفت : يا ابا اسحاق ! اگر صاحب مالى\r\n\r\n\r\n","description":"","footnote":"\r\n( 1 ) . وافى 6 / 52 باب ( الحق المعلوم ) و باب قبليش .\r\n","page_name":" 648 ","page_number":192},
  {"content":"\r\n\r\nزكات مالش را بپردازد ، باز هم گناه و عقوبتى دارد ؟ كعب در پاسخ عثمان گفت : نه . اين جا بود كه ابوذر برآشفت و از جاى خويش برخاست و با عصايى كه در دست داشت ، محكم به پشت گردن كعب زد و گفت : اى پسر زن يهودى ! تو خيال مىكنى كه پس از پرداختن زكات واجب ، حقى در گردن او نيست ؟ در صورتى كه خدا مىفرمايد : « وَ يُؤْثِرُونَ عَلَى أَنفُسِهِمْ وَ لَوْ كَانَ بِهِمْ خَصَاصَهءٌ » « 1 » ، « وَ يُطْعِمُونَ الطَّعَامَ عَلَى حُبِّهِ مِسْكِيناً وَ يَتِيماً وَ أَسِيراً » « 2 » ، « وَ الَّذِينَ فِى أَمْوَالِهِمْ حَقٌّ مَعْلُومٌ * لِلسَّائِلِ وَ الْمَحْرُومِ » « 3 » ابوذر شروع كرد به خواندن اين سلسله از آيات قرآن . « 4 »\r\nابن جرير با اسناد خود از ابن عباس نقل مىكند كه : حق معلوم ، حقى است غير از صدقه و انسان با آن حقوق مالى ، به خويشاوندان ، احسان و نيكى و از مهمانانش پذيرايى مىكند و احتياج درمانده‌اى را بر طرف و از بيچاره‌اى دستگيرى مىنمايد . « 5 »\r\nعدهء ديگرى از مفسرين نيز در اين معنى از ابن عباس پيروى نموده‌اند .\r\nنتيجه\r\nبنابراين معنى كه منظور از حق ، حق مستحبى است نه يك حق واجب غير از زكات ، وقوع نسخ در اين آيه مفهومى ندارد .\r\n\r\n\r\n","description":"","footnote":"\r\n( 1 ) . « ديگران را بر خود مقدم مىدارند ، گر چه احتياج داشته باشند . » ( سورهء حشر / 9 )\r\n( 2 ) . « در راه دوستى او ، اطعامشان را به مسكين و يتيم و اسير مىدهند . » ( سورهء انسان / 8 )\r\n( 3 ) . « كسانى كه در ثروت‌شان حقى است معين براى سؤال كننده و محروم . » ( سورهء معارج / 75 - 74 )\r\n( 4 ) . كنز العمال ، 3 / 310\r\n( 5 ) . تفسير قرطبى ، 29 / 50 .\r\n","page_name":" 649 ","page_number":193},
  {"content":"\r\n\r\n\r\n( 35 ) نسخ در آيهء نجوا\r\n« يَا أَيُّهَا الَّذِينَ آمَنُوا إِذَا نَاجَيْتُمُ الرَّسُولَ فَقَدِّمُوا بَيْنَ يَدَىْ نَجْوَاكُمْ صَدَقَهءً ذلِكَ خَيْرٌ لَكُمْ وَ أَطْهَرُ فَإِن لَمْ تَجِدُوا فَإِنَّ اللَّهَ غَفُورٌ رَحِيمٌ » . ( سورهء مجادله / 12 )\r\n« اى كسانى كه ايمان آورده‌ايد ، هنگامى كه مىخواهيد با رسول خدا ( صلى الله عليه و آله و سلم ) گفتگوى سرّى كنيد ، قبل از آن صدقه‌اى [ در راه خدا 
  ] بدهيد . اين عمل براى شما بهتر و پاكيزه‌تر است و اگر توانايى نداشته باشيد ، پس خداوند بخشايشگر و مهربان است . »\r\nاكثر علما مىگويند كه اين آيه ديگرى نسخ گرديده و آن آيه اين است :\r\n« ءَأَشْفَقْتُمْ أَن تُقَدِّمُوا بَيْنَ يَدَىْ نَجْوَاكُمْ صَدَقَاتٍ فَإِذْ لَمْ تَفْعَلُوا وَتَابَ اللَّهُ عَلَيْكُمْ فَأَقِيمُوا الصَّلَاهءَ وَآتُوا الزَّكَاهءَ وَأَطِيعُوا اللَّهَ وَرَسُولَهُ وَاللَّهُ خَبِيرٌ بِمَا تَعْمَلُونَ » . ( سورهء مجادله / 13 )\r\n« آيا ترسيديد كه فقير شويد و از دادن صدقه قبل از نجوا خوددارى كرديد ؟ اكنون كه اين كار را نكرديد و خداوند توبه شما را پذيرفت ؛ نماز را برپا داريد و زكات را ادا كنيد و خدا و پيامبرش را اطاعت نمائيد و [ بدانيد كه 
  ] خداوند از آنچه انجام مىدهيد ، آگاه است . »\r\n\r\n","description":"","footnote":"","page_name":" 650 ","page_number":194},
  {"content":"\r\n\r\nاحاديث عمل به آيهء نجوا :\r\nروايات فراوانى به طريق شيعه و سنى وارد شده است كه چون اين آيهء شريفه نازل گرديد ، به جز اميرمؤمنان ( عليه السلام ) كسى به آن عمل نكرد و آن حضرت تنها يك دينار پول داشت كه آن را به ده درهم تبديل نمود و هر وقت مىخواست با رسول اكرم ( صلى الله عليه و آله و سلم ) به گفتگوى سرى بپردازد ، يك درهم صدقه مىداد تا گفتگوى وى به ده بار رسيد بنابراين ، آيهء شريفه نجوا ، جز به وسيلهء آن حضرت ، مورد عمل قرار نگرفت است . اينك نمونه چندى از روايات اين فصل :\r\n1 - ابن بابويه با اسناد خود از مكحول روايت مىكند كه اميرمؤمنان على ابن ابى طالب ( عليه السلام ) فرمود : حافظان حديث و دانايان از صحابهء پيامبر ( صلى الله عليه و آله و سلم ) مىدانند : در ميان آنان كسى نيست كه داراى مقام و فضيلتى باشد ، مگر اينكه من در آن فضيلت با وى شريكم و سهم من بيشتر است ، ولى من هفتاد فضيلت دارم كه در آن‌ها ، از اصحاب پيامبر ( صلى الله عليه و آله و سلم ) كسى با من شركت ندارد .\r\nمكحول مىگويد گفتم : يا اميرمؤمنان ! اين فضائل را براى من بگو ، آن گاه آن حضرت ، يكايك اين فضائل را شمرد و در ضمن آن‌ها فرمود : و اما فضيلت بيست و چهارم به هنگامى كه خداوند آيهء « اذا ناجَيْتُمُ الرَّسُولَ . . . » را بر پيامبر نازل فرمود ، من يك دينار داشتم و آن را به ده درهم فروختم و پيش از هر گفتگو سرى كه با پيامبر به عمل مىآوردم ، يك درهم در راه خدا صدقه مىدادم ، به خدا سوگند ! اين عمل را هيچ‌يك از ياران پيامبر نه پيش از من و نه بعد از من انجام نداد تا اينكه خداوند آيهء « ءَاشَفَقْتُمْ » را دربارهء آنان فرستاد . « 1 »\r\n2 - ابن جرير طبرى با اسناد خود از مجاهد نقل مىكند كه : اميرمؤمنان ( عليه السلام ) فرمود : آيه‌اى در كتاب خدا وجود دارد كه كسى پيش از من به آن آيه عمل نكرده و كسى\r\n\r\n\r\n","description":"","footnote":"\r\n( 1 ) . تفسير برهانه 2 / 1099\r\n","page_name":" 651 ","page_number":195},
  {"content":"\r\n\r\nهم بعد از من عمل نخواهد نمود : من يك دينار داشتم و آن را به ده درهم تبديل نمودم و هر وقت به نزد پيامبر مىآمدم ، يك درهم از آن‌ها را در راه خدا مىدادم ، سپس آن آيه نسخ گرديد و كسى پيش از من به دو عمل نكرد و آن آيهء « اذا ناجَيْتُمُ الرَّسُولَ . . . » است . « 1 »\r\n3 - شوكانى مىگويد : عبدالرزاق و عبد بن حميد و ابن منذر و ابن ابى حاتم و ابن مردويه از اميرمؤمنان ( عليه السلام ) نقل نموده‌اند كه : به آن آيه به جز من كسى عمل ننمود تا نسخ گرديد و مدت آن ( بيش از يك ساعت ) نبود و منظور آن حضرت از اين آيه همان آيه نجوى بود .\r\n4 - سعيد بن منصور ، ابن راهويه ، ابن ابى شيبه ، عبد بن حميد ، ابن منذر ، ابن ابى حاتم و ابن مردويه باز از آن حضرت نقل نموده‌اند كه : در كتاب خدا آيه‌اى وجود دارد كه پيش از من كسى بدان عمل ننموده و بعد از من نيز كسى عمل نخواهد نمود و آن آيهء نجوا است . « اذا ناجَيْتُمُ الرَّسُولَ . . . »\r\nآن گاه فرمود : اين آيه كه نازل گرديد ، در نزد من يك دينار موجود بود و آن را به ده درهم فروختم و هر وقت مىخواستم با رسول خدا ( صلى الله عليه و آله و سلم ) گفتگوى سرى انجام دهم ، قبلًا يك درهم در راه خدا مىدادم و كسى پيش از من به آن دستور عمل نكرد تا آن كه نسخ شد و آيهء « اشفقتم » نازل گرديد .\r\nاين حديث را حاكم نيز نقل نموده و از روايات صحيح معرفى كرده است . « 2 »\r\nروايات فراوان ديگرى نيز در اين باره وارد گرديده است .\r\n\r\n\r\n","description":"","footnote":"\r\n( 1 ) . تفسير طبرى 28 / 15\r\n( 2 ) . فتح القدير ( 5 / 186 ) . در اين زمينه روايات زيادى هست به تفسير برهان و تفسير طبرى و كتاب‌هاى حديث مراجعه شود و قسمتى از اين روايات را مرحوم علامه مجلسى در بحار الانوار 19 / 170 ( ج 90 طبع جديد ) آورده است .\r\n","page_name":" 652 ","page_number":196},
  {"content":"\r\n\r\nپيش از گفتگوى سرى صدقه ، چرا ؟ !\r\nاين آيه شريفه به دو موضوع دلالت دارد :\r\nاول : صدقه دادن پيش از گفتگوى سرى با رسول خدا ( صلى الله عليه و آله و سلم ) مستحسن ، نيكو و وسيلهء طهارت و پاكى دل‌ها است لذا اين فرمان و دستور متضمن خير وصلاح بندگان است .\r\nدوم : اين حكم و فرمان تنها به افرادى متوجه است كه قدرت و امكان مالى داشته و واجد صدقه باشند و اما كسانى كه از امكانات مالى محروم هستند ، از اين تكليف و حكم ، معاف مىباشند و مجبور به پرداخت صدقه نيستند زيرا كه خداوند بخشايشگر و مهربان است .\r\nاين است حكمى كه آيهء نجوا متضمن آن مىباشد ، بديهى است كه عقل به تنهايى مىتواند ، به حسن و نيكويى از اين فرمان قضاوت كند و وجدان به صحت و درستى آن اعتراف نمايد زيرا اين حكم از طرفى به نفع فقرا و نيازمندان و وسيلهء بهبودى وضع بيچارگان و درماندگان است و از طرف ديگر متضمن يك نوع تخفيف و ارفاق است براى رسول اكرم ( صلى الله عليه و آله و سلم ) و كاستن فشار كار و مراجعات بىحد است .\r\nزيرا با صدور اين فرمان از تعداد افرادى كه مىخواهند هميشه به گفتگوى سرى و خصوصى بپردازند و اوقات عزيز آن بزرگوار را انحصارى و دربست در اختيار خود بگيرند ، كاسته مىشود و تنها كسانى به گفتگوى سرى با وى مىپردازند كه علاقه و محبّت آنان به گفتگو با رسول خدا ( صلى الله عليه و آله و سلم ) بيش از علاقه و محبت به پول و مال دنيا است .\r\nسوم : گذشته از همهء آنچه گفته شد ، اين حكم وسيلهء آزمايش افراد و سنجش ارزش انسانى ، اخلاقى و ايمانى آنان بود و بذل مال و انفاق به فقرا در راه خدا و به خاطر تماس و گفتگو با رسول خدا ( صلى الله عليه و آله و سلم ) موجب تكامل روحى و پرورش جنبه‌هاى ايمانى آنان نيز مىگرديد .\r\nجاى ترديد نيست كه حسن و زيبايى اين حكم اختصاص به يك زمان معين\r\n\r\n","description":"","footnote":"","page_name":" 653 ","page_number":197},
  {"content":"\r\n\r\nو وقت خاصى ندارد بلكه دائمى و هميشگى مىباشد ، خاصيت آزمايش و درجهء ايمان افراد و سنجش شخصيت‌هاى آنان كه در اين حكم وجود دارد ، بيشتر در آن جا نمايان مىگردد كه آيهء دوم مىگويد ، پس از صدور اين حكم تمام مسلمانان به جز اميرمؤمنان ( عليه السلام ) به جهت ترس از صدقه و كثرت علاقه به مال دنيا از گفتگوى سرى و خصوصى با رسول خدا ( صلى الله عليه و آله و سلم ) اعراض نمودند .\r\nچرا اين حكم نسخ گرديد ؟ همان‌طور كه لزوم صدقه دادن در نجوا منافعى در بر داشت ، طبعاً جلوى منافع ديگرى را نيز مىگرفت زيرا شكى در اين نيست كه اعراض نمودن مسلمانان و اصحاب پيامبر ( ص ) در اثر همان حكم از تماس‌ها و گفتگوهاى خصوصى با رسول خدا ( صلى الله عليه و آله و سلم ) ، آنان را از منافع و استفاده‌هاى زيادى محروم مىساخت و به مصالح عمومى لطمه وارد مىنمود .\r\nبراى مقدم داشتن همان مصالح عمومى بر مصالح خصوصى و ترجيح دادن منافع عام بر منافع خاص فقرا ، خداوند حكم وجوب اين صدقه را برداشت و حكم به پا داشتن نماز و پرداختن زكات و پيروى از رسول خدا ( صلى الله عليه و آله و سلم ) را جايگزين آن ساخت .\r\nبا اين بيان معلوم گرديد كه مفهوم اين آيه جز التزام به وقوع نسخ چاره‌اى نيست و بايد قبول نمود كه حكم آيهء اول با آيهء دوم نسخ شده است ولى بايد توجه داشت كه اين نسخ همان قسم اول از اقسام نسخ است كه آيهء نسخ كننده دلالت بر اين كند كه مدت حكم آيهء اول سپرى شده است و در اول بحث گفتيم كه وقوع اين‌گونه نسخ در قرآن خالى از اشكال است .\r\nگرچه نسخ شدن آيهء شريفه به اين معنى است كه مدت حكم آن سپرى شده است ولى با اين حال پايان يافتن مدت اين حكم از اين نظر نبوده است كه فوايد و مصالح آن حكم به زمان معينى اختصاص داشته است زيرا قبلًا روشن گرديد كه اين مصالح در تمام دوران حيات و زندگى پيامبر ( ص ) موجود بود ولى علاقهء شديد عده‌اى\r\n\r\n","description":"","footnote":"","page_name":" 654 ","page_number":198},
  {"content":"\r\n\r\nمسلمانان به مال و ثروت و ترس و خوددارى آنان از بذل مال پيش از گفتگو با رسول خدا ( صلى الله عليه و آله و سلم ) مانع از استمرار و دوام اين حكم گرديد و همين سبب شد كه اين حكم نسخ گرديده و برداشته شود .\r\nاشكالى و پاسخى :\r\nشايد اعتراض كنند كه خداى دانا از روز اول مىدانست كه مانعى در راه انجام دادن اين حكم به وجود خواهد آمد و اين فرمان عملى نخواهد گرديد و به نسخ منجر خواهد شد ، با اين حال چگونه و چرا چنين قانونى را گذاشت و دستور و وجوب صدقه قبل از نجوا را صادر نمود ؟ !\r\nپاسخ : اصل تشريع اين حكم و نسخ آن خداوند در مرحلهء اول تشريع و در مرحلهء دوم نسخ كرد ، فوايد و نتايج زيادى را در بر داشت : از جمله اينكه نسخ اين حكم بهترين عامل تنبيه و بيدارى مسلمانان و مهم‌ترين وسيلهء اتمام حجت براى آنان بود زيرا با صدور فرمان نسخ براى همه روشن گرديد كه تمام صحابه و ياران پيامبر ( ص ) مال دنيا را بر تماس و گفتگو با پيامبرشان مقدم داشتند و از ياران وى كسى بر اين حكم عمل نكرد مگر اميرمؤمنان على ابن طالب ( عليه السلام ) .\r\nگرچه ترك تماس و گفتگو با رسول خدا ( صلى الله عليه و آله و سلم ) معصيت و گناه محسوب نمىگرديد چون ملاقات و صحبت خصوصى با رسول خدا ( صلى الله عليه و آله و سلم ) نبود تا ترك آن معصيت باشد ، تنها اينكه در صورت ملاقات خصوصى صدقه‌اى به افراد واجب مىشد و اگر اين نوع ملاقات انجام نمىگرفت ، نه معصيتى در ميان بود و نه صدقه‌اى واجب مىشد ولى در عين حال اين حكم همين قدر مىرساند : كسانى كه به خاطر پول و بذل مال تماس‌هاى خصوصى و ارتباطشان را با رسول خدا ( صلى الله عليه و آله و سلم ) قطع مىكنند ، به مال و ثروت بيشتر از ملاقات خصوصى و ديدار رسول خدا ( صلى الله عليه و آله و سلم ) اهميت و ارزش قائل هستند .\r\nعلت تشريع اين حكم با نسخ شدن آن معلوم و روشن گرديد ، زيرا همان نسخ\r\n\r\n","description":"","footnote":"","page_name":" 655 ","page_number":199},
  {"content":"\r\n\r\nبود كه لطف و عنايت پروردگار نسبت به بندگانش آشكار و عدم اهتمام مسلمانان را نسبت به مناجات با پيامبرشان بر ملا ساخت و با همين نسخ بود كه مقام و شخصيت اميرمؤمنان ( عليه السلام ) در ميان ساير صحابه شناخته شد .\r\nاين علل و مصالح در تشريع حكم وجوب صدقه در « نجوا با رسول خدا ( صلى الله عليه و آله و سلم ) » و در نسخ آن وجود داشت ، از ظاهر قرآن مجيد به دست مىآيد و روايات فراوانى نيز به آن دلالت دارند ولى اگر اين حكم و وجوب بذل مال قبل از « نجوا » يك حكم ظاهرى و امتحانى باشد - مانند مأمور بودن حضرت ابراهيم ( عليه السلام ) به ذبح فرزندش - در اين صورت نسخ آيه را نبايد نسخ حقيقى و اصطلاحى ناميد ، زيرا نسخ يك حكم امتحانى از مقولهء لغوى است نه از مقولهء نسخ اصطلاحى .\r\nفخر رازى از ابن مسلم نقل نموده است كه وى امتحانى بودن اين حكم را قطعى دانسته و عقيده داشته كه اين حكم براى تمييز و تشخيص دادن مسلمانان حقيقى و واقعى از مسلمانان غير واقعى و از افراد منافق و دو رو بوده است ، بنابراين ، نسخ به معناى واقعى در اين حكم واقع نگرديده است . فخر رازى پس از نقل كلام ابو مسلم مىگويد : اين گفتارى است نيكو و ايرادى در آن نيست . « 1 »\r\nشيخ شرف الدين مىگويد : محمد ابن عباس در تفسير خود هفتاد حديث از طريق شيعه و سنى در اين معنى نقل نموده است كه از ميان تمام صحابه تنها كسى كه بذل مال را متحمل گرديد با رسول خدا ( صلى الله عليه و آله و سلم ) گفتار سرى انجام داد ، على ابن ابى طالب ( عليه السلام ) بود ، سپس « شيخ طوسى » بزرگ دانشمند و فقيه شيعه اين حديث را آورده و مىگويد : ترمذى در سنن خود و ثعلبى در تفسيرش از علقمهء انمارى مرفوعاً « 2 » از اميرمؤمنان ( عليه السلام ) نقل نموده‌اند كه فرمود : « خداوند به وسيلهء من بر اين\r\n\r\n\r\n","description":"","footnote":"\r\n( 1 ) . تفسير فخر رازى ، چاپ مطبعهء عامرهء ، 8 / 167\r\n( 2 ) مرفوع : در اصطلاح به حديثى گفته مىشود كه نام يك يا چند نفر از راويان آن حذف شود .\r\n","page_name":" 656 ","page_number":200},
  {"content":"\r\n\r\nامت تخفيف داد ، زيرا خداوند صحابهء پيامبر ( صلى الله عليه و آله و سلم ) را با بذل مال در برابر مناجات و تماس خصوصى با رسول خدا ( صلى الله عليه و آله و سلم ) آزمايش كرد ، ولى آنان از ملاقات و از نجوا با آن حضرت خوددارى نمودند و رسول خدا ( صلى الله عليه و آله و سلم ) نيز در منزل خويش از ملاقات خصوصى خوددارى مىورزيد مگر با كسانى كه در راه خدا بذل مال كنند و من تنها يك دينار داشتم كه آن را در راه خدا دادم و تنها من بودم كه به اين آيه عمل نمودم و وسيلهء توبه و عفو خدا نسبت به تمام مسلمانان شدم و اگر كسى پيدا نمى گرديد كه به اين آيه عمل كند به جهت امتناع و خوددارى تمام مردم از فرمان خدا ، عذاب خدا بر آنان نازل مىشد . » « 1 »\r\nمولف : اين روايت در نسخهء چاپى سنن ترمذى وجود ندارد و به نسخه‌هاى قديمى و خطى هم دسترسى پيدا نكرديم و تفسير ثعلبى نيز كه اين حديث در اكثر كتاب‌ها از آن نقل شده است ، به دست نيامد و از محلى كه اين تفسير در آن جا وجود داشته باشد اطلاع ندارم . « 2 »\r\n\r\n\r\n","description":"","footnote":"\r\n( 1 ) . بحار الانوار ، 9 / 72 ، تفسير برهان ، 2 / 1100\r\n( 2 ) در موقع ترجمهء كتاب ، ما يك نسخهء خطى بسيار نفيس و قديمى از تفسير ثعلبى در كتابخانهء عمومى حضرت آيت الله العظمى نجفى ( رحمه الله عليه ) به شمارهء ( 908 ) در قم به دست آورديم و پس از مراجعه به اين تفسير معلوم شد كه تنها ، قسمت اول اين حديث به وسيلهء علقمهء انمارى از امير المومنان ( عليه السلام ) نقل گرديده است و قسمتى از مضمون آن نيز از مجموع چند روايت كه ثعلبى نقل نموده است ، به دست مىآيد . اينك متن اين چند روايت را كه ثعلبى در ذيل همين آيه نقل كرده است ، در اين جا مىآوريم :\r\nقال مجاهد : نهوا عن مناجاهء النبى ( ص ) حتى ينصدقوا ، فلم يناجه الى على بن ابى طالب ( رضى الله عنه ) ، قدم دينارً فتصدق به ثم نزلت الرخصهء .\r\nو قال على ابن ابى طالب ( رضى الله عنه ) : ان فى كتاب الله لِآيهء ما عمل بها احدِ قبلى و لا يعمل بها حدِ بعدى « يا ايها الذين امنوا اذا ناجيتم الرسول فقدموا بين يدى نجواكم صدقَهء » فَانها فرض ثم نسخهء .\r\nاخبرنى عبدالله ابن حامد اجازهء . . . عن على بن علقمهء الانمارى على بن ابى طالب ( رضى الله عنه ) قال : لما نزلت « يا ايها الذين امنوا اذا ناجيتم الرسول فقدموا بين يدى نجواكم صدقَهء » دعانى رسول الله ( ص ) فقال لى : ما ترا بدى دينار . قلت : لا يطيقونه . قال : كم ؟ قلت : حبهء او شعيرهء . قال : انك لزهيد فنزلت ( اشفقتم عن تقدموا بين يدى نجواكم صدقات ) الآيه . قال على ( عليه السلام ) فبى خفف الله صبحانه عن هذهء الامت و لم ينزل فى حد قبلى و لم ينزل فى حد بعدى .\r\nقال ابن عمر : كان لعلى ثلاثه لو كانت لى واحدهء منهن كانت احبّ لى حمرٍ النعم : تزويجه فاطمهء و اعطاؤه الرايهء يوم خيبر و آيهء النجوى .\r\n","page_name":" 657 ","page_number":201},
  {"content":"\r\n\r\nولى به هر حال ترديدى در اين نيست كه حكم اين آيه مدت كم و كوتاهى در ميان مسلمانان بوده و سپس برداشته شده است و به جز على بن ابى طالب ( عليه السلام ) كسى به حكم آن ، عمل نكرده و به وسيلهء عمل نمودن به حكم اين آيه يكى ديگر از فضائل آن حضرت آشكار شده است ، اعم از اينكه اين امر و حكم ، يك امر امتحانى بوده است و يا يك حكم واقعى و حقيقى .\r\nتعصب و غرض ورزى آشكار\r\nفخر رازى در مقام اعتذار از خوددارى بزرگان صحابه از عمل نمودن به حكم آيهء « نجوا » - با اينكه فرصتى براى عمل داشتند - تعصب و غرض ورزى آشكار و صريحى به خرج داده مىگويد : اقدام و عمل نمودن به دستور اين آيه سبب اندوه فقرا و كناره‌گيرى و دورى اغنيا و ثروتمندان مىشد ، زيرا فقرا و افراد نادار قدرت بذل مال را نداشتند و نمىتوانستند به آن عمل كنند و در نتيجه دلگير و اندوهناك مىشدند و ثروتمندان نيز مىديدند كه عده‌اى اقدام به عمل و بذل مال مىكنند ، ولى آن‌ها نمىكنند و اين عمل قهراً سبب طعن و ايراد به آنان خواهد شد و در نتيجه كناره‌گيرى مىكردند ، پس عملى كه سبب غم و اندوه فقرا و دورى و كناره‌گيرى اغنيا\r\n\r\n","description":"","footnote":"","page_name":" 658 ","page_number":202},
  {"content":"\r\n\r\nشود ، ترك آن ، چندان ضررى ندارد زيرا كارى كه سبب الفت و محبت باشد ، بهتر از كارى است كه سبب دورى و عزلت گردد .\r\nگذشته از اين ، مناجات و تماس سرى با رسول خدا ( صلى الله عليه و آله و سلم ) نه از واجبات بوده و نه از مستحبات ، بلكه به طورى كه گفتيم اين شرط در واقع براى اين بوده كه قهراً تماس و ارتباط با رسول خدا ( صلى الله عليه و آله و سلم ) كمتر شود و هر چه اين‌گونه تماس‌ها كمتر مىشد ، به هدف حكم و فرمان اين آيه نزديكتر مىگرديد .\r\nبديهى است كه ترك اين‌گونه تماس‌ها ، نيكو و مستحسن است و سبب طعن و ملامت ترك كنندهء آن نمىباشد . « 1 »\r\nمؤلف : خوانندهء ارجمند ! اين بود عذر فخر رازى در موضوع خوددارى بزرگان صحابه از عمل نكردن به فرمان صريح قرآن مجيد ، به طورى كه ملاحظه مىكنيد ، عذرى كه فخر رازى آورده ، چيزى نيست جز اينكه طرف را به شك و ترديد وادارد ولى ابزار چنين مطلبى از كسى كه كوچكترين اطلاع از معانى كلمات و مفاهيم آيات قرآن داشته باشد ، صحيح و درست نيست .\r\nزيرا فرض مىكنيم كه در اين مورد هيچ روايتى وارد نشده و نكوهشى از طريق روايات به عمل نيامده است ولى آيا آيهء « ءَ اشْفَقْتُمْ » دليل عتاب و نكوهش از قطع ارتباط با رسول خدا ( صلى الله عليه و آله و سلم ) كه در اثر ترس از فقر يا شدت علاقه به مال دنيا بوده است ، نمىباشد ؟ ! آيا اين آيه دلالت ندارد كه صحابه و ياران پيامبر تقصير و كوتاهى نموده‌اند و خدا از تقصيرشان درگذشته است ؟ ! ولى چه بايد كرد كه تعصب مرضى است مهلك و خطرناك !\r\nجاى تعجب اين است كه فخر رازى اين جملات را پس از آن مطرح نموده كه به اين حقيقت اعتراف كرده و مىگويد : يكى از فوايد اين حكم اين است كه توسط آن ،\r\n\r\n\r\n","description":"","footnote":"\r\n( 1 ) . تفسير رازى ، 8 / 167 .\r\n","page_name":" 659 ","page_number":203},
  {"content":"\r\n\r\nطرفداران ثروت و مال دنيا از اهل معنى و طرفداران آخرت ، معلوم و مشخص مىشدند ، زيرا اين مال دنياست كه وسيلهء آزمايش و سنجش انگيزه‌ها است .\r\nاما گفتار فخر رازى كه « اين گونه بذل مال ، سبب اندوه فقرا و فاصله گرفتن از اغنياست ، پس ترك آن كه قهراً موجب الفت خواهد بود ، بهتر است . »\r\nاگر اين گفتار صحيح باشد ، ترك نمودن تمام واجبات مالى بهتر از عمل نمودن به آن‌ها خواهد شد و اين‌گونه اوامر و دستورات خداوند با حكم عقل ، عرف و مصالح مردم مخالف بوده و به ضرر اجتماع و فقرا و اغنيا تشريع شده است و بعيد نيست كه فخر رازى به اين معنى و بدتر از آن نيز ملتزم گردد تا بتواند يكى از فضائل على ( عليه السلام ) را انكار كند .\r\nبسيار بجا است كه در اينجا گفتار نظام‌الدين نيشابورى را كه در مقام ايراد و انتقاد از گفتار فخر رازى و تعصب شديد او و پيروانش آورده است ، نقل كنيم :\r\nمتن گفتار نيشابورى اين است : « قاضى مىگويد اين عمل يعنى بذل مال قبل از تماس خصوصى با رسول خدا ( صلى الله عليه و آله و سلم ) نمىتواند گواه فضيلت و برترى على به بزرگان صحابه باشد ، زيرا شايد وقت اجازه نداده كه آنان نيز به اين حكم عمل نمايند . »\r\nگذشته از اين فخر رازى مىگويد : « اگر فرض كنيم ، وقت و فرصت نيز به آنان اجازه مىداد به حكم آيه عمل كنند ، اصلًا اقدام به يك چنين عمل سبب اندوه فقرا كه قدرت مالى به انجام دادن اين دستور نداشتند مىگرديد و همچنين باعث نفرت و فاصله گرفتن اغنيا و ثروتمندان مىشد . »\r\n« روى اين اصل ، ترك عمل به چنين حكمى ضررى ندارد زيرا كارى را كه سبب الفت و محبت و هماهنگى است ، بهتر از كارى است كه سبب دورى و نفرت يا غم و اندوه شود وانگهى صدقه دادن و بذل مال در تماس خصوصى با رسول خدا ( صلى الله عليه و آله و سلم ) نه تنها واجب نبود ، بلكه از مستحبات نيز محسوب نمىشد و ترك آن از عمل كردن به آن ، بهتر و سزاوارتر بود ، زيرا اين تماس‌هاى خصوصى باعث ناراحتى پيامبر مىشد . »\r\n\r\n","description":"","footnote":"","page_name":" 660 ","page_number":204},
  {"content":"\r\n\r\nنيشابورى پس از نقل اين سخن از فخر رازى مىگويد : « اين كلام خالى از تعصب نيست و چرا ما بايد خود را ملزم بدانيم ، در هر فضيلتى كه براى على ذكر مىشود ، اشكال تراشى كنيم و از ارزش آن بكاهيم و يا آن را كلًا مورد ترديد قرار دهيم ، مگر امكان ندارد كه او داراى فضيلت باشد كه ساير بزرگان صحابه داراى آن فضيلت نباشند ؟ در صورتى كه از پسر عمر نقل شده است كه مىگفت : در على بن ابى طالب ( عليه السلام ) سه فضيلت وجود داشت كه اگر يكى از آن سه فضيلت را من داشتم ، براى من بهتر از شتران سرخ‌موى بود .\r\n1 - ازدواج او با فاطمه ، يگانه دخت رسول خدا ( صلى الله عليه و آله و سلم )\r\n2 - پرچمدارى در جنگ خيبر\r\n3 - عمل به آيهء نجوا\r\nعلاوه بر اين آيه شخص با انصاف مىتواند بگويد كه گفتگوها و تماس‌هاى خصوصى با رسول خدا ( صلى الله عليه و آله و سلم ) نقيصه است نه فضيلت ؟ عيب است نه كمال ؟ مگر در آيهء شريفه از اين عمل نهى شده بود ؟ ! نه هرگز ! لكه در آيهء دستور داده شده بود كه قبل از هر گفتگوى خصوصى بذل مال شود و هر كس به اين آيه عمل نموده ، از دو جهت به فضيلت و امتياز دست يافته است .\r\nاز يك طرف احتياج و گرسنگى فقرا را بر طرف ساخته و به نيازمندان كمك كرده و از طرف ديگر محبت و دوستى رسول خدا ( صلى الله عليه و آله و سلم ) را در دل خود جايگزين نموده است و با اين عشق و علاقه شديد ، خود را به حضور پيامبر نزديكتر ساخته ، مشكلات و مسائل را از نزديك بوسيلهء خود آن حضرت حل و فصل نموده و عملًا نشان داده است كه گفتگوى خصوصى با پيامبر ( صلى الله عليه و آله و سلم ) در نظر او مهمتر و محبوب‌تر از ثروت و مال دنيا است . « 1 » »\r\n\r\n\r\n","description":"","footnote":"\r\n( 1 ) . تفسير نيشابورى ، در حاشيه تفسير طبرى 28 / 24\r\n","page_name":" 661 ","page_number":205},
  {"content":"\r\n\r\n\r\n( 36 ) نسخ در آيهء فىء\r\n« مَا أَفَاءَ اللَّهُ عَلَى رَسُولِهِ مِنْ أَهْلِ الْقُرَى فَلِلَّهِ وَلِلرَّسُولِ وَلِذِى الْقُرْبَى وَالْيَتَامَى وَالْمَسَاكِينِ وَابْنِ السَّبِيلِ » . ( 59 / 7 )\r\n« آنچه خداوند از اموال قريه‌ها و آبادىها به پيامبرش ارزانى داشته است ، پس آن اموال براى خدا است و براى پيامبر و نزديكان او و براى يتيمان و بيچارگان و درماندگان راه است . »\r\nتوجيه نسخ\r\nمىگويند كه قتاده بر نسخ شدن اين آيه قائل است و در توضيح آن چنين مىگويد : كلمه « فَىْءِ » و كلم « غنيمت » به يك معنى است . بنابراين در اين آيه كه كلم « فَىْءِ » به كار رفته است ، همان احكام غنيمت را بيان مىكند و در اول اسلام غنائم را طبق مفهوم اين آيه تقسيم مىكردند و همهء آن را در مواردى كه در اين آيه شريفه آمده است ، توزيع مىنمودند و به افرادى كه در جنگ شركت نموده‌اند ، از غنائم ، سهمى داده نمىشد مگر اينكه يكى از مصاديق آيه باشد ولى بعداً اين آيه با آيه ديگرى در سورهء انفال ، نسخ گرديد و يك پنجم غنائم به افرادى\r\n\r\n","description":"","footnote":"","page_name":" 662 ","page_number":206},
  {"content":"\r\n\r\nكه در اين آيه آمده است ، اختصاص يافت و چهار قسمت ديگرش براى رزمندگان در جنگ و سربازان مجاهد معين گرديد . « 1 »\r\nآيه‌اى كه در سور انفال آمده است اين است :\r\n« وَاعْلَمُوا أَنَّمَا غَنِمْتُم مِن شَىْءٍ فَأَنَّ لِلّهِ خُمُسَهُ » . ( 8 / 41 )\r\n« بدانيد آنچه از راه غنيمت به دست آورده‌ايد يك پنجم آن براى خداست . »\r\nاين بود نظريهء « قتاده » تنها طرفداران نسخ در اين آيه ، ولى علما و محققين به اين نظريه اعتنايى نكرده و مىگويند : غنائمى كه در جنگ به دست مسلمانان مىافتد موضوعاً غير از « فيئى » است كه خداوند آن را بوسيلهء آيهء مورد بحث به پيامبرش اختصاص داده است زيرا « فيىء » ، آن مالى را مىگويند كه بدون جنگ از كفار به دست آمده است و غنيمت مالى را مىگويند كه در جنگ از دشمن عايد شود .\r\nبنابراين ، مفهوم اين دو آيه منافاتى با هم ندارند تا يكى را ناسخ ديگرى قرار دهيم و هر كدام حكم مستقل و جداگانه‌اى را در بر دارد كه در محل و مورد خود قابل اجرا و عمل است و نسخ نشده است .\r\nنظر ما : گفتار محققين در اين مورد درست و بجا است و جاى بحثى در آن نيست و در تأييد نظريه محققين مىگوييم : ادعاى نسخ آيه با سيرهء و روش پيامبر سازگار نيست ، زيرا در هيچ تاريخى نيامده كه رسول خدا ( صلى الله عليه و آله و سلم ) غنائم جنگى را به خود و اقوامش اختصاص داده و به افرادى كه در جنگ شركت نموده‌اند ، چيزى نداده باشد .\r\nيكى ديگر از دلائل بطلان نسخ آيه اين است كه : مىگويند سورهء انفال قبل از سورهء حشر نازل گرديده است ، در صورتى كه چنين نيست و لااقل مؤخر بودن سورهء انفال مشكوك است . بنابراين ، آيه « غنيمت » كه در سورهء انفال است ، از نظر نزول ، بر آيه « فىء » كه در سورهء حشر مىباشد ، مقدم است ، در صورتى كه بايد\r\n\r\n\r\n","description":"","footnote":"\r\n( 1 ) . الناسخ و السوخ ، نحاس 221\r\n","page_name":" 663 ","page_number":207},
  {"content":"\r\n\r\nناسخ ، مؤخر از منسوخ باشد نه مقدم بر آن ، اين است كه مىگوييم آيه غنيمت نمىتواند ناسخ آيه مورد بحث ما كه از نظر زمان نزول ، مؤخر بوده و يا احتمال تأخر آن در ميان هست ، واقع شود .\r\n\r\n","description":"","footnote":"","page_name":" 664 ","page_number":208},
  {"content":"\r\n\r\n\r\nبخش 13 مسئل بدا در آفرينش\r\n1 - رابطهء تقدير و اراده خدا\r\n2 - حقيقت بدا\r\n3 - دلائل بدا\r\n4 - آن جا كه بدا راه ندارد\r\n5 - آثار عقيده به بدا\r\n6 - معناى بدا از نظر شيعه\r\n\r\n","description":"","footnote":"","page_name":" 665 ","page_number":209},
  {"content":"\r\n . \r\n","description":"","footnote":"","page_name":" 666 ","page_number":210},
  {"content":"\r\n\r\n\r\nرابطهء تقدير و اراده خدا\r\nچرا از بدا بحث مىكنيم ؟\r\nبحث ما در نسخ احكام بود ، اينك در اين بخش به مناسبت بحث نسخ ، در پيرامون مسئله « بدا » سخن مىگوييم زيرا بدا همان نسخ است ، با اين تفاوت كه نسخ در افق تشريع و قانونگذارى است ولى بدا در افق تكوين و آفرينش .\r\nيعنى نسخى زا كه در تكوين به‌وقوع پيوندد « بدا » و اگر در احكام و قوانين واقع شود « نسخ » مىنامند ، چون در بخش پيش ، بحث ما در پيرامون نسخ بود ، مناسبت و ارتباطى كه در ميان « نسخ » و مسئل « بدا » وجود دارد ، ما را بر آن وامىدارد كه در اين بخش هم از بدا سخن بگوييم .\r\nانگيزه و علت ديگرى كه بحث « بدا » را در اين مورد ايجاب و اقتضا مىكند ، اين است كه گروهى از علماى مسلمين مفهوم و حقيقت بدا را كه شيعه بدان معتقد است ، نيكو نفهميده‌اند ؛ خوب و دقيق بررسى نكرده‌اند و در نتيجه به اشتباهات بزرگى مرتكب شده‌اند و نسبت‌هاى ناروايى به شيعه داده‌اند ، در صورتى كه اگر اينان عقيدهء شيعه را در مسئله بدا درك مىكردند ، به اشتباهشان پى مىبردند كه شيعه از چنين نسبت‌ها و تهمت‌ها بدور و برى و از اين‌گونه افترائات و اتهامات پاك و مبراست .\r\n\r\n","description":"","footnote":"","page_name":" 667 ","page_number":211},
  {"content":"\r\n\r\nاى كاش ! اين علما دقيقاً بررسى و تعمق مىكردند و حقيقت را در مىيافتند .\r\nتقوى و امانت در نقل آراى ديگران را مىداشتند ، از قضاوت‌هاى بى جا و تهمت‌هاى ناروا و از اظهار نظرهاى ناپخته و نسنجيده ، خوددارى مىكردند .\r\nاين است كه بر خود لازم مىدانيم در اين جا مسئله بدا را مورد بحث و گفتگو قرار دهيم تا شايد معنى و حقيقت آن از نظر شيعه روشن شود و اشكالاتى كه در اين باره وجود دارد ، بر طرف و لكه‌هاى اين همه تهمت‌هاى ناروا از دامنشان زدوده شود .\r\nمقدمه بحث\r\nبديهى است كه تمام جهان خلقت و آفرينش در زير سلطه و قدرت پروردگار توانا بوده و به وجود آمدن هر پديده ، وابسته و منوط به مشيت و اراده او مىباشد كه اگر او اراده كند ، چيزى را مىآفريند و اگر اراده او تعلق نگيرد چيزى تحقق نمىپذيرد و به وقوع نمىپيوندد .\r\nباز بديهى است كه علم خداوند دانا از روز اول ، به تمام اشيا و پديده‌ها تعلق يافته و تمام هستىها و هر آنچه در جهان هستى وجود دارد ، در علم ازلى خداوند علماً مشخص گرديده و اندازه‌معين داشته‌اند كه اين تعين در علم الهى را گاهى « تقدير » و گاهى « قضا » مىنامند .\r\nحالا كه به اين دو مسئلهء مسلم يعنى مسئلهء قدرت دائمى و مسئلهء تقدير و علم ازلى خداوند توجه نموديد ، به اين نكته نيز توجه فرماييد كه ميان اين دو مسئله كوچكترين برخورد و اصطكاكى وجود ندارد ، يعنى علم ازلى خداوند به تمام موجودات جهان هستى و تعيين علمى هستىها در پيشگاه خداوند ، مانع از قدرت خداوند بر « ابداء » و ايجاد نيست و با قدرت جارى و هميشگى خداوند منافات و مزاحمتى ندارد زيرا خلقت هر چيز وابسته به مشيت خدا است كه آن را گاهى « اراده » و گاهى « اختيار » مىنامند .\r\n\r\n","description":"","footnote":"","page_name":" 668 ","page_number":212},
  {"content":"\r\n\r\nبنابراين اگر مشيت خدا به پيدايش چيزى تعلق گيرد ، ايجاد مىشود و اگر نه ، به وقوع نخواهد پيوست . اين است معنى قدرت جارى و هميشگى خداوند .\r\nاما تقدير و علم ازلى خداوند به اين معنا است كه علم خداوند به تمام اشياء و هستىها با تمام شرائط و واقعيت‌هاى آن‌ها حتى مشيت و ارادهء خداوندى كه در به وجود آوردن آن ها به كا ر رفته ، تعلق گرفته است .\r\nيعنى خداوند از روز اول تمام پديده‌ها و هستىها را همان‌طور كه در واقع هستند و خواهند بود و اينكه مشيت و ارادهء خداوند به وجود آن ها تعلق خواهد گرفت و يا نه ؟ همهء آن‌ها را مىداند ، زيرا علم خدا به واقعيت اشياء تعلق مى گيرد و واقعيت آن‌ها هم آميخته و توأم با اراده و مشيت خداوند است كه بدون آن تحقق نمىپذيرد و اين مشيت هم طبق مصالح دو مفاسد تغيير و با اختلاف احوال و اوضاع اختلاف پيدا مىكند و علم خداوند هم به همهء اين احوال و شرائط و به تمام اين مصالح و مفاسد و در نتيجه به تعلق اراده و مشيت بر پيدايش چيزى و عدم تعلق آن ، كاملًا احاطه دارد .\r\n\r\n","description":"","footnote":"","page_name":" 669 ","page_number":213},
  {"content":"\r\n\r\n\r\nحقيقت بدا\r\nقدرت خداوند از نظر يهود\r\nگفتيم كه علم پروردگار به موجودات و پديده‌ها ، آن‌ها را از مرحلهء امكان و از اختيار و سلطهء قدرت پروردگار خارج نمىكند ، ولى عقيدهء يهود بر خلاف اين حقيقت و واقعيت است ، زيرا به عقيدهء يهود ، قلم « قضا و تقدير » از نخستين روز به ضبط و اندازه گيرى اشيا و هستىها جارى شده است و ديگر محال است كه مشيت خدا بر خلاف آن تعلق گيرد و آن را تغيير دهد .\r\nدر اثر اين عقيده كه يهود مىگويند : خداوند از دادن و پس گرفتن و از كم و زياد كردن در جهان خلقت دست بسته است ، زيرا به همهء اين‌ها قلم « تقدير » و علم ازلى جارى شده و به اصطلاح ، مقدر گرديده است و تغيير آن محال و غير ممكن است : « و قالت اليهود يدالله مغلوله » .\r\nواقعاً جاى شگفت و تعجب است كه يهود ( خدا خوارشان كند ) چگونه خدا را عاجز و دست بسته مىدانند و از او سلب قدرت و اختيار مىكنند ، ولى انسان را عاجز و دست بسته مىدانند و از او سلب قدرت و اختيار مىكنند ، ولى انسان را در صورتى كه ملاك در هر دو مورد يكى است كه اگر تقدير و علم ازلى خداوند باعث سلب قدرت و اختيار خداوند در خلق و ايجاد گردد ، در افعال و اعمال انسان نيز مؤثر خواهد بود ،\r\n\r\n","description":"","footnote":"","page_name":" 670 ","page_number":214},
  {"content":"\r\n\r\nقدرت و اختيار را از وى نيز سلب خواهد نمود زيرا همان‌طور كه علم ازلى پروردگار به افعال خويش تعلق يافته است ، به افعال و اعمال انسان نيز احاطه دارد پس اگر اين علم ازلى با اراده و اختيار خدا در افعالش مغاير باشد ، با اختيار و ارادهء انسان نيز مغاير خواهد بود .\r\nبدا از نظر شيعه\r\nشيعه درست برعكس يهود دست خدا را به همه گونه خلق و ايجاد و حتى تغيير و تبديل در خلق شده‌ها و تقدير شده‌ها باز مىدانند و خداوند را به اين‌گونه عمليات قادر مىشناسندو نام اين عمل را نيز « بدا » مى نامند ، ولى بايد توجه داشته باشيد كه اين « بدا » و تغيير در پديده‌ها و سرنوشت‌ها كه شيعه بدان معتقد است ، در مواردى مىتواند به وقوع بپيوندد كه تقدير حتمى نبوده و به تصويب نهايى الهى نرسيده باشد و اما مقدرات حتمى و مصوبات نهايى از نظر شيعه هيچ گونه قابل تغيير و تبديل و بدا بردار نيست و اگر مىخواهيد موارد بدا را كاملًا بشناسيد به معنى و اقسام قضا و سرنوشت كه ذيلًا توضيح داده مىشود ، توجه فرماييد :\r\nاقسام قضا و موارد بدا\r\n1 - علم مكنون يا اختصاصى\r\nبعضى از قضاها و تقديرات الهى به طورى است كه جز خدا كسى از آن آگاه نيست علومى است كه خداوند كسى را از آن مطلع و آگاه نساخته و از علوم اختصاصى وى مىباشد .\r\nجاى ترديد نيست كه در اين نوع قضاها و تقديرات بدا و تغييرى واقع نمىشود بلكه همان‌طور كه گفتيم : « بدا » خود يكى از اقسام و مصاديق اين‌گونه قضاها و تقديرات مىباشد و از علم اختصاصى و انحصارى خداوند سرچشمه\r\n\r\n","description":"","footnote":"","page_name":" 671 ","page_number":215},
  {"content":"\r\n\r\nمىگيرد ، نه اينكه در قضا و تقدير الهى تغييرى به وجود آورد و آن را بر هم زند .\r\nچنان كه مرحوم شيخ صدوق ( رحمه الله عليه ) در « عيون » از حسن ابن محمد نوفلى نقل مىكند كه حضرت رضا ( عليه السلام ) به سليمان مروزى فرمود : پدرم از پدر خويش امام صادق ( عليه السلام ) نقل نمود كه : علم خداوند بر دو گونه مىباشد :\r\nى كى : علم مكنون و يا علم سرى و اختصاصى كه غير از وجود اقدس پروردگار كسى بر آن آگاهى ندارد و بدا هم از همين گونه علوم منشأ و سرچشمه مىگيرد ، يعنى بدا در تقديرات يكى از همان علوم سرى و اختصاصى خداوند است .\r\nدوم : علمى كه خداوند فرشتگان و پيامبرانش را بر آن مطلع و آگاه ساخته است . دانايان اهل بيت ( عليهم السلام ) و پيامبران نيز از اين‌گونه علوم و اسرار خداوندى اطلاع و آگاهى دارند . « 1 »\r\nمحمد بن حسن صفار هم در كتاب « بصائر الدرجات » از ابو بصير و او از امام صادق ( عليه السلام ) چنين آورده است كه خداوند دو نوع علم دارد : يكى علم مخزون و سرى كه كسى به جز پروردگار به آن راه ندارد و علم ديگرى نيز دارد كه فرشتگان و پيامبرانش را از آن آگاه نموده است و ما هم از آن اطلاع داريم . « 2 »\r\n2 - قضاى حتمى\r\nآنچه را كه خداوند به پيامبر ( صلى الله عليه و آله و سلم ) و يا فرشته‌اى وقوع حتمى آن را اطلاع داده است قضاى حتمى مىنامند و به اين‌گونه تقديرات و بدا و تغيير راه ندارد همان‌طور كه به گونهء اول تقديرات راه نداشت . با اين تفاوت كه نوع اول منشأ و سرچشمهء بداء است\r\n\r\n\r\n","description":"","footnote":"\r\n( 1 ) . عيون الاخبار الرضا : باب 13 ، بحارالانوار : باب بداء و نسخ 2 / 132 طبع كمپانى\r\n( 2 ) . نقل از بحارالانوار : باب بدا و نسخ ، 2 / 136 چاپ كمپانى وافى : باب بدا ، 2 / 113 ، كلينى ( رحمه الله عليه ) هم در كافى از ابى بصير اين روايت را آورده است .\r\n","page_name":" 672 ","page_number":216},
  {"content":"\r\n\r\nولى نوع دوم به آن ارتباطى ندارد ، چنان كه در همان روايت قبلى حضرت رضا ( عليه السلام ) به سليمان مروزى چنين مىفرمايد :\r\nكه على ( عليه السلام ) مىگفت : علم خدا بر دو گونه است ، يك نوع آن همان است كه به فرشتگان و پيامبرانش اطلاع داده است و در اين‌گونه علوم و تقديرات تغيير و بدائى حاصل نمىگردد ، زيرا خداوند خود ، پيامبران و فرشتگان را با تغيير دادن آنچه را كه يادشان داده است ، در اجتماع دروغگو معرفى نمىكند و نوع دوم آن همان علوم و تقديرات است كه خداوند در پيش خود مكنون و مستور ساخته و از اسرار نامكشوف او مىباشد و كسى را بر آن مطلع و آگاه نساخته است .\r\nدر اين‌گونه علوم و تقديرات است كه بدا جريان دارد . خداوند آنچه را كه بخواهد مقدم مىدارد و آنچه را كه بخواهد تأخير مىاندازد و هرطور كه بخواهد آن را تغيير مىدهد و يا تحكيم و تثبيت مىكند . « 1 »\r\nعياشى از فضيل نقل مىكند كه از امام باقر ( عليه السلام ) شنيدم ، مىفرمود : وقوع پاره‌اى از امور و تقديرات خداوند حتمى و غير قابل تغيير مىباشد و اين‌گونه تقديرات به ناچار واقع خواهد شد و بدائى در آن‌ها رخ نخواهد داد ، ولى پاره‌اى از آن‌ها در نزد خدا مكتوم و مستور است كه كسى را از وقوع آن‌ها مطلع و آگاه نساخته است و اين‌گونه امور قابل تأخير و تقديم است كه خدا آنچه را كه بخواهد مقدم مىدارد و به ارادهء خود آن را محو يا اثبات مىنمايد ولى توجه داشته باشيد ، آنچه را كه از اين علوم و تقديرات به پيامبرانش اطلاع داده است حتماً واقع خواهد گرديد چون خداوند پيامبران و فرشتگان خويش را تكذيب نمىكند . « 2 »\r\n\r\n\r\n","description":"","footnote":"\r\n( 1 ) . نقل از بحارالانوار : باب بدا و نسخ 4 / 133 چاپ كمپانى\r\n( 2 ) . عيون الاخبار الرضا : باب 13 ، وافى : باب بدا 1 / 113 ، مرحوم كلينى ( رحمه الله عليه ) هم اين روايت را به واسطهء فضل ابن يسار از ابى جعفر ( عليه السلام ) آورده است .\r\n","page_name":" 673 ","page_number":217},
  {"content":"\r\n\r\n3 - قضاى غير حتمى\r\nاگر خداوند وقوع چيزى و يا عدم آن را تقدير كند و چگونگى آن را به فرشتگان و پيامبرانش اطلاع دهد ، ولى تحقق و وقوعش را به اراده و مشيت خويش مشروط و معلق سازد ، اين‌گونه تقديرات را قضاى غير حتمى مىگويند و در اين نوع تقديرات گاهى بدا حاصل مىشود ، يعنى گاهى ممكن است در اين‌گونه موارد به علل و مصالح خاصى ، مشيت خدا بر خلاف آن تعلق بگيرد و تغييرى در آن به وجود آيد كه آن را « بدا » مىنامند و خداوند در اين مورد مىفرمايد :\r\n1 . « يَمْحُوا اللَّهُ مَا يَشَاءُ وَيُثْبِتُ وَعِندَهُ أُمُّ الْكِتَابِ » . ( 13 / 39 )\r\n2 . « لِلَّهِ الْأَمْرُ مِن قَبْلُ وَ مِنْ بَعْدُ » . ( سورهء روم / 4 )\r\n1 . « خداوند آنچه را كه بخواهد ، محو مىكند و از صفحهء لوح تقديرات مىزدايد و آنچه را كه بخواهد ، در همان لوح ثابت مىدارد و در نزد او است ريشه و سرچشمهء كتاب ( علم حتمى ) . »\r\n2 . « تمام امور هميشه و در هر حال در سلطهء قدرت پروردگار است . »\r\n\r\n","description":"","footnote":"","page_name":" 674 ","page_number":218},
  {"content":"\r\n\r\n\r\nدلائل بدا\r\nگفتيم كه علوم و تقديرات الهى بر سه گونه است و نوع سوم آن را مشروط يا به اصطلاح « تقديرات معلق » مىنامند . گاهى مشيت خدا بر خلاف آن‌ها تعلق مىگيرد و تغييرات در آن رخ مىدهد و اين‌گونه تغييرات را كه در تقديرات غير حتمى واقع مىشود ، « بدا » مىگويند بدان معتقد است .\r\nشيعه عقيده به بدا در تقديرات غير حتمى را از آيات قرآن و روايات صحيح و معتبر استفاده و استخراج كرده و اما آيات قرآن ؛ دو نمونه « 1 » از آن‌ها را در آخر فصل پيش آورديم و اما روايات ؛ اينك نمونه‌هايى چند :\r\n1 - در تفسير على بن ابراهيم از عبد الله بن مسكان از امام صادق ( عليه السلام ) چنين آمده است كه « چون شب قدر فر مىرسد ، فرشتگان و كاتبان اعمال بندگان به نزديك ترين آسمان ، فرود مىآيند و در آن جا تمام تقديرات همان سال را اندازه گيرى كرده و آن‌ها را ثبت مىكنند و هر وقت خدا خواست چيزى از آن را تقديم و تأخير و يا كم و زياد كند و تغييراتى در آن به وجود آورد ، فرشتهء مربوط كه مأمور اين‌گونه تغييرات مىباشد ، دستور مىدهد آنچه را كه مىخواهد از صفحهء تقديرات بزدايد و به جاى آن چيز ديگرى را بنگارد . »\r\n\r\n\r\n","description":"","footnote":"\r\n( 1 ) . 13 / 29 39 / 4 .\r\n","page_name":" 675 ","page_number":219},
  {"content":"\r\n\r\nابن مسكان مىگويد : به امام صادق ( عليه السلام ) عرضه داشتم : همه چيز در پيش خدا ضبط و در كتابى مرقوم است ؟ فرمود : آرى . گفتم : بعد از همهء اين‌ها چه امر و پديدهء ديگرى مىتواند به وقوع بپيوندد ؟ فرمود : آنچه كه خداى بزرگ بخواهد . « 1 »\r\n2 - باز در همان تفسير از عبد الله بن مسكان از امام باقر ( عليه السلام ) ، امام صادق ( عليه السلام ) و امام كاظم ( عليه السلام ) در آيهء شريفه « فيها يُفْرَقُ كُلُّ امْر حكيمٍ » چنين آمده است كه خداوند تمام امور و پديده‌ها و تمام آنچه را كه در طول يك سال واقع خواهد شد ، در شب قدر همان سال ، تقدير و تثبيت مىكند ولى با اين حال ، مشيت ، بدا و تغييرات همهء آن ها در دست قدرت و اختيار او است ؛ از عمرها و روزىها ، از امراض و مصائب از پديده‌ها و حوادث آنچه را كه مىخواهد مقدم مىدارد و آنچه را كه بخواهد مؤخر مىسازد و هرطور مصلحت و حكمت خداوندى تقاضا كند ، تغييراتى در آن‌ها به وجود مىآورد ، آن جا كه بخواهد ، مىافزايد و آن جا كه بخواهد ، مىكاهد ، . . . » . « 2 »\r\n3 - در كتاب « احتجاج » از اميرمؤمنان ( عليه السلام ) چنين آمده است كه اگر در قرآن يك آيه وجود نداشت ، من به شما\r\nاز آنچه تا به حال واقع شده و آنچه تا روز باز پسين به وقوع خواهد پيوست ، خبر مىدادم و آن آيه اين است « يمحوا الله ما يشاء و يثبتُ » خداوند آنچه را كه بخواهد محو مىكند و آنچه را كه بخواهد به جاى آن ثبت مىنمايد يعنى همه گونه تغييرات در جهان خلقت و آفرينش در اختيار خدا و به مشيت و ارادهء او است . « 3 »\r\nصدوق ( عليه الرحمهء ) نيز مشابه همين روايت را به واسطهء اصبغ از اميرمؤمنان ( عليه السلام ) در كتاب « امالى » و « توحيد » آورده است .\r\n\r\n\r\n","description":"","footnote":"\r\n( 1 ) . نقل از بحار الانوار : باب بدا و نسخ 2 / 133 ، چاپ كمپانى\r\n( 2 ) . همان مصدر صاد ، 134 .\r\n( 3 ) . احتجاج طبرسى ، 137 ، چاپ چاپخانهء مرتضوى نجف .\r\n","page_name":" 676 ","page_number":220},
  {"content":"\r\n\r\n4 - در تفسير عياشى به نقل زراره از امام صادق ( عليه السلام ) چنين آمده است كه امام صادق ( عليه السلام ) ، امام باقر ( عليه السلام ) ، امام سجاد ( عليه السلام ) ، حضرت حسين بن على ( عليه السلام ) ، امام حسن ( عليه السلام ) و اميرمؤمنان ( عليه السلام ) مىفرمودند : به خدا سوگند ! اگر يك آيه در قرآن نبود ، آنچه را كه تا روز رستاخيز به وقوع خواهد پيوست براى شما بازگو مىنموديم و آن آيه « محو و اثبات » است . « 1 »\r\nجز اين‌ها روايات فراوان ديگرى نيز دربارهء وقوع بدا و علوم و تقديرات غير حتمى و معلق ، وجود دارد كه براى نمونه به نقل همين پنج روايت اكتفا نموديم .\r\n\r\n\r\n","description":"","footnote":"\r\n( 1 ) . مصدر سابق 132 .\r\n","page_name":" 677 ","page_number":221},
  {"content":"\r\n\r\n\r\nآن جا كه بدا راه ندارد\r\nاز همهء آنچه كه در اين جا آورديم چنين به دست مىآيد : علوم و تقديرات حتمى خداوند كه گاهى « لوح محفوظ » و گاهى « ام الكتاب » و يا « علم مخزون » ناميده مىشود و در علم خدا همان‌طور كه واقع خواهد شد ، حاضر است و قابل تغيير و بدا بردار نيست ، زيرا خداوند از نخستين روز به تمام اشياء و پديده‌ها و هستىهاى جهان هستى آگاه و دانا است و در تمام جهان هستى حتى ذره بسيار ريز و بىنهايت كوچك نيز از دايرهء علم و احاطهء او به دور و بيرون نيست .\r\nآيا در چنين علم و احاطه و در چنين آگاهى وسيع و همه جانبه بدا و تغيير امكان خواهد داشت ؟ ! نه هرگز بلكه خداوند هر چيزى را هرطور كه مىداند ، همان‌طور و با همان شرايط و خصوصيات واقع خواهد شد و در اين باره روايات زيادى آمده است كه اينك نمونهء چندى از آن‌ها را در اين جا مىآوريم :\r\n1 - مرحوم صدوق ( رحمه الله عليه ) در كتاب « اكمال الدين » از ابو بصير و سماعهء چنين آورده است كه امام صادق ( عليه السلام ) مىفرمايد : دورى كنيد از كسى كه به خدا نسبت جهل دهد و چنين پندارد كه خداوند چيزى را كه ديروز نمىدانست ، امروز در اثر بدا براى وى آشكار\r\n\r\n","description":"","footnote":"","page_name":" 678 ","page_number":222},
  {"content":"\r\n\r\nو معلوم شده است . « 1 »\r\n2 - عياشى از ابن سنان نقل مىكند كه امام صادق ( عليه السلام ) فرمود : خداوند آنچه را كه بخواهد مقدم مىدارد و آنچه را كه بخواهد به تأخير مىاندازد و هر چه را كه اراده كند ، از لوح تقديرات مىزدايد و آنچه را كه مشيتش تعلق گيرد ، ثابت مىدارد و در پيش او است نسخهء اصلى كتاب .\r\nامام ( عليه السلام ) افزود : بنابراين ، هر آنچه خدا اراده كند ، پيش از وقوع ، در علم او حاضر است . بدا و تغيير در چيزى به وقوع نمىپيوندد مگر اينكه قبلًا از علم خدا بگذرد و براى او از روى جهل ، بدا حاصل نمىشود . « 2 »\r\n3 - عياشى از عمار بن موسى چنين آورده است كه از امام صادق ( عليه السلام ) دربارهء آيهء شريفهء « يمحوا الله . . . » سؤال گرديد ، امام ( عليه السلام ) در جواب فرمود : در اين مورد دو كتاب وجود دارد ، كتابى كه نوشته‌هاى آن قابل تغيير و قابل محو و اثبات است . خداوند آنچه را كه بخواهد ، از آن كتاب مىزدايد و آنچه را كه بخواهد تثبيت مىكند .\r\nبر طرف شدن قضا و سرنوشت از همان كتاب اوّل كه « كتاب محو و اثبات » ناميده مىشود ، بگذرد و در كتاب ديگرى به نام « كتاب محفوظ » و يا « ام الكتاب » ضبط و ثبت گردد ، قابل تغيير نمىباشد و دعا در آن مؤثر نخواهد بود و كوچكترين سودى در تغيير آن نخواهد داشت . « 3 »\r\n4 - شيخ طوسى ( رحمه الله عليه ) در كتاب « غيبت » از بزنطى از حضرت رضا ( عليه السلام ) نقل مىكند كه حضرت زين العابدين ( عليه السلام ) ، امام على بن ابى طالب ( عليه السلام ) ، امام باقر ( عليه السلام ) ، و حضرت صادق ( عليه السلام )\r\n\r\n\r\n","description":"","footnote":"\r\n( 1 ) . نقل از بحار الانوار ، باب بدا و نسخ ، 2 / 136\r\n( 2 ) . نقل از بحار الانوار ، باب بدا و نسخ ، 2 / 139\r\n( 3 ) . نقل از بحار الانوار ، باب بدا و نسخ ، 2 / 139 .\r\n","page_name":" 679 ","page_number":223},
  {"content":"\r\n\r\nمىفرمودند : ما با وجود آيهء « محو و اثبات » چگونه مىتوانيم از آينده خبر دهيم ( يعنى قضاها و تقديرات الهى قابل تغيير و بدا بردار است و به همين جهت هم براى كسى قابل پيش بينى حتمى نيست ، ولى با اين حال خداوند بر حقايق و بر هر گونه تغيير و تبديلى كه شايد بدان راه يابد با تمام جزئيات و شرايطش آگاه مىباشد . )\r\nاگر كسى چنين پندارد كه خداوند به علت احتمال تغيير و بدا ، چيزى را نمىداند مگر بعد از وقوع پيوستن آن ، چنين كسى كافر بوده و از دائرهء توحيد خارج شده است . « 1 »\r\nرواياتى كه ائمهء اهل بيت ( عليهم السلام ) نقل شده است كه خداوند قبل از آفرينش و پيدايش اشياء و موجودات و پيش از وقوع حوادث و پديده‌ها از آن‌ها اطلاع و آگاهى داشته و همهء آن‌ها مشمول علوم بىپايان خداوندى مىباشد ، اين‌گونه روايات از حد احصا و شمارش بيرون است و عقيدهء شيعه نيز از گفتار و راهنمايىهاى پيشوايانشان و از كتاب خدا و از سنت و روش مسلم پيامبر ( صلى الله عليه و آله و سلم ) ريشه گرفته و بر پايهء عقل و فطرت استوار گرديده است و به همين طريق پيش رفته و شكل گرفته است .\r\n\r\n\r\n","description":"","footnote":"\r\n( 1 ) . نقل از بحار الانوار ، باب بدا و نسخ 2 / 136 ، طبع كمپانى ، وافى : باب بدا 1 / 113 ، كلينى ( عليه رحمه ) نيز اين روايت را از عبد الله بن سنان و او هم از امام صادق ( عليه السلام ) چنين آورده است كه : « بدا در چيزى رخ نمىدهد مگر آن كه خداوند قبلًا از آن اطلاع و آگاهى داشته است . »\r\n","page_name":" 680 ","page_number":224},
  {"content":"\r\n\r\n\r\nآثار عقيده به بدا\r\nگفتيم كه بدا در علوم و تقديرات معلق و مشروط كه آن را « لوح محو و اثبات » مىنامند ، واقع مىشود و عقيده به وقوع بدا در اين‌گونه موارد ابداً مستلزم آن نيست كه نسبت جهل به خداوند داده شود ، زيرا همين بدا نيز در علم بىپايان الهى حضور دارد و با علم او انجام مىگيرد . بنابراين ، مسئلهء بدا نه تنها نسبت دادن جهل به خدا نيست و با عظمت و مقام والاى الوهيت كوچكترين منافاتى ندارد بلكه آثار و فوايد مختلفى را نيز در بردارد :\r\n1 - مسئله بدا انسان را به اين نكته متوجه مىسازد كه تمتم جهان آفرينش در پيدايش ، در چرخش و گردش ، در وقوع و بقا و در تغيير و تبديل و در تمام احوال و شرايط وابسته به قدرت و سلطهء خداوند است ، مشيت و اراده خداوند در تمام شئون آن هميشه نافذ و جارى است ، اگر چيزى به وجود آيد و ادامه پيدا كند ، به ارادهء او است و اگر تغيير حاصل شود ، باز به مشيت و قدرت او است .\r\n2 - با مسئله بدا تفاوت علم مخلوق و علم خالق روشن مىگردد و اين دو از هم جدا و مجزا مىشوند . علم مخلوق و حتى علم پيامبران و امامان نمىتواند به آنچه علم خالق دانا احاطه دارد ، احاطه داشته باشد ، زيرا خداوند از بدا و تغييرات نيز آگاه است و همهء آن‌ها با مشيت و ارادهء او است ، ولى علم مخلوق تنها به ظاهر\r\n\r\n","description":"","footnote":"","page_name":" 681 ","page_number":225},
  {"content":"\r\n\r\nتقديرات تعلق دارد و از بدا و تغييراتى كه شايد بدان راه يابد ، ناآگاه و بىاطلاع است .\r\nبه عبارت ديگر ، گر چه امكان دارد كه علم و آگاهى بعضى از بندگان به وسيلهء تعليم خداوند به تمام زواياى علم آفرينش گسترش يايد ، ولى به فرض داشتن چنين علمى ، باز هم به دامنه علم خدا نخواهد رسيد ، زيرا چنين شخصى ، ديگر نمىتواند به آن مرحله از علم مخزون و مكتوم پروردگار كه تنها به خود وى اختصاص و انحصار دارد ، دست يابد ، مگر اينكه خداوند وقوع حتمى چيزى را به كسى خبر دهد و از تصويب نهايى آن كه خالى از بدا باشد وى را آگاه سازد . در غير اين صورت هر پيامبر و امامى در هر مورد ، احتمال بدا خواهد داد كه اين احتمال سطح علم آنان را از علم خداوند كه به تصويب نهايى رسيده است ، حتى از وقوع بدا و عدم وقوع آن نيز آگاهى دارد ، پايين مىآورد و مرز آن را مشخص مىسازد .\r\n3 - طرح مسئله بدا و عقيدهء به آن ، موجب آن خواهد بود كه انسان توجه كامل خود را به خداوند معطوف بدارد و به درگاه وى روى آورد و از او طلب حاجات و دفع بلايا و مصيبات كند . عزّت ، توفيق عمل و عبادت و همه گونه وسائل خير و سعادت را در پيش وى بجويد و از عوامل بدبختى و شقاوت به او پناه ببرد . اين مرحلهء از عبوديت و بندگى در گرو عقيده به بدا است زيرا با در نظر گرفتن مسئلهء بدا خداوند مىتواند سرنوشت‌ها و تقديرات را تغيير دهد و در اثر دعا و نيايش ، اصرار و الحاح انسان ، دگرگونىهايى در تقديرات ايجاد كند و محو يا اثباتى در سرنوشت او به عمل آورد .\r\nولى اگر به مسئلهء بدا معتقد نباشيم ، در اين صورت بايد ملتزم شويم به اينكه ، آنچه قلم تقدير به آن جارى گرديده و آن را ثبت و ضبط نموده است ، به ناچار واقع خواهد شد و تغيير و تبديلى به آن راه نخواهد يافت . بنا به اين عقيده ، دعا ، نيايش\r\n\r\n","description":"","footnote":"","page_name":" 682 ","page_number":226},
  {"content":"\r\n\r\nو الحاح به سوى خداوند جهت رفع حوايج و توجه به خدا مفهومى نخواهد داشت ، زيرا آنچه انسان از خدا مىخواهد ، قلم قدرت به‌وقوع آن جارى شده است ، به‌ناچار به‌وقوع خواهد پيوست و ديگر نيازى به دعا و نيايش و درخواست ما نيست و اگر قلم تقدير بر خلاف آن جارى گرديده و عدم وقوع آن مقدّر شده است ، در اين صورت واقع نخواهد گرديد و دعاى ما كوچكترين اثرى نخواهد داشت .\r\nو در اثر اين طرز تفكر ، يأس و نوميدى از پذيرفته شدن دعاها و تأثير توجه به پروردگار ، در دل بندگان خدا و انسان‌ها به وجود مىآيد . دعا و تضرع ، ترس و توجه به پروردگار را كنار گذاشته و اين‌گونه اعمال و اظهار بندگى را يك امر موهوم و بىاثر خواهند پنداشت و اين پندار خطرناك به دعا اختصاص نداشته بلكه به عبادت‌هاى ديگر ، صدقه‌ها ، نيكىها و هر گونه اعمالى كه انسان براى به وجود آمدن يك سرنوشت خوب انجام مىدهد ، كشانده مىشود .\r\nآنچه گفته شد ، نكتهء بسيار دقيق و حساسى است كه به مسئلهء بدا ، شأن و عظمت خاصى مىبخشد و از همين جا است كه اين مسئله در روايات ائمه اهل بيت ( عليهم السلام ) بسيار آمده و مورد تأكيد قرار گرفته است ، چنان كه مرحوم صدوق ( رحمه الله عليه ) در كتاب « توحيد » از امام صادق ( عليه السلام ) و يا از امام باقر ( عليه السلام ) چنين آورده است كه خداوند بزرگ با هيچ عبادتى به مانند عقيده به بدا پرسش نگرديده است . « 1 »\r\nباز صدوق ( رحمه الله عليه ) از هشام بن سالم و او هم از امام صادق ( عليه السلام ) نقل مىكند كه نسبت به پيشگاه خداوند از هيچ راهى مانند بدا تعظيم و تجليل به عمل نيامده است . « 2 »\r\nاز محمد بن مسلم نيز چنين آورده است كه امام صادق ( عليه السلام ) مىفرمايد : خداوند هيچ پيامبرى را به پيامبرى مبعوث نكرده است ، مگر اينكه از وى به سه چيز پيمان\r\n\r\n\r\n","description":"","footnote":"\r\n( 1 ) . در بعضى از نسخه‌ها به جاى « مثل البداء » جملهء « افضل من البداء » آمده است .\r\n( 2 ) . توحيد صدوق ، باب بدا ، 272 چاپ سال 1386 ( ه - . ق ) - كافى وافى ، باب بدا 1 / 113 .\r\n","page_name":" 683 ","page_number":227},
  {"content":"\r\n\r\nگرفته باشد : اعتراف به بندگى ، اجتناب از شرك ، عقيده به بدا و اينكه خداوند آنچه را كه بخواهد ، مىتواند پس و پيش كند . « 1 »\r\nعلت و راز اينكه ائمه اهل بيت ( عليهم السلام ) به مسئلهء بدا اهميت فوق‌العاده قائل شده و پيروان‌شان را به اين امر سوق داده‌اند ، اين است كه انكار نمودن بدا ، مساوى با انكار قدرت خدا است و به اين معنى است كه خداوند قدرت ندارد آنچه را كه قلم تقدير بر آن جارى گرديده است ، تغيير دهد ، يعنى تقديم و تأخير ، زيادت و نقصان كه همان بدا است ، در آن‌ها به وجود آورد « تعالى لله عن ذلك علوّاً كبيراً » .\r\nدر صورتى كه اين هر دو عقيده ، يعنى « انكار بدا » و « انكار قدرت خدا در تغيير مقدرات » ، علاوه بر اينكه يك پندار باطل و بىاساس است ، موجب آن خواهد بود كه انسان از اجابت دعا و نيايش و از تأثيرات آن در سرنوشت و مقدرات خود مأيوس شود و در موقع نياز و ضرورت ، كوچكترين توجهى به سوى خدا نكند و نظرى به سوى او نيفكند و از اين فيض الهى محروم بماند .\r\n\r\n\r\n","description":"","footnote":"\r\n( 1 ) . توحيد صدوق ، باب بدا 272 - در كافى وافى ، باب بدا 1 / 113 .\r\n","page_name":" 684 ","page_number":228},
  {"content":"\r\n\r\n\r\nمعناى بدا از نظر شيعه\r\n« بدائى » كه شيعه بدان معتقد است ، به معناى « ابداع » و اظهار مىباشد ، يعنى آنچه براى بشر مجهول و ناروشن بود ، خداوند آن را اظهار نموده و آشكار سازد . استعمال بدا كه به معناى خلقت و آفرينش است ، در « اظهار » به علت مناسبت و شباهت خاصى است كه در ميان آن دو - يعنى « خلق كردن و ظاهر نمودن » - وجود دارد زيرا كه خلق كردن در واقع ظاهر نمودن آن چيز است .\r\nاتفاقاً در بعضى از روايت‌هاى اهل سنت بدا به همين معنى استعمال شده است چنان كه بخارى از ابو عمرو و او از ابو هريره نقل مىكند كه رسول خدا ( صلى الله عليه و آله و سلم ) فرمود : در ميان بنىاسرائيل سه نفر بودند : يكى كور ، ديگرى كچل و سومى ابرص ، « بدا » پيش آمد كه خدا آن‌ها را امتحان كند و بدين منظور ملائكه‌اى به سوى آن‌ها فرستاد . . . « 1 »\r\nدر قرآن نيز نظير اين استعمال ، فراوان آمده است ، آن جا كه خداوند مىفرمايد :\r\n« الآنَ خَفَّفَ اللّهُ عَنكُمْ وَعَلِمَ أَنَّ فِيكُمْ ضَعْفاً . . . » . ( سورهء انفال / 66 )\r\n« حالا خداوند براى شما تخفيف داد و ظاهر نمود كه در شما ناتوانى هست . »\r\nو نيز مىفرمايد :\r\n\r\n\r\n","description":"","footnote":"\r\n( 1 ) . صحيح بخارى ، باب احاديث بنى اسرائيل 4 / 146 .\r\n","page_name":" 685 ","page_number":229},
  {"content":"\r\n\r\n« ثُمَّ بَعَثْنَا هُمْ لِنَعْلَمَ أَىُّ الْحِزْبَيْنِ أَحْصَى لِمَا لَبِثُوا أَمَداً » . ( سورهء كهف / 12 )\r\n« تا ببينيم ( ظاهر كنيم ) كه كدام يك از آن دو گروه داناترند بر اينكه چه مدتى توقف كرده‌اند . »\r\nو باز مىفرمايد :\r\n« لِنَبْلُوَهُمْ أَيُّهُمْ أَحْسَنُ عَمَلًا » . ( سورهء كهف / 7 )\r\n« به خاطر اينكه آنان را آزمايش كنيم تا ظاهر گردد كه كدام يك از آنان بهترين عمل را انجام مىدهند . »\r\nدر روايات فراوانى از اهل سنت آمده است كه انفاق و دعا سرنوشت انسان را تغيير مىدهد . « 1 »\r\nبدا در پيشگويىها\r\nاگر يكى از اهل بيت ( عليهم السلام ) از وقوع چيزى در آينده به طور جزم و حتم خبر دهد و آن را مشروط و معلق به مشيت پروردگار نسازد ، قضا و تقدير حتمى ناميده مىشود و اين همان قسم دوم از اقسام سه گانه قضا است كه قبلًا توضيح داده شد .\r\nاين‌گونه پيش گويىها همان‌طور كه پيش بينى شده است ، به وقوع خواهد پيوست و كوچكترين تغيير و « بدا » يى در آن رخ نخواهد داد زيرا خداوند با تغيير دادن آنچه را كه به مردم ابلاغ نموده است ، بندگان راستگو و پيامبرش را در ميان مردم كاذب و دروغگو قلمداد نمىكند و آنان را رسوا و بىاعتبار نمىسازد .\r\nو اگر از وقوع چيزى خبر دهند ولى آن را مشيت و خواست خدا معلق و مشروط سازند و اين شرط و تعليق هم از قرائن و شواهدى كه در همان خبر به كار رفته و از علائم خارجى ديگر استفاده شود ، اين‌گونه پيش گويىها است كه مورد بدا\r\n\r\n\r\n","description":"","footnote":"\r\n( 1 ) . به بخش تعليقات ، پاورقى شماره 5 مراجعه فرماييد .\r\n","page_name":" 686 ","page_number":230},
  {"content":"\r\n\r\nقرار مىگيرد و احتمال تغيير در آن وجود دارد و اگر چنآنچه مشيت پروردگار بر خلاف چنين پيشگويى تعلق گيرد و به وقوع نپيوندد ، دروغ محسوب نمىشود و آن را يك پيشگويى صحيحى مىتوان ناميد كه خداوند وقوع آن را نخواسته است . زيرا به طورى كه بيان گرديد ، وقوع آن از اول مشروط به اين بود كه مشيت اراده خدا بر خلاف آن تعلق نگيرد .\r\nعيّاشى در اين مورد از عمرو بن حمق نقل مىكند كه وى مىگفت : هنگامى كه فرق مبارك على امير المؤمنان ( عليه السلام ) شكافته شده بود ، من به حضورش بار يافتم . امام ( عليه السلام ) فرمود : عمرو ! من به اين زودى از دنيا مىروم و از شما جدا مى شوم ، سپس فرمود : در سال هفتاد بلايى به وقوع خواهد پيوست . عرضه داشتم : پدر و مادرم فدايت باد ، آيا بعد از اين بلا گشايشى خواهد بود يا نه ؟ فرمود : آرى اى عمرو ! بعد از آن گشايش و رفاه است . آن گاه امام ( عليه السلام ) اين آيه را تلاوت نمود :\r\n« يَمْحُوا اللَّهُ مَا يَشَاءُ وَ يُثْبِتُ » . ( سورهء رعد / 13 )\r\n« خداوند آنچه را كه بخواهد از لوح و تقديرات مىزدايد و آنچه را كه بخواهد ثابت مىدارد . »\r\n\r\n","description":"","footnote":"","page_name":" 687 ","page_number":231},
  {"content":"\r\n . \r\n","description":"","footnote":"","page_name":" 688 ","page_number":232},
  {"content":"\r\n\r\n\r\nبخش 14 قواعد كلى در تفسير قرآن\r\n1 - معناى تفسير\r\n2 - مدرك تفسير\r\n3 - تفسير قرآن با خبر واحد\r\n4 - تخصيص قرآن با خبر واحد\r\n5 - اشكال‌ها و پاسخ‌ها\r\n\r\n","description":"","footnote":"","page_name":" 689 ","page_number":233},
  {"content":"\r\n . \r\n","description":"","footnote":"","page_name":" 690 ","page_number":234},
  {"content":"\r\n\r\n\r\nمعناى تفسير\r\nتفسير ، روشن ساختن مفهوم آيات قرآن و واضح كردن منظور پروردگار است . بنابراين ، در تفسير نبايد به مدارك ظنى و غير قابل اطمينان ، استناد نمود بلكه بايد به دلائلى تكيه كرد كه عقلًا يا شرعاً حجيت و اعتبار آن ثابت و مسلم است زيرا :\r\nاولًا : پيروى از دلائل ظنى و غير يقينى ، شرعاً ممنوع و نارواست .\r\nوثانياً : نسبت دادن مطلبى به خدا ، بدون اذن وى حرام و گناه بزرگ و نابخشودنى است چنان كه خداوند مىفرمايد :\r\n1 . « قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ » . ( سورهء يونس / 59 )\r\n2 . « وَ لَا تَقْفُ مَا لَيْسَ لَكَ بِهِ عِلْمٌ » . ( سورهء اسراء / 36 )\r\n1 - « [ به آنان 
  ] بگو كه آيا [ در اين گفتار 
  ] خدا به شما اذن داده است يا به وى افترا مىبنديد ؟ »\r\n2 - « از آنچه علم و آگاهى كامل بر آن ندارى پيروى مكن ! »\r\nدر اين مورد ، آيات و روايات فراوانى در دست داريم كه انسان را از استناد و عمل نمودن به آنچه كه اطلاع دقيقى از آن در دست نيست ، سخت برحذر مىدارد علاوه بر آن ، روايات فراوان ديگرى از طريق شيعه و سنى به ما رسيده كه در قرآن از تفسير به رأى و سليقه‌اى و از تاويلات دلبخواهى شديداً نهى و جلوگيرى مى كنند .\r\n\r\n","description":"","footnote":"","page_name":" 691 ","page_number":235},
  {"content":"\r\n\r\nبا اين بيان ، روشن مىشود كه در تفسير قرآن ، اعتماد نمودن به آراى شخصى مفسرين و پيروى كردن از رأى و نظر آنان صحيح و روا نيست زيرا تبعيت از آرا و نظرات شخصى افراد جز پيروى از ظن و گمان ، چيز ديگرى را به حق و واقعيت نمىرساند « فَانَّ الظَّنَّ لا يُغْنى مِنَ الْحَقَّ شَيْئاً » .\r\n\r\nمدارك تفسير\r\nگفتيم كه در تفسير قرآن ، نبايد از ظن و گمان و آنچه حجيت و اعتبار عقلى و يا شرعى ندارد ، پيروى كرد بلكه بايد به دلائل علمى و اطمينان‌بخش و به مداركى كه از نظر عقل و يا شرع اعتبار و مدركيت آن ثابت شده است ، استناد شود ، مفسر قرآن در مسير تفسيرش بايد تنها از اين‌گونه مدارك علمى ، عقلى و شرعى كه در موضوعات ذيل خلاصه مىشود ، پيروى كند :\r\n1 - ظواهر الفاظ قرآن يكى از مدارك معتبر تفسير است زيرا در صفحات گذشته روشن گرديد كه ظواهر الفاظ قرآن اعتبار و حجيت قطعى دارد .\r\n2 - عقل فطرى و سالم از تأثيرات افكار و سليقه‌هاى شخصى نيز در مسير تفسير يكى از مدارك قابل تبعيت است زيرا عقل حجيت و راهنماى صحيح و معتبر درونى است ، همان‌طور كه پيامبر حجت و راهنماى برونى است .\r\n3 - دستورها و گفتارهايى كه به طور حتم از ناحيهء معصوم رسيده ، در تفسير قرآن كاملًا داراى اعتبار و قابل تبعيت است زيرا آنان در مسائل دينى مرجع معتبر و اطمينان‌بخشى هستند و پيامبر اكرم نيز لزوم تمسك به گفتار آنان را براى ما به صراحت و قاطعيت اعلان كرده و فرموده است : « من در ميان شما دو امانت سنگين به يادگار مىگذارم كه اگر بدان‌ها تمسك بجوييد ، هرگز به ضلالت و گمراهى نخواهيد افتاد « 1 » »\r\n\r\n\r\n","description":"","footnote":"\r\n( 1 ) . اين حديث در كنز العمال ، باب اعتصام به كتاب و سنت 1 / 153 و 33 ، چاپ دائرهء المعارف عثمانى آمده است كه مطالب زيادى را از طريق اين حديث مىتوان اثبات نمود ، مصادر اين حديث را در جلد اول بخش تعليقات پاورقى شماره ( 1 ) مطالعه فرماييد .\r\n","page_name":" 692 ","page_number":236},
  {"content":"\r\n\r\n4 - اخبار ظنى معتبر هم در تفسير قرآن قابل استناد و اتكا مىباشند . توضيح اينكه :\r\nروايات صحيحى كه به‌طور قطع از معصوم صادر گرديده ، در تفسير قرآن بدون شك قابل اتكا و استناد است و استناد كردن به روايات ضعيف هم مسلماً جايز و روا نيست ، ولى آيا از روايات غير قطعى اما معتبر يعنى از « خبر واحدى » كه داراى شرايط حجيت و اعتبار است ، مىتوان در تفسير قرآن پيروى نمود يا نه ، مسأله‌اى است كه در ميان مفسرين و دانشمندان تفسير و حديث ، بسيار مورد اختلاف است و به نظر ما اين‌گونه روايات در تفسير قرآن ، قابل اعتماد و تبعيت است و مفسر مىتواند در مسيرش به آن‌ها استناد كند زيرا اقتضاى حجيت و اعتبار ، همين است .\r\n\r\nتفسير قرآن با خبر واحد\r\nگفتيم : خبر واحد موثق خبرى كه شرايط حجيت و اعتبار را داراست - در تفسير قرآن نيز حجيت دارد و مىتوان قرآن را با اين‌گونه اخبار و روايات تفسير نمود ولى گروهى در اين مورد ، اشكالى دارند كه توضيح آن بدين قرار است :\r\nمىگويند : معناى اعتبار و حجيتى كه براى خبر واحد و يا به دلائل ظنى ديگر ثابت شده است ، اين است كه در صورت عدم اطلاع از واقع ، به آن خبر واحد و يا دليل ظنى ديگر ترتيب اثر داده شود و از آن پيروى گردد ، به همان‌گونه كه از خود واقع در صورت شناختن آن پيروى مىشود .\r\nاين‌گونه ترتيب اثر دادن به روايت ظنى ، در صورتى صحيح است كه مفهوم آن حكم شرعى باشد و يا به موضوعى دلالت كند كه داراى حكم شرعى است زيرا در احكام شرعى ، انسان در صورت عدم اطلاع از حكم واقعى به ظاهر مكلف است و\r\n\r\n","description":"","footnote":"","page_name":" 693 ","page_number":237},
  {"content":"\r\n\r\nبايد طبق آنچه از دلائل ظنى ظاهر مىشود ، عمل كند !\r\nاين است معنى و شرط حجيت و ترتيب اثر دادن به مفهوم روايت ، ولى اين شرط گاهى در روايتى كه از معصوم دربارهء تفسير نقل گرديده است ، موجود نيست چون روايات تفسيرى غالباً مربوط به غير احكام شرعى است ، مانند رواياتى كه در تفسير آيات قصص و سرگذشت ملل و اقوام گذشته و يا در تفسير آيات اصول و عقائد و امثال آن آمده است ، پس دلائل حجيت و اعتبار خبر واحد نمىتواند شامل تمام اخبارتفسيرى گردد و اعتبار همهء آن‌ها را تثبيت كند .\r\nاين بود خلاصهء اشكالى كه در اعتبار روايات غير قطعى تفسيرى وجود دارد ولى اين اشكال به نظر ما بسيار سست و مخالف تحقيق است زيرا در مباحث « علم اصول » ثابت شده كه معناى اعتبار علائم و امارات كه به طور ظنى و احتمالى ، واقع را به ما ارائه و نشان مىدهند ، اين است كه آن علائم شرعاً و طبق نظر شارع به جاى دلائل علمى و يقين‌آور به كار مىرود . ظن به واقع و واقع يا بى احتمالى كه آن‌ها استفاده مىشود ، جانشين قطع و يقينى است كه از دلائل علمى به دست آيد .\r\nبا اين حساب ، با هر موردى كه از دلائل علمى پيروى مىشود ، از اين‌گونه علائم ظنى كه شرعاً معتبر مىباشد ، مىتوان تبعيت كرد و خبر واحد معتبر هم يكى از همان دلائل ظنى معتبر است كه شرعاً در تمام موارد به جاى يك دليل علمى مىتوان از آن استفاده نمود .\r\nدليل ما بر آنچه گفتيم ، روش جارى و دائمى عقلًا و خردمندان است زيرا عقلًا همان‌گونه كه از دلائل علمى و يقين‌آور پيروى مىكنند ، از علائم و دلائل ظنى معتبر نيز كه « امارات » ناميده مىشود ، پيروى مىكنند و در ترتيب اثر دادن به دلائل معتبر ، فرقى در ميان دلائل علمى و ظنى قائل نمىشوند .\r\nمثلًا در تصرف داشتن چيزى كه آن را در اصطلاح « يد » مىنامند ، به ظاهر نشانهء مالكيت متصرف است و مردم با همان علامت و نشانه ، او را رسماً مالك و\r\n\r\n","description":"","footnote":"","page_name":" 694 ","page_number":238},
  {"content":"\r\n\r\nصاحب آن چيز مىشناسند و شارع هم مردم را از اين روش عرفى باز نداشته و آن را يك روش نادرستى معرفى نكرده است .\r\nآرى ، آنچه كه در خبر واحد و طرق ظنى ديگر شرط و لازم مىباشد ، اين است كه تنها به وجود آن‌ها نتوان تكيه كرد بلكه بايد تمام شرايط حجيت را دارا و جامع باشد و يكى از آن شرايط خالى بودن از دروغ قطعى است ، خبرى كه به طور قطع دروغ است ، مشمول دلائل حجيت خبر واحد نمىتواند باشد .\r\nبنابراين ، اخبارى كه مخالف اجماع يا مخالف سنت و گفتار قطعى يامبر يا مخالف قرآن و يا حكم عقلى صحيح است ، حجيت و اعتبار ندارد ، گرچه ساير شرايط حجيت را دارا و جامع باشد و در اين مورد تفاوتى در اين نيست كه آن دليل ظنى مربوط به احكام شرعى باشد يا به مسائل و موضوعات ديگر .\r\nعلت ضرورت اين همه شرايط براى خبر واحد اين است كه ناقل يك خبر گرچه در مرحله‌اى از اطمينان و وثاقت باشد ، باز هم احتمال خلاف در گفتارش وجود دارد ، زيرا حداقل از احتمال اشتباه و خطا خالى نيست ، با وجود اين احتمال ، عمل كردن به خبر واحد ، جايز و روا نيست مگر اينكه دلائلى داشته باشيم كه اعتبار خبر واحد را ثابت كند و احتمال اشتباه را در آن بىاثر سازد . با داشتن چنين دلائلى كه همان « ادلهء حجيت خبر واحد » مىباشند ، مىتوانيم احتمال اشتباه را در خبر واحد ناديده بگيريم و اين در صورتى است كه به كذب خبر يقين نداشته باشيم ولى اگر به دروغ بودن آن يقين كنيم ، در اين صورت درست نيست كه اين علم و يقين را ناديده بگيريم و آن خبر واحد را بپذيريم زيرا نشان دادن واقع و كشف واقعيت ، در ذات و طبيعت يقين است و اعتبار و مدركيت آن عقلى و فطرى است ، آن جا كه قطع و يقين به دروغ بودن خبر وجود دارد ، دلائل حجيت خبر و امارات ظنى ، مفيد نمىباشد و حجيت چنين خبرى را ثابت نمىكند و اساساً شامل چنين خبرى نيست بلكه اين علائم به مواردى اختصاص دارند كه يقين به دروغ بودن مضمون\r\n\r\n","description":"","footnote":"","page_name":" 695 ","page_number":239},
  {"content":"\r\n\r\nخبر در ميان نيست .\r\nاين حقيقتى است كه فصول و مسائل زيادى از آن منشعب مىگردد و پاسخگوى اشكالات و اعتراضات زيادى مىباشد و بايد خوانندهء عزيز ، آن را هميشه در مد نظر بدارد .\r\n\r\nتخصيص قرآن با خبر واحد\r\nخبر واحد كه با دلائل محكم و قطعى حجيت و اعتبار آن ثابت شده است ، آيا مىتواند مخصص عمومات قرآن باشد ؟\r\nبه عبارت ديگر : آيا تخصيص زدن عمومات قرآن با خبر واحد معتبر ، صحيح و روا است ؟\r\nاكثر دانشمندان به اين سؤال پاسخ مثبت مىدهند و تخصيص آيات قرآن را با خبر واحد معتبر جايز مىدانند ، ولى عده‌اى از علماى اهل سنت در اين مسئله نظر مخالف دارند كه بعضى از آن‌ها به طور كلى تخصيص قرآن را با خبر واحد صحيح نمىدانند ولى « عيسى بن ابان » مىگويد اگر عموميت آيه‌اى قبلًا با يك دليل قطعى ديگر تخصيص خورده باشد ، مىتوان آن را با خبر واحد هم تخصيص زد و در غير اين صورت درست نيست .\r\n« كرخى » مىگويد : اگر عموميت آيهء قرآن با يك دليل جداگانه و غير قرآنى قبلًا تخصيص پذيرفته باشد ، با خبر واحد نيز قابل تخصيص خواهد بود . « قاضى ابوبكر » نيز در اين مسئله توقف كرده و نفياً و اثباتاً نظريه‌اى نداده است .\r\nنظر ما در اين مسئله اين است كه خبر واحد واجد شرايط اعتبار ، حجيت قطعى و مدركيت حتمى دارد و مىتوان عمومات\r\nقرآن را با چنين خبرى تخصيص زد زيرا مقتضاى اعتبار و حجيت هر دليل و گفتار معتبر اين است كه در صورت نبودن\r\nرادع و مانع ، در هر مورد بايد از آن پيروى شود و مفهومش مورد عمل عموم قرار گيرد .\r\n\r\n","description":"","footnote":"","page_name":" 696 ","page_number":240},
  {"content":"\r\n\r\n\r\nاشكال‌ها و پاسخ‌ها\r\nگفتيم كه با خبر واحد معتبر ، مىتوان به عمومات و آيات كلى قرآن تخصيص و تبصره زد ولى گروهى از علما كه با اين نظريه مخالف مىباشند ، امور چندى را مانع از اين عمل مىدانند ، در صورتى كه هيچ‌يك از آن‌ها نمىتوانند مانع تخصيص باشد . اينك آن موانع را در اين جا مىآوريم و به پاسخ آن‌ها مىپردازيم :\r\n1 - مىگويند : قرآن قطعاً گفتار خداست و بدون شك و ترديد تمام آن از سوى خدا نازل شده است ولى خبر واحد نه صدورش از معصوم قطعى است و نه مطابق بودن مضمون آن با واقع ، مسلم و ثابت است زيرا احتمال مىرود كه راوى در نقل آن ، اشتباه مرتكب شده باشد و از طرف ديگر عقل جايز و روا نمىداند كه به خاطر يك دليل ظنى و گفتارى كه احتمال خطا و اشتباه در آن مىرود ، از يك مدرك قطعى و يقين‌آور دست برداشت .\r\nپاسخ : گرچه صدور قرآن قطعى است و شك و ترديدى در آن نيست ولى مفهوم كلى عمومات قرآن و منظور بودن آن ، قطعى نيست و اينكه عمل كردن به عمومات قرآن واجب مىباشد ، به اين دليل است كه كليت و عموميت ، در بعضى از آيات قرآن از ظاهر آن استفاده مىشود و روش هميشگى عقلا و عرف مردم هم هميشه به اعتبار و حجيت ظاهر كلام ، جريان دارد و شارع نيز آنان را از اين روش معمول منع و جلوگيرى نكرده است .\r\nولى اين روش كه عقلًا در موضوع حجيت ظواهر كلام دارند ، به مواردى اختصاص دارد كه سخن و يا دليل ديگرى بر خلاف ظاهر آن كلام وجود نداشته باشد اگر يك علامت و دليل متصل و يا منفصلى بر خلاف آن در ميان باشد ، در اين صورت بايد از آن ظاهر صرفنظر نمود و بر طبق همان دليل و يا علامت عمل كرد .\r\nبا اين حساب ، اگر روايت و خبرى كه با دليل قطعى حجيت و اعتبار آن ثابت شده است ، بر خلاف عموميت ظاهر يك آيه به دست ما رسد ، ناچاريم كه از\r\n\r\n","description":"","footnote":"","page_name":" 697 ","page_number":241},
  {"content":"\r\n\r\nعموميت و كليت آن آيه دست برداريم و مفهوم كلى و عام اين آيه را با آن خبر معتبر گرچه خبر واحد باشد ، تخصيص بزنيم زيرا معناى حجيت و اعتبار خبر واحد اين است كه مضمون آن خبر از معصوم صادر گرديده است ، گرچه اين صدور ، تعبدى و به عنوان تبعيت از گفتار شارع باشد نه حتماً و واقعاً .\r\nمىتوان اين مطلب را با بيان ديگر و به طور خلاصه چنين آورد كه : سند قرآن گر چه قطعى و مسلم است ولى دلالت آن ظنى است و از نظر عقل هيچ اشكال و مانعى نيست كه از يك مفهوم و دلالت به خاطر يك دليل ظنى ديگرى كه حجيت و اعتبار آن با دلايل مسلم و قطعى ثابت شده است ، دست برداشته شود .\r\n2 - مىگويند : طبق مضمون روايات صحيح كه از معصومين به دست ما رسيده است ، بايد روايات را به قرآن عرضه داشت ، پايهء اعتبار و صحت و سقمش را با همان قرآن سنجيد و هر روايتى كه مخالف قرآن است ، آن را طرد كرد و نبايد چنين روايتى را پذيرفت زيرا سخنى بر خلاف قرآن از معصوم صادر نمىگردد و سخن مخالف قرآن ، قطعاً گفتار معصوم نيست .\r\nپاسخ : درست است كه هر گفتار و روايت مخالف قرآن ، مردود است و نبايد مورد عمل قرار گيرد ، ولى سخن اين جاست كه بايد معناى صحيح مخالفت را فهميد و ديد كه مخالفت چيست و كدام است ؟ اگر در موردى ، علائم و قرائن عرفى وجود داشته باشد كه مراد و هدف واقعى بعضى از آيات قرآن را كه بر خلاف ظاهرش مىباشد ، بيان كند ، اين‌گونه بيان مراد ، از نظر عرف و عقل مخالفت ناميده نمىشود و چنين علائم و دلائل ، مخالف قرآن محسوب نمىشود بلكه روشنگر و بيان كننده واقعيت و هدف اصلى آن به حساب مىآيد . بنابراين ، اگر خبر واحد معتبرى به ما رسدكه با كليت و عموميت ظاهر آيه‌اى از آيات قرآن تصادم جزئى و موردى داشته باشد نه با اصل آن ، اين‌گونه خبر ، مبين و مفسر آن آيه است و نشان دهندهء اين است كه كليت ظاهرى آن آيه منظور و مقصود نبوده است .\r\n\r\n","description":"","footnote":"","page_name":" 698 ","page_number":242},
  {"content":"\r\n\r\nاين نوع تصادم را مخالفت نمىنامند ، مخالفت در صورتى است كه خبر واحد به طورى با آيهء قرآن معارض و مخالف باشد كه اگر هر دو از يك گوينده صادر مىشود مخاطبين در درك معناى آن‌ها توقف مىنمودند و يا به تناقض‌گويى حمل مىكردند ولى در ميان مفهوم خبر واحد « خاص » و مفهوم آيه « عام » نه تنها چنين مخالفت و تصادم كلى وجود ندارد بلكه يكى روشنگر و بيان كننده مفهوم آن ديگرى است .\r\nاز طرف ديگر ما مىدانيم كه روايات زيادى به عنوان مخصص و بيان كننده عمومات قرآن يا مقيد مطلقات آن به طور متواتر از ائمه معصومين وارد شده است .\r\nپس اگر تخصيص و تقييد آيات قرآن با خبر واحد ، مخالفت با قرآن محسوب شود ، نقض سخن معروف ائمه ( عليهم السلام ) خواهد بود كه فرموده‌اند : « آنچه مخالف گفتار خدا باشد ، سخن ما نيست » ، يا گفته : « مخالف قرآن ، باطل و بى پايه است . »\r\nدر صورتى كه تخصيص قرآن با گفتار حتمى و متواتر ائمه ( عليهم السلام ) ، فراوان وجود دارد و صدور اين‌گونه تخصيص‌ها و تقييدها كه از ائمه نقل گرديده است ، گواه اين است كه تخصيص و تقييد قرآن مخالفت با قرآن محسوب نمىشود .\r\nدليل ديگر اينكه : ائمه اهل بيت ( عليهم السلام ) موافق بودن يكى از دو خبر متعارض با قرآن را موجب انتخاب و ترجيح خبر موافق نموده‌اند و اين خود دليل بر اين است كه خبر مخالف با ظاهر عموم آيهء قرآن ، به ذات خود اعتبار و حجيت داشته است ، منتها در اثر داشتن يك معارض قوىتر و موافق با قرآن از آن خبر به ظاهر مخالف ، انصراف حاصل گرديده است و اگر در اصل اعتبار و حجيت نداشت ، ديگر مجالى براى معارضه و ترجيح دادن باقى نمىماند .\r\n3 - آخرين دليل مخالفين تخصيص قرآن با خبر واحد اين است كه مىگويند اگر تخصيص زدن به قرآن به وسيلهء خبر واحد صحيح باشد ، بايد نسخ قرآن را هم با خبر واحد صحيح بدانيم ، در صورتى كه مسلماً نسخ قرآن با خبر واحد جايز نيست ، پس تخصيص هم جايز نمىباشد .\r\n\r\n","description":"","footnote":"","page_name":" 699 ","page_number":243},
  {"content":"\r\n\r\nدليل ارتباط و ملازمه نسخ و تخصيص اين است - به طورى كه در بخش نسخ توضيح داديم - نسخ همان تخصيص است ولى در ادامه و مدت حكم نه در كميت آن ، نسخ نشان‌دهندهء اين است كه حكم قبلى تا زمان معين و محدودى ادامه داشته و با آمدن حكم بعدى دوران آن سپرى گرديده است . بنابراين ، نسخ يك حكم در واقع برداشتن آن حكم نيست بلكه برداشتن ادامهء حكم است و به عبارت ديگر ، نسخ تبصره زدن بر يك حكم از نظر زمان است ، همان‌طور كه تخصيص تبصره‌اى است از نظر كميت و تعداد و برگشت نسخ و تخصيص هر دو به استثناء و تخصيص زدن مىباشد ، پس در هر موردى كه تخصيص صحيح است ، نسخ نيز صحيح خواهد بود و اگر تخصيص قرآن با خبر واحد جايز است ، نسخ قرآن با خبر واحد هم صحيح و بلااشكال مىباشد ، در صورتى كه كسى آن را جايز نمىداند .\r\nپاسخ : گرچه نسخ و تخصيص هر دو تخصيص‌اند ولى آنچه كه در ميان اين دو نوع از تخصيص زمانى و مصداقى ، فرق مىگذارد و آن دو را از هم جدا مىسازد ، وجود اجماع قطعى و مسلم علماست بر اينكه نسخ قرآن با خبر واحد صحيح نيست ولى در تخصيص ، اين چنين اجماعى وجود ندارد اگر اجماع در نسخ هم نبود آن نيز به مانند تخصيص جايز مىشد زيرا - چنان كه قبلًا گفتيم - قرآن گرچه از نظر سند قطعى است ولى از نظر دلالت و مفهوم ، قطعى نيست . بنابراين ، هيچ گونه اشكال و مانعى ندارد كه از مفهوم ظنى به وسيلهء خبر واحدى كه اعتبار آن با دليل قطعى ثابت گرديده است ، دست برداشته شود ، اين دست برداشتن و انصراف از ظاهر جمله‌اى خواه به صورت نسخ باشد و يا به صورت تخصيص ، تفاوت ندارد .\r\nآرى ! تنها تفاوت اين است كه : در عدم جواز نسخ قرآن با خبر واحد ، اجماع وجود دارد و اين اجماع مانع از آن است كه آيه‌اى از قرآن را بوسيلهء خبر واحد گرچه اعتبار و حجيت آن ثابت گرديده باشد ، نسخ كنيم .\r\nبه اين نكته هم بايد توجه نمود كه اين اجماع يك اجماع تعبدى ، بى پايه\r\n\r\n","description":"","footnote":"","page_name":" 700 ","page_number":244},
  {"content":"\r\n\r\nو بلادليل نيست ، بلكه اجماعى است كه اساس آن را يك دليل عقلى تشكيل داده است زيرا بعضى از امور و مسائل از نظر اهميت و موقعيت در شرايطى مىباشد كه اگر در بيرون تحقق يابد طبعاً با تواتر و نقل‌هاى فراوان و پياپى به مردم مىرسد و اگر چنين مطلب پر اهميتى را تنها عده‌كم و معدودى نقل كنند ، نشانهء دروغ و اشتباه بودن آن خواهد بود و دلائل حجيت و اعتبار خبر واحد به چنين نقل‌ها شامل نمىباشد و اعتبار آن را نمىتواند ، ثابت كند .\r\nاز اين جاست كه گفتيم قرآن بودن چيزى با نقل‌هاى معدود و خبر واحد ثابت نمى گردد بلكه نقل‌هاى پياپى و متواتر لازم است و نسخ قرآن هم از همين باب است كه با خبر واحد به ثبوت نمىرسد .\r\nزيرا اگر آيه‌اى از قرآن به راستى نسخ مىگرديد ، به علت موقعيت و اهميت جريان ، همه مسلمانان يا اكثرشان از آن اطلاع پيدا مىكردند و آن را به صورت تواتر ، نقل مىنمودند و اگر نسخ قرآن را عدهء معدودى نقل كنند و به صورت خبر واحد به ما برسد ، قابل اعتماد و اطمينان نمىباشد ، اين است كه قبلًا گفتيم كه نسخ قرآن ، با خبر واحد ثابت نمىشود .\r\nدر اين جاست كه تفاوت « نسخ » و « تخصيص » ظاهر مىشود ، ارتباط و ملازمه‌اى كه در ميان آن دو تصور مىشود از بين مىرود و اشكالات تخصيص قرآن با خبر واحد بر طرف و جواز آن ثابت مىشود .\r\n\r\n","description":"","footnote":"","page_name":" 701 ","page_number":245},
  {"content":"\r\n . \r\n","description":"","footnote":"","page_name":" 702 ","page_number":246},
  {"content":"\r\n\r\n\r\nبخش 15 مسئل حُدوث و قِدم قرآن\r\n1 - پيدايش عقيده به كلام نفسى و قِدم قرآن\r\n2 - تحقيق در كلام نفسى\r\n3 - بررسى دلائل اشاعره به وجود كلام نفسى\r\n\r\n","description":"","footnote":"","page_name":" 703 ","page_number":247},
  {"content":"\r\n . \r\n","description":"","footnote":"","page_name":" 704 ","page_number":248},
  {"content":"\r\n\r\n\r\nپيدايش عقيده به كلام نفسى و قدم قرآن\r\nتأثير پيدايش فلسفهء يونان در زندگى مسلمانان\r\nدر ميان مسلمانان شكى در اين نيست كه قرآن سخن خدا است و خداوند آن را براى اثبات نبوت پيامبر اسلام ( صلى الله عليه و آله و سلم ) و راهنمايى مسلمانان فرستاده است .\r\nباز شكى نيست كه تكلم و سخن گفتن ، يكى از صفات جمال و يا صفات ثبوتيه خداوند است و قرآن مجيد هم او را با همان صفت توصيف مىكند ، آن جا كه مىگويد : « كَلَّمَ اللهُ مُوسى تَكْليماً » خداوند با موسى سخن گفت .\r\nآرى ، همهء مسلمانان به اين دو مسئله معتقد بودند و كوچكترين اختلافى با همديگر نداشتند تا فلسفهء يونان به ميان مسلمانان راه يافت ؛ فرقه‌ها و گروه‌هاى مختلفى از آنان به وجود آورد به طورى كه فرقه‌اى فرقهء ديگر را تكفير و گروهى از گروه ديگر تبرّى و دورى نمود ولى اين نزاع و دو دستگى در همين جا پايان نيافت بلكه تا به مرحلهء جنگ و خونريزى پيش رفت . چه رسوايىها كه به وسيلهء همين نزاع در اسلام به بار نيامد و چه احترام‌هايى كه هتك نگرديد و چه خون‌هايى كه ريخته نشد ؟ ! با اينكه هر دو طرف ، هم قاتل و هم مقتول به مبدأ و معاد معتقد بوده و به رسالت پيامبر خدا ( صلى الله عليه و آله و سلم ) ايمان داشتند و امت اسلام محسوب مىشدند .\r\nراستى آيا جاى تعجّب و تأسّف نيست كه مسلمانى به هتك ناموس و ريختن\r\n\r\n","description":"","footnote":"","page_name":" 705 ","page_number":249},
  {"content":"\r\n\r\nخون برادر مسلمانش اقدام كند ؟ ! در صورتى كه هر دو به يگانگى خدا و نبوت پيامبر ( صلى الله عليه و آله و سلم ) گواهى مىدهند و به روز رستاخيز و هر آنچه پيامبر ( صلى الله عليه و آله و سلم ) از سوى خدا آورده است اذعان و اعتراف دارند ! ! ايا روش پيامبر اسلام ( صلى الله عليه و آله و سلم ) و روش آنان كه پس از وى حكومت و زمام مسلمانان را به دست گرفتند ، اين نبود كه صاحبان عقائد مذكور را مسلمان ناميده و از امّت اسلام مىپنداشتند ؟ خون ، ناموس ، جان و مال آنان را محترم و از هر گونه تعدّى و تجاوز محفوظ و مصون مىدانستند ؟ ! آيا هيچ مورخ و محدثى نقل كرده است كه پيامبر ( صلى الله عليه و آله و سلم ) يا جانشينان وى دربارهء حدوث و قدم قرآن و يا مسائلى امثال آن كه بعدها در ميان مسلمانان مطرح گرديد و اختلاف عميقى به وجود آورد از كسى سؤال كنند و اگر ندانست و يا نپذيرفت ، او را از اسلام خارج بدانند ؟\r\nما نمىدانيم و كاش مىدانستيم ! كسانى كه اين اختلاف را در ميان مسلمانان انداخته‌اند ، چه عذر و بهانه‌اى در پيشگاه\r\nخدا خواهند داشت و در روز رستاخيز ، روزى كه همگان به سوى خدا خواهند برگشت و از كردهء آنان سؤال خواهد شد ،\r\nچه جوابى خواهند داد ؟\r\nآرى ، مسئله حدوث و قدم قرآن هنگامى پديدار شد كه مسلمانان به دو گروه به نام اشعرى و غير اشعرى تقسيم گرديدند .\r\nاشعرىها به قدم قرآن معتقد شدند و كلام را به دو نوع « كلام لفظى » و « كلام نفسى » تقسيم كردند و گفتند كه : كلام خدا از گونهء كلام « نفسى » و معنوى است كه قائم به ذات پروردگار و يكى از صفات ذات او است . بنابراين ، قرآن كه كلام خداست ، مانند ذات و ديگر صفات ذات وى قديمى خواهد بود .\r\nمعتزلىها و عدليه‌نيز معتقد به حدوث قرآن شدند و كلام را تنها به كلام لفظى منحصر نموده و تكلم را از صفات فعلى خداوند دانستند نه از صفات ذاتى او .\r\nبراى توضيح اين دو نظريه و تشخيص نظريه صحيح و غير صحيح ، لازم است در اين جا فرق ذاتى و صفات فعلى را بيان كنيم .\r\n\r\n","description":"","footnote":"","page_name":" 706 ","page_number":250},
  {"content":"\r\n\r\nصفات ذاتى و صفات فعلى خداوند\r\nتفاوت صفات ذاتى خداوند با صفات فعلى او در اين است كه :\r\n« صفات ذاتى » همان اوصافى را مىگويند كه هميشه ذات اقدس خداوندى با آن‌ها متصف بوده و هيچ وقت از آن اوصاف ، خالى و عارى نمىباشد و هرگز با ضد آن اوصاف متصف نمىشود مانند علم ، قدرت و حيات زيرا خداوند هميشه داراى علم ، قدرت و حيات بوده و خواهد بود و محال است كه يك وقت داراى اين اوصاف نباشد و محال است با ضد اين صفات يعنى با جهل ، عجز و امثال آن متصّف شود .\r\n« صفات فعلى » صفاتى را مىگويند كه خداوند گاهى اين صفات را داراست گاهى نقيض يا ضد آن را يعنى ممكن است خداوند در يك وقت يا در موردى بهاين وصف متصف شود و در وقت ديگر و يا در مورد ديگر با نقيض و ضد آن مانند آفريدن و روزى دادن زيرا اين درست است كه بگوييم : خداوند فلان موجود را آفريد و فلان موجود را نيافريد و به فلان شخص فرزند داد ولى ثروت نداد .\r\nبا اين بيان به خوبى روشن مىشود كه تكلم يكى از صفات فعلى خداوند است نه از صفات ذاتى او زيرا مىتوان گفتكه خداوند با موسى تكلم نمود ولى با فرعون تكلم ننمود و صحيح است كه بگوييم خداوند در كوه طور با موسى تكلم كرد ولى در درياى نيل با او تكلم نكرد .\r\nكلام نفسى چيست ؟\r\nاشعرىها بدين موضوع اتفاق دارند كه غير از كلام لفظى معمولى يك نوع كلام ديگر نيز وجود دارد و اين كلام را\r\n« كلام نفسى » ناميده‌اند و آن گاه در ميان خود اختلاف نموده‌اند كه آيا كلام نفسى مدلول و معناى همان « كلام لفظى » است و يا غير آن است و در ميان آن دو كلام ارتباط نيست ؟\r\n\r\n","description":"","footnote":"","page_name":" 707 ","page_number":251},
  {"content":"\r\n\r\nطرفداران نظريهء دوم مىگويند كه : « كلام لفظى » به « كلام نفسى » دلالت مىكند ولى به گونهء دلالت وضعى كه لفظ بر معنى دلالت دارد ، نمىباشد بلكه دلالت كلام لفظى بر كلام نفسى به مانند دلالت حركات اختيارى ما به علم ، اراده و حيات ما است و اين نوع دلالت را دلالت وضعى كه همان دلالت مستقيم لفظ بر معنى مىباشد ، نمىگويند بلكه دلالت عقلى و قهرى مىنامند .\r\nاشاعره كه قرآن را « كلام نفسى » و تكلم را صفت ذاتى خداوند مىدانند ، قهراً به قدم و ازلى بودن آن معتقدند زيرا صفات ذات به مانند خود ذات الهى قديم و ازلى مىباشد . معروف در ميان آنان اين است كه قديمى بودن قرآن تنها به الفاظ و سخنان آن اختصاص دارد ولى فاضل قوشچى به بعضى از آنان نسبت مىدهد كه حتى در جلد و پوشش قرآن نيز عقيده به قدمت دارند . « 1 »\r\nغير از اشاعره ، مسلمانان ديگر قرآن را « كلام لفظى » و « تكلم » را « صفت فعلى » مىدانند و بدين جهت به حدوث و غير قديمى بودن آن معتقدند و مىگويند : قرآن كه كلام لفظى خداوند است ، همان‌طور كه پديده‌هاى جهان هستى كه كلمات قرآن نيز علائم و نشانه‌هاى او مىباشند ، اين است كه جمله‌ها و بندهاى آن ، آيات ناميده مىشوند .\r\nبه هر صورت ، بحث و تحقيق در اين مسئله ، چندان فايده و ثمرهء مهمى در بر ندارد زيرا نه از اصول دين محسوب مىشود و نه از فروع دين ، نه از معارف الهى مىباشد و نه از تعاليم مذهبى ولى به هر حال ما به اين بحث ادامه مىدهيم تا شايد براى برادران « اشاعره » كه امروزه اكثريت مسلمانان را تشكيل مىدهند ، روشن گردد كه : آنچه آنان در اين مورد معتقدند دو دستى آن را گرفته‌اند و به خيالشان يكى از اصيل‌ترين مسايل مذهبى و از واجبات مهم دينى به شمار مىرود ، يك امر واهى و خيالى بيش نيست كه نه اساس عقلى دارد و نه پايهء شرعى و مذهبى .\r\n\r\n\r\n","description":"","footnote":"\r\n( 1 ) . شرح تجريد مقصد ، ص 354 .\r\n","page_name":" 708 ","page_number":252},
  {"content":"\r\n\r\n\r\nتحقيق در كلام نفسى\r\nدر فصل پيش ، معنا و پيدايش عقيدهء به « كلام نفسى » و ارتباط آن با قديم بودن قرآن روشن كرديم و اينك در اين فصل نيز مىخواهيم وجود چنين كلامى را بررسى كنيم و در اين مورد مىگوييم : بديهى است كلام و سخنى كه از حروف « تهجى » تشكيل مىشود جز يك امر حادث و پديدهء جديدى بيش نيست و محال است كه خداوند با چنين پديدهء جديد و حادث به طور ازلى و ذاتى متصف گردد ولى بحث و اختلاف در وجود يك نوع ديگرى از كلام است كه واقعيت دفعى و غير تدريجى و وجود معنوى و غير لفظى داشته و تمام اجزاى آن به صورت جمع و دفعتاً در عالم واقع ، موجود باشد .\r\n« اشاعره » وجود چنين كلامى را اثبات نموده و آن را « كلام نفسى » مىنامند و مىگويند كه اين نوع كلام از صفات ذاتى پروردگار است و ديگر گويندگان نيز بتا چنين كلامى متصف مىباشند ولى گروه ديگرى از مسلمانان - بر خلاف اشاعره مىگويندهء همان‌طور كه هر عملى ، وابسته و منوط به فاعل آن عمل است وجود و پيدايش كلام نيز وابسته به متكلم و گوينده آن است كه در موقع تكلم و سخن گفتن تدريجاً به وجود مىآيد .\r\n\r\n","description":"","footnote":"","page_name":" 709 ","page_number":253},
  {"content":"\r\n\r\nبه عقيدهء ما صحيح‌ترين و بهترين نظريه ، همان نظريه دوم است به جز « كلام لفظى » كلام ديگرى به نام « كلام نفسى » وجود ندارد .\r\nبه اين دليل كه : ما در محاورات و گفتگوهاى روزمره خود جملاتى را كه به كار مىبريم ، مجموعاً بيش از دو گونه نيست : جمله‌هاى خبرى ، جمله‌هاى انشايى .\r\nاما جمله‌هاى خبرى : اگر ما جملات خبرى را كاملًا بررسى كنيم ، خواهيم ديد كه هر جملهء خبرى به طور كلى از نه قسمت تشكيل يافته است :\r\n1 . كلمه‌ها و مواد تركيبى جمله و ساختار كلمه‌ها .\r\n2 . معانى و مدلول هر كدام .\r\n3 . ساختار و هيئت مجموع جمله .\r\n4 . آنچه كه هيئت تركيبى جمله بر آن دلالت دارد .\r\n5 . تصوير ذهنى گوينده از مواد و ساختمان جمله .\r\n6 . تصوير ذهنى گوينده از معنى و مفهوم جمله .\r\n7 . مطابقت و عدم مطابقت مفهوم با آنچه در واقع است .\r\n8 . علم و يا شك گوينده به اين مطابقت و عدم مطابقت .\r\n9 . اراده متكلم و گوينده به ايجاد كلام و سخن گفتن .\r\nتمام مواد و مقدمات و شرائط به وجود آمدن جملهء خبرى در اين نه قسمت خلاصه مىشود و هيچ‌يك از آن‌ها حتى به اعتراف خود « اشاعره » نيز « كلام نفسى » نمىباشد ، بنابراين براى « كلام نفسى » در جمله خبرى مصداق و مفهومى پيدا نمىگردد و اثرى از آن ديده نمىشود .\r\nو اما مفهوم و مفاد جملهء خبرى ، آن نيز نمىتواند « كلام نفسى » باشد زيرا مفهوم جملهء خبرى به عقيدهء اكثر علما عبارت است از « وقوع و يا عدم وقوع آنچه از آن خبر داده مىشود » و به عقيدهء ما هم عبارت است از « قصد حكايت از وقوع و عدم وقوع آن » نه خود وقوع و عدم وقوع .\r\n\r\n","description":"","footnote":"","page_name":" 710 ","page_number":254},
  {"content":"\r\n\r\nزيرا ما در محل خود ثابت كرده‌ايم كه هيئت تركيبى جملهء خبرى به مقتضاى وضعش علامت و نشانهء اين است كه : متكلم و گوينده قصد دارد از وقوع و عدم وقوع چيزى حكايت كند . بنابراين ، جمله‌هاى خبرى نيز مانند ساير الفاظى كه به عنوان علامت و نشانهء چيزى ، ساخته شده‌اند ، خواهند بود .\r\nاين موضوع را نيز در محل خود تحقيق و ثابت نموده‌ايم « 1 » كه مسئله « وضع » و ساختن لفظى براى يك معناى خاص ، نوعى تعهد و قرارداد است كه به وسيلهء آن قصد متكلم را كه به تفهيم و فهماندن امر خاصى تعلق يافته است ابراز و تفهيم كند .\r\nنتيجه اينكه : مفاد و مفهوم جملهء خبرى پيش از آنچه گفته شد ، چيزى ديگر نمىتواند باشد و آن را نيز « كلام نفسى » نمىتوان گفت زيرا « كلام نفسى » در نزد طرفداران آن ، يك حقيقت نفسانى و ذاتى است ، از سنخ كلام ولى مغاير با « وقوع يا عدم وقوع موضوع خبر » كه مفهوم كلام ، از نظر اكثر دانشمندان است و مغاير با « قصد حكايت از آن وقوع » كه مفهوم كلام از نظر ما است .\r\nخلاصه اينكه : از هيچ راهى نمىتوان ، كلام نفسى را با مفهوم جمل خبرى و ديگر قسمت‌هاى آن تطبيق نمود .\r\nو اما جمله‌هاى انشائى : آن هم ، مانند جمله‌هاى خبرى نمىتواند مصداق « كلام نفسى » باشد زيرا فرقى در بين جمله‌هاى خبرى و انشائى وجود ندارد مگر تنها از اين لحاظ كه مفهوم جمله‌هاى خبرى گاهى درست و مطابق با واقع مىباشند و گاهى نبوده و با واقع مطابق نيستند ولى در جمله‌هاى انشائى چنين حالاتى وجود ندارد ، چون در جمله‌هاى انشائى اساساً واقعيت خارجى وجود ندارد تا مطابقت و عدم مطابقت در آن ، ملحوظ شود .\r\nبنابراين ، جمله‌هاى انشائى را نيز همان موارد تركيبى نه گانه جمله‌هاى خبرى ، تشكيل مىدهند و تنها امر هفتم و هشتم كه « مطابقت و عدم مطابقت با واقع و علم\r\n\r\n\r\n","description":"","footnote":"\r\n( 1 ) . اجود التقريرات در علم اصول .\r\n","page_name":" 711 ","page_number":255},
  {"content":"\r\n\r\nو شك گوينده به اين مطابقت يا عدم مطابقت » است ، در جمله‌هاى انشايى وجود ندارد و از طرف ديگر همان‌طور كه در سطور پيش گفتيم ؛ هيچ‌يك از اين امور و موارد نه گانه حتى در نزد طرفداران كلام نفسى هم مصداق كلام نفسى نيست بلكه حقيقت « كلام نفسى » در نظر طرفداران آن غير اين‌ها است .\r\nشايد كسى سؤال كند كه مفهوم جمله‌هاى انشايى چيست و آيا مفهوم آن‌ها نمى تواند مصداق كلام نفسى باشد ؟\r\nدر پاسخ به اين سؤال مىگوييم كه : به عقيدهء اكثر دانشمندان جمله‌هاى انشايى براى ايجاد معنى است ، يعنى معناى جمله‌هاى انشايى ايجادى است كه به وسيلهء همان جمله ايجاد مىشود نه اينكه قبلًا واقعيتى داشته باشد كه اين جمله از آن واقعيت حكايت كند ، چنان كه در زبان عدهء كثيرى از دانشمندان ، اين جمله تكرار مىشود كه : انشاء ، ايجاد معنى است به وسيلهء لفظ ولى ما در بحث‌هاى خود در علم اصول يادآور شديم كه وجود انشائى حقيقت ندارد و معنى با لفظ ايجاد نمىشود و در ميان هر لفظ و معناى آن گر چه يك نوع وحدت عارضى وجود دارد ولى منشأ آن وحدت ، همان ارتباط مىباشد كه در اثر آن ، وضع به وجود آمده است .\r\nپس لفظ ، وجود مستقلى دارد نسبت به خود و وجود عارضى و مجازى دارد نسبت به معنايش و در اثر همان ارتباط است كه زشتى و زيبايى معنى ، به خود لفظ هم سرايت مىكند و باز از همين جا است كه گفته مىشود معنى به وسيلهء لفظ ، وجود پيدا مىكند اما با وجود لفظى و ظاهرى ، نه وجود واقعى زيرا كه وجود واقعى به لفظ مربوط نيست ولى بايد توجه داشت كه اين نوع به وجود آمدن معنى از لفظ ، به جمله‌هاى انشايى اختصاص ندارد بلكه در جمله‌هاى خبرى و مفردات هم تحقق دارد . اما وجود معنى بدون وجود لفظ تنها به دو صورت مىباشد و در هيچ‌يك از اين دو صورت ، لفظ كوچكترين تأثير و دخالتى در پيدايش آن ندارد :\r\n\r\n","description":"","footnote":"","page_name":" 712 ","page_number":256},
  {"content":"\r\n\r\n1 - وجود واقعى : اين‌گونه وجود در جهان هستى ، به صورت جوهر و يا عرض كه حقيقت و هستى آن را تشكيل مىدهد ؛ ظاهر مىشود و تحقق پيدا كردن چنين وجود ، منوط به تحقق يافتن علل و اسباب طبيعى آن است ، بديهى است الفاظى كه چنين معنا را حكايت مىكنند ، از علل و اسباب طبيعى آن محسوب نمىشوند تا در تحقق يافتن آن دخالت داشته باشند .\r\n2 - وجود اعتبارى : و اين‌گونه وجود نيز نوعى از هستى و تحقق است ولى تنها در عالم فرض و اعتبار ، نه در خارج و\r\nواقع . تحقق يافتن اين نوع وجود مبتنى بر اعتبار و فرض كردن مُعْتَبِر و فرض كننده‌اى است و بديهى است كه اعتبار هر اعتبار كننده ، با خود آن شخص قائم و پابرجا مىباشد و با وجود و تخيّل وى تحقق پيدا مىكند و به وجود لفظى كه از آن حكايت مىكند ، هيچ گونه توقف و وابستگى ندارد .\r\nاما اينكه شارع و يا عقلا قراردادها و ايقاعاتى را كه در ميان مردم واقع مىشود امضاء و تأييد نموده‌اند ، تحقق اين امضاء گر چه موقوف و مبتنى بر اين است كه از ناحيهء شخص ، اين فرض و اعتبار اثر و ارزشى ندارد ولى با اين حال همان امضاء شارع هم در صورتى است كه تلفظ الفاظ عقود و ايقاعات ، توأم با اعتبار و قصد انشاى عاقد باشد . اما محل بحث ما مفهوم و معناى جمله است در مرحله‌اى ، قبل از قصد انشاى عاقد كه شرط قبل امضاى شارع است .\r\nخلاصه اينكه : نه وجود حقيقى و نه وجود اعتبارى چيزى ، به لفظى كه به آن دلالت دارد ، متوقف نمىباشد و اما امضاء نمودن شارع و يا عرف عقلا ، وجود اعتبارى مفهوم يك جملهء انشايى را در عقود و ايقاعات گر چه مشروط به صدور لفظ است ولى اين شرط و وابستگى از اين جهت است كه لفظى در معناى خود استعمال گرديده و به وجود آن دلالت مىكند نه اينكه يك وجود لفظى به آن مىبخشد زيرا وجود لفظى و ظاهرى معانى ، اختصاص به جملهء انشائى ندارد بلكه معانى تمام جملات خواه جملهء انشائى و يا جملهء خبرى آن را دارا مىباشد .\r\n\r\n","description":"","footnote":"","page_name":" 713 ","page_number":257},
  {"content":"\r\n\r\nبنابراين ، آنچه گفته‌اند و مشهور شده است كه « انشاء ، ايجاد معنى است به وسيلهء لفظ » اساس و پايهء صحيح و استوارى ندارد .\r\nنظريه صحيح در اين مورد اين است كه ساختمان جمله‌هاى انشايى براى ابراز و اظهار يك امر نفسانى و واقعى است و اين امر نفسانى گاهى چيزى است كه اعتبار و فرض گرديده ، مانند امر و نهى ، عقود و ايقاعات و گاهى هم صفات و حالات خاصى است مانند جملاتى كه به اميد و آرزو ( ترجّى و تمنّى ) دلالت مىكنند ، پس ساختمان جملات هر كدام علامت و نشانه امرى است از امور نفسانى كه اين امور در جمله‌هاى خبرى همان « حكايت از وقوع و يا عدم وقوع چيزى » است و در جمله هاى انشائى « فرض اعتبار امرى و يا صفات و حالات خاصى » است .\r\nولى انگيزهء آوردن جملاتى كه يك امر نفسانى را ابراز مىدارد ، گاهى ابراز و اظهار داشتن همان امر نفسانى است و گاهى شايد يك انگيزه ديگرى داشته باشدو در مورد نوع دوّم ، بحث و اختلاف است كه آيا اين استعمال به صورت حقيقت است يا مجاز كه اين جا ، محل طرح آن بحث نيست و اگر كسى بخواهد از اين بحث مفصلًا آگاهى يابد به تعليقات ما كه در مباحث اصول داريم ، مراجعه نمايد .\r\nآيا طلب ، كلام نفسى است ؟\r\nآنچه كه از موارد استعمال لفظ « طلب » به دست مىآيد ، اين است كه اين كلمه ساخته شده است براى « مباشرت و كوشش كردن در به دست آوردن چيزى » لذا نمىتوان گفت : فلانى گمشده را طلب نمود و يا سعادت روز بازپسين را طلب كرد مگر در صورتى كه براى تحصيل و به دست آوردن آن‌ها مباشرت و كوشش نمايد .\r\nو در « لسان العرب » آمده است كه : « الطَّلَبُ مُحاوَلَهءُ وِجْدانِ الشَّىْءٍ وَ اخْذُهُ » طلب ، خواستن پيدايش چيزى را مىگويند و از اين جا است كه شخص امر كننده را طالب نيز مىنامند زيرا او پيدا شدن فعل ، مورد امر را مىخواهد .\r\n\r\n","description":"","footnote":"","page_name":" 714 ","page_number":258},
  {"content":"\r\n\r\nبنابراين ، « امر » همان خود طلب است نه اينكه « امر » لفظ باشد و « طلب » ساخته شده و يا اينكه گفته‌اند « طلب » معناى آن و از اينجا روشن مىگردد ؛ آنچه گفته‌اند « امر » براى طلب كلام نفسى است و لفظ « امر » كه همان كلام لفظى است ، به آن دلالت دارد ؛ هيچيك از اين گفته‌ها صحيح نيست و اساس محكمى ندارد .\r\nباز معلوم مىشود كه گفتار اشاعره كه طلب را غير از اراده مى دانند ، صحيح مىباشد و اما در اينكه طلب را صفت نفسى دانسته و آن را معنا و مدلول كلام نفسى شمرده‌اند ، خطا و اشتباه پيموده‌اند .\r\nنتيجه\r\nاز تمام آنچه گذشت ، چنين بر مىآيد كه نه در جمله‌هاى خبرى و نه در قسمت جمله‌هاى انشايى ، چيز قائم به ذات و مستقلى كه از سنخ كلام باشد و كلام نفسى ناميده شود ، وجود ندارد .\r\nآرى آنچه مسلم است ، اين است كه هر گوينده‌اى به ناچار بايد قبل از ايجاد كلام و گفتار خويش ، آن را تصور كند و تصوير و نقشى از آن در ذهن خود داشته باشد و اين تصوير ، يك نوع وجودى است در ذهن كه « وجود ذهنى » ناميده مىشود .\r\nاگر منظور طرفداران « كلام نفسى » همان معنى باشد وجود ذهنى را كلام نفسى بنامند ، مطلب درستى است ولى به طورى كه مىدانيد وجود ذهنى اختصاص به كلام ندارد بلكه به تمام افعال اختيارى انسان عموميت دارد و در همهء افعال انسانى وجود ذهنى هست و اگر در تكلم و سخن گفتن ، تصور قبلى و وجود ذهنى لازم است ، از اين جهت است كه كلام يك نوع عمل اختيارى براى گوينده آن است .\r\nاين بود ، خلاصه آنچه دربارهء كلام نفسى مىتوان گفت ولى با اين حال اشاعره به وجود چنين كلامى و در نتيجه به قديم بودن قرآن معتقدند كه به يارى خدا در فصل آينده به توضيح و رد آن خواهيم پرداخت .\r\n\r\n","description":"","footnote":"","page_name":" 715 ","page_number":259},
  {"content":"\r\n\r\n\r\nبررسى دلائل اشاعره به وجود كلام نفسى\r\nاشاعره يعنى طرفداران « كلام نفسى » در اثبات آن به دلائلى چند استناد و استشهاد مىكنند كه اينك ما آن‌ها را در اينجا مطرح و بررسى مىكنيم :\r\n1 - مىگويند : هر متكلم و گوينده‌اى قبل از سخن گفتن ، كلام خويش را در نفس و درون خود مرتب و منظم مىكند آن گاه سخن مىگويد و كلامش را به وجود مىآورد و اين كلام لفظى و خارجى از وجود همان « كلام نفسى » كه در درون و ذهن گوينده وجود دارد ، كشف و حكايت مىكند . اين مطلبى است وجدانى كه هر گوينده‌اى وجداناً آن را در نفس خود احساس مىكند و « اخطل » شاعر معروف عرب نيز در شعر خود به اين حقيقت اشاره كرده و مىگويد :\r\nانَّ الْكَلامَ لَفِى الْفؤادِ وَ انَّما جُعِلَ الّلِسانُ عَلَى الْفُؤادِ دَليلًا\r\n« راستى ، كلام شخص در دل او است و اين زبان ، مترجم و نشان دهندهء آن است . »\r\nپاسخ : از آنچه در پيش گفتيم ، پاسخ اين دليل ، به خوبى روشن گرديد كه تصوير و ترسيم كلام در دل ، همان تصوير و حضور سخن در ذهن گوينده است كه از آن به وجود ذهنى تعبير مىكنند و به تمام افعال اختيارى انسان عموميت دارد و اختصاص به كلام ندارد زيرا هر نويسنده‌و نقاش هم ناچار است كه عمل خويش را قبل از انجام آن ، در ذهن خود تصور كند و آن گاه به اقدام آن بپردازد ، پس اين گفتار\r\n\r\n","description":"","footnote":"","page_name":" 716 ","page_number":260},
  {"content":"\r\n\r\nو حقيقت ، ربطى به كلام نفسى ندارد تا دليل بر وجود آن گردد .\r\n2 - مىگويند : مطلبى را كه در ذهن انسان است ، مىتوان كلام ناميد و اين نوع نامگذارى و گفتار ، صحيح مىباشد بدون اينكه ما در اين نامگذارى احتياج به قرينه و دليلى داشته باشيم ، چنان كه گاهى انسان مىگويد در دل من سخن و كلامى است كه نمىخواهم آن را اظهار كنم و در قرآن مجيد همچنين مىخوانيم :\r\n« وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذَاتِ الصُّدُورِ » . ( سورهء ملك / 13 )\r\n« گفتار خود را پنهان كنيد يا آشكار ، او به آنچه در سينه‌ها است ، آگاه است . »\r\nمىبينيم در اين آيهء شريفه ، آنچه در دل‌ها مخفى و پنهان است ، سخن و كلام ناميده شده است .\r\nپاسخ : پاسخ اين دليل نيز از آنچه گفته شد ، روشن مىشود زيرا اگر چه به كلام حتى در مرحلهء وجود ذهنى هم كلام گفته مىشود ، به همان نحو كه در مرحلهء وجود خارجى و لفظى ، كلام مىگويند چون از هر چيز ، دو نوع وجود دارد : وجود خارجى ، وجود ذهنى و هر دو وجود و هستى همان يك چيز بيشتر نيست ، اين است كه بدون احتياج به قرينه و شاهد مىتوانيم هر دو وجود را با يك اسم بناميم ، مثلًا هر دو را كلام بگوييم ولى سخن در اين است كه اين دو موضوع ، وسعت و عموميت دارد و اختصاص به كلام و سخن ندارد ، به طورى كه حتى مهندس هم مىتواند بگويد : در ذهن من نقشه ساختمانى هست كه در كاغذ ترسيم خواهم نمود و يك شخص متعبّد نيز مىتواند بگويد : در ذهن من هست كه فردا روزه بگيرم .\r\n3 - مىگويند : شكى در اين نيست كه اطلاق كلمه « متكلم » - كه به معناى گوينده است - بر خداوند متعال صحيح مىباشد ولى شكل و ساختار اين كلمه كه اسم فاعل مىباشد ، دلالت دارد به اينكه ، پيام و ريشه اصلى كلمه متكلم كه همان كلام است با وجود گوينده ، قائم و پابرجا شده و به عنوان صفت وى انجام گرفته است چنان كه لفظ متحرك ، ساكن و نائم كه اسم فاعل هستند ، به كسانى كه حركت و\r\n\r\n","description":"","footnote":"","page_name":" 717 ","page_number":261},
  {"content":"\r\n\r\nسكون و نوم را ايجاد مىكنند ، اطلاق نمىگردد ، بلكه به كسانى صدق مىكند كه با اين اوصاف متصف بوده و اين اوصاف قائم با آن‌ها باشد .\r\nبنابراين توضيح ، در صورتى مىتوانيم خدا را متكلم بناميم كه با كلام متصف باشد ، در صورتى كه خداوند با كلام لفظى متصف نيست زيرا كلام لفظى حادث و پديده‌اى بيش نيست و محال است كه خداوند قديم با صفت حادث و پديده‌اى عارض ، متصف گردد . پس به ناچار بايد وجود يك نوع كلام غير لفظى را كه قديم باشد بپذيريم تا اطلاق « متكلم » بر خداوند به اعتبار اينكه با همان كلام غير لفظى قديم ، متصف است ، صحيح و بلااشكال باشد .\r\nپاسخ : پاسخ اين دليل نيز به اين است كه مفهوم اصلى كلمه « متكلم » كلام نيست زيرا كلام حتى در غير خداوند نيز وصف گوينده و متكلم نمىباشد و قيام او با متكلم نيست زيرا كلام كيفيتى است در صوت انسان كه به وسيلهء تموج هوا پيدا مىشود . بنابراين ، كلام ، قائم با هواست نه قائم با گوينده و متكلم ، اين است كه بايد گفت : مبدأ و مفهوم اصلى در لفظ اصلى « متكلم » تكلم است كه به معناى ايجاد كلام مىباشد و اين كلمه در خدا و غير خدا به همان معنى استعمال مىگردد .\r\nو اما اينكه مىگويند كه : « هيئت و ساختار اسم فاعل ساخته شده است كه قيام مفهوم اصلى را با كننده آن ، صورت وصفى نشان دهد » غلطى است آشكار زيرا ساختمان اسم فاعل ، به قيام فعل با فاعل آن دلالت مىكند ، به هر صورتى كه باشد ، خواه به صورت وصفى و يا ايجادى و يا به شكل ديگر .\r\nبه عبارت ديگر : چگونگى و خصوصيات قيام فعل با فاعل از هيأت اسم فاعل مستفاد نمىشود و هيچ ضابطه و قاعدهء كلى نيز نمىتوان براى آن پيدا نمود ، چون خصوصيات و چگونگى قيام فعل با فاعل با اختلاف موارد ، تفاوت مىكند .\r\nمثلًا علم و نائم بر ايجاد كنندهء علم و نوم اطلاق نمىشود بلكه تنها براى كسانى كه متصف به اين دو صفت هستند ، اطلاق مىشود ولى « باسط » ، « قابض »\r\n\r\n","description":"","footnote":"","page_name":" 718 ","page_number":262},
  {"content":"\r\n\r\n، « نافع » و « ضار » بر ايجاد كنندهء اين اوصاف اطلاق مىگردد نه بر كسانى كه به آن‌ها متصف باشند ، پس عدم صحت اطلاق متحرك مستلزم بر موجد حركت ، عدم صحت اطلاق متكلم بر موجد كلام نخواهد بود .\r\nخلاصهء تمام گفتار اينكه : كلام نفسى يكى امر واهى و خيالى صرف بيش نيست و وجود چنين كلامى را هيچ دليل عقلى و وجدانى تأييد نمىكند .\r\nمناسب است كه اين بحث را با گفتار امام صادق ( عليه السلام ) كه در نفى « كلام نفسى » از آن بزرگوار نقل شده است ، خاتمه بدهيم :\r\nشيخ كلينى ( رحمه الله عليه ) با اسناد خود از ابو بصير نقل مىكند : از امام صادق ( عليه السلام ) شنيدم كه مى فرمود : « خداوند بزرگ از ازل وجود داشت و علم او هم عين ذاتش بود يعنى همه چيز را از اول مىدانست ؛ قبل از آن كه آن‌ها وجود داشته باشند . شنوايى خدا عين ذات او بود حتى آن گاه كه شنيدنى وجود نداشت و ديدن ، عين ذاتش بود بدون اينكه ديدنى وجود داشته باشد و قدرت عين ذاتش بود آن گاه كه هيچ موجودى كه قدرت بدان تعلق بگيرد وجود نداشت و چون موجودات را آفريد و دانستنىها را به وجود آورد ، علم او به معلومات و دانستنىها ، شنوايى و سمع او به مسموعات و شنيدنىها ، ديد و بصر او به ديدنىها و قدرتش بر مقدرات تعلق گرفت . » ابوبصير مىگويد : « به امام عرضه داشتم كه خداوند از ازل متحرك هم بود ؟ امام فرمود : تعالى الله عن ذلك ، خداوند از اين صفت برتر و بالاتر است زيرا حركت صفتى است حادث كه با فعل پديد مىآيد . ابو بصير مىگويد : باز پرسيدم : كه خداوند از اول متكلم هم بود ؟ امام فرمود : كلام صفتى است حادث و پديده‌اى است غير ازلى و خداوند از اول بود بدون اينكه متكلم باشد و كلامى وجود داشته باشد . » « 1 »\r\n\r\n\r\n","description":"","footnote":"\r\n( 1 ) . اصول كافى ، باب صفات ذات ، ص 51 .\r\n","page_name":" 719 ","page_number":263},
  {"content":"\r\n . \r\n","description":"","footnote":"","page_name":" 720 ","page_number":264},
  {"content":"\r\n\r\n\r\nبخش 16 تفسير سورهء حمد\r\n1 - مسائل كلى در پيرامون سورهء حمد\r\n2 - تفسير آيه « بسم الله . . »\r\n3 - نكاتى در پيرامون آيهء « بسم الله . . . »\r\n4 - تفسير بخش اول سورهء حمد\r\n5 - تفسير بخش دوم سورهء حمد\r\n6 - مسئلهء عبادت و اطاعت\r\n7 - مسئل استعانت و شفاعت\r\n8 - تفسير آخرين بخش سورهء حمد\r\n9 - بحثى پيرامون مسئل هدايت\r\n\r\n","description":"","footnote":"","page_name":" 721 ","page_number":265},
  {"content":"\r\n . \r\n","description":"","footnote":"","page_name":" 722 ","page_number":266},
  {"content":"\r\n\r\nبِسْمِ اللّهِ الرَّحْمنِ الرَّحِيمِ\r\nبه نام خداوند بخشنده بخشايشگر\r\nالْحَمْدُ لِلّهِ رَبِّ الْعالَمِينَ ( 2 )\r\nستايش مخصوص خداوندى است كه پروردگار جهانيان است .\r\nالرَّحْمنِ الرَّحِيمِ\r\n( خداوندى كه ( بخشنده و بخشايشگر است ) و رحمت عام و خاصش همگان را فرا گرفته است ) .\r\nمالِكِ يَوْمِ الدِّينِ\r\n( خداوندى كه ) مالك روز جزاست .\r\nإِيِّاكَ نَعْبُدُ وَإِيَّاكَ نَسْتَعِينُ\r\n( پروردگارا ! ) تنها تو را ميپرستيم ، و تنها از تو يارى ميجوييم .\r\nاهْدِنَا الصِّرَاطَ الْمُسْتَقِيمَ\r\nما را به راه راست هدايت كن .\r\nصِرَاطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلَا الضَّآلِّينَ\r\nراه كسانى كه آنان را مشمول نعمت خود ساختى ، نه كسانى كه بر آنان غضب كرده‌اى ، نه گمراهان .\r\n\r\n","description":"","footnote":"","page_name":" 723 ","page_number":267},
  {"content":"\r\n\r\n\r\nمسائل كلى در پيرامون سورهء حمد\r\nمحل نزول\r\nمشهور در ميان مفسرين اين است كه سورهء حمد در مكه نازل گرديده است ، ولى از بعضى ديگر نقل شده است كه اين سوره در مدينه نازل شده است . نظريهء اول صحيحتر به نظر مىرسد و دو دليل ذيل اين نظريه را تأييد مىكند :\r\n1 - سورهء حمد همان « سبع مثانى » است « 1 » كه در سورهء « حجر » اسمى از آن به ميان آمده است ، آن جا كه مىگويد :\r\n« وَ لَقَدْ آتَيْنَاكَ سَبْعاً مِنَ الْمَثَانِى وَالْقُرْآنَ الْعَظِيمَ » . ( سورهء حجر / 87 )\r\nسورهء « حجر » كه اين آيه در آن سوره آمده و نزول سورهء حمد و سبع مثانى را بازگو مىكند ، از سوره‌هايى است كه حتماً در مكه نازل گرديده است ، بنابراين بايد نزول سورهء حمد نيز در مكه باشد .\r\n2 - دليل دوم بر مكى بودن سوره حمداين است كه دستور نماز در مكه آمده است و اين مطلب نيز در ميان تمام مسلمانان قطعى و روشن است كه در اسلام ، نمازى كه\r\n\r\n\r\n","description":"","footnote":"\r\n( 1 ) . در روايات زيادى به اين مطلب تصريح شده است و از جمله آن‌ها رواياتى است كه از صدوق و بخارى آورده‌اند ما بعداً آن را نقل خواهيم نمود .\r\n","page_name":" 724 ","page_number":268},
  {"content":"\r\n\r\nبدون سورهء حمد خوانده شود ، سابقه ندارد و پيامبر اكرم ( صلى الله عليه و آله و سلم ) در اين باره مىفرمايد :\r\n« لا صَلاهءَ الّا بِفاتِحَهءِ الْكِتابِ » نمازى بدون سورهء حمد وجود ندارد و اين حديث به طريق شيعه و سنى نقل گرديده است ، بنابراين مسلماً اين سوره در مكه نازل گرديده است و مسلمانان از آغاز اسلام ، نمازشان را با اين سوره مىخوانده‌اند .\r\nبعضى از مفسرين نظريهء سومى را اختيار نموده‌اند و آن اين است كه سورهء حمد به جهت عظمت و اهميتى كه دارد ، دو بار نازل شده است : يك بار در مكه و يك بار ديگر در مدينه .\r\nاين نظريه هم در حد خود خالى از اعتبار و احتمال نيست ، تنها اينكه دليلى در دست نيست كه آن را ثابت و تأييد كند و شايد به علت همان دو بار نازل شدن ، اين سوره « سبع مثانى » نناميده شده است و شايد هم اين نامگذارى علت ديگرى دارد و آن اينكه ، اين سوره در هر نماز دو بار خوانده مىشود : يك بار در ركعت اول ، بار ديگر در ركعت دوم ؛ اين است كه سبع مثانى نام يافته است .\r\nفضيلت سورهء حمد\r\nدر فضيلت اين سورهء مباركه همين بس كه اولًا خداوند متعال آن را در سورهء حجر برابر تمام قرآن مجيد معرفى كرده است و ثانياً بايد تمام نمازها با اين سوره خوانده شود و هيچ‌يك از سوره‌هاى قرآن نمىتواند در نماز جاى اين سوره را بگيرد ، در صورتى كه نماز اساس و استوانه دين است و مسلمان از غير مسلمان با همان نماز شناخته مىشود . امتياز ديگر سورهء حمد اين است كه اين سوره داراى تعاليم و معارف زياد و نكات علمى فراوان است كه به يارى خدا در صفحات آينده آن را به طور اجمال بيان خواهيم نمود .\r\nفضيلت سورهء حمد به حدى است كه در روايات فراوانى از آن سخن به ميان آمده است ، چنان كه شيخ صدوق ( رحمه الله عليه ) با اسناد خود از امام حسن عسگرى ( عليه السلام ) از پدران\r\n\r\n","description":"","footnote":"","page_name":" 725 ","page_number":269},
  {"content":"\r\n\r\nارجمندش از اميرمؤمنان ( عليه السلام ) نقل مىكند كه فرمود : « بِسْمِ اللّهِ الرَّحْمنِ الرَّحِيمِ » آيه‌اى است از سورهء حمد و اين سوره با آيه بِسْمِ اللّهِ مجموعاً داراى هفت آيه است . آن گاه اميرمؤمنان ( عليه السلام ) اضافه نمود : از رسول اكرم ( صلى الله عليه و آله و سلم ) شنيدم كه مىفرمود : خداوند متعال به من فرمود : يا محمد ! « وَ لَقَدْ اتَيْناكَ سَبْعاً مِنَ الْمَثانى وَ الْقُرْانَ الْعَظيمَ » ، پس خدا مرا به وسيلهء سورهء حمد مورد منت قرار داده و آن را با تمام قرآن برابر شمرده است .\r\nآرى ، سورهء حمد از عزيزترين و پر بهاترين كنوز و خزائن عرش الهى است . « 1 »\r\nبخارى از ابى سعيد بن معلى نقل نموده است كه مىگويد : من مشغول نماز بودم و رسول خدا ( صلى الله عليه و آله و سلم ) صدا كرد ، جواب او را ندادم پس از تمام شدن نماز عرضه داشتم : يا رسول الله ! مشغول نماز بودم كه جواب تو را ندادم . رسول اكرم ( صلى الله عليه و آله و سلم ) فرمود : مگر خداوند نفرموده است :\r\n« اسْتَجِيبُوا لِلّهِ وَ لِلرَّسُولِ إِذَا دَعَاكُمْ » . ( سورهء انفال / 44 )\r\n« دعوت خدا و پيامبر را اجابت كنيد ، آن گاه كه شما را مىخواند ! »\r\nرسول اكرم ( صلى الله عليه و آله و سلم ) سپس فرمود : آيا مىخواهى پيش از آنكه از مسجد خارج شوى ، بزرگترين سورهء قرآن را به تو ياد دهم ؟ آن گاه دست مرا گرفت و خواستيم از مسجد خارج شويم ، عرضه داشتم : يا رسول الله ! فرموديد كه مىخواهيد بزرگترين سورهء قرآن را به من ياد دهيد . رسول خدا ( صلى الله عليه و آله و سلم ) سورهء حمد را براى من خواند و فرمود : اين سوره همان سبع مثانى و قرآن عظيم است كه به من داده شده است . « 2 »\r\nتعداد آيات سورهء حمد\r\nمشهور در ميان مسلمانان اين است كه سورهء حمد داراى هفت آيه است ، بلكه\r\n\r\n\r\n","description":"","footnote":"\r\n( 1 ) . تفسير برهان 1 / 26\r\n( 2 ) . صحيح بخارى ، 6 / 103 .\r\n","page_name":" 726 ","page_number":270},
  {"content":"\r\n\r\nمىتوان گفت در اين نظريه اختلافى نيست ، فقط از حسين جعفرى نقل شده است كه سورهء حمد داراى شش آيه و از عمرو بن عبيد نقل گرديده است كه اين سوره داراى هشت آيه مىباشد ولى اين نظريه بسيار شاذ و نادر است و با نظريهء مشهور نيز مخالف است زيرا :\r\nاولًا : اكثر علماى اسلام سورهء حمد را هفت آيه مىدانند .\r\nثانياً : روايات زيادى كه از طريق شيعه و سنى آمده است ، همين نظريه مشهور را تأييد مىكنند .\r\nثالثاً : در سطور گذشته گفتيم كه منظور از « سبع مثانى » در قرآن ، همان سورهء حمد مىباشد و خود اين نامگذارى ، هفت آيه بودن سورهء مذكور را نشان مىدهد .\r\nبنابراين نظريه ، كسانى كه « بسم الله » را يك آيهء مستقل حساب مىكنند و جزء سورهء حمد مىدانند ، « صراط الذين » را تا آخر سوره ، يك آيه حساب مىكنند ولى كسانى كه « بسم الله » را آيه مستقلى از سوره حمد نمىدانند ، « غير المغضوب . . . » را آيهء مستقل مىشمارند و بدين گونه بنا به هر دو نظريه هفت آيه بودن سورهء حمد ، محفوظ و قطعى است .\r\nهدف سورهء حمد\r\nهدف اين سوره اين است كه دو مسئله بسيار مهمى را به انسان يادآورى كند . ى كى مسئله توحيد ، مخصوصاً توحيد در عبادت و اينكه عبادت و پرستش انسان‌ها بايد منحصراً براى خدا و به خاطر او انجام گيرد و جز او كسى يا چيز ديگرى قابل ستايش و پرستش نمىباشد . دوم مسئله معاد و ايمان به روز حساب و پاداش كه انسان را از گناه و آلودگى باز مىدارد .\r\nاين دو مسئله ( مبدأ - معاد ) ، هدف اصلى و نهايى اسلام و علت غايى قرآن است و تمام آيين و تعاليم اسلام بر اساس اين دو اصل بنيان شده است ، زيرا دين\r\n\r\n","description":"","footnote":"","page_name":" 727 ","page_number":271},
  {"content":"\r\n\r\nاسلام تمام افراد بشر را به سوى ايمان به خدا و يگانه پرستى دعوت مىكند و با صداى بلند و رسا اعلان مىدارد كه :\r\n« قُلْ يَا أَهْلَ الْكِتَابِ تَعَالَوْا إِلَى كَلِمَهءٍ سَوَاءٍ بَيْنَنَا وَ بَيْنَكُمْ أَلَّا نَعْبُدَ إِلَّا اللّهَ وَ لَا نُشْرِكَ بِهِ شَيْئاً وَ لَا يَتَّخِذَ بَعْضُنَا بَعْضاً أَرْبَاباً مِنْ دُونِ اللّهِ فَإِن تَوَلَّوا فَقُولُوا اشْهَدُوا بِأَنَّا مُسْلِمُونَ » . ( سورهء آل عمران / 64 )\r\n« بگو اى اهل كتاب ! بياييد به سوى سخنى كه ميان ما و شما يكسان است كه به جز خداوند يگانه را نپرستيم و چيزى را به او شريك قرار ندهيم و بعضى از ما بعض ديگر را به جز پروردگار يگانه به خدايى نپذيرد ! »\r\nآرى هدف از ارسال پيامبر ( صلى الله عليه و آله و سلم ) و نزول قرآن اين است كه به مردم جهان اعلان و تفهيم كند كه جز پروردگار كسى و يا چيزى سزاوار ستايش و پرستش نيست ، پس واجب است خضوع و توجه افراد بشر و هر موجودى كه از عقل و شعور برخوردار است ، به خداوند اختصاص داشته باشد و در اين سورهء مباركه اين مطلب با دليل و برهان بيان شده است .\r\nتوضيح اينكه : ى ك انسان عاقل كه در برابر يك انسان ديگر خضوع و پرستش مىكند و حوائج و خواسته‌هاى خويش را به نزد او مىبرد يا به جهت امتياز و كمالى است كه در آن شخص مورد خضوع و توجه احساس مىكند ؛ چه آن كه هر ناقصى قهراً و فطرتاً در برابر كامل‌تر از خويش خاضع است و يا به جهت احسان و انعامى است كه نسبت به شخص ناقص وجود دارد و مىخواهد به وسيلهء آن خضوع و اظهار كوچكى ، منفعتى را به سوى خود جلب و يا ضررى را از خود بر طرف سازد و يا اينكه شخص مورد ستايش و توجه ، تسلط و تفوق خاصى بر ستايش كننده داردكه وى در اثر اين تسلط و برترى خود را در برابر او مجبور و موظف به خضوع و تواضع مىبيند و از سركشى و عصيان او مىترسد .\r\n\r\n","description":"","footnote":"","page_name":" 728 ","page_number":272},
  {"content":"\r\n\r\nاين‌ها علل و اسباب عبادت و خضوع در برابر ديگرى است و يك انسان خردمند اگر در هر يك از اين علل و عوامل دقت كند ، به قطع و يقين متوجه خواهد شد كه همهء آن‌ها در ذات خداوند جمع است و بلكه همهء آن‌ها به ذات اقدس الهى ، انحصار و اختصاص دارد ، پس تنها او است كه شايسته و سزاوار حمد و ستايش است زيرا تنها او است كه تمام صفات جمال و كمال را به طور كامل دارا و از تمام عيوب و نواقص عالى و به دور است و كوچك‌ترين عجز و نقص به ساحت قدس او راه ندارد و هم او است نعمت‌بخش تمام عوالم و هستىبخش همهء موجودات جهان هستى كه به وجود آمده‌اند و يا بعداً لباس هستى بر تن خواهند كرد و همان خدا است كه اين عوالم را از راه تكوين و تشريع پرورش مىدهد و به سوى كمالشان رهبرى مىكند . او است كه داراى رحمت بىپايان و زوال‌ناپذير و مالك مطلق و سلطان حقيقى بر كل جهان هستى است .\r\nآرى هم او است معبود به حق و آن كه سزاوار پرستش است و جز او كسى سزاوار عبادت و پرستش نيست زيرا كمال مطلق و بى پايان ، منعم حقيقى و بىمانند هم او است و رحمت وسيع و سلطنت متلق براى او است .\r\nآيا با اين حال شخص عاقل جز او به كس ديگر روى مىآورد و به جز وى كسى را عبادت و پرستش مىكند و از كسى استعانت و يارى مىجويد و به جز او بر ديگرى تكيه و توكل تواند كرد ؟ ! در صورتى كه همه چيز و همه كس به جز خداوند ، ( ممكن الوجود ) است و ممكن الوجود هم قهراً و ذاتاً محتاج و سر تا پا نياز است ، در حالتى كه بايد تنها از ذات خداوند ، استعانت و يارى جست زيرا تنها او است كه بىنياز است و غير او همه يكسره محتاج و نيازمند ! !\r\n« يَا أَيُّهَا النَّاسُ أَنتُمُ الْفُقَرَاءُ إِلَى اللَّهِ وَ اللَّهُ هُوَ الْغَنِىُّ الْحَمِيدُ » . ( سورهء فاطر / 15 )\r\n« اى مردم شما [ همگى 
  ] نيازمند به خداييد . تنها خداوند است كه بى نياز و شايسته هر گونه حمد و ستايش است . »\r\n\r\n","description":"","footnote":"","page_name":" 729 ","page_number":273},
  {"content":"\r\n\r\nپس از آن كه خداوند در اين سوره ، حمد و ثنا را به خود اختصاص مىدهد ، به بندگان خود چنين ياد مىدهد كه با زبانشان از اعماق جان و دلشان بگويند : « إِيِّاكَ نَعْبُدُ وَإِيَّاكَ نَسْتَعِينُ » ى عنى بار الها ! تنها تو را مىستاييم و از تو استعانت مىطلبيم !\r\nسپس خداوند متعال به وضعيت كلى انسان‌ها اشاره مىفرمايد كه : آنان پس از فرستاده شدن پيامبران و فرمود آمدن كتاب‌هاى آسمانى به سه گروه عمده تقسيم گرديده‌اند :\r\nگروه اول : كسانى هستند كه مشمول توجهات و عنايات الهى و نعمت‌هاى شيرين و لذت بخش خداوند گرديده و به راه راست و مستقيم هدايت و رهنمون شده‌اند ، به راهى كه آنان را به مقصد و مطلوب نهايى و هدف غايى انسانى رسانيده است و اعوجاجى در آن راه ندارد .\r\nگروه دوم : كسانى هستند كه راه راست و مستقيم را كه انسان را به سوى سعادت ابدى مىبرد ، گم كرده و به چپ يا راست منحرف گرديده و راه حق را گم كرده‌اند ولى در برابر حق ، عناد و لجاجت نورزيده‌اند گرچه در پيدا كردن راه حق تقصير و كوتاهى كرده‌اند و از روى لغزش و اشتباه ، راه خلاف و انحراف مىپيمايند كه اگر به اشتباهشان پى ببرند و راه حق را بيابند ، در برابر حق تمرد و سركشى نمىكنند و از آن سر باز نمىزنند و راه خلاف و انحراف را ادامه نمىدهند .\r\nگروه سوم : كسانى هستند كه حب ثروت و مقام آنان را به سوى عناد كشانده است و در برابر حق ، لجاجت به خرج مىدهند و با آن خصومت و دشمنى مىورزند ، بعضى از آن‌ها از اول ، حق را نشناخته‌اند و بعضى دگر نخست به حق آشنا بودند ، بعداً به مقام انكار حق برآمده‌اند و اين افراد در واقع بنده و بردهء هواى نفس خود بوده و از اميال و هوس‌هايشان پرستش و پيروى مىكنند . خداوند در سورهء ديگر قرآن مجيد به اين گروه اشاره مىفرمايد ، آن جا كه مىفرمايد :\r\n\r\n","description":"","footnote":"","page_name":" 730 ","page_number":274},
  {"content":"\r\n\r\n« أَفَرَأَيْتَ مَنِ اتَّخَذَ إِلهَهُ هَوَاهُ » . ( سورهء جاثيه / 23 )\r\n« آيا ديدى كسى را كه هواى نفس خويش را خدا و معبود خود قرار داده است ؟ »\r\nالبته اين طايفه در كفر و ظلالت شديدترند و در اثر عناد و لجاجتى كه در برابر حق دارند ، به عذاب بيشترى سزاوارند و بيشتر از طايفهء دوم مورد غضب پروردگار قرار مىگيرند و چون بشر طبعاً از غريضهء حب ثروت و مقام خالى نيست ، تا هدايت ربانى شامل حالش نشود ، از سقوط در ظلالت و گمراهى و غلبه هوا و هوس در امان نيست ، چنان كه در قرآن مجيد به اين حقيقت اشاره شده ، آن جا كه آمده است :\r\n« وَ لَوْلَا فَضْلُ اللَّهِ عَلَيْكُمْ وَ رَحْمَتُهُ مَا زَكَى مِنكُم مِن أَحَدٍ أَبَداً وَ لكِنَّ اللَّهَ يُزَكِّى مَن يَشَاءُ وَ اللَّهُ سَمِيعٌ عَلِيمٌ » . ( سورهء نور / 21 )\r\n« و اگر فضل و رحمت الهى بر شما متوجه نبود ، هرگز احدى از شما پاك نمىشد ولى خداوند هركه را بخواهد تزكيه و پاكيزه مىكند و خداوند شنوا و دانا است . »\r\nچون انسان بدون عنايت پروردگار اسير اميال درونى خود مىباشد و هر آن احتمال مىرود كه مغلوب هوا و هوس خويش واقع شود ، اين است كه خداوند به بندگانش تعليم مىكند كه هميشه از پيشگاه او طلب هدايت و راهنمايى كنند و بگويند : « اهْدِنَا الصِّرَاطَ الْمُسْتَقِيمَ » : « خدايا ! تو ما را به راه راست هدايت فرما ، راه كسانى را كه براى آنان احسان و انعام نموده‌اى نه راه كسانى كه مورد غضب تو واقع شده‌اند و نه راه كسانى كه گمراه گرديده‌اند . »\r\nنمازگزاران با اين جملات ، هدايت دائم و انحراف‌ناپذيرى را كه به مؤمنان و نيكان اختصاص دارد ، از خداوند درخواست مىكنند و از او مىخواهند كه آنان را در صف بندگانى كه انعامشان نموده و انعامشان داده است ، قرار دهد و از رهروان همان راه راست و مستقيمشان بگرداند .\r\n\r\n","description":"","footnote":"","page_name":" 731 ","page_number":275},
  {"content":"\r\n\r\nدر آيهء ديگر صاحبان و رهروان آن راه مستقيم را چنين معرفى مىكند كه :\r\n« أُولئِكَ الَّذِينَ أَنْعَمَ اللَّهُ عَلَيْهِم مِنَ النَّبِيِّينَ مِن ذُرِّيَّهءِ آدَمَ وَ مِمَّنْ حَمَلْنَا مَعَ نُوحٍ وَ مِن ذُرِّيَّهءِ إِبْرَاهِيمَ وَ إِسْرَائِيلَ وَ مِمَّنْ هَدَيْنَا وَ اجْتَبَيْنَا إِذَا تُتْلَى عَلَيْهِمْ آيَاتُ الرَّحْمنِ خَرُّوا سُجَّداً وَ بُكِيّاً » . ( سورهء مريم / 58 )\r\n« آنان كسانى هستند كه خداوند مشمول لطف و نعمتش قرار داده است و آن‌ها عبارتند از پيامبرانى از نسل آدم ( عليه السلام ) و از كسانى كه با نوح بر كشتى سوارشان كرديم و از دودمان ابراهيم و يعقوب و از كسانى كه آن‌ها را برگزيديم و هدايت‌شان كرديم و آن‌ها كسانى بودند كه وقتى آيات خداوند رحمان بر آنان خوانده مىشد ، به خاك مىافتادند ، سجده‌كنان و گريان . »\r\nو باز خداوند به بندگانش تعليم مىكند كه از انحراف و عدم شناخت راه مستقيم به او پناه ببرند و از درگاهش بخواهند كه آنان را از سرنوشت شوم اين دو گروه « مغضوبين و گمراهان » محفوظ و مصونشان بدارد .\r\nخلاصه :\r\nخلاصهء مفهوم سورهء حمد ، اين است كه خداوند نخست خودش را با اوصاف كمال و جمالش تمجيد و توصيف مىكند و با افعال و اوصاف متعاليش خود را معرفى مىنمايد : تربيت عمومى ، رحت عامه و سلطنت روز جزا را كه از آن او است ، به بشر يادآورى مىكند ، آن گاه نتيجه‌گيرى مىكند كه عبادت ، پرستش و استعانت اختصاص به خدا دارد و جز او سزاوار ستايش و پرستش نيست ، اين است كه بايد تنها خدا را پرستش نمود و از او يارى و مدد خواست .\r\nسپس راه دعا و نيايش را به انسان‌ها تعليم مىكند و تذكرشان مىدهد كه از خداوند درخواست كنند تا آنان را به صراط مستقيم و راه راست و به سوى سعادت جاودانى هدايت‌شان كند ، به يك حيات جاودانه و زندگى ابدى و به نعمت‌هاى غير\r\n\r\n","description":"","footnote":"","page_name":" 732 ","page_number":276},
  {"content":"\r\n\r\nقابل زوال و پايان‌ناپذيرشان برساند و در نور و روشنايى كه تاريكى و ظلمتى بعد از آن وجود ندارد ، قرارشان دهد .\r\nو در آخرين مرحله اين نكته را بيان مىكند كه راه مستقيم و هدايت به كسانى اختصاص دارد كه خداوند با رحمت و فضل خويش آن‌ها را مشمول رحمت بىپايان و نعمت‌هاى فراوان خويش ساخته و الطاف خاصى مبذولشان داشته است و اين راه با راه كسانى كه مورد خشم و غضب خدا قرار گرفته‌اند و با راه كسانى كه از راه صحيح منصرف گرديده‌اند ، متمايز و جدا است .\r\nبنابراين ، سورهء حمد از چهار بخش تشكيل يافته و هر بخش هدفى در بردارد و مجموعاً چهار هدف عالى و مهم را تعقيب مىكند :\r\n1 - خدا را با صفات عالى و كمالىاش براى انسان‌ها توصيف و معرفى مىكند .\r\n2 - عبادت ، پرستش و استعانت مخصوص به خدا است و جز او كسى سزاوار اين نيست .\r\n3 - هدايت به راه راست و شناخت راه راست و راه نيكان را بايد از پيشگاه الهى خواست و در راه‌يابى از او مدد و يارى جست .\r\n4 - راه نيكان از راه خشم زدگان ( مغضوبين ) و از راه گمراهان ( ضالين ) متمايز و جدا است .\r\n\r\n","description":"","footnote":"","page_name":" 733 ","page_number":277},
  {"content":"\r\n\r\n\r\nتفسير آيه « بسم الله . . »\r\nتوضيح لغات و مفردات آيه\r\nاولين آيه از سورهء حمد آيهء « بِسْمِ اللّهِ الرَّحْمنِ الرَّحِيمِ » مىباشد كه در اين فصل مورد سخن و تفسير ما است . اين آيهء را آيهء « بِسْمِله » مىنامند . آيهء « بِسْمِله » از پنج كلمه تشكيل يافته است كه توضيح آن به قرار ذيل است :\r\n« ب - » : ب - ، حرف جر است ، متعلق به ابتدا كه به آغاز كردن دلالت دارد و هر چيزى بايد با نام خدا آغاز شود ، در غير اين صورت ابتر ، ناقص ، بىارزش و بىبركت خواهد بود كه توضيح آن در آخر همين فصل خواهد آمد .\r\n« اسم » : كلمهء « اسم » در لغت به معناى علامت و نشانه است و همزه‌اش همزهء وصل است و از حروف اصلى كلمه نيست ، اين است كه در صورت اتصال به كلمهء ديگر در تلفظ ساقط مىشود ولى در جملهء « بِسْمِ اللّهِ » حتى در ضبط و نگارش هم افتاده است . در كلمهء « اسم » لغات و تلفظهاى زياد و گوناگونى وجود دارد كه مشهورترين آن‌ها چهار لغت است : « اسم » و « سم » كه هر دو هم با كسرهء اول و هم با ضم آن خوانده شده است .\r\nكلمه « اسم » از « سموّ » كه به معناى ارتفاع و بلندى است ، گرفته شده است ، به اعتبار اينكه معنا و يا مسما به وسيلهء اسم ، ارتفاع و بلندى پيدا مىكند و از خفا و\r\n\r\n","description":"","footnote":"","page_name":" 734 ","page_number":278},
  {"content":"\r\n\r\nپنهانى به مرحلهء ظهور مىرسد زيرا معنى با شنيدن لفظى كه به آن دلالت دارد ، در ذهن شنونده حاضر و ظاهر مىشود در صورتى كه قبلًا در ذهن وى نبود يا بدين اعتبار اسم را اسم گفته‌اند كه لفظ به وسيلهء « وضع » و منظور گرفتن آن در برابر يك معنى ، ارتفاع و ارتقا پيدا مىكند و از حالت مهمل و بىمعنى بودن خارج مىگردد .\r\nبعضى از دانشمندان « اسم » را مشتق از « سمه » كه به معناى علامت مىباشد دانسته‌اند ولى اين نظريه اشتباه است ، زيرا به طورى كه مىدانيم جمع اسم ، « اسماء » است ، مصغرش « سَمَىّ » و در نسبت « سَمَوىّ » و « اسمىّ » و در مقام تعديه « سَميَّت » و « اسْمَيّتُ » مىگويند و اگر متخذ از واژهء « سمه » ، در موقع جمع بستن « اوسام » و در تصغير « وُسَيم » و در موقع نسبت « وَسمىّ » در مقام تعديه و « وَسَّمْتُ » و « اوْسَمْتُ » گفته مىشد .\r\n« الله » : كلمهء « الله » عَلَم و نام مختص به ذات مقدس پروردگار است . عرب‌ها حتى در دوران جاهلى نيز با اين كلمه آشنايى داشتند . « لبيد » شاعر عصر جاهلى مىگويد :\r\n الا كُلُّ شَىْءٍ ما خَلا الله باطِلٌ * وَ كُلُّ نَعيمِ لا مَحالَهءَ زائِلٌ \r\n« 1 »\r\nو خداوند سبحان مىفرمايد :\r\n« وَ لَئِن سَأَلْتَهُم مَّنْ خَلَقَ السَّماوَاتِ وَ الْأَرْضَ لَيَقُولُنَّ اللَّهُ قُلِ الْحَمْدُ للَّهِ بَلْ أَكْثَرُهُمْ لَا يَعْلَمُونَ » . ( سورهء لقمان / 25 )\r\n« و هر گاه از آنان سؤال كنى چه كسى آسمان‌ها و زمين را آفريده است ، مسلماً مىگويند : الله »\r\nكسانى كه خيال كرده‌اند كه « الله » علم و نام شخصى و اختصاصى نيست بلكه اسم جنس است ، اشتباه كرده‌اند و مىتوان علم و نام اختصاصى بودن آن را با دلائل زير اثبات نمود :\r\n\r\n\r\n","description":"","footnote":"\r\n( 1 ) . هر چيز به جز الله باطل و هر نعمتى به ناچار زايل شدنى است .\r\n","page_name":" 735 ","page_number":279},
  {"content":"\r\n\r\n1 - « تبادر » : كلمه « الله » را لفظ جلاله مىنامند . اين كلمه بدون اينكه به شاهد و قرينه‌اى نيازمند باشد ، در موقع تلفظ به ذات مقدس پروردگار دلالت مىنمايد و با شنيدن آن كلمه ، مستقيماً همان معنى به ذهن شنونده مبادرت و سبقت مىكند .\r\nاين انصراف و تبادر به قدرى روشن است كه كسى در آن شك و ترديد ندارد و با قاعدهء « اصالهء عدم نقل » هم ثابت مىشود كه اين كلمه در اصل لغت و از ابتدا به همان معنى بوده و حجت بودن اين قاعده نيز در علم اصول ثابت گرديده است .\r\n2 - « عدم اشتقاق » لفظ جلاله به هر معنايى در نظر بگيريد ، به صورت وصف استعمال نمىشود ، مثلًا نمىتوان « الْعالِمُ اللهُ » و « الْخالِقُ اللهُ » گفت و عالم و خالق را با كلمهء « الله » توصيف نمود و وصف قرار نگرفتن كلمه « الله » دليل بر جامد بودن و عدم اشتقاق آن است و چون جامد بودن آن ثابت گرديد ، به ناچار بايد عَلَم و نام اختصاصى باشد زيرا كسانى كه به اسم جنس بودن قائل هستند ، آن را مشتق مىدانند ، در صورتى كه مشتق بودن آن درست نيست .\r\n3 - « كلمه توحيد » : اگر لفظ جلاله علم و نام اختصاصى خدا نبود ، « لا الهَ الَا اللهُ » كلمه توحيد ناميده نمىشد و نمىتوانست ، به توحيد و يگانگى خداوند دلالت كند ، چنان كه جملات « لا الهَ الَّا الرَازِقُ » ى ا « لا الهَ الَّا الخالِقُ » و امثال اين‌ها به توحيد خداوند دلالت ندارند و از اينجاست كه اگر كسى يكى از اين جمله‌ها را به جاى « لا الهَ الَا اللهُ » به كار برد ، اسلام او پذيرفته نيست و نمىتوان او را تنها با گفتن اين جمله‌ها اهل توحيد دانست .\r\n4 - « ضرورت نامگذارى » : حكمت و علت در وضع اسماء و الفاظ تقاضا مىكند همان‌طور كه براى هر مفهوم حقيقى نامى معين شده است ، براى ذات مقدس پروردگار نيز اسم خاص و مشخصى معين گردد ولى مىدانيم كه در زبان عرب لفظ ديگرى براى ذات مقدس ، وضع و منظور نگرديده است . از اين جا معلوم مىشود كه لفظ « الله » بدين منظور وضع گرديده و نام اختصاصى خداوند مىباشد .\r\n\r\n","description":"","footnote":"","page_name":" 736 ","page_number":280},
  {"content":"\r\n\r\nاشكال 1\r\nشايد گفته شود كه وضع و تعيين يك لفظ در برابر يك معنى متوقف و مشروط بر اين است كه واضع و تعيين‌كننده ، هر يك از لفظ و معنى را مستقلًا در ذهن خود حاضر و تصور كند ، ولى تصور معنى در اين مورد امكان‌پذير نيست ، زيرا بشر كه يك موجود ممكن و محدود است ، نمىتواند به وجود خدا كه واجب و بىپايان است احاطه داشته باشد و آن را در ذهن خود تصور كند تا نامى براى او وضع كند ، اين است كه ساختن لفظى در برابر ذات حق سبحانه و نامگذارى او امكان‌پذير نيست .\r\nاگر گفته شود كه : واضع لفظ « الله » به معناى ذات اقدس خداوند ، خود او است ، اين احتمال نيز خالى از اشكال نيست زيرا : اولًا : به يقين مىدانيم كه واضع لفظ الله ، خود خداوند نيست . وثانياً : علاوه بر مرحلهء وضع و تعيين در مرحلهء استعمال هم بايد معنى در ذهن گوينده تصور و حاضر گردد ، سپس لفظ در آن معنى استعمال شود ، در صورتى كه گفتيم : تصور ذات اقدس الهى براى بشر امكان پذير نيست تا بتواند لفظ « الله » را در آن به كار ببرد .\r\nبنابراين ، وضع لفظ و نامگذارى خدا و همچنين استعمال لفظ « الله » در برابر ذات اقدس او به صورت « عَلَم » و نام خاص كه بوسيلهء بشر تعيين و نامگذارى شده باشد ، امكان پذير نيست . نتيجهء گفتار اينكه : لفظ « الله » ، « عَلَم » و نام خاصّ خداوند نيست .\r\nپاسخ\r\nوضع نمودن لفظى در برابر معنا ، متوقف بر اين است كه آن معنى اجمالًا ولو بوسيلهء اشاره و تقريبى در ذهن گوينده ، تصوير و حاضر شود و اين نوع تصوّر اجمالى ، هم از واجب‌الوجود و ذات اقدس الهى امكان‌پذير است و هم از غير او . و اما آنچه تصورش محال مىباشد ، تصور حقيقى و كامل از چگونگى ذات\r\n\r\n","description":"","footnote":"","page_name":" 737 ","page_number":281},
  {"content":"\r\n\r\nبىحد خداوند است ، در صورتى كه چنين تصور دقيق نه در وضع و تعيين الفاظ لازم است و نه در استعمال و اگر چنين تصور دقيق و همه‌جانبه لازم بود ، مسئله نامگذارى نه‌تنها در خداوند به اشكال برمىخورد بلكه تعيين الفاظ و نامگذارى در تمام موجودات و حقايقى كه چگونگى و حقيقت هستى آن‌ها براى بشر كاملًا روشن و قابل درك نيست ، مانند فرشته ، جن و روح ، محال مىگرديد .\r\nنكته ديگر اين است كه : هيچ كس نمىتواند شك و ترديد داشته باشد در اينكه استعمال كردن اسم اشاره و ذات مقدس پروردگار صحيح و درست است و مىتوان اسم اشاره ضميرى را تلفظ نمود و از آن‌ها خدا را قصد كرد .\r\nبنابراين ، چه اشكال دارد كه ما لفظى را بگوييم و از آن ، ذات اقدس خدا را قصد كنيم و اين لفظ را عَلَم و نام خصوصى او بدانيم و چون ذات اقدس پروردگار تمام صفات كمال و عظمت را دارا مىباشد و در مرحلهء وضع و نامگذارى هم همه آن صفات كمال ملحوظ و منظور مىباشد ، اين است كه بايد گفت : لفظ « الله » نام خاص آن وجود مطلقى است كه تمام صفات كمال و جمال را داراست .\r\nاشكال 2\r\nاگر كلمهء « الله » عَلَم و نام خاص باشد معناى اين آيه صحيح نخواهد بود كه مىفرمايد :\r\n« وَ هُوَ اللّهُ فِى السَّماوَاتِ وَ فِى الْأَرْضِ . . . » . ( سورهء انعام / 3 )\r\n« او است خداوند در آسمان‌ها و در زمين . »\r\nزيرا اگر لفظ « الله » نام خاص ذات اقدس باشد ، در اين صورت اين آيه براى او اثبات مكان خواهد نمود ، در صورتى كه خداوند مكان ندارد و جايى را از آسمان‌ها و زمين اشغال نكرده است ، اين است كه بايد گفت : لفظ « الله » علم و نام خاص خدا نيست بلكه به معناى معبود است ، در اين صورت معناى آيه شريفه چنين خواهد بود كه او است معبود ، در آسمان‌ها و زمين .\r\n\r\n","description":"","footnote":"","page_name":" 738 ","page_number":282},
  {"content":"\r\n\r\nپاسخ\r\nمىگوييم كه آيه مذكور به اين معنى است كه هيچ مكانى از وجود خدا خالى نيست و او به تمام آنچه در آسمان‌ها و زمين است احاطه دارد و هيچ موجودى از او پنهان و مخفى نمىباشد و جملات بعدى آيه ، مؤيد اين معنى است كه مىفرمايد :\r\n« وَ هُوَ اللّهُ فِى السَّماوَاتِ وَ فِى الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ مَا تَكْسِبُونَ » . ( سورهء انعام / 3 )\r\n« خداوند ، نهان و آشكار شما را مىداند و از عملكرد شما آگاه است . »\r\nابوجعفر - به عقيدهء صدوق همان محمد بن نعمان است - نقل مىكند كه من از امام صادق ( عليه السلام ) از تفسير « وَ هُوَ اللهُ فِى السَّماواتِ وَ فِى الأَرْضِ » پرسيدم ؛ امام ( عليه السلام ) فرمود : آرى او در همه جا است . گفتم : آيا با وجود و ذات خود در همه جا حضور دارد ؟ امام فرمود : واى بر تو مكان‌هاى محدود است . اگر بگويى كه خدا به ذاته در فلان مكان وجود دارد ، لازمه‌اش اين است كه بگويى كه خداوند در يك مكان محدود قرار گرفته و داراى صفت مخلوق است ولى اين چنين نيست . او نه محدود است و نه در يك مكان محدود مىگنجد و نه صفت مخلوق را دارا است بلكه او جدا از مخلوق است و در عين حال ، علم ، قدرت و تسلطش بر همه مخلوقات ، احاطه دارد . « 1 »\r\nكلمهء « الله » را به علت عظمت خاص و معناى والاى آن « لفظ جلاله » مىنامند و در خصوصيات و امتيازات اين لفظ كه حاكى از ويژگى آن است ، اين است كه حرف « الف و لام » يعنى « ال » در اول آن ، گر چه به جهت عَلَم و اسم خاص بودن ، جزء كلمه شده است ولى در عين حال همزه‌اش همزه وصل است و مانند همهء كلمات و همزه‌هاى وصل ديگر با اتّصال به حرف ديگر ساقط مىشود مگر اينكه بعد از حرف ندا واقع شود ، مانند « يا الله » كه در اين صورت همزه ساقط\r\n\r\n\r\n","description":"","footnote":"\r\n( 1 ) . تفسير برهان ، 1 / 315 .\r\n","page_name":" 739 ","page_number":283},
  {"content":"\r\n\r\nنمىگردد و اين يكى از مختصات همان لفظ جلاله است و در كلام عرب نظيرى براى اين كلمه در اين مورد پيدا نشده است .\r\nما مضايقه نداريم كه بگوييم : لفظ جلاله از الفاظ منقول است ، بنابراين ظاهراً از كلمه « لاهَ » كه به معناى احتجاب و پنهان بودن و گاهى هم به معناى ارتفاع و بلندى است ، گرفته شده است ، پس لفظ « الله » از نظر وضع ساختارش مصدر است و از نظر معنى اسم فاعل است و از نظر مورد استعمال ، عَلَم و اسم خاص ذات بارى است . بنابراين ، در معناى آن ، اين نكات گنجانده شده است كه : « الله » يعنى همان ذات مرتفع و صاحب مقام بس بلندى است كه هيچ انخفاض و پستى به او راه ندارد ، وجودى كه در اثر علائم و نشانه‌هاى بىپايانش در غايت ظهور و روشنى است و در عين حال از انظار مردم غايب و پنهان كه چشم‌ها نمىتواند او را ببيند و افكار بشرى نمىتواند به كنه ذات او پى برد .\r\n فيك يا اعْجُوبَهءَ الْكَوْنِ * غَدَا الْفِكْرُ كليلا\r\nانْتَ حَيِّرْتَ ذَوِى * اللُّبَّ و بَلبَلْتَ الْعُقُولا\r\nكَلّما اقْدَمَ فِكْرى * فيكَ شِبْرًا فَرَّ ميلا\r\nناكصَّا يَخْبِطُ فِى * عِشْواء لا يَهْدِى سَبيلا \r\n« 1 »\r\nو لزومىندارد كه بگوييم لفظ جلاله از « الَه » به معناى عبادت كرد و يا به معناى متحير گردد ، ريشه گرفته است ، زيرا در اين صورت بايد بگوييم كه كلمه « إله » مصدر است به معناى اسم مفعول ، مانند كتاب كه به معناى مكتوب و نوشته شده ، مىباشد ؛ در حالى كه به اين گفتار و تأويل هيچ‌گونه احتياجى نداريم .\r\n\r\n\r\n","description":"","footnote":"\r\n( 1 ) . « در راه درك كنه ذاتت اى اعجوبهء هستى ! فكرها درمانده و عاجز گرديده است . تويى كه صاحبان عقل را متحير ساخته ، عقول و انديشه‌ها را واله و شيدا نموده‌اى ! هر گاه فكر من در راه درك تو يك وجب پيش برود ، فرسخ‌ها به عقب مىگريزد . سرافكنده در ظلمت و تاريكى قدم برمىدارد و راهى به سوى تو پيش نمىبرد . »\r\n","page_name":" 740 ","page_number":284},
  {"content":"\r\n\r\nچهار - « رحمن » : چهارمين كلمه « بسمله » رحمن است . اين كلمه از رحمت گرفته شده است و معناى رحمت نيز روشن و واضح است و به مفهوم ضد قساوت و سخت دلى ضد سخت گيرى و بىمهرى مى باشد . خداوند متعال مىفرمايد :\r\n« أَشِدَّاءُ عَلَى الْكُفَّارِ رُحَمَاءُ بَيْنَهُمْ » . ( سورهء فتح / 29 )\r\n« پيامبر و يارانش نسبت به كفار ، شديد و سخت گير و در ميان خود ، رحيم و مهربانند . »\r\n« اعْلَمُوا أَنَّ اللّهَ شَدِيدُ الْعِقَابِ وَ أَنَّ اللّهَ غَفُورٌ رَحِيمٌ » . ( سورهء مائده / 98 )\r\n« بدانيد ! خدا داراى مجازات شديد [ در عين حال 
  ] آمرزنده و مهربان است . »\r\nنسبت رحمت به خداوند يك نسبت حقيقى است منتهى در مفهوم آن كه رقّت و نازك دلى مأخوذ است ، اختصاص به انسان‌ها دارد و در خداوند اين معنى ملحوظ نيست ، ولى با اين حال استعمال كلمه‌هاى « رحمان و رحيم » در خداوند و نسبت دادن رحمت به او به معناى حقيقى آن است نه مجازى ، زيرا رقت قلب دربارهء خداوند به كار نمىرود و رقّت از لوازم رحمت است نه اينكه مفهوم آن باشد .\r\nرحمت همانند آفرينش و روزى رسانى از صفات فعلى پروردگار است كه هر وقت بخواهد و حكمت و مصلحتش ايجاب كند ، آن را به وجود مىآورد و انجام مىدهد ، چنان كه خود او مىفرمايد :\r\n1 - « رَبُّكُمْ أَعْلَمُ بِكُمْ إِن يَشَأْ يَرْحَمْكُمْ أَوْ إِن يَشَأْ يُعَذِّبْكُمْ وَ مَا أَرْسَلْنَاكَ عَلَيْهِمْ وَكِيلًا » . ( سورهء اسراء / 54 )\r\n2 - « يُعَذِّبُ مَن يَشَاءُ وَ يَرْحَمُ مَن يَشَاءُ وَ إِلَيْهِ تُقْلَبُونَ » . ( سورهء عنكبوت / 21 )\r\n1 - « پروردگار شما بر [ نيات و اعمال 
  ] شما آگاه تر است ، اگر بخواهد شما را مشمول رحمت خود مىسازد و اگر بخواهد مجازات مىكند . »\r\n2 - « خدا كسى را كه بخواهد [ مستحق بداند 
  ] مجازات مىكند و هر كسى را كه بخواهد ، مورد رحمت خويش قرار مىدهد و برگشت همهء شما به سوى او خواهد بود . »\r\n\r\n","description":"","footnote":"","page_name":" 741 ","page_number":285},
  {"content":"\r\n\r\nو در آيات متعددى از قرآن ، خداوند مهربان به بندگان خويش تذكر مىدهد كه از او طلب رحمت و مغفرت كنند .\r\n« وَ قُل رَّبِّ اغْفِرْ وَ ارْحَمْ وَ أَنتَ خَيْرُ الرَّاحِمِينَ » . ( سورهء مؤمنون / 118 )\r\n« بگو : پروردگارا ! مرا ببخشاى و رحمم كن و تو بهترين رحم‌كنندگانى . »\r\nاكثر مفسرين و بعضى از لغويين گفته‌اند كه صيغهء « رحمن » مبالغه در رحمت است و اين مطلب در مورد كلمهء « رحمان » درست است ، اعم از اينكه هيئت تركيبى آن در مبالغه استعمال شود يا نه ، زيرا كلمهء « الرّحمان » در تمام موارد به طور مطلق و بدون قيد استعمال شده است و اين نوع استعمال ، حاكى از عموميّت ، وسعت و كليّت مفهوم آن است و دلالت دارد بر اينكه رحمت او به تمام موجودات احاطه دارد ، به همين جهت است كه در هيچ مورد ديده نشده است كه گفته شود : « انَّ اللهَ بِالنّاسِ اوْ بِالْمُؤْمِنين لَرَحْمنٌ » . « خداوند به مردم يا به مؤمنان رحم كننده است ، يعنى هرگز كلمهء « رحمان » را در مقام استعمال با ناس با مؤمنين و يا با هر كلمه و قيد ديگرى محدود و مقيّد نمىكنند ، ولى در كلمهء « رحيم » اين‌گونه استعمال شايع است كه مىگويند : « انَّ اللهَ بِالنّاسِ اوْ بِالْمُؤْمِنين لَرَحيمٌ » » .\r\nو كلمهء « رحمان » به مانند لقب است براى خداوند و در غير خدا به كار نمىرود و از اين جا است كه مىبينيم در بعضى از آيات مستقلًا و بدون اتّكا به كلمه ديگر در ذات اقدس خداوند به كار رفته است ، مانند :\r\n1 - « قَالُوا مَا أَنتُمْ إِلَّا بَشَرٌ مِّثْلُنَا وَ مَا أَنزَلَ الرَّحْمنُ مِن شَىْءٍ إِنْ أَنتُمْ إِلَّا تَكْذِبُونَ » . ( سورهء يس / 15 )\r\n2 - « ءَأَتَّخِذُ مِن دُونِهِ آلِهَهءً إِن يُرِدْنِ الرَّحْمنُ بِضُرٍّ لَا تُغْنِ عَنِّى شَفَاعَتُهُمْ شَيْئاً وَ لَا يُنقِذُونِ » . ( سورهء يس / 23 )\r\n3 - « قَالُوا يَا وَيْلَنَا مَنْ بَعَثَنَا مِن مَّرْقَدِنَا هذَا مَا وَعَدَ الرَّحْمنُ وَ صَدَقَ الْمُرْسَلُونَ » . ( سورهء يس / 52 )\r\n4 - « الَّذِى خَلَقَ سَبْعَ سَماوَاتٍ طِبَاقاً مَا تَرَى فِى خَلْقِ الرَّحْمنِ مِن تَفَاوُتٍ فَارْجِعِ الْبَصَرَ هَلْ تَرَى مِن فُطُورٍ » . ( سورهء ملك / 3 )\r\n\r\n","description":"","footnote":"","page_name":" 742 ","page_number":286},
  {"content":"\r\n\r\n1 - « گفتند : شما هم به مانند ما بشرى بيش نيستيد ، [ خداوند 
  ] چيزى براى شما نفرستاده است . »\r\n2 - « اگر [ خداوند 
  ] رحمان بخواهد ضررى به من برساند ، شفاعت آنان كمترين سودى به حال من نمىبخشد و نجاتم نمىدهند . »\r\n3 - « اين همان است كه [ خداوند 
  ] رحمان وعده داده است و پيامبران او راست گفتند . »\r\n4 - « در آفرينش [ خداى 
  ] رحمان تفاوتى نخواهى ديد . »\r\nباز از دلائلى كه گفتار ما را در مورد لقب بودن « رحمان » نسبت به خدا تأييد مىكند ، اين آيه است :\r\n« رَبُّ السَّماوَاتِ وَ الْأَرْضِ وَمَا بَيْنَهُمَا فَاعْبُدْهُ وَ اصْطَبِرْ لِعِبَادَتِهِ هَلْ تَعْلَمُ لَهُ سَمِيّاً » . ( سورهء مريم / 65 )\r\n« او است پروردگار آسمان‌ها ، زمين و آنچه در ميان آن‌ها است پس او را پرستش كن و در راه عبادتش شكيبا باش ! آيا\r\nمانند و هم نامى براى او مىيابى ؟ ! »\r\nملاحظه مىكنيد كه خداوند متعال در اين سوره ( مريم ) به كلمهء « رحمان » عنايت بيشترى نموده و شانزده بار آن را در همان سوره به كار برده است ، از اين جا فهميده مىشود كه منظور از اين آيه كه براى خداوند همنامى نمىداند ، همان نام رحمان است كه به خدا اختصاص دارد و در غير او استعمال نمىگردد .\r\nپنج - « رحيم » : پنجمين كلمه « بسمله » رحيم است ؛ اين كلمه صفت مشبهه و يا صيغهء مبالغه است و از خصايص و اوصاف اين صيغه و اين شكل كه شكل « فعيل » است ، اين است كه غالباً در صفات غريزى و غير قابل انفكاك از ذات به كار مىرود ، مانند « عليم ، قدير ، شريف ، وضيع ، سخى ، بخيل ، علّى ، دنىّ » و امثال اين‌ها ، پس فرق اين دو صفت « رحمان و رحيم » به اين است كه رحيم دلالت مىكند به اينكه رحمت از لوازم ذات و صفات هميشگى و غير قابل انفكاك ذات اقدس الهى است ولى رحمان فقط دلالت مىكند بر اينكه خداوند داراى صفت رحمت است .\r\n\r\n","description":"","footnote":"","page_name":" 743 ","page_number":287},
  {"content":"\r\n\r\nكلمهء « رحيم » در قرآن مجيد آن جا كه با متعلقش آمده است ، هميشه به وسيلهء « با » متعدى گرديده است ، مانند :\r\n1 - « إِنَّ اللّهَ بِالنَّاسِ لَرَؤُوفٌ رَحِيمٌ » . ( سورهء بقره / 143 )\r\n2 - « وَ كَانَ بِالْمُؤْمِنِينَ رَحِيماً » . ( سورهء احزاب / 43 )\r\n1 - « راستى خداوند نسبت به مردم رؤف و مهربان است . »\r\n2 - « خداوند نسبت به مؤمنان مهربان است . »\r\nگويا اين كلمه در اين موارد كه با متعلقش ذكر شده است از متعدى بودن منسلخ و جدا گرديده و به صورت لازم استعمال شده است زيرا اگر لازم فرض نمىشد به وسيلهء « با » متعدى نمىشد و لازم فرض كردن اين كلمه ، غريزى و ذاتى بودن مفهوم آن را تثبيت مىكند ، مانند شريف و وضيع .\r\nآلوسى دربارهء اين كلمه چنين نظريه داده كه آن‌ها صفت مشبهه نيستند ، به دليل اينكه هر دو كلمه در جمله « رَحْمنَ الدُّنيا وَ اْلاخِرَهءِ وَ رَحيمَهُما » به سوى مفعول اضافه شده‌اند ، در صورتى كه صفت مشبهه از فعل لازم مىآيد نه از فعل متعدى « 1 » به عبارت ديگر صفت مشبهه هيچ وقت داراى مفعول نيست تا به سوى آن اضافه شود .\r\nاين سخن از آلوسى بسيار شگفت‌انگيز است زيرا اضافه اين دو كلمه در جملهء مذكور از باب اضافه كلمه به سوى مفعولش نيست بلكه از باب اضافه به سوى مكان و يا زمان است و در اضافه به سوى زمان و مكان نيز فرقى در ميان متعدى و لازم نيست .\r\nدر بعضى از روايات آمده است كه « رحمان » اسم خاص است و معنايش عام ، ولى « رحيم » اسم عام است و معنايش خاص ، زيرا كه اختصاص به آخرت و يا\r\n\r\n\r\n","description":"","footnote":"\r\n( 1 ) . تفسير آلوسى 1 / 59 .\r\n","page_name":" 744 ","page_number":288},
  {"content":"\r\n\r\nمؤمنين دارد ، « 1 » ولى بايد اين روايات را تأويل نمود يا به كنار گذاشت زيرا ظاهر آن‌ها با كتاب خدا مخالفت دارد ، چون كلمه رحيم در قرآن بدون اينكه به مؤمنين و يا به آخرت اختصاص داشته باشد ، استعمال شده است كه اينك نمونه‌هايى از آن‌ها :\r\n1 - « فَمَن تَبِعَنِى فَإِنَّهُ مِنِّى وَ مَنْ عَصَانِى فَإِنَّكَ غَفُورٌ رَّحِيمٌ » . ( سورهء ابراهيم / 36 )\r\n2 - « نَبِّئْ عِبَادِى أَنِّى أَنَا الْغَفُورُ الرَّحِيمُ » . ( سورهء حجر / 49 )\r\n3 - « إِنَّ اللَّهَ بِالنَّاسِ لَرَؤُوفٌ رَّحِيمٌ » . ( سورهء حج / 65 )\r\n4 - « رَبُّكُمُ الَّذِى يُزْجِى لَكُمُ الْفُلْكَ فِى الْبَحْرِ لِتَبْتَغُوا مِن فَضْلِهِ إِنَّهُ كَانَ بِكُمْ رَحِيماً » . ( سورهء اسراء / 66 )\r\n5 - « لِّيَجْزِىَ اللَّهُ الصَّادِقِينَ بِصِدْقِهِمْ وَ يُعَذِّبَ الْمُنَافِقِينَ إِن شَاءَ أَوْ يَتُوبَ عَلَيْهِمْ إِنَّ اللَّه كَانَ غَفُوراً رَّحِيماً » . ( احزاب / 24 )\r\n1 - « هر كس از من پيروى كند ، از من است و هر كس از من نافرمانى كند ، پس تو بخشنده و مهربانى » .\r\n2 - « بندگانم را آگاه كن كه من بخشندهء مهربانم ! » .\r\n3 - « خداوند نسبت به مردم رحيم و مهربان است » .\r\n4 - « پروردگارتان كسى است كه كشتى را در دريا براى شما به حركت در مىآورد تا از نعمت او بهره‌مند شويد . او نسبت به شما مهربان است » .\r\n5 - « اگر بخواهد منافقان را عذاب مىكند و يا اگر توبه كنند ، توبه‌شان را مىپذيرد كه خداوند بخشايشگر و مهربان است » . مىبينيم در اين آيات و ديگر آياتى كه در اين جا نيامده است ، كلمهء « رحيم » در معناى عمومى به كار رفته است كه خداوند بر همه كس از مؤمن و منافق و بر هر انسانى در هر دو جهان رحيم و مهربان است .\r\n\r\n\r\n","description":"","footnote":"\r\n( 1 ) . تفسير طبرى 1 / 43 ، تفسير برهان 1 / 28 .\r\n","page_name":" 745 ","page_number":289},
  {"content":"\r\n\r\nدر بعضى دعاها نيز آمده است : « ى ا رَحْمنَ الدُّنيا وَ اْلاخِرَهءِ وَ رَحيمَهُما » كه در اين دعاها ، « رحمان » و « رحيم » هر دو\r\nبه يك صورت به كار رفته است و از اين جا معلوم مىشود كه از نظر عموميت و خصوصيت ، فرقى بين اين دو كلمه نيست .\r\nشايد منظور از آن روايات كه كلمهء « رحيم » را از نظر معنى خاص مىدانند و آن را تنها به عالم آخرت مختص مىكنند ، اين است كه اگر رحمت خدا تا عالم آخرت امتداد و ادامه نداشته باشد و در اين جهان منقطع گردد ، وجود اين‌گونه رحمت با نبودش مساوى است زيرا رحمتى كه در پشت سر آن عذاب و بدبختى بيايد ، چه سودى خواهد داشت و در واقع رحمت نيست و رحمتى كه زايل و منقطع شود ، بناچار در عذاب و بدبختى دائمى مندك و محو خواهد شد ، با اين حساب مىتوان گفت كه رحمت به معناى واقعى آن ، تنها و تنها به حال مؤمنين سود مىبخشد و اختصاص رحمت به مؤمنين به اين معناست نه بدان معنا كه خداوند به غير مؤمنان اصلًا رحم نكند .\r\nى ك توضيح ادبى\r\nبعضى علماى تفسير معتقدند كه جار و مجرور « بسم الله » به « اقول » يا « قل » يا « اقْرَأ » و يا « اقْرَأ » متعلق است و گروهى ديگر از مفسرين مىگويند كه جار و مجرور « بسم‌الله » به « استَعين » و يا « اسْتَعِنْ » تعلق و وابستگى دارد ، گروه سومى آن را به « أَبْتِدأُ » متعلق مىدانند ولى به عقيدهء ما دو نظريه اولى باطل و نادرست است :\r\nاما نظريهء اول بدين جهت باطل است كه مفهوم ماده قرائت و قول بايد جمله‌اى باشد داراى معناى تام ، در اين صورت مجبوريم علاوه بر خود اين كلمات جمله ديگرى نيز تقدير و منظور كنيم تا مقول و قول و مفعول قرائت باشد ، در صورتى كه ايت تقدير يك عمل اضافى و بىجاست .\r\nو بطلان نظريه دوم به اين دليل است كه استعانت و يارى خواستن خود\r\n\r\n","description":"","footnote":"","page_name":" 746 ","page_number":290},
  {"content":"\r\n\r\nخداوند محال است زيرا او حتى از استعانت كردن از اسماء كريمه‌اش نيز غنى است و اما استعانت نمودن مردم ، آن هم بايد از خود خدا باشد نه از اسماى او چنان كه اين حقيقت در جملهء « إِيِّاكَ نَعْبُدُ وَإِيَّاكَ نَسْتَعِينُ » آمده است .\r\nپس بهترين نظريه در اين مورد نظريهء سوم است كه جار و مجرور « بسم الله » به « ابتدا » متعلق است .\r\nنكته ديگرى كه در اين جا از تذكر آن ناگزيريم ، اين است كه اضافهء كلمهء « اسم » به سوى « الله » از قبيل اضافه بيانيه نيست تا منظور از كلمهء « الله » و « الرحمن الرحيم » مجرد الفاظ اين كلمات باشد نه مفهوم آن‌ها زيرا اولا : اين احتمال بعيد به نظر مىرسد وثانياً : اگر منظور از اسم ، مجموع اين سه كلمه باشد ، آن‌ها كه به صورت مجموع نام خدا نيست و اگر يك يك آن‌ها منظور باشد ، در اين صورت نيز لازم بود در ميان آن‌ها واو عطف باشد تا آن‌ها را از هم جدا سازد و بدين صورت خوانده شود : « بسم الله و الرحمن و الرحيم » . اين است كه بايد گفت ؛ اضافه « اسم » به سوى « الله » اضافهء معنوى است و منظور از « الله » هم مفهوم آن است نه لفظ آن .\r\nآغاز سوره‌هاى قرآن با بسم الله\r\nچون سوره‌هاى قرآن براى اين نازل گرديده‌اند كه بشر را به آخرين سر منزل سعادت و كمال ممكن سوق دهند و از تاريكىهاى شرك و جهالت بيرون آورده و به سوى نور معرفت و توحيد رهنمونشان سازند ، مناسب بود كه هر سوره‌اى با نام گرامى پروردگار شروع شود زيرا نام وى از ذات مقدسش حكايت مىكند و قرآن هم بدين منظور فرود آمده است كه در مسير كمال انسانى ذات اقدس الهى را براى بشر مطرح و معرفى كند . تنها سورهء برائت از اين قاعده مستثنى است زيرا اين سوره به منظور تبرى و دورى جستن از مشركين كه نشانه خشم خداست ، نازل شده و با همان عنوان نيز آغاز گرديده است و به همين جهت نام خدا كه عامل\r\n\r\n","description":"","footnote":"","page_name":" 747 ","page_number":291},
  {"content":"\r\n\r\nرحمت است ، در آغاز اين سوره كه نشانه خشم خداست ، مناسبت نداشته ، مخصوصاً آن جا كه نام خدا با صفت رحمان و رحيم متصف باشد . « 1 »\r\nخلاصهء گفتار اينكه : خداوند متعال كتاب تدوينى خود ( قرآن ) را با نام خود شروع فرموده است ، چنان كه كتاب تكوينيش را با بزرگ‌ترين و كامل‌ترين اسمش كه نور پيامبر گرامى و وجود معنوى وى مىباشد ، شروع نموده و آن را پيش از ساير موجودات جهان هستى آفريده است .\r\nتوضيح اين معنى ، بدين گونه است كه : اسم آن را مىگويند كه به ذات و وجود واقعى چيزى دلالت كند . با در نظر گرفتن اين معنا ، اسماء و نام‌هاى خداوند بر دو گونه است : تكوينى و جعلى .\r\nالفاظى را اسماء جعلى خداوند مىگويند كه از حروفى چند ساخته شده‌اند تا به ذات اقدس و يا به يكى از صفات جمال و جلال او دلالت كنند .\r\nو اما اسماء تكوينى همان موجودات و آفريده‌هايى هستند كه با وجود و هستى خويش به وجود خالقشان و به توحيد و عظمت او دلالت مىكنند و شهادت مىدهند ، چنان كه در قرآن مجيد آمده است :\r\n1 - « أَمْ خُلِقُوا مِنْ غَيْرِ شَىْءٍ أَمْ هُمُ الْخَالِقُونَ » . ( سورهء طور / 35 )\r\n2 - « لَوْ كَانَ فِيهِمَا آلِهَهءٌ إِلَّا اللَّهُ لَفَسَدَتَا فَسُبْحَانَ اللَّهِ رَبِّ الْعَرْشِ عَمَّا يَصِفُونَ » . ( سورهء انبياء / 22 )\r\n1 - « يا آن‌ها از هيچ آفريده شده‌اند يا خود خالق خويشند ؟ ! »\r\n2 - « اگر در زمين و آسمان جز الله ، خدايان ديگرى بود ، فساد در آن‌ها ايجاد مىشد »\r\n\r\n\r\n","description":"","footnote":"\r\n( 1 ) . ابن عباس نقل مىكند كه از اميرمؤمنان پرسيدم : چرا در سورهء برائت ، بسم الله نوشته نشده است ؟ فرمود : بسم الله نشانه امن و رحمت است و اين سوره به منظور برداشتن امن از مشركين نازل شده است . مستدرك 2 / 330 .\r\n","page_name":" 748 ","page_number":292},
  {"content":"\r\n\r\nاز اين آيات چنين بر مى آيد كه در هر موجود و پديده‌اى ، يك نوع دلالت بر وجود خداوند و بر توحيد و عظمت وى وجود دارد ، بدين جهت است كه مىتوان آن‌ها را كلمات و يا اسماء خداوند ناميد ، ولى اسماء تكوينى نه اسماء لفظى و جعلى .\r\nولى بايد توجه داشت ، همان‌طور كه اسماء لفظى خداوند از نظر دلالت به ذات اقدس او ، مختلف و متفاوتند كه بعضى از آن‌ها به اصل ذات پروردگار و تمام كمالات وى دلالت مىكند و بعضى ديگر تنها به يك جهت خاصى از كمالات او دلالت دارند و هر نامى به اندازهء گنجايش و وسعت مفهومى خود از عظمت و كمالات او بازگو مىكند . اسماء تكوينى او نيز گرچه در اصل دلالت به وجود خداوند ، توحيد ، علم ، قدرت و ساير صفات كمالى او مشتركند ولى در شدت و وسعت دلالت بر عظمت و كمالات خداوندى با هم متفاوتند كه كاملترين و پرمعنىترين آن‌ها وجود پيامبر و ائمه هدى مىباشند كه آفرينش جهان هستى و كتاب تكوينى با خلقت و آفرينش نور آن‌ها شروع گرديده است .\r\nمنشأ اين اختلاف و تفاوت اين است كه موجود ، هر چه كاملتر و شايسته‌تر و سعه وجودى او وسيع‌تر باشد دلالت آن بر وجود و عظمت خداوند ، قوىتر خواهد گرديد و از اينجاست كه اطلاق ( اسماء حُسنى ) بر ائمه طاهرين ( عليهم السلام ) به طورى كه در پاره‌اى از روايات وارد گرديده است ، بسيار صحيح و پر معنى است . « 1 »\r\nپس خداى بزرگ ، كامل‌ترين كتاب تدوينى خود ( قرآن ) را با گرامىترين الفاظ و نزديك‌ترين آن‌ها به اسم اعظمش كه از سياهى چشم به سفيدش نزديك‌تر است شروع كرده است . « 2 »\r\n\r\n\r\n","description":"","footnote":"\r\n( 1 ) . كافى ، باب نوادر از باب‌هاى توحيد / 70 ، وافى 1 / 106 ، تفسير برهان 1 / 377\r\n( 2 ) . وافى ، 5 / 99 ، تهذيب 1 / 218 ، مستدرك حاكم 1 / 552 ، كنز العمال 3 / 190 ، عثمان نيز اين روايت را با مختصر تفاوتى در الفاظ از رسول خدا نقل نموده است .\r\n","page_name":" 749 ","page_number":293},
  {"content":"\r\n\r\nهمانطور كه كتاب تكوينى خود را با بزرگترين نشانهء عظمت و قدرت خويش و با بزرگ‌ترين اسماء و موجودات هستى كه نور محمدى مىباشد ، آغاز فرموده است « 1 » و خواسته است كه با اين عمل پر معنا و آموزنده ، به انسان‌ها ياد بدهد كه هم گفتار خود را با نام خدا آغاز كنند و هم اعمالشان را ، همان‌طور كه خود وى ، كتاب تدوينى و گفتار خويش را با بزرگترين نام‌هاى لفظى و كتاب تكوينى خود را با عظيمترين نام‌هاى تكوينيش شروع كرده است .\r\nاز رسول اكرم ( صلى الله عليه و آله و سلم ) نقل شده است كه فرمود : هر گفتار يا امر مهمى كه با نام خدا شروع نشود ،\r\n« ابتر » و بىنتيجه و يا « اقطع » و ناقص خواهد بود . « 2 »\r\nاميرمؤمنان على ( عليه السّلام ) نيز از رسول اكرم ( صلى الله عليه و آله و سلم ) چنين نقل مىكند : هر عمل مهم كه بدون نام خدا شروع گردد ، ناقص و بىنتيجه خواهد بود . « 3 »\r\nاين بود ، خلاصهء تفسير آيه « بسمله » و در اين مورد نكات جالب ديگرى هم كه به تمام آيه مربوط مىباشد ، وجود دارد كه به يارى خداوند در فصل آينده مورد بحث قرار خواهد گرفت .\r\n\r\n\r\n","description":"","footnote":"\r\n( 1 ) . توضيحات كتاب تكوينى را در بخش تعليقات در تعليقهء ( 7 ) بخوانيد !\r\n( 2 ) . مسند احمد 2 / 359\r\n( 3 ) . بحار 16 ، باب 58 و 19 / 60 .\r\n","page_name":" 750 ","page_number":294},
  {"content":"\r\n\r\n\r\nنكاتى در پيرامون آيهء بسمله\r\nقرآن كتاب رحمت است\r\nخداوند بزرگ و مهربان در آغاز سخن و گفتارش خود را به رحمت و رحمانيت ستوده و از ميان تمام صفت كمالش تنها اين صفت را براى آغاز سخنش انتخاب نموده است ، زيرا همان صفت رحمت خداوند است كه موجب گرديده تا پيامبران را به سوى بشر بفرستد و قرآن را بر آن‌ها نازل كند ، بس بسيار بجا و سزاوار است كه قرآن با رحمانيت خداوند شروع شود و اين كتاب با صفت رحمت آغاز گردد .\r\nآرى ، قرآن كتاب رحمت و آورندهء آن ، پيامبر رحمت است ، چنان كه خداوند در آيات فراوانى به اين حقيقت تصريح نموده و قرآن و پيامبر را با صفت رحمت توصيف فرموده است :\r\n1 . « هذَا بَصَائِرُ مِن رَبِّكُمْ وَ هُدىً وَ رَحْمَهءٌ لِقَوْمٍ يُؤْمِنُونَ » . ( سورهء اعراف / 203 )\r\n2 . « وَ شِفَاءٌ لِمَا فِى الصُّدُورِ وَ هُدىً وَ رَحْمَهءٌ لِلْمُؤْمِنِينَ » . ( سورهء يونس / 57 )\r\n3 . « وَ نَزَّلْنَا عَلَيْكَ الْكِتَابَ تِبْيَاناً لِكُلِّ شَىْءٍ وَ هُدىً وَ رَحْمَهءً وَ بُشْرَى لِلْمُسْلِمِينَ » . ( سورهء نحل / 89 )\r\n4 . « وَ نُنَزِّلُ مِنَ الْقُرْآنِ مَا هُوَ شِفَاءٌ وَ رَحْمَهءٌ لِلْمُؤْمِنِينَ » . ( سورهء اسراء / 82 )\r\n\r\n","description":"","footnote":"","page_name":" 751 ","page_number":295},
  {"content":"\r\n\r\n5 . « وَ مَا أَرْسَلْنَاكَ إِلَّا رَحْمَهءً لِلْعَالَمِينَ » . ( سورهء انبياء / 107 )\r\n6 . « وَ إِنَّهُ لَهُدىً وَ رَحْمَهءٌ لِّلْمُؤْمِنِينَ » . ( سورهء نمل / 77 )\r\n1 . « اين ( قرآن ) وسيله بينايى از طرف پروردگارتان و مايه هدايت و رحمت است براى جمعيتى كه ايمان مىآورند . »\r\n2 . « و درمانى است براى دردهايى كه در سينه‌ها است ( درمان بيمارىهاى روحى شما ) و هدايت و رحمت است براى مؤمنان . »\r\n3 . « و ما اين كتاب را بر تو نازل كرديم كه بيانگر همه چيز و مايه هدايت و رحمت و بشارت براى مسلمانان باشد . »\r\n4 . « و از قرآن ، آنچه شفا و رحمت است براى مؤمنان نازل مىكنيم و ستمگران را جز خسران و زيان نمىافزايد . »\r\n5 . « ما تو را ( اى پيامبر ! ) جز براى رحمت جهانيان نفرستاديم . »\r\n6 . « و اين قرآن براستى مايه هدايت و رحمت است براى مؤمنان . »\r\nذكر رحيم بعد از رحمان نكته‌اى دارد\r\nدر صفحات پيش گفتيم كه هيئت « فعيل » از هر ريشه و كلمه‌اى آمده باشد ، دلالت دارد كه مفهوم اصلى و مصدرى آن از حالات عريزى غرايز و يا صفات دائمى و غير قابل انفكاك ذات است ، مانند : شريف و بخيل كه دلالت دارند بر اينكه شرافت و بخالت از صفات دائمى و لوازم ذات مرد شريف و بخيلند .\r\nبا اين بيان علت تأخير كلمهء « رحيم » - كه بر شكل « فعيل » ساخته شده است - از كلمه رحمان ، روشن و معلوم مىشود زيرا هيئت « رحمان » گرچه بر وسعت و عموميت رحمت دلالت دارد ، ولى دلالت نمىكند كه اين صفت از لوازم ذات است اين است كه پس از ذكر رحمان ، رحيم آورده شده است تا بدين معنى نيز دلالت و اشاره شده باشد و هر دو هدف در اين آيه كوتاه تأمين گردد كه خداوند ، هم رحمان است ، يعنى رحمت او به همه چيز وسعت و احاطه دارد و هم رحيم است يعنى\r\n\r\n","description":"","footnote":"","page_name":" 752 ","page_number":296},
  {"content":"\r\n\r\nرحمت او از صفات دائمى و لوازم ذاتش مىباشد و از ذات او منفك نمىگردد چون بعضى از مفسرين به اين نكته علمى و ادبى - كه كلمه رحمان به وسعت رحمت و كلمهء رحيم به لازمهء ذات الهى بودن آن دلالت دارد - توجه نكرده‌اند ، بناچار در تفاوت رحمان و رحيم راه ديگرى پيموده و چنين تصور نموده‌اند كه كلمه رحمان از نظر معنى وسيع‌تر از كلمه « رحيم » است و اين گفتار را بدين گونه توجيه و تعليل كرده‌اند كه : زيادت مبانى و حروف به زيادت معنى و وسعت آن دلالت دارد ، ولى اين دليل بسيار مضحك و خنده‌آور است ، زيرا دلالت كلمات ، تابع چگونگى وضع و نحوهء ساختار آن‌هاست و هيچ ارتباطى به كثرت و قلت حروف ندارد و چه بسا الفاظى وجود دارد كه حروف آنها كم ولى معناى آنها زياد است و بالعكس ، الفاظ و كلماتى وجود دارد كه از نظر حروف ، زياد ولى از نظر مفهوم و معنا ، بسيار تنگ و محدود است .\r\nمثلًا كلمه « حَذَر » بر وزن « فَعِل » با كسر عين دلالت بر مبالغه و زيادت دارد كه به معناى خيلى ترسو است ولى در كلمهء « حاذر » اين مبالغه و زيادت وجود ندارد ، در صورتى كه يك حرف بيشتر از كلمه « حذر » را دارا است و چه بسا الفاظى كه « مجرد » و « مزيد فيه » آن‌ها هر دو به يك معنى است ، مانند « ضَرَّ » و « اضَرَّ » كه هر دو به معناى ضرر كرد مىباشند .\r\nهمهء آنچه دربارهء كلمهء « رحيم » بعد از كلمه « رحمان » گفتيم ، در صورتى است كه « رحمان » در معناى اشتقاقى و لغوى خود استعمال گردد و اما اگر در معناى اسمى و به صورت لقب خاص ذات مقدس استعمال شود ، چنان كه قبلًا اين مطلب را ثابت نموديم ، در اين صورت مسير بحث و گفتار عوض مىشود و بايد گفت : علت تعقيب رحمان با كلمهء رحيم اضافه بر آنچه گفته شد ، اين است كه معلوم شود ، علت نقل رحمان از معناى لغويش و لقب خاص پروردگار قرار دادن آن ، همان وسعت رحمت و غايت مهربانى او است .\r\n\r\n","description":"","footnote":"","page_name":" 753 ","page_number":297},
  {"content":"\r\n\r\nآيا « بسم الله » از قرآن است ؟\r\nدر ميان شيعهء اماميه اين مطلب مورد اتفاق است كه « بسم الله » در هر سوره‌اى كه با آن شروع گرديده است ، جزو همان سوره و يكى از آيات آن است و بسم الله با هر يك از سوره‌هاى قرآن نازل شده است .\r\nابن عباس و ابن مبارك و اهل مكه مانند ابن كثير و كوفىها ، مانند عاصم و كسائى و ديگران به استثناى حمزه همه در اين عقيده بوده‌اند . بيشتر اصحاب شافعى نيز همين عقيده را داشته‌اند . « 1 » و قاريانم مكه و كوفه نيز ، جزء بودن بسم الله را قطعى و مسلم دانسته‌اند . « 2 »\r\nاين نظريه از عبدالله بن عمر و ابن زبير و ابوهريره و عطا و طاوس و سعيد بن جبير و مكحول و زهرى و احمد بن حنبل بنا به نقلى و اسحاق بن راهويه و ابوعبيد قاسم بن سلام هم نقل گرديده است « 3 » و بيهقى اين نظريه را از ثورى و محمد بن كعب نيز آورده است . « 4 »\r\nباز همين نظريه را فخر رازى در تفسير خود اختيار نموده و به قاريان مكه و كوفه و به اكثريت فقهاى حجاز و به ابن مبارك و ثورى نسبت داده است . جلال‌الدين سيوطى هم اين نظريه را اختيار نموده و اضافه مىكند كه روايات در اين مورد به تواتر معنوى رسيده است . « 5 »\r\nولى حمزه و بعضى از علماى شافعيه گفته‌اند كه « بسم الله » فقط در سورهء حمد جزو آن است و در ساير سوره‌ها جزئيت ندارد .\r\n\r\n\r\n","description":"","footnote":"\r\n( 1 ) . تفسير آلوسى 1 / 39\r\n( 2 ) . تفسير شوكانى 1 / 7\r\n( 3 ) . تفسير ابن كثير 1 / 16\r\n( 4 ) . تفسير خازن 1 / 13\r\n( 5 ) . اتقان 1 / 136 - 135 ، نوع 27 - 22 .\r\n","page_name":" 754 ","page_number":298},
  {"content":"\r\n\r\nاين نظريه به احمد بن حنبل نيز نسبت داده شده ، چنان كه كه بعضى ناقلين ، نظريهء اول را به وى نسبت داده‌اند . « 1 »\r\nدر اين مورد نظريهء سومى هم وجود دارد كه گروهى از علما مانند مالك و ابوعمر و يعقوب معتقدند كه « بسم الله » يك آيه مستقلى است و جزء هيچ‌يك از سوره‌هاى قرآن حتى جزء سورء حمد هم نيست و اين آيه براى تيمّن و تبرّك در موقع آغاز نمودن سوره‌هاى قرآن و اينكه در ميان سوره‌ها فاصله باشد و آن‌ها را از همديگر جدا سازد ، خوانده مىشود و به طور مستقل ، بدون اينكه به يك سورهء خاصى وابستگى داشته باشد ، نازل گرديده است .\r\nاين نظريه در ميان حنفىها بسيار شهرت دارد ، ولى اكثر آنان با داشتن اين نظريه ، تلاوت آن را در نماز قبل از سورهء حمد واجب مىدانند ، چنان كه « زاهدى » از مجتبى نقل مىكند كه مىگفت ، بنا به نقل صحيح ابوحنيفه خواندن « بسم الله » را در تمام ركعات نماز واجب مىدانسته است . « 2 »\r\nبه عقيدهء مالك ، خواندن « بسم الله » در نماز فى حد نفسه كراهت دارد ولى به منظور حفظ اتحاد و عدم مخالفت با افكار و آرا ، مسلمين كه اكثر علما خواندن آن را در نماز واجب مىدانند ، خواندن آن را خوب و مستحسن دانسته است . « 3 »\r\nنظريه صحيح و دلائل آن\r\nالبته در اين مسئله اقوال و نظريه‌هاى شاذّ و غير معروف ديگرى نيز وجود دارد كه نقل آن‌ها چندان فايده‌اى ندارد و نظريه صحيح در ميان اقوال و آرا سه گانه\r\n\r\n\r\n","description":"","footnote":"\r\n( 1 ) . تفسير آلوسى 1 / 39\r\n( 2 ) . تفسير آلوسى 1 / 39\r\n( 3 ) . الفقه على المذهب الاربعه 1 / 257 .\r\n","page_name":" 755 ","page_number":299},
  {"content":"\r\n\r\nهمان جزء بودن « بسم الله » است در تمام سوره‌هاى قرآن ، يعنى « بسم الله » جزو تمام سوره‌ها و يكى از آيات آن‌هاست جز سورهء « توبه » كه بدون « بسم الله » نازل گرديده است .\r\nما براى اثبات اين نظريه كه در ميان دانشمندان شيعه مورد اتفاق است ، دلائل فراوانى داريم كه بخشى از آن‌ها را در اينجا مىآوريم :\r\n1 . روايات اهل بيت\r\nروايات معتبر فراوانى از اهل بيت پيامبر ( عليهم السلام ) به دست ما رسيده است كه از همه آن‌ها جزء بودن « بسم الله » نسبت به سوره‌هاى قرآن استفاده مىشود « 1 » و همين روايت‌ها در اثبات اين نظريه كافى است و ما را از ديگر دلائل بىنياز مىسازد زيرا رسول اكرم ( صلى الله عليه و آله و سلم ) آنان را قرين و همدوش قرآن معرفى نموده است كه بايد در تمام مسائل و مشكلات دينى به آنان مراجعه نمود و در حل غوامض از آنان الهام و مدد گرفت « 2 » . اينك قسمتى از آن روايات :\r\n1 . معاويهء بن عمار مىگويد : به امام صادق ( عليه السّلام ) عرضه داشتم : در نماز كه سوره حمد را تلاوت مىكنم « بسم الله » را نيز بخوانم ؟ امام فرمود : بلى . مجدداً پرسيدم : بعد از سورهء حمد ، سورهء ديگرى در نماز مىخوانم « بسم الله » را با آن سوره هم بايد بخوانم ؟ امام فرمود : آرى . « 3 »\r\n2 . يحيى بن عمران همدانى مىگويد : به امام باقر نوشتم : فدايت شوم چه\r\n\r\n\r\n","description":"","footnote":"\r\n( 1 ) . براى اطلاع از اين سلسله روايات به كتاب فروع كافى ، باب قرائت قرآن ، ص 86 ، و استبصار 1 / 311 ، تهذيب 1 / 218 - 153 ، وسائل الشيعه 1 / 352 مراجعه فرماييد\r\n( 2 ) . قسمتى از مصادر اين حديث در بخش‌هاى پيشين همين كتاب آمده است\r\n( 3 ) . كافى 3 / 312 ، چاپ دارالكتب الاسلاميه .\r\n","page_name":" 756 ","page_number":300},
  {"content":"\r\n\r\nمىفرماييد دربارهء كسى كه در نماز خود سورهء حمد را با « بسم الله » مىخواند ولى به سورهء ديگر رسيد « بسم الله » را ترك مىكند ؟ اين جمله را نيز در نامهء خود اضافه نمودم كه عباسى در اين مورد مىگويد : اشكالى ندارد . نظريه شما در اين باره چيست ؟ امام به خط خود نوشت : « يُعيدُها » يعنى بايد نماز را اعاده كند اين جمله را علىرغم نظريه عباسى مخصوصاً دوبار نوشته بود . « 1 »\r\n3 . در صحيفه ابن اذينه است كه : چون پيامبر از تكبير و آداب شروع نماز فارغ گرديد ، خداوند بر وى وحى نمود كه مرا با نامم ياد كن ! اين بود كه « بسم الله » در اول سوره قرار گرفت . سپس خداوند وحى نمود كه بر من حمد كن ! چون « الحمدلله رب العالمين » را بر زبان راند ، در دل خود گفت : شكراً . در اينجا باز خداوند بر وى وحى نمود كه حمد مرا قطع كردى ، پس دوباره مرا با نام خودم ياد كن ! اين است كه در سوره حمد « الرّحمن الرّحيم » دوبار خوانده مىشود و چون به « ولاالضّالّين » رسيد ، پيامبر به عنوان شكر گزارى گفت « الْحَمْدُللهِ رَبِّ الْعالَمين » اينجا هم خدا وحى كرد ، نام مرا كه ياد مىكردى ، بريدى . باز دوباره نام مرا ياد كن ! رسول خدا ( صلى الله عليه و آله و سلم ) در اينجا طبق همين فرمان باز « بسم الله » را گفت ، اين بود كه در اول سوره‌اى كه بعد از حمد نماز خوانده مىشود ، آيه « بسم الله » قرار گرفت ، سپس خداوند فرمود : يا محمد ! بخوان آنچه را كه اوصاف پروردگارت را بيان مىكند ! بگو :\r\n« قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَلَمْ يُولَدْ * وَلَمْ يَكُن لَهُ كُفُواً أَحَدٌ » . ( سورهء توحيد )\r\n2 . روايات اهل سنت\r\nروايات زيادى نيز بطريق اهل سنت نقل گرديده كه به جزء بودن « بسم الله » در تمام سوره‌هاى قرآن دلالت دارند . اينك بخشى از آن روايات را در اينجا مىآوريم :\r\n\r\n\r\n","description":"","footnote":"\r\n( 1 ) . مدرك سابق .\r\n","page_name":" 757 ","page_number":301},
  {"content":"\r\n\r\n1 . انس مىگويد : رسول خدا ( صلى الله عليه و آله و سلم ) در ميان ما نشسته بود كه يك بىحالى شبيه به خواب خفيف بر وى مستولى شد ، سپس سرش را تبسّم‌كنان بلند كرد ، عرضه داشتيم : يا رسول الله ! سبب خندهء شما چيست ؟ فرمود : همين الآن سوره‌اى بر من نازل گرديد ، آن گاه خواند :\r\n« بِسْمِ اللّهِ الرَّحْمنِ الرَّحِيمِ * إِنَّا أَعْطَيْنَاكَ الْكَوْثَرَ * فَصَلِّ لِرَبِّكَ وَ انْحَرْ * إِنَّ شَانِئَكَ هُوَ الْأَبْتَرُ » . ( سوره كوثر ) « 1 »\r\n2 . دارقطنى با سند صحيح از اميرمؤمنان چنين آورده كه از آن حضرت دربارهء « سبع مثانى » سؤال شد ، فرمود : « سبع مثانى » سورهء حمد است . گفته شد كه اين سوره شش آيه بيشتر نيست ! فرمود : « بسم الله » هم يك آيه از آن است . « 2 »\r\n3 . باز دارقطنى با سند صحيح از ابوهريره نقل نموده است كه رسول خدا ( صلى الله عليه و آله و سلم ) فرمود : هر وقت\r\nسورهء حمد را خوانديد ، « بسم الله » را هم بخوانيد زيرا اين سوره اصل قرآن و امّ الكتاب و سبع مثانى است و « بسم الله » هم يكى از آيات آن است . « 3 »\r\n4 . ابن خزيمه و بيهقى با سند صحيح از ابن عباس آورده‌اند كه : سبع مثانى سورهء حمد است . گفته شد : آيهء هفتمينش كدام است ؟ پاسخ داد : « بسم الله » . « 4 »\r\n5 . باز ابن خزيمه و بيهقى در « المعرفهء » با سند صحيح از طريق سعيد بن جبير از ابن عباس از نقل نموده است كه شيطان ، بزرگترين آيهء قرآن را از ميان مردم دزديد و آن آيه « بسم الله » است . « 5 »\r\n6 . سعيد بن جبير از ابن عباس نقل نموده است كه مسلمانان تمام شدن سوره‌اى را نمىدانستند تا آن‌كه « بسم الله » نازل مىشد ، بدين صورت مىدانستند كه سوره\r\n\r\n\r\n","description":"","footnote":"\r\n( 1 ) . صحيح مسلم 2 / 12 ، سنن نسائى 1 / 143 ، سنن ابى داود 1 / 125\r\n( 2 ) . اتقان 1 / 136 نوع 27 - 22 ، اين دو حديث را بيهقى نيز در سنن خود 2 / 45 آورده است\r\n( 3 ) . همان مدرك سابق ، به اضافهء مستدرك حاكم 1 / 551\r\n( 4 ) . همان مدرك سابق ، به اضافهء مستدرك حاكم 1 / 551\r\n( 5 ) . همان مدرك قبلى ، به اضافهء سنن بيهقى 2 / 50 .\r\n","page_name":" 758 ","page_number":302},
  {"content":"\r\n\r\nتمام شده است . « 1 »\r\n7 . باز سعيد بن جبير از ابن عباس نقل نموده است كه چون جبرئيل بر پيغمبر نازل مىگرديد و « بسم الله » را مىخواند ، رسول خدا ( صلى الله عليه و آله و سلم ) ، متوجه مىشد كه از همين جا سوره تازه‌اى نازل مىشود . « 2 »\r\n8 . ابن جريح مىگويد : پدرم نقل نمود كه سعيد بن جبير به من گفت : منظور از كلمهء « سبع مثانى » در آيهء « وَ لَقَدْ اتيْناكَ سَبْعاً مِنَ الْمَثانى » ، « سوره حمد » است كه « امّ القرآن » نيز ناميده مىشود . ابن جريح گويد : پدرم اضافه نمود كه سعيد بن جبير « بسم الله » را براى من به عنوان آيه هفتم قرائت نمود ، آن گاه گفت : همان‌طور كه من « بسم الله » را براى تو به صورت آيه هفتم مىخوانم ، ابن عباس نيز آن را براى من به همين صورت خواند و گفت : خداوند اين سوره را براى شما مسلمانان فرستاده است و پيش از شما مثل آن را بر هيچ امتى نفرستاده بود . « 3 »\r\nروايات معارض\r\nدر برابر اين همه روايات كه به جزء بودن « بسم الله » دلالت مىكنند ، فقط دو روايت هست كه از آن‌ها چنين بر مىآيد كه « بسم الله » جزء سوره‌هاى قرآن نيست :\r\n1 . قتاده از انس بن مالك نقل مىكند كه : من با رسول خدا ( صلى الله عليه و آله و سلم ) و با ابوبكر ، عمر و عثمان نماز\r\nخواندم و از هيچ‌يك از آنان نشنيدم كه « بسم الله » را در نماز قرائت كنند . « 4 »\r\n\r\n\r\n","description":"","footnote":"\r\n( 1 ) مستدرك حاكم 1 / 323 . حاكم دربارهء اين حديث گفته است كه بنا به شرط شيخين صحيح است\r\n( 2 ) . مستدرك حاكم 1 / 231\r\n( 3 ) . مدرك سابق ، كتاب فضائل القرآن 550\r\n( 4 ) . مسند احمد 3 / 177 و 278 - 273 ، صحيح مسلم 2 / 13 ، سنن نسائى 1 / 144 از عبدالله بن مغفل نيز روايتى شبيه آن نقل گرديده است .\r\n","page_name":" 759 ","page_number":303},
  {"content":"\r\n\r\n2 . يزيد بن عبدالله بن مغفل مىگويد : من « بسم الله » را خواندم ، چون پدرم شنيد ، گفت : فرزندم ! از خواندن « بسم الله » خوددارى كن ! آن گاه پدرم چنين توضيح داد كه : من در ميان تمام اصحاب رسول خدا ( صلى الله عليه و آله و سلم ) ، بدعتى بدتر از خواندن « بسم الله » نديدم و من با رسول خدا ( صلى الله عليه و آله و سلم ) ، ابوبكر ، عمر و عثمان نماز خواندم و از هيچ‌يك از آنان نشنيدم كه « بسم الله » را بخوانند . تو نيز قرائت نماز را با « الْحَمْدُ للهِ ربّ العالمين » شروع كن و بدون اينكه در اول « بسم الله » بگويى ! « 1 »\r\nاما پاسخ روايت اول : گذشته از اينكه اين روايت با روايات زيادى كه از اهل بيت پيامبر نقل شده است ، مخالفت دارد ، از جهات ديگر نيز مخدوش است زيرا :\r\n1 . اى روايت با روايات فراوانى كه به حد تواتر معنوى از طريق اهل سنت نقل شده ، معارض است ، مخصوصاً اينكه قسمتى از آن روايت‌ها از نظر سند صحيح مىباشد و ابن عباس و ابوهريره و ام سلمه شهادت مىدهند بر اينكه رسول اكرم در نماز « بسم الله » را مىخواند و آن را آيه‌اى از سورهء حمد محسوب مىداشت .\r\nابن عمر مىگفت : « اگر بنا بود ، بسم الله خوانده نشود ، چرا در مصحف نوشته شده است ؟ » على ( عليه السّلام ) نيز فرمود : « هر كس بسم الله را ترك كند ، از سورهء قرآن كم كرده است . » و باز مىفرمود : « بسم الله متمم و مكمل سبع مثانى ( سوره حمد ) است . « 2 » »\r\nبا اين وصف ما چگونه مىتوانيم اين همه روايات ، گفتار و شهادت بزرگان حديث و ياران پيامبر را ناديده بگيريم و تنها اين يك روايت را تصديق كنيم كه « بسم الله » را جزء سوره‌هاى قرآن نمىداند .\r\n2 . اين روايت با آنچه در ميان مسلمانان عملًا شهرت و معروفيت دارد ، مخالف است و آن اينكه مسلمانان « بسم الله » را در نماز مىخوانده‌اند حتى معاويه در\r\n\r\n\r\n","description":"","footnote":"\r\n( 1 ) . مسند احمد 4 / 85 و اين حديث را ترمذى نيز با اختلاف مختصر نقل نموده است 2 / 43\r\n( 2 ) . براى توضيح بيشتر ، به بخش تعليقات شماره ( 8 ) مراجعه فرماييد !\r\n","page_name":" 760 ","page_number":304},
  {"content":"\r\n\r\nدوران خلافتش يك بار « بسم الله » را ترك كرد ، مسلمانان بر وى اعتراض نمودند و گفتند : آيا بسم الله را دزديدى يا فراموش كردى ؟ « 1 »\r\nبا اين حال چگونه مىتوان باور نمود كه رسول خدا ( صلى الله عليه و آله و سلم ) و خلفا « بسم الله » را نمىخواندند .\r\n3 . اين روايت با روايت مشهور ديگرى از خود انس نقل شده ، « 2 » تعارض دارد .\r\nبا اين دلائل بايد به صراحت و جرأت گفت كه اين روايت بدون شك از موضوعات و جعليات است و دروغى بيش نمىتواند باشد .\r\nو اما پاسخ روايت دوم : از آنچه دربارهء روايت اول گفتيم ، ضعف و سستى اين روايت نيز به خودى خود روشن مىشود و نيازى به تكرار آن نيست ، به اضافهء اينكه اين روايت مطلبى را متضمن است كه با آنچه به ضرورت و روشنى از اسلام مىدانيم مخالفت دارد و آن اينكه ترديدى در اين نيست كه خواندن « بسم الله » در اول سورهء حمد و ديگر سوره‌هاى قرآن گرچه به عنوان تيمّن و تبرّك هم باشد ، مستحسن و مستحب است . با اين حال يزيد بن مغفل چگونه از خواندن « بسم الله » در اول سوره‌هاى قرآن نهى مىكند و آن را بدعت بزرگى در ميان مسلمانان مىداند كه بدعتى در اسلام مانند آن وجود نداشته باشد ؟ مگر شروع كردن عملى با نام خدا مىتواند تا اين حد زشت و در اسلام بدعت باشد ؟ !\r\n3 . سيرهء مسلمانان\r\nسيره و روش هميشگى مسلمانان از اول اسلام تا به امروز بر اين جارى است كه در آغاز تمام سوره‌هاى قرآن به استثناى سورهء برائت ، « بسم الله » را قرائت\r\n\r\n\r\n","description":"","footnote":"\r\n( 1 ) . به بخش تعليقات 7 تعليقهء شماره ( 9 ) مراجعه فرماييد !\r\n( 2 ) . به بخش تعليقات ، به تعليقه شماره ( 10 ) مراجعه فرماييد !\r\n","page_name":" 761 ","page_number":305},
  {"content":"\r\n\r\nمىكنند و به طور تواتر ثابت گرديده است كه خود رسول خدا ( صلى الله عليه و آله و سلم ) نيز بسم الله را در آغاز سوره‌ها قرائت مىفرمود و اگر بسم الله جزء سوره‌هاى قرآن نبود ، بر پيامبر خدا لازم بود آن را به صراحت بيان فرمايد زيرا نحوهء قرائت و تلاوت وى با توجه به اينكه او در مقام بيان و تعليم بود ، به صراحت مىرساند كه همهء آنچه را كه مىخوانده ، قرآن بوده است و اگر قسمتى از آنچه رسول خدا ( صلى الله عليه و آله و سلم ) تلاوت مىنمود ، جزء قرآن نبود حتماً تذكر مىداد و آن را يادآور مىشد زيرا در غير اين صورت ، عمل رسول خدا ( صلى الله عليه و آله و سلم ) باعث تحريف قرآن و موجب گمراهى ، نادانى و انحراف مردم مىگرديد و اين عمل از رسول خدا ( صلى الله عليه و آله و سلم ) مخصوصاً در موضوعى كه با مسئله وحى ارتباط دارد ، استبعاد آن بيشتر و شديد تر است و ساحت قدس رسول اكرم از اين‌گونه نسبت‌ها و تهمت‌ها پاك و مبراست .\r\nبنابراين ، اگر « بسم الله » كه رسول خدا ( صلى الله عليه و آله و سلم ) در آغاز سوره‌هاى قرآن مىخواند از قرآن نبود ، آن را يادآورى مىنمود و گفتار وى هم حتماً به طور متواتر و با نقل‌هاى پياپى و قطعى به ما مىرسيد ، در صورتى كه اين مطلب حتى به صورت خبر واحد هم براى ما نقل نشده و به دست ما نرسيده است .\r\n4 . وجود « بسم الله » در تمام مصاحف\r\nاز مطالبى كه هيچ شكى بدان راه ندارد ، اين است كه قرآنهايى كه قبل از جمع‌آورى عثمان و بعد از وى در دست صحابه و تابعين بوده ، همه داراى « بسم الله » بوده‌اند و اين آيه در اول تمام سوره‌ها بجز سورهء برائت ضبط شده بود . اگر « بسم الله » جزو سوره‌هاى قرآن نبود ، صحابه پيامبر آن را در قرآن‌هاى خود ضبط نمىكردند زيرا صحابه از درج و ضبط آنچه كه جزء قرآن نيست ، در قرآن ، شديدا ! ابا و امتناع داشتند تا آن جا كه عده‌اى از مسلمانان حتى از اعراب و نقطه گذارى قرآن هم جلوگيرى مىنمودند .\r\n\r\n","description":"","footnote":"","page_name":" 762 ","page_number":306},
  {"content":"\r\n\r\nبا اين حساب ، وجود « بسم الله » در مصاحف و قرآن‌هاى اصحاب پيامبر و تابعين آنان ، شاهد و گواه حق است بر اينكه در نظر آنان « بسم الله » هم مانند ساير آياتى كه در قرآن مجيد تكرار شده است ، جزء قرآن مىباشد .\r\nاز اين گفتار روشن مىشود كه ، ضبط « بسم الله » در قرآن براى جزئيت آن است نه تنها براى فاصله بودن در ميان سوره‌ها .\r\nدليل ديگر بر بطلان اين نظريه كه مىگويند : « بسم الله » تنها براى فاصله بودن در ميان سوره‌هاست ، ضبط « بسم الله » در سورهء حمد و عدم ضبط آن در سورهء برائت است زيرا اگر هدف تنها علامت‌گذارى و ايجاد فاصله در ميان سوره‌ها بود جريان برعكس مىشد ، « بسم الله » در اول سوره برائت ضبط مىشد نه در اول سورهء حمد كه قبل از آن سوره‌اى نيست تا « بسم الله » نقش فاصله بودن را ايفا كند . اين خود دليل مسلم ديگرى است بر اينكه « بسم الله » آيهء مستقلى از آيات سورهء حمد است و در اين سوره به صورت جزئيت نازل گرديده و در سورهء برائت نازل نشده است .\r\nدلائل مخالفين\r\nكسانى كه « بسم الله » را جزو سوره‌هاى قرآن نمىدانند ، با دلائل چندى به گفتارشان استدلال مىكنند كه اينك ذيلًا بررسى مىشود :\r\n1 . مىگويند : طريق ثابت شدن قرآن منحصر است به تواتر . بنابراين هر چه كه ثابت شدن آن محل اختلاف و مورد نزاع است ، نمىتواند جزو قرآن باشد و چون جزء قرآن بودن « بسمله » هم مورد نزاع و اختلاف است لذا نمىتوان آن را جزء قرآن به حساب آورد .\r\nپاسخ : در جوابشان مىگوييم :\r\nاولًا : جزء بودن « بسم الله » نسبت به قرآن از ناحيهء اهل بيت با تواتر و قاطعيت\r\n\r\n","description":"","footnote":"","page_name":" 763 ","page_number":307},
  {"content":"\r\n\r\nثابت گرديده است ، حجيت و مدركيت\r\nگفتار آنان ، چنان كه قبلًا گفتيم از نظر رسول خدا ( صلى الله عليه و آله و سلم ) مسلم و قطعى است . بنابراين ، هر چه از اهل بيت ( عليهم السّلام ) با تواتر به ما برسد ، مانند اين است كه از خود رسول خدا ( صلى الله عليه و آله و سلم ) با تواتر رسيده است و كوچكترين فرقى از اين لحاظ در ميانشان نيست .\r\nثانياً : پس از آن‌كه عدهء زيادى از صحابه به جزء بودن « بسم الله » از سوره‌هاى قرآن شهادت مىدهند و روايات فراوانى نيز به طور تواتر معنوى به اين معنى دلالت مىكنند ، نظريه عدهء قليلى دربارهء عدم جزئيت كه در اثر يك پندار واهى و باطل به وجود آمده است ، نمىتواند كوچكترين ضرر و لطمه‌اى به تواتر وارد كند .\r\nثالثاً : به‌طور تواتر نقل شده است كه رسول خدا ( صلى الله عليه و آله و سلم ) هر وقت يكى از سوره‌هاى قرآن را تلاوت مىفرمود : « بسم الله » را نيز مىخواند و با اينكه او در مقام بيان و تعليم بوده هيچ‌گاه نگفته است : اين « بسم الله » را كه مىخوانم جزء سوره نيست و اين مطلب به تنهايى مىتواند ، دليل قطعى و مسلمى باشد بر اينكه « بسم الله » از قرآن است .\r\nآرى ، تنها چيزى كه در اينجا مىتوان گفت ؛ اين است كه عمل رسول خدا ( صلى الله عليه و آله و سلم ) مىتواند ، قرآن بودن « بسم الله » را ثابت كند نه جزء بودنش را ، در اثبات جرئيت هم علاوه بر روايات زيادى كه به طريق شيعه و سنى در اين مورد آمده است ، مىتوان به رواياتى كه قبلًا در اينجا آورديم ، استناد نمود و با همان روايات جزء بودن « بسم الله » را در سوره‌هاى قرآن اثبات كرد .\r\nزيرا در اثبات قرآن بودن جمله‌اى ، تواتر و نقل‌هاى پياپى و يقين‌آور لازم است ولى جزو سوره‌اى از سوره‌هاى قرآن بودن ، با خبر واحد هم ثابت مىشود و دليلى بر لزوم تواتر در اين مورد وجود ندارد .\r\n2 . مىگويند : مسلم از ابوهريره چنين آورده است كه رسول خدا ( صلى الله عليه و آله و سلم ) مىگفت : خداوند فرمود : من نماز را در ميان خود و بنده‌ام ، دو قسمت نموده‌ام و براى\r\n\r\n","description":"","footnote":"","page_name":" 764 ","page_number":308},
  {"content":"\r\n\r\nبنده‌ام هر چه بخواهد ، خواهم داد ، پس چون بندهء نمازگزار مىگويد : « الْحَمْدُللهِ رَبِّ الْعالَمينَ » خداوند مىگويد : بنده‌ام ثنايم گفت و چون گويد : « مالِكِ يَوْمِ الدّينِ » خدا فرمايد : بنده‌ام ستايشم نمود و چون مىگويد : « ايّاكَ نَعْبُدُ و ايّاكَ نَسْتَعينُ » خدا مىفرمايد : اين در ميان من و بنده‌ام باشد و براى وى آنچه را كه بخواهد ، مىدهم و چون گويد : « اهْدِنَا الصِّراطَ الْمُسْتَقيمَ » خدا مىفرمايد : هدايت من براى بنده‌ام\r\nخواهد رسيد و آنچه كه او بخواهد . « 1 »\r\nنحوهء استدلال با اين حديث اين است كه ظاهر آن دلالت مىكند بر اينكه سورهء حمد از دو قسمت تشكيل يافته است : قسمت اول تا « اياك نعبد » كه نصف آيه چهارم است براى خداست و قسمت دوم آن كه از نصف همان آيه تا پايان سوره مىباشد براى نمازگزار است . اين دو قسمت ، هم از نظر تعداد آيات با هم مساويند و هم روايت « تنصيف » كه نصف سورهء حمد براى خدا و نصف آن براى نمازگزار است ، تصحيح و تأييد مىشود ، ولى اگر « بسم الله » را جزء سور حمد بدانيم ، در اين صورت معناى حديث صحيح نخواهد بود زيرا به / طورى كه قبلًا نموديم ، سورهء حمد در اين صورت جمعاً داراى هفت آيه است و اگر « بسم الله » جزء حمد باشد ، بايد از صراط الذين تا آخر آن يك آيه حساب شود و در نتيجه قسمت اول سوره ، چهار آيه و قسمت دوم آن ، دو آيه و نصف خواهد بود و موضوع تقسيم‌بندى سوره به دو قسمت مساوى - كه در حديث مذكور آمده است - صحيح نخواهد بود .\r\nپاسخ : پاسخ ما به اين روايت اين است كه :\r\nاولًا : اين روايت از « علا » نقل گرديده و دانشمندان رجال در توثيق و تضعيف وى با اختلاف سخن گفته‌اند ، لذا نمىتوان به اين روايت اطمينان و اعتماد نمود .\r\n\r\n\r\n","description":"","footnote":"\r\n( 1 ) . صحيح مسلم 2 / 6 ، سنن ابى داوود 1 / 30 ، سنن نسائى 1 / 144 .\r\n","page_name":" 765 ","page_number":309},
  {"content":"\r\n\r\nثانياً : اگر دلالت اين روايت صحيح باشد ، با روايات صحيح ديگرى كه دلالت مىكنند بر اينكه سورهء حمد با « بسم الله » هفت آيه است نه بدون آن ، معارض و مخالف است و ما قسمتى از اين روايات را قبلًا آورديم .\r\nثالثاً : اين روايت دلالت ندارد كه اين تقسيم‌بندى به حسب الفاظ سورهء حمد بوده است بلكه ظاهر اين است كه اين تقسيم‌بندى به حسب معنى بوده است و منظور اين است كه قسمتى از اجزاى نماز به حسب معنى و مدلول ، راجع به پروردگار و قسمت ديگرى نيز راجع به بندگان است . بنابراين ، لازم نيست كه سوره را از نظر الفاظ در ميان خالق و مخلوق به دو قسمت مساوى تقسيم كنيم .\r\nرابعاً : اگر فرض كنيم كه اين تقسيم‌بندى به حسب الفاظ است نه به حسب معانى ، از كجا معلوم كه به حسب آيات باشد . شايد تنها به حساب كلمات سورهء حمد به دو قسمت مساوى تقسيم شود گرچه از نظر آيات مساوى نباشد زيرا كلمات آياتى كه قبل از جملهء « ايّاكَ نَعْبُدُ و . . . » آمده و همچنين كلمات آياتى كه بعد از اين جمله آمده است ، با حساب نمودن « بسم الله » و حذف مكرراتش ، مساوى و هر قسمت ده كلمه باشد بدون اينكه آيات آن مساوى باشد .\r\n3 . مىگويند : از دلائل عدم جزء بودن « بسم الله » روايتى است كه ابوهريره نقل نموده و آن اينكه : سورهء كوثر سه آيه\r\n« 1 » و سورهء ملك سى آيه است « 2 » و اگر بسم الله جزء سوره بود ، آيات اين دو سوره بيش از اين بود كه ابوهريره گفته است .\r\nپاسخ : اين روايت كه ابوهريره دربارهء سورهء كوثر نقل نموده است بر فرض صحيح بودن ، با روايتى كه انس نقل كرده و ما آن را قبلًا ذكر نموديم ، معارض است . « 3 »\r\n\r\n\r\n","description":"","footnote":"\r\n( 1 ) . من چنين روايتى در كتب حديث به دست نياوردم\r\n( 2 ) . مستدرك حاكم 1 / 565 ، صحيح ترمذى 11 / 30 ، كنز العمال 1 / 525 - 516\r\n( 3 ) . در همين بخش كتاب تحت عنوان احاديث اهل سنت حديث اول .\r\n","page_name":" 766 ","page_number":310},
  {"content":"\r\n\r\nروايت انس از روايات صحيح و مورد قبول است كه تمام صحاح بجز « مُوَطّأ » « 1 » آن را نقل كرده‌اند .\r\nبنابراين ، روايت ابوهريره را يا بايد كنار گذاشت و يا بايد بدين گونه تأويل نمود كه اين روايت ، شماره آيات اختصاصى آن دو سوره را بيان مىكند نه تمام آيات آن‌ها را و « بسم الله » آيه‌اى است اشتراكى كه تمام سوره‌هاى قرآن در آن مشتركند ، اين است كه معمولًا در بيان شماره آيات سوره‌هاى آن را حساب نمىكنند .\r\nدر اينجا ، تفسير آيه « بسمله » در دو فصل پايان يافت كه فصل اول مربوط به اصل تفسير و فصل دوم مربوط به مسائل كلى و نكات عمومى آيه بود و در فصل آينده به تفسير سوره حمد خواهيم پرداخت .\r\n\r\n\r\n","description":"","footnote":"\r\n( 1 ) . تيسير الوصول 1 / 199 .\r\n","page_name":" 767 ","page_number":311},
  {"content":"\r\n\r\n\r\nتفسير بخش اول سورهء حمد\r\nسوره حمد از سه بخش تشكيل گرديده است : بخش اول مربوط به حمد و ثناى خداوند و توجه به صفات عالى كمال و جمال الهى است و بخش دوم آن مربوط به اظهار بندگى و استعانت در پيشگاه او است و بخش سوم آن مربوط به دعا ، نيايش و خواسته‌هاى انسانى است و اينك در اين فصل به تفسير بخش اول آن مىپردازيم :\r\nبخش اول سوره حمد از سه آيه تشكيل يافته است :\r\n« الْحَمْدُ لِلّهِ رَبِّ الْعالَمِينَ * الرَّحْمنِ الرَّحِيمِ * مالِكِ يَوْمِ الدِّينِ » . ( سورهء حمد / 4 - 2 )\r\nنحوهء قرائت\r\n1 . اكثر دانشمندان علم قرائت ، دال « الحمد » را با ضمه و لام « لله » را با كسره خوانده‌اند ولى بعضى از آنان دال « الحمد » را در اعراب و حركت به لام « لله » كه بعد از آن واقع شده است ، تابع نموده و مانند آن با كسره مىخوانند و بعضى درست بالعكس اين قرائت ، لام « لله » را به دال « الحمد » كه قبل از آن قرار گرفته است ، تابع كرده و مانند آن با ضمه تلفظ مىكنند ولى اين دو قرائت بسيار شاذ و غير معروف است كه نبايد به آن‌ها توجه نمود .\r\n\r\n","description":"","footnote":"","page_name":" 768 ","page_number":312},
  {"content":"\r\n\r\n3 . در كلمهء « مالك » نيز قرائتهاى مختلفى نقل گرديده است : بعضى از قراء ، آن را « مُلْك » با سكون لام به شكل فُلْس و بعضى ديگر « مَليك » مانند فعيل خوانده‌اند و ابوحنيفه آن را « مَلَك » به صيغه فعل ماضى تلاوت نموده است ولى هيچ‌يك از اين قرائت‌هاى شاذ و غير معروف ، قابل توجه و داراى اعتبار نيست و اكثر دانشمندان علم قرائت آن را « مالك » به شكل فاعل و يا « مَلِك » به شكل كتف خوانده‌اند و اين دو مشهورترين و صحيح‌ترين قرائت است .\r\nكدام يك از آن دو قرائت بهتر است ؟\r\nگفتيم كه قرائت‌هاى مختلفى در كلمهء « مالك » وجود دارد و از همه مشهورتر و صحيح‌تر دو قرائت « مالِك » و « مَلِك » است ولى در انتخاب و ترجيح يكى از اين دو قرائت بر ديگرى بسيار سخن گفته‌اند :\r\nگاهى مىگويند : « مالك » صحيح‌تر است ، بدليل آنكه مفهوم وسيع‌تر و عمومىتر از مفهوم « مَلِك » است ، مثلًا اگر گفته شود فلان شخص مالك قوم است از اين جمله استفاده مىشود كه او علاوه بر حق ملكيّت و مالكيّت كه مفهوم اصلى كلمه است ، سلطنت و پادشاهى نيز بر آنان دارد ولى اگر بگويند : فلانى ملك قوم است ، از اين جمله تنها سلطنت و پادشاهى كه مفهوم اصلى خود كلمه مىباشد ، استفاده مىشود نه حق مالكيت . به عبارت ديگر ، مالك شامل مفهوم « ملك » مىباشد ، ولى « مالك » شامل مفهوم « ملك » نيست .\r\nگروه ديگرى مىگويند كه : قرائت « ملك » از « مالك » بهتر است ، بدليل اينكه كلمه « مالك » غالباً به سوى زمان اضافه نمىشود بلكه كلمهء « ملك » است كه به سوى زمان اضافه مىگردد ، مثلًا مىگويند : « مَلِكُ الْعَصْرِ » ى ا « مُلُوكُ الاعصارِ الْمُتَقَدَّمَهءِّ » . بنابراين ، قرائت « ملك » در اين مورد كه به سوى زمان و « يَوْمُ الدَين » اضافه شده است ، رجحان و برترى دارد .\r\n\r\n","description":"","footnote":"","page_name":" 769 ","page_number":313},
  {"content":"\r\n\r\nاين بود نمونه‌اى از استدلال طرفين كه در ترجيح و انتخاب يكى از اين دو قرائت به آن‌ها تمسك و استناد مىكنند ، ولى به عقيدهء ما اين بحث فايده مهمى ندارد و اساساً در قرائت‌هاى معروف برترى قرائتى بر قرائت ديگر و انتخاب يكى از آن‌ها امكان‌پذير نيست ، زيرا اگر اين قرائت‌ها با تواتر و نقل‌هاى پياپى و يقين‌آور از پيامبر ثابت باشند ، همهء آن‌ها جنبه قرآنى پيدا مىكنند و تفاوتى در ميان آيات و كلمات قرآن نيست و اگر اين قرائت‌ها از راه تواتر ثابت نباشد - چنان كه حق هم همين است « 1 » - در اين صورت اگر ترجيح و امتياز يك قرائت سبب قطع به بطلان قرائت ديگر شود ، تحقيق در امتيازات قرائتى بر قرائت ديگر و انتخاب يكى از آن‌ها مانعى ندارد ، ولى سخن در اين است كه از راه ترجيح قرائتى بر قرائت ديگر نمىتوان بطلان اين قرائت را ثابت نمود و اگر بحث و تحقيق در ترجيح قرائتى بر قرائت ديگر بطلان آن را ثابت نكند - چنان كه غالباً همچنين است - در اين صورت اين بحث بىفايده است چون مسلم است كه از هر يك از قرائت‌هاى معروف بدون تفاوت مىتوان پيروى نمود . « 2 »\r\nآرى ، بحث ترجيح قرائتى بر قرائت ديگر ، يك بحث بىفايده‌اى است مخصوصاً در اين مورد زيرا تفاوت معناى « ملك » و « مالك » در جايى است كه كلمه « ملك » در سلطنت اعتبارى و ساختگى به كار برود كه در اين صورت مراتب سلطنت به اختلاف موارد تفاوت مىكند ، گاهى توأم با مالكيت خواهد بود و گاهى خالى از آن و اما اگر يك كلمه در خداوند كه سلطنتش حقيقى مىباشد ، به كار رود ؛ در اين صورت مراتب آن متفاوت نمىباشد و هميشه توأم با مالكيت بوده و مفهوماً با كلمه « مالك » يكى خواهد بود و از كلمهء « ملك » برتر نخواهد بود .\r\nاز اينجا معلوم مىشود اضافهء « مالك » به سوى زمان اگر در غير خداوند\r\n\r\n\r\n","description":"","footnote":"\r\n( 1 ) . اين بحث در جلد اول همين كتاب ، بخش قرائات گذشت\r\n( 2 ) . اين بحث هم در جلد اول ، بخش قرائت‌هاى هفتگانه كتاب آمده است .\r\n","page_name":" 770 ","page_number":314},
  {"content":"\r\n\r\nجايز نيست ، مستلزم آن نخواهد بود كه در خداوند هم صحيح نباشد ، زيرا او همان‌طور كه مالك همهء موجودات است ، واقعاً مالك زمان هم مىباشد ، پس كلمه « مالك » در اضافه شدن به سوى زمان در خداوند با « ملك » يكسان است و از اين نظر هم كلمهء « ملك » نمىتواند از « مالك » برتر باشد .\r\nگاهى گفته مىشود كه چون اضافهء « مالك » به « يوم الدّين » اضافهء لفظى و مفيد تعريف نيست ، لذا در نكره بودن خود باقى مىماند و جملهء « نكره » نمىتواند براى « الله » - كه معرفه است - وصف واقع شود ، پس بايد « ملك » خوانده شود زيرا مراد از « ملك » سلطان است و اين كلمه با داشتن آن معنى در حكم جامد و كلمه اسمى و غير مشتق خواهد بود و اضافهء چنين كلمه ، مفيد « تعريف » بوده و آن را معرفه و معين مىسازد و اشكال وصف شدن « نكره » بر « معرفه » پيش نخواهد آمد .\r\nپاسخ ديگران : در تفسير كشاف و كتاب‌هاى ديگر به اين ايراد چنين پاسخ داده شده كه اضافهء اسم فاعل در صورتى لفظى است و نمىتوان كسب « تعريف » و تشخّص كند كه آن اسم فاعل ، به معناى حال و يا آينده باشد ولى اگر به معناى « ماضى » و گذشته و يا مقصود از آن ، دوام و هميشگى باشد ، در اين صورت اضافهء اسم فاعل معنوى خواهد بود و از مضاف اليه خود كسب « تعريف » خواهد نمود مانند :\r\n« الْحَمْدُ لِلَّهِ فَاطِرِ السَّماوَاتِ وَالْأَرْضِ جَاعِلِ الْمَلَائِكَهءِ رُسُلًا . . . » . ( سورهء فاطر / 1 )\r\n« ستايش مخصوص خداوندى است كه آفرينندهء آسمان‌ها و زمين است و فرشتگان را رسولانى قرار داده است . »\r\nبه طورى كه مىبينيد : « فاطر » و « جاعل » در آيهء اول به معناى « ماضى » و « غافر الذّنب » و « قابل التّوب » در آيه دوم براى دوام هميشگى و هر چهار كلمه در اثر اضافه شدن ، معرفه گرديده و براى « الله » وصف قرار گرفته‌اند . اضافهء « مالك » نيز از اين قبيل است زيرا مفهوم كلمهء « مالك » يعنى مالكيت خداوند به روز قيامت ، هميشگى است . بنابراين اضافهء آن ، از قبيل اضافهء معنوى و قابل كسب تعريف است و با كسب تعريف مىتواند براى « الله » وصف واقع شود .\r\n\r\n","description":"","footnote":"","page_name":" 771 ","page_number":315},
  {"content":"\r\n\r\nپاسخ ما\r\nتحقيق در پاسخ اين اشكال اين است كه اصلًا اضافه ، اعم از لفظى و معنوى ، مفيد « تعريف » و تشخّص نيست بلكه اضافه ، فقط مفيد تخصيص و يك نوع تضييق و كم كردن دايرهء مفهوم و مصاديق لفظ است و اما تعريف و تشخّص بايد از شواهد و قراين ديگر استفاده شود نه از اضافه .\r\nدليل و توضيح مطلب اينكه : بديهى است كه فرقى در بين اين دو جمله نيست كه بگوييم « غلام لزيد » و يا « غلام زيد » و همان‌طور كه جملهء اول غير از تخصيص و كم كردن تعداد و مصاديق غلام ، فايدهء ديگر ندارد - زيرا شايد زيد غلام‌هاى زياد و متعدد داشته باشد - در موارد اضافه معنوى هم مانند جملهء دوم فقط تخصيص حاصل مىگردد . در موارد اضافهء لفظى نيز همان‌گونه تخصيص و كم كردن افراد بدست مىآيد ، منتها با اين تفاوت كه تخصيص در لفظ ، ناشى از اضافه نيست بلكه بدون اضافه هم حاصل مىشود و اضافه بجز تخفيف فايده ديگر ندارد .\r\nآرى ، اضافه خواه لفظى باشد و خواه معنوى ، مفيد تخصيص است نه مفيد تعريف و تعيين ، ولى اين مطلب موجب آن نيست كه كلمهء « مضاف » نتواند براى يك كلمه « معرفه » وصف واقع شود زيرا مجوّز وصف بودن اگر تنها تخصيص يافتن باشد كه در تمام موارد اضافه خواه لفظى باشد و يا معنوى به طور يكسان وجود دارد و اگر مجوز آن ، معرفه بودن باشد ، آن هم ممكن است از شواهد و قرائن خارجى به دست بيايد و استفاده تعيين از قرائن خارجى هم در هر دو نوع اضافه يكسان مىباشد . بنابراين ، فرقى در ميان اضافه لفظى و معنوى نيست و هرچه در تفاوت اين دو نوع اضافه ، گفته شده است ، مفهوم صحيحى ندارد .\r\nسخن ديگرى كه براى تكميل بحث در اين موارد بايد افزود ، اين است كه : دانشمندان ادب اتفاق دارند بر اينكه : اگر مضاف در اضافهء لفظى صفت مشبّهه\r\n\r\n","description":"","footnote":"","page_name":" 772 ","page_number":316},
  {"content":"\r\n\r\nباشد ، وصف براى معرفه واقع نمىشود ولى اگر مضاف صفت مشبهه نباشد ، « سيبويه » از « خليل » و « يونس » نقل مىكند كه به نظر آنان ، چنين مضافى مىتواند وصفى براى معرفه واقع شود و در لغت عرب براى اين نوع وصف و اضافه مثال‌هاى فراوانى وجود دارد كه محل بحث ما نيز مىتواند از اين نوع اضافه باشد .\r\nو اما نظريهء تفسير كشاف كه كلمهء « مالك » در « مالك يوم الدين » به معناى مالكيت هميشگى و استمرارى مىداند ، بطلان آن آشكار و روشن است ، زيرا احاطهء خداوند و مالكيت او نسبت به موجودات ، گرچه استمرارى است ، ولى كلمهء « مالك » در اين آيه به سوى « يوم الدين » اضافه شده است و روز جزا هم در آينده خواهد بود . به ناچار بايد « مالك » هم براى آينده باشد نه براى استمرار .\r\nاما فرقى كه بعضى از دانشمندان دربارهء اسم فاعل مضاف گفته‌اند كه اگر براى ماضى و گذشته باشد ، در اين صورت تعين و تشخص پيدا مىكند و مىتواند صفت براى معرفه باشد و اگر به معناى حال و آينده باشد ، نمىتواند صفت براى معرفه قرار بگيرد و در تفاوت اين دو چنين گفته‌اند كه اسم فاعل اگر براى گذشته باشد ، حتماً به وقوع پيوسته است و هر چيزى كه به وقوع پيوسته و تحقق يافته است ، شناخته مىشود و مىتواند بر يك موضوع معرفه و شناخته شده وصف قرار بگيرد و اما اسم فاعلى براى حال و آينده باشد ، اين خصوصيت را ندارد .\r\nبه نظر ما اين تفاوت نيز بىاساس است زيرا تحقق و به وجود آمدن چيزى مستلزم علم و اطلاع نيست كه تا آن چيز معرفه و شناخته شده باشد و گاهى ماضى و گذشته در عدم اطلاع از آن و عدم شناخت آن ، با آينده يكسان است .\r\nخلاصهء سخن اينكه : همهء اين تعليل‌ها ، فرمول‌بندىها و قاعده‌بافىها ، پوچ و بىاساس است و در كلام عرب ، تنها بايد از استعمال عرب‌هاى فصيح پيروى نمود و به آنان اعتماد و استناد كرد و قواعد عربى را از استعمالات مختلف آنان بدست آورد .\r\n\r\n","description":"","footnote":"","page_name":" 773 ","page_number":317},
  {"content":"\r\n\r\nلغات و مفردات\r\n1 - الْحَمْدُ : اين كلمه به معناى سپاس و ضد لوم و ملامت است . اين لغت در برابر افعال و اعمال نيك كه با اختيار انجام مىشود ، استعمال مىشود ؛ اعم از اينكه اين كار نيك به نفع خود حمد كننده باشد يا به نفع ديگران ولى كلمهء « شكر » كه مقابل كفران است ، در برابر احسان و نيكى از ديگرى به انسان مىرسد ، استعمال مىشود و اما كلمهء « مدح » كه مقابل ذم است ، از نظر موارد استعمال عموميت دارد و اين لغت در برابر خوبى و نيكى شخصى يا چيزى به كار مىرود ؛ خواه اين خوبى و نيكى از ممدوح بر مدح‌كننده برسد يا نرسد و خواه اين نيكى اختيارى باشد ، مانند فضيلت انسانى و يا غير اختيارى باشد ، مانند روشنايى خورشيد و درخشندگى دانهء « دُر » .\r\nالف و لام در كلمهء « الْحَمْدُ » براى جنس است زيرا براى حمد ، عهد خارجى يعنى مصداق معهودى در خارج وجود ندارد .\r\n4 - 3 - 2 - « الله » و « رحمن » و « رحيم » : اين سه كلمه در فصل پيش در تفسير « بسم الله » توضيح داده شده است و احتياجى به تكرار آن نيست .\r\n5 - رَبَّ : از كلمهء « رَبَبَ » گرفته شده و به معناى مالك ، مصلح و مربى است و « ربيبه » نيز از همان ريشه آمده است .\r\nكلمه » ربّ » در غير خداوند استعمال نمىشود مگر با اضافه ، مثلًا مىگويند « ربُّ السّفينهء » يعنى صاحب كشتى « ربّ الدّار » يعنى صاحب خانه .\r\n6 - عالمين : جمع است كه از لفظ خود مفرد ندارد ، مانند « رهط » و « قوم » . اين واژه به يك مجموعه متجانس از موجودات ، اطلاق مىگردد .\r\nمثلًا مىگويند : عالم جماد ، عالم نبات و امثال آن و گاهى هم به مجموعه‌اى اطلاق مىگردد كه اجزاى آن با هم ارتباط زمانى و يا مكانى داشته باشند ، مانند اينكه گفته مىشود « عالم كودكى » ، « عالم دنيا » و « عالم آخرت » .\r\n\r\n","description":"","footnote":"","page_name":" 774 ","page_number":318},
  {"content":"\r\n\r\nگاهى نيز كلمهء « عالم » در مجموع و تمام موجودات جهان آفرينش با تفاوت و اختلافاتى كه در ميانشان وجود دارد ، به كار مىرود .\r\nجمع اين كلمه با واو و نون است و مىگويند : « عالمون » . گاهى جمع آن به شكل « فواعل » مىآيد و مىگويند : « عوالم » و در لغت عرب كلمه‌اى نيست كه به شكل « فاعل » - با فتح عين - باشد و با واو و نون جمع بسته شده باشد به جز اين كلمه .\r\n7 - ملك : اين كلمه به معناى احاطه و سلطه آمده است و اين احاطه و سلطه ، گاهى داراى حقيقت خارجى و واقعى است ، مانند سلطنت خداوند بر تمام موجودات زيرا هستى هر موجودى وابسته به خالق و هستىبخش او است و واقعيت مستقلى از خود ندارد جز همان ارتباط تعلق به علت اصلى و آفريننده‌اش و هر موجود ممكن در پيدايش و بقايش محتاج و نيازمند به هستى بخش خود مىباشد و لحظه‌اى از آن غنى و بى نياز نيست و هيچ گاه از نياز و احتياج ، جدا و منفك نخواهد بود .\r\n« وَ اللَّهُ الْغَنِىُّ وَ أَنتُمُ الْفُقَرَاءُ » . ( سورهء محمد / 38 )\r\n« خداوند بى نياز است و شما همه نيازمنديد . »\r\nگاهى نيز اين سلطنت اعتبارى و فرضى و يا قراردادى است مانند مالكيت مردم به اشياء مثلًا ، مالك بودن زيد به اموال شخصى خويش ، جز اين معنى ندارد كه نسبت به اين اموال ملكيت و حق خاصى براى وى اعتبار و فرض شده است و اختيار آن اموال از نظر تصرف و استفاده كردن در دست او است و اين فرض و اعتبار به وسيلهء يكى از مقتضيات و علاقه‌ها و قراردادهاى عارضى مانند عقد ، ايقاع ، حيازت ، ارث و امثال آن حاصل مىشود و اما ملكيت از نظر فلاسفه عبارت است از هيأت و وضعيتى كه از احاطهء چيزى به چيز ديگر حاصل مىشود . مالكيت در پيش فلاسفه يكى از « اعراض » نه گانه است و از آن به مقولهء « جِدَهِ » تعبير مىكنند ، مانند هيئتى كه از احاطهء عمامه بر سر انسان و يا احاطهء انگشتر به وجود مىآيد .\r\n\r\n","description":"","footnote":"","page_name":" 775 ","page_number":319},
  {"content":"\r\n\r\n8 - دين : به معناى جزا و حساب است و اين هر دو معنى را در جملهء « مالك يوم الدين » مىتوان منظور كرد زيرا حساب ، مقدمه جزا است و روز حساب عيناً همان روز جزا است .\r\nسپاس مخصوص خدا است :\r\nخداوند متعال با جملهء « الحمد الله رب العالمين » اين واقعيت را براى بشر يادآور مىشود كه مفهوم حمد و هر آنچه حمد و سپاس خداوند ناميده مىشود ، اختصاص به ذات مقدس او دارد .\r\nاين يك حقيقت مسلم و روشنى است كه دلائل فراوانى آن را تأييد و ثابت مىكند . اينك نمونه‌اى از اين دليل :\r\n1 - حسن و كمال هر فعلى ناشى از حسن و كمال فاعل و عامل آن است و چون خداوند متعال ، كمال مطلق است و كوچك‌ترين عيب و نقصى در او نيست ، قهراً كار و عمل او هم يك عمل كامل و شايسته و خالى از هر گونه عيب و نقص خواهد بود ، چنان كه اين معنى در قرآن مجيد هم آمده است آن جا كه مىگويد :\r\n« قُلْ كُلٌّ يَعْمَلُ عَلَى شَاكِلَتِهِ . . . » . ( سورهء اسراء / 84 )\r\n« بگو هر كس طبق روش [ و خلق و خوى 
  ] خود عمل مىكند . »\r\nاما غير خدا چون از نواقص خالى نيست ، به ناچار اعمال وى نيز بى نقص و عيب نخواهد بود ، پس عملى كه نيك محض و خالى از هر نقص باشد ، به خدا اختصاص دارد و صدور چنين عمل كامل و نيك محض از غير او امكانپذير نيست .\r\nاين است كه تنها ذات اقدس و كامل او ، سزاوار حمد و سپاس است و محال است كه كسى جز او سزاوار حمد و سپاس باشد و جملهء « الحمد الله » نيز به همين حقيقت اشارت و دلالت دارد زيرا به طورى كه قبلًا گفتيم ؛ كلمهء « الله » علم و نام خاص و همان ذات اقدس و اكملى است كه تمام صفات كمال و عظمت را داراست\r\n\r\n","description":"","footnote":"","page_name":" 776 ","page_number":320},
  {"content":"\r\n\r\nو حمد و سپاس نيز با به كار بردن « لام اختصاص » در جمله به او اختصاص داده شده است .\r\nامام صادق ( عليه السلام ) هم در اين باره چنين مىفرمايد : استرى از پدرم امام باقر ( عليه السلام ) گم شده بود ، پدرم گفت : اگر خداوند اين استر را به من برگرداند ، خدا را حمدى خواهم گفت كه خود وى بپسندد ، طولى نكشيد استر را با زين لجامش آوردند و چون پدرم پشت آن قرار گرفت و لباس‌هايش را جمع نمود ، سرش را به سوى آسمان بلند نمود و گفت : « الحمد الله » و هيچ كلمه‌اى بر آن اضافه ننمود . آن گاه گفت : چيزى از حمد خدا فروگذار نكردم و تمام انواع و اقسام حمد و سپاس را به خدا اختصاص دادم و هيچ حمد و سپاس نيست مگر اينكه اين جمله شامل آن است . « 1 »\r\nباز از امام صادق ( عليه السلام ) نقل شده است كه خداوند هيچ نعمت بزرگ و كوچكى بر بنده‌اش نمىدهد مگر با گفتن : « الحمدالله » شكر همهء آن نعمت‌ها را به جا مىآورد . « 2 »\r\n2 - دليل دوم بر اختصاص داشتن حمد به خدا اين است كه اولين كمال براى هر ممكن اعم از عقول ، نفوس ، ارواح و اجساد ، وجود و هستى او است و جاى ترديد نيست كه اين كمال از سوى خدا است زيرا ايجاد كننده و خالق تمام اشياء هم او است .\r\nاما كمال دوم هر موجودى همان امتيازات و مختصاتى است كه موجب فضيلت و مزيت آن مىباشد و اين امتيازات گاهى اختيارى است و گاهى غير اختيارى ، پس آنچه كه خارج از اختيار مخلوق است ، باز بدون شك از افعال پروردگار خواهد بود مانند : نمو در نباتات و درك نفع و ضرر در حيوانات و قدرت نطق و بيان مقاصد ، در انسان‌ها .\r\nو اما امتيازاتى كه انسان به اختيار خود به آن‌دست يافته است ، گرچه با\r\n\r\n\r\n","description":"","footnote":"\r\n( 1 ) . تفسسير برهان 1 / 29 در اصول كافى باب الشكر ص 356 نيز روايتى نزديك به اين مضمون آمده است .\r\n( 2 ) . اصول كافى ، باب الشكر ، ص 356 .\r\n","page_name":" 777 ","page_number":321},
  {"content":"\r\n\r\nاختيار خود او است ولى برگشت آن نيز به خداوند متعال است ، زيرا همان خدا است كه او را به راه راست ، هدايت و به طريق مستقيم رهبرى فرموده ، درك و استعداد كسب مقام و كمال و به دست آوردن امتيازات را به او داده است .\r\nو به اين حقيقت نيز با جملهء « رب العالمين » اشاره شده است .\r\n3 - هيچ‌يك از اعمال نيكى كه از خدا صادر مىشود ، براى خود او نيست زيرا او كامل مطلق است و تكامل نسبت به وى مفهومى ندارد ، پس هر فعل و عملى كه خدا انجام مىدهد ، احسان محض و انعام خالصى است كه نفعش تنها عايد مخلوقات خواهد بود .\r\nو اما افعال نيكى كه از ديگران صادر مىشود ، گرچه گاهى سود اين اعمال به ديگران هم مىرسد ولى با اين حال ، سود آن‌ها در مرحلهء اول براى خود شخص است كه عمل را انجام مىدهد زيرا او كمال خويش را در گروى اين اعمال ، درك و احساس مىكند و به همين انگيزه است كه آن را انجام مىدهد . قرآن مجيد در اين باره مى فرمايد :\r\n« إِنْ أَحْسَنتُمْ أَحْسَنتُمْ لأَنفُسِكُمْ » . ( سورهء اسراء / 7 )\r\n« اگر نيكى كنيد ، به خودتان نيكى كرده‌ايد . »\r\nپس احسان محض و نيكى خالص كه سودش فقط براى ديگران باشد ، فعل پروردگار است و بس ، بنابراين تنها او است كه سزاوار حمد و سپاس است نه غير او و به اين مطلب نيز با جملهء « الرحمن الرحيم » اشاره گرديده است .\r\nدر اين جا اين نكته را نيز اضافه مىكنيم كه حمد و ثنا در برابر افعال و كارهاى نيك ، گاهى بر اين اساس است كه شخص حامد و ثناگو عظمت و ارزش افعال نيك احسان كننده و يا صفات عالى و قابل ستايش او را درك نموده است بدون اينكه توجهى به بذل و بخشش و نظرى به احسان او و يا ترسى از وى داشته باشد ، همان درك و شناخت ، او را به حمد و سپاس برمىانگيزد .\r\n\r\n","description":"","footnote":"","page_name":" 778 ","page_number":322},
  {"content":"\r\n\r\nو گاهى نيز اين حمد و سپاس در اثر توجه به الطاف و عطاياى صاحب نعمت است و گاهى به علت طمع و علاقه به\r\nاحسان او است و گاهى هم در اثر ترس از او ، واقع مىشود ، اين است كه حمد و سپاس انگيزه‌هاى مختلفى دارد و به همهء اين علل و انگيزه‌هاى چهارگانهء حمد ، در اين سوره اشارت رفته و علت اختصاص آن به ذات اقدس پروردگار روشن گرديده است .\r\nتوضيح اينكه : در جملهء « الحمد الله » به كمال و لياقت ذاتى پروردگار كه اولين علت و انگيزهء حمد و سپاس است ، اشاره گرديده است كه ذات اقدس پروردگار تمام صفات كمال را دارا و از تمام عيوب و نقائص منزه و مبرا است و در نتيجه ذاتاً سزاوار تمام انواع و اقسام حمدها و ثناها است .\r\nدر جملهء « رب العالمين » به انگيزهء دوم حمد اشاره شده است كه خلق و ايجاد تمام موجودات ، نعمت وجود و هستى تربيت روحى و جسمى و تمام عوامل رشد و پرورش همه و همه از خدا است و بايد در برابر اين همه احسان و نيكى ، او را حمد و سپاس گفت .\r\nجملهء « الرحمن الرحيم » انگيزهء سوم حمد و سپاس را بيان مىكند و مىگويد : چون خداوند ، رحمان و رحيم و سرچشمهء رحمت است . بايد به احسان و نيكىها و الطاف و مراحم وى اميدوار بود و به اقتضاى همان توقع و اميدوارى به احسان و عنايت‌هاى خداوند است كه بايد او را ستود و حمد و ثنايش نمود ، با در نظر گرفتن اين نكته معلوم مىشود كه آيهء « الرّحمان الرّحيم » در سورهء حمد تكرارى و يا براى تأكيد نيست ، بلكه در مرحلهء اوّل ( در آيهء بسم الله ) براى تيمن و تبرك و در مرحلهء دوم براى بيان علت اختصاص داشتن تمام حمد و سپاس به خدا آمده است .\r\nجملهء « مالك يوم الدين » نيز انگيزهء و علت چهارم حمد و سپاس را بازگو مىكند و انسان را به اين حقيقت متوجه مىسازد كه پايان و برگشت تمام اعمال و امور همهء انسان‌ها به او است ، حكومت و سلطنت روز بازپسين با او است . حساب و\r\n\r\n","description":"","footnote":"","page_name":" 779 ","page_number":323},
  {"content":"\r\n\r\nمجازات اعمال تنها در دست او است . پس بايد از او بترسيم و از مخالفت او بپرهيزيم و او را حمد و ثنا بگوييم و سپاسگزارش باشيم .\r\nبا بيان و تفسير ديگر : منظور از « مالك يوم الدين » و صاحب روز جزا اين است كه آن روز ، روز عدل و بدادگسترى است . روز بذل و بخشش خداوند است و چون اين دو وصف يعنى عدل و بخشش كه در آن روز از آن‌ها كاملًا برخوردار مىشوند ، از صفات جمال و عظمت الهى است ، به ناچار بايد خدا را در مقابل اين دو صفت بزرگ ، ستود و حمد و ثنايش نمود همان‌طور كه در برابر عنايات وى كه در اين جهان به انسان‌ها مىرسد ، سزاوار حمد و ثنا مىباشد .\r\nاين بود ، تفسير قسمت اول سورهء حمد و به يارى خدا در فصل آينده به تفسير دومين بخش سوره كه آيه عبادت و استعانت مىباشد ، خواهيم پرداخت .\r\n\r\n","description":"","footnote":"","page_name":" 780 ","page_number":324},
  {"content":"\r\n\r\n\r\nتفسير بخش دوم سورهء حمد\r\n« إِيِّاكَ نَعْبُدُ وَ إِيَّاكَ نَسْتَعِينُ » . ( سورهء حمد / 5 )\r\nلغات و مفردات :\r\nعبادت : اين كلمه در لغت به سه معنى آمده است :\r\n1 - گاهى به معناى « اطاعت » و فرمانبردارى مىباشد ، مانند :\r\n« أَلَمْ أَعْهَدْ إِلَيْكُمْ يَا بَنِى آدَمَ أَن لَّا تَعْبُدُوا الشَّيْطَانَ إِنَّهُ لَكُمْ عَدُوٌ مُّبِينٌ » . ( سورهء يس / 60 )\r\n« آيا من با شما پيمان نبستم ؟ اى فرزندان آدم كه اطاعت شيطان نكنيد كه او براى شما دشمنى است آشكار ! »\r\n2 - معناى دوم عبادت : خضوع ، تذلل و ذلت است ، مانند :\r\n« فَقَالُوا أَنُؤْمِنُ لِبَشَرَيْنِ مِثْلِنَا وَ قَوْمُهُمَا لَنَا عَابِدُونَ » . ( سورهء مؤمنون / 47 )\r\n« آن‌ها گفتند : آيا ما به دو انسان ، همانند خودمان ايمان بياوريم در حالى كه قوم آن‌ها بردگان ما هستند ؟ ! »\r\nو از اين جا است راهى را كه عبور و مرور در آن بيشتر است و زياد در زير پاى عابرين قرار مى گيرد ، « مَعْبَدْ » مىنامند .\r\n3 - گاهى هم كلمهء عبادت به معناى پرستش استعمال مىشود ، مانند :\r\n\r\n","description":"","footnote":"","page_name":" 781 ","page_number":325},
  {"content":"\r\n\r\n« قُلْ إِنَّمَا أُمِرْتُ أَنْ أَعْبُدَ اللَّهَ وَ لَا أُشْرِكَ بِهِ » . ( سورهء رعد / 36 )\r\n« بگو . ! من مأمورم كه الله را بپرستم و به او شرك نورزم . »\r\nكلمهء « عبادت » غالباً در همين معنى به كار مىرود ، به طورى كه اگر بدون قرينه و خالى از قيد و شرط استعمال گردد ، مردم از آن ، همين معنى را مىفهمند .\r\nكلمهء « عبد » معناهاى مختلفى دارد :\r\nگاهى در مطلق انسان به كار مىرود گر چه آزاد باشد زيرا انسان آفريده و تربيت شدهء پروردگار است و فطرتاً در برابر او خاضع و خاشع است گرچه شايد عملًا در برابر اوامر و نواهى وى تمرد و سركشى كند .\r\nگاهى هم به معناى برده و سرسپرده مىباشد زيرا عبد ، مملوك است و اختيار وى در دست مالك مىباشد . در واقع نسبت به مالك سرسپردگى و مملوكيت دارد .\r\nگاهى در يك معناى وسيع‌تر به كار مىرود و به كسى كه نسبت به چيزى اهميت فراوان مىدهد به طورى كه توجهى به غير از آن ندارد « عبد » گفته مىشود و از همين جا است گفتار حضرت سيد الشهدا ( عليه السلام ) :\r\n« الناس عبيد الدنيا و الدين لعق على السنتهم يحوطونه ما درت معايشهم و اذا محصوا بالبلاء قل الديانون . « 1 » »\r\nيعنى مردم بندگان دنيايند . دين لقلقهء زبان آن‌هاست تا زندگيشان مىچرخد ، دم از دين مىزنند و چون روز امتحان پيش آيد ، دينداران چقدر كم خواهند بود ؟ !\r\nگاهى نيز « عبد » به شخص مطيع و فرمانبردار گفته مىشود و در آيهء زير به همين معنى آمده است :\r\n« وَ تِلْكَ نِعْمَهءٌ تَمُنُّهَا عَلَىَّ أَنْ عَبَّدتَّ بَنِى إِسْرَائِيلَ » . ( سورهء شعراء / 22 )\r\n« بنى اسرائيل را برده و فرمانبردار خويش قرار داده است . »\r\n\r\n\r\n","description":"","footnote":"\r\n( 1 ) . بحار 10 / 189 .\r\n","page_name":" 782 ","page_number":326},
  {"content":"\r\n\r\nاستعانت : به معناى كمك خواستن است . اين كلمه به دو گونه بىواسطه و يا باواسطهء « باء » متعدى و استعمال مىشود . مىگويند « استعنته » و « استعنت به » يعنى از او درخواست مدد و يارى نمودم .\r\nى ك نكته ادبى\r\n« اياك » ، در هر دو مورد مفعول است و براى افادهء حصر مقدم شده است و در اين آيه از سياق غيبت به سياق خطاب يعنى از سوم شخص به دوم شخص منتقل گرديده است و علت اين انتقال كه « التفات » ناميده مىشود ، يكى از دو چيز مىتواند باشد :\r\n1 - جملاتى كه قبل از اين آيه واقع شده ، دلالت دارند بر اينكه خداوند متعال مالك و مربى تمام موجودات و گردانندهء تمام شئون هستى و زندگى آن‌ها است و اين صفت ، مقتضى آن است كه تمام اشيا و موجودات در علم او حاضر باشند و او به تمام بندگان و اعمالشان و به تمام موجودات احاطه داشته باشد تا در روز قيامت در برابر اطاعت آنان پاداش دهد و بر معصيتشان كيفر كند و همين معنى و حضور بندگان در برابر او اقتضا مىكند كه آنان نيز حضورشان را در پيشگاه او اظهار كنند و او را مخاطب قرار دهند و بگويند : « اياك نعبد »\r\n2 - حقيقت عبادت و پرستش ، خضوع كردن بنده است در برابر پروردگارش به اين جهت كه او مربى و سرپرست او است و امورش در اختيار وى بوده و با دست او اداره مىشود كه آن را « ربوبيت » مىگويند . ربوبيت نيز مقتضى حضور مربى است كه تا تربيت و تدبير شئون بنده و تربيت شدهء خويش را به عهده بگيرد . استعانت و كمك خواستن نيز مانند عبادت ، حضور معبود و مربى را لازم دارد زيرا عدم استقلال انسان و نياز وى به يارى و عنايت خداوند مقتضى آن است كه او در پيش مدد خواهنده حضور داشته تا اعانت و يارى از طرف وى محقق گردد .\r\n\r\n","description":"","footnote":"","page_name":" 783 ","page_number":327},
  {"content":"\r\n\r\nپس ، بنده در مقام عبادت و استعانت خود را در برابر خداوند حاضر مىبيند نه غايب ، به همين جهت او را حضوراً خطاب مىكند و مىگويد : تنها تو را مىپرستيم و از تو يارى مىطلبيم . « اياك نعبد و اياك نستعين »\r\nتفسير\r\nپس از آن كه خداوند با آيات گذشته ، خود را تمجيد و توصيف نمود ، به بندگانش ياد مىدهد كه اين آيهء شريفه را بخوانند و به مفهوم و حقيقت آن معترف باشند كه آنان به جز خدا كسى را ستايش نمىكنند و از كسى به جز او استعانت و مدد نمىجويند زيرا تمام موجودات غير از خدا ذاتاً فقير و عاجز بلكه با عدم يكسانند مگر اينكه عنايت و توجه الهى شامل حالشان باشد .\r\nپس اين چنين موجودى كه هم در اصل هستى و هم در ادامهء هستى ، وجودش احتياج به ديگرى دارد ، سزاوار پرستش و استعانت نيست و تمام ممكنات گر چه از نظر كمال و نقص با هم متفاوتند ولى در صفت عجز و احتياج ، با هم يكى و مساوى هستند و اينكه همه آن‌ها در تحت حكم و ارادهء خدا مىباشند ، سهيم و يكسانند چنان كه خداوند مىفرمايد :\r\n1 - « أَلَا لَهُ الْخَلْقُ وَ الْأَمْرُ تَبَارَكَ اللّهُ رَبُّ الْعَالَمِينَ » . ( سورهء اعراف / 54 )\r\n2 - « وَ لِلَّهِ مُلْكُ السَّماوَاتِ وَ الْأَرْضِ وَ إِلَى اللَّهِ الْمَصِيرُ » . ( سورهء نور / 42 )\r\n1 - « آگاه باشيد كه آفرينش و تدبير [ جهان 
  ] از آن او و به فرمان او است . »\r\n2 - « و از براى خداست حكومت و سلطنت آسمان‌ها و زمين و بازگشت [ تمامى موجودات 
  ] به سوى او است . »\r\nكيست كه بتواند در سلطنت او معارضه كند و در امر و حكومتش با وى به مقام\r\n\r\n","description":"","footnote":"","page_name":" 784 ","page_number":328},
  {"content":"\r\n\r\nمحاجه برآيد ؟ در صورتى كه او است بخشنده و گيرنده . آنچه را كه بخواهد انجام مىدهد و آن چنان كه بخواهد ، فرمان مىدهد .\r\nپس شخص مؤمن به جز خدا را ستايش نمىكند و از كسى به جز او استعانت نمىجويد زيرا غير از خدا همگان محتاج صرفند و معبود بايد غنى و بىنياز باشد و چگونه سزاوار است كه فقيرى همچون خود فقيرى را ستايش كند ؟\r\nاز همهء آنچه گفتيم ، به طور خلاصه چنين برمىآيد كه اقتضاى ايمان اين است : انسان به جز خدا كسى را عبادت نكند و نياز خود را به جز او به پيش كسى نبرد و به جز او به كسى اتكا و اعتماد ننمايد و جز او از كسى ديگر استعانت نجويد و يارى نطلبد و در غير اين صورت به خدا و پروردگارش شريك قرار داده و در برابر ملك و سلطنت الهى ، موجود ديگرى را نيز به حكومت برگزيده است ، در صورتى كه فرمان حتمى و غير قابل تغيير الهى ، غير از اين است كه در اين مورد مىفرمايد :\r\n« وَ قَضَى رَبُّكَ أَلَّا تَعْبُدُوا إِلَّا إِيَّاهُ » . ( سورهء اسراء / 23 )\r\n« و پروردگارت فرمان داده است كه جز او را نپرستيد ! »\r\nاين بود خلاصهء تفسير آيه « اياك نعبد و اياك نستعين » كه بخش دوم سورهء حمد را تشكيل مى دهند و در اين آيه به دو موضوع بسيار مهم اشارت رفته است : « عبادت و استعانت » كه در دو فصل آينده براى تكميل بحث به توضيح آن خواهيم پرداخت .\r\n\r\n","description":"","footnote":"","page_name":" 785 ","page_number":329},
  {"content":"\r\n\r\n\r\nمسئلهء عبادت\r\nتوحيد در عبادت\r\nيكى از مطالبى كه هيچ مسلمانى نمىتواند نسبت به آن شك و ترديد به خود راه دهد ، اين است كه عبادت « به معناى پرستش » فقط به خدا اختصاص دارد . قبلًا هم گفتيم كه لفظ « عبادت » در مقام اطلاق به همين معنى انصراف دارد و مختص كردن عبادت به خدا همان « توحيد در عبادت » است و توحيد در عبادت هم از توحيد ذات خداى واحد سرچشمه مىگيرد كه پيامبران براى ترويج و تعليم همين مسئله آمده‌اند و كتاب‌هاى آسمانى نيز به همان منظور نازل شده‌اند آن جا كه مىگويد :\r\n« قُلْ يَا أَهْلَ الْكِتَابِ تَعَالَوْا إِلَى كَلِمَهءٍ سَوَاءٍ بَيْنَنَا وَ بَيْنَكُمْ أَلَّا نَعْبُدَ إِلَّا اللّهَ وَ لَا نُشْرِكَ بِهِ شَيْئاً وَ لَا يَتَّخِذَ بَعْضُنَا بَعْضاً أَرْبَاباً مِنْ دُونِ اللّهِ فَإِن تَوَلَّوا فَقُولُوا اشْهَدُوا بِأَنَّا مُسْلِمُونَ » . ( سورهء آل عمران / 64 )\r\n« بگو ! اى اهل كتاب بياييد به سوى سخنى كه ميان ما و شما يكسان است كه جز خداوند يگانه را نپرستيم و بعضى از ما بعض ديگر را به جز خداى يگانه ، به خدايى نپذيرد ! »\r\nپس ايمان به خدا با عبادت غير خدا جمع نمىشود ، اعم از اينكه اين عبادت ناشى از عقيده به تعدد خالق و انكار توحيد و يگانگى خدا باشد يا از عقيده به حجاب و واسطه‌گرى بين خالق و مخلوق سرچشمه مىگيرد كه هر دو عقيده ،\r\n\r\n","description":"","footnote":"","page_name":" 786 ","page_number":330},
  {"content":"\r\n\r\nبدون تفاوت ، فاسد و شرك آميز است ، ولى متأسفانه گروهى به اين عقايد فاسد مبتلا شده‌اند و معتقدند كه ما بين خالق و مخلوق حجاب و فاصله وجود دارد ، دعا و نداى خلق به خالقش نمىرسد و ارتباط مستقيم با خدا براى او امكان‌پذير نيست . در اين ديدگاه ، انسان خود را در ارتباط با خدا ، به خدايان و وسائط واهى نيازمند مىبيند و آن‌ها را مىپرستد تا او را به خدايش نزديك و مرتبط سازد .\r\nطرفداران اين عقيده و پندار ، تشكيلات الهى را مانند تشكيلات سلاطين و دار و دستهء آن‌ها مىپندارند كه چون سلاطين از رعايا و افراد ملت خويش دورند و دست آنان به او نمىرسد ، اين است كه مردم به ناچار خود را به وسائط و روابطى محتاج مىدانند و آن‌ها را مىپرستند كه در حل مشكلات و رفع نيازهاى آنان در ميان آنان و سلاطينشان وساطت كنند .\r\nخداوند سبحان هر دو عقيده و ديدگاه را يعنى هم اعتقاد به تعدد خالق و هم اعتقاد به وسائط را در اين آيهء شريفه و آيات ديگر قرآن مجيد محكوم كرده و آن‌ها را باطل و بىاساس معرفى نموده است :\r\n1 - اما عقيدهء اول : خداوند در مقابل ابطال اين عقيده كه همان تعدد خدايان است ، چنين مىفرمايد :\r\n1 - « لَوْ كَانَ فِيهِمَا آلِهَهءٌ إِلَّا اللَّهُ لَفَسَدَتَا فَسُبْحَانَ اللَّهِ رَبِّ الْعَرْشِ عَمَّا يَصِفُونَ » . ( سورهء انبياء / 22 )\r\n2 - « مَا اتَّخَذَ اللَّهُ مِن وَلَدٍ وَ مَا كَانَ مَعَهُ مِنْ إِلهٍ إِذاً لَّذَهَبَ كُلُّ إِلهٍ بِمَا خَلَقَ وَ لَعَلَا بَعْضُهُمْ عَلَى بَعْضٍ سُبْحَانَ اللَّهِ عَمَّا يَصِفُونَ » . ( سورهء مؤمنون / 91 )\r\n1 - « اگر در آسمان و زمين جز [ الله 
  ] خدايان ديگرى بود ، فساد در آن‌ها ايجاد مىشد . »\r\n2 - « و معبود ديگرى با او نيست كه اگر چنين مىشد ، هر يك از خدايان مخلوقات خود را تدبير و اداره مىكردند و بعضى بر بعض ديگر برترى مىجستند . خداوند پاك و منزه است از آنچه [ مشركين 
  ] توصيف مىكنند . »\r\n\r\n","description":"","footnote":"","page_name":" 787 ","page_number":331},
  {"content":"\r\n\r\n1 - اما عقيدهء دوم : كه همان عقيده به وسائط است و از مقايسهء دستگاه الهى به دستگاه‌هاى سلاطين بشرى زائيده مىشود ، خداوند اين عقيده و پندار غلط را با بيانات مختلفى محكوم مىسازد و گاهى از طرفداران اين عقيده دليل مىخواهد و از راه فطرت ، وجدان آنان را بر بىاساس بودن عقيدهشان متوجه مىسازد ، آن جا كه مى گويد :\r\n1 - « ءَالهٌ مَّعَ اللَّهِ قُلْ هَاتُوا بُرْهَانَكُمْ إِن كُنتُمْ صَادِقِينَ » . ( سورهء نمل / 66 )\r\n2 - « قَالُوا نَعْبُدُ أَصْنَاماً فَنَظَلُّ لَهَا عَاكِفِينَ * قَالَ هَلْ يَسْمَعُونَكُمْ إِذْ تَدْعُونَ * أَوْ يَنفَعُونَكُمْ أَوْ يَضُرُّونَ * قَالُوا بَلْ وَجَدْنَا آباءَنَا كَذلِكَ يَفْعَلُونَ » . ( سورهء شعراء / 74 - 71 )\r\n1 - « آيا با وجود خداى [ حقيقى 
  ] خداى ديگرى هم هست ، بگو كه اگر راست مىگوييد ، دليلتان را بياوريد ! »\r\n2 - « گفتند ما بت‌ها را مىپرستيم و همه روزه ملازم عبادت آن‌ها هستيم [ ابراهيم 
  ] گفت : آيا صداى شما را مىشنوند آن گاه كه آنان را مىخوانيد و بر شما نفع و ضررى مىرسانند ؟ گفتند : نه ، بلكه پدران خود را چنين يافتيم [ ما نيز چنين مىكنيم . 
  ] »\r\nگاهى نكته‌اى را براى آنان يادآورى مىنمايد كه خود به خود به اشتباهشان پىببرند و متوجه شوند كه آنچه قادر به نفع و ضرر رساندن نيست ، قدرت بخشيدن و يا پس گرفتن نيز ندارد . نه نفعى به آنان مىرساند و نه ضررى ، نه ميراندن در دست او مىباشد و نه حيات و زندگى بخشيدن . بنابراين چنين موجودى نمىتواند به جز مخلوق ضعيفى باشد و شايسته نيست ، انسانى كه داراى عقل و تفكر مىباشد ، چنين مخلوق ضعيف را بپرستد و به خداونديش بپذيرد :\r\n\r\n","description":"","footnote":"","page_name":" 788 ","page_number":332},
  {"content":"\r\n\r\n1 - « قَالَ أَفَتَعْبُدُونَ مِن دُونِ اللَّهِ مَالا يَنفَعُكُمْ شَيْئاً وَلَا يَضُرُّكُمْ * أُفٍّ لَّكُمْ وَلِمَا تَعْبُدُونَ مِن دُونِ اللَّهِ أَفَلَاتَعْقِلُونَ » . ( سورهء انبياء / 67 - 66 )\r\n2 - « قُلْ أَتَعْبُدُونَ مِن دُونِ اللّهِ مَا لَا يَمْلِكُ لَكُمْ ضَرّاً وَ لَا نَفْعاً وَ اللّهُ هُوَ السَّمِيعُ الْعَلِيمُ » . ( سورهء مائده / 76 )\r\n3 - « وَ اتَّخَذَ قَوْمُ مُوسَى مِن بَعْدِهِ مِنْ حُلِيِّهِمْ عِجْلًا جَسَداً لَهُ خُوَارٌ أَلَمْ يَرَوْا أَنَّهُ لَايُكَلِّمُهُمْ وَ لَا يَهْدِيهِمْ سَبِيلًا اتَّخَذُوهُ وَ كَانُوا ظَالِمِينَ » . ( سورهء اعراف / 148 )\r\n1 - « [ ابراهيم 
  ] گفت : آيا جز خدا چيزى را مى پرستيد كه كوچكترين نفع و ضررى به شما ندارد ؟ !\r\nافّ بر شما و بر آنچه غير از خدا مىپرستيد ، آيا انديشه نمىكنيد [ و عقل نداريد ؟ 
  ] »\r\n2 - « بگو به آنان : آيا غير از خدا چيزى را مىپرستيد كه مالك سود و زيان نيست و قدرت نفع و ضرر رساندن به شما را ندارد ؟ ! »\r\n3 - « آيا نمىديدند كه آن [ گوساله 
  ] با آنان سخن نمىگويد و آنان را به راهى هدايت نمىكند ، آن را [ به خدايى 
  ] گرفته‌اند و ستمگر شده‌اند [ و بر خويشتن ظلم روا داشته‌اند 
  ] »\r\nاين مطلب كه مخلوق هرگز قابل ستايش نيست ، يك قانون عقلى و فطرى ، روشن و مسلم ، عام و همه شمول است و جز خدا ، همه چيز و همه كس و حتى پيامبران را نيز در بر مىگيرد كه پرستش آن‌ها به طور كلى خلاف عقل و فطرت انسانى و از نظر عقل ، قرآن و اسلام ممنوع است و قرآن اين حقيقت را چنين بيان مىكند :\r\n« وَ إِذْ قَالَ اللّهُ يَاعِيسَى ابْنَ مَرْيَمَ ءَأَنْتَ قُلْتَ لِلنَّاسِ اتَّخِذُونِى وَ أُمِّىَ إِلهَيْنِ مِن دُونِ اللّهِ قَالَ سُبْحَانَكَ مَا يَكُونُ لِى أَنْ أَقُولَ مَا لَيْسَ لِى بِحَقٍّ إِن كُنتُ قُلْتُهُ فَقَدْ عَلِمْتَهُ تَعْلَمُ مَا فِى نَفْسِى وَلَا أَعْلَمُ مَا فِى نَفْسِكَ إِنَّكَ أَنْتَ عَلَّامُ الْغُيُوبِ * مَا قُلْتُ لَهُمْ إِلَّا مَا أَمَرْتَنِى بِهِ أَنِ اعْبُدُوا اللّهَ رَبِّى وَ رَبَّكُمْ وَكُنتُ عَلَيْهِمْ شَهِيداً مَا دُمْتُ فِيهِمْ فَلَمَّا تَوَفَّيْتَنِى كُنتَ أَنْتَ الرَّقِيبَ عَلَيْهِمْ وَ أَنْتَ عَلَى كُلِّ شَىْءٍ شَهيدٌ » . ( سورهء مائده / 117 - 116 )\r\n\r\n","description":"","footnote":"","page_name":" 789 ","page_number":333},
  {"content":"\r\n\r\n« و آن گاه كه خداوند به عيسى بن مريم گفت : آيا تو به مردم گفتى كه من و مادرم را به عنوان دو معبود غير از خدا به خدايى برگزينيد ؟ ! او گفت : منزهى تو [ اى پروردگار من ! 
  ] . من حق ندارم آنچه را كه شايسته من نيست ، بگويم ؛ اگر چنين سخنى گفته باشم ، تو مىدانى . تو از آنچه در روح و جان من است ، آگاهى و من از آنچه در ذات [ پاك 
  ] توست آگاه نيستم . بيقين تو از تمام اسرار و پنهانىها با خبرى . »\r\nمن جز آنچه را كه مرا به آن فرمان دادى ، چيزى به آن‌ها نگفتم . [ به آن‌ها گفتم 
  ] خداوندى را پبرستيد كه پروردگار من و پروردگار شماست .\r\nقرآن مجيد گاهى نيز عقيده به وساطت را از راه ديگر محكوم ساخته و جايى براى چنين طرز تفكرى در اسلام نگذاشته است . قرآن در اين زمينه مىگويد :\r\nخداوند نسبت به بندگانش نزديك است به طورى كه حتى گفتار سرى آنان را نيز مىشوند و جوابشان را مىدهد و مستقيماً به تدبير امورشان مىپردازد ، با اين وصف نيازى به اعوان و وسائط ندارد . خداوند اين حقيقت را در قرآن مجيد ، چنين بيان مىكند :\r\n1 - « وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ » . ( سورهء ق / 16 )\r\n2 - « أَلَيْسَ اللَّهُ بِكَافٍ عَبْدَهُ » . ( سورهء زمر / 36 )\r\n3 - « ادْعُونِى أَسْتَجِبْ لَكُمْ » . ( سورهء غافر / 60 )\r\n4 - « وَ هُوَ الْقَاهِرُ فَوْقَ عِبَادِهِ وَ هُوَ الْحَكِيمُ الْخَبِيرُ » . ( سورهء انعام / 18 )\r\n5 - « قُلْ إِن تُخْفُوا مَا فِى صُدُورِكُمْ أَوْ تُبْدُوهُ يَعْلَمهُ اللّهُ وَ يَعْلَمُ مَا فِى السَّماواتِ وَ مَا فِى الْأَرْضِ وَ اللّهُ عَلَى كُلِّ شَىْءٍ قَدِيرٌ » . ( سورهء آل عمران / 29 )\r\n6 - « وَ إِن يَمْسَسْكَ اللَّهُ بِضُرٍّ فَلَا كَاشِفَ لَهُ إِلَّا هُوَ وَ إِن يُرِدْكَ بِخَيْرٍ فَلَا رَادَّ لِفَضْلِهِ يُصِيبُ بِهِ مَن يَشَاءُ مِنْ عِبَادِهِ وَ هُوَ الْغَفُورُ الرَّحِيمُ » . ( سورهء يونس / 107 )\r\n\r\n","description":"","footnote":"","page_name":" 790 ","page_number":334},
  {"content":"\r\n\r\n7 - « وَ إِن يَمْسَسْكَ اللّهُ بِضُرٍّ فَلَا كَاشِفَ لَهُ إِلَّا هُوَ وَ إِن يَمْسَسْكَ بِخَيْرٍ فَهُوَ عَلَى كُلِّ شَىْءٍ قَدِيرٌ » . ( سورهء انعام / 17 )\r\n8 - « اللَّهُ يُبْسُطُ الرِّزْقَ لِمَن يَشَاءُ وَ يَقْدِرُ » . ( سورهء رعد / 26 )\r\n9 - « إِنَّ اللَّهَ هُوَ الرَّزَّاقُ ذُو الْقُوَّهءِ الْمَتِينُ » . ( سورهء ذاريات / 58 )\r\n10 - « لَيْسَ كَمِثْلِهِ شَىْءٌ وَ هُوَ السَّمِيعُ الْبَصِيرُ » . ( سورهء شورى / 11 )\r\n11 - « أَلَا إِنَّهُ بِكُلِّ شَىْءٍ مُحِيطٌ » . ( سورهء فصلت / 54 )\r\n1 - « و ما به او [ انسان 
  ] ، از رگ قلبش نزديك‌تريم . »\r\n2 - « آيا خداوند براى [ نجات و دفاع از 
  ] بنده‌اش كافى نيست ؟ »\r\n3 - « مرا بخوانيد تا دعاى شما را بپذيرم ! »\r\n4 - « او است كه بر بندگان خود قاهر و مسلط است و او است حكيم آگاه »\r\n5 - « بگو آنچه را كه در سينه‌هاى شماست ، خواه پنهان داريد يا آشكار كنيد ، خداوند همهء آن‌ها را مىداند [ و نيز 
  ] از آنچه در آسمان‌ها و زمين است ، آگاه مىباشد . خدا بر هر چيز تواناست . »\r\n6 - « و اگر خداوند [ براى امتحان يا كيفر گناه 
  ] ضررى به تو برساند ، هيچكس جز او ، آن را بر طرف نخواهد ساخت و اگر ارادهء خيرى به تو كند ، هيچكس مانع فضل او نتواند شد . »\r\n7 - « و [ خداوند 
  ] اگر خيرى به تو رساند ، او براى همه چيز توانا است . »\r\n8 - « خدا روزى را براى هر كس كه بخواهد [ شايسته بداند 
  ] فراوان مىكند . »\r\n9 - « راستى خداوند كه تنها او است روزى دهنده ، صاحب قوت ، قدرت و متانت »\r\n10 - « هيچ چيز همانند او نيست و او شنوا و بينا است . »\r\n11 - « آگاه باشيد كه خداوند بر همه چيز احاطه دارد ! »\r\nآنچه به طور كلى از اين آيات استفاده مىشود ، اين است كه خداوند از مخلوقات و آفريده‌هايش جدا و بدور نيست و دست از كار آنان نكشيده است بلكه تمام امور و شئون هستى و زندگى آنان در دست قدرت او اداره مىگردد و بندگان وى\r\n\r\n","description":"","footnote":"","page_name":" 791 ","page_number":335},
  {"content":"\r\n\r\nاحتياجى به وسائط ندارند تا بدان وسيله حوايج‌شان را به خداوند برسانند و در نتيجه ، آن وسائط در عبادت و پرستش با خداوند شريك و سهيم باشند .\r\nآرى ، خداوند در همه جا ، با همه كس هست و به اعوان و انصار و وسائطى كه قابل ستايش و پرستش باشند ، احتياجى ندارد چنان كه در اين مورد مىفرمايد :\r\n1 - « مَا يَكُونُ مِن نَجْوَى ثَلَاثَهءٍ إِلَّا هُوَ رَابِعُهُمْ وَ لَا خَمْسَهءٍ إِلَّا هُوَ سَادِسُهُمْ وَ لَا أَدْنَى مِن ذلِكَ وَ لَا أَكْثَرَ إِلَّا هُوَ مَعَهُمْ أَيْنَ مَا كَانُوا » . ( سورهء مجادله / 7 )\r\n2 - « كَذلِكَ اللّهُ يَفْعَلُ مَا يَشَاءُ » . ( سورهء آل عمران / 40 )\r\n3 - « إِنَّ اللّهَ يَحْكُمُ مَا يُرِيدُ » . ( سورهء مائده / 1 )\r\n1 - « هيچ گاه سه نفر با هم نجوا نمىكنند مگر اينكه خداوند چهارمين آن‌ها است و هيچ گاه پنج نفر با هم نجوا نمىكنند مگر اينكه خداوند ششمين آن‌ها است و نه تعدادى كمتر و نه تعدادى بيشتر از آن مگر اينكه او همراه آن‌ها است هر جا كه باشند . »\r\n2 - « بدين گونه خداوند هر كارى را بخواهد ، انجام مىدهد . »\r\n3 - « خداوند هر چه بخواهد [ مصلحت باشد 
  ] ، حكم مىكند . »\r\nنتيجه :\r\nاز همهء آنچه گفته شد ، چنين برمىآيد كه عبادت و پرستش از آن خدا است و اختصاص به او دارد و عبادت غير از خدا به هر صورت و به هر عنوان و فكرى باشد ، جايز و روا نيست و با همين طرز تفكر و عقيده است كه اهل توحيد و خداپرستان از مشركان و افراد غير موحد جدا مىشوند زيرا كسى كه غير از خدا را بپرستد قهراً آن را معبود خود مىداند و هر كس هم غير خدا و معبود ديگرى را براى خود اتخاذ كند ، كافر و يا مشرك خواهد شد .\r\nحكم اطاعت در اسلام\r\nاما اطاعت خدا : ترديدى در اين نيست كه اطاعت خداوند عقلًا بر همه واجب و\r\n\r\n","description":"","footnote":"","page_name":" 792 ","page_number":336},
  {"content":"\r\n\r\nتخلف از آن موجب عذاب است و خداوند در قرآن مجيد براى اطاعت‌كنندگانش اجر و پاداش فراوان و به كسانى هم كه از اطاعت او سر پيچيده و راه مخالفت با فرمان او پيموده‌اند ، عذاب سخت و مجازات دردناكى وعده داده است .\r\nو اما اطاعت غير خدا : آن نيز از نظر حكم شرعى به چند قسم است : گاهى واجب مىشود و گاهى حرام و گاهى هم مباح مىباشد و توضيح آن بدين قرار است :\r\n1 - گاهى اطاعت از غير خدا با دستور و فرمان خدا انجام مىگيرد ، يعنى از ناحيهء پروردگار امر به اطاعت آن صادر مىشود و براى اطاعت از فرمان خدا اين شخص مورد اطاعت واقع مىشود ، مانند اطاعت رسول اكرم ( صلى الله عليه و آله و سلم ) و اوصياى پاك وى كه خدا به اطاعتشان فرمان داده است .\r\nاين نوع اطاعت نه تنها هيچ گونه اشكال و ايرادى ندارد بلكه چنين اطاعتى به حكم عقل و شرع ، واجب و لازم است زيرا اين نوع اطاعت غير خدا ، در حقيقت اطاعت خدا و به اجازه و فرمان خدا و براى خداست چنان كه خداوند مىفرمايد :\r\n1 . « و مَن يُطِعِ الرَّسُولَ فَقَدْ أَطَاعَ اللّهَ وَ مَن تَوَلَّى فَمَا أَرْسَلْنَاكَ عَلَيْهِمْ حَفِيظاً » . ( سورهء نساء / 80 )\r\n2 . « وَ مَا أَرْسَلْنَا مِن رَسُولٍ إِلَّا لِيُطَاعَ بِإِذْنِ اللّهِ » . ( سورهء نساء / 64 )\r\n1 - « و كسى كه از پيامبر او اطاعت كند ، خدا را اطاعت نموده است . »\r\n2 - « ما هيچ پيامبرى را نفرستاديم مگر اينكه به فرمان خدا از وى اطاعت شود . »\r\nاين است كه خداوند در هر مورد كه به اطاعت خود فرمان مىدهد اطاعت پيامبرش را هم مقرون اطاعت خود مىسازد و بر آن فرمان مىدهد و مىفرمايد :\r\n1 . « وَ مَن يُطِعِ اللَّهَ وَ رَسُولَهُ فَقَدْ فَازَ فَوْزاً عَظِيماً » . ( سورهء احزاب / 71 )\r\n2 . « يَاأَيُّهَا الَّذِينَ آمَنُوا أَطِيعُوا اللّهَ وَ أَطِيعُوا الرَّسُولَ وَ أُولِى الْأَمْرِ مِنْكُمْ » . ( سورهء نساء / 59 )\r\n\r\n","description":"","footnote":"","page_name":" 793 ","page_number":337},
  {"content":"\r\n\r\n1 - « هر كس از خدا و پيامبر او اطاعت كند ، به رستگارى و پيروزى بزرگى نائل گرديده است . »\r\n2 - « اى كسانى كه ايمان آورده‌ايد ! اطاعت كنيد خدا را او اطاعت كنيد پيامبر خدا و اولوالامر را ! »\r\n2 - گاهى اطاعت غير خدا از طرف خدا نهى و ممنوع مىشود ، مانند اطاعت شيطان و اطاعت كسانى كه انسان را به معصيت و مخالفت خداوند سوق مىدهند .\r\nشكى نيست كه چنين اطاعتى از نظر شرع ، حرام و عقلًا نيز يك عمل زشت و ناشايستى است و گاهى اين اطاعت تا سر حد كفر و شرك پيش مىرود ، مانند اينكه كسى انسان را به كفر و يا شرك فرمان دهد و او هم از وى اطاعت كند و سخن وى را در اين مورد بپذيرد ، چنان كه خداوند مىفرمايد :\r\n1 . « يَا أَيُّهَا النَّبِىُّ اتَّقِ اللَّهَ وَ لَا تُطِعِ الْكَافِرِينَ وَ الْمُنَافِقِينَ » . ( سورهء احزاب / 1 )\r\n2 . « فَاصْبِرْ لِحُكْمِ رَبِّكَ وَ لَا تُطِعْ مِنْهُمْ آثِماً أَوْ كَفُوراً » . ( سورهء انسان / 24 )\r\n3 . « وَ إِن جَاهَدَاكَ عَلَى أَن تُشْرِكَ بِى مَا لَيْسَ لَكَ بِهِ عِلْمٌ فَلَا تُطِعْهُمَا » . ( سورهء لقمان / 15 )\r\n1 - « اى پيامبر ! تقواى الهى پيشه كن و از كفار و منلافقان اطاعت مكن ! »\r\n2 - « پس در [ تبليغ و اجراى 
  ] حكم پروردگارت ، شكيبا [ و با استقامت 
  ] باش و از هيچ گناهكار يا كافرى از آنان ، اطاعت مكن ! »\r\n3 - « اگر [ پدر و مادرت 
  ] بكوشند كه تو چيزى را شريك من قرار دهى كه از آن آگاهى ندارى ، از آنان اطاعت مكن ! »\r\n3 - گاهى هم انسان از غير خدا اطاعت مىكند بدون اينكه نهى و يا امرى از سوى پروردگار نسبت به آن متوجه\r\nشود . اين‌گونه اطاعت ، نه حرام است و نه واجب بلكه عملى است بىاشكال و مباح مگر اينكه اطاعت در حرام باشد و به حد عبادت و پرستش برسد ، در اين صورت نيز مشمول نوع دوم اطاعت خواهد بود كه معصيت و شرك مىباشد .\r\n\r\n","description":"","footnote":"","page_name":" 794 ","page_number":338},
  {"content":"\r\n\r\nفرق پرستش و خضوع\r\nترديدى در اين نيست كه مخلوق علاوه بر اطاعت از اوامر خالق و پروردگارش بايد در برابر او خاضع و خاشع باشد و در پيشگاهش اظهار بندگى كند و اين ، يك حقيقت مسلم است كه عقل و شرع هر دو گواه آن است و به دليل و برهان نياز ندارد .\r\nو اما خضوع و اظهار ذلت در برابر مخلوق ، آن هم مانند اطاعت اقسام مختلفى دارد .\r\n1 - گاهى انسان در برابر مخلوق ، خضوع و اظهار كوچكى مىكند بدون اينكه مقام و منصب خاصى از سوى خدا براى آن مخلوق مورد توجه و احترامش معتقد باشد و همين احساس و اعتقاد او را بر احترام و خضوع در برابر او برانگيزد ، مانند خضوع فرزند در برابر پدر و خضوع شاگرد در برابر استاد و امثال اين احترام‌هاى عرفى كه در جامعه معمول و متداول است .\r\nاين نوع تعظيم و خضوع بدون شك جايز است و كوچك‌ترين اشكالى در آن وجود ندارد مگر اينكه از طرف شارع نهى و منعى به آن متوجه شود ، مانند سجده براى غير خدا كه شرعاً ممنوع و حرام است .\r\nبنابراين ، تمام انواع و اقسام اين‌گونه خضوع و تعظيم تا آن جا كه نهى و منعى از سوى خدا نيامده است ، قطعاً جايز و خالى از اشكال مىباشد و هيچ گونه بوى شرك از آن استشمام نمىشود چنان كه خداوند مىفرمايد :\r\n« وَ اخْفِضْ لَهُمَا جَنَاحَ الذُّلِّ مِنَ الرَّحْمَهءِ وَ قُل رَّبِّ ارْحَمْهُمَا كَمَا رَبَّيَانِى صَغِيراً » . ( سورهء اسراء / 24 )\r\n« و بال‌هاى تواضع و فروتنى را از محبت و لطف ، در برابر آنان بگشاى و بگو : پروردگارا ! همان‌گونه كه آنان در كوچكى تربيتم كردند ، مشمول رحمتت قرارشان ده ! »\r\nملاحظه مىفرماييد كه خداوند متعال در اين آيه به « خفض جناح » در برابر\r\n\r\n","description":"","footnote":"","page_name":" 795 ","page_number":339},
  {"content":"\r\n\r\nپدر و مادر كه نهايت اظهار ذلت و كوچكى است ، فرمان مىدهد . با اينكه در آيه قبلى از عبادت غير خدا نهى نموده و چنين فرموده است :\r\n« وَ قَضَى رَبُّكَ أَلَّا تَعْبُدُوا إِلَّا إِيَّاهُ وَ بِالْوَالِدَيْنِ إِحْسَاناً » . ( سورهء اسراء / 23 )\r\n« پروردگارت فرمان داده كه جز او را نپرستيد و به پدر و مادر ، نيكى كنيد . »\r\nآيا « خفض جناح » كه نوعى اظهار ذلت و كوچكى است - و در آيه پيش به آن دستور داده شده است - همان احسان و\r\nنيكى نيست كه در اين آيه شريفه به آن امر شده و هم‌رديف با عبادت خدا قرار گرفته است ؟\r\nآيا از اين آيه به دست نمىآيد كه هر خضوع و اظهار ذلت براى غير خدا نمىتواند ، شرك به خدا باشد ؟\r\n2 . گاهى هم ممكن است انسانى با انسان ديگر ، مقام و منصب خاصى از سوى خدا معتقد باشد و در اثر همان اعتقاد و احساس در برابر وى خضوع و تذلل كند ولى اين عقيده باطل باشد و اين خضوع و تذلل بدون اذن پروردگار انجام گيرد ، مانند خضوع و تذللى كه پيروان اديان و مذاهب باطل در برابر رهبران و پيشوايان خود انجام دهند .\r\nشكى در اين نيست كه اين نوع خضوع و تذلل ، افترا به خدا و بدعت در دين است و به دلائل چهارگانه ( قرآن - سنت - عقل - اجماع ) حرام و ممنوع است چنان كه خداوند مىفرمايد :\r\n« فَمَنْ أَظْلَمُ مِمَّنِ افْتَرَى عَلَى اللَّهِ كَذِباً » . ( سورهء كهف / 15 )\r\n« كيست ظالم‌تر از آن كه به خدا افترا ببندد و نسبتى دروغ به او دهد . »\r\n3 . گاهى هم انسان در برابر انسان ديگر اظهار كوچكى مىكند ولى به اذن و فرمان خدا ، مانند اظهار ادب و كوچكى در برابر پيامبر ( صلى الله عليه و آله و سلم ) و جانشينان وى و يا خضوع در برابر هر انسان مؤمن و يا هر چيزى كه به خدا نسبتى دارد و در اثر همان نسبت ، مقام و منزلتى را در پيشگاه خدا به دست آورده است ، مانند : مسجد ، قرآن ،\r\n\r\n","description":"","footnote":"","page_name":" 796 ","page_number":340},
  {"content":"\r\n\r\nحجرالاسود و امثال اين‌ها كه به خدا منسوبند .\r\nاين‌گونه خضوع و اظهار تذلل نه تنها با توحيد خداوند منافات ندارد و خالى از اشكال است بلكه از نظر خداوند بسيار محبوب و مورد پسند است چنان كه مىفرمايد :\r\n« فَسَوْفَ يَأْتِى اللّهُ بِقَوْمٍ يُحِبُّهُمْ وَ يُحِبُّونَهُ أَذِلَّهءٍ عَلَى الْمُؤْمِنِينَ أَعِزَّهءٍ عَلَى الْكَافِرينَ » . ( سورهء مائده / 54 )\r\n« خداوند به زودى افرادى را مىآورد كه دوستشان مىدارد و آنان نيز خدا را دوست مىدارند . در برابر مؤمنان متواضع و در برابر كافران سرسخت و نيرومندند . »\r\nآرى ، اين نوع خضوع و تذلل كه به فرمان خدا مىباشد ، در واقع خضوع و تذلل در برابر خداست ، اظهار عبوديت و بندگى در پيشگاه او است زيرا كسى كه به يگانگى و توحيد خالص پروردگار معتقد است و عقيده دارد كه زنده كردن و ميراندن ، آفريدن و روزى دادن ، قبض و بسط ، عفو و عقاب ، همه و همه در دست او است و از طرف ديگر معتقد است كه پيامبر و جانشينان وى بندگانى بيش نيستند ولى بندگان پاك و فرمان‌بردار و گرامى كه در گفتار ، سبقت به پروردگارشان نمىجويند و هميشه از فرمان وى اطاعت مىكنند .\r\nاگر چنين كسى با چنين عقيدهء پاك و بىآلايش آنان را وسيلهء تقرب به پيشگاه پروردگار و شفيع به درگاه وى قرار دهد و آن هم به اذن پروردگار باشد ، از حدود ايمان خارج نگرديده و غير خدا را نپرستيده است و نبايد نسبت شرك به او داد .\r\nهر مسلمانى مىداند كه رسول اكرم ( صلى الله عليه و آله و سلم ) براى احترام و تجليل ، حجر الاسود را مىبوسيد و دست به آن مىكشيد و به زيارت قبور مؤمنين و شهيدان و افراد صالح مىرفت و در برابر قبور اين افراد مىايستاد و سلام مىگفت و دربارهء آنان دعا مىكرد و صحابه رسول اكرم ( صلى الله عليه و آله و سلم ) و مسلمانان دوران‌هاى بعد نيز به همين روش\r\n\r\n","description":"","footnote":"","page_name":" 797 ","page_number":341},
  {"content":"\r\n\r\nپيش مىرفتند و قبر پيامبر ( صلى الله عليه و آله و سلم ) را زيارت مىنمودند و آن قبر مطهر را مىبوسيدند و با آن تبرك مىجستند و رسول اكرم ( صلى الله عليه و آله و سلم ) را به درگاه خداوند شفيع مىآوردند ، همان‌طور كه در حال حياتش آن حضرت را شفيع قرار مىدادند و با قبور پيشوايان دينى و بندگان صالح خدا نيز چنين رفتار مىكردند .\r\nهيچ‌يك از اصحاب پيامبر ( صلى الله عليه و آله و سلم ) و يا از علما و دانشمندان ، اين‌گونه اعمال را انكار نكرده و مخالفتى با آن نمىنمودند تا روزى كه احمد بن عبدالحليم حرانى معروف به « ابن تيميه » پيدا شد و مسافرت نمودن براى زيارت قبور ، دست زدن به قبور و بوسيدن آن‌ها و شفيع قرار دادن صاحبان قبور را تحريم نمود و كار را به آن جا رسانيد كه با كسانى كه قبر پيامبر ( صلى الله عليه و آله و سلم ) را مىبوسيدند و به وسيلهء بوسيدن و دست زدن به قبر آن بزرگوار تبرك مىجستند ، شديداً مخالفت نموده و اين اعمال را گاهى شرك اصغر و گاهى هم شرك اكبر و بدترين نوع شرك معرفى نمود .\r\nو چون علما و دانشمندان معاصر « ابن تيميه » عقايد وى را شناختند ، ديدند كه او با آنچه از بديهيات و مسلمات آئين اسلام است ، مخالفت مىكند و آنچه كه در اسلام ثابت شده است ، انكار مىنمايد ، حكم به فسق و گمراهى او دادند زيرا آنان مىدانستند كه روايات فراوانى در تشويق و ترغيب مردم به زيارت قبور مؤمنان و مخصوصاً در تشويق به زيارت قبر رسول خدا ( صلى الله عليه و آله و سلم ) از آن حضرت نقل گرديده است ، در يكى از اين روايت‌ها است كه رسول خدا ( صلى الله عليه و آله و سلم ) مىفرمايد : « هر كس مرا بعد از مرگم زيارت كند ، به مانند آن است كه در حال حياتم مرا زيارت نموده است » و ده‌ها روايت ديگر بدين مضمون از رسول خدا نقل گرديده است . « 1 »\r\nاين بود كه چون علما مخالفت « ابن تيميه » را در برابر اين روايات صريح مشاهده نمودند ، از وى دورى و تبرى جسته و به گمراهيش فتوا دادند و گفتند كه\r\n\r\n\r\n","description":"","footnote":"\r\n( 1 ) . براى اطلاع از روايات مستفيض و فراوانى كه در جواز زيارت قبور وارد گرديده است كه حتى خود ابن تيميه هم آن‌ها را نقل نموده است ، به پاورقى شماره ( 11 ) در بخش تعليقات مراجعه فرماييد .\r\n","page_name":" 798 ","page_number":342},
  {"content":"\r\n\r\nاو بايد زندانى شود تا آن‌كه از گفتار و عقايدش توبه كند .\r\nآنچه كه « ابن تيميه » را به اشتباه انداخته است ( اگر نگوييم كه او در اين كار تعمد داشته و هدفش ايجاد اختلاف در ميان مسلمانان بوده است ) اين بود كه وى پنداشته كه اين اعمال ، يك نوع پرستش غير خدا و شرك ورزيدن به خداست .\r\nولى وى اشتباه كرده و نفهميده است آنان كه اين‌گونه اعمال را انجام مىدهند ، به توحيد و يگانگى خدا معتقدند و بجز او خالق و رازق ديگرى را نمىشناسند و ايجاد آفرينش را تنها در دست او مىدانند و هدف آنان از اين اعمال بجز احترام مشروع و تعظيم شعائر دينى چيز ديگرى نيست و قبلًا گفتيم كه برگشت تعظيم شعائر دينى به تعظيم خود پروردگار است ، خضوع و تذلل در برابر خود او است ، جر اطاعت از فرمان خدا و تقرب به پيشگاه او و اخلاص به ذات اقدس او چيز ديگرى نيست و در اين اعمال اثرى از شرك ديده نمىشود زيرا چنان كه قبلًا توضيح داديم ، شرك آن است كه انسان غير خدا را پرستش كند و پرستش هم اين است كه شخص چيزى را خدا و سزاوار پرستش بداند و با همين عقيده او را بپرستد و در برابرش پيشانى عبادت بر زمين بسايد ولى اين عمل و عقيده كجا و تعظيم پيامبر و جانشينان گراميش كجا ؟ !\r\nتعظيمى كه انگيزه‌اش اين باشد كه او پيامبر خداست و اينان اوصيا و جانشينان وى و همگان ، بندگان عزيز و گرامى پروردگارند و اين عزت و شرافت را نيز در اثر اعمال نيك و اطاعت از فرمان خدا به دست آورده‌اند و بديهى است كه هيچ مسلمانى خود پيامبر را عبادت نمىكند ، كجا برسد كه قبر او را ستايش كند .\r\nخلاصه اينكه : زيارت نمودن اهل قبور و بوسيدن قبر آن‌ها و هر نوع تعظيم و تجليلى كه در برابر قبور و ضرايح انجام مىگيرد ، به هيچ‌وجه و به هيچ عنوان ، شرك محسوب نمىشود . اگر اين نوع تعظيم و تجليل شرك محسوب شود ، بايد تعظيم و تجليل از افراد را نيز شرك محسوب داشت زيرا از نظر شرك بودن\r\n\r\n","description":"","footnote":"","page_name":" 799 ","page_number":343},
  {"content":"\r\n\r\nفرقى در ميان مرده و زنده وجود ندارد ، در صورتى كه « ابن تيميه » و پيروانش نمىتوانند به اين معنى ملتزم گردند و تعظيم از شخص زنده را نيز شرك بدانند .\r\nگذشته از اين اگر اين‌گونه اعمال ، شرك محسوب شود بايد رسول خدا ( صلى الله عليه و آله و سلم ) نيز مشرك ناميده شود زيرا به طورى كه گفتيم آن حضرت اين‌گونه اعمال را انجام مىداد . كسى كه اين اعمال را شرك و مرتكبين آن را مشرك مىنامد ، آيا مىتواند نسبت شرك به رسول خدا ( صلى الله عليه و آله و سلم ) هم بدهد ؟ كلا و حاشا ! ! زيرا كه شرك با مقام نبوت تناسبى ندارد .\r\nاين است كه بايد گفت : يا بعضى از شرك‌ها عيب و ايرادى ندارد و يا اينكه زيارت قبور ، تعظيم و تجليل از شعائر الهى و آنچه منسوب به خدا است بدون قصد پرستش از دايرهء شرك بيرون است و اين‌گونه اعمال اصلًا شرك ناميده نمىشود و چون احتمال اول و تجويز پاره‌اى از شرك‌ها حتماً باط و بىاساس است بناچار بايد احتمال دوم را پذيرفت كه زيارت قبور و تعظيم صاحبان قبور شرك نيست و اين‌گونه اعمال كه با اذن خدا انجام مىپذيرد ، در واقع عبادت خدا و اطاعت از فرمان او است ، تعظيم و بزرگداشت شعائر دينى ، از علايم و نشانه‌هاى تقوا و معنويت است ، چنان كه خداوند مىفرمايد :\r\n« ذلِكَ وَ مَن يُعَظِّمْ شَعَائِرَ اللَّهِ فَإِنَّهَا مِن تَقْوَى الْقُلُوبِ » . ( سورهء حج / 32 )\r\n« و هر كس شعائر الهى را بزرگ بدارد ، اين كار نشانهء تقواى الهى است . »\r\nدر جواز زيارت قبر رسول اكرم ( صلى الله عليه و آله و سلم ) و افراد نيك و بندگان صالح خدا ، روايات فراوانى نقل گرديده است كه نمونه‌هايى از آن‌ها را قبلًا براى خوانندهء عزيز بازگو نموديم .\r\nسجده براى غير خدا\r\nاز آنچه تا به حال گفتيم ، روشن گرديد كه هر نوع خضوع و تذلل در برابر غير\r\n\r\n","description":"","footnote":"","page_name":" 800 ","page_number":344},
  {"content":"\r\n\r\nخدا در صورتى كه از طرف خدا نهى گردد ، بدون ترديد حرام و ممنوع است گر چه اين خضوع به مرحلهء پرستش نرسد و از اين نوع خضوع كه شرعاً ممنوع و حرام است ، يكى سجده كردن براى غير خداست كه تمام مسلمانان در اين مطلب اجماع دارند و خداوند نيز در اين مورد مىفرمايد :\r\n« لَا تَسْجُدُوا لِلشَّمْسِ وَ لَا لِلْقَمَرِ وَ اسْجُدُوا لِلَّهِ الَّذِى خَلَقَهُنَّ إِن كُنتُمْ إِيَّاهُ تَعْبُدُونَ » . ( سورهء فصلت / 37 )\r\n« براى آفتاب و ماه سجده نكنيد و براى خدايى كه آفرينندهء آن‌ها است ، سجده كنيد ! اگر مىخواهيد ، او را بپرستيد . »\r\nاز اين آيه استفاده مىگردد كه سجده اختصاص به خدا دارد و براى هيچ مخلوقى جايز و روا نيست . باز خداوند مىفرمايد :\r\n« وَ أَنَّ الْمَسَاجِدَ لِلَّهِ فَلَا تَدْعُوا مَعَ اللَّهِ أَحَداً » . ( سورهء جن / 18 )\r\n« و اينكه مساجد از آن خداست ، پس هيچ كس را با خدا نخوانيد ! »\r\nاين آيه در صورتى به مقصود ما دلالت مىكند كه منظور از « مساجد » همان هفت عضو باشد كه انسان به هنگام سجده كردن آن‌ها را بر زمين مىگذارد چنان كه از ظاهر آيه هم همين معنى استفاده مىشود و روايتى نيز بدين معنى دلالت دارد . « 1 »\r\nافترا و تهمت\r\nاما آنچه به شيعه نسبت داده شده است كه آن‌ها به قبور ائمه ( عليهم السلام ) و پيشوايان سجده مىكنند ، بهتان عظيم و افتراى بىاساس و نابخشودنى است و خداوند به زودى آنان را با كسانى كه بر آنان افترا بسته‌اند ، در دادگاه عدلش جمع خواهد نمود و او است احكم الحاكمين و قاضى دادگر ! !\r\n\r\n\r\n","description":"","footnote":"\r\n( 1 ) . وسائل 3 / 448 .\r\n","page_name":" 801 ","page_number":345},
  {"content":"\r\n\r\nآرى ، بعضى از آنان در افترا بستن و ناروا گفتن به حد افراط رسيده‌اند و تهمت‌هاى بزرگ‌تر و تلخ‌تر و غير قابل بخشش بر شيعه زده‌اند تا آن جا كه گفته‌اند :\r\nشيعيان از قبور ائمه ( عليهم السلام ) و پيشوايان خاك برمىدارند و براى همان خاك سجده مىكنند « سبحانك الّلهمّ هذا بهتان عظيم » خدايا ! تو گواهى كه اين تهمتى است بس بزرگ و بهتانى است بس ناروا و عظيم . « 1 »\r\nاينك كتب قديم و جديد شيعه به صورت خطى و چاپى در دسترس همگان و در بيشتر نقاط دنيا منتشر است و در تمام اين كتاب‌ها موضوع سجده براى غير خدا حرام و ممنوع شده است .\r\nكسانى كه سجده كردن براى خاك قبور را به آنان نسبت مىدهند ، يا اشخاصى مفترى هستند كه دانسته و عمداً به آنان افترا و بهتان گفته‌اند و يا افراد جاهل و بىاطلاعى هستند كه از كتب شيعه خبر و اطلاعى ندارند و يا نمىتوانند تفاوت سجده كردن به چيزى و سجده كردن براى چيزى را بفهمند .\r\nشيعه در سجدهء نماز شرط مىداند كه بايد پيشانى را بر اجزاى اصلى زمين گذاشت و بر سنگ ، كلوخ ، شن و خاك يا آنچه از زمين مىرويد - به استثناى خوراكى و پوشاكى - سجده نمود . منتها به عقيدهء شيعه ، سجده بر خاك بهتر از سجده بر اجزاى ديگر زمين است و در ميان خاك‌ها هم « تربت حضرت سيد الشهداء ( عليه السّلام ) » كه يك خاطره جانبازى و فداكارى بىسابقه‌اى را در اطاعت از خداوند در افكار زنده مىسازد ، بهتر و داراى اجر و ثواب بيشترى مىباشد .\r\nاين خلاصهء نظريه شيعه است ، در موضوع سجده كه از ائمه اهل بيت ( عليه السّلام ) و خاندان وحى فراگرفته است . « 2 » با\r\nاين حال چگونه مىتوان نسبت شرك به شيعه\r\n\r\n\r\n","description":"","footnote":"\r\n( 1 ) . براى آگاهى از تهمتى كه آلوسى دربارهء روزه به شيعه زده است ، به پاورقى شمارهء ( 12 ) از بخش تعليقات مراجعه فرماييد !\r\n( 2 ) . وسائل 1 / 326 - 323 .\r\n","page_name":" 802 ","page_number":346},
  {"content":"\r\n\r\nداد و آنان را گروهى كه به غير خدا سجده مىكنند متهم ساخت ؟ ! « 1 » آيا\r\nاين گفتار ناروا و افترا نيست ؟ آيا اين افترا قابل عفو و بخشش است ؟\r\nتربت حسينى\r\nبه عقيدهء شيعه ، خاك قبر امام حسين ( عليه السّلام ) هم ، خاكى است مانند خاك‌هاى ديگر و جزيى از همان زمين وسيع خداست كه براى پيامبرش پاك و پاك كننده و محل سجده قرار داده است . « 2 » ولى چه تربت پاك و مقدسى كه پارهء تن پيامبر و ريحانهء او را به آغوش گرفته و سيد جوانان بهشت در آن آرميده است .\r\nاين تربت ، جسد شخصيتى را دربر گرفته است كه خود ، فرزندان ، قوم و خويش و تمام ياران باوفايش را در راه خدا و زنده ساختن آئين جد بزرگوارش رسول اكرم ( صلى الله عليه و إله و سلم ) و به خاطر آزادى انسان‌ها و مبارزه با ظلم و ستم ، فدا نموده است .\r\nاين تربت ، درس جانبازى و فداكارى در راه خدا و درس شرافت و فضيلت را به انسان‌ها مىآموزد و يك خاطر تكان دهنده و بىسابقه تاريخى را در ذهن انسان‌ها زنده مىسازد و با اين دلائل طبعاً يك ارزش و اهميت خاصى به خود مىگيرد .\r\nشيعه كه براى اين تربت فضيلت و امتياز خاصى قائل است ، در واقع به جانبازى و فداكارى در راه خدا ، معنويت و انسانيت ، آزادى و حريت ، مبارزه با ظلم و ستم و به نيكى و نيكان ارج مىنهد نه اينكه آن را ستايش كند . گذشته از اين‌ها به طريق شيعه و سنى رواياتى در فضيلت تربت كربلا از رسول اكرم ( صلى الله عليه و إله و سلم ) نقل شده است . « 3 »\r\n\r\n\r\n","description":"","footnote":"\r\n( 1 ) . به پاورقى شماره ( 13 ) در بخش تعليقات به گفتگوهايى كه مؤلف عاليقدر با يكى از علماى حجاز در اين مورد داشته است ، مراجعه فرماييد\r\n( 2 ) . سنن بيهقى 1 / 213 - 212\r\n( 3 ) . به وسائل 1 / 226 و به پاورقى شماره ( 14 ) از قسم تعليقات دربارهء فضيلت تربت حضرت سيد الشهداء ( عليه السلام ) مراجعه فرماييد .\r\n","page_name":" 803 ","page_number":347},
  {"content":"\r\n\r\nو اگر فرض كنيم ، هيچ روايتى از رسول خدا ( صلى الله عليه و آله و سلم ) در اين باره صادر نشده است ، آيا عقلًا بهتر و سزوار نيست كه هر مسلمانى مشتى از اين خاك را به همراه داشته باشد و در موقع سجده كردن به جاى خاك‌هاى معمولى ديگر به آن خاك پيشانى بگزارد ؟ زيرا اين خاك علاوه بر اينكه جزء زمين است و مانند تمام خاك‌هاى روى زمين ، شرعاً سجده بر آن صحيح مىباشد ، داراى درسى است بزرگ و رمز و اشاره‌اى است به اينكه هر كس اين تربت را به همراه دارد و خود را پيرو راستين و پا بر جاى صاحب ان مىداند ، بايد در راه حق شجاع ، قيور ، فداكار ، جانباز و داراى فكر و هدف عالى الهى باشد نه ضعيف و سست و متزلزل . چنين كسى بايد در راه اصلاح امور اسلام و مسلمانان و در راه دين و سعادت از خود ، از مقام ، از مال و منال و از همه چيزاش بگذرد و هر چه هست و هر چه دارد ، در راه اين هدف عالى و مقدس زير پا نهد .\r\nآيا جاى تأسف نيست عملى كه چنين درسى را به انسان‌ها مىآموزد و در سازندگى و تربيت انسان اثر عميق دارد ، شرك محسوب شود ؟ ! چه حيرت‌آور و شگفتانگيز ؟ !\r\nنظرياتى دربارهء سجده آدم\r\nدر اينجا بحثى باقى مانده است و آن اينكه :\r\nاگر سجده بر غير خدا جايز نيست پس سجده فرشتگان براى آدم چه بوده و چرا جايز شده است ؟\r\nدانشمندان علم تفسير و كلام به اين سوال ، جواب هاى مختلفى داده‌اند كه اينك قسمتى از آن‌ها :\r\n1 - مىگويند : سجده فرشتگان براى آدم به معناى خضوع و اظهار كوچكى است نه به معناى معروف و معهد آن .\r\nپاسخ : به نظر ما اين نظريه ، مردود است زيرا مفهوم سجده كه در آيه سجده\r\n\r\n","description":"","footnote":"","page_name":" 804 ","page_number":348},
  {"content":"\r\n\r\nفرشتگان آمده است ، غير از مفهوم خضوع است و اين دو ، مفهوماً با هم تفاوت دارند و بدون داشتن گواه و قرينه هم نمىتوان آن را بدين معنى تفسير كرد . علاوه بر اين روايات فراوانى بر اين دلالت مىكند بر اينكه چون فرزند آدم ، به خداى خود سجده مىكنند ، شيطان سخت ناراحت مىشود و گريه بلندى سر مىدهد و اين روايات مىرساند : سجده‌اى كه خداوند فرشتگان را به آن مأمور ساخت و شيطان از آن فرمان سرپيچى نمود ، به همان معناى معروف و به معناى اصلى سجده مىباشد كه بندگان براى خدا انجام مىدهند و شيطان از ديدن آن ناراحت مىگردد چه آن كه مىبيند انسان با انجام دادن عملى از فرمان خدا اطاعت مىكند و به پيشگاه او تقرب مىجويد ولى شيطان با ترك آن از اطاعت پروردگارش سر باز زد و از درگاه وى رانده شد .\r\n2 - مىگويند : سجده فرشتگان براى خدا بود و مأموريت داشتند كه در اين سجده آدم را قبلهء خويش قرار داده و به سوى وى سجده كنند چنان كه مىگويند نماز بايد به سوى قبله خوانده شود و خداوند براى تجليل و تعظيم آدم به فرشتگان دستور داد كه رو به سوى آدم نموده و سجده‌اى براى خداوند انجام دهند .\r\nپاسخ : به عقيدهء ما اين نظريه نيز مردود است زيرا اين تأويل و توجيه با ظاهر آيات و رواياتى كه در موضوع سجده بر آدم وارد شده است ، منافات و مخالفت دارد بلكه اين تأويل با صراحت آيه شريفه نيز مخالف است .\r\nزيرا بنا به صراحت آيه شريفه ، شيطان به اين جهت از سجده بر آدم ابا و امتناع ورزيد كه به خيالش از آدم بهتر و شريف‌تر است و اگر منظور از آن‌سجده ، همان سجده براى خدا بود و آدم تنها جنبهء قبله بودن داشت ، در اين صورت گفتار شيطان « ءاسجد لمن خلقت طيناً » آيا براى كسى كه از خاك آفريده‌اى ، سجده كنم معنى نداشت زيرا چه بسا كه ممكن است سجده‌كننده اشرف و ارجمندتر از چيزى باشد كه در موقع عبادت براى خدا قبلهء خويش قرار داده است .\r\n\r\n","description":"","footnote":"","page_name":" 805 ","page_number":349},
  {"content":"\r\n\r\n3 - عده‌اى مىگويند : چون سجده براى آدم به فرمان خدا بود ، پس انجام دادن آن براى خدا و به خاطر اطاعت و فرمان از خدا بوده است ، اين است كه آن سجده در واقع جز سجده بر ذات مقدس پروردگار چيز ديگرى نمىتواند باشد .\r\nتوضيح اينكه : سجده غايت و نهايت خضوع و تذلّل و آخرين مرحله اظهار عبوديت و بندگى است ، از اينجا است كه خداوند سجده را به ذات اقدس خود اختصاص داده و بر بندگانش اجازه سجده به ديگران را صادر نكرده است گر چه اين سجده به قصد عبوديت و بندگى انجام نگيرد ولى سجده كردن براى غير خدا اگر به فرمان خداوند باشد ، چنين سجده‌اى همان پرستش و اطاعت خدا و تقرب جويى به پيشگاه او است زيرا اين سجده نيز به خاطر اجراى امر پروردگار و به عنوان فرمانبردارى در برابر حكم و دستور ذات اقدس او انجام مىگيرد .\r\nاز اين جا است كه مجازات افراد متمرد از چنين فرمان ، صحيح و روا است و بهانه و اعتذار شخص متمرد مسموع نيست كه بگويد اين سجده تذلل و خضوع در برابر مخلوق است و خضوع در برابر غير خدا هم جايز نيست . « 1 »\r\nبه عقيدهء ما اين نظريه بهترين و كامل‌ترين نظريات در اين مورد است زيرا بنده بايد فرمانبردار مولا و سرور خويش باشد و طبق دستور و به دلخواه وى عمل كند و در هيچ مورد براى خود استقلال قائل نشود كه مثلًا « در برابر فلان شخص خضوع و اظهار كوچكى كن ! » او بايد از اين فرمان اطاعت و دستور وى را اجرا نمايد و در برابر شخص مورد نظر مولى ، تذلل و اظهار كوچكى كند ولى اين خضوع و اين اظهار كوچكى و تذلل در برابر خود مولا است زيرا به فرمان او به خاطر عظمت و مولويت وى انجام گرفته است . « 2 »\r\n\r\n\r\n","description":"","footnote":"\r\n( 1 ) . به پاورقى ( 15 ) در بخش تعليقات مراجعه فرماييد و با نظر بعضى مكاشفه‌گران در اين مورد آ شنا شويد !\r\n( 2 ) . براى توضيح بيشتر به پاورقى ( 16 ) در بخش تعليقات مراجعه فرماييد !\r\n","page_name":" 806 ","page_number":350},
  {"content":"\r\n\r\nنتيجه\r\nاز همهء آنچه گفته شد چنين استفاده مىشود : هر عملى كه براى تقرب به پيشگاه پروردگار انجام مىگيرد بايد از طرف خدا براى انجام دادن آن عمل به طور خصوص و يا به طور عموم دستور و امر و اجازه صادر شود ، خواه اين امر و اجازه به طور عموم باشد و يا به طور خصوص و اگر در موردى صدور امر و فرمان مورد شك و ترديد باشد ، تقرب و عبادت با يك چنين عملى طبق « دلائل چهارگانه » ، بدعت در دين و حرام خواهد بود .\r\nولى در موضوع جواز زيارت قبور و بوسيدن آن‌ها ، تعظيم و تجليل از مردان بافضيلت و شايسته ، به احترام و فضيلت و شايستگى آنان از مطالبى است كه جواز آن‌ها ، هم با دلائل عقلى و عمومى و هم با روايات فراوان ثابت و مسلم گرديده است مخصوصاً رواياتى كه از ائمه اهل بيت ( عليهم السلام ) به دست ما رسيده است ، جريان را بيشتر روشن و مسلم مىسازد زيرا پيامبر ( صلى الله عليه و آله و سلم ) آنان را همتا و مقرون با قرآن معرفى نموده و گفتارشان را مانند قرآن حجت و مدرك قرار داده است ، آن جا كه فرموده است : « من در ميان شما دو امانت سنگين به يادگار مىگذارم : كتاب خدا ، عترت و اهل بيتم » « 1 »\r\nعلاوه بر دلائل عمومى و روايات اهل بيت ( عليهم السلام ) ، رواياتى كه به طريق اهل سنت در صفحات قبل نقل كرديم « 2 » و همچنين سيره و روش مسلمانان كه در گذشته و امروز در موضوع زيارت قبور در ميان آنان معمول بوده است ، جايز بودن آن را تأييد و تثبيت مىكند و جاى شك و سخنى براى آن باقى نمىگذارد .\r\n\r\n\r\n","description":"","footnote":"\r\n( 1 ) . به پاورقى شمارهء ( 1 ) از بخش تعليقات جلد اول كتاب مراجعه فرماييد !\r\n( 2 ) . به پاورقى شماره ( 11 ) از بخش تعليقات مراجعه شود .\r\n","page_name":" 807 ","page_number":351},
  {"content":"\r\n\r\nشرك چگونه محقق مىگردد ؟\r\nاگر نوع خاصى از خضوع و تزلزل در برابر غير خدا مورد نهى واقع گردد و يا يك نوع عبادت گرچه براى خداست ، ممنوع شود مانند : روزهء عيد فطر ، عيد قربان ، نماز خواندن زنان در حال حيض ، انجام دادن حج در غير ماه‌هاى حرام ، همهء اين‌ها حرام و شرعاً ممنوع مىباشد و مرتكب آن‌ها سزاوار عقاب و مجازات خواهند بود ولى با اين حال انجام دادن چنين عبادت‌هاى حرام كه ممنوع گرديده است ، انسان را مشرك و كافر نمىسازد . بنابراين ، ارتكاب به هر كار حرام ، مستلزم شرك و كفر نمىباشد زيرا قبلًا روشن گرديد كه شرك عبارت است از اينكه انسان در برابر انسان و يا موجود ديگر اظهار ذلت و كوچكى كند ولى با اين عقيده و انگيزه كه شخص خضوع كننده ، خود را بنده و طرف خضوع را « رب » و خداى خود پندارد و به قصد بندگى و عبوديت ، از آن تجليل و احترام كند .\r\nپس كسى كه بدون قصد بندگى ، به غير خدا سجده كند گر چه اين عمل گناه و حرام است ولى هيچ گاه موجب كفر و ارتداد و خارج شدن از دين نخواهد شد زيرا ملاك اسلام و مسلمانان ، اقرار به شهادتين يعنى توحيد و نبوت است و همين اقرار به شهادتين مال و جان انسان را محترم نموده و از نظر شرعى از هر گونه تعدى و تجاوز مصون و محفوظ مىدارد . اين يك حقيقت مسلم است كه با روايت متواتر و يقين‌آور كه از طريق شيعه و سنى نقل گرديده و ثابت شده است . « 1 »\r\nبا اين وضع چگونه مىتوان كسانى را كه با داشتن اقرار به شهادتين قبر پيامبر و اوصياى او را به عنوان تقرب به پيشگاه خداوند زيارت مىكنند ، مشرك خواند و آنان را متهم به كفر و زندقه نمود ؟ ! در صورتى كه قرآن مجيد مىگويد :\r\n\r\n\r\n","description":"","footnote":"\r\n( 1 ) . براى آشنايى با اين حقيقت كه اسلام دائر مدار شهادتين است - به پاورقى شمارهء ( 17 ) از بخش تعليقات مراجعه فرماييد !\r\n","page_name":" 808 ","page_number":352},
  {"content":"\r\n\r\n« وَ لَا تَقُولُوا لِمَنْ أَلْقَى إِلَيْكُمُ السَّلَامَ لَسْتَ مُؤْمِناً » . ( سورهء نساء / 94 )\r\n« به كسى كه اظهار صلح و اسلام مىكند ، نگوييد كه تو مسلمان نيستى ! »\r\nآرى ! اين است حقيقت توحيد و يكتاپرستى ولى بگذار افراد مغرض و متعصب در تهمت‌ها و افتراهايشان پيش بروند ، بگويند ، افترا ببندند ، تهمت بزنند و تكفير كنند زيرا روزى خواهد آمد كه خداوند دادگر در آن روز در ميان بندگانش به عدالت حكم و داورى كند و او است احكم الحاكمين و بهترين دادگران .\r\nانگيزه‌هاى پرستش\r\nچون عبادت و پرستش ، يك كار اختيارى و عمل ارادى مىباشد به ناچار بايد در درون انسان داعى و انگيزه‌اى وجود داشته باشد تا او را بدان عمل برانگيزاند و به عبارت و پرستش وادارش سازد و اين انگيزه هم ممكن است يكى از امور زير باشد :\r\n1 - گاهى انگيزه انسان همان علاقه‌اى است كه نسبت به احسان خداوند در درون خود احساس مىكند و اجر و پاداش اعمال نيكى است كه خداوند وعده داده و فرموده است :\r\n1 - « وَ مَن يُطِعِ اللّهَ وَ رَسُولَهُ يُدْخِلْهُ جَنَّاتٍ تَجْرِى مِن تَحْتِهَا الْأَنْهَارُ » . ( سورهء نساء / 13 )\r\n2 - « وَعَدَ اللّهُ الَّذِينَ آمَنُوا وَعَمِلُوا الْصَّالِحَاتِ لَهُم مَغْفِرَهءٌ وَ أَجْرٌ عَظِيمٌ » . ( سورهء مائده / 9 )\r\n1 - « هر كس ، خدا و پيامبرش را اطاعت كند ، خداوند او را به بهشت‌هايى وارد مىسازد كه همواره آب از زير درختانش جارى است . »\r\n2 - « خداوند براى كسانى كه عمل نيك و شايسته انجام دهند ، آمرزش و پاداش بزرگى وعده داده است . »\r\n\r\n","description":"","footnote":"","page_name":" 809 ","page_number":353},
  {"content":"\r\n\r\n2 - و گاهى انگيزهء پرستش در انسان ترس از مجازات است كه از عقاب مخالفت مىهراسد و در اثر همان ترس است كه عبادت و پرستش مىكند و در آيات قرآن به اين انگيزه چنين اشاره گرديده است :\r\n1 - « إِنِّى أَخَافُ إِنْ عَصَيْتُ رَبِّى عَذَابَ يَوْمٍ عَظِيمٍ » . ( سورهء يونس / 15 )\r\n2 - « إِنَّا نَخَافُ مِن رَبِّنَا يَوْماً عَبُوساً قَمْطَرِيراً » . ( سورهء انسان / 10 )\r\n3 - « يَبْتَغُونَ إِلَى رَبِّهِمُ الْوَسِيلَهءَ أَيُّهُمْ أَقْرَبُ وَ يَرْجُونَ رَحْمَتَهُ وَ يَخَافُونَ عَذَابَهُ » . ( سورهء اسراء / 57 )\r\n1 - « من اگر پروردگارم را نافرمانى كنم ، از مجازات روز بزرگ [ قيامت 
  ] مىترسم . »\r\n2 - « ما از پروردگارمان خائفيم در آن روز كه عبوس و سخت است . »\r\nو در بعضى از آيات نيز به هر دو انگيزه اشاره گرديده است :\r\n1 - « تَتَجَافَى جُنُوبُهُمْ عَنِ الْمَضَاجِعِ يَدْعُونَ رَبَّهُمْ خَوْفاً وَ طَمَعاً » . ( سورهء سجده / 16 )\r\n2 - « وَ ادْعُوهُ خَوْفاً وَ طَمَعاً إِنَّ رَحْمَتَ اللّهِ قَرِيبٌ مِنَ الْمُحْسِنِينَ » . ( سورهء اعراف / 56 )\r\n1 - « پهلوهايشان در دل شب از بسترهايشان جدا مىشود و به پا مىخيزند و رو به درگاه خدا مىآورند و پروردگار خود را با بيم و اميد مىخوانند . »\r\n2 - « خدا را با بيم و اميد بخوانيد ، زيرا رحمت خدا به نيكوكاران نزديك است . »\r\n3 - « براى تقرب به پيشگاه پروردگارشان وسيله مىجويند ، وسيله‌اى هر چه نزديك‌تر و به رحمت او اميدوارند و از عذابش بيمناك . »\r\n3 - گاهى انسان ، خدا را پرستش مىكند به اين جهت او را سزاوار پرستش مىداند و تنها احساس شايستگى و برازندگى ذات اقدس الهى او را به عبادت\r\n\r\n","description":"","footnote":"","page_name":" 810 ","page_number":354},
  {"content":"\r\n\r\nبرمىانگيزاند ، چون خداوند ذاتاً كامل و جامع تمام صفات جمال ، جلال و عظمت است .\r\nاين نوع عبادت ، بهترين و عاليترين مرتبهء عبادت است كه كسى نمىتواند اين چنين عبادتى را انجام دهد مگر آنان كه وجودشان را در ذات اقدس حق فانى و محو ببينند و در برابر وجود مطلق الهى براى خود موجوديتى احساس نكنند تا در عبادتشان نفع شخصى در نظر بگيرند و يا از عقوبتى كه متوجه آنان است بترسند و تنها توجهشان به پروردگارشان و خالقشان باشد و به جز او از همه جا و از همه كس ببرند و قطع توجه كنند .\r\nآرى ، تنها آنان كه به اين مرحله از بندگى رسيده‌اند ، مىتوانند عبادت خالصانه انجام دهند به طورى كه در عبادتشان جز ذات پاك پروردگار انگيزهء ديگرى در خود احساس نكنند و ما جز معصومين ( عليهم السلام ) كسى را سراغ نداريم كه به اين مرتبه از بندگى برسد و چنين عبادتى را انجام دهد چون كه تنها آنانند كه به مرحلهء اخلاص رسيده‌اند و از بندگان خالص و مخلص گرديده‌اند كه شيطان نمىتواند به آنان نزديك گردد و آن‌ها را اغوا كند . آنان مصداق كامل همان آيه شريفه هستند كه مىفرمايد :\r\n« وَ لْأُغْوِيَنَّهُمْ أَجْمَعِينَ * إِلَّا عِبَادَكَ مِنْهُمُ الْمُخْلَصِينَ » . ( سورهء حجر / 40 - 29 )\r\n« و همه آنها را گمراه خواهم ساخت مگر بندگان مخلصت را . »\r\nعلى ( عليه السلام ) اميرمؤمنان و پيشواى پرستش كنندگان نيز در اين مقام مىگويد : از ترس آتش و يا به آرزوى بهشت تو را پرستش نمىكنم بلكه تو را سزاوار پرستش مىبينم و تو را مىپرستم . « 1 »\r\n\r\n\r\n","description":"","footnote":"\r\n( 1 ) . مرآت العقول 2 / 101 .\r\n","page_name":" 811 ","page_number":355},
  {"content":"\r\n\r\nاين مرحله از عبادت تنها اميرمؤمنان و افرادى چون آن حضرت كه به ككمال عبوديت رسيده‌اند و جز خدا كسى يا چيزى را نمىشناسند و حتى از خويشتن نيز بىخبرند اختصاص دارد و پرستش ساير عبادت‌كنندگان به همان دو قسم اول منحصر است ، زيرا افراد ديگر به آن مرتبه از بندگى نرسيده‌اند كه جز خدا كسى را نبينند و در برابر ذات اقدس الهى ، هستى و وجود خويش را به دست فراموشى بسپارند و در فكر سود و زيان خويشتن نباشند ، خدا را تنها براى خدا بپرستند .\r\nبا اين مقدمه ، بطلان و بىاساس بودن نظريه عده‌اى روشن مىشود كه مىگويند :\r\nاگر عبادت خدا از بيم و اميد انسان سرچشمه گيرد و انگيزهء آن ترس و يا طمع باشد ، اين عبادت درست نيست ، بلكه بايد عبادت براى خدا انجام گيرد ، آن هم فقط به اين جهت و انگيزه كه ذات اقدس خداوند سزاوار عبادت و پرستش است .\r\nاين نظريه و گفتار به اين جهت باطل است كه اين مرحله از عبادت براى تمام افراد بشر به جز معصومين امكانپذير نيست و چيزى كه امكان ندارد ، قابل تكليف نيست . به عبارت ديگر : اين مرحله از عبادت براى افراد عادى غير مقدور است و تكليف به عمل غير مقدور هم از طرف خدا محال است .\r\nعلاوه بر اين ، از آن دو آيهء گذشته چنين استفاده مىشود كه اگر عبادت در اثر ترس و يا طمع انجام گيرد ، صحيح مىباشد زيرا خداوند در اين دو آيه كسانى را كه از راه ترس و طمع خدا را مىخوانند و ستايش مىكنند ، ستوده و آن‌ها را مدح و تعريف نموده و اين مدح و تعريف ، صحت و محبوبيت آن عمل را مىرساند و مشعر بر اين است كه خداوند بر چنين عملى امر فرموده و در مقام امتثال و اطاعت از فرمان وى ، اين‌گونه عبادت كفايت مىكند .\r\nاز ائمه معصومين ( عليهم السلام ) نيز رواياتى وارد گرديده است كه به صحيح بودن عبادتى كه ناشى از خوف يا طمع\r\nباشد ، دلالت مىنمايند . « 1 »\r\n\r\n\r\n","description":"","footnote":"\r\n( 1 ) . براى آگاهى از انگيزه‌هاى عبادت به پاورقى شمارهء ( 18 ) از بخش تعليقات مراجعه فرماييد .\r\n","page_name":" 812 ","page_number":356},
  {"content":"\r\n\r\nدر صفحات گذشته هم توضيح داديم كه آيات اول سورهء حمد ، حمد و سپاس را به ذات اقدس پروردگار منحصر مىكند . از اين جهت كه داراى كمال ذاتى و داراى ربوبيت ، رحمت ، سلطنت ، قدرت است و مالك روز پاداش و مجازات مىباشد . بنابراين در خود همين آيات هم يك نوع اشاره به منشأ و انگيزه‌هاى مختلف عبادت و پرستش خداوند وجود دارد .\r\nخلاصه : از آنچه گفته شد ، به طور خلاصه چنين برمىآيد كه عبادت و پرستش يا از اينجا سرچشمه مىگيرد كه پرستش كننده ، كمال معبود و استحقاق و سزاوار بودن او را براى عبادت و پرستش درك مىكند و او را بر اين اساس مىپرستد ، اين نوع عبادت همان عبادت احرار و آزاد مردان است كه بدون توجه به جلب منفعتى و با دفع ضررى به عبادت و پرستش خدا مىپردازند .\r\nو يا از اينجا ناشى مىشود كه عبادت كننده ، نعمت و احسان معبود را درك نموده و چشم طمع بر انعام و بذل و بخشش‌ها او دوخته است و اين نوع عبادت ، همان عبادت تجار و يا اشخاص مزدبگير است كه براى سود و پاداش ، كارى را انجام مىدهند .\r\nو گاهى نيز عبادت از اينجا ناشى مىشود كه انسان به سطوت و قهر و غضب خدا پى برده و ترس و مجازات تمرد و غفلت ، او را به عبادت وا مىدارد و اين نوع عبادت ، عبادت بردگان و بندگان است كه معمولًا ترس از عقاب و عتاب مولا ، آنان را به كار و عمل نيك وامىدارد .\r\n\r\n","description":"","footnote":"","page_name":" 813 ","page_number":357},
  {"content":"\r\n\r\n\r\nمسئل استعانت و شفاعت\r\nاستعانت منحصر به خدا است\r\nدر صفحات پيش گفتيم كه در آيهء مورد تفسير يعنى در « اياك نعبد و اياك نستعين » به دو موضوع بسيار مهم اشارت آمده است ، يكى موضوع عبادت است كه در فصل گذشته مورد گفتگو قرار گرفت ، دوم موضوع استعانت است كه در اين فصل به توضيح آن مىپردازيم و اينك مىگوييم : عقلًا و شرعاً هيچگونه محذور و مانعى ندارد كه انسان در افعال و مقاصدش از غير خدا و از مخلوقات و حتى از اعمال و افعال ، استعانت بجويد و از آن‌ها مدد و يارى بخواهد و استمداد كند ، خداوند متعال در اين باره مىفرمايد :\r\n1 - « وَاسْتَعِينُوْا بِالصَّبْرِ وَ الصَّلَاهءِ وَ إِنَّهَا لَكَبِيرَهءٌ إِلَّا عَلَى الْخَاشِعِينَ » . ( 2 / 45 )\r\n2 - « وَ تَعَاوَنُوا عَلَى الْبِرِّ وَالتَّقْوَى » . ( 5 / 2 )\r\n3 - « قَالَ مَا مَكَّنِّى فِيهِ رَبِّى خَيْرٌ فَأَعِينُونِى بِقُوَّهءٍ » . ( 18 / 95 )\r\n1 - « از صبر و نماز يارى بجوييد ! »\r\n2 - « در راه نيكى و پرهيزگارى با هم تعاون و همكارى كنيد ! »\r\n3 - « [ ذوالقرنين 
  ] گفت : آنچه پروردگارم در اختيار من گذارده ، بهتر است [ از آنچه شما پيشنهاد مىكنيد 
  ] مرا با نيرويتان يارى دهيد ! »\r\n\r\n","description":"","footnote":"","page_name":" 814 ","page_number":358},
  {"content":"\r\n\r\nاز اين آيات چنين برمىآيد كه استمداد و يارى جستن اختصاص به خدا ندارد از همه كس و از همه چيز مىتوان يارى و مدد خواست و كمك گرفت .\r\nبنابراين ، منظور از استعانت در آيه شريفه « . . . و اياك نستعين » كه به ذات اقدس پروردگار اختصاص يافته است ، هر استعانتى نيست بلكه منظور از آن يارى و كمك خواستن براى عبادت بهتر و خالصتر و توفيق يافتن براى عبادت بيشتر و سزاوارتر است .\r\nاختصاص دادن چنين استعانتى به خداوند براى نشان دادن اين حقيقت است كه امور و اعمال اختيارى بشر در ميان دو حالت جبر و تفويض انجام مىگيرد ، بدين گونه كه كار و عبادت با اختيار و اراده انسان از وى سر مىزند .\r\nاين است كه در جمله « اياك نعبد » انجام دادن عبادت به خود وى نسبت داده شده است ولى اين افعال در عين اختيارى و ارادى بودن به كمك و مدد خداوند وابسته مىباشد كه هر آن بايد از طرف او افاضه و عنايت شود ، عنايت هميشگى و غير مقطوع « عطاء غير مجذوذ » به طورى كه اگر اين كمك و مدد يك لحظه قطع شود بنده قادر به اتمام آن نخواهد بود و هيچ عبادت و عمل نيكى از او صادر نخواهد گرديد .\r\nاين عقيده و نظريه ، همان نظريه بين جبر و تفويض است و بهترين نظريه‌اى است در اعمال و افعال انسان كه ايمان خالص به خدا اين نظريه را اقتضا و تأييد مىكند ، زيرا عقيده به جبر مستلزم آن است كه خداوند گنهكاران را در برابر اعمالى كه در انجام آن مجبورند ، عذاب و شكنجه كند ، در صورتى كه عذاب در برابر عمل غير اختيارى ، ظلم و خلاف عدالت است كه ساحت قدس پروردگار از اين نسبت ، پاك و مبراست . « سبحانه و تعالى عما يقولون علوًا كبيرًا »\r\nعقيده به تفويض هم مستلزم اين است كه به خالق ديگرى غير از خدا قائل شويم زيرا برگشت مفهوم تفويض بر اين است كه بندگان در اعمال و كردار\r\n\r\n","description":"","footnote":"","page_name":" 815 ","page_number":359},
  {"content":"\r\n\r\nخودشان مستقلند . خالق و به وجود آورندهء اعمال خويشند و اين طرز تفكر هم موجب شرك به خداى بزرگ و عقيده به تعدد خالق مىباشد .\r\nاين است كه بايد گفت : عقيده به جبر و تفويض هر دو باطل و در ميان آن دو ، راه سومى وجود دارد و آن اينكه : افعال و كردار بندگان خدا افعال و كردار خود آنان است و با اختيار خود ، آن‌ها را انجام مىدهند و بدين سبب سزاوار ثواب و عقاب مىگردند و از سوى ديگر خداوند نيز در اعمال بندگان دخالت دارد كه حيات ، قدرت و مقامات لازم افعال را به طور مدام مستمرّاً بر آنان افاضه مىكند و اين افاضه هيچ لحظه و آنى قطع نمىشود .\r\nپس انسان در اعمال و افعال خود مستقل نيست و كوچكترين امكان تصرف در برابر تسلط و قدرت پروردگار ندارد .\r\nما موضوع جبر و اختيار را در بحث اعجاز همين كتاب مشروحاً بيان نموديم و در اينجا احتياج به تكرار و توضيح بيشتر از اين نيست .\r\nاين بود خلاصه معناى آيه شريفه و علت اختصاص دادن استعانت به ذات اقدس پروردگار . بنابراين معنى ، اگر افاضه و عنايت خداوند نباشد ، هيچ فعل و عملى نمىتواند از بندگان سر بزند گرچه در به وجود آوردن آن عمل ، تمام انس و جن دست يارى به هم داده و مددكار هم باشند زيرا موجود ممكن كه در وجود و هستى خودش محتاج و نيازمند است و از خود استقلالى ندارد ، محال است كه در ايجاد و انجام كارهايش مستقل و غير محتاج باشد .\r\nاز اين بيان علت تأخير جملهء « اياك نستعين » از « اياك نعبد » نيز روشن مىگردد زيرا خداوند نخست با جملهء « اياك نعبد » عبادت و پرستش را به خودش اختصاص مىدهد كه بايد مؤمنان بجز خدا كسى را پرستش نكنند ، آن گاه با جملهء « اياك نستعين » براى آنان روشن مىسازد كه اين عبادت و پرستش گرچه از آنان صادر مىشود ولى بوسيلهء كمك و نيروى خداوند است .\r\n\r\n","description":"","footnote":"","page_name":" 816 ","page_number":360},
  {"content":"\r\n\r\nبنابراين ، هر بنده‌اى مرهون افاضه و مشيت پروردگار است و خداوند به اعمال نيك بندگانش از خود آنان مؤثرتر و سزاوارتر است زيرا او است نيرو و توفيق عمل و عبادت به بنده خويش مىدهد چنان كه هر بنده‌اى به اعمال زشت و گناهان خويش از خداوند سزاوارتر است زيرا كه وى به اختيار خود ، اين اعمال زشت را انجام مىدهد . « 1 »\r\nشفاعت\r\nگروهى از آيات قرآن مجيد دلالت دارند بر اينكه خداوند متعال ، كفيل و سرپرست امور بندگان است . امر ، فرمان و تدبير شئون آنان در دست قدرت و اختيار او است كه با رحمت خويش انسان‌ها را به سوى كمالشان رهبرى مىكند و هم او است كه به آنان از همه نزديكتر است . نداى آنان را مىشنود و بر خواسته‌هايشان جواب مثبت مىدهد :\r\n1 . « أَلَيْسَ اللَّهُ بِكَافٍ عَبْدَهُ » . ( 39 / 36 )\r\n2 . « وَإِذَا سَأَلَكَ عِبَادِى عَنِّى فَإِنِّى قَرِيبٌ أُجِيبُ دَعْوَهءَ الدَّاعِ إِذَا دَعَانِ فَلْيَسْتَجِيبُوا لِىْ وَلْيُؤْمِنُوا بِى لَعَلَّهُمْ يَرْشُدُونَ » . ( 2 / 186 )\r\n1 . « آيا خداوند ( براى نجات و دفاع از ) بنده‌اش كافى نيست ؟ ! »\r\n2 . « و هنگامى كه بندگانم ا تو دربارهء من سؤال مىكنند ، ( بگو ) من به آنان نزديكم و دعاى دعا كننده را به هنگامى كه مرا فرامىخوانند ، پاسخ مىگويم پس بايد دعوت مرا بپذيرند و به من ايمان بياورند تا راه يابند . ( و به مقصد برسند ) »\r\n\r\n\r\n","description":"","footnote":"\r\n( 1 ) . براى آگاهى بيشتر در مورد مسئله جبر و اختيار ، به پاورقى شماره ( 19 ) در بخش تعليقات مراجعه فرماييد .\r\n","page_name":" 817 ","page_number":361},
  {"content":"\r\n\r\nپس انسان با داشتن چنين خدا و تكيه‌گاهى نبايد از انسانى همچو خويش شفاعت بخواهد و او را در ميان خود و خدايش واسطه قرار دهد زيرا كه اين عمل مسافت را زياد و راه را دور تر مىسازد و فاصله‌اى در ميان خالق و مخلوق به وجود مىآاورد و اين عمل اظهار حاجت به غير خداست ، درحالى كه فرد نيازمند دربارهء نيازمند ديگرى چه مىتواند كند و شخص گنهكار چه بهره‌اى مىتواند ببرد از شفاعت كسى كه هيچ حكومت ، اختيار و سلطنتى از خود ندارد ؟ بلكه اختيار و زمام تمام امور در دست قدرت خداوند است و تمام شفاعت‌ها براى خداست . سلطنت آسمان‌ها و زمين از آن او است .\r\nآرى ، شفاعت طلبيدن از ديگرى در صورتى كه خداوند اذن شفاعت كردن به وى نداده باشد ، جايز و روا نيست و اما اگر خداوند براى كسى اذن شفاعت بدهد ، طلب شفاعت از چنين فردى خضوع و اظهار نياز به درگاه خود و پروردگار است و اين شفاعت خواستن اظهار بندگى و كوچكى در پيشگاه خود او است .\r\nاز آيات قرآن مجيد استفاده مىشود كه خداوند ، چنين رخصت و اجازه‌اى را به بعضى از بندگانش داده و آن‌ها را دربارهء شفاعت نمودن مأذون فرموده است ، منتها اسم اين رخصت‌يافتگان را جز با عنوان كلى ، فاش نكرده و آنان را شخصاً معرفى نفرموده است . خداوند اين حقيقت را در قرآن چنين آورده است :\r\n1 . « لَّا يَمْلِكُونَ الشَّفَاعَهءَ إِلَّا مَنِ اتَّخَذَ عِندَ الرَّحْمنِ عَهْداً » . ( 19 / 87 )\r\n2 . « يَوْمَئِذٍ لَّا تَنفَعُ الشَّفَاعَهءُ إِلَّا مَنْ أَذِنَ لَهُ » . ( 20 / 109 )\r\n3 . « وَ لَا تَنفَعُ الشَّفَاعَهءُ عِندَهُ إِلَّا لِمَنْ إِذِنَ لَهُ الرَّحمن » . ( 34 / 23 )\r\n4 . « وَ لَوْ أَنَّهُمْ إِذ ظَلَمُوا أَنْفُسَهُمْ جَاءُوكَ فَاسْتَغْفَرَوا اللّهَ وَ اسْتَغْفَرَ لَهُمُ الرَّسُولُ لَوَجَدُوا اللّهَ تَوَّاباً رَحِيماً » . ( 4 / 64 )\r\n1 . « آنان هرگز مالك شفاعت نيستند مگر كسى كه نزد خداوند رحمان عهد و پيمانى دارد . »\r\n\r\n","description":"","footnote":"","page_name":" 818 ","page_number":362},
  {"content":"\r\n\r\n2 . « در آن روز ( قيامت ) ، شفاعت هيچكس سودى نمىبخشد جز كسى كه خداوند رحمان به او اجازه داده است و به گفتار او راضى است . »\r\n3 . « در پيشگاه وى شفاعت سودى نمىبخشد مگر براى كسى كه اذن داده است . »\r\n4 . « اگر آنان هنگامى كه بر خود ستم مىكردند به نزد تو مىآمدند و از خدا طلب آمرزش مىكردند و پيامبر هم براى آنان استغفار مىكرد ، خدا را توبه‌پذير و مهربان مىيافتند . »\r\nاين بود نمونه‌هايى از آيات شفاعت . اما رواياتى كه در موضوع شفاعت از رسول اكرم ( صلى الله عليه و آله و سلم ) و از جانشينان گراميش نقل شده ، به حد تواتر رسيده و يقين‌آور است .\r\nروايات شفاعت به طريق شيعه\r\nاما رواياتى كه به طريق شيعه نقل گرديده است ، بيش از آن است كه به شمار آيد و مسئلهء شفاعت در نزد « اماميه » واضح‌تر از آن است كه مورد بحث واقع گردد . اين است كه ما در اين مورد به عنوان تبرك و تيمن تنها به نقل يك روايت قناعت مىكنيم : برقى در كتاب « محاسن » با اسناد خود از معاويهء بن وهب نقل مىكند كه او مىگويد : من از امام\r\nصادق ( عليه السّلام ) تفسير اين آيه را پرسيدم كه خداوند مىفرمايد :\r\n« لا يَتَكَلِّموُنَ الّا مَنْ اذِنَ لَهُ الرَّحْمنُ وَ قالَ صَواباً » « 1 »\r\nامام فرمود : به خدا سوگند ! ما از كسانى هستيم كه به آنان اذن داده شده است و ما همان حق‌گويان و صاحبان گفتار نيك مىباشيم . معاويه مىگويد : سؤال كردم فدايت شوم در موقع سخن گفتن چه خواهيد گفت ؟ فرمود : خدا را مىستاييم و به پيامبرش درود مىفرستيم و شيعهء خود را شفاعت مىكنيم ، خدا هم سخن ما را رد نمىكند .\r\n\r\n\r\n","description":"","footnote":"\r\n( 1 ) . تكلم نمى كنند مگر كسى كه خدا به او اذن دهد و نيكو گويد .\r\n","page_name":" 819 ","page_number":363},
  {"content":"\r\n\r\nكلينى نيز در كافى حديثى بدين مضمون از محمد بن فضيل و او هم از حضرت موسى بن جعفر ( عليه السّلام ) نقل كرده است . « 1 »\r\nروايات شفاعت از طريق اهل سنت\r\nو اما رواياتى كه دربارهء شفاعت به طريق اهل سنت نقل شده است ، باز فراوان و متواتر است « 2 » كه اينك نمونه‌هاى چندى از آن‌ها را در اينجا مىاوريم :\r\n1 . يزيد فقير از جابر بن عبدالله نقل مىكند كه رسول خدا ( صلى الله عليه و آله و سلم ) فرمود : پنج نعمت بزرگ به من داده شده است كه قبل از من به هيچكس داده نشده بود : با ترس و رعب كه از من در دل دشمن جاى گرفته بود ، يارى شدم و زمين براى من سجده گاه و پاك كننده قرار گرفت . . . و عنائم جنگى براى من حلال گرديد كه پيش از من بر كسى حلال نبود و مقام شفاعت به من داده شد . « 3 »\r\n2 . انس بن مالك نقل مىكند كه رسول خدا ( صلى الله عليه و آله و سلم ) فرمود : من در بهشت اولين شفاعت كننده خواهم بود . « 4 »\r\n3 - باز از ابو هريره نقل مىكند كه رسول خدا ( صلى الله عليه و آله و سلم ) فرمود : من در روز قيامت سيد فرزندان آدم خواهم بود و اول كسى مىباشم كه قبر او شكافته مىشود و من اولين\r\n\r\n\r\n","description":"","footnote":"\r\n( 1 ) . بحار 33 / 301\r\n( 2 ) . در كنز العمال 280 - 215 بيش از هشتاد روايت در اين مورد نقل گرديده است\r\n( 3 ) . صحيح بخارى 1 / 86\r\n( 4 ) . صحيح مسلم 1 / 130 .\r\n","page_name":" 820 ","page_number":364},
  {"content":"\r\n\r\nشفاعت كننده خواهم بود كه قبل از همه شفاعتش پذيرفته شود . « 1 »\r\n5 - باز ابو هريره نقل مىكند كه رسول خدا ( صلى الله عليه و آله و سلم ) فرمود : پنج چيز است كه شفاعت مىكنند : قرآن ، قرابت ، امانت ، پيامبر شما و اهل بيتش . « 2 »\r\n6 - عبدالله بن ابى جدعا نقل مىكند كه رسول خدا ( صلى الله عليه و آله و سلم ) فرمود : به وسيلهء شفاعت يكى از افراد امت من ، تعداد زيادى قبيلهء بنى تميم وارد بهشت مىگردند . اين حديث را ترمذى و حاكم نيز نقل نموده‌اند . « 3 »\r\nاز اين روايت چنين بر مىآيد كه شفاعت خواستن از رسول خدا ( صلى الله عليه و آله و سلم ) از اهل بيت گراميش نه تنها كوچكترين اشكالى ندارد بلكه امرى است مستحسن كه شرعاً مورد تأييد قرار گرفته و همان روايات دينى ما را به سوى آن دعوت و راهنمايى مىكند . با اين حال نمىدانم گروهى كه خود را مسلمان معرفى مىكنند ، چگونه آن را شرك و طالبان شفاعت را مشرك مىدانند ؟ ! خداوند ما را از متابعت هواى نفس حفظ كند و از لغزش قدم‌ها و قلم‌ها مصونمان بدارد !\r\nتا اينجا در ضمن چند فصل ، تفسير دو بخش از سورهء حمد پايان يافت و به يارى خدا در فصل آينده به تفسير آخرين قسمت سوره خواهيم پرداخت .\r\n\r\n\r\n","description":"","footnote":"\r\n( 1 ) . صحيح مسلم 7 / 59 .\r\n( 2 ) . كنزالعمال 7 / 214 .\r\n( 3 ) . مدرك سابق .\r\n","page_name":" 821 ","page_number":365},
  {"content":"\r\n\r\n\r\nتفسير آخرين بخش سورهء حمد\r\n« اهْدِنَا الصِّرَاطَ الْمُسْتَقِيمَ * صِرَاطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّآلِّينَ » . ( 1 / 7 - 6 )\r\nنحوهء قرائت\r\nقاريان مشهور حرف آخر « غير » را با « جر » و صداى پايين تلاوت كرده‌اند ولى زمخشرى نقل مىكند كه رسول خدا ( صلى الله عليه و آله و سلم ) و عمر آن را با « نصب » و صداى بالا قرائت مىنمودند .\r\nو به نظر ما صحيح همان قرائت اول است زيرا نقل قرائت « نصب » از رسول خدا ( صلى الله عليه و آله و سلم ) ثابت نگرديده است و اگر رسول خدا ( صلى الله عليه و آله و سلم ) آن را با نصب چنين قرائت مىفرمود ، قهراً زياد نقل مىشد و شايع مىگرديد در صورتى كه افراد مورد اعتماد و اطمينان ، اين قرائت را از رسول خدا ( صلى الله عليه و آله و سلم ) نقل نكرده‌اند و قرائت عمر هم بر فرض ثبوت نمىتواند حجت و دليل باشد زيرا قبلًا ثابت كرديم كه قرائت غير معصوم در صورتى مورد اطمينان و قابل اعتبار است كه از قرائت‌هاى مشهور باشد و گرنه در مقام امتثال و اطاعت از فرمان خدا اين‌گونه قرائت‌ها كه نه از معصوم است و نه مشهور كافى و موجب سقوط تكليف نمىباشد .\r\n\r\n","description":"","footnote":"","page_name":" 822 ","page_number":366},
  {"content":"\r\n\r\nباز قرائت مشهور بدين گونه است :\r\n« صراط الذين انعمت عليهم غير المغضوب عليهم و لا الضالين »\r\nولى به اميرمؤمنان ( عليه السلام ) و عمر نسبت داده شده است كه اين آيه را بدين صورت قرائت نموده‌اند : « صراط من انعمت عليهم غير المغضوب عليهم و غير الضالين » .\r\nولى به نظر ما اين نوع قرائت از اميرمؤمنان ( عليه السلام ) ثابت نگرديده و بلكه عكس آن ثابت شده است زيرا اگر آن حضرت آيه را بدين صورت قرائت مىنمود ، در ميان شيعيان منتشر و معروف مىگرديد و پيشوايان بعد از وى نيز همان قرائت را به كار مىبرند و تأييدش مىنمودند ، در صورتى كه چنين مطلبى حتى به وسيلهء يك نفر هم كه مورد اعتبار باشد ، نقل نگرديده است كه اما قرائت عمر به طورى كه قبلًا گفتيم ، به فرض ثبوت ، عملى است شخصى و مربوط به خود وى و هرگز نمىتواند مبناى حكم بوده و براى ما مدركيت و حجيت داشته باشد .\r\nمفردات و تركيبات\r\nصراط : به معناى طريقى است كه سير و حركت در آن ، انسان را به مقصود مىرساند . گاهى اين راه راست كه انسان را به مقصد مىرساند ، راه محسوسى نيست بلكه معنوى و غير حسى است چنان كه مىگويند : « احتياط راه نجات است » و « اطاعت خدا راه بهشت است » . در اين دو عبارت « احتياط » و « اطاعت » راه ناميده شده و راه ناميدن آن‌ها يا از باب تشبيه و كنايه‌گويى است يا « طريق » در لغت داراى معناى جامع و عمومى است كه شامل راه معنوى و غير حسى نيز مىشود .\r\nاستقامت : به معناى اعتدال است و اعتدال به معناى ضد انحراف مىباشد كه انسان در مسير خود به چپ و راست منحرف و متمايل نشود پس « صراط مستقيم » آن راهى را مىگويند كه سالك و سير كننده را به هدف نهايى يعنى به نعمت ابدى و رضوان پروردگار مىرساند و اين راه عبارت است از اينكه مخلوق از خالق خود\r\n\r\n","description":"","footnote":"","page_name":" 823 ","page_number":367},
  {"content":"\r\n\r\nاطاعت كند و در برابر هيچ‌يك از اوامر و نواهى او مخالفت نورزد و چيزى غير از او را نپرستد و اين راه مستقيمى است كه اعوجاج و انحرافى در آن نيست .\r\nخداوند متعال مىفرمايد :\r\n1 - « وَ إِنَّكَ لَتَهْدِى إِلَى صِرَاطٍ مُّسْتَقِيمٍ * صِرَاطِ اللَّهِ الَّذِى لَهُ مَا فِى السَّماوَاتِ وَ مَا فِى الْأَرْضِ أَلَا إِلَى اللَّهِ تَصِيرُ الْأُمُورُ » . ( سورهء شورى / 53 - 52 )\r\n2 - « وَ هذَا صِرَاطُ رَبِّكَ مُسْتَقِيماً » . ( سورهء انعام / 126 )\r\n3 - « إِنَّ اللّهَ رَبِّى وَ رَبُّكُمْ فَاعْبُدُوهُ هذَا صِرَاطٌ مُستَقِيمٌ » . ( سورهء آل عمران / 50 )\r\n4 - « وَ أَنِ اعْبُدُونِى هذَا صِرَاطٌ مُّسْتَقِيمٌ » . ( سورهء يس / 61 )\r\n5 - « وَ بِعَهْدِ اللّهِ أَوْفُوا ذلِكُمْ وَصَّاكُم بِهِ لَعَلَّكُمْ تَذَكَّرُونَ * وَأَنَّ هذَا صِرَاطِى مُسْتَقِيماً فَاتَّبِعُوهُ وَ لَاتَتَّبِعُوا السُّبُلَ فَتَفَرَّقَ بِكُمْ عَن سَبِيلِهِ ذلِكُمْ وَصَّاكُم بِهِ لَعَلَّكُمْ تَتَّقُونَ » . ( سورهء انعام / 153 - 152 )\r\n1 - « و تو مسلماً به سوى راه راست ، هدايت مىكنى راه خداوندى كه هر چه در آسمان‌ها و زمين است ، از آن او است . »\r\n2 - « و اين راه پروردگار تو ، مستقيم است . »\r\n3 - « خداوند ، پروردگار من و پروردگار شماست ، پس او را بپرستيد . اين است راه راست . »\r\n4 - « و مرا پرستش كنيد كه راه مستقيم همين است و بس . »\r\n5 - « و به پيمان خدا وفا كنيد ، اين چيزى است كه خداوند شما را به آن سفارش مىكند تا متذكر شويد .\r\nو اين راه مستقيم من است . از آن پيروى كنيد و از راه‌هاى پراكنده و انحرافى پيروى نكنيد كه شما را از طريق حق دور مىسازد . »\r\nو چون عبادت پروردگار ، نوع خاص و معينى ندارد بلكه به تمام اعمال نيك و شايسته‌اى كه از اعضا و جوارح انسان سر مىزند و به همهء نيات و افكار پاك و درستى كه از دل و مغز انسان سرچشمه مىگيرد ، شامل مىباشد و همه آن‌ها عبادت\r\n\r\n","description":"","footnote":"","page_name":" 824 ","page_number":368},
  {"content":"\r\n\r\nناميده مىشود ، به همين جهت از كلمهء صراط هم گاهى يك معناى عمومى كه شامل تمام اين افعال و عبادات مىباشد ، اراده مىشود و تمام عبادت‌هاى قلبى و جسمى ، ظاهرى و باطنى را به طور فراگير در بر مىگيرد يعنى كلمه و يا جمله « صراط مستقيم » و « صراط سوى » و امثال آن به صورت مفرد گاهى در مجموعه‌اين اعمال نيك و عبادى به كار مىرود و گاهى نيز در هر تك تك اين اعمال و عبادت‌ها استعمال مىگردد و مانند ايمان به خدا و پيامبرش ، ايمان به معاد و انجام دادن نماز و روزه و حج و امثال اين‌ها ، در اين صورت به جاى كلمهء مفرد صراط ، كلمهء جمعى « سُبُل » به كار مىرود ، چنان كه در آيات متعدد آمده است :\r\n1 - « قَدْ جَاءَكُم مِنَ اللّهِ نُورٌ وَ كِتَابٌ مُبِينٌ * يَهْدِى بِهِ اللّهُ مَنِ اتَّبَعَ رِضْوَانَهُ سُبُلَ السَّلَامِ وَيُخْرِجُهُم مِنَ الظُّلُمَاتِ إِلَى النُّورِ بِإِذْنِهِ وَيَهْدِيهِمْ إِلَى صِرَاطٍ مُسْتَقِيمٍ » . ( سورهء مائده / 16 - 15 )\r\n2 - « وَ مَا لَنَا أَلَّا نَتَوَكَّلَ عَلَى اللَّهِ وَ قَدْ هَدَانَا سُبُلَنَا » . ( سورهء ابراهيم / 12 )\r\n3 - « وَ الَّذِينَ جَاهَدُوا فِينَا لَنَهْدِيَنَّهُمْ سُبُلَنَا » . ( سورهء عنكبوت / 69 )\r\n1 - « از طرف خدا نور و كتاب آشكارى به سوى شما آمد . خداوند به بركت آن ، كسانى را كه از رضاى او پيروى كنند ، به راه‌هاى سلامت هدايت مىكند . »\r\n2 - « و چرا به خدا توكل نكنيم در صورتى كه ما را به راه‌هاى سعادت هدايت نموده است ؟ »\r\n3 - « و آنان را كه در راه ما جهاد كنند قطعاً به راه‌هاى خودمان هدايت مىكنيم . »\r\nانعام : به معناى احسان و دادن نعمت فراوان آمده است . آنان كه خداوند نعمت فراوان به آنان بخشيده ، افرادى هستند كه همان راه مستقيم را پيموده و هواهاى نفسانى و اميال خطرناك درونى نتوانسته آنان را به اطاعت شيطان متمايل سازد ، اين است كه به سعادت ابدى ، حيات دائمى ، لذائذ بىپايان معنوى نائل آمده‌اند و بالاتر از همهء اين‌ها به رضوان و خشنودى پروردگار ، فائز شده‌اند .\r\n\r\n","description":"","footnote":"","page_name":" 825 ","page_number":369},
  {"content":"\r\n\r\n« وَعَدَ اللّهُ الْمُؤْمِنِينَ وَ الْمُؤْمِنَاتِ جَنَّاتٍ تَجْرِى مِن تَحْتِهَا الْأَنْهَارُ خَالِدِينَ فِيهَا وَ مَسَاكِنَ طَيِّبَهءً فِى جَنَّاتِ عَدْنٍ وَ رِضْوَانٌ مِنَ اللّهِ أَكْبَرُ ذلِكَ هُوَ الْفَوْزُ الْعَظِيمُ » . ( سورهء توبه / 73 )\r\n« خداوند به مردان و زنان باايمان باغ‌هاى بهشتى را وعده داده است كه نهرها از زير درختانش جارى است و در آن جا هميشگى خواهند ماند و مسكن‌هاى پاكيزه‌اى در بهشت‌هاى جاودان [ نصيب آن‌ها ساخته 
  ] و [ خشنودى 
  ] و رضاى خدا [ از همهء آن‌ها 
  ] برتر است و پيروزى بزرگ همين است . »\r\nغضب : به معناى سخط و مقابل آن ، رحمت است و منظور از « مغضوب عليهم » مطلق كفار نيست بلكه افرادى هستند كه در كفر غوطه‌ور بوده و در برابر حق ، عناد و لجاجت مىورزند و آيات خدا را به باد استهزاء مىگيرند .\r\n« . . . وَ لكِن مَّن شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذَابٌ عَظِيمٌ » . ( سورهء نحل / 106 )\r\n« و آن‌ها كه سينهء خود را براى پذيرش كفر گشوده‌اند ، غضب خدا بر آنهاست و عذاب عظيمى در انتظارشان . »\r\nضلال : به معناى گمراهى است و مقابل آن هدايت است و افراد گمراه كسانى هستند كه راه غير مستقيم و غير هدايت را در پيش گرفته‌اند و اين راه منحرف ، آنان را به هلاكت ابدى و عذاب دائمى كشانده است .\r\nولى اين افراد ضال و گمراه در شدت كفر و بىدينى از گروه قبلى كه همان « مغضوب عليهم » و خشم‌زدگانند ، پايين‌ترند زيرا آنان گرچه در اثر سستى و عدم تحقيق و مجاهدت در راه خدا ، راه راست و مستقيم را گم كرده‌و به ضلالت افتاده‌اند ولى به هر حال اگر حق بر آنان روشن مىگرديد ، به مقام عناد و لجاجت برنمىآمدند . اما گروه « مغضوب عليهم » و خشم زدگانند در برابر حق عنود و لجوجند گرچه براى آنان حق ، آفتابى و روشن گردد .\r\n\r\n","description":"","footnote":"","page_name":" 826 ","page_number":370},
  {"content":"\r\n\r\nو در بعضى از روايات وارد شده است كه گروه « مغضوب عليهم » ، عبارتند از « يهود » و گروه همراهان و « ضالين » ، عبارتند از مسيحىها .\r\nو ما در اوائل همين كتاب گفتيم كه آيه‌هاى قرآن به مورد معينى اختصاص ندارد و معانى خاصّى كه دربارهء آيات گفته مىشود ، بيشتر از باب تطبيق يك معناى كل بر مصاديق خاص آن است كه آن را تفسير به « مصداق » مىنامند و اين حديث هم كه در معناى « مغضوب عليهم » و « ضالين » آمده است ، از همين قبيل بوده و تفسير به مصداق مىباشد نه تفسير حقيقى و مفهومى .\r\nاعراب و احكام\r\n« غير المغضوب عليهم » بدل است از جملهء « الذين انعمت عليهم » يا صفت است به « الذين » و صفت بودن آن بر اين اساس است كه نعمت پروردگار هم مانند رحمت او به تمام افراد بشر عموميت دارد ولى گروهى در برابر نعمت‌هاى او شكرگزارند و گروه ديگر ناسپاس به طورى كه در اين آيه شريفه به آن اشاره گرديده است :\r\n« أَلَمْ تَرَوْا أَنَّ اللَّهَ سَخَّرَ لَكُم مَا فِى السَّماوَاتِ وَ مَا فِى الْأَرْضِ وَأَسْبَغَ عَلَيْكُمْ نِعَمَهُ ظَاهِرَهءً وَ بَاطِنَهءً وَ مِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَ لَا هُدىً وَ لَا كِتَابٍ مُنِيرٍ » . ( سورهء لقمان / 20 )\r\n« آيا نديديد كه خداوند آنچه را كه در آسمان‌ها و زمين است ، براى شما مسخر نموده ، نعمت‌هاى ظاهرى و باطنيش را براى شما گسترده است [ با اين حال 
  ] بعضى از مردم ، بدون هيچ دانش و هدايت و بدون استناد به كتاب روشنگرى دربارهء خدا مجادله مىكنند . »\r\nخلاصه اينكه نعمت‌هاى خدا مانند رحمتش وسيع و همگانى است و كسانى هم كه از سوى خدا نعمت به آنان داده شده است ، زيادند و همهء آنان به طور كلى به دو گروه تقسيم مىشوند : سپاسگزاران و ناسپاسان .\r\n\r\n","description":"","footnote":"","page_name":" 827 ","page_number":371},
  {"content":"\r\n\r\nدر اين جا فايدهء وصف ( غير المغضوب عليهم ) ظاهر مىگردد و آن اينكه جملهء « نعمت عليهم » به تمام كسانى كه نعمت‌به آنان داده شده است ، عموميت دارد ولى صفت دوم ، مفهوم و هدف آن را تعيين مىكند و به گروه اول يعنى به انعام شده‌هايى كه در برابر نعمت‌هاى خداوند شكر و سپاسگذارى مىكنند ، اختصاص مىدهد .\r\nبنابراين ، مفهوم آيه به طور خلاصه چنين خواهد بود كه : بندهء نمازگزار با اين جملات از خداوند درخواست مىكند كه او را به راه بندگان نيكش هدايت فرمايد و بندگان نيك خدا داراى دو صفت هستند ، يكى اينكه خداوند نعمت فراوان به آنان داده است « انعمت عليهم » ، صفت دوم اينكه آنان از اين نعمت‌هاى خدادادى سوءاستفاده نكرده و راه كفران و ناسپاسى و راه گمراهى و ضلالت نپيموده‌اند و از غضب‌شدگان و گمراهان نگرديده‌اند « غير المغضوب عليهم و لا الضالين » . اين گروه همان‌طور كه به نعمت‌هاى دنيا رسيده‌اند ، در اثر اطاعت و اعمال نيك انسانى ، به نعمت‌هاى آخرت نيز نائل گرديده‌و در نتيجه به هر دو خير و سعادت دست يافته‌اند .\r\nوصف قرار گرفتن كلمهء « غير » مانند اين آيهء شريفه ، بسيار معمول است و در موارد زيادى آمده است و از آن موارد است جملهء فقهى معروف كه مىگويند : اين جمله « يجوز اقتناء كل كتاب غير كتب الضلال » ى عنى نگهداشتن هر نوع كتاب جز كتاب ضلال و گمراهى جايز است ، در اين گفتار مىبينيم كه جملهء « غير كتب الضلال » به صورت وصف استعمال گرديده است .\r\nبنابراين ، محلى براى گفتار بعضىها باقى نمىماند كه مىگويند : كلمهء « غير » از كلماتى است كه در ابهام غوطه‌ور است و نمىتواند به سبب اضافه معرفه گردد و براى « الذين » كه معرفه مىباشد ، وصف واقع شود پس به ناچار بايد گفت كه اين جمله از لحاظى تركيبى ، صفت « الذين » نيست بلكه بدل از جمله قبل است .\r\n\r\n","description":"","footnote":"","page_name":" 828 ","page_number":372},
  {"content":"\r\n\r\nاين خلاصهء سخنى است كه در اين مورد گفته شده است ولى با آن بيان كه جايى براى اين سخن و جوابى كه از آن گفته‌اند ، باقى نمىماند .\r\nخلاصه اينكه : عملى كه در يك قضيه ذكر مىشود - اعم از قضيهء خبرى يا انشايى - در صورتى كه شمول و عموميت به تمام افراد داشته باشد همان‌طور كه با كلمه‌هاى ديگر تخصيص مىزنيم ، مىتوانيم با كلمهء غير هم توصيف كنيم و تخصيص بزنيم و مىتوانيم مثلًا بگوييم : « جائنى جميع اهل البلد » و يا « اكرم جميع اهل البلد غير الفاسقين » در اين دو جمله مىبينيم كه كلمهء « غير » به صورت وصف از « اهل بلد » به كار رفته است .\r\nضالين : عطف است بر جملهء « غير المغضوب عليهم » و كلمهء « لا » كه بعد از كلمهء « غير » آمده است براى تأكيد نفى مىباشد تا تصور نشود كه « نفى و استثنا شده‌ها » بلكه در اين آيه هركدام از اين دو گروه به طور مستقل مورد نفى و استثنا قرار گرفته است زيرا كلمهء « غير » نيز مانند « لا » به طور ضمنى به نفى دلالت مىكند و به جاى اسباب و ادوات نفى به كار مىرود ، چنان كه مىگويند : « جالس رجلا غير فاسق و لا سىء الخلق » با مردى همنشين باش كه فاسق و بداخلاق نباشد و « اعبدالله به غير كسل و لا ملل » خدا را ستايش كن بدون اينكه سست و يا خسته باشى !\r\nمىبينيم در اين دو جمله ، كلمه « غير » براى نفى به كار رفته است ولى بعضى از دانشمندان تقريباً معاصر ، چنين پنداشته‌اند كه استعمال « غير » در نفى درست نمىباشد ، اين است كه مجبور گرديده‌اند ، آيه را به نحو ديگر توجه و تصحيح كنند و خود را در اين راه به زحمت و تكليف انداخته‌اند ولى چون نتوانسته‌اند سخن قانع كننده‌اى بياورند به جز خود اعتراف نموده‌اند .\r\nتفسير\r\nپس آن كه خداوند متعال در آيات قبلى بر بندگانش تلقين و يادآورى نمود كه\r\n\r\n","description":"","footnote":"","page_name":" 829 ","page_number":373},
  {"content":"\r\n\r\nدر برابر وى به بندگى خود اعتراف و به يكتايى او گواهى دهند و از او استعانت و استمداد نمايند ، در اين آيهء شريفه نيز بر آنان تلقين مى فرمايد كه از خداوند بخواهند تا آنان را به راه راست و صراط مستقيم هدايت و رهبرىشان فرمايد .\r\nآغاز سورهء حمد مشتمل است بر مدح و ثنا و تمجيد و توصيف پروردگار ، آن چنان كه لايق و سزاوار او است و پايان سوره هم مشتمل است بر درخواست هدايت از وى و در وسط اين ابتدا و انتها خداوند متعال اين جمله را نازل فرموده است :\r\n« اياك نعبد و اياك نستعين » كه اين جمله نيز در واقع نتيجهء تمجيد و توصيف سابق مقدمهء دعا و درخواست لاحق است . زيرا تمجيد و توصيف سابق ملاك و علت منحصر بودن عبادت به خداست و مقدمه استعانت و استمداد از او است ، چون خداوند سزاوار عبادت است ، به علت كمال ذات و رحمتش و به علت قدرت و سلطنتى كه منحصر به او است و غيرخدا نمىتواند سزاوار عبادت باشد ، زيرا كه ملاك و علل پرستش را كه اختصاص به ذات اقدس پروردگار دارد ، فاقد است و چون عبادت و استعانت با اين مقدمات كه از آغاز سوره چيده مىشود ، به خدا منحصر گرديد پس انسان به ناچار بايد از خداوند درخواست هدايت و رهبرى نمايد زيرا عبادت و استعانت را به او اختصاص داده است و تنها او را سزاوار آن مىداند .\r\nاز اين جا است كه به طريق شيعه و سنى نقل گرديده كه خداوند متعال اين سوره را در ميان خود و بنده‌اش تقسيم نموده كه نصفش براى خدا و نصف ديگرش به نفع بنده آمده است چون بنده مىگويد : « الحمد الله رب العالمين » خداوند مىفرمايد : بنده‌ام مرا تمجيد نمود و چون مىگويد : « اهدنا الصراط المستقيم » خداوند مىفرمايد : اين براى بنده‌ام ؛ براى بنده‌ام آنچه را كه بخواهد ، خواهم داد . « 1 »\r\nقبلًا روشن گرديد كه طرق و راه‌هايى كه بشر در اعمال و افكارش انتخاب\r\n\r\n\r\n","description":"","footnote":"\r\n( 1 ) . عيون اخبار الرضا ، چاپ ايران 1317 ه - 166 و نظير اين روايت را در بحث جزئيات بسم الله از ابوهريره آورديم .\r\n","page_name":" 830 ","page_number":374},
  {"content":"\r\n\r\nمىكند ، يكى از اين سه راه است :\r\n1 - راهى كه خدا براى بندگانش آماده نموده و اين راه را كسانى انتخاب مىكنند كه خدا با فضل و احسان خويش ، هدايتشان فرموده است .\r\n2 - راهى كه افراد ضال و گمراه انتخاب مىكند .\r\n3 - راهى كه « مغضوب عليهم » ى عنى خشم‌زدگان و افرادى كه مورد غضب الهى گرديده‌اند ، در پيش مىگيرند .\r\nراه اول همان راه راست و مستقيم و راه هدايت است و مغايرت اين راه با دو راه ديگر در اين آيات ، بدين گونه آمده است كه سالكان و رهروان صراط مستقيم غير از رهروان آن دو راه مىباشند . اين‌ها ضد هم و درست در دو قطب مخالف هم قرار گرفته‌اند و داراى صفات و خصوصيات جدا از هم و متفاوتند ، نشانه‌ها و علائم مخصوص به خود دارند كه با اين خصوصيات و با اين صفات و علائم ، از هم متمايز مىگردند و شناخته مىشوند .\r\nاين است خلاصه بيان اين آيات در راه‌هايى كه بشر در زندگى خود پيش مىگيرد و با اين بيان ، خداوند مىخواهد بدين نكته نيز اشاره نمايد كه هر كس از راه مستقيم اجتناب ورزد و دورى گزيند ، به ناچار راه بدبختى را در پيش خواهد گرفت كه يا به ضلالت و گمراهى خواهد افتاد يا گمراهى و غضب الهى ، هر دو دامنگيرش خواهد شد .\r\nخداوند همهء ما را از خذلان و بدبختى حفظ كند و به سوى راه راست هدايتمان فرمايد .\r\n\r\n","description":"","footnote":"","page_name":" 831 ","page_number":375},
  {"content":"\r\n\r\n\r\nبحثى پيرامون مسئل هدايت\r\nسؤال : مفسرين در آيه « اهدنا الصراط المستقيم » سخنى دارند و مىگويند : طالب هدايت بايد قبلًا فاقد آن باشد تا بتواند آن را از خداوند بخواهد ، بنابراين مسلمان خداشناس و يكتاپرستى كه خود هدايت يافته و واجد هدايت است و در راه مستقيم هدايت قدم برمىدارد ، چگونه در حال نماز از درگاه ذات اقدس الهى دوباره هدايت مىطلبد و مكرر مىگويد : « اهدنا الصراط المستقيم » مگر آنچه را كه انسان خود در ميان آن است ، صحيح است كه آن را از خدا بخواهد ؟ !\r\nپاسخ‌ها : در پاسخ اين سؤال و يا در جواب اين اشكال سخنانى گفته‌اند كه توضيح آن بدين قرار است :\r\n1 - مىگويند : منظور از هدايت در اين آيه ، استمرار و ثابت بودن در هدايت است و بعد از آن كه خداوند به فضل و عنايت خويش بر شخص نمازگزار منت نهاده و او را به سوى ايمان و توحيد هدايت فرموده است ، از خداوند درخواست مىكند كه اين نعمت را براى او ثابت و هميشگى بدارد تا پس از هدايت ، لغزشى در او پديدار نگردد و از مسير هدايت منحرف نشود .\r\n2 - مىگويند : منظور از هدايت در اين آيه ثواب و پاداش اعمال است ، بنابراين معناى آيه چنين خواهد بود كه نمازگزار عرضه مىدارد : بارالها ! در برابر اعمال\r\n\r\n","description":"","footnote":"","page_name":" 832 ","page_number":376},
  {"content":"\r\n\r\nنيك و عبادت‌هاى من راه راست را - كه انسان را مستقيماً به بهشت و سعادت مىرساند - براى من پاداش ده .\r\n3 - باز مىگويند : شايد منظور از طلب هدايت ، طلب افزايش هدايت باشد زيرا هدايت قابل زيادت و نقصان است و كسى كه به يك مرتبه از هدايت رسيده است ، مىتواند درخواست مرتبهء كامل‌ترى را نمايد .\r\n4 - به نظر ما : همه اين وجوه و احتمالات بافتگى است كه نه تنها از آيه شريفه استفاده نمىشود بلكه با ظاهر آيه نيز سازش ندارد زيرا ظاهر آيه همان راهنمايى خواستن و هدايت طلبيدن است و جز آن چيز ديگرى نيست و آيهء شريفه به مراحل هدايت مربوط است كه ذيلًا توضيح داده مىشود .\r\nاقسام و مراحل هدايت\r\nپاسخ صحيح در اين باره اين است كه بگوييم : آن هدايتى كه شخص مسلمان در نمازش از خداوند درخواست و تقاضا\r\nمىكند ، يك نوع هدايتى است كه براى وى حاصل نگرديده است و از خداوند متعال درخواست مىكند كه با فضل و\r\nرحمتش اين نوع هدايت را به او عنايت كند .\r\nتوضيح اينكه : هدايت پروردگار دو قسم است : هدايت عمومى و هدايت خصوصى . و هدايت عمومى گاهى تكوينى است و گاهى تشريعى كه ذيلًا همه اين اقسام سه‌گانه هدايت را توضيح مىدهيم آن گاه به نتيجه بحث مىپردازيم .\r\nاما هدايت عمومى تكوينى : همان هدايتى است كه خداوند در طبيعت تمام موجودات اعم از جماد ، نبات و حيوان به وديعت نهاده است كه اين موجودات طبعاً و يا به اختيار خويش به سوى كمال و ترقى در سير و حركتند و اين نيروى كمال بخش و سير به سوى كمال را خداوند از روز اوّل در نهاد تمام موجودات نهاده است .\r\n\r\n","description":"","footnote":"","page_name":" 833 ","page_number":377},
  {"content":"\r\n\r\nملاحظه مىكنيد كه نباتات چگونه به رشد و نمو ، رهبرى شده و به سوى اين كمال ره مىسپارند و در اين مسير به سمتى حركت مىكنند كه مانعى در آن وجود ندارد و باز حيوانات از هدايت تكوينى برخوردار گرديده و طبعاً موجوداتى را كه مزاحم و موذى آن‌ها است ، از موجودات غير موذى و غير مزاحم تميز و تشخيص مىدهند ، مثلًا موش از گربه فرار مىكند ولى از گوسفند فرار نمىكند و مورچگان و زنبوران عسل تكويناً به تشكيل اجتماع ، حكومت ، خانه‌سازى و آماده ساختن وسائل زندگى ، هدايت شده‌اند و در اثر همين هدايت تكوينى است كه اطفال در اولين روزهاى تولد به پستان مادر راه يافته ، به تغذيه و شير خوردن رهبرى شده‌اند .\r\nدر اين آيه شريفه كه خداوند از زبان موسى ( عليه السلام ) نقل مىكند ، به همان مرحله از هدايت « تكوينى » اشاره شده است :\r\n« قَالَ رَبُّنَا الَّذِى أَعْطَى كُلَّ شَىْءٍ خَلْقَهُ ثُمَّ هَدَى » . ( سورهء طه / 50 )\r\n« گفت [ موسى 
  ] پروردگار ما همان كسى است كه به هر موجودى ، هستى بخشيده سپس آن را هدايت نمود . »\r\nو اما هدايت عمومى تشريعى : همان هدايتى است كه خداوند تمام افراد بشر را به وسيلهء ارسال پيامبران و فرستادن كتاب‌هاى آسمانى هدايت‌شان نموده و به تمام انسان‌ها اتمام حجت فرموده است كه به آن‌ها عقل و نيروى تشخيص حق و باطل داده ، سپس پيامبرانى فرستاده است تا آيات خدا را براى آنان بخوانند و قوانين احكام الهى را در ميان آنان اجرا كنند و رسالت آنان را به معجزاتى مقرون ساخته و با براهينى توأم گردانيده است تا دليل صدق گفتار و مؤيد ادعاى آنان گردد . عده‌اى از هدايت عمومى بهره‌بردارى نموده و عدهء ديگر راه ضلالت را پيش گرفته‌اند و همان هدايت تشريعى را ، آيهء ذيل بيان مىكند :\r\n« إِنَّا هَدَيْنَاهُ السَّبِيلَ إِمَّا شَاكِراً وَ إِمَّا كَفُوراً » . ( سورهء انسان / 3 )\r\n« ما راه را به او نشان داديم ، خواه شاكر باشد يا ناسپاس . »\r\n\r\n","description":"","footnote":"","page_name":" 834 ","page_number":378},
  {"content":"\r\n\r\nو اما هدايت خصوصى : ى ك نوع هدايت تكوينى و عنايت ربانى است كه خداوند متعال به مقتضاى حكمتش اين نوع هدايت را به بعضى از بندگانش اختصاص مىدهد كه براى آنان مقدمات نيل به كمال و وصول به مقصود را آماده و مهيا مىسازد و اگر خداوند توجه خاصى به آنان نمىنمود و وسايل كمال و شايستگى براى آنان مهيا نمىكرد و بالاخره از انحراف و شقاوت محفوظشان نمىداشت ، قطعاً در ضلالت و گمراهى واقع مىشدند .\r\nاين الطاف خاص ، عنايات و توجهات مخصوص ربانى را هدايت خصوصى مىنامند كه در آيات زيادى به آن اشاره گرديده است . اينك نمونه‌اى از آن آيات :\r\n1 - « فَرِيقاً هَدَى وَ فَرِيقاً حَقَّ عَلَيْهِمُ الضَّلَالَهءُ » . ( سورهء اعراف / 30 )\r\n2 - « قُلْ فَلِلّهِ الْحُجَّهءُ الْبَالِغَهءُ فَلَوْ شَاءَ لَهَدَاكُمْ أَجْمَعِينَ » . ( سورهء انعام / 149 )\r\n3 - « لَيْسَ عَلَيْكَ هُدَهُمْ وَ لكِنَّ اللّهَ يَهْدِى مَن يَشَاءُ » . ( سورهء بقره / 272 )\r\n4 - « إِنَّ اللّهَ لَايَهْدِى الْقَوْمَ الظَّالِمِينَ » . ( سورهء انعام / 144 )\r\n5 - « وَ اللّهُ يَهْدِى مَن يَشَاءُ إِلَى صِرَاطٍ مُسْتَقِيمٍ » . ( سورهء بقره / 213 )\r\n6 - « إِنَّكَ لَا تَهْدِى مَنْ أَحْبَبْتَ وَ لكِنَّ اللَّهَ يَهْدِى مَن يَشَاءُ » . ( سورهء قصص / 56 )\r\n7 - « وَ الَّذِينَ جَاهَدُوا فِينَا لَنَهْدِيَنَّهُمْ سُبُلَنَا » . ( سورهء عنكبوت / 69 )\r\n8 - « فَيُضِلُّ اللَّهُ مَن يَشَاءُ وَ يَهْدِى مَن يَشَاءُ وَ هُوَ الْعَزِيزُ الْحَكِيمُ » . ( سورهء ابراهيم / 4 )\r\n1 - « گروهى را هدايت نموده و گروه ديگر [ كه شايستگى نداشته‌اند 
  ] گمراهى بر آنان مسلّم شده است . »\r\n2 - « بگو دليل رسا و [ قاطع 
  ] بر خدا است و اگر او بخواهد همه شما را [ به اجبار 
  ] هدايت مىكند ! »\r\n3 - « هدايت آنان [ به طور اجبار 
  ] بر تو نيست ولى خداوند هر كه را بخواهد و [ شايسته بداند 
  ] هدايت مىكند . »\r\n\r\n","description":"","footnote":"","page_name":" 835 ","page_number":379},
  {"content":"\r\n\r\n4 - « حقاً كه خداوند ستمگران را راهنمايى نمىكند . »\r\n5 - « خداوند كسى را كه بخواهد به راه راست ، هدايت مىفرمايد . »\r\n6 - « تو آن كسى را كه بخواهى و دوستش دارى ، نمىتوانى هدايت كنى ولى خداوند هر كس را كه بخواهد ، هدايت مىكند . »\r\n7 - « آنان را كه در راه ما كوشش و مجاهدت كنند حتماً به راه‌هاى خويش رهبرى مىكنيم . »\r\n8 - « خداوند كسى را كه بخواهد گمراه و كسى را كه بخواهد هدايت مىكند ، او است پيروز دانا . »\r\nاز همه اين آيات و آيات ديگرى كه در اين زمينه آمده است ، چنين به دست مىآيد كه عنايات و توجهات خاص پروردگار به گروه معينى اختصاص دارد ، نه به همهء مردم كه آن عنايات خاص را هدايت خصوصى مىنامند .\r\nنتيجه :\r\nبا اين بيان كه اقسام هدايت‌ها و معناى هدايت خاص روشن گرديد ، معناى آيه مورد بحث نيز به خودى خود روشن و معلوم مىگردد كه : شخص مؤمن و نمازگزار پس از آن كه در آغاز سوره اعتراف و اقرار مىكند بر اينكه خداوند بر وى منت نهاده ، با هدايت تكوينى و تشريعى عمومى او را هدايت و رهبرى نموده است ، پشت سر آن از پيشگاه خداوند منان و هدايت‌گر درخواست مىكند كه او را با هدايت خصوصى تكوينى خويش نيز كه به عدهء معدودى از بندگان اختصاص دارد ، هدايت و رهبرى كند ، اين است كه مىگويد : « اهدنا الصراط المستقيم » .\r\nخلاصه اينكه چون بشر طبعاً و فطرتاً در معرض هلاكت و طغيان است ، عوامل زيادى سعادت انسان را تهديد مىكند و موانع و مشكلات فراوان در سر راه هدايت و تكامل روحى و اخلاقى او وجود دارد ، اين است كه فرد مسلمان هيچ گاه نبايد جز خدا بر وجود خويش متكى باشد و بر خود توكل و اتّكا كند بلكه هميشه\r\n\r\n","description":"","footnote":"","page_name":" 836 ","page_number":380},
  {"content":"\r\n\r\nاز پروردگار خويش استعانت و استمداد بجويد و به سوى او پناه ببرد و از او درخواست هدايت و رهبرى نمايد تا بتواند بدون اينكه ، با اشكال و مانعى مواجه شود ، راه راست و جادهء مستقيم را بپيمايد و به آخرين مقصد و كمال نهائى نائل شود و از كسانى كه مورد غضب پروردگار قرار گرفته و يا گمراه گرديده‌اند ، نباشد .\r\n\r\n","description":"","footnote":"","page_name":" 837 ","page_number":381},
  {"content":"\r\n . \r\n","description":"","footnote":"","page_name":" 838 ","page_number":382},
  {"content":"\r\n\r\n\r\nبخش 17 تعليقات و پاورقىها\r\n1 - تحريف حديث متعه\r\n2 - نظريهء محمد عبده دربارهء مسئل سه طلاق\r\n3 - افتراى رازى بر شيعه\r\n4 - احاديث ارادهء خدا در آفرينش\r\n5 - احاديث تأثير دعا در سرنوشت\r\n6 - بحثى پيرامون آيه « بسم الله . . . »\r\n7 - احاديث آغاز آفرينش\r\n8 - احاديث جزء قرآن بودند « بسم الله . . . »\r\n9 - داستان فراموش كردن معاويه « بسم الله . . . » را در نماز\r\n10 - احاديث تلاوت « بسم الله . . . » در نماز\r\n11 - احاديث زيارت قبور\r\n12 - تهمت آلوسى بر شيعه\r\n13 - مناظرهء مؤلف با يك دانشمند حجازى\r\n14 - فضيلت خاك قبر امام حسين ( عليه السلام )\r\n15 - تأويل آيه سجده\r\n16 - گفتگوى ابليس با خدا\r\n17 - اسلام با شهادتين است\r\n18 - انگيزه‌هاى عبادت و اقسام آن\r\n19 - مسئل الامر بين الامرين\r\n20 - مصادر حديث شفاعت\r\n\r\n","description":"","footnote":"","page_name":" 839 ","page_number":383},
  {"content":"\r\n . \r\n","description":"","footnote":"","page_name":" 840 ","page_number":384},
  {"content":"\r\n\r\nپاورقى شمارهء ( 1 )\r\n\r\nتحريف حديث متعه\r\n« حديث متعه » از رسول خدا ( صلى الله عليه و آله و سلم ) بدين صورت نقل گرديده است كه عبدالله ابن مسعود مىگويد : ما ، در يكى از جنگ‌ها پيش رسول خدا ( صلى الله عليه و آله و سلم ) بوديم ، همسران‌مان را به همراه نداشتيم ، به رسول خدا ( صلى الله عليه و آله و سلم ) اظهار نموديم كه يا رسول الله ( صلى الله عليه و آله و سلم ) آيا اجازه مىفرمايى كه خويشتن را خصى كنيم ؟ آن حضرت ما را از اين عمل جلوگيرى نمود و به ما دستور داد كه با زنان در برابر تكه لباسى به عنوان مهر ، ازدواج موقت كنيم . آن گاه عبدالله به فرمان رسول خدا ( صلى الله عليه و آله و سلم ) اعلان نمود كه : اى مؤمنان ! آنچه را كه خداوند براى شما حلال كرده است ، حرام نسازيد و به ناموس ديگران تجاوز نكنيد زيرا خداوند تجاوزكنندگان را دوست ندارد .\r\nگروهى از علما و ناقلان حديث و مفسران و دانشمندان علم فقه اين حديث را با همين عبارت كه نقل كرديم ، از صحيح بخارى نقل نموده‌اند ولى آنچه در صحيح بخارى فعلى « 1 » موجود است ، از دو جهت با روايت مذكور متفاوت مىباشد :\r\n\r\n\r\n","description":"","footnote":"\r\n( 1 ) . 6 / 53 .\r\n","page_name":" 841 ","page_number":385},
  {"content":"\r\n\r\n1 - طرفداران عدم جواز متعه « ابن مسعود » را از سند حديث بخارى انداخته‌اند زيرا آنان بيقين مىدانستند كه ابن مسعود به جواز متعه معتقد است و وجود وى در سند اين روايت قرينه و گواه روشنى خواهد بود بر اينكه منظور از نكاح كه در روايت تجويز گرديده است ، همان متعه و ازدواج موقت مىباشد .\r\n2 - طرفداران عدم جواز يك تصرف ديگرى نيز در اين مورد به عمل آورده‌اند و كلمهء « الى اجل » را از آخر روايت برداشته‌اند زيرا اين كلمه صريح است در اينكه منظور از نكاح در اين روايت همان متعه و ازدواج موقت است ، چنان كه شارحان حديث آن را به همين معنى تفسير كرده‌اند و گفته‌اند كه منظور از نكاحى كه پيغمبر اسلام در روز جنگ به آن اجازه و رخصت داده است ، ازدواج موقت مىباشد نه ازدواج دائم ، مخصوصاً اينكه جملهء « ليس معنا نساء » زنان با ما نبودند اين معنى را تأييد و تثبيت مىكند زيرا منظور از « زنان » در اين جمله همسران دائمى سربازان جنگى بود كه در جنگ ، آنان را به همراه نداشته‌اند نه منظور هر زنى باشد چون اگر هيچ زنى در آن جا نبود ، مفهومى براى ازدواج باقى نمىماند تا پيامبر به آنان رخصت دهد ، به خصوص اينكه اين جمله در بعضى از روايت‌ها بدين گونه آمده است كه « ليس لنا نساء » زنان اختصاصى ما ( همسران رسمى ) با ما نبودند .\r\nبا اين بررسى كوتاه معلوم مىشود كه سربازان جنگى در آن جنگ همسران‌شان را به همراه نداشتند و براى پيشگيرى از\r\nگناه و ارتكاب به حرام ، پيامبر خدا ( صلى الله عليه و آله و سلم ) به آنان اجازه فرمود كه از متعه و نكاح موقت استفاده كنند تا به زنانشان برسند .\r\nدلالت اين روايت بر جواز متعه و نكاح موقت به طورى قطعى و روشن است كه حتى گروهى از مخالفين متعه هم نتوانستند آن را انكار كنند و در رد جواز متعه راه ديگرى پيش گرفته و گفته‌اند كه اين روايت گرچه بر جواز « متعه » دلالت دارد ولى بوسيلهء روايات ديگرى كه بعداً در تحريم « متعه » صادر شده ، نسخه شده است .\r\nولى اين گفتار هم به دلائلى كه در مسئله عدم نسخ آيه متعه گفتيم ، سودى\r\n\r\n","description":"","footnote":"","page_name":" 842 ","page_number":386},
  {"content":"\r\n\r\nبراى آنان نمىبخشد و نظريه آن‌ها را ثابت نمىكند و روايات مورد بحث را در دلالتش بر جواز متعه ، متزلزل نمىسازد .\r\nاين است كه طرفداران حرمت متعه همان‌طور كه گفتيم ، در اين روايت دست به تحريف زده‌اند و تغييراتى در آن به وجود آورده‌اند ! خدا ريشهء تحريف را بركند و نقش طرفداران تحريف را نقش بر آب سازد . ولى گروهى از مفسيرين و دانشمندان فقه و علماى حديث اين روايت را به طور صحيح از بخارى آورده‌اند . اينك اسامى آنان و كتبى كه اين حديث در آن‌ها به طور صحيح و تحريف نشده آمده است :\r\n1 - بيهقى در سنن خود 8 / 200 چاپ حيدر آباد\r\n2 - سيوطى در تفسير خود 3 / 207 چاپ ميمنيه مصر\r\n3 - زيلعى در نصب الرايه 3 / 180 چاپ دارالتأليف\r\n4 - ابن تيميه در المنتقى 2 / 517 چاپ حجاز\r\n5 - ابن قيم در زاد المعاد 4 / 8 چاپ محمد على صبيح\r\n6 - قنوچى در الروضهء النديه 2 / 16 چاپ منيريه\r\n7 - محمد ابن سليمان در جمع الفوائد 1 / 589 چاپ دارالتأليف\r\nاين‌ها كسانى هستند كه حديث متعه را بدون تحريف و به طور صحيح از بخارى گرفته‌اند ، اين حديث غير از مصادر مذكور در مصادر ديگر نيز آمده است :\r\n1 - مسند احمد 1 / 430\r\n2 - تفسير قرطبى 5 / 130\r\n3 - تفسير ابن كثير 2 / 87\r\n4 - احكام القرآن 2 / 184\r\n5 - اعتبار حازمى ص 176\r\nاين روايت علاوه بر مصادرى كه در اين‌جا آورديم ، مصادر و مدارك ديگرى نيز دارد ، مانند : صحيح ابى حاتم بستى و ديگر مصادر معتبر .\r\n\r\n","description":"","footnote":"","page_name":" 843 ","page_number":387},
  {"content":"\r\n\r\nپاورقى شمارهء ( 2 )\r\n\r\nنظريهء محمد عبده دربارهء مسئل سه طلاق\r\nشيخ محمد عبده مىگويد : اگر براى زنى در يك مجلس سه طلاق گفته شود و يا به عبارت صحيح‌تر ، صيغهء طلاق در يك مجلس سه بار تكرار شود و يا طلاق مقيد با عدد سه باشد ، همهء آن‌ها يك طلاق محسوب مىگردد . عبده كه اين عقيدهء شيعه را در مورد مسئل سه طلاق مىپذيرد و آن را با دلائل محكمى اثبات مىنمايد ، آن گاه مىگويد : هدف ، آن نيست كه با افراد مقلد و آنان كه داراى استقلال فكرى نيستند و از خود نظرى ندارند ، بحث و مجادله كنيم و يا قاضيان و مفتيان را از عقيده‌شان برگردانيم كه بر سه طلاق بودن اين‌گونه طلاق فتوا ندهند و يا طبق آن ، حكم نكنند زيرا اكثر آنان حقيقت را مىدانند و از نصوص و رواياتى كه بر خلاف رأى و گفتار آنان در كتب حديث آمده است ، اطلاع دارند منتها در برابر اين همه نصوص بىمبالاتند و ارجى بر آن‌ها نمىنهند ، زيرا اعمال و افكار آنان طبق كتاب‌هايشان مىباشد نه بر طبق كتاب خدا و گفتار پيامبر . « 1 »\r\n\r\n\r\n","description":"","footnote":"\r\n( 1 ) . تفسير المنار 2 / 386\r\n","page_name":" 844 ","page_number":388},
  {"content":"\r\n\r\nنگارنده\r\nاى كاش كه عبده در مسئلهء ازدواج موقت نيز مثل همين سخن را مىگفت و بدين گونه حقيقت را ابراز مىنمود زيرا ازدواج موقت هم مانند مسئل « سه طلاق » در آيين اسلام ثابت و روشن است و احتمال نسخ در اين مورد بىاساس است و دليلى ندارد . بنابراين ، كسانى كه متعه را تحريم مىكنند جز پيروى از كتاب‌هاى مخصوص خودشان و بىاعتنايى به كتاب خدا و گفتار پيامبر ، انگيزهء ديگرى ندارند .\r\n\r\n","description":"","footnote":"","page_name":" 845 ","page_number":389},
  {"content":"\r\n\r\nپاورقى شمارهء ( 3 )\r\n\r\nافتراى رازى بر شيعه\r\nاز كسانى كه در عقائد شيعه بدون علم و تحقيق قضاوت نموده‌اند ، يكى هم فخر رازى است زيرا وى در تفسير آيه شريفه « يمحو الله ما يشاء و يثبت . . . » مىگويد : رافضىها ( شيعه ) ، « بدا » را دربارهء خدا روا مىدارند و بدا هم بدين معناست كه علم خداوند به چيزى تعلق بگيرد ولى خلاف آن به وقوع پيوندد .\r\nمنظور رازى از اين سخن آن است كه به نظر وى شيعه با پذيرفتن مسئله بدا نسبت جهل به خدا مىدهد .\r\nپروردگارا ! گواهى كه آنچه رازى دربارهء شيعه مىگويد ، افترايى بيش نيست ! !\r\nهمان « رازى » كه اين تهمت ناروا را به شيعه مىبندد ، در كتاب « محصل » سخنى از سليمان ابن جرير مىآورد كه از\r\nبيان آن شرم دارم و براى من زيبنده نيست كه آن را در اين جا بنگارم و صفحات كتاب را با اين‌گونه سخنان زشت ، سياه كنم .\r\nرازى اين سخن را بعد از سخنان ديگرى آورده است كه آن هم در زشتى و قباحت به اين سخن شباهت دارد ، سخنى است كه بعضى از مسيحيان آن را دربارهء رسول الله به زبان رانده‌اند . چه بزرگ سخنى كه از دهانشان در مىآيد ! ستمكاران به زودى خواهند دانست كه در چه جايگاه بد و خطرناكى قرار خواهند گرفت ! !\r\n\r\n","description":"","footnote":"","page_name":" 846 ","page_number":390},
  {"content":"\r\n\r\nپاورقى شمارهء ( 4 )\r\n\r\nاحاديث ارادهء خدا در آفرينش\r\nمرحوم صدوق ( رحمه الله عليه ) در كتاب توحيد و معانى الاخبار از امام صادق ( عليه السلام ) چنين آورده است كه در تفسير آيهء شريفه « و قالت اليهود يدالله مغلوله » فرمود : منظور اين آيه شريفه و بسته بودن دست خدا كه يهود معتقد بودند ، اين است كه خداوند نه چيزى بر كار خلقت و آفرينش مىافزايد و نه چيزى از آن كم مىكند .\r\nخداوند براى تكذيب آنان اين آيه را نازل كرد و فرمود : « بلكه دست خود آنان بسته است و لعنت خدا بر آنان باد كه به خداوند نسبت ناروا و نابجايى مىدهند و دست خدا را بسته مىدانند خداوند دست‌هايش هميشه ( براى خلق ، آفرينش و بخشش ) باز است و هرطور كه بخواهد ، انفاق و احسان مىكند . « 1 » »\r\nآيا شنيده‌اى كه خداوند بزرگ در اين مورد مىفرمايد : « خدا آنچه را كه بخواهد ( از لوح و قضا و سرنوشت ) مىزدايد و آنچه را كه بخواهد ثابت مىدارد و در پيش او است امّ الكتاب . « 2 » »\r\n\r\n\r\n","description":"","footnote":"\r\n( 1 ) . غلت ايديهم و لعنوا بما قالوا بل يداه مسبوطتان - سورهء مائده 5 / 64\r\n( 2 ) . يمحوالله ما يشاء و يثبت و عنده ام الكتاب - سورهء رعد 1 / 39\r\n","page_name":" 847 ","page_number":391},
  {"content":"\r\n\r\nعياشى نيز از يعقوب ابن شعيب و او هم از حماد ، روايتى به اين مضمون نقل كرده و مرحوم مجلسى ( رحمه الله عليه ) همهء اين روايت‌ها را در بحارالانوار آورده است . « 1 »\r\n\r\n\r\n","description":"","footnote":"\r\n( 1 ) . بحار الانوار 2 / 142 - 131\r\n","page_name":" 848 ","page_number":392},
  {"content":"\r\n\r\nپاورقى شمارهء ( 5 )\r\n\r\nاحاديث تأثير دعا در سرنوشت\r\nراويى به نام سليمان مىگويد : رسول خدا ( صلى الله عليه و آله و سلم ) فرمود : هيچ عاملى نمىتواند قضاى الهى را بر طرف كند و چيزى عمر انسان را نمىافزايد مگر احسان و نيكى به مردم . ترمذى اين روايت را در صحيح خود آورده است . « 1 » ثوبان مىگويد كه رسول‌الله ( صلى الله عليه و آله و سلم ) فرمود : چيزى عمر انسان را زياد نمىكند مگر احسان و نيكى و هيچ عاملى تقدير الهى را تغيير نمىدهد مگر دعا ، اعمال زشت و گناهانند كه انسان را از نعمت‌هاى الهى محروم و بىنصيب مىسازند .\r\nاين روايت را ابن ماجه در سنن خود « 2 » ، حاكم در مستدك « 3 » و احمد در مسند خود « 4 » آورده‌اند . حاكم در مستدرك ، صحت اين روايت را تأييد نموده و ذهبى هم ايرادى در اين مورد ندارد در اين زمينه روايات زيادى آمده است كه با مراجعه به كتب و فصول مربوطه ، مىتوانيم به تعداد ديگرى از اين روايت‌ها دست يابيد .\r\n\r\n\r\n","description":"","footnote":"\r\n( 1 ) . صحيح ترمذى 8 / 350 .\r\n( 2 ) . 1 / 24 .\r\n( 3 ) . 1 / 93\r\n( 4 ) . 5 / 282 ، 280 ، 277 .\r\n","page_name":" 849 ","page_number":393},
  {"content":"\r\n\r\nپاورقى شمارهء ( 6 )\r\n\r\nبحثى پيرامون آيه « بسم الله . . . »\r\nدر توضيح ادبى آيه « بسم الله . . . » گفتيم كه اضافهء كلمه « اسم » به سوى كلمهء « الله » اضافه معنوى است و كلمه « الله » هم در معناى خود به كار رفته است نه اينكه منظور از آن خود لفظ « الله » باشد .\r\nبنابراين ، بايد گفت كه كلمه « اسم » در معناى عمومى و جامع خود كه مىتواند به تمام اسماء و نام‌هاى الهى مشتمل باشد ، به كار رفته است . بنابراين ، با گفتن كلمهء « بسم الله » مفهوم كلى اسم خدا منظور مىشود و به مصداق اشاره مىگردد ، چون اسم اعظم پروردگار بزرگترين مصداق نام‌هاى پروردگار است . پس با مفهوم كلى اسم پروردگار بهتر و بيشتر تطبيق مىكند و با گفتن كلمهء اسم از تمام اسماء و نام‌هاى ديگر پروردگار پيشتر و بيشتر به ذهن گوينده و شنونده سبقت و مبادرت مىكند .\r\nبا اين توضيح و معناى آن روايت ، روشن مىگردد كه مىگويد : « بسم الله به اسم اعظم پروردگار نزديك‌تر است تا سياهى چشم به سفيده آن . « 1 » »\r\n\r\n\r\n","description":"","footnote":"\r\n( 1 ) . اين حديث در متن كتاب قسمت تفسير « بسم الله » گذشت .\r\n","page_name":" 850 ","page_number":394},
  {"content":"\r\n\r\nچون قرب و نزديكى مفهوم « بسم الله . . . » به اسم اعظم كه مصداق حقيقى آن است ، قرب ذاتى و كامل است چه آن كه\r\nدر اين جا مصداق با مفهوم در خارج متحد و يكى هستند ولى قرب سياهى چشم نسبت به سفيدهء آن ، قرب مكانى و اتحادشان وضعى است يعنى اين دو در وضع و مكان به هم نزديك‌اند نه ذاتاً و حقيقتاً ، طبيعى است كه قرب ذاتى قوىتر از قرب مكانى است .\r\n\r\n","description":"","footnote":"","page_name":" 851 ","page_number":395},
  {"content":"\r\n\r\nپاورقى شمارهء ( 7 )\r\n\r\nحديث آغاز آفرينش\r\nرسول خدا ( صلى الله عليه و آله و سلم ) فرمود : نخستين پديده اى كه خداوند آفريد و جهان خلقت را با آن آغاز نمود ، نور من بود . « 1 »\r\nمحمد بن سنان مىگويد : در پيش امام جواد ( عليه السلام ) بودم ، به من فرمود : اى محمد بدان كه خداوند در يكتايى خود منفرد و تنها بود و جز وجود وى چيز ديگرى وجود نداشت ، آن گاه محمد ( صلى الله عليه و آله و سلم ) و على و فاطمه را آفريد . آنان بعد از خلقت نورشان هزار دوران در همان حال ماندند . « 2 »\r\n\r\n\r\n","description":"","footnote":"\r\n( 1 ) . بحارالانوار 1 / 33\r\n( 2 ) . اصول كافى 1 / 239 ، وافى 2 / 155\r\n","page_name":" 852 ","page_number":396},
  {"content":"\r\n\r\nپاورقى شمار ( 8 )\r\n\r\nاحاديث جزء قرآن بودن بسمله\r\nبيهقى از ام سلمه نقل مىكند كه : رسول خدا ( صلى الله عليه و آله و سلم ) بسم الله را در نماز خواند و آن را يك آيهء مستقل حساب نمود . حاكم اين روايت را در مستدرك نقل كرده و مىگويد كه اين روايت طبق شرايط مسلم و بخارى صحيح است . « 1 »\r\nبيهقى از عبدالخير نيز نقل كرده است كه على ( عليه السلام ) از رسول خدا ( صلى الله عليه و آله و سلم ) « سبع مثانى » را پرسيد ؛ وى پاسخ داد كه سبع مثانى همان سوره « حمد » است . گفتند : يا رسول الله ! سورهء حمد شش آيه است نه هفت آيه . رسول خدا ( صلى الله عليه و آله و سلم ) فرمود : « بسم الله » هم يكى از آيات آن است . اين روايت را بيهقى از ابوهريره هم آورده است .\r\nباز بيهقى از ابوهريره نقل مىكند كه رسول خدا ( صلى الله عليه و آله و سلم ) مىفرمود : سورهء حمد ، هفت آيه است و يكى از آيات آن ، همان آيهء بسم الله است .\r\nبيهقى از ابن عباس هم نقل مىكند كه وى گفت : رسول خدا ( صلى الله عليه و آله و سلم ) هميشه سورهء حمد را با « بسم الله » شروع مىنمود .\r\n\r\n\r\n","description":"","footnote":"\r\n( 1 ) . مستدرك 1 / 232\r\n","page_name":" 853 ","page_number":397},
  {"content":"\r\n\r\nاين روايت را ترمذى در صحيح خود آورده است . « 1 »\r\nبيهقى از ابن عمر نقل مىكند كه وى نماز را با « تكبير » ، سپس با بسم الله شروع مىنمود ، تا پايان سورهء حمد را مىخواند . بعد از سورهء حمد « بسم الله » مىگفت و اين عمل را چنين توجيه و مدلل مىكرد كه اگر خواندن « بسم الله » لازم نبود ، در قرآن نوشته نمىشد .\r\nاين‌ها چند نمونه از روايت‌هاى اين فصل است و غير از آن‌ها روايات ديگرى نيز در اين مورد وجود دارد كه براى اطلاع بيشتر ، به سنن بيهقى مراجعه فرماييد . « 2 » و در كنز العمال آمده است كه ثعلبى نقل مىكند : على ( عليه السلام ) هر سوره‌اى را كه در نماز تلاوت مىنمود ، با « بسم الله » شروع مىكرد و مىگفت : هر كس اين آيه را نخواند ، از سوره كاسته است و باز مىفرمود : آيه « بسم الله » مكمل « سبع مثانى » است ، يعنى با آيه « بسم الله » آيات هفتگانهء سورهء حمد كامل و « سبع مثانى » ناميده مىشود . « 3 »\r\n\r\n\r\n","description":"","footnote":"\r\n( 1 ) . 2 / 44\r\n( 2 ) . سنن بيهقى 2 / 47 - 43\r\n( 3 ) . كنزالعمال 2 / 375 و 190\r\n","page_name":" 854 ","page_number":398},
  {"content":"\r\n\r\nپاورقى شمارهء ( 9 )\r\n\r\nفراموش كردن معاويه « بسم الله . . . » را در نماز\r\nبيهقى از انس ابن مالك نقل مىكند كه : معاويه در مدينه نماز خواند و در سورهء حمد « بسم الله » را تلاوت نمود ولى براى سورهءهاى ديگر - كه بعد از سورهء حمد در نماز خوانده مىشود - « بسم الله » را قرائت نكرد ، سپس سوره كه تمام گرديد ، تكبير نگفته به سجده رفت و بدين گونه نماز را به پايان رسانيد ، از نماز كه فارغ گرديد ، افرادى از مهاجرين كه در آن جا حضور داشتند و ناظر جريان بودند ، از هر سو بر سر وى داد زدند كه اى معاويه ! آيا از نماز سرقت كردى و يا فراموش ؟ ! در اثر همين اعتراض مسلمانان بود كه معاويه در نماز بعدى براى هر سوره‌اى كه مىخواند ، « بسم الله » و در موقع سجده رفتن نيز تكبير مىگفت . « 1 » اين روايت را بيهقى به طريق ديگر هم نقل مىكند ولى در آن نقل ، مىگويد : معاويه نه براى سورهء حمد « بسم الله » خواند و نه براى سورهء ديگر و باز اضافه مىكند كه علاوه بر مهاجرين ، انصار هم كه در آن جا بودند ، بر وى اعتراض كردند . اين روايت را حاكم هم نقل نموده و مىگويد كه طبق شرائط مسلم و بخارى از احاديث صحيح است .\r\n\r\n\r\n","description":"","footnote":"\r\n( 1 ) . سنن بيهقى 2 / 49\r\n","page_name":" 855 ","page_number":399},
  {"content":"\r\n\r\nپاورقى شمارهء ( 10 )\r\n\r\nاحاديث تلاوت « بسم الله . . . » در نماز\r\nبنا به مضمون روايات فراوان ، رسول خدا ( صلى الله عليه و آله و سلم ) « بسم الله » را هميشه با سوره‌هاى قرآن تلاوت مىكرده كه يكى از آن روايات را قبلًا در متن كتاب در بحث جزئيت آن در قرآن آورديم . اينك در اينجا نيز به روايت‌هاى ديگرى در اين مورد توجه فرماييد :\r\nقتاده از انس نقل مىكند كه : رسول خدا ( صلى الله عليه و آله و سلم ) سورهء حمد را با « مد » و كشش مىخواند ، سپس آيهء « بسم الله . . . » را شروع مىكرد ، « بسم الله » را با مد مىخواند ، « رحمن » را با مد و « رحيم » را نيز با مد تلفظ مىنمود . « 1 »\r\nشريك از انس نقل مىكند كه او مىگفت : از رسول خدا ( صلى الله عليه و آله و سلم ) شنيدم كه « بسم الله » را بلند مىخواند . حاكم اين روايت را نقل مىكند و مىگويد : راويان اين حديث كاملًا مورد اطمينان و اعتبارند .\r\nعسقلانى مىگويد : من در پشت سر معمّر بن سليمان ، زياد نماز صبح و مغرب خواندم و در همه آنان شنيدم كه « بسم الله » را ، هم قبل از سورهء حمد و هم بعد از آن با صداى بلند تلاوت مىنمود و مىگفت : من هميشه در نمازهايم به\r\n\r\n\r\n","description":"","footnote":"\r\n( 1 ) . سنن بيهقى 2 / 46 ، مستدرك حاكم 1 / 233 .\r\n","page_name":" 856 ","page_number":400},
  {"content":"\r\n\r\nپدرم اقتدا مىنمودم و پدرم نيز مىگفت كه من هميشه در نماز انس حضور مىيافتم و او هم اظهار مىداشت كه من هميشه در نماز رسول خدا ( صلى الله عليه و آله و سلم ) شركت مىجستم و همهء آنان در نمازشان « بسم الله » را در سر هر سوره كه در نماز تلاوت مىشد ، بلند مىخواندند .\r\nحاكم مىگويد : راويان اين حديث تماماً مورد اعتبار و موثقند . « 1 »\r\nابو نعامه از انس نقل مىكند كه رسول خدا ( صلى الله عليه و آله و سلم ) و ابوبكر و عمر هيچ‌يك از آنان « بسم الله » را بلند نمىخواندند . « 2 »\r\nنگارنده\r\nاز همه اين روايات چنين بر مىآيد كه رسول خدا ( صلى الله عليه و آله و سلم ) در نمازهاى خود « بسم الله » را تلاوت مىكرده است . بنابراين ، روايت انس - كه مىگويد : پيامبر « بسم الله » را با سوره‌هاى قرآن نمىخواند و عده‌اى نيز آن را دستاويز قرار داده‌اند كه « بسم‌الله » جزو قرآن نيست - بايد معنى ديگرى داشته باشد و شايد منظور از عدم تلاوت « بسم الله » در اين روايت ، تلاوت جهرى بوده باشد ، يعنى رسول خدا ( صلى\r\nالله عليه و آله و سلم ) « بسم الله » را به طور بلند تلاوت نمىكرده است .\r\nو شاهد اين معنى همان روايت اخير است كه آن نيز از خود انس مىباشد و در آن روايت ، انس مىگويد كه رسول خدا ( صلى الله عليه و آله و سلم ) « بسم الله » را با صداى بلند نمىخواند .\r\nگواه ديگر اينكه انس در روايات مورد بحث نيز صريحاً نمىگويد كه رسول خدا ( صلى الله عليه و آله و سلم ) « بسم الله » را در نماز نمىخواند بلكه مىگويد : من از رسول خدا ( صلى الله عليه و آله و سلم ) نشنيدم كه « بسم الله » را با صداى بلند بخوانند و روايت ديگر مىگويد : رسول خدا ( صلى الله عليه و آله و سلم ) براى\r\n\r\n\r\n","description":"","footnote":"\r\n( 1 ) . مستدرك 1 / 234 - 233\r\n( 2 ) . سنن بيهقى 2 / 542 .\r\n","page_name":" 857 ","page_number":401},
  {"content":"\r\n\r\nما نماز خواند و ما قرائت « بسم الله » را از وى نشنيديم . « 1 »\r\nبا در نظر گرفتن اين معنى براى روايت انس ، ديگر تعارضى در ميان اين روايات‌ها با روايت انس باقى نمىماند .\r\nيك روايت ديگر هم در صحيح مسلم بدين مضمون آمده است كه رسول خدا ( صلى الله عليه و آله و سلم ) و مچنين ابوبكر و عمر و هيچكدام « بسم الله » را در نماز نمىخواندند ، نه در اول سورهء حمد و نه در آخر آن « 2 » ولى در سند اين روايت « وليد بن مسلم قرشى » وجود دارد و مورد اعتبار بودن وى خالى از ترديد نيست بلكه چنان كه در « تذهيب التذهيب » مىخوانيم : عده‌اى از علما صريحاً گفته‌اند كه « وليد بن مسلم » زياد مرتكب خطا و اشتباه مىگردد و يا تدليس در نقل روايت مىكرد .\r\nسومين روايتى كه با روايات مذكور به ظاهر مخالفت دارد ، روايت قتاده است . او از انس نقل مىكند كه رسول خدا ( صلى الله عليه و آله و سلم ) و ابوبكر ، عمر و عثمان قرائت نماز را با « الحمد الله رب العالمين » شروع مىكردند . « 3 »\r\nولى اين روايت هم شايد معناى ديگرى داشته باشد كه با روايات مذكور مطابقت كند ، مىتوان گفت كه منظور از « الحمد الله رب العالمين » در اين روايت ، خود آن آيه نيست بلكه منظور از آن ، سورهء حمد است زيرا گاهى سوره حمد و يا « فاتحه الكتاب » را با همان نام مىنامند .\r\nبنابراين ، معناى روايت چنين خواهد بود كه رسول خدا ، عمر ، ابوبكر و عثمان نماز را با سوره « فاتحه الكتاب » شروع مىكردند نه اينكه معناى روايت اين باشد كه آنان سورهء فاتحه را با جمله « الحمد لله » آغاز مىنمودند و در آغاز آن سوره « بسم الله » را نمىخواندند . نه تنها اين روايت بلكه بعضى از اين روايات ديگر نيز با همين بيان آمده و شافعى هم همه آن‌ها را به معانيى كه ما گفتيم ، حمل نموده است .\r\n\r\n\r\n","description":"","footnote":"\r\n( 1 ) . سنن نسائى 1 / 144\r\n( 2 ) . صحيح مسلم 2 / 12\r\n( 3 ) . صحيح ترمذى 2 / 45 ، سنن ابى داوود 1 / 125 ، سنن نسائى 1 / 143 .\r\n","page_name":" 858 ","page_number":402},
  {"content":"\r\n\r\nبا اين حساب و با اين تحقيق و بررسى ، معلوم مىشود كه در ميان روايات اين فصل ، كوچك‌ترين تعارض و اختلافى وجود ندارد و رواياتى كه دلالت دارند بر اينكه : رسول خدا ( صلى الله عليه و آله و سلم ) هر سوره‌اى كه در نماز مىخواند « بسم الله » را نيز در آغاز آن تلاوت مىنمود ، كاملًا درست و بلا معارض است .\r\n\r\n","description":"","footnote":"","page_name":" 859 ","page_number":403},
  {"content":"\r\n\r\nپاورقى شمارهء ( 11 )\r\n\r\nاحاديث زيارت قبور\r\nدر جواز زيارت قبور ، روايات فراوانى نقل گرديده است كه در اثر وفور و كثرت از نقل آن‌ها بىنيازيم ولى ما تنها بخشى از روايات را كه عبدالسلام فرزند عبدالله - نياى احمد بن عبدالحكيم معروف به ابن تيميه - در كتاب « المنتقى » آورده است ، در اين جا مىآوريم و از ديگران نيز رواياتى چند بر آن‌ها مىافزاييم :\r\nعبدالسلام ابن عبدالله فرزند عبدالحكيم بن تيميه :\r\n1 - از بريده نقل مىكند كه رسول خدا ( صلى الله عليه و آله و سلم ) فرمود : من شما را از زيارت قبور نهى مىكردم ولى خداوند در زيارت قبر مادر به محمد اجازه فرمود ، پس قبرها را زيارت كنيد زيرا زيارت قبور وسيلهء يادآورى واپسين روز است .\r\n2 - از ابوهريره نقل مىكند : رسول خدا ( صلى الله عليه و آله و سلم ) قبر مادرش را زيارت نمود و گريست . در اثر گريه او ، اصحابش نيز گريه كردند ، سپس فرمود : از خداى منان اجازت طلبيدم كه براى مادرم استغفار و طلب آمرزش كنم ولى اجازه نداد و از او اجازه خواستم كه قبر مادرم را زيارت كنم ، درخواست مرا پذيرفت و به زيارت مادرم اجازه فرمود ، پس قبرها را زيارت كنيد زيرا زيارت قبور موجب يادآورى مرگ است .\r\n\r\n","description":"","footnote":"","page_name":" 860 ","page_number":404},
  {"content":"\r\n\r\n3 - از عبدالله بن ابى مليكه چنين مىآورد كه : عايشه روزى از سوى قبرستان مىآمد ، به وى گفتم : اى مادر مؤمنان ! از كجا مىآيى ؟ گفت : از زيارت قبر برادرم عبدالرحمان . گفتم : مگر رسول خدا ( صلى الله عليه و آله و سلم ) زيارت قبور را تحريم نكرده است ؟ گفت : آرى ، رسول خدا ( صلى الله عليه و آله و سلم ) از زيارت قبور ، منع كرده بود ولى بعداً اين منع را برداشت و به زيارت قبور مأمور و توصيه نمود .\r\nابن تيميه اين روايت را نقل مىكند ، سپس مىگويد : اين روايت را « اثرم » نيز در سنن خود آورده است .\r\nنگارنده\r\nاين روايت را نه تنها ابن تيميه و اثرم نقل كرده‌اند بلكه شيخ محمد حامد فقى در پاورقى خود بر كتاب المنتقى مىگويد : كه اين روايت را ابن ماجه و حاكم و بغوى نيز در شرح السنه آورده‌اند .\r\n4 - از ابوهريره نيز آورده است كه رسول خدا ( صلى الله عليه و آله و سلم ) به قبرستان آمد و در آن جا چنين گفت : سلام بر شما اى گروه مؤمنان ! ما نيز به شما ملحق خواهيم گرديد .\r\nابن تيميه اين روايت را نقل مىكند ، آن گاه مىگويد : اين روايت را احمد ، مسلم و نسائى هم نقل كرده‌اند و احمد از عايشه هم همين روايت را آورده ولى در روايت عايشه ، اين جمله را افزوده است كه پيامبر خدا عرضه داشت : خداوندا ! ما را از اجر و پاداش آنان محروم مگردان و بعد از آنان آزمايشى نكن ( كه نتوانيم از عهده آن بر بياييم ) .\r\n5 از بريده نقل مىكند كه : پيامبر خدا ( صلى الله عليه و آله و سلم ) به اصحاب خود تعليم مىكرد كه در موقع رفتن به زيارت قبور ، گوينده‌اى از آنان بگويد : سلام بر شما اى اهل ديار مردگان ، از مؤمنان و مسلمانان ! ما هم به خواست خداوندگار به شما خواهيم پيوست . از خداوند براى همه ما و شما طلب عافيت و خوشى مىنماييم .\r\n\r\n","description":"","footnote":"","page_name":" 861 ","page_number":405},
  {"content":"\r\n\r\nابن تيميه بعد از نقل اين روايت مىگويد : « احمد ، مسلم و ابن ماجه هم اين روايت را در كتبشان آورده‌اند . » « 1 »\r\n6 - ابن عمر از رسول خدا ( صلى الله عليه و آله و سلم ) نقل مىكند كه فرمود : هركس ، خانهء خدا را زيارت كند ، سپس به زيارت قبر من بيايد ، به مانند اين است كه مرا در حال حياتم زيارت كرده است . اين روايت را طبرانى در اواسط و بيهقى در سنن خود آورده‌اند .\r\n7 - باز از رسول خدا ( صلى الله عليه و آله و سلم ) نقل شده است كه فرمود : هر كس قبر مرا زيارت كند من نيز او را حتماً شفاعت خواهم كرد .\r\nاين روايت را ابن عدى در « كامل » و بيهقى در سنن خود ، فصل شعبه‌هاى ايمان وارد ساخته‌اند .\r\n8 - انس از رسول خدا ( صلى الله عليه و آله و سلم ) نقل مىكند كه وى فرمود : هركس مرا بعد از مرگم در مدينه زيارت كند ، من نيز در واپسين روز ، ناظر اعمال و يا شفيع وى خواهم بود . « 2 »\r\n9 - ابوهريره از پيامبر خدا ( صلى الله عليه و آله و سلم ) چنين آورده است كه فرمود : هيچ كس قبر خويشاوندان خود را زيارت نمىكند كه به او سلام گويد و در سر قبر وى ، دمى بنشيند مگر اينكه سلام وى را پاسخ مىگويد و با او انس مىگيرد تا از سر قبر وى برخيزد . اين روايت را ابو شيخ و ديلمى نيز نقل كرده‌اند .\r\n10 - باز ابوهريره از رسول خدا ( صلى الله عليه و آله و سلم ) نقل مىكند كه فرمود : كسى از كنار قبر آشنا و دوست خويش عبور نمىكند و سلامى به او نمىگويد مگر اينكه صاحب آن قبر ، او را بشناسد و به سلامش پاسخ گويد .\r\nاين روايت را تمام ، خطيب ، ابن عساكر و ابن نجار نيز نقل كرده‌اند و در كنز العمال بعد از نقل اين روايت مىافزايد كه سند اين حديث نيكو و قابل اعتماد است .\r\n\r\n\r\n","description":"","footnote":"\r\n( 1 ) . ابن تيميه همهء اين روايت‌هاى پنج گانه را در كتاب خود « المنتقى 2 / 116 » آورده است\r\n( 2 ) . سنن بيهقى ، فصل شعب ايمان ، كنز العمال 8 / 99\r\n","page_name":" 862 ","page_number":406},
  {"content":"\r\n\r\nتعداد رواياتى كه صاحب كنز العمال در زمينهء زيارت و بوسيدن قبور آورده است ، شايد به هشتاد روايت بالغ گردد و علاقه‌مندان مىتوانند مستقيماً به همان كتاب مراجعه فرمايند . « 1 »\r\n11 - باز ابو هريره از پيامبر ( صلى الله عليه و آله و سلم ) آورده است كه فرمود : كسى به من سلام نمىگويد مگر اينكه خداوند سلام او را بر من مىرساند و من نيز به سلام او پاسخ مىگويم . « 2 »\r\n12 - ابن عمر دربارهء « استلام » و لمس كردن حجرالاسود و بوسيدن آن سخن مىگفت تا بدين جا رسيد كه : رسول خدا ( صلى الله عليه و آله و سلم ) حجر الاسود را مىبوسيد و دست به آن مىماليد و استلام مىكرد . كسى گفتار او را قطع كرد و پرسيد : آيا احتمال نمىدهى كه در اثر ازدحام و كثرت مردم به زحمت و مشقت بيافتيم و يا مغلوب و ناتوان شويم ؟ ! ابن عمر گفت : اين احتمالات را كنار بگذار ! اين اگرها و شايدها را دور بينداز ! زيرا من با چشم خود ، رسول خدا ( صلى الله عليه و آله و سلم ) را ديدم كه حجر الاسود را بغل مىگرفت و مىبوسيد و استلام مىكرد . اين روايت را بخارى نيز در صحيح خود از مسند نق كرده است .\r\n13 - ابن عباس مىگويد : من خودم ديدم كه عمر حجر الاسود را مىبوسيد و پيشانى بر آن مىگذاشت و ديدم كه رسول الله نيز همين كار را انجام مىداد . اين روايت را طيالسى و ديگران هم نقل كرده‌اند .\r\n14 - ابو جعفر مىگويد : ابن عباس ركن خانه خدا را بوسيد و پيشانى بر آن گذاشت باز بوسيد و پيشانى بر آن گذاشت و سه بار اين عمل را تكرار نمود .\r\n15 - عكرمه از ابن عباس نقل مىكند كه : من ديدم رسول خدا ( صلى الله عليه و آله و سلم ) را كه صورت و پيشانىاش را بر حجر الاسود مىگذاشت . « 3 »\r\n\r\n\r\n","description":"","footnote":"\r\n( 1 ) . كنز العمال ج 8 ، ص 99 ، و صفحه‌هاى ديگر\r\n( 2 ) . سنن بيهقى 5 / 245\r\n( 3 ) . سنن بيهقى 5 / 74 .\r\n","page_name":" 863 ","page_number":407},
  {"content":"\r\n\r\n16 داوود ابن صالح مىگويد : روزى مروان مردى را ديد كه صورت خود را بر قبر رسول خدا ( صلى الله عليه و آله و سلم ) گذاشته ، مروان پشت گردن وى را گرفت و سخت فشارش داد و به او گفت : آيا مىدانى كه چه مىكنى ؟ ! او در پاسخ مروان گفت : آرى ، مىدانم كه چه مىكنم .\r\nمروان چون به دقت نگاه كرد ، ديد كه وى ابو ايوب انصارى است . ابو ايوب به او گفت : من به حضور رسول الله ( صلى الله عليه و آله و سلم ) بار يافتم و شنيدم كه مىفرمود : براى دين ، گريه نكنيد . روزى كه زمام آن را نيكان و شايستگان به دست گيرند ، آن گاه براى دين اشك تأسف و تأثر بريزيد كه زمام آن به دست ناكسان بيفتد . اين روايت را حاكم در مستدرك آورده و صحت آن را تصديق نموده است . « 1 » و ذهبى نيز ايرادى بر آن وارد نكرده است .\r\nابن تيميه روايات مسئله تقبيل ( بوسيدن ) و استلام ( لمس كردن ) حجر الاسود را همچنين روايات گذاشتن صورت بر حجر الاسود را در كتاب خود « المنتقى » آورده است . « 2 »\r\n17 - ابن عساكر نقل مىكند كه فاطمه ( سلام الله عليها ) بر قبر پدرش پيامبر ( صلى الله عليه و آله و سلم ) آمد و در برابر قبر توقف نمود و مشتى از خاك آن برداشت ، در چشمانش گذاشت و گريست .\r\n18 - باز ابن عساكر آورده است كه : يك نفر عرب باديه نشين به سر قبر رسول خدا ( صلى الله عليه و آله و سلم ) آمد و از خاك‌هاى آن برداشت و بر سر و صورتش ريخت و خطاب به آن حضرت گفت : يا رسول الله ! در قرآن تو مىخوانيم : « آنان ( مؤمنان ) هر وقت بر خويشتن ستم روا دارند ، بر تو پناه آرند . » اينك من هم ستمى در حق خود روا داشته‌ام و به تو پناه آورده‌ام ، دربارهء من استغفار و طلب مغفرت بنما .\r\nاز قبر صدايى شنيده شد كه مىگفت : « تو بخشوده شدهى اى شخص ! » ابن عساكر مىگويد : اين جريان در حضور حضرت على ( عليه السلام ) اتفاق افتاد .\r\n\r\n\r\n","description":"","footnote":"\r\n( 1 ) . مستدرك 4 / 515 .\r\n( 2 ) . ج 2 ، ص 263 ، 261 .\r\n","page_name":" 864 ","page_number":408},
  {"content":"\r\n\r\n19 - باز ابن عساكر نقل مىكند كه : بلال به قبر رسول اكرم ( صلى الله عليه و آله و سلم ) آمد و در سر قبر وى گريست و صورتش را به قبر ماليد ، آن گاه حسن و حسين به پيش او آمدند . بلال آنان را از سر مهر و محبت به سينهء خود مىچسبانيد و از سر و صورتشان مىبوسيد .\r\n\r\n","description":"","footnote":"","page_name":" 865 ","page_number":409},
  {"content":"\r\n\r\nپاورقى شمارهء ( 12 )\r\n\r\nتهمت آلوسى بر شيعه « 1 »\r\nنظير افترا و تهمتى كه در متن كتاب ملاحظه فرموديد ، تهمت ديگرى است كه آلوسى به شيعه بسته است . آلوسى در تفسير آيه « كلوا و اشربوا حتى يتبين لكمالخيط الابيض » مىگويد : شيعيان ، روزه را از طلوع آفتاب شروع مىكنند . به عقيدهء آنان روزه دار تا طلوع آفتاب براى خوردن و آشاميدن آزاد است .\r\nمن نمىدانم آلوسى اين علوم و اطلاعات شگفت‌انگيز را از كجا گرفته و در اين گفتار و قضاوت واهى به چه سند و دليلى تكيه و استناد كرده است ؟ ! در صورتى كه وى در بغداد ، پايتخت عراق سكونت داشت و عراق در گذشته و امروز مركز شيعه بوده است ، مخصوصاً اينكه مشاهد مقدس در نزديكى بغداد واقع شده و در دسترس او بود و كمتر كسى از غير شيعه در آن جا زندگى مىكند ، او مىتوانست اطلاع صحيحى از خود شيعيان به دست آورد .\r\nعلاوه بر اين ، آلوسى از كتب معتبر و مدارك اصلى شيعه به دور و بىاطلاع نيست ولى نمىدانم با اين وضع چگونه در اين مسئله روشن ، به چنين اشتباه\r\n\r\n\r\n","description":"","footnote":"\r\n( 1 ) القدير 5 / 128 - 127\r\n","page_name":" 866 ","page_number":410},
  {"content":"\r\n\r\nبزرگى دچار گرديده و به قضاوت بى جا و بى اساس زبان گشوده ، تهمتى بر شيعه بسته است كه با عمل و عقيدهء هيچ شيعه به هيچ وجه تطبيق نمىكند و اساساً شيعه از آن خبر ندارد و در كتب و مداركشان نيز اثرى از آن به چشم نمىخورد ، با اين حال من نمىدانم آلوسى اين سخن را از كجا درآورده و به شيعه نسبت داده است ؟ واقعاً جاى شگفت و تعجب است !\r\nآرى ، همين تهمت‌هاى ناروا و قضاوت‌هاى بيجاست كه موجب اخلاف و تشتت در ميان مسلمانان گرديده و دشمنان را بر آنان مسلط نموده است ! ! كسى چه مىداند شايد دست‌هاى مرموزى در كار است كه در پشت پرده فعاليت مىكند و اين چنين زبان تهمت و افترا را در ميان برادران عليه يكديگر مىگشايد و بدان وسيله تخم عداوت و دشمنى در ميانشان مىافشاند ! ! نفاق ، تشتت و در نتيجه ذلت و سقوط مسلمانان را به دست خودشان فراهم مىسازد .\r\n\r\n","description":"","footnote":"","page_name":" 867 ","page_number":411},
  {"content":"\r\n\r\nپاورقى شمارهء ( 13 )\r\n\r\nمناظرهء مؤلف با يك دانشمند حجازى\r\nبه سال ( 1353 ه - . ق ) كه به زيارت خانهء خدا مشرف بودم ، در مسجد النبى پيرمرد فاضل و دانشمندى را ديدم به نام شيخ زين العابدين كه كار او مراقبت از كسانى بود كه به مهر سجده مىكردند و در دست هر كسى مهرى مىديد ، از دستشان مىگرفت .\r\nبه او گفتم : اى شيخ ! آيا در حرم رسول خدا ( صلى الله عليه و آله و سلم ) تصرف در مال مسلمانان بدون اذن و رضاى وى جايز و روا است ؟ ! گفت : نه . گفتم : به چه مجوزى تو مال اين مردم مسلمان را غارت مىكنى ، در صورتى كه آنان شهادت مىدهند بر اينكه خدا يكى است و محمد بنده و پيامبر او است .\r\nدر پاسخ من گفت : آنان مسلمان نيستند بلكه مشركند و لذا خاك و يا مهر را براى خود بت قرارداده و به آن سجده مىكنند . گفتم : آيا حاضرى در اين باره مفصلًا با هم بحث و گفتگو كنيم ؟ گفت : چه بهتر !\r\nبحث و گفتگو شروع گرديد ، دامنهء بحث تا آن جا كشيد كه وى از عمل و گفتار خويش عذر خواهى كرد و از پروردگارش استغفار و طلب آمرزش نمود و گفت : من\r\n\r\n","description":"","footnote":"","page_name":" 868 ","page_number":412},
  {"content":"\r\n\r\nفرد عنود و متعصبى نيستم . اما تا به امروز در اشتباه بودم و حقيقت جريان بر من پوشيده بود .\r\nآنگاه از من خواست كه به بحث و مذاكره در موضوعات ديگر نيز ادامه دهيم تا قسمتى از حقايق پوشيده آشكار شود و شب‌ها در مسجدالنبى ( صلى الله عليه و آله و سلم ) جلسهء بحث و مذاكره مفصلى منعقد مىگرديد و گروه زيادى از صاحبان مذاهب مختلف در آن مدت ده روز كه من در مدينهء منوره اقامت داشتم ، اين جلسه ادامه داشت .\r\nنتيجهء مذاكرات اين بود كه مرد فاضل مجبور شد از عقايدى كه نسبت به شيعه داشت دست بردارد و عقايد شيعه را محترم بشمارد و به افكار و نظريات آنان ارج بگذارد .\r\nاو وعده داد كه نتيجهء مذاكرات را در مجله « ام القوى » انتشار دهد تا حقيقت براى طالبان حق و آنان كه واقع‌بينند و از عناد و لجاجت ، پاك و بدورند ، ولى در اشتباه به سر مىبرند ، روشن شود و نسخه‌اى از آن مجله را براى من ارسال دارد ، اما به عدهء خويش عمل نكرد .\r\nما چه مىدانيم ، شايد اقتضا نكرده است و يا موانعى به وجود آمده و او را از هدف خويش بازداشته و از وعده‌اى كه به من داده بود ، منصرفش ساخته است .\r\n\r\n","description":"","footnote":"","page_name":" 869 ","page_number":413},
  {"content":"\r\n\r\nپاورقى شمارهء ( 14 )\r\n\r\nفضيلت خاك قبر امام حسين ( عليه السلام )\r\nابو يعلى در مسند خود ، ابن ابى شيبه و سعيد از منصور در مسند اميرمؤمنان چنين آورده است كه آن حضرت مىگفت : من روزى به حضور پيامبر وارد شدم و ديدم كه از چشمانش اشك جارى است ، گفتم : يا رسول الله ( صلى الله عليه و آله و سلم ) ! مگر كسى تو را ناراحت كرده يا خشمگينت ساخته است ؟ چرا از چشمانت اشك جارى است ؟ !\r\nفرمود : آرى يا على ( عليه السلام ) ، جبرئيل در پيش من بود و مىگفت : حسين من در نزديك شط فرات كشته خواهد شد ، آيا مىخواهى عطر تربت قبر حسين را استشمام كنى ؟ گفتم : آرى يا رسول الله ( صلى الله عليه و آله و سلم ) ، وى دستش را پيش برد و مشتى از خاكى كه در اختيار داشت ، به من داد . من كه آن خاك را مشاهده كردم ، بىاختيار اشك از چشمانم سرازير گرديد .\r\nطبرانى در تاريخ « كبير » از ام سلمه نقل مىكند كه وى مىگويد : شبى رسول خدا ( صلى الله عليه و آله و سلم ) از بستر برخاسته بود و به عبادت مىپرداخت ، ناگه من هم از خواب بيدار شدم و او را بسيار شكسته‌حال ديدم و خاك قرمز رنگى را در دست وى مشاهده كردم كه آن خاك را تماشا مىنمود .\r\n\r\n","description":"","footnote":"","page_name":" 870 ","page_number":414},
  {"content":"\r\n\r\nپرسيدم : يا رسول الله ( صلى الله عليه و آله و سلم ) ! اين چه خاكى است كه تو در دست دارى ؟ فرمود : جبرئيل به من خبر داد كه اين حسين تو در سرزمين عراق كشته مىشود ، به او گفتم : از خاك زمينى كه حسينم در آن جا كشته خواهد شد ، به من نشان دهد و اين همان خاك است كه در دست من مىبينى .\r\nاين روايت را ابن ابى شيبه نيز با مختصر تفاوتى در لفظ از ام سلمه نقل كرده است ، ابن ماجهء طيالسى و ابو نعيم هم روايتى را به همين مضمون از ام سلمه آورده‌اند . ابو نعيم مثل همين حديث را از انس هم نقل كرده است . « 1 »\r\n\r\n\r\n","description":"","footnote":"\r\n( 1 ) . كنز العمال 7 / 106 - 105 .\r\n","page_name":" 871 ","page_number":415},
  {"content":"\r\n\r\nپاورقى شمارهء ( 15 )\r\n\r\nتأويل آيه سجده\r\nحسن ابن منصور مىگويد : هنگامى كه به ابليس فرمان صادر شد كه به آدم سجده كند ، ابليس عرضه داشت : خدايا ! ارزش و شرافت بالايى كه سجده دارد از سجده بردار تا من به آدم سجده كنم و سجده كردن من نشانهء فضيلت كسى جز تو نباشد . تو از يك طرف مرا به سجده كردن بر آدم فرمان مىدهى و از طرف ديگر مرا از سجده كردن بر غير خود نهى مىكنى . خداوند فرمود : اگر به آدم سجده نكنى به عذاب دائمى گرفتارت خواهم كرد . ابليس گفت : خداوندا ! آيا مرا در ميان عذاب و شكنجه‌ات خواهى ديد ؟ خدا فرمود : آرى ! ابليس گفت : همان كه تو مرا ميان عذابت بينى نظرى به حال من بيفكنى ، عذاب را بر من شيرين و گوارا مىسازد و مرا بر آن وا مىدارد كه هميشه در عذاب تو باشم ، پس هرچه مىخواهى دربارهء من بكن ! « 1 »\r\n\r\n\r\n","description":"","footnote":"\r\n( 1 ) . تفسير ابن روزبهان 21 طبع هندى .\r\n","page_name":" 872 ","page_number":416},
  {"content":"\r\n\r\nنگارنده\r\nچشم ياران و طرفداران مكاشفه روشن باد كه ابن روزبهان و همفكران وى با اين‌گونه مكاشفه‌هايى كه نه با عقل و منطق مىسازد و نه با صراحت قرآن و بداهت دين مطابقت دارد ، دست يافته‌اند .\r\n\r\n","description":"","footnote":"","page_name":" 873 ","page_number":417},
  {"content":"\r\n\r\nپاورقى شمارهء ( 16 )\r\n\r\nگفتگوى ابليس با خدا\r\nاز امام صادق ( عليه السلام ) نقل گرديده است كه : ابليس به خداوند عرضه داشت : خدايا ! تو مرا از سجده كردن به آدم معاف دار و من هم تو را آنچنان ستايش كنم كه نه ملك مقربى توانسته است و نه پيامبر مرسلى . خداوند فرمود : من به عبادت تو نيازى ندارم و عبادت من بايد طبق فرمان و ارادهء من انجام گيرد نه آن طور كه تو بخواهى . « 1 »\r\nدر روايت ديگر آمده است كه زنديقى از امام صادق ( عليه السلام ) پرسيد : خداوند چگونه فرشتگان را فرمان داد كه به آدم سجده كنند ؟ امام صادق ( عليه السلام ) در پاسخ وى فرمود : هر كس به فرمان خدا سجده كند ، به خدا سجده كرد است . بنابراين سجدهء فرشتگان به آدم كه به فرمان خدا بوده در واقع سجده كردن به خداست . « 2 »\r\n\r\n\r\n","description":"","footnote":"\r\n( 1 ) . تفسير صافى ، ذيل آيه « فسجد . . . الابليس » ، ص 26\r\n( 2 ) . بحارالانوار ، فصل سجود ملائك 5 / 37 .\r\n","page_name":" 874 ","page_number":418},
  {"content":"\r\n\r\nپاورقى شمارهء ( 17 )\r\n\r\nاسلام با شهادتين است\r\nسماعه از امام صادق ( عليه السلام ) نقل مىكند كه اسلام عبارت است از : « شهادت بر وحدانيت خداى واحد و بر رسالت رسول الله اعظم » ، با اين دو شهادت خون‌هاى مردم محترم مىشود و مصونيت جانى پيدا مىكنند . ازدواج و توارث در ميانشان جاريان مىيابد . « 1 » ابو هريره از رسول خدا ( صلى الله عليه و آله و سلم ) نقل مىكند كه فرمود : ما با اين مردم مىجنگيم تا به وحدانيت و يگانگى خداى واحد شهادت دهند و به نبوت من و به آنچه بر من فرود آمده است ، ايمان بياورند ، هرگاه اين دو را انجام دادند ، درامان خواهند بود و كسى حق تعدى و تجاوز به جان و مال آنان نخواهد داشت مگر به جهت حقوق الناس و اعمالشان با خداست .\r\nاين حديث را جابر و عبدالله ابن عمر با مختصر تفاوتى نقل كرده و كتب معتبر اهل سنت نيز وارد شده است : اين حديث در صحيح بخارى ج 1 / 39 ، صحيح ترمذى ج 1 / 68 ، سنن نسائى ج 2 / 224 و 161 آمده و احمد هم آن را در مسند خود ج 2 / 528 و 346 از ابى هريره ج 3 / 224 و 199 از انس ج 5 /\r\n\r\n\r\n","description":"","footnote":"\r\n( 1 ) . وافى 3 / 18 .\r\n","page_name":" 875 ","page_number":419},
  {"content":"\r\n\r\n246 از معاذ ابن جبل ج 5 / 433 از عبدالله ابن عدى آورده است ، در تيسير الوصول 1 / 20 ، همين روايت را از عبدالله بن عمر نقل مىكند ، سپس مىگويد :\r\nاين روايت را مسلم و بخارى نيز آورده‌اند و از عبدالله هم نقل مىكند سپس مىگويد : اين روايت را مالك نيز نقل كرده است .\r\nباز ابو هريره از رسول خدا ( صلى الله عليه و آله و سلم ) نقل مىكند كه فرمود : من مأمورم كه با مردم بجنگم تا « لا إله الا الله » بگويند و هر كس « لا إله الا الله » گفت ، جان و مالش در امان خواهد بود مگر حق الناس به وى تعلق بگيرد و حساب اعمال او با خداست .\r\nاين روايت را مسلم ، ابو داوود ، ابن ماجه ، ترمذى ، نسائى ، احمد ، طيالسى و بخارى نيز نقل كرده‌اند . « 1 »\r\nاوس بن اوس ثقفى مىگويد : ما ، در مسجد مدينه بوديم كه پيامبر خدا ( صلى الله عليه و آله و سلم ) وارد گرديد ، در آن هنگام مردى به نزد وى آمد و سخنى گفت كه ما نفهميديم ، پيامبر ( صلى الله عليه و آله و سلم ) در جواب وى وى فرمود : برو و بگو او را بكشند . بعد از اين فرمان ، دوباره آن مرد را به پيش خود خواند و گفت : شايد او به وحدانيت خدا و رسالت من شهادت مىدهد .\r\nآن مرد گفت : آرى ! رسول خدا ( صلى الله عليه و آله و سلم ) فرمود : حالا كه چنين است ، برو به آنان بگو كه از كشتن او\r\nخوددارى كنند و رهايش سازند زيرا مأموريت دارم كه با مردم بجنگم تا به وحدانيت پرودگار و رسالت من گواهى دهند . هر وقت به اين دو حقيقت اعتراف كردند ، مال و جانشان محترم و محفوظ خواهد بود مگر حقى به آنان تعلق گيرد و حساب اعمالشان با خداست .\r\nاين روايت را ابو داوود ، طيالسى ، احمد دارمى و تحاوى نقل كرده‌اند . « 2 »\r\n\r\n\r\n","description":"","footnote":"\r\n( 1 ) . صحيح بخارى 8 / 50\r\n( 2 ) . كنزالعمال 1 / 375 .\r\n","page_name":" 876 ","page_number":420},
  {"content":"\r\n\r\nپاورقى شماره ( 18 )\r\n\r\nانگيزه‌هاى عبادت و اقسام آن\r\nمحمد بن يعقوب كلينى ( رحمه الله عليه ) از امام صادق ( عليه السلام ) روايت مىكند كه : عبادت بر سه گونه است ، گروهى خدا را از ترس و بيم ستايش مىكنند . اين‌گونه ستايش و عبادت « عبادت بندگان » است و گروه ديگر براى پاداش و ثواب ، به عبادت مىپردازندو اين نوع عبادت هم « عبادت مزد بگيران » است و گروهى نيز هستند كه عشق و محبت خدا آنان را به عبادت و پرستش پروردگار برمىانگيزد و وادارشان مىسازد ، اين عبادت همان « عبادت آزاد مردان » است كه بهترين عبادت‌هاست .\r\nمرحوم صدوق ( رحمه الله عليه ) نيز روايتى بدين مضمون نقل كرده است :\r\nعلى ( عليه السلام ) همين مطلب را به بيان ديگرى آورده و مىگويد : گروهى به علت عشق به پاداش ، عبادت مىكنند كه عبادات تاجران است و گروهى هم از ترس كه عبادت بندگان است و گروه ديگرى براى شكر و سپاس ، خدارا مىستايند و به عبادت او مىپردازند و اين همان عبادت احرار و آزاد مردان است . « 1 »\r\n\r\n\r\n","description":"","footnote":"\r\n( 1 ) . نهج البلاغه : حكمت 229 - وسائل الشيعه 1 / 10 .\r\n","page_name":" 877 ","page_number":421},
  {"content":"\r\n\r\nپاورقى شماره ( 19 )\r\n\r\nمسئل الامر بين الامرين\r\nحسن وشا مىگويد : از حضرت امام رضا ( عليه السلام ) پرسيدم كه آيا خداوند تمام امور و كارها را به بندگان خويش تفويض و واگذار نموده است ؟ فرمود : نه ، خداوند برتر از آن است كه امور خلقت را به مردم وا بگذارد . گفتم : پس خداوند در كارها و اعمال مردم دخالت مىكند و آنان را بر گناهان مجبور مىسازد ؟ امام جواب داد : نه ، بلكه خداوند دادگر ، داناتر و عادل‌تر از آن است كه مردم را به گناه وا بدارد ، سپس اضافه نمود كه خداوند فرموده است : اى فرزند آدم ! من به اعمال نيك تو از تو نزديك‌ترم زيرا همه آن‌ها را با نيرو ، توفيق و وسايل لازمى كه من در اختيارت گذاشته‌ام ، انجام داده‌اى و به اعمال زشت و گناهانت از من اولاتر و سزاوارترى . « 1 »\r\n\r\n\r\n","description":"","footnote":"\r\n( 1 ) - وافى 1 / 119 : از اين روايت چنين بر مىآيد كه در اعمال و افعال بشر نه جبرى وجود دارد كه در انجام آن مجبور و بىدخالت باشد و نه تفويض كه در انجام آن كاملًا مستقل باشد و خداوند در آن بىاثر و بىدخالت باشد . بلكه راه سومى در اين مورد وجود دارد و آن اينكه : در افعال و اعمال بشر ، هم خداوند دخالت دارد كه نيرو ، اراده ، اختيار ، توفيق عمل و ديگر مقدمات و وسائل لازم را در اختيار بشر مىگذارد وهم خود بشر در اعمال خويش دخالت دارد كه همه آن را با اراده و اختيار خود انجام مىدهد و كنندهء كار هم اوست .\r\nمنتها همان‌طور كه در روايت مذكور آمده است ، تأثير و دخالت خداوند مهربان در عبادات و اعمال نيك بشر بيشتر است تا دخالت وى در گناهان زيرا در اعمال نيك علاوه بر اراده و نيرو ، ديگر وسائل لازم را نيز فراهم مىسازد و توفيق عمل هم عنايت مىفرمايد . تشويق و راهنمايى نيز مىكند ولى در گناهان و معاصى تنها نيرو و اختيار داده است و آن هم به اين صورت كه خداوند اين نيرو و اختيار را به بشر داده است تا در مسير خير به كار برد و اگر اعمال زشت انجام مىدهد و يا افساد مىكند ، از نعمت‌هاى الهى سوء استفاده كرده است .\r\nاين است يكى از معانى سخن معروف « لاجبر و لا تفويض بل امر بين الامرين » يعنى ، در اعمال بشر نه جبر است و نه تفويض بلكه راه سومى وجود دارد . . مترجم\r\n","page_name":" 878 ","page_number":422},
  {"content":"\r\n\r\nزيرا اين گناهان را بشر به اختيار خود انجام مىدهد ، تنها به دليل اينكه خداوند به او نيروى عمل و اختيار بخشيده است .\r\n\r\n","description":"","footnote":"","page_name":" 879 ","page_number":423},
  {"content":"\r\n\r\nپاورقى شماره ( 20 )\r\n\r\nمصادر حديث شفاعت\r\nدربارهء مسئل شفاعت روايات زيادى وارد گرديده است كه در متن كتاب نمونه‌اى از آن‌ها را آورديم و براى خوانندهء عزيز نشان داديم و يكى از آن روايات اين است كه رسول خدا ( صلى الله عليه و آله و سلم ) فرمود : « هر پيامبرى حق دارد كه دعا كند و دعايش هم به مرحلهء پذيرش و اجابت رسد ، ولى من اين حق را ذخيره كرده‌ام كه در واپسين روز براى شفاعت امتم از آن بهره‌بردارى كنم . »\r\nاين حديث در مصادر ذيل آمده است :\r\nصحيح بخارى فصل دعا 7 / 145 ، صحيح مسلم 1 / 130 به دو سند از انس و جابر ، موطاً مالك چاپ مصطفى محمد 1 / 166 از ابوهريره ، سنن ابن ماجه طبع چاپخانهء علميه مصر 2 / 301 ، مسند احمد از ابوهريره 2 / 275 ، 313 ، 181 ، 396 ، 109 ، 426 ، 486 و از ابى سعيد خدرى 3 / 134 ، 308 ، 218 ، 209 ، 258 ، 276 ، 292 و از جابر 2 / 384 ، 396 و از ابوذر 5 / 148 .\r\n\r\n\r\n","description":"","footnote":"","page_name":" 880 ","page_number":424}
  ]