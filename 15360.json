[
  {"content":"\r\n\r\nتوضيح المسائل\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتوضيح المسائل\r\n( عبادات و معاملات )\r\nمطابق با فتاواى\r\nمرجع عاليقدر حضرت آيت الله العظمى\r\nسيد محمد سعيد طباطبايى حكيم \" مد ظله \"\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : طباطبائى حكيم ، محمد سعيد ، 1935 م -\r\nعنوان و پديدآور : توضيح المسائل / مطابق با فتاواى سيد محمد سعيد طباطبائى حكيم .\r\nمشخصات نشر : قم ، مهر ثامن الأئمة عليهم السلام : 1434 ه‍ ق = 1391 ه‍ . ش = 2012 م\r\nمشخصات ظاهرى : 2 جلد ، در يك جلد . 848 صفحه . چاپ اول\r\nقيمت : 90000 ريال\r\nشابك : 3 - 68 - 8057 - 964 - 978 ISBN\r\nوضعيت فهرست نويسى : فيپا .\r\nيادداشت : ج . 1 . بخش عبادات . ج 2 . بخش معاملات .\r\nموضوع فقه جعفرى - رساله عمليه .\r\nموضوع : معاملات ( فقه ) - رساله عمليه .\r\nموضوع : عبادات شيعه ( فقه ) - رساله عمليه .\r\nرده بندى كنگره : 5 / 2 ط / 9 / 183 BP\r\nرده بندى ديويى : 4322 / 297\r\nاصفهان - خ علامه ى مجلسى - مقبره ى علامه ى مجلسى ( سجاد )\r\nتلفن : 03114485261 و 09132106970\r\nقم - خيابان ارم - پاساژ قدس طبقه ى زير زمين پلاك 1\r\nتلفن 02517748515 - 02517749790\r\nچاپ اول\r\n1434 ه‍ . ق - 1391 ه‍ . ش\r\nنام كتاب : توضيح المسائل\r\nتأليف : آقاى حكيم ( مد ظله )\r\nچاپخانه : پرستش\r\nتيراژ : 5000 نسخه\r\nقيمت : 90000 ريال\r\nناشر : مهر ثامن الأئمة عليهم السلام\r\nشابك : 3 - 68 - 8057 - 964 - 978\r\n\" كليه حقوق محفوظ و در انحصار ناشر است \"\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمه\r\nبسمه تعالى\r\nعمل به اين رساله مجزى ومبرئ ذمه مى باشد انشاء الله تعالى\r\n10 شعبان المعظم 1433 هجريه\r\nمحمد سعيد الطباطبائى الحكيم\r\nبسم الله الرحمن الرحيم\r\nالحمد لله رب العالمين ، و الصّلاة و السّلام على سيّدنا محمّد و آله الطيّبين الطّاهرين ، و لعنة الله على اعدائهم اجمعين الى يوم الدّين .\r\nو بعدى : چنين ميگويد بندهء نيازمند به درگاه خداوند بى نياز ،\r\n« سيّد محمّد سعيد حكيم » فرزند حضرت حجت الاسلام و المسلمين ، آيت الله « سيّد محمد على طباطبائى حكيم ( قدس سّره ) » .\r\nاين رسالهء عمليّه ، كه مسائل مورد نياز را در بر دارد ، گزيدهاى از رسالهء « منهاج الصّالحين » است ، كه به همان شيوه تنظيم يافته ، و عمدهء مسائل مندرج در آن ، به صورت فشرده در اينجا آمده است .\r\nاحكامى كه در اين رساله بيان شده بر سه قسم است :\r\n1 - فتوا\r\nدر هر مسألهاى كه مجتهد فتوا بدهد ، مقلّد بايد به فتواى مرجع تقليد خود عمل كند و هرگز نمى تواند از آن سرپيچى كند .\r\n2 - احتياط واجب\r\nدر هر مسألهاى كه مجتهد فتوا ندهد و بگويد : « بنابر احتياط واجب بايد چنين كرد » مقلّد دو راه دارد :\r\n1 ) به حكمى كه به عنوان احتياط واجب بيان شده عمل كند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n2 ) با رعايت - الأعلم فالأعلم - به مجتهد ديگر رجوع نمايد .\r\nدر اين رساله در هر مورد كه احتياط وجوبى هست به صراحت گفته شده : « بنابر احتياط واجب » .\r\n3 - احتياط استحبابي\r\nدر مواردى است كه ما به ترخيص و اختيار فتوى ميدهيم ، و چون احتمال الزامى بودن آن هم هست ، بحديكه رعايت كردن آن احتمال خوب است ولى لازم نيست .\r\nدر اين رساله موارد احتياط استحبابى به تعبير : « بهتر است » بيان شده است .\r\nاز خداوند منّان ميخواهيم كه ما را از لغزش در كردار و گفتار مصون بدارد ، و توفيق خدمت به خلق و اخلاص در عمل عنايت فرمايد . كه او بهترين يار و مددكار است .\r\n* * *\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nيكى از امتيازات جهان تشيّع در طول قرون و اعصار ، اعتقاد به « انفتاح باب اجتهاد » يعنى : باز بودن راه اجتهاد به روى هر پژوهشگرِ تلاشگر مىباشد .\r\nهمه فقهاى شيعه در طول تاريخ بر اين عقيده بودند و باب اجتهاد را مفتوح دانستهاند .\r\nاجتهاد از نظر آنها تغيير و تبديل در احكام آيين ، براساس مقتضيات زمان ، يا حكّ و اصلاح آن براى جلب رضايت مردم يا زمامداران و سلطه جويان نيست .\r\nبلكه منظور از « اجتهاد » تلاش بيامان و كوشش فراوان ، براى استخراج حكم شرعى از منابع اصلى ، و پاسدارى از آن به عنوان امانتى گران سنگ است كه خداوند بر عهدهء فقها نهاده ، و در روز بازپسين از آنها بازخواست خواهد كرد و مجتهد بايد در آن روز وانفسا ، كه احدى نمى تواند به يارى احدى بشتابد ، پاسخگو باشد .\r\nيكى ديگر از ويژگيهاى جهان تشيّع « تقليد » است ، و آن مراجعه كردن تودهء مردم به متخصّص فن مىباشد .\r\nيعنى : آن دسته از مردم كه آگاهى گسترده از احكام دين ندارند و نمى توانند احكام شرعى را از منابع اصلى آن استخراج كنند ، به يك مجتهد عادل كه مورد اعتماد و استناد در احكام آيين مىباشد ، مراجعه كنند .\r\nمجتهد پارساى سخت كوشى كه هرگز در استنباط احكام كوتاهى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنمى كند ، در برابر زمامداران تسليم نمى شود ، براى خشنودى مردم گام برنميدارد ، براى به دست آوردن جاه و مقام به نوگرائى و آسانگيرى روى نميآورد ، و براى ترس از خدا ، از هر گونه شهرت طلبى و جاه طلبى پرهيز مىكند .\r\nبه همين دليل است كه مؤمنان به همهء علماى ربّانى به ويژه به مراجع تقليد خود ، احترام خاصّى قائل هستند و آنها را شايسته هرگونه تجليل و تقديس ميدانند .\r\nبراى شيعيان همين افتخار بس كه علماى آنها در طول تاريخ مرزبان احكام دين و پاسدار حريم مذهب بودند و همواره با سخت كوشى بى نظير احكام شرع را از سرچشمه آن به دست ميآوردند . و در برابر حوادث دوران ، تيرگيهاى زمان ، فتنه هاى فتنه گران و جنايتهاى ستمگران ، با قامتى استوار و پايمردى بى نظير ايستادند .\r\nهمه اينها مرهون عالمان با اخلاص و پشتكارى مردمان با ايمان مىباشد ، كه نه عالمان در راه حق از نثار جان دريغ ورزيدند و نه مردمان فريب بدعتگذاران را خوردند .\r\nاين مردم با ايمان بودند كه دين خود را از پارسايان آموختند و دست رد بر سينهء نامحرمان و نااهلان زدند ، و از لاف زنان بى تقوا ، كه از امانت و درايت به دور ، و در راه ظلالت و هلاكت گم گشته و حيرانند ، پيروى نكردند .\r\nاينها همواره تعاليم رهايى بخش پيشوايان دين از اهل بيت پيامبر ( صلى الله عليه وآله ) را آويزهء گوش خود قرار دادهاند ، كه مطابق قرآن ، سنّت پيامبر و عقل سليم مىباشد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدر اين رابطه احاديث فراوانى از معصومين ( عليهم السلام ) رسيده ، كه از آن جمله است حديث شريف امام صادق ( عليه السلام ) ، كه پس از نكوهش فراوان از يهوديان ، كه از دانشمندان گمراه خود پيروى ميكنند ، فرمود :\r\n« وَ كذلكَ عَوامُ امَّتِنا إذا عرفُوا مِنْ فقهائهِمُ الْفسقَ الظّاهرَ وَالعصبيّةَ الشَّديدةَ وَالتَّكالُبَ عَلى حُطامِ الدُّنيا وَحرامِها ، وإهلاكِ مَنْ يَتعصَّبُونَ عليهِ وَانْ كانَ لإصلاحِ أمرِهِ مُستحِقّاً ، وَبالتَّرفرفِ بِالبرّ والإحسانِ على مَنْ تَعصَّبُوا لَهُ وَإنْ كانَ لِلاذلالِ وَالإهانةِ مُستحقّاً ، فمنْ قلَّدَ مِنْ عَوامِنا مِثلَ هؤُلاءِ الْفقهاءِ ، فَهمْ مِثلُ اليهودِ الَّذينَ ذَمَّهمُ اللهُ تعالى بِالتّقليدِ لِفسقةِ فُقائهمْ ، فَأمّا مَنْ كانَ مِنَ الْفقهاءِ صائِناً لِنَفسِهِ ، حافظاً لدينِهِ ، مُخالفاً عَلى هَواهُ ، مُطيعاً لأمرِ مَولاهُ ، فَلِلعوامِ انْ يُقلّدوهُ ، وَ ذلكَ لايكونُ الّا بعضُ فقهاءِ الشّيعةِ لاجميعهُمْ . فَامّا مَنْ ركبَ مِنَ القبائِحِ وَالفواحشِ مَراكبَ فُقهاءِ الْعامَّةِ ، فَلا تَقبلُوا مِنهُمْ عَنّا شيئاً وَلا كرامَةَ »\r\n: « عوام امّت ما نيز چنين هستند ، اگر از فقيهى فسق روشن مشاهده كردند ، و تعصّب شديد ديدند ، و شاهد پرخاشگرى آنان براى متاع پست و حرام دنيا شدند ، و ديدند كه او هر كسى را كه از گروه او نباشد نابودش مىكند ، اگر چه ميتوانست كار او را اصلاح كند و از تباهى رها سازد ، و هر كسى را كه از گروه او باشد با انواع ناز و نعمتها نوازش مىكند ، اگر چه شايستهء هر گونه ذلّت و تحقير باشد .\r\nهر يك از عوام شيعيان ما نيز اگر از يك چنين فقيهى تقليد كند ، او نيز همانند آن گروه يهوديان مىباشد كه خداوند متعال آنها را به جهت پيروى از فقهاى فاسد خود نكوهش نموده است .\r\nامّا آن فقيهى كه در برابر هواهاى نفسانى خويشتندار ، در مرزبانى از\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nحريم دين و آيين پايدار ، با اميال نفسانى و شيطانى در حال ستيز و در برابر فرمانهاى پروردگار مطيع و فرمانبردار باشد ، بر عوام ( آن گروه از شيعيان كه به حدّ اجتهاد نرسيدهاند ) واجب است كه از چنين فقيهى تقليد كنند .\r\nاين صفات ياد شده در تعدادى از فقهاى شيعه يافت مىشود ، نه همهء آنها .\r\nولى آن فقيهى كه همانند فقهاى عامّه ، بر مركب پليديها و پستيها سوار شود ، چيزى از سخنان ما را از او نپذيريد و هيچ حرمت و ارزشى براى او قائل نشويد » .\r\nبر عالمان امّت و پيروان راستين آنان لازم است كه ابعاد گستردهء مسئوليت سنگين خود را بشناسند و بر اهميّت امانت بزرگى كه بر دوش آنها نهاده شده واقف باشند .\r\nبايد تنها هدف و يگانه تلاش علماى دين ، شناخت حق و پاسدارى از حريم حق باشد و همهء همّت خود را صرف استنباط احكام شرعى از منابع اصلى آن بنمايد ، سپس آن را به انگيزه اداى وظيفه و انجام رسالت ، در اختيار امّت اسلامى قرار دهد . و هرگز به فزونى يار و انصار و كثرت پيرو و طرفدار ، اعتنا نكند و تشنهء نام و نشان نباشد و گول زرق و برق دنياى چند روزه را نخورد و از دعوتهاى مرگبار شيطان پرهيز كند و گفتار حضرت حق را آويزه گوش خود قرار دهد كه ميفرمايد :\r\n[ وَلَوْ تَقَوَّلَ عَلَيْنَا بَعْضَ الْأَقَاوِيلِ * لَأَخَذْنَا مِنْهُ بِالْيَمِينِ * ثُمَّ لَقَطَعْنَا مِنْهُ الْوَتِينَ * فَمَا مِنكُم مِّنْ أَحَدٍ عَنْهُ حَاجِزِينَ 
  ] :\r\n« اگر پارهاى سخنان به ما ميبست ، ما قدرت را از او ميگرفتيم ، و رگ گردنش را ميبريديم ، پس كسى از شما نمى توانست از او حمايت كند » . « 1 »\r\n\r\n\r\n","description":"","footnote":"\r\n( 1 ) سورهء الحاقه ، آيه هاى 44 - 47 .\r\n","page_name":" 10 ","page_number":10},
  {"content":"\r\n\r\nو بايد همه همّت و تلاش پيروان راستين نيز اين باشد كه براى اداى دَين و انجام وظيفهء خود ، احكام شريعت را از علماى عامل ، پارسا ، تقوا پيشه ، وارسته ، مخلص و مستقيم فرا گيرند ، كه هرگز زبان لاف زنان و گزافه گويان متوجّه آنها نمى شود ، زيرا از كارهاى شبهه ناك پرهيز ميكنند و خود را در معرض تهمتها قرار نميدهند و در راه خود با تدبير و انديشهء صحيح گام ميسپارند و مسئوليت خود را با بصيرت كامل انجام ميدهند و در روز بازپسين عذر خود را به درگاه خداوند منّان عرضه ميدارند .\r\nمؤمنان با اخلاص هرگز از روى غفلت و شتابزدگى از كسى پيروى نمى كنند ، براى سخنان پوچ يا زرق و برق دنيا و يا به جهت همسوئى در افكار و اميال خود دل به كسى نمى بندند ، زيرا به خوبى ميدانند كه خداوند داناى راز و نهان مراقب اعمال آنهاست و به مقدار پرِ كاهى از موجودات زمين و آسمان بر او پوشيده نيست .\r\nآرى ممكن است در شرايط خاصى ، مردم در برابر راههاى مختلفى كه فرا روى آنها قرار ميگيرد ، سر در گم و حيران شوند و براى مدّتى ندانند كه بايد چه بكنند و از چه راهى بروند ؟ ! ولى اين سر در گمى هرگز نبايد به كوتاهى در وظيفه منتهى شود ، بلكه بايد با تيزبينى و تيزهوشى خود ، وظيفهء خود را تشخيص دهند ، راه را از چاه باز شناسند ، از فتنه ها بپرهيزند و از گام سپردن در راههاى شبهه ناك دورى گزينند ، كه خداوند هرگز حجّت خود را تباه نمى سازد و نشانه هاى دين را مخفى نمى نمايد . بلكه راه راست را فراراه حق جويان و حق پويان آشكار ميسازد ، چنان كه خود ميفرمايد :\r\n[ وَ الَّذينَ جاهَدُوا فينا لَنَهْدِيَنَّهُمْ سُبُلَنا وَ انَّ اللهَ لَمَعَ الْمحْسِنينَ 
  ] :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n« آنان كه در راه ما تلاش كنند ، بى گمان آنها را به راههاى خود رهنمون ميشويم ، كه خداوند يار و همراه نيكوكاران است » . « 1 » [ قُلْ فَلِلّهِ الْحُجَّةُ الْبالِغَةُ ، فَلَوْشاءَ لَهَديكُمْ اجْمَعينَ 
  ] :\r\n« بگو حجّتِ رسا از آنِ خداست . اگر ميخواست همگى شما را هدايت ميكرد » . « 2 » اميدواريم با بيان اين گفتار و تقديم اين نوشتار ، به قسمتى از وظيفهء سنگينى كه در برابر برادران ايمانى داريم ، عمل كرده باشيم ، و وظيفهء خيرخواهى و راهنمايى خود را به انجام رسانيده باشيم ، كه :\r\n[ فَانَّ الذّكْرى تَنْفَعُ الْمُؤْمِنينَ 
  ] :\r\n« يادآورى مؤمنان را سود ميبخشد » . « 3 » تنها از او مدد ميجوييم ، تنها به او پناه ميبريم و تنها به سوى او باز ميگرديم و آخرين گفتار ما سپاس و ستايش بيكران براى پروردگار جهانيان است .\r\n* * *\r\n\r\n\r\n","description":"","footnote":"\r\n( 1 ) سوره عنكبوت ، آيهء 69 .\r\n( 2 ) سوره انعام ، آيهء 149 .\r\n( 3 ) سوره ذاريات ، آيهء 55 .\r\n","page_name":" 12 ","page_number":12},
  {"content":"\r\n\r\n\r\nاحكام تقليد\r\nعلامت بلوغ در دختران ، تمام شدن نُه سال قمرى است . ولى در پسران ، يكى از سه علامت زير است :\r\n1 - روييدن موى درشت در صورت يا پايين تر از ناف .\r\n2 - بيرون آمدن منى - در خواب يا بيدارى - .\r\n3 - تمام شدن 15 سال قمرى .\r\n( مسألهء 1 ) كسى كه به حدّ تكليف رسيده ، احكام و تكاليف خود را به يكى از سه راه زير ميتواند اجرا كند :\r\n1 - اجتهاد ، يعنى به مرحلهاى از علم برسد كه بتواند احكام فقهى را از قرآن ، حديث و ديگر منابع فقهى استنباط كند . و اين براى همگان ميسّر نيست .\r\n2 - احتياط ، يعنى هر كجا احتمال تكليف ( وجوب يا حرمت ) بدهد ، به آن عمل كند . مثلًا :\r\nاگر برخى از مجتهدان به حرمت استعمال دخانيات و برخى به جايز بودن آن فتوا بدهند ، به جهت احتمال حرمت ، آن را ترك كند .\r\nو اگر برخى از مجتهدان تسبيحات اربعه را يك بار و برخى ديگر سه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبار واجب بدانند ، براى احتمال وجوب ، سه بار بگويد .\r\nو اگر در موردى برخى از مجتهدان نماز را تمام و برخى ديگر شكسته ميدانند ، براى رعايت احتياط ، هم تمام و هم شكسته بخواند .\r\nرعايت احتياط در هر موردى كه احتمال تكليف بدهد ، براى بيشتر مردم مشكل و يا غيرممكن است .\r\n3 - تقليد ، يعنى كسى كه مجتهد نيست و نمى خواهد عمل به احتياط كند ، به فتواى مجتهدى آگاه و جامعالشّرائط عمل كند . و اين راه براى همگان فراهم است .\r\n( مسألهء 2 ) از مجتهدى ميتوان تقليد كرد كه داراى شرايط زير باشد :\r\n1 - مسلمان باشد .\r\n2 - شيعه دوازده امامى باشد .\r\n3 - حلالزاده باشد - بنابر احتياط واجب - .\r\n4 - مرد باشد - بنابر احتياط واجب - .\r\n5 - در سطح بسيار بالاى عدالت باشد . يعنى تقوا را پيشه كند ، از گناهان بزرگ و كوچك پرهيز كند ، اگر احياناً گناهى از او سر بزند فورآ توبه كند و ديگر دور آن نگردد .\r\n( مسألهء 3 ) اگر مجتهدى كه از او تقليد كرده ، از دنيا برود ، بايد در تمام مسائلى كه به فتواى او دسترسى دارد ، بر تقليد او باقى بماند ، تا هنگامى كه اعلميّت مجتهد ديگرى نسبت به او ، به صورت چشمگيرى معلوم شود .\r\n( مسألهء 4 ) در مواردى كه به فتواى مجتهد فوت شده دسترسى ندارد ، بايد به مجتهد زنده مراجعه كند .\r\n( مسألهء 5 ) در صورت اختلاف فتوا ، اگر يكى از مجتهدين ، اعلم\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nشناخته شود و اعلميّت او روشن و چشمگير باشد ، واجب است از او تقليد كند .\r\n( مسألهء 6 ) اگر در ميان مجتهدين هيچكدام برترى روشن نداشته باشد ، و نتواند به احوطِ اقوال عمل كند ، لازم است از كسى كه احتمال اعلميّت داشته باشد تقليد كند .\r\n( مسألهء 7 ) اگر مجتهدين مساوى باشند ، پرهيزكارترين آنها را برگزيند ، اگر در آن جهت هم مساوى باشند ، از هر كدام تقليد كند كفايت مىكند .\r\n( مسألهء 8 ) اجتهاد ، عدالت و اعلميّت مجتهد را از دو راه ميتوان به دست آورد :\r\n1 - انسان شخصاً اهل خبره باشد ، به وسيلهء ارتباط و امتحان ، از روى آگاهى و يقين آن را به دست آورد .\r\n2 - شهادت و گواهى افراد صاحب نظر و مورد اعتماد ، به شرط اين كه شهادت آنها مستند به امتحان باشد ، نه حدس و گمان .\r\n( مسألهء 9 ) در صورت اختلاف نظر بين اهل خبره در تعيين اعلم ، شهادت آنها از اعتبار ساقط مىشود .\r\n( مسألهء 10 ) اگر انسان احتمال دهد كه برخى از مجتهدين اعلم باشد ، بايد براى تشخيص آن تلاش كند .\r\n( مسألهء 11 ) اگر پس از بررسى نتوانست اعلم را تشخيص دهد مطابق مسأله 6 و 7 رفتار كند .\r\n( مسألهء 12 ) كسى كه مدّتى بدون تقليد عمل كرده ، بايد از مجتهد جامعالشّرائط تقليد كند و اعمال گذشتهاش را با فتواى او تطبيق دهد ، هر عملى كه به فتواى او صحيح نباشد بايد اعاده كند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n( مسألهء 13 ) تنها مجتهد عادل « حاكم شرع » است كه از طرف امامان ( عليهم السلام ) براى فتوا و قضاوت نصب شده است . بايد در كشمكشها به او مراجعه شود و حكم او نافذ و واجب الاطاعه مىباشد .\r\n( مسألهء 14 ) مخالفت با حكم مجتهد عادل جايز نيست و مخالفت با او در حكم مخالفت با امامان و آن در حكم مخالفت با خداوند و در حدّ شرك به خداوند است .\r\n( مسألهء 15 ) در اختلافها و كشمكشها مراجعه به غير حاكم شرعى جايز نيست و در مالى كه به حكم او گرفته شود تصرّف جايز نيست .\r\n( مسألهء 16 ) كسى كه از حق بودن خود مطمئن است ، اگر نتواند به حاكم شرع مراجعه كند ، ميتواند به غير او مراجعه كرده ، حق خود را بگيرد .\r\n( مسألهء 17 ) هنگامى كه مجتهدى از دنيا برود ، وكيل او خود به خود عزل مىشود و براى تصرّف در امور عامّه ( مانند اموال يتيم و موقوفاتِ فاقد متولّى ) بايد از مجتهد ديگرى وكالت اخذ كند .\r\n( مسألهء 18 ) بسيارى از مستحبات و مكروهات ياد شده در اين رساله ، بر اساس نقل فقها و يا ورود روايت مىباشد ، اگر چه در حدّ حجّت شرعى نباشد .\r\n( مسألهء 19 ) عمل كردن به اين مستحبّات و ترك اين مكروهات خوب و پسنديده است ، اگر چه نمى توان به استحباب يا كراهت آنها معتقد شد .\r\n( مسألهء 20 ) روايات بسيارى از ائمّهء ( عليهم السلام ) رسيده است كه اگر در مورد عملى پاداشى برسد و انسان به اميد آن پاداش آن كار را انجام دهد ، خداوند آن پاداش را به أو مرحمت مىكند ، اگر چه در واقع آن روايت به آن صورت ، از معصوم صادر نشده باشد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nاحكام طهارت\r\n\r\nفصل اوّل : احكام آبها\r\nمنظور از « آب » در اينجا « آب مطلق » است و آن آبى است كه بدون هيچ قيدى به آن « آب » گفته مىشود ، مانند آب چاه ، آب رودخانه و آب باران .\r\nامّا آن آبى كه بدون قيد و اضافه به آن « آب » گفته نمى شود ، مانند : آب انگور ، آبگوشت و گلاب ، از بحث ما بيرون است .\r\n( مسألهء 21 ) هر گونه آبى در اصل پاك است .\r\n( مسألهء 22 ) هر نوع آبى كه در اثر ملاقات با نجاست ، رنگ ، بو يا مزهء آن تغيير كند ، نجس مىشود .\r\n( مسألهء 23 ) آب قليل - يعنى آبى كه كه كمتر از كُرّ باشد و به منبع و سرچشمهاى متّصل نباشد - به محض ملاقات با نجاست ، نجس مىشود ، اگر چه رنگ ، بو يا طعم آن عوض نشده باشد .\r\n( مسألهء 24 ) آب كرّ و آب متصل به سرچشمه ، با مجرّد ملاقات با نجاست ، نجس نمى شود .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n( مسألهء 25 ) آب قليل با ملاقات متنجّس - يعنى چيزى كه ذاتاً نجس نيست ولى در اثر ملاقات با عين نجس از نجاست آن تأثير پذيرفته است - نيز نجس مىشود .\r\n( مسألهء 26 ) آب كرّ از نظر حجم 27 وجب است ، يعنى اگر آن را در ظرفى بريزند كه هر يك از درازا ، پهنا و گودى آن سه وجب باشد ، آن را پر كند .\r\n( مسألهء 27 ) مقدار كرّ از نظر وزن 464 كيلو و يكصد گرم مىباشد و اگر كمى بيشتر از آن باشد بهتر است .\r\n( مسألهء 28 ) منظور از آب متّصل به سرچشمه ، آبى است كه به مادّه و منبعى متّصل باشد كه هر چه از آن برداشته شود ، آب منبع آن را جبران كند ، مانند آبى كه سيلاب ، رودخانه و چشمهاى بر آن بريزد .\r\n( مسألهء 29 ) اتّصال به مادّه و منبع هنگامى اثر دارد كه آن مادّه داراى دو شرط زير باشد :\r\n1 - با آب مورد نظر متّصل باشد ، نه اين كه به صورت قطره قطره بر روى آن در حال چكيدن باشد .\r\n2 - آب منبع و يا مجموع ظرفهاى متصل به يكديگر كمتر از كرّ نباشد .\r\n( مسألهء 30 ) اگر چندين ظرف كوچك پر از آب باشند و با يك شيلنگ باريكى به يكديگر متّصل باشند و مجموع آنها به مقدار كرّ باشد ، هر يك از آنها در حكم كرّ مىباشد .\r\n( مسألهء 31 ) اگر قسمتى از آب حوض يا رودخانه و امثال آن ، با ملاقات نجاست ، رنگ ، بو يا مزهء آن تغيير پيدا كند ، اگر قسمت تغيير نيافته به مقدار كرّ باشد يا متّصل به منبع باشد ، نجس نمى شود .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n( مسألهء 32 ) اگر آبى نجس شود ، پاك نمى گردد ، مگر اين كه به آب كرّ متّصل شود ، يا آب كرّ بر آن جارى گردد ، يا باران بر آن ببارد .\r\n( مسألهء 33 ) آب باران پاك و پاك كننده است و اگر در حال باريدن با نجاست ملاقات كند ، نجس نمى شود .\r\n( مسألهء 34 ) اگر آب باران بر روى زمين جارى شود ، تا زمانى كه بارش ادامه دارد ، با ملاقات نجاست نجس نمى شود .\r\n( مسألهء 35 ) پس از قطع شدن باران ، آب جمع شده اگر به مقدار كرّ باشد حكم كرّ را دارد و گرنه در حكم آب قليل است .\r\n( مسألهء 36 ) اگر آب باران بر روى آب نجس ببارد ، آن را پاك مىكند ، البته چند قطره اثر ندارد .\r\n( مسألهء 37 ) اگر آب باران بر روى زمين نجس يا اجسام ديگرى ببارد و آن را فرا گيرد ، آنها را پاك مىكند و نيازى به دو بار شستن ندارد .\r\n( مسألهء 38 ) هنگامى كه آب باران روى زمين نجس مىبارد و در آن نفوذ مىكند ، باطن آن نيز تا جائى كه باران نفوذ كرده ، پاك مىشود .\r\n( مسألهء 39 ) اگر آب باران روى فرش نجس ببارد و به پشت آن برسد ، ظاهر و باطن آن پاك مىشود و نيازى به فشار دادن و دو بار شستن ندارد .\r\n( مسألهء 40 ) آبى كه براى وضو مصرف شده ، اگر نجاستى به آن نرسد پاك و پاك كننده است و ميتوان دوباره با آن وضو گرفت يا غسل نمود .\r\n( مسألهء 41 ) آبى كه براى غسل جنابت ، يا غسل واجب ديگرى مصرف شده ، اگر با نجاست ملاقات نكند ، پاك است ، ولى نمى توان با آن دوباره غسل يا وضو انجام داد ، مگر اين كه به مقدار كرّ يا متّصل به منبع\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nباشد .\r\n( مسألهء 42 ) آبى كه فقط براى غسل مستحبّى به كار رفته ، پاك است و ميتوان بار ديگر آن را در غسل يا وضو مصرف نمود .\r\n( مسألهء 43 ) آب استنجا - يعنى آبى كه براى پاك كردن محلّ ادرار و مدفوع به كار برده مىشود - اگر با چيزى ملاقات كند آن را نجس نمى كند ، مشروط بر اين كه :\r\n1 - نجاست محلّ بيش از حدّ متعارف نباشد .\r\n2 - ذرّات نجاست بيش از متعارف همراه آن نباشد .\r\n3 - نجاست ديگرى مثل خون به آن نرسيده باشد ، حتّى بنابر احتياط واجب خونى كه به همراه بول يا غائط بيرون آمده باشد .\r\n( مسألهء 44 ) غير از استنجا ، آب قليلى كه براى شستن نجاست مصرف مىشود ، نجس است و با هر چيزى ملاقات كند ، آن را هم نجس مىكند .\r\n( مسألهء 45 ) آبى كه انسان در پاك بودن آن شك دارد ، بنا را بر طهارت آن ميگذارد .\r\n( مسألهء 46 ) آبى كه قبلًا نجس بود و انسان نميداند كه تطهير شده يا نه ؟ بنا را بر نجاست آن ميگذارد .\r\n( مسألهء 47 ) با آب مضاف و ديگر مايعات نمى توان وضو يا غسل كرد ، و نمى توان با آن چيز نجسى را تطهير نمود .\r\n( مسألهء 48 ) آب مضاف با ملاقات نجس ، نجس مىشود ، اگر چه بيش از كرّ باشد و يا منبع داشته باشد .\r\n( مسألهء 49 ) اگر آب مضاف نجس شود ، با اتصال به كرّ و جارى پاك نمى شود ، مگر آنكه به قدرى آب كرّ مطلق بر آن جارى شود كه از مضاف\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبودن خارج گردد و ديگر به آن مضاف نگويند .\r\n( مسألهء 50 ) نيمخوردهء هر حيوانى پاك است ، مگر نيمخوردهء حيوان نجس العين ، مانند سگ و خوك .\r\n( مسألهء 51 ) نيمخوردهء حيوانى كه گوشت آن حرام است ، كراهت دارد ، مخصوصاً اگر لاشخوار و نجاست خوار هم باشد .\r\n( مسألهء 52 ) نيمخوردهء موش ، مار ، عقرب ، قورباغه ، وزغ و زنازاده كراهت بسيار دارد .\r\n( مسألهء 53 ) زن حائض و جنبى كه از نجاست پروا ندارند ، نيمخوردهء آنها نيز كراهت دارد . بلكه مطلق زن حائض ، به خصوص براى كسى كه بخواهد با نيمخوردهء او وضو بگيرد .\r\n( مسألهء 54 ) نيمخوردهء گربه كراهت ندارد .\r\n( مسألهء 55 ) خوردن سُؤر ( نيمخوردهء ) مؤمن مستحب است و مطابق روايات صحيحه ، شفاى 70 نوع درد مىباشد .\r\n* * *\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nفصل دوّم : احكام تخلّى\r\n( مسألهء 56 ) واجب است انسان در حال تخلّى و در هر حال ، عورت خود را از هر انسان مميّز ، و بنابر احتياط واجب از غير مميّزى كه بالغ باشد بپوشاند ، مگر زن و شوهر و مالك و كنيز نسبت به يكديگر .\r\n( مسألهء 57 ) مميّز به كسى گفته مىشود كه برهنه شدن در برابر او عرفاً زشت باشد ، اگر چه خردسال باشد ولى زشتى اين كار را بفهمد .\r\n( مسألهء 58 ) عورت زن پيش و پشت اوست ، ولى در مردان بيضه ها نيز جزء عورت مىباشد .\r\n( مسألهء 59 ) نگاه كردن به عورت انسان مؤمن حرام است .\r\n( مسألهء 60 ) نگاه كردن به عورت مسلمان غير مؤمن و كافر از جنس مخالف نيز بنابر احتياط واجب حرام است .\r\n( مسألهء 61 ) نگاه كردن به عورت كافر همجنس جايز است ، مگر اينكه شهوت برانگيز باشد . در اين صورت مطلقاً حرام است .\r\n( مسألهء 62 ) نگاه كردن به عورت كودك خردسال جايز است ، ولى اگر به سنّى برسد كه نگاه كردن ، منافات با شخصيّت و كرامت انسانى او به شمار آيد ، در حكم بزرگسال و حرام است .\r\n( مسألهء 63 ) مشهور ميان فقها اين است كه در حال تخلّى و ادرار ، رو به قبله و پشت به قبله بودن حرام است . ولى ظاهر كراهت آن است و اما در فضاى آزاد بنابر احتياط واجب رو به قبله بودن حرام است .\r\n( مسألهء 64 ) تخلّى در جايى كه براى افراد خاصّى وقف شده جايز نيست ، مگر اين كه انسان احراز نمايد كه وقف شامل حال او نيز مىباشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n( مسألهء 65 ) تخلّى در گذرگاهها و كوچه هاى بن بست ، كه ايجاد مزاحمت براى رهگذرها و صاحب خانه ها مىباشد ، بنابر احتياط واجب جايز نيست .\r\n( مسألهء 66 ) مخرج ادرار جز با آب پاك نمى شود .\r\n( مسألهء 67 ) در تطهير مخرج ادرار با آب قليل دو بار آب ريختن لازم است ، در غير قليل يك بار كافى است .\r\n( مسألهء 68 ) اگر مخرج ادرار با مادّهء غليظى چون : وذى و مذى آلوده باشد ، بايد آن را مالش داد ، در غير اين صورت ريختن آب كافى است .\r\n( مسألهء 69 ) براى پاك كردن محلّ غائط ميتواند آن را يك بار با آب بشويد و يا بنابر احتياط واجب سه مرتبه با سنگ و پارچه و امثال آنها ، به شرط اين كه بنابر احتياط واجب پاك باشند و عين نجاست را از بين ببرند ، پاكيزه نمايد .\r\n( مسألهء 70 ) در موارد زير حتماً بايد محلّ غائط را بشويد :\r\n1 - اطراف مخرج بيشتر از حدّ معمول آلوده شود .\r\n2 - با نجاست ديگرى چون خون همراه باشد .\r\n( مسألهء 71 ) بنابر احتياط واجب نبايد مخرج را با استخوان و سرگين پاك كند ، امّا اگر انجام دهد مخرج پاك مىشود .\r\n( مسألهء 72 ) براى مردان مستحب است بعد از بيرون آمدن ادرار استبرا كنند ، تا اگر چيزى در مجرا باقى مانده ، بيرون بيايد .\r\n( مسألهء 73 ) بهترين راه استبرا آن است كه سه بار از مخرج تا بيخ آلت با فشار بكشد ، آنگاه سه بار از بيخ آلت تا سرِ آن بكشد ، سپس سه بار سر آلت را فشار دهد .\r\n( مسألهء 74 ) كسى كه پس از ادرار استبرا نموده ، اگر رطوبتى از او خارج شود و نداند آيا ادرار است يا آبهاى پاك ، بنا را بر پاك بودن آن ميگذارد و اگر وضو داشته ، وضويش نيز باطل نمى شود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n( مسألهء 75 ) كسى كه پس از ادرار استبرا نكرده ، اگر رطوبتى از او خارج شود ، بنا را بر نجس بودن آن ميگذارد و وضويش نيز باطل مىشود .\r\n( مسألهء 76 ) براى بانوان استبرا لازم نيست ، ولى بهتر است پس از ادرار كمى صبر كنند ، سپس محل ادرار را به صورت عرضى و از طرف پهنا فشار دهند ، آنگاه خود را تطهير كنند .\r\n( مسألهء 77 ) رطوبتى كه از زنان خارج مىشود محكوم به طهارت است و وضو را نيز باطل نمى كند ، مگر اين كه بداند ذرّات ادرار در آن هست .\r\n( مسألهء 78 ) چند چيز در حال تخلّى مستحب است :\r\n1 - در جايى بنشيند كه كسى او را نبيند .\r\n2 - سرش را بپوشاند .\r\n3 - با پاى چپ وارد شود و بسم الله بگويد .\r\n4 - موقع كندن لباس بسم الله بگويد .\r\n5 - با پاى راست بيرون بيايد و بسم الله بگويد .\r\n6 - دعاهاى وارده را بخواند .\r\n( مسألهء 79 ) در حال تخلّى چند چيز مكروه است :\r\n1 - قرآن خواندن .\r\n2 - جز نام خدا و دعاهاى وارده ، سخن گفتن .\r\n3 - خوردن ، آشاميدن و مسواك زدن .\r\n4 - در رهگذرها ، آبشخورها و زير درختان ميوه نشستن .\r\n5 - با دست راست تطهير كردن .\r\n6 - انگشتر مزيّن به نام خدا را همراه داشتن .\r\n7 - رو به قرص خورشيد ، ماه و رو به باد نشستن .\r\n* * *\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل سوم : احكام وضو\r\nچند چيز وضو را باطل مىكند :\r\n1 و 2 - بيرون آمدن ادرار و مدفوع ، گرچه از محل طبيعى خارج نشوند ، ولى عرفاً بيرون آمدن بول و غائط به شمار آيند - بنابر احتياط واجب - .\r\n3 - بيرون آمدن باد معده .\r\n( مسألهء 80 ) بادى كه از محلّ ادرار زنان خارج شود ، وضو را باطل نمى كند .\r\n( مسألهء 81 ) مريضى كه از طريق شيلنگ و امثال آن مدفوعش دفع مىشود ، اگر باد معدهاش از آن خارج شود ، بنابر احتياط واجب وضويش باطل مىشود .\r\n4 - خوابى كه بر هوش و حواس غلبه كند .\r\n5 - جنون ، مستى ، بيهوشى و هر چيزى كه عقل انسان را زايل كند - بنابر احتياط واجب - .\r\n6 - استحاضه ، كه مسائل آن در بحث مربوطه خواهد آمد .\r\n( مسألهء 82 ) بيرون آمدن آبهاى پاك وضو را باطل نمى كند .\r\n( مسألهء 83 ) آبهاى پاك عبارتند از :\r\n1 - مذى : آبى كه هنگام ملاعبت با همسر خارج مىشود .\r\n2 - ودى : آبى كه بعد از ادرار بيرون ميآيد .\r\n3 - وذى : آبى كه پس از خروج منى بيرون ميآيد .\r\n( مسألهء 84 ) خون ، چرك ، آب اماله و هر چيز ديگرى كه غير از\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمدفوع ، از مخرج بيرون آيد ، وضو را باطل نمى كند .\r\n( مسألهء 85 ) اگر انسان شك كند آيا چيزى كه وضو را باطل مىكند ، از او سر زده يا نه ؟ بنا ميگذارد كه سر نزده است .\r\n( مسألهء 86 ) اگر انسان ميداند چيزى از يكى از دو مجراى او بيرون آمده ، ولى نميداند آيا چيزى بوده كه وضو را باطل كند يا نه ؟ بنا را بر اين ميگذارد كه باطل كنندهء وضو از او بيرون نيامده است ، مگر اين كه رطوبتى از او بيرون آيد و استبرا نكرده باشد .\r\n( مسألهء 87 ) وضو عبارت است از : شستن صورت و دستها و مسح سر و پاها .\r\n( مسألهء 88 ) اندازه صورت از نظر طول ، از رستنگاه موى سر تا آخر چانه است و از نظر پهنا به مقدارى است كه بين انگشت شست و وسط جاى بگيرد .\r\n( مسألهء 89 ) بنابر احتياط واجب در وضو لازم است كمى بيشتر از مقدار ياد شده شسته شود ، تا به شسته شدن مقدار واجب اطمينان حاصل شود .\r\n( مسألهء 90 ) شستن صورت و دستها بايد از بالا به پايين باشد و جز آن كفايت نمى كند .\r\n( مسألهء 91 ) شستن دستها بايد از آرنج آغاز و به سر انگشتها ختم شود . و بايد آرنج نيز كه محلّ اجتماع دو استخوان ساعد و بازوست ، شسته شود .\r\n( مسألهء 92 ) اگر دست كسى بريده شده ، ولى قسمتى از اعضاى وضو باقى مانده ، بايد آن قسمت باقيمانده شسته شود .\r\n( مسألهء 93 ) كسى كه دستش از بالاى آرنج قطع شده ، اگر چه باقيمانده از اعضاى وضو نيست ولى بنابر احتياط واجب آن را بشويد . ولى اگر از\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nشانه قطع شده ، شستن آن ساقط است .\r\n( مسألهء 94 ) اگر چيزى مانند چسب يا چرك در يكى از اعضاى وضو باشد و مانع رسيدن آب به پوست بدن باشد ، واجب است آن را بر طرف نمايد .\r\n( مسألهء 95 ) اگر موى صورت ، ابروها و مژگان پوست را كاملًا پوشانده باشد ، شستن موها كافى است و لازم نيست آب را به زير مو برساند .\r\n( مسألهء 96 ) هنگام شستن اعضاى وضو دست كشيدن بر آن واجب نيست ، بلكه اگر آب به آن برسد و آن را فرا بگيرد كافى است .\r\n( مسألهء 97 ) اگر انسان يكى از اعضاى وضو را ، به نيّت وضو زير شير آب بگيرد و آب از بالا به پايين سرازير شود كافى است .\r\n( مسألهء 98 ) در وضو ريختن آب فراوان لازم نيست ، حتّى اگر در حدّ روغن ماليدن ، اعضاى وضو را تَر كند كافى است .\r\n( مسألهء 99 ) محلّ مسح سر ، قسمت جلو سر مىباشد و اندازهء آن از نظر طول از وسط سر تا رستنگاه مو ، و از نظر عرض به پهناى پيشانى است .\r\n( مسألهء 100 ) در مسح سر ، اگر فقط با يك انگشت به مقدار كمى مسح كند كافى است ، اگر چه بهتر است كه با سه انگشت به مقدار طول يك انگشت مسح كند .\r\n( مسألهء 101 ) مسح سر بنابر احتياط واجب حتماً بايد با كف دست راست انجام بگيرد ، و اگر ممكن نباشد با پشت آن ، اگر نتواند با باطن بازو ، و اگر نتواند با پشت آن ، اگر آن هم ممكن نشد با دست چپ به ترتيب ياد شده .\r\n( مسألهء 102 ) محل مسح پا روى پاهاست ، بدين ترتيب كه از سر انگشتان شروع كرده ، در برجستگى پا ختم كند و يا بر عكس .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n( مسألهء 103 ) مستحب است مسح پاها را از سر انگشتان شروع كرده ، در مفصل ختم كند .\r\n( مسألهء 104 ) پهناى يك انگشت در مسح پا از نظر عرضى كافى است ، اگر چه مستحب است كه با همه كف دست انجام بگيرد .\r\n( مسألهء 105 ) احتياط واجب آن است كه اوّل پاى راست را با دست راست ، سپس پاى چپ را با دست چپ مسح كند .\r\n( مسألهء 106 ) مسح سر و پاها بايد با رطوبت باقيماندهء وضو باشد و نمى توان از آب تازه استفاده كرد .\r\n( مسألهء 107 ) محل مسح نبايد به مقدارى تَر باشد كه هنگام مسح با آب وضو مخلوط شود .\r\n( مسألهء 108 ) در صورت شستن دستها به نحو ارتماسى و يا با ريختن آب بر آنها و جريان دادن آب بدون كمك گرفتن از دست - همانند آنكه دست را زير شير بگيرد - لازم است كه كف دست ديگر را بر قسمتى از آن دست بكشد تا مسح صحيح باشد . و بعد از اكمال شستن دست ، آب بر آن جريان نكند و مسح با آب جديد نباشد .\r\n( مسألهء 109 ) اگر رطوبت دست در اثر گرمى هوا ، حرارت بدن و امثال آن خشك شود ، ميتواند از رطوبت محاسن ، ابروها و مژگان خود استفاده كند و مسح را با رطوبت برگرفته از آنها انجام دهد . ومانعى ندارد كه آب را ريش بگيرد حتّى ميتواند از جاهائى كه از حد خارج است ، همانند كنار گونه ها و زير چانه آب بگيرد .\r\n( مسألهء 110 ) اگر محلّ مسح به وسيله عرقچين ، جوراب ، حنا و گِل پوشيده باشد ، نمى توان از روى آنها مسح كرد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n( مسألهء 111 ) در مسح سر واجب نيست كه بر پوست سر باشد ، بلكه اگر بر موى جلوِ سر نيز مسح كند كافى است .\r\n( مسألهء 112 ) مسح كردن از روى كفش و جوراب در مقام ضرورت مثل سرماى شديد و تقيّه از مخالفان جايز است .\r\n( مسألهء 113 ) در تقيّه ترس بر جان خويش ، ترس بر جان ديگران ، حسن معاشرت و جلب محبّت مخالفان براى مصون ماندن از شرّ آنها - ولو در دراز مدّت - كافى است .\r\n( مسألهء 114 ) در جايى كه مخالفان ، انسان را ميشناسند و از مذهب او آگاهند و نيازى به تقيّه احساس نمى شود ، تقيّه جايز نيست ، بلكه حرام است ، زيرا در اين موارد نوعى چاپلوسى و اهانت به مذهب حقّه مىباشد .\r\n( مسألهء 115 ) آب وضو بايد پاك باشد و اعضاى وضو نيز بايد پاك باشد ، تا آب وضو نجس نشود .\r\n( مسألهء 116 ) اگر يكى از اعضاى وضو نجس باشد و انسان به نيّت وضو آن را در آب كر فرو ببرد ، يا زير شير آب بگيرد ، آن عضو پاك مىشود و وضو نيز تحقّق مييابد .\r\n( مسألهء 117 ) در وضو نيّت شرط است و آن امر قلبى است و نيازى به تلفّظ ندارد ، و قصد اجمالى كفايت مىكند ، پس كسى كه ميخواهد نماز ياد بگيرد ، اگر به كسى كه وضو ميگيرد و نماز ميخواند ، نگاه كند و همانند او رفتار كند و قصد پيروى از او بكند ، كافى است .\r\n( مسألهء 118 ) شستن صورت و دستها و مسح سر و پاها بايد به نيت وضو باشد و براى تقرّب به خداوند متعال ، پس اگر براى خنك شدن و پاكيزگى وضو بگيرد ، وضويش باطل است .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n( مسألهء 119 ) لازمه قصد تقرّب اين است كه وضو را عمداً به صورت حرام انجام ندهد . مثلًا :\r\n1 - در ظرف طلا يا نقره وضو نگيرد ، زيرا در احكام ظروف خواهيم گفت به كار بردن اين ظرفها حرام است .\r\n2 - با آب غصبى ، با ظرف غصبى و در مكان غصبى وضو نگيرد . حتّى نبايد آب وضويش به مكان غصبى سرازير شود .\r\n3 - با لباس غصبى - در صورتى كه وضو گرفتن تصرّف در آن به شمار آيد - وضو نگيرد .\r\n4 - با آبى كه اگر آن را براى وضو مصرف كند ، ضرر و زيانى به جان خود يا انسان ديگر و حتّى حيوانى كه حفظ آن لازم است ، وارد مىشود ، وضو نگيرد .\r\n( مسألهء 120 ) اگر هنگام وضو ، از نياز خود به اين آب و حرمت مصرف كردن آن در وضو غفلت بورزد و با قصد قربت وضو بگيرد ، وضويش صحيح است .\r\n( مسألهء 121 ) اگر آب مسجدى براى نمازگزاران در آن مسجد وقف شده باشد ، براى كسى كه نمى خواهد در آن مسجد نماز بخواند ، وضو گرفتن از آن حرام است . و اگر از كيفيّت وقف آن خبر ندارد بايد احتياط كند .\r\n( مسألهء 122 ) در وضو و هر عبادت ديگر بايد اخلاص در نيّت داشته باشد ، و اگر قصد ريا كند عملش باطل مىشود .\r\n( مسألهء 123 ) منظور از ريائى كه حرام است و موجب بطلان عمل مىشود ، آن است كه كارى را براى خود نمائى انجام دهد و انگيزهاش اين باشد كه مردم او را متديّن بدانند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n( مسألهء 124 ) اگر كارى را براى خدا انجام دهد ، همين معنى كه براى خداست و پيش مردم عزيز مىشود به ذهنش خطور كند ، به عملش ضرر نمى رساند . اما بايد تلاش كند كه به وسوسه هاى شيطانى اعتنا نكند .\r\n( مسألهء 125 ) در وضو بايد انسان شخصاً اعضاى وضو را بشويد و مسح كند و اگر ديگرى او را وضو دهد ، وضويش باطل مىشود .\r\n( مسألهء 126 ) كسى كه شخصاً قادر به وضو نيست ، كمك كردن ديگرى مانعى ندارد ، ولى بايد خودش نيّت كند ، نه وضو دهنده .\r\n( مسألهء 127 ) كسى كه به كمك ديگرى نياز دارد ، بايد خودش نيز گامى در اين راه بردارد ، مثلًا از وضو دهنده تقاضا كند او را وضو دهد و خود را در اختيار او قرار دهد ، تا بتواند قصد قربت كند .\r\n( مسألهء 128 ) وضو دهنده - در صورت نياز - بايد كمك كند تا وضو گيرنده با دست خود به سر و پاهايش مسح كند ، ولى اگر ممكن نباشد ، دستهاى خودش را خشك مىكند ، و از دستهاى وضو گيرنده آب اخذ مىكند و با رطوبت آن به سر و پاهاى شخص ناتوان مسح مىكند و اگر آن هم ممكن نباشد ، با رطوبت دستش بر سر و پاهاى شخص ناتوان مسح مىكند و بنابر احتياط واجب تيمّمى را نيز به آن ضميمه كند .\r\n( مسألهء 129 ) در وضو موالات شرط است ، يعنى بايد اعمال وضو را پشت سر هم انجام دهد و به قدرى فاصله نيندازد كه هنگام شستن يك عضو ، رطوبت عضو قبلى به كلّى خشك شده باشد .\r\n( مسألهء 130 ) اگر در اثر كمى آب يا حرارت هوا رطوبت عضو قبلى خشك شود ولى عرفاً فاصلهاى نيفتاده باشد ، وضويش صحيح است .\r\n( مسألهء 131 ) راه رفتن و صحبت كردن در اثناى وضو ، به شرط اين\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nكه عضو قبلى خشك نشود و عرفاً فاصلهاى نيفتاده باشد ، ضررى به وضو نميرساند .\r\n( مسألهء 132 ) در وضو رعايت ترتيب شرط است ، يعنى بايد اوّل صورت ، سپس دست راست ، آنگاه دست چپ را بشويد ، بعد از آن به سر ، آنگاه به پاها مسح نمايد .\r\n( مسألهء 133 ) اگر ترتيب به هم خورده ، ولى موالات از بين نرفته ، ميتواند آن را جبران كند ، مثلًا : اگر بعد از صورت اشتباهاً دست چپ را بشويد ، ولى هنوز صورت خشك نشده ، ميتواند دست راست را بشويد ، سپس دست چپ را دوباره بشويد .\r\n( مسألهء 134 ) اگر در فرض بالا صورت خشك شده باشد ، بايد وضو را از سر بگيرد .\r\n( مسألهء 135 ) در وضو شستن هر يك از اعضاى وضو ، بار اوّل واجب بار دوّم جايز و بار سوم حرام و بدعت است .\r\n( مسألهء 136 ) اگر كسى در وضو دست چپش را سه بار بشويد ، علاوه بر حرمت ، وضويش نيز باطل است ، زيرا در واقع با آب تازه مسح كرده است ، چون بار سوم بدعت است و از اجزاء وضو به شمار نميآيد .\r\n( مسألهء 137 ) براى شستن هر عضوى اگر چندين بار آب بريزد مانعى ندارد و محدوديّتى نيست .\r\n( مسألهء 138 ) مسواك هميشه مستحب است و پيش از وضو تأكيد فراوان شده است .\r\n( مسألهء 139 ) براى مسواك بهتر از هر چيزى چوب اراك و الياف آن است ، سپس چوب زيتون ، و پس از آن هر چوب ديگر و حداقلّ آن ، اين\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاست كه با انگشتان خود ، دندانهايش را مسواك نمايد .\r\n( مسألهء 140 ) موقع وضو گرفتن آدابى هست كه رعايت آنها مستحب است ، كه از آن جمله است :\r\n1 - نام خدا را بر زبان جارى كردن .\r\n2 - دعاهاى رسيده از معصومين ( عليهم السلام ) را خواندن .\r\n3 - پيش از وضو سه بار مضمضه كردن .\r\n4 - سپس سه بار استنشاق نمودن .\r\n( مسألهء 141 ) هنگام وضو گرفتن چند چيز مكروه است كه از آن جمله است :\r\n1 - كمك گرفتن از ديگرى براى ريختن آب .\r\n2 - وضو گرفتن با آبى كه توسّط آفتاب گرم شده .\r\n3 - وضو گرفتن با آب قليل ، از ظرفى كه با دست از آن آب برميدارد ، براى كسى كه به وسيلهء خواب ، ادرار ، غائط و يا جنابت ، طهارت خود را از دست داده است ، و براى رفع كراهت در اوّلى يك بار ، در دوّمى و سومى دو بار و در چهارمى سه بار دستهايش را ميشويد .\r\n( مسألهء 142 ) كسى كه ميداند وضو نداشت ، ولى شك دارد بعد وضو گرفته يا نه ؟ بنا را بر وضو نداشتن ميگذارد .\r\n( مسألهء 143 ) كسى كه ميداند وضو داشت ، اگر شك كند آيا وضويش باطل شده يا نه ؟ بنا را بر طهارت ميگذارد و به ظن خود اعتنا نمى كند ، مگر اين كه حجّت شرعى پيدا شود ، مثلًا دو نفر شاهد عادل گواهى دهند وضو گرفته ، يا وضويش را باطل كرده است .\r\n( مسألهء 144 ) اگر در اثناى نماز شك كند وضو دارد يا نه ؟ نماز را ميشكند ، وضو ميگيرد ، سپس نماز را از سر ميگيرد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n( مسألهء 145 ) اگر بعد از نماز شك كند وضو داشته يا نه ؟ نمازى كه خوانده صحيح است ، ولى براى نماز بعدى بايد وضو بگيرد .\r\n( مسألهء 146 ) اگر در اثناى وضو در يكى از اجزاى آن شك كند ، بايد آن را انجام دهد ، ولى اگر بعد از وضو در صحّت آن شك نمايد ، بنا را بر صحّت آن ميگذارد .\r\n( مسألهء 147 ) براى نماز ، قضاى اجزاى فراموش شده و بنابر احتياط واجب براى سجده سهو ، بايد وضو داشته باشد ، ولى براى نماز ميّت با وضو بودن واجب نيست ، بلكه مستحب است .\r\n( مسألهء 148 ) براى طواف واجب و نماز طواف ، كه جزء اعمال حج و عمره مىباشد ، با وضو بودن واجب است ، ولى براى طواف مستحبّى شرط نيست ، فقط براى نماز آن با طهارت بودن واجب است .\r\n( مسألهء 149 ) دست زدن به خطّ قرآن ، بلكه بنابر احتياط واجب مطلق كلمات قرآنى اگر چه مثلًا در روزنامه و مجلّه باشد ، و لفظ جلاله و اسماى حُسناى حق تعالى ، جايز نيست ، ولى اگر در روى سكه و اسكناسها باشد مانعى ندارد .\r\n( مسألهء 150 ) اگر كسى براى كارى وضو گرفت ، ميتواند هر كار ديگرى را كه شرطش وضو داشتن است ، با آن وضو انجام دهد . پس اگر مثلًا براى دست زدن به قرآن وضو گرفته ، ميتواند با آن نماز هم بخواند .\r\n( مسألهء 151 ) مستحب است انسان همواره با وضو باشد و در موارد زيادى بر اين امر تأكيد شده است . حتّى كسى كه وضو دارد و وضويش باطل نشده ، مستحب است دوباره وضو بگيرد .\r\n* * *\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nاحكام جبيره\r\nمنظور از جبيره : چوب ، پارچه و امثال آن است ، كه براى بستن شكستگى و پوشاندن زخم به كار ميرود و روى پوست را ميپوشاند و مانع شستن و مسح كردن پوست بدن مىشود .\r\n( مسألهء 152 ) كسى كه روى بخشى از اعضاى وضويش جبيره هست ، ولى ميتواند موقع وضو آن را باز كند و به صورت معمولى وضو بگيرد ، بايد آن را انجام دهد .\r\n( مسألهء 153 ) اگر باز كردن جبيره ممكن نيست ، ولى رسانيدن آب به زير جبيره ممكن است و ضررى ندارد ، بايد آن را انجام دهد . مثلًا عضو جبيره شده را در آب فرو برد و آب به زير جبيره برسد ، اگر چه ترتيب لازم در حال اختيار انجام نشود .\r\n( مسألهء 154 ) در مورد مسح نيز همين روش جايز است ، اگر چه شرايط لازم مسح در حال اختيار تحقق نمى يابد .\r\n( مسألهء 155 ) اگر باز كردن جبيره ممكن نباشد و رسانيدن آب به زير آن نيز ميسّر نشود ، بر روى جبيره دست ميكشد و آن از شستن و مسح كردن پوست كفايت مىكند و نوبت به تيمّم نميرسد .\r\n( مسألهء 156 ) در وضوى جبيره بايد روى همه جبيره دست بكشد و عرفاً گفته شود همهء جبيره را دست كشيد . البته دقّت زياد لازم نيست ، تا مثلًا به زير نخها و فرو رفتگيهاى جبيره آب برسد .\r\n( مسألهء 157 ) شستن اطراف زخمى كه روى آن باز است ، كافى است و لازم نيست چيزى روى آن بگذارد و آن را مسح كند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n( مسألهء 158 ) اگر در اعضاى مسح ، زخم رو باز باشد و مسح كردن آن ممكن باشد ، بايد آن را مسح كند ، و اگر ممكن نباشد ، بايد چيزى روى آن بگذارد و از روى آن مسح كند - بنابر احتياط واجب - .\r\n( مسألهء 159 ) اگر جبيره بيش از حدّ متعارف ، روى عضو سالم را پوشانيده باشد ، بايد براى وضو گرفتن اين قسمت اضافى برداشته شود . و حكم زخم رو باز در اينجا ميآيد .\r\n( مسألهء 160 ) اگر موقعيت زخم طورى باشد كه الزاماً جبيره قسمتى از عضو سالم را بپوشاند و اين مقدار متعارف باشد ، باز كردن جبيره لازم نيست و كشيدن دست از روى آن كافى است .\r\n( مسألهء 161 ) اگر براى درمان عضو آسيب ديده ناگزير باشد كه بيش از حدّ متعارف روى عضو سالم را بپوشاند و برداشتن آن ممكن نباشد ، مثل موارد گچ گرفتگى ها ، كشيدن دست تَر روى آن كافى است .\r\n( مسألهء 162 ) اگر به جبيره بزرگ نيازى نباشد ، صرفاً براى پيدا نشدن جبيرهء كوچك از جبيره بزرگ استفاده شود و برداشتن آن ممكن نباشد ، بنابر احتياط واجب هم روى جبيرهء را مسح كند ، و هم تيمّم به جا آورد .\r\n( مسألهء 163 ) اگر جبيره نجس باشد ، در صورت امكان بايد آن را آب بكشد ، يا عوض كند و يا آن را بردارد و حكم زخم رو باز را انجام دهد . اگر هيچكدام ممكن نشود ، وضوى ناقص بگيرد ، يعنى روى جبيرهء نجس دست بكشد و بنابر احتياط واجب تيمّم نيز بكند .\r\n( مسألهء 164 ) در فرض بالا اگر بتواند چيز پاكى روى جبيرهء نجس بگذارد و از اجزاى جبيره به شمار آيد ، آن را انجام ميدهد و دست روى آن ميكشد ، ولى اگر از نظر عرف ، زائد به نظر برسد ، بين وضوى ناقص و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nتيمّم جمع كند .\r\n( مسألهء 165 ) در احكام ياد شده ، فرقى بين جبيرهء كوچك و جبيرهء بزرگى كه همهء عضو را بپوشاند نيست .\r\n( مسألهء 166 ) در مورد زخم خيلى بزرگ كه روى آن باز باشد ، احتياط واجب آن است كه اطراف زخم را بشويد و تيمّم نيز بنمايد .\r\n( مسألهء 167 ) اگر روى زخمى باز است و چسب ، روغن و يا پمادى بر آن نهادهاند ، اگر بتواند روى آن دست بكشد ، بايد انجام دهد و اگر ممكن نباشد ، اطراف آن را بشويد و بنابر احتياط واجب تيمّم هم بنمايد ، ولى اگر بر روى آن جبيره باشد ، بايد بر روى آن دست بكشد .\r\n( مسألهء 168 ) اگر چسبى تصادفاً به يكى از اعضاى وضو چسبيده و كندن آن ممكن نيست ، بنابر احتياط واجب هم روى آن دست بكشد و هم تيمّم بكند .\r\n( مسألهء 169 ) به محض اين كه ترس از ضرر بر طرف شد ، بايد جبيره را بردارد ، پس اگر به جهت تنگى وقت ، يا عدم دسترسى به شخص متخصّص ( در جايى كه نياز به متخصّص دارد ) نتواند آن را بردارد ، بنابر احتياط واجب هم بر آن دست بكشد و هم تيمّم بنمايد .\r\n( مسألهء 170 ) اگر انسان براى ترس از ضرر به حكم جبيره عمل كند ، بعد معلوم شود رساندن آب به عضو آسيب ديده ضررى نداشت ، نمازهايى كه خوانده احتياج به اعاده ندارد ، ولى براى نمازهاى بعدى بايد وضو بگيرد .\r\n( مسألهء 171 ) در احكام جبيره بين وضو ، غسل و تيمّم فرقى نيست .\r\n( مسألهء 172 ) كسى كه وظيفهاش غسل يا وضوى جبيرهاى است ، نمى تواند در وسعت وقت نماز بخواند ، مگر به ملاحظهء اين كه تا آخر وقت عذرش باقى خواهد ماند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n( مسألهء 173 ) كسى كه با وضوى جبيرهاى نماز خوانده ، اگر در اثناى وقت عذرش بر طرف شد ، كشف مىكند از اين كه وضويش صحيح نبوده ، و اعمالى كه با آن وضو انجام داده باطل بوده است .\r\n( مسألهء 174 ) كسى كه با طهارت جبيرهاى نماز خوانده و تا آخر وقت عذرش باقى بوده ، طهارت و نمازش صحيح است و اگر بعد از وقت عذرش بر طرف شود ، طهارت او به قوّت خود باقى است و نيازى به تجديد وضو يا غسل ندارد ، اگر چه بهتر است ، به ويژه در وضو و تيمّم .\r\n( مسألهء 175 ) در هر موردى كه انسان نميداند كه وظيفهاش جبيره يا تيمّم است ؟ بايد هر دو را جمع كند ، يعنى هم وضو يا غسل جبيرهاى انجام دهد و هم تيمّم كند ، تا با پرسش يا بررسى وظيفهاش مشخّص شود .\r\n* * * احكام مسلوس ومبطون\r\nكسى كه نمى تواند از بيرون آمدن ادرار خود جلوگيرى كند و قطره قطره ادرارش ميريزد « مسلوس يا سَلَسِ البول » ناميده مىشود .\r\nكسى كه نمى تواند غائط خود را كنترل كند « مبطون » ناميده مىشود .\r\n( مسألهء 176 ) كسانى كه به يكى از اين دو بيمارى مبتلا هستند ، و يا حدث ديگرى از آنها به طور مستمرّ صادر مىشود ، اگر از وضع خود آگاهند و ميدانند كه تا آخر وقت فرصتى پيش ميآيد كه بتوانند وضو گرفته و نماز بخوانند ، بايد منتظر باشند تا در آن فرصت وضو بگيرند و نماز بخوانند .\r\n( مسألهء 177 ) اگر فرصتى كه پيش ميآيد ، به مقدار كمترين فرصت لازم براى نماز اختيارى است ، باز هم بايد منتظر همان فرصت باشند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n( مسألهء 178 ) اگر فرصت پيش آمده كمتر از آن است و ميتواند نماز را بدون مستحبّات و سوره - به صورت وظيفه شخص شتابزده - بخواند ، باز هم بايد منتظر همان فرصت باشد .\r\n( مسألهء 179 ) اگر فرصت پيش آمده در حدّ نماز اضطرارى باشد و فقط بتواند با اشاره يا تيمّم نماز بخواند ، احتياط واجب اين است كه بين اين كار و وظيفهاى كه در مسائل بعدى بيان خواهد شد ، جمع كند .\r\n( مسألهء 180 ) احكام ياد شده ، در مورد كسى كه نمى تواند باد معدهاش را كنترل كند نيز جارى است .\r\n( مسألهء 181 ) كسى كه ادرارش قطره قطره ميريزد و فرصتى براى نمازش نمى تواند پيش بينى كند ، براى نماز ظهر و عصر يك وضو ميگيرد ، با يك اذان و دو اقامه ، آنها را ادا مىكند . همچنين نماز مغرب و عشا را . ولى اگر در ميان آنها فاصله بيندازد ، براى هر يكى يك وضو بگيرد براى ديگر نمازهاى واجبى يا مستحبّى كه وقت آنها تنگ باشد ، بايد براى هر نماز يك وضو بگيرد .\r\n( مسألهء 182 ) كسى كه نمى تواند از بيرون آمدن غائط جلوگيرى كند ، اگر در اثناى نماز ، فقط يكى دو بار حدث از او سر مىزند ، لازم است به صورتى كه موالات نمازش به هم نخورد ، وضو بگيرد و نمازش را ادامه دهد .\r\n( مسألهء 183 ) چنين شخصى بايد موقع تطهير و وضو گرفتن از چيزهائى كه نماز را باطل مىكند - مثل حرف زدن - خوددارى كند ، ولى جا به جا شدن و از قبله منحرف شدن ، براى لباس كندن و وضو گرفتن ، به نمازش صدمه نميزند ، ولى مقدّمات بعيدهء آن - مثل آب كشيدن از چاه - بنابر احتياط واجب صدمه مىزند .\r\n( مسألهء 184 ) كسى كه نمى تواند غائط خود را كنترل كند و فرصتى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nپيش نميآيد كه وضو بگيرد و قسمتى از نماز را با طهارت بخواند ، بايد براى هر نمازى يك وضو بگيرد .\r\n( مسألهء 185 ) حكم نماز احتياط و قضاى اجزاى فراموش شده ، همانند خود نماز است . پس كسى كه وظيفهاش يك وضو براى يك نماز بود ، با همان وضو نماز احتياط و اجزاى فراموش شده را نيز به جا ميآورد و اگر وظيفهاش تجديد وضو در اثناى نماز بود ، اگر اينجا هم حدثى سر بزند بايد وضو را تجديد كرده ، نمازش را ادامه دهد .\r\n( مسألهء 186 ) كسانى كه به يكى از اين دو بيمارى مبتلا هستند ، بايد در حدّ توان از سرايت كردن نجاست به بدن و لباس خود جلوگيرى كنند .\r\n( مسألهء 187 ) كسى كه مبتلا به سلس البول يا غائط است ، لازم است با آويختن كيسه و قرار دادن پنبه و امثال آن ، از سرايت آن جلوگيرى كند و زنان مستحاضه نيز با بستن پارچهاى به خود ، از سرايت كردن آن جلوگيرى كنند و بنابر احتياط واجب بايد براى هر نمازى خود را تطهير كنند ، ولى هنگامى كه دو نماز را با يك وضو جمع ميكنند ، يك بار تطهير براى دو نماز كافى است .\r\n( مسألهء 188 ) ديگر اقسام بيماريهاى مداوم ، مثل كسى كه به طور مستمر خواب بر او غلبه مىكند ، اگر فرصتى پيش نميآيد كه نماز خود را به صورت كامل بخواند بايد آن را به صورت اضطرارى با وضو يا تيمّم بخواند ، اگر آن هم ممكن نباشد براى هر نمازى يك وضو ميگيرد .\r\n( مسألهء 189 ) در فرض بالا اگر فرصتى پيش آمد و سهلانگارى كرد و نمازش را به جاى نياورد ، بايد بنابر احتياط واجب براى هر نمازى وضو گرفته ، آن را ادا كند و بعدها نيز آن را قضا نمايد .\r\n* * *\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nفصل چهارم : احكام غسل جنابت\r\nجنابت به دو شكل روى ميدهد :\r\n1 - بيرون آمدن منى از مرد ، در خواب يا بيدارى .\r\n2 - آميزش اگر چه منى هم بيرون نيايد .\r\n( مسألهء 190 ) اگر ذرّات منى در مجرا باقى مانده باشد و پس از غسل از او بيرون آيد ، باز هم حكم جنابت بر او عارض مىشود .\r\n( مسألهء 191 ) اگر در خواب يا بيدارى از زنان منى بيرون بيايد ، بنابر احتياط واجب بايد بدن و لباسش را تطهير كند ، سپس غسل كند و براى نماز وضو هم بگيرد .\r\n( مسألهء 192 ) آبى كه به هنگام ملاعبه از انسان خارج مىشود ، پاك است و حكم منى را ندارد .\r\n( مسألهء 193 ) رطوبتى كه از انسان بيرون ميآيد ، اگر معلوم باشد كه منى هست ، حكم جنابت بر او جارى مىشود و هيچ نشانهاى لازم نيست .\r\n( مسألهء 194 ) بيرون آمدن منى از انسان سالم هميشه همراه با جهش ، سستى بدن و از روى شهوت مىباشد ، ولى در شخص مريض اگر همراه با شهوت باشد كافى است و در حكم جنب مىباشد .\r\n( مسألهء 195 ) اگر در خواب با جهش و از روى شهوت بيرون آيد در حكم جنب است ، ولى اگر در جهش آن شك كند و اندك بودن آن نشانه نداشتن جهش باشد ، غسل كردن بر او واجب نمى شود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n( مسألهء 196 ) منى از زنها منحصراً در اوج شهوت بيرون ميآيد ، پس آنچه پيش از رسيدن به اوج از آنها خارج شود منى نيست .\r\n( مسألهء 197 ) به هنگام آميزش با همسر ، اگر به مقدار ختنه گاه داخل شود ، حكم جنابت بر هر دو جارى مىشود .\r\n( مسألهء 198 ) اگر به همين مقدار در دُبر مرد يا زن داخل شود ، بنابر احتياط واجب براى هر يك از آنها حكم جنابت جارى مىشود .\r\n( مسألهء 199 ) حكم جنابت منحصراً با غسل بر طرف مىشود .\r\n( مسألهء 200 ) نماز ، روزه و طواف واجب كه مشروط به طهارت هستند ، از انسان جنب صحيح نمى باشد .\r\n( مسألهء 201 ) همهء چيزهايى كه براى شخص بيوضو حرام است ، بر انسان جنب نيز حرام است .\r\n( مسألهء 202 ) شخص جنب حق ورود يا عبور از مسجد الحرام و مسجد النّبى ( صلى الله عليه وآله ) را ندارد و براى او حرام است ، ولى از ديگر مساجد ميتواند عبور كند ، يا چيزى از آنها بردارد و يا در آنها بگذارد ، ولى نمى تواند در آنها توقّف كند .\r\n( مسألهء 203 ) حرم رسول اكرم ( صلى الله عليه وآله ) و ائمّه اطهار ( عليهم السلام ) بنابر احتياط واجب در حكم مساجد است و اگر كسى ناگزير از ورود شود ، بايد به عبور اكتفا كند و درنگ نكند ، ولى در رواقهاى اطراف ، كه جدا از ساختمان اصلى حرم ميباشند ، ميتواند توقّف كند .\r\n( مسألهء 204 ) بر شخص جنب خواندن چهار آيهاى كه سجدهء واجب دارند ، حرام است و آنها عبارتند از : آيهء 15 از سورهء سجده ، آيهء 37 از سورهء فصّلت و آخرين آيه از سورهء نجم و علق .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n( مسألهء 205 ) خواندن ديگر آيه هاى اين سوره ها جايز ، ولى مكروه است .\r\n( مسألهء 206 ) تلاوت قرآن بر شخص جنب مطلقاً مكروه است ، مخصوصاً اگر بيش از 7 آيه باشد و بيش از 70 آيه كراهت بيشترى دارد .\r\n( مسألهء 207 ) در غسل بايد نيّت كند آب را به پوست بدن برساند ، آب بايد پاك باشد و بايد شخصاً اعمال غسل را انجام دهد . به تفصيلى كه در مورد وضو [ در ضمن مسائل شماره : 96 ، 115 ، 122 ، 117 ، 125 
  ] بيان شد .\r\n( مسألهء 208 ) در غسل شستن موها لازم نيست ، ولى حتماً بايد آب به پوست زير آن برسد .\r\n( مسألهء 209 ) در غسل لازم است سر تا سر بدن را آب فرا گيرد ولو اينكه كمى به آن آب برسد و همانند روغن مالى باشد ، بنابر مشهور لازم است غسل را به يكى از دو صورت زير انجام داد :\r\n1 - ترتيبى\r\n2 - ارتماسى\r\n( مسألهء 210 ) در غسل ترتيبى نخست تمامى سر و گردن ، سپس سمت راست بدن ، آنگاه سمت چپ بدن شسته مىشود .\r\n( مسألهء 211 ) در غسل ارتماسى بايد تمام بدن يك دفعه زير آب قرار بگيرد ، به طورى كه در يك لحظه ، آب همهء بدن را فرا گيرد . و اين نحو اگر چه بهتر است ، ولى ظاهر اينست كه يكى از دو صورت متعيّن نيست ، نهايت امر اينست كه شستن بدن را نبايد جلوتر از سر انجام داد ؛ و به غير از اين دو صورت ميتوان غسل را انجام داد ؛ همانند شستن تمامى بدن در زير باران و دوش و غير آن ، همانند ريختن كمى آب به سر و بدن سپس\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدست را به سر و بدن بكشد تا رطوبت به تمامى سر و بدن برسد با تاكيد بر اينكه آب به تمامى بدن برسد ، وهمانند اينكه طرف راست از سر و بدن را بر طرف چپ آنها مقدّم دارد و غير از اين صورت ها .\r\n( مسألهء 212 ) در غسل موالات شرط نيست ، بلكه جايز است كه ميان اجزاى آن فاصله بيفتد ، اگر چه اعضاى قبلى خشك شود .\r\n( مسألهء 213 ) مستحب است انسان پيش از غسل جنابت دستها را از آرنج سه بار بشويد ، سپس سه مرتبه مضمضه ، آنگاه سه بار استنشاق كند .\r\n( مسألهء 214 ) مستحب است غسل را با يك صاع ( سه كيلو و نيم تقريباً ) انجام دهد .\r\n( مسألهء 215 ) اگر در اثناى غسل جنابت يا اغسال ديگر ، يكى از مبطلات وضو رخ دهد ، ميتواند همان غسل را تمام كند ، اگر چه احتياط استحبابى آن است كه از سر بگيرد . ولى در هر صورت بايد براى نماز وضو بگيرد .\r\n( مسألهء 216 ) غسل جنابت و همهء غسل هاى واجب و مستحب كه مشروعيّت آن ثابت باشد ، از وضو كفايت مىكند . « 1 » ( مسألهء 217 ) بهتر است پيش از هر غسلى - غير از غسل جنابت - وضو هم بگيرد .\r\n( مسألهء 218 ) كسى كه ميخواهد چندين غسل واجب ، مستحب ، يا واجب و مستحب انجام دهد ، ميتواند به نيّت همهء آنها يك غسل انجام دهد .\r\n( مسألهء 219 ) اگر در ميان غسلها ، غسل جنابت ، يا هر غسل ديگرى باشد كه مشروعيّت آن ثابت شده باشد ، از وضو كفايت مىكند .\r\n\r\n\r\n","description":"","footnote":"\r\n( 1 ) تعدادى از غسلهايى كه مشروعيّت آنها نزد ما ثابت است در فصل دهم ، زير عنوان « غسل هاى مستحب » بيان خواهد شد .\r\n","page_name":" 44 ","page_number":44},
  {"content":"\r\n\r\n( مسألهء 220 ) اگر كسى شك كند آيا جنب شده يا نه ؟ به شك خود اعتنا نمى كند و بنا را بر عدم جنابت ميگذارد .\r\n( مسألهء 221 ) كسى كه ميداند جنب شده ، ولى شك مىكند غسل كرده يا نه ؟ بايد غسل كند ، اگر چه عادتش اين بوده كه همواره بعد از جنابت بلافاصله غسل ميكرد . مگر اين كه شك او به وسوسه برگردد ، در اين صورت به شك خود اعتنا نكند و بنا را بر طهارت بگذارد .\r\n( مسألهء 222 ) اگر كسى در اثناى غسل شك كند جايى از بدن را شسته يا نه ؟ واجب است آن را بشويد . ولى اگر بعد از غسل شك كند ، به شك خود اعتنا نكند و بنا را بر صحّت غسل بگذارد .\r\n( مسألهء 223 ) مستحب است كسى كه به وسيلهء خروج منى جنب شده ، پيش از غسل ادرار كند ، و در اين صورت اگر رطوبتى از او خارج شود كه شك كند آيا منى است يا نه ؟ بنا را بر اين ميگذارد كه منى نيست و اگر غسل كرده غسلش صحيح است .\r\n( مسألهء 224 ) ادرار كردن پيش از غسل جنابت ، براى كسى كه با خروج منى جنب شده ، مستحب است ، امّا شرط صحّت غسل نيست ، ولى اگر ادرار نكرد و بعد از غسل رطوبتى ديد ، و احتمال داد كه منى باشد ، بايد بنا بگذارد بر اين كه آن رطوبت منى است ، بايد لباس و بدنش را تطهير كند و غسلش را اعاده نمايد .\r\n* * *\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nفصل پنجم : احكام حيض\r\nبا خروج خونى كه زنها با طبيعت حال خود ، از رحم بيرون ميريزند ، حكم حيض جارى مىشود .\r\n( مسألهء 225 ) جا به جا شدن خون در رحم و ريزش آن در داخل رحم ، براى استمرار حكم حيض كافى است ، ولى اين مقدار براى حكم به حدوث حيض كفايت نمى كند .\r\n( مسألهء 226 ) هر خونى كه دختر پيش از كامل شدن نُه سال قمرى و يا بعد از سنّ يائسگى ببيند حيض نيست .\r\n( مسألهء 227 ) سنّ يائسگى در زنان قرشى ( سيّده ) شصت سال و در غير قرشى پنجاه سال قمرى است .\r\n( مسألهء 228 ) كمترين مدّت حيض - در صورت عدم يقين به حيض بودن - سه روز و بيشترين مدّت آن ده روز مىباشد . و حكم زن حامله بعد بيان مىشود .\r\n( مسألهء 229 ) كمترين مدت پاكى بين دو حيض ده روز است .\r\n( مسألهء 230 ) منظور از روز 24 ساعت مىباشد ، نه سپيدى روز .\r\n( مسألهء 231 ) در سه روزى كه حدّاقل ايّام حيض است ، به صورت پى در پى خون ديدن شرط نيست ، بلكه اگر در ضمن ده روز سه روز كامل - ولو به صورت پراكنده - خون ببيند كافى است .\r\n( مسألهء 232 ) در جايى كه امكان حيض است ، واجب است به محض ديدن خون حكم حيض را بر آن جارى كند ، پس اگر سه روز ادامه پيدا كرد ، و يا قطع شد و دوباره ادامه يافت و در ضمن ده روز جمعاً به سه روز\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nرسيد ، معلوم مىشود همهء آنها حيض بوده است .\r\n( مسألهء 233 ) اگر در فرض بالا در كمتر از سه روز قطع شد و در مجموع به سه روز نرسيد ، معلوم مىشود استحاضه بوده است . و بايد نمازهائى را كه ترك كرده بود ، قضا نمايد .\r\n( مسألهء 234 ) كسى كه در ضمن ده روز ، سه روز يا بيشتر خون به صورت پراكنده ديده ، روزهايى كه خون نديده ، حكم پاك بودن را دارد ، پس بايد غسل كرده نمازش را بخواند . و اگر چنين نكرده ، بايد قضاى آنها را بجا آورد .\r\n( مسألهء 235 ) زنى كه به صورت پراكنده خون ميبيند ، اگر فقط مدّتهاى كوتاهى خونش قطع مىشود ، چنان كه در ميان زنها متعارف است ، در اين صورت در همان حال نيز حكم حيض بر آن جارى مىشود .\r\n( مسألهء 236 ) هر خونى كه زن ببيند به سه شرط ، در حكم حيض است :\r\n1 - كمتر از سه روز نباشد .\r\n2 - بيشتر از ده روز نباشد .\r\n3 - ميان اين خون و خونى كه قبلًا ديده بود ، ده روز فاصله باشد .\r\n( مسألهء 237 ) هر خونى كه داراى سه شرط فوق باشد ، خون حيض است ، اگر چه ويژگيهاى خون حيض را نداشته باشد ، پس به مجرّد ديدن خون با شرايط فوق ، آن را حيض حساب مىكند ، پس اگر تا سه روز ادامه پيدا كند ، مطمئن مىشود حيض بوده است ، ولى اگر در كمتر از سه روز قطع شود ، معلوم مىشود حيض نبوده و در اين صورت نمازهائى را كه نخوانده قضا مىكند .\r\n( مسألهء 238 ) زنى كه خون حيض ميبيند ، اگر از نظر وقت ، عدد ، يا هر دو ، دو بار پشت سر هم ، يكنواخت خون ببيند ، صاحب عادت مىشود .\r\n( مسألهء 239 ) زنان صاحب عادت بر سه قسمند :\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n1 - اگر زنى در دو وعده از نظر زمان و تعداد روزها يكسان خون ببيند ، مثلًا دو ماه پشت سر هم ، از اوّل ماه تا هفتم آن خون ببيند ، اين زن داراى عادت وقتيّه و عدديّه است .\r\n2 - اگر زنى دو ماه پشت سر هم ، مثلًا از روز اوّل ماه خون ببيند ، ولى از نظر تعداد تفاوت داشته باشد ، مثلًا يك ماه پنج روز و ماه ديگر هفت روز باشد ، اين زن داراى عادت وقتيّه است .\r\n3 - اگر تعداد روز يكسان باشد ، ولى از نظر زمانى متفاوت باشد ، مثلًا در يك ماه ، از روز پنجم تا دهم به مدّت پنج روز ، و در ماه ديگر ، از روز پانزدهم تا بيستم به مدّت پنج روز خون ببيند ، اين زن داراى عادت عدديّه است .\r\n( مسألهء 240 ) زنى كه داراى يكى از عادتهاى ياد شده گرديد ، اگر در ماه‌هاى بعدى بر خلاف آنها خون ببيند ، حكم عادت پيشين تغيير پيدا نمى كند ، مگر اين كه دو ماه پشت سر هم ، از نظر وقت ، عدد يا هر دو يكسان خون ببيند . در اين صورت عادت جديد ملاك و معيار خواهد بود .\r\n( مسألهء 241 ) زن حامله ، حتّى پس از ظاهر شدن نشانه هاى حاملگى ميتواند حيض ببيند .\r\n( مسألهء 242 ) زن حاملهاى كه داراى عادت وقتيّه است ، اگر در ايّام عادت ، يا يكى دو روز زودتر و يا تا بيست روز بعد از عادتش ، خون سرخ رنگ ببيند ، حكم حيض بر او جارى مىشود .\r\n( مسألهء 243 ) در فرض بالا ، اگر پس از گذشتن بيست روز از تاريخ اوّلين روز عادتش خون ببيند ، حكم حيض بر آن جارى نمى شود ، اگر چه به رنگ سرخ هم باشد .\r\n( مسألهء 244 ) در فرض مزبور ( مسأله 242 ) اگر خون زرد رنگ ببيند ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبنابر احتياط واجب بايد بين وظيفهء زن حائض و زن مستحاضه جمع كند .\r\n( مسألهء 245 ) زن حاملهاى كه داراى عادت وقتيّه نباشد ، اگر خون سرخ رنگ ببيند حكم حيض بر آن جارى مىشود ، و اگر زرد ببيند حكم حيض بر آن جارى نمى شود .\r\n( مسألهء 246 ) ظاهر آن است كه در زن حامله شرط نيست كه مدّت حيض او به سه روز برسد ، بلكه ممكن است يك يا دو روز باشد ، ولى به كمتر از آن حكم حيض جارى نمى شود .\r\n( مسألهء 247 ) خون زرد متمايل به سرخى ، كه يكى دو روز پيش از خون محكوم به حيض ، ديده شود در حكم حيض است ، اگر چه در ايّام عادت نباشد .\r\n( مسألهء 248 ) خون زرد رنگى كه يكى دو روز پس از خونِ محكوم به حيض ديده شود ، اگر متّصل به آن باشد و از ده روز تجاوز نكند در حكم حيض است .\r\n( مسألهء 249 ) در فرض ياد شده اگر منفصل باشد ، بنابر احتياط واجب بين وظيفهء حائض و مستحاضه را جمع كند .\r\n( مسألهء 250 ) اگر فاصلهء زمانى بين بيرون آمدن مايع زرد رنگ و خون حيض زياد باشد ، چه پيش از خون حيض ديده شود يا بعد از آن ، حيض نيست و حكم استحاضه را دارد .\r\n( مسألهء 251 ) زنى كه داراى عادت وقتيّه است ، اگر در ايّام عادت خود و يا يكى دو روز پيش از آن ، مايع زرد رنگى ببيند ، حكم حيض دارد ، چه متّصل به خون باشد يا نباشد . به شرط آنكه به تنهائى يا به همراه آن خون به سه روز برسد ، و گرنه در حكم استحاضه است . زن صاحب عادت باشد و يا نباشد وزردى خون از عادت و نوبه مقدار كمى عقب تر بوده باشد و يا از عادت دو روز جلوتر باشد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n( مسألهء 252 ) اگر خون حيض قطع شود و در بيرون اثرى از آن نباشد ، ولى احتمال بدهد كه در درون ادامه داشته باشد ، واجب است با قرار دادن پنبهاى در رحم ، خود را وارسى كند ، اگر پنبه آغشته شود ، بر حيض خود باقى ميماند ، در غير اين صورت پاك شده است .\r\n( مسألهء 253 ) در فرض بالا ، اگر شبانه خون قطع شود و احتمال بدهد حيض او در داخل ادامه داشته باشد ، واجب نيست حتماً شبانه وارسى كند ، بلكه ميتواند بنا را بر حائض بودن بگذارد و در روز به وارسى خود بپردازد .\r\n( مسألهء 254 ) زنى كه داراى عادت عدديّه نيست ، اگر خون ببيند ، تا هنگامى كه خون ادامه دارد ، حائض مىباشد . اگر قبل از ده روز قطع شود ، همه آنها حيض است و بعد از قطع شدن پاك مىباشد . ولى اگر بيش از ده روز ادامه پيدا كند ، پس از ده روز به احكام استحاضه عمل مىكند .\r\n( مسألهء 255 ) زنى كه داراى عادت عدديّه است ، اگر خونش مطابق عادت هميشگى قطع شود ، پس از وارسى بنا را بر طهارت ميگذارد ، ولى اگر پس از سپرى شدن ايّام عادت باز هم ادامه پيدا كند ، ميتواند به يكى از دو راه زير رفتار كند :\r\n1 - مدّت عادت خود را حيض قرار دهد و پس از آن به احكام مستحاضه عمل كند .\r\n2 - براى روشن شدن وضع خود ، يكى دو روز ديگر را نيز - در داخل ده روز - به عنوان « استظهار » ايّام حيض قرار دهد . اگر پس از مدّت انتخاب شده قطع شود ، همهاش حيض خواهد بود . و اگر ادامه پيدا كند ، در روزهاى آتيه به احكام مستحاضه عمل مىكند ، ولى نمازهايى را كه در روزهاى استظهار ( انتخاب شده ) نخوانده ، قضا ندارد .\r\n( مسألهء 256 ) زنى كه داراى عادت وقتيّه و عدديّه است ، اگر يك ماه\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nيا بيشتر خون ببيند ، بر طبق عادت خود ، ايّام عادتش را حيض قرار ميدهد ، به شرط اين كه از آخرين روزى كه حيض قرار داده تا اوّلين روز عادتش ده روز گذشته باشد ، در غير اين صورت ، آن ماه حيض نمى گيرد و منتظر ايّام عادت خود در ماه بعدى مىشود .\r\n( مسألهء 257 ) زنى كه داراى عادت وقتيّه و عدديّه نيست ، اگر يك ماه يا بيشتر خون ببيند ، بايد خونى را كه ويژگيهاى حيض را داراست ، حيض قرار دهد ، مشروط بر اينكه شرايط سه گانهء آن را نيز داشته باشد .\r\n( مسألهء 258 ) شرايط سه گانهء حيض به شرح زير است :\r\n1 - كمتر از سه روز نباشد ، اگر چه به صورت متفرّقه در ضمن ده روز باشد .\r\n2 - بيشتر از ده روز نباشد .\r\n3 - خونى كه نشانه هاى حيض را ندارد و در ميان دو حيض ديده مىشود ، كمتر از ده روز نباشد .\r\n( مسألهء 259 ) خونى كه نشانه هاى حيض را دارد ولى يكى از سه شرط بالا را ندارد ، حيض نيست و حكم حيض بر آن جارى نمى شود .\r\n( مسألهء 260 ) زنى كه خون متفاوت ميبيند ، ملاك و معيار براى تشخيص خون حيض آن است كه : خون حيض ، سرخ مايل به سياهى بوده و گرم است و با فشار و سوزش بيرون ميآيد .\r\n( مسألهء 261 ) خونى كه يكى از اين ويژگيها را ندارد ، با اين معيار تشخيص داده نمى شود و با اين ملاك حكم به حيض بودن آن داده نمى شود .\r\n( مسألهء 262 ) زنى كه عادت وقتيّه و عدديّه ندارد و يا فراموش كرده ، اگر يك ماه يا بيشتر خون ببيند و متفاوت نباشد ، اوّلين روز آن را حيض قرار دهد و از نظر تعداد روزها به عادت خويشان و بستگان خود مراجعه كند و\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nيك روز بر آنها بيفزايد .\r\n( مسألهء 263 ) در فرض بالا ، اگر عادت بستگانش را نميداند و يا مختلف ميباشند ، از سه روز تا ده روز ، عددى را به دلخواه انتخاب كند و آن را ايّام عادت خود قرار دهد ، و احتياط استحبابى آن است كه عدد هفت را انتخاب كند .\r\n( مسألهء 264 ) منظور از بستگان : مادر ، مادر بزرگها ، خواهران ، عمّه ها و خاله هاى نزديك و دختران آنها ميباشند ، اگر چه از دنيا رفته باشند .\r\n( مسألهء 265 ) اگر زنى خونش قبل از ده روز قطع شود و پيش از آنكه از آغاز خون ديدنش ده روز بگذرد ، بار ديگر خون ببيند ، هر دو خون او حيض است و روزهاى عادت او به شمار ميآيد ، اگر چه صاحب عادت عدديّه باشد ، بنابر احتياط واجب .\r\n( مسألهء 266 ) در فرض مزبور اگر پيش از پايان ده روز خون قطع شود ، همهاش حيض است ، و اگر قطع نشود ، پس از ده روز به احكام استحاضه عمل كند .\r\n( مسألهء 267 ) كمترين فاصله ميان دو حيض ، ده روز است . اگر زنى در اين فاصله خون ببيند ، حكم استحاضه بر او جارى مىشود .\r\n( مسألهء 268 ) زنى كه داراى عادت وقتيّه و عدديّه است ، اگر مدت طولانى خون استحاضه ببيند ، ايّام عادت خود را حيض ، بقيّه را استحاضه قرار ميدهد .\r\n( مسألهء 269 ) زنى كه عادت وقتيّه و عدديّه ندارد ، اگر مدت طولانى مستحاضه باشد ، بر اساس ويژگيهاى خون حيض ، ايّام عادت خود را تعيين مىكند ، اگر تشخيص آن ممكن نباشد ، پس از گذشت يك ماه به عادت بستگان خود مراجعه مىكند . اگر مختلف باشند ، سه تا ده روز ، به دلخواه عددى را برمى گزيند و ايّام حيض خود قرار ميدهد .\r\n( مسألهء 270 ) بيشتر ، بلكه همهء احكام جنب بر زن حائض جارى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمىشود ، و لذا بنابر احتياط واجب نمى تواند طواف مستحبّى انجام دهد .\r\n( مسألهء 271 ) رابطه زناشوئى با زن حائض حرام است ، حتّى از دُبُر ، بنابر احتياط واجب و ليكن كفاره ندارد ، ولى ديگر كامجوئى ها مانعى ندارد .\r\n( مسألهء 272 ) بر زن حائض حرام است كه خود را در اختيار همسر قرار دهد و به او تمكين نمايد .\r\n( مسألهء 273 ) پس از پاك شدن ، و بنابر احتياط واجب با تطهير محل ، رابطهء زناشوئى جايز است ، اگر چه پيش از غسل كراهت دارد .\r\n( مسألهء 274 ) نمازهاى واجبى كه از زن در ايّام عادت ترك مىشود ، قضا ندارد . ولى روزهء ماه رمضان كه در ايّام عادت ترك مىشود ، بايد آنها را قضا كند .\r\n( مسألهء 275 ) اگر وقت نماز وارد شده ، ولى آن را انجام نداده حائض شود ، بايد آن را قضا كند ، اگر چه پيش از تمام شدن وقت فضيلت نماز حائض شود ، بنابر احتياط واجب .\r\n( مسألهء 276 ) اگر پس از سپرى شدن وقت فضيلت نماز ظهر پاك شود ، قضاى آن واجب نيست ، اگر چه بهتر است . ولى ديگر نمازها به آن قياس نمى شود ، پس هر نمازى كه وقتش باقى باشد و زن حائض پاك شود ، بنابر احتياط واجب بايد آن را در وقت بخواند ، و اگر نتوانست بعد بايد قضاى آن را بخواند .\r\n( مسألهء 277 ) زن حائض پس از پاك شدن بايد غسل كند تا حكم حيض از او برداشته شود و چيزهايى كه بر او جايز نبود ، يا از او صحيح نبود ، جايز و صحيح بشود ، به جز رابطهء زناشوئى كه پيش از غسل هم جايز مىباشد .\r\n( مسألهء 278 ) كيفيت و احكام غسل حيض همانند غسل جنابت است ، جز اين كه پيش از هر غسلى وضو گرفتن مستحب است به جز جنابت .\r\n( مسألهء 279 ) طلاق دادن زن در حال حيض جايز نيست .\r\n* * *\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nفصل ششم : احكام استحاضه\r\nهر خونى كه از رحم بيرون آيد و حكم حيض و نفاس بر آن جارى نباشد ، استحاضه است .\r\n( مسألهء 280 ) بيرون آمدن خون استحاضه وضو را باطل مىكند .\r\n( مسألهء 281 ) هر چيزى كه طهارت در آن شرط باشد بر زن مستحاضه جايز نيست ، مگر اين كه به وظايف خود عمل كند .\r\n( مسألهء 282 ) استحاضه بر سه قسم است :\r\n1 - قليله\r\n2 - متوسّطه\r\n3 - كثيره\r\n( مسألهء 283 ) پنبهاى كه زن در داخل رحم خود قرار ميدهد ، اگر قسمتى از آن به خون آلوده شود ، آن را استحاضهء قليله ميگويند .\r\n( مسألهء 284 ) اگر تمام پنبه به خون آغشته شود ولى چيزى از آن سرازير نشود ، آن را استحاضهء متوسّطه گويند .\r\n( مسألهء 285 ) در استحاضهء متوسّطه اگر دستمالى كه زنها معمولًا روى پنبه ميگذارند ، در اثر مجاورت آلوده شود مانعى ندارد .\r\n( مسألهء 286 ) اگر همه پنبه به خون آغشته شود و در اثر فشار خون ، از پنبه سرازير شود ، آن را استحاضهء كثيره گويند .\r\n( مسألهء 287 ) اگر در اثر نگذاشتن پنبه ، خون سرازير شود ، بنابر\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاحتياط واجب حكم كثيره بر او جارى مىشود .\r\n( مسألهء 288 ) در استحاضهء قليله بايد براى هر نماز - چه واجب و چه مستحب - يك وضو بگيرد و سپس بلافاصله به نماز برخيزد .\r\n( مسألهء 289 ) براى نماز احتياط ، اجزاى فراموش شدهء نماز و سجدهء سهو ، كه متّصل به نماز هستند و عرفاً جزء نماز به شمار ميآيند ، وضوى جداگانه لازم نيست .\r\n( مسألهء 290 ) اگر بين نماز و سجدهء سهو فاصله بيندازد ، بنابر احتياط واجب لازم است براى آن وضوى جداگانه بگيرد .\r\n( مسألهء 291 ) در استحاضهء قليله عوض كردن پنبه براى هر نماز واجب نيست ، اگر چه احتياط استحبابى در آن است .\r\n( مسألهء 292 ) در استحاضهء متوسّطه واجب است در هر شبانه روز يك غسل انجام دهد . اگر اوّل صبح باشد بايد پيش از نماز صبح انجام دهد ، و اگر وسط روز متوسّطه شود ، بايد براى نمازهاى بعدى غسل كند .\r\n( مسألهء 293 ) براى هر نمازى كه بلافاصله بعد از غسل خوانده شود ، وضو لازم نيست . ولى براى نمازهاى بعدى بايد وضو بگيرد .\r\n( مسألهء 294 ) اگر براى نمازى غسل كرد ولى بين غسل و نماز فاصله انداخت ، بايد وضو هم بگيرد .\r\n( مسألهء 295 ) اگر براى نماز ظهر و عصر ، يا مغرب و عشا غسل كند و هر دو نماز را پشت سر هم بخواند ، وضو گرفتن براى دوّمى هم لازم نيست .\r\n( مسألهء 296 ) براى نماز احتياط ، اجزاى فراموش شده و سجدهء سهو ، وضوى جداگانه لازم نيست .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( مسألهء 297 ) عوض كردن پنبه براى هر نماز واجب نيست ، اگر چه بهتر است و در استحاضهء متوسّطه بيش از استحاضهء قليله اهميّت دارد .\r\n( مسألهء 298 ) براى نمازهاى ديگر ( غير يوميّه ) ، اگر بعد از غسل روزانه ، براى هر نماز يك وضو بگيرد كافى است .\r\n( مسألهء 299 ) در نمازهاى واجبى چون نماز آيات كه وقت آنها تنگ است و امكان تأخير نيست ، اگر بعد از غسل روزانه ، براى هر نماز يك وضو بگيرد كافى است .\r\n( مسألهء 300 ) نمازهاى واجبى كه ميتوان آنها را در وسعت وقت خواند ، مانند نماز قضا ، بنابر احتياط واجب بايد منتظر بماند تا از استحاضه پاك شود ، سپس آنها را انجام دهد .\r\n( مسألهء 301 ) در استحاضهء كثيره بايد براى نماز صبح يك غسل ، براى نماز ظهر و عصر يك غسل و براى نماز مغرب و عشا يك غسل انجام دهد ، و بلافاصله بعد از غسل به نماز بپردازد .\r\n( مسألهء 302 ) اگر بين غسل و نماز فاصله بيندازد بايد غسل را اعاده كند .\r\n( مسألهء 303 ) اگر بين نماز ظهر و عصر ، همچنين مغرب و عشا فاصله بيندازد ، بايد براى نماز عصر و يا عشا نيز غسل ديگرى انجام دهد .\r\n( مسألهء 304 ) بعد از غسل استحاضه نيازى به وضو گرفتن نيست ، و اگر وضو گرفتن موالات عرفى را بين غسل و نماز برهم بزند جايز نمى باشد . ولى اگر پيش از غسل وضو بگيرد خوب است ، چنان كه در مسأله 217 و 278 بيان شد .\r\n( مسألهء 305 ) بعد از غسل استحاضهء كثيره واجب است با قرار دادن پنبه در رحم و عبور دادن پارچهاى از ميان پاها و بستن دو طرف آن ، از بيرون آمدن خون جلوگيرى كند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n( مسألهء 306 ) در ميان دو نماز عوض كردن پنبه و پارچه لازم نيست و در موردى كه موالات لازم را برهم زند و يا موجب خونريزى بيشترى شود ، بايد از آن خوددارى كند .\r\n( مسألهء 307 ) نمازهاى يوميّه ، نافله هاى روزانه و هر نماز ديگرى كه وقت آن تنگ باشد ، ميتواند دو نماز را پشت سر هم با يك غسل انجام دهد ، ولى بنابر احتياط واجب اين موضوع فقط در نمازهايى انجام شود كه وقت آنها تنگ باشد .\r\n( مسألهء 308 ) احكام اقسام سه گانهء استحاضه منحصراً در صورتى است كه خون ببيند . امّا اگر مايع زرد رنگى باشد كه عرفاً به آن خون نمى گويند ، هر قدر زياد هم باشد ، تنها وظيفهاش آن است كه براى هر نماز يك وضو بگيرد .\r\n( مسألهء 309 ) اگر زن مستحاضه ميداند و يا اطمينان دارد كه براى او فرصتى پيش ميآيد كه خونش قطع مىشود و او ميتواند در آن فرصت وضو بگيرد و نماز بخواند ، واجب است منتظر شود تا در آن فرصت پيش آمده نمازش را با طهارت و وضو بخواند ، بلكه بنابر احتياط واجب در صورت ظن نيز چنين است .\r\n( مسألهء 310 ) اگر زنى چنين اميدى نداشت و يا نتوانست آن را پيش بينى كند ، و لذا اعمال زن مستحاضه را انجام داد و نمازش را ادا كرد ، و پس از آن چنين فرصتى پيش آمد ، لزومى ندارد نمازش را اعاده كند .\r\n( مسألهء 311 ) زن مستحاضه پس از انجام وظيفهء خود ميتواند خانهء خدا را طواف كند . پس اگر وظيفهاش غسل بوده ، بايد غسل كند و بدون وضو مشغول طواف شود ، و اگر وظيفهاش وضو بوده ، وضو بگيرد و مشغول طواف شود .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n( مسألهء 312 ) براى نماز طواف وضو و يا غسل جداگانهاى لازم نيست ، بلكه همان غسل و يا وضوئى كه براى طواف انجام داده ، براى نماز طواف نيز كفايت مىكند .\r\n( مسألهء 313 ) براى صحّت روزه زن مستحاضه ، عمل به وظائف روزانه شرط نيست ، حتّى اگر در اين وظائف كوتاهى كند ، باز هم روزهاش صحيح است .\r\n( مسألهء 314 ) براى زن مستحاضه تلاوت قرآن ، حتّى آيه هايى كه سجدهء واجب دارند ، مانعى ندارد .\r\n( مسألهء 315 ) زن مستحاضه ميتواند وارد مسجد شود ، ولى بنابر احتياط واجب نبايد وارد كعبهء معظّمه شود ، اگر چه به وظائف خود عمل كرده باشد .\r\n( مسألهء 316 ) زن مستحاضه نبايد دست به خط قرآن بزند ، ولى اگر ناچار بشود ، مثل اين كه جلوگيرى از هتك قرآن بر آن متوقّف باشد ، بايد به وظيفهء خود عمل كرده باشد و اگر نتواند بنابر احتياط واجب بايد تيمّم كند .\r\n( مسألهء 317 ) غسل استحاضه از نظر احكام و كيفيّت همانند غسل حيض و جنابت مىباشد .\r\n* * *\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nفصل هفتم : احكام نفاس\r\nخونى كه به هنگام زايمان ، همزمان با تولّد بچّه و يا - تا ده روز - بعد از زايمان ، از رحم زن بيرون ميآيد ، نفاس ناميده مىشود .\r\n( مسألهء 318 ) خونى كه پيش از زايمان بيرون بيايد ، اگر چه در رابطه با زايمان هم باشد ، نفاس نيست ، بلكه حكم استحاضه بر آن جارى مىشود .\r\n( مسألهء 319 ) خونى كه هنگام سقط بچّهء ناقص - مثل عَلَقه ( خون بسته ) و مُضغه ( يك تكّه گوشت ) - كه به آن نوزاد گفته نمى شود ، بيرون بيايد ، نفاس نيست ، بلكه بنابر احتياط واجب حكم استحاضه بر آن جارى مىشود .\r\n( مسألهء 320 ) براى كمترين مدّت نفاس حدّى تعيين نشده ، ممكن است فقط يك لحظه باشد ، بلكه ممكن است هنگام زايمان ، هيچ خونى بيرون نيايد و زن نفاس نشود .\r\n( مسألهء 321 ) زنى كه داراى عادت عدديّه است ، اگر خون نفاسش ادامه يابد ، به مقدار عادت خود نفاس ميگيرد و بنابر احتياط واجب لازم است يكى دو روز هم براى روشن شدن وضع خود ، به عنوان « استظهار » نفاس قرار دهد ، تا ده روز به پايان برسد .\r\n( مسألهء 322 ) زنى كه داراى عادت عدديّه نيست ، اگر نفاسش ادامه يابد ، تا روز دهم نفاس ميگيرد و بعد از آن به وظيفهء مستحاضه عمل مىكند ، ولى بنابر احتياط واجب تا روز هجدهم ، از آنچه در حال نفاس حرام است اجتناب كند ، سپس غسل نفاس نمايد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n( مسألهء 323 ) خونى كه هنگام خروج اوّلين جزء بچّه بيرون ميآيد حكم نفاس دارد ، ولى مدّت نفاس از لحظات پايانى زايمان حساب مىشود ، پس اگر بچّهاى را قطعه قطعه بيرون بياورند ، مدت نفاس از خروج آخرين جزء آن حساب مىشود .\r\n( مسألهء 324 ) اگر بعد از زايمان جريان خون ادامه پيدا كند و به يك ماه و بيشتر برسد ، ظاهر اين است كه بعد از ايام عادت و سپرى شدن ده روز ، در حكم مستحاضه است و اين حكم تا موقع قطع شدن خون ادامه دارد و تا خون تازهاى با ويژگيهاى حيض نبيند حكم استحاضه بر او جارى مىشود .\r\n( مسألهء 325 ) اگر بعد از زايمان جريان خون به قدرى ادامه پيدا كند كه از مقدار متعارف مربوط به ايّام زايمان خارج شود ، به حكم زنانى كه خون طولانى ميبينند عمل كند . حكم اين زنها در بخش حيض گفته شد .\r\n( مسألهء 326 ) اگر بعد از زايمان جريان خون ادامه يابد و به تدريج كم شود ، سپس طورى افزايش پيدا كند كه عرفاً خون جديد به شمار آيد ، او نيز به حكم زنانى كه خون طولانى ميبينند رفتار كند .\r\n( مسألهء 327 ) پس از قطع شدن خون نفاس واجب است با فرو بردن پنبهاى ، درون رحم خود را وارسى و پاكيزه نمايد . حكم اين مسأله در مسألهء شماره 252 بيان گرديد .\r\n( مسألهء 328 ) نماز ، روزه و هر عبادت ديگرى كه طهارت در آن شرط است ، بر زن در حال نفاس حرام است .\r\n( مسألهء 329 ) روزه هايى را كه در ايّام نفاس ترك كرده ، بايد قضاى آنها را به جا آورد ولى نمازهايش قضا ندارد .\r\n( مسألهء 330 ) اگر وقت نماز وارد شده ولى هنوز آن را نخوانده نفاس\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nشود ، بايد قضاى آن را بخواند .\r\n( مسألهء 331 ) اگر در اثناى وقت نماز از نفاس پاك شود ، بايد غسل كرده ، آن را بخواند ، اگر نتوانست بايد قضاى آن را به جا آورد .\r\n( مسألهء 332 ) طلاق دادن زن در حال نفاس جايز نيست .\r\n( مسألهء 333 ) رابطهء زناشوئى در حال نفاس جايز نيست .\r\n( مسألهء 334 ) زن در حال نفاس نمى تواند وارد مسجد شود .\r\nغسل نفاس در كيفيّت و احكام همانند غسل حيض است .\r\nاكثر احكام حائض و بنابر احتياط واجب همهء احكام حائض بر و جارى مىشود .\r\n* * *\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nفصل هشتم : احكام احتضار حال جان دادن است\r\nمسائل كفن و دفن و ديگر مسائل مربوط به مرگ را در يك مقدّمه و چهار مبحث بيان ميكنيم :\r\nمقدّمه\r\nهنگامى كه انسان بيم مرگ دارد و يا نشانه هاى آن را در خود احساس مىكند ، واجب است با شتابى هر چه تمام تر نسبت به پرداخت حقوق مالى و ديگر حقوقى كه از طرف پروردگار متعال به ذمه دارد ، اقدام نمايد .\r\nپس آنچه از نماز ، روزه ، خمس ، زكات و بدهى هاى مردم - كه وقت آن رسيده - و ميتواند قضا و پرداخت نمايد ، نسبت به قضا كردن و پرداخت نمودن آن اقدام نمايد . و آنچه را نقداً نمى تواند انجام دهد ، به شخص مورد اعتمادى وصيّت كند كه پس از مرگ او آنها را به بهترين وجهى انجام دهند .\r\nهمچنين واجب است نسبت به چيزهايى كه بر ذمّهء اوست ، يا امانت هايى كه در دست اوست ، اعتراف نمايد و بر آن شاهد بگيرد ، تا مطئمن شود به خوبى حفظ مىشود و به صاحبانش مسترد ميگردد .\r\nهمچنين بر او واجب است نسبت به توبه ، طلب آمرزش ، پرداخت كفّاراتى كه بر گردن دارد ، سريعاً اقدام كند ، تا از پيامدهاى گناهان خود را رها سازد .\r\n( مسألهء 335 ) مستحب است كسى را كه در حال احتضار ( جان دادن ) مىباشد ، به سوى قبله بخوابانند ، به طورى كه اگر بنشيند ، صورت و كف پاهايش به طرف قبله باشد .\r\n( مسألهء 336 ) واجب است مردهء مسلمان را پس از مرگ ، طورى كه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبيان شد رو به قبله قرار دهند .\r\n( مسألهء 337 ) مستحب است انسان هنگام جان دادن و در همهء اوقات ، به وحدانيّت خداوند ، رسالت پيامبر اكرم ( صلى الله عليه وآله ) ، ولايت ائمّهء اطهار ( عليهم السلام ) و به همه عقايد حقّه ، شهادت بدهد و همواره آن را به خاطر بسپارد ، تا در دلش جاى بگيرد و گرفتار وسوسه هاى شيطان نشود .\r\n( مسألهء 338 ) مستحب است هنگام شهادت دادن بر عقايد حقّه و توصيه به آنها ، كسانى را كه در آنجا حضور دارند شاهد بگيرد .\r\n( مسألهء 339 ) مستحب است به كسى كه در حال احتضار است عقايد حقّه را تلقين كنند تا آنها را بر زبان جارى سازد .\r\n( مسألهء 340 ) مستحب است آخرين كلمهاى كه بر زبان انسان جارى مىشود ، كلمهء طيّبه « لا إله الّا الله » باشد ، كه بر اساس روايات معتبر چنين شخصى اهل بهشت است .\r\n( مسألهء 341 ) مستحب است پس از مرگ به بستن چشمها ، چانه و دهان ميت اقدام شود ، دستها و پاهايش را دراز كنند و پارچهاى به رويش بيندازند .\r\n( مسألهء 342 ) اقدام به غسل و كفن و دفن و ديگر امور مربوط به مردهء مؤمن بر همگان « واجب كفائى » است ، پس اگر عدّهاى به اين كار اقدام نمايند از ديگران ساقط مىشود و اگر كسى انجام ندهد همگان گنهكار ميشوند .\r\n( مسألهء 343 ) اقدام به اين امور حتماً بايد با اجازهء ولى ميّت باشد ، كه همان وارث اوست ، و در ميان وارثان هر طبقهاى كه در ارث مقدّم است ، از نظر اجازه نيز مقدّم مىباشد .\r\n( مسألهء 344 ) مرد نسبت به همسر از همه شايسته تر است .\r\n( مسألهء 345 ) اگر مراجعه كردن به وارث طبقهء قبلى ممكن نباشد ، به\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nطبقهء بعدى مراجعه مىشود و از او اجازه تحصيل ميگردد .\r\n( مسألهء 346 ) اگر ميت ولى نداشته باشد و يا دسترسى به او ممكن نباشد ، هر كسى ميتواند نسبت به كفن و دفن او اقدام كند و احتياج به اجازهء حاكم شرع نيست ، مگر هنگام بروز اختلاف .\r\n( مسألهء 347 ) اگر ميّت وصيّت كرده باشد كه جز ولى ، شخص ديگرى متصدّى امور كفن و دفن او شود ، بنابر احتياط واجب بايد هم اجازهء او تحصيل شود ، هم اجازهء ولى ميّت .\r\n( مسألهء 348 ) اگر ميّت در مورد غسل و كفن و دفن خود وصيّت كرده باشد كه مثلًا با آب خاصّى او را غسل دهند ، يا با كفن مخصوصى او را كفن نمايند ، بنابر احتياط واجب بايد به وصيّت او عمل شود ، مگر اين كه عمل به وصيّت او مستلزم هزينه باشد ، در اين صورت احكام خاصّى دارد كه در باب وصيّت بيان خواهد شد .\r\n( مسألهء 349 ) هزينهء غسل و كفن و دفن زن بر شوهر اوست .\r\n( مسألهء 350 ) هزينهء غسل و كفن و دفن غير همسر ، از مال خود ميّت پرداخت مىشود و مقدّم بر بدهى ها و ديگر موارد وصيّت مىباشد .\r\n( مسألهء 351 ) اگر ميّت هيچ مالى نداشته باشد ، يا ورثه و يا شوهر از پرداختن آن امتناع كردند و اجبار كردن آنها ممكن نشد ، آن مقدار از امور كفن و غيره كه احتياج به هزينه دارد ساقط مىشود ، مگر دفن ، كه بايد مردم هزينهء آن را تأمين كنند تا نسبت به مرده مؤمن بى حرمتى نشود .\r\n( مسألهء 352 ) آنچه بايد از تركهء ميّت پرداخت شود و يا مرد در مورد همسرش هزينه كند ، به مقدار واجب غسل و كفن و دفن و حنوط مىباشد ، امّا هزينه هاى مستحبّى ، عرفى و يا عادات قبيلهاى واجب نيست . و اگر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nكسى بخواهد آنها را پرداخت كند به عهده خود او مىباشد .\r\n( مسألهء 353 ) اگر ميّت در مورد هزينه هاى اضافى وصيّت كرده باشد ، از ثلث او پرداخت مىشود .\r\n( مسألهء 354 ) اگر كسى براى خودش كفنى تهيّه كرده باشد ، بايد با همان كفن او را كفن كنند ، اگر چه بسيار قيمتى باشد ، حتّى اگر قيمت آن از ثلث تركه يا همه تركه بيشتر باشد .\r\n* * * \r\nمبحث اوّل : احكام غسل ميّت\r\n( مسألهء 355 ) احكام و كيفيّت غسل ميّت همانند غسل جنابت است ، جز اين كه اگر از بيرون نجاستى به بدن ميّت رسيده باشد بنابر احتياط واجب بايد قبل از غسل آن را تطهير نمايند .\r\n( مسألهء 356 ) اگر سر ميّت از پيكرش جدا شده باشد ، بايد نخست آن را غسل دهند ، سپس پيكر آن را .\r\n( مسألهء 357 ) در غسل جنابت اگر آب بسيار كمى روى بدن ريخته شود و پوست بدن را تَر كند كافى است ، ولى در غسل ميّت بايد آب فراوانى ريخته شود ، تا اطمينان حاصل شود كه شستشوى عرفى حاصل شد .\r\n( مسألهء 358 ) در غسل ميّت بايد ميّت را سه بار غسل دهند :\r\nبار اوّل : با آب سِدر .\r\nبار دوّم : با آب كافور .\r\nبار سوم : با آب خالص .\r\n( مسألهء 359 ) كسى كه ميّت را غسل ميدهد بايد قصد قربت داشته\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nباشد و او را براى انجام فرمان خدا غسل دهد ، نه براى اجرت .\r\n( مسألهء 360 ) اگر ميّتى را براى اجرت و يا به خاطر قيمت تعيين شده غسل دهد ، كافى نيست .\r\n( مسألهء 361 ) بنابر احتياط واجب بايد غسل دهنده براى اين كار اجرت نگيرد ، اگر چه انگيزهء او براى اين كار دريافت اجرت نباشد .\r\n( مسألهء 362 ) اگر بخواهند به غسل دهنده چيزى بدهند بايد به عنوان هديه باشد و بر اساس شرط و قرارداد قبلى نباشد .\r\n( مسألهء 363 ) اگر براى غسل ميّت سِدر ، كافور يا هيچكدام پيدا نشود ، بايد به جاى آن با آب خالص غسل بدهند و چنين نيّت كنند : غسل مىدهم با آب خالص ، به جاى سدر يا كافور ، قربةً الى الله بنابر احتياط واجب .\r\n( مسألهء 364 ) در غسل با آب سِدر ، بايد به مقدارى سِدر با آب مخلوط شود كه تنظيف بدن با آب سِدر تحقق پيدا كند . ظاهر اين است كه اين معنى هنگامى محقّق مىشود كه آب از اطلاق خارج گردد .\r\n( مسألهء 365 ) در غسل با آب كافور نيز بايد به مقدارى كافور با آب مخلوط گردد ، كه عرفاً خوشبو كردن بدن با كافور صدق كند .\r\n( مسألهء 366 ) اگر آب كم باشد و براى سه بار غسل دادن كفايت نكند ، بايد غسل با آب خالص را برگزيند .\r\n( مسألهء 367 ) اگر آب موجود براى دو غسل كفايت كند ، يكى از دو غسل ( سِدر يا كافور ) را انتخاب مىكند ، سپس با آب خالص غسل ميدهد ، و يك تيمّم نيز - بنابر احتياط واجب - به آن ضميمه مىكند .\r\n( مسألهء 368 ) اگر به جهت نبودن آب ، يا ترس از متلاشى شدن بدن ميّت - در مثل سوختگى - غسل دادن آن ميسّر نباشد ، بايد ميّت را تيمّم دهد . و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدر اين فرض يك تيمّم كافى است ، اگر چه سه تيمّم احتياط استحبابى است .\r\n( مسألهء 369 ) در مورد سوختگى و امثال آن ، اگر بتواند با ريختن آب - بدون دست زدن - ميّت را غسل بدهد و ترس از متلاشى شدن نباشد ، بايد غسل بدهد و تيمّم مشروع نمى باشد .\r\n( مسألهء 370 ) در تيمّم دادن بر ميّت ، در صورت امكان بايد دستهاى ميّت را بر زمين بزند ، سپس آنها را بر پيشانى و پشت دستها بكشد ، اگر ممكن نباشد تيمّم دهنده دستهاى خودش را بر زمين مىزند و آنها را بر پيشانى و پشت دستهاى ميّت ميكشد .\r\n( مسألهء 371 ) اگر پس از غسل دادن قسمتى از بدن ميّت نجس شود ، غسلش باطل نمى شود ، چه نجاست از خودش باشد يا از بيرون به آن برسد . فقط لازم است محلّ نجس را آب بكشند .\r\n( مسألهء 372 ) بايد غسل دهنده با ميّت هم جنس باشند ، يعنى مرد را مرد ، و زن را زن غسل دهد . به جز در مواردى كه در ضمن مسائل بعدى بيان مىشود .\r\n( مسألهء 373 ) دختر بچهء زير سه سال را مرد ، و پسر بچهء زير سه سال را زن ميتواند غسل دهد .\r\n( مسألهء 374 ) در مقام ضرورت و پيدا نشدن هم جنس ، زن و مرد مىتوانند همديگر را غسل دهند .\r\n( مسألهء 375 ) مرد مطلقاً ميتواند همسرش را غسل دهد ، اگر چه هم جنس موجود باشد و ضرورتى در بين نباشد ، ولى نبايد به عورت او نگاه كند ، امّا زن بنابر احتياط واجب نمى تواند شوهرش را غسل دهد ، مگر هنگامى كه هم جنس پيدا نشود .\r\n( مسألهء 376 ) مولى ميتواند كنيزش را غسل دهد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n( مسألهء 377 ) در تمام موارد ياد شده ، غسل دهنده نمى تواند به عورت ميّت نگاه كند ، اگر چه همسر خودش باشد .\r\n( مسألهء 378 ) اگر هم جنس براى ميّت پيدا نشود و ميّت همسر نداشته باشد ، بايد محارم ديگرى چون برادر و خواهر ، كه به وسيلهء نسبى يا سببى و يا رضاعى ( شير خوردن ) با ميّت محرم هستند او را غسل دهند و احتياط مستحب آن است كه از روى لباس باشد و در هر حال نگاه كردن به عورت ميّت حرام مىباشد .\r\n( مسألهء 379 ) اگر ميّتى را از روى عمد يا اشتباه بدون غسل دفن كنند ، واجب است قبر را نبش كرده او را بيرون آورده غسل دهند . و اگر غسل او در اثر تغيير در بدن ممكن نباشد بايد او را تيمّم دهند . ولى اگر نبش كردن موجب هتك حرمت و يا صدمه زدن به ميّت باشد نبش قبر حرام مىشود .\r\n( مسألهء 380 ) جدا كردن چيزى از بدن ميّت ، چون گرفتن ناخن ، كوتاه كردن مو ، تراشيدن مو ، ختنه كردن و امثال آن حرام است .\r\n( مسألهء 381 ) بنابر احتياط واجب نبايد زير ناخنهاى ميّت را پاك كنند ، مگر اين كه چركهاى زير ناخن مانع رسيدن آب به آن قسمت از پوست باشد ، كه در مورد زنده ها ، رسيدن آب به آن قسمت شرط است .\r\n( مسألهء 382 ) باز كردن و شانه زدن موهاى ميّت در صورتى كه احتمال بدهد چيزى از آن خواهد ريخت ، بنابر احتياط واجب حرام است .\r\n( مسألهء 383 ) اگر چيزى از بدن ميّت جدا شود ، بايد همراه او دفن شود .\r\n( مسألهء 384 ) مستحب است ميّت را بعد از غسل ، به صورتى كه موقع نماز خواندن بر او ( سر به طرف مغرب و پاها به طرف مشرق ) قرار ميدهند ، رو به قبله نمايند .\r\n* * *\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nمبحث دوّم : احكام كفن و حنوط\r\nبايد مردهء مسلمان را با سه قطعه پارچه كه بدن او را بپوشاند ، كفن كرد .\r\nكفن بايد شامل سه قطعه به شرح زير باشد :\r\n1 - لنگ ، كه بايد همهء بدن - به جز سر - را بپوشاند و بهتر آن است كه همه بدن را بپوشاند .\r\n2 - پيراهن ، كه لازم است بنابر احتياط واجب از سر شانه ها تا سر زانوها را بپوشاند .\r\n3 - سر تا سرى ، كه بايد همه بدن - حتّى سر - را بپوشاند . و احتياط استحبابى آن است كه برد يمانى باشد .\r\n( مسألهء 385 ) اگر سه قطعه كفن يافت نشود ، به مقدار ممكن اكتفا مىشود ، با مقدّم داشتن چيزى كه بدن را بيشتر بپوشاند . اگر مطلقاً پيدا نشود به چيزى كه عورت را بپوشاند اكتفا مىشود .\r\n( مسألهء 386 ) مشهور اينست كه اولين پوشش كفن لنگى است كه ميان ناف و زانو را ميپوشاند ، بدون اينكه احتياج به پيراهنى كه در گذشته گفتيم كه آن لباس دوم از لباس كفن است داشته باشد و عمل به آن - در اين زمان - شهرت يافته است ، امّا مشروعيّت آن ثابت نشده است تا چه رسد به اينكه به آن كفايت شود . پس لازم است مؤمنين به اين امر آگاهى يابند ، بلى به لحاظ اينكه بيشتر مؤمنين بُرد يمانى را بخاطر استحبابش به كفن اضافه مينمايند مشكل حل مىشود و عدد مطلوب كفن حاصل ميگردد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n( مسألهء 387 ) كفن كردن با پارچهء ابريشمى جايز نيست .\r\n( مسألهء 388 ) كفن بايد بنابر احتياط واجب از نوع پارچه ( بافته شده ) باشد ، و لذا پوست و امثال آن كفايت نمى كند ، مگر در صورتى كه جز آن چيزى يافت نشود .\r\n( مسألهء 389 ) بايد كفن پاك باشد و اگر بعد از كفن كردن نجس شود ، بايد تطهير شود و يا قسمت نجس بريده گردد ، به شرط اين كه با بريدن آن ، كفن از مقدار واجب خارج نشود ، بنابر احتياط واجب .\r\n( مسألهء 390 ) اگر به جز پارچهء نجس چيزى براى كفن نباشد و تطهير آن ممكن نباشد ، با همان پارچهء نجس كفن ميكنند .\r\n( مسألهء 391 ) با پارچهء غصبى كفن كردن جايز نيست و اگر غير از پارچهء غصبى چيزى پيدا نشود ، كفن ساقط مىشود .\r\n( مسألهء 392 ) مستحب است علاوه بر قطعات واجب كفن با پارچهء ديگرى ساقها ، رانها و عورت ميّت پوشانده شود .\r\n( مسألهء 393 ) مستحب است چيزى چون عمامه بر سر مردان ببندند و چيزى به جاى مقنعه بر كفن زنها افزوده شود .\r\n( مسألهء 394 ) مستحب است روى عورتين ميّت ، مقدارى پنبه از زير كفن گذاشته شود .\r\n( مسألهء 395 ) مستحب است كفن ميّت از پنبهء سفيد و از پاكترين اموال او تهيّه شود ، و از پارچهاى باشد كه در آن احرام بسته ، يا با آن نماز خوانده است .\r\n( مسألهء 396 ) مستحب است به گوشه كفن ، با تربت امام حسين ( عليه السلام ) نوشته شود : « فلانى شهادت ميدهد به لا إله الّا الله ، محمّد رسول الله و على ولى الله » و اگر شهادت به ولايت ساير ائمّه و ديگر عقايد حقّه نيز اضافه شود ، مانعى ندارد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n( مسألهء 397 ) مستحب است انسان كفنش را شخصاً در حال حيات خود تهيّه كند و گاهى آن را باز كند و به آن نظاره كند .\r\n( مسألهء 398 ) مستحب است يك چوب تَر از درخت خرما ، به طول يك وجب و بهتر است به طول يك ذراع ( در حدود نيم متر ) باشد ، در قبر همراه ميّت ، از زير كفن سرتاسرى گذاشته شود .\r\n( مسألهء 399 ) و افضل از آن « جريدتين » است يعنى : دو چوب تَر ، از درخت خرما باشد ، اگر نشد از درخت سِدر ، و اگر نشد از درخت بيد ، اگر نشد از درخت انار ، و اگر نشد از هر درختى كه ممكن باشد .\r\n( مسألهء 400 ) شايسته است به موضوع جريدتين اهتمام خاصّى داده شود ، زيرا در احاديث صحيحه آمده است كه تا آن چوبها خشك نشده خداوند حساب و عذاب را از آن ميّت بر ميدارد و انشاء الله بعداً نيز حسابى و عقابى بر او نمى شود . اين روايات از طريق خاصّه و عامّه وارد شده ، ولى عملًا تنها شيعيان به رعايت اين سنّت رسول اكرم ( صلى الله عليه وآله ) توفيق دارند و از ويژگيهاى آنان به شمار ميآيد .\r\nامام باقر ( عليه السلام ) در مورد حكمت جريده ميفرمايد : تا هنگامى كه آن چوب تَر است ، خداوند عذاب را از ميّت برميدارد ، و چون حساب و كتاب در نخستين ساعت دفن ميّت مىباشد ، تا هنگامى كه مردم از سر قبر برگردند ، و جريدتين نيز براى همين مقرّر گشته است ، و لذا اميد است كه بعداً نيز حساب و كتابى براى او نباشد .\r\n( مسألهء 401 ) واجب است ميّت را بعد از غسل دادن ، پيش از آنكه كفنش را تكميل كنند ، « حنوط » نمايند . يعنى : « كافور » را به هفت عضو سجده ( پيشانى ، كف دستها ، سرزانوها و سر دو انگشت بزرگ پاها ) بمالند ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبه طورى كه اثر آن در عضوها باقى بماند .\r\n( مسألهء 402 ) مستحب است به سرِ بينى ، مفاصل ، گودى زير گلو ، سينه ، كف پاها ، پشت دستها ، سر ، ريش ، گردن ، شانه ها ، دهان ، عورت ، كف دستها ، برجستگى روى پاه ، زير بغل ها و بيخ رانها نيز كافور بمالند .\r\n( مسألهء 403 ) مستحب است مقدارى تربت امام حسين ( عليه السلام ) نيز با كافور مخلوط كنند .\r\n* * * \r\nمبحث سوّم : نماز ميّت\r\nنماز خواندن بر جنازهء مسلمان بالغ واجب است .\r\n( مسألهء 404 ) بر كودكى كه نماز خواندن را ميفهميد و درك ميكرد ، مستحب است نماز ميّت خوانده شود ، در غير اين صورت مشروعيّت ندارد .\r\n( مسألهء 405 ) نماز خواندن بر مردهء هر مسلمانى واجب است ، مگر اين كه منكر ولايت ائمّه ( عليهم السلام ) باشد ، كه نماز بر جنازهء او مطلوب نيست ، مگر براى تقيّه ، ايجاد تفاهم و يا جلب محبّت مخالفان .\r\n( مسألهء 406 ) در نماز ميّت پنج تكبير واجب است ، كه بايد پس از چهار تكبير دعاهاى لازم گفته شود و تكبير پنجم پايان بخش نماز است و نيازى به سلام ندارد .\r\n( مسألهء 407 ) در صورتى كه ميّت بالغ و مؤمن باشد ، در نماز ميّت بايد براى او دعا شود ، و اگر كودك باشد ، اگر پدر و مادرش مؤمن باشند براى آنها و ديگر مؤمنان دعا مىشود و در برخى روايتها آمده است كه چنين گفته شود :\r\n« اللّهُمَّ اجْعَلْهُ لِا بَوَيْهِ وَ لَنا فَرَطاً وَ سَلَفاً » .\r\n( مسألهء 408 ) اگر ميّت مستضعف باشد و در مورد اهل بيت ( عليهم السلام ) متوقّف\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nباشد ، ولى منكر آنها نباشد ، به جاى او به مؤمنان دعا مىشود . البته ميتوان به خود او نيز به عنوان طلب شفاعت - نه به عنوان برادرى و هم كيشى - دعا نمود .\r\n( مسألهء 409 ) در مورد ميّت مجهول الحال - كه نميدانيم اهل ايمان و معتقد به ولايت بوده يا نه - به عموم مؤمنان دعا مىشود ، تا اگر اهل ايمان باشد او را نيز سودمند باشد . و ميتوان چنين گفت : « اللّهُمَّ انْ كانَ يُحِبُّ الْخَيْرَ وَ اهْلَهُ ، فَاغْفِرْ لَهُ ، وَارْحَمْهُ وَ تَجاوَزْ عَنْهُ » .\r\n( مسألهء 410 ) در نماز ميّت علاوه بر دعا بر ميّت ، بنابر احتياط واجب بايد بر رسول اكرم ( صلى الله عليه وآله ) و اهل بيت عصمت و طهارت ( عليهم السلام ) ، صلوات و درود گفته شود ، ولى ديگر اذكار چون شهادتين و دعا بر مؤمنان واجب نيست ، اگر چه بهتر است .\r\n( مسألهء 411 ) احتياط استحبابى آن است كه نماز ميّت را به شكل زير انجام دهند :\r\n1 ) اللهُ اكْبَرُ ، اشْهَدُ انْ لا الهَ الّا اللهُ وَ انَّ مُحَمَّداً رَسُولُ اللهِ .\r\nدر اينجا بهتر است اعتراف به ساير عقايد حقّه نيز افزوده شود .\r\n2 ) اللهُ اكْبَرُ ، اللّهُمَّ صَلّ عَلى مُحَمَّدٍ وَ آلِ مُحَمَّدٍ .\r\nدر اينجا بهتر است كه به حضرت ولى عصر ارواحنا فداه بالخصوص دعا شود و ديگر پيامبران ، فرشتگان و ديگر اولياى الهى كه شايسته درود و صلوات هستند نيز اضافه شوند .\r\n3 ) اللهُ اكْبَرُ ، اللّهُمَّ اغْفِرْ لِلْمُؤْمِنينَ وَالْمُؤْمِناتِ .\r\n4 ) اللهُ اكْبَرُ ، اللّهُمَّ اغْفِرْ لِهذَا الْمَيّتِ .\r\nو اگر ميّت زن باشد به جاى « لِهذا » ميگويد : « لِهذِهِ » .\r\n5 ) اللهُ اكْبَرُ . 
  ] پايان [ .\r\n( مسألهء 412 ) در دعاهاى نماز ميّت عبارت خاصّى شرط نيست ، بلكه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبا هر تعبيرى مضامين بالا گفته شود كافى است ، ولى بنابر احتياط واجب بايد مقدار واجب آن به عربى گفته شود .\r\n( مسألهء 413 ) در نماز ميّت شرايطى هست كه بايد رعايت شود :\r\n1 - نيّت ، چنان كه در وضو گفته شد .\r\n2 - اجازهء ولى ، چنان كه در مقدّمهء اين فصل گفته شد .\r\n3 - حضور ميّت ، نماز بر ميّت غايب - كه در ميان ديگران رايج است - در نزد ما مشروعيّت ندارد .\r\n4 - محاذات ميّت ، يعنى بايد نمازگزار در كنار ميّت و در محاذات قسمتى از بدن او بايستد .\r\n( مسألهء 414 ) اگر نماز ميّت به جماعت برگزار شود ، نماز كسانى كه در دو طرف صفها قرار دارند ، اشكالى ندارد .\r\n5 - ميّت در كنار نمازگزار باشد .\r\n( مسألهء 415 ) ميّت نبايد در جاى بسيار بلند ، بسيار پست و يا در محلّ دور از نمازگزار باشد ، و نبايد ديوار ، پارچه و يا چيز ديگرى در ميان آنها حائل باشد .\r\n( مسألهء 416 ) پارچهاى كه روى تابوت مياندازند ، حائل به شمار نميآيد و فاصلهء اندك نيز مانعى ندارد ، آنچه مهم است اين است كه عرفاً بگويند نمازگزار در كنار ميّت ايستاده است .\r\n6 - ايستاده بخواند .\r\n( مسألهء 417 ) اگر كسى پيدا نشود كه بتواند ايستاده نماز بخواند ، ميتوان بر ميّت نشسته نماز خواند ، و اگر از آن هم ناتوان باشد بنابر احتياط واجب بايد در حالى كه به پهلو خوابيده آن را انجام دهد و اگر نتوانست به قفا ميخوابد ( به ترتيبى كه در نمازهاى يوميّه بيان شد ) .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n7 - ميّت به پشت خوابيده باشد .\r\n8 - ميّت و نمازگزار رو به قبله باشند ، يعنى نمازگزار رو به قبله باشد و جنازه را طورى در مقابل او قرار بدهند كه سرِ ميّت به طرف راست ، و پاهايش به طرف چپ نمازگزار باشد .\r\n9 - موالات ، يعنى بنابر احتياط واجب در ميان تكبيرها و دعاها طورى فاصله نشود كه عرفاً مشغول به نماز صدق نكند .\r\n10 - بعد از كفن و قبل از دفن باشد ، يعنى پس از غسل ( يا تيمّم ) ، حنوط و كفن ، و پيش از دفن ، نماز خوانده شود .\r\n( مسألهء 418 ) در نماز ميّت لازم نيست نمازگزار با وضو ( يا غسل و تيمّم ) باشد و بدن و لباسش پاك باشد .\r\n( مسألهء 419 ) در نماز ميّت ، بنابر احتياط واجب بايد عورت نمازگزار پوشيده باشد و از حرف زدن و خنديدن و انحراف از قبله و ديگر كارهايى كه صورت نماز را به هم مىزند ، پرهيز كند .\r\n( مسألهء 420 ) مستحب است نماز ميّت به جماعت خوانده شود و هر چه شمار نمازگزاران بيشتر باشد ، سود بيشترى به ميّت ميرسد و در امام جماعت عدالت شرط نيست .\r\n( مسألهء 421 ) اگر چند جنازه باشد ، ميتوان آنها را كنار يكديگر قرار داد و براى همه آنها يك نماز خواند و در دعا بر آنها صيغهء تثنيه و جمع را رعايت نمود . و اگر برخى مرد و برخى ديگر زن باشند ، بهتر است مرد را نزديك نمازگزار قرار دهند .\r\n( مسألهء 422 ) در نماز ميّتى كه بر تعدادى زن و مرد خوانده مىشود ، ميتوان به اعتبار لفظ « ميّت » بر همهء آنها ضمير مذكّر آورد و يا به اعتبار\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nلفظ « جنازه » يا « نفس » بر همهء آنها ضمير مؤنث آورد .\r\n( مسألهء 423 ) مستحب است كه نمازگزار با وضو باشد و هنگام تكبير دستهايش را بالا ببرد و در دعا بر ميّت تلاش كند و ديگر چيزهايى را كه در ديگر نمازها لازم است رعايت كند .\r\n* * * \r\nمبحث چهارم : دفن ميّت\r\nواجب است ميّت را طورى در زمين دفن كنند كه درندگان و امثال آنها نتوانند پيكرش را بيرون بياورند و از رسيدن بوى بدنش به بيرون جلوگيرى شود .\r\n( مسألهء 424 ) اگر ميّت را در تابوت محكم و يا بنايى مستحكم قرار دهند بدون اينكه در دل زمين قرار بگيرد ، كفايت نمى كند .\r\n( مسألهء 425 ) بايد ميّت را در قبر طورى بر پهلوى راست بخوابانند كه سينه و صورت او رو به قبله باشد .\r\n( مسألهء 426 ) اگر به دست آوردن قبله ممكن نباشد ، به طرفى كه گمان ميكنند كه قبله باشد دفن ميكنند ، و اگر به هيچ وجه نتوانند سمت قبله را به دست آورند ، حكم وجوب رو به قبله قرار دادن ساقط مىشود .\r\n( مسألهء 427 ) دفن كردن بدن مؤمن در جايى كه بياحترامى به او مىباشد ، مانند مزبله و چاه فاضلاب ، حرام است .\r\n( مسألهء 428 ) دفن مرده در محل وقفى كه براى جهت خاصّى وقف شده و عنوان وقف شامل دفن اموات نمى باشد ، جايز نيست .\r\n( مسألهء 429 ) دفن مرده در سرزمين ديگرى ، كه مالك خصوصى دارد ، يا حق كسى به آن تعلّق يافته ، بدون اذن مالك يا صاحب حق جايز نيست .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n( مسألهء 430 ) دفن مرده در قبر مردهاى ديگر حرام است ، اگر چه به صورت اتّفاقى باز شده باشد ، مگر در سه مورد :\r\n1 - محلّ قبر به ميّت اولى اختصاص نيافته باشد ، بلكه روال بر اين باشد كه هر وقت ايجاب كند ميّت ديگرى نيز در آنجا دفن شود .\r\n2 - ميّت قبلى را در آورده به محلّ ديگرى انتقال داده باشند .\r\n3 - مردهء قبلى پوسيده شده ، به خاك تبديل شده باشد و ديگر آنجا محلّ دفن آن شخص محسوب نشود .\r\n( مسألهء 431 ) در برخى از روايات از جا به جا كردن ميّت از شهرى كه در آن وفات كرده نهى شده است . اين روايتها اگر چه ضعيف ميباشند ولى رعايت آنها شايسته است ، امّا واجب نمى باشد ، و به طورى كه سيرهء مسلمانان از صدر اسلام بر آن جارى شده ، انتقال دادن آنها اشكالى ندارد .\r\n( مسألهء 432 ) خوب است اموات را به اماكن متبرّكه ، چون مكّه معظّمه و مشاهد مشرّفه منتقل كنند ، كه در حديث آمده است : هر كس در حرم مكّه دفن شود از فزع اكبر روز قيامت در امان است و هر كس در نجف اشرف يا ديگر مشاهد مشرّفه دفن شود ، سؤال نكير و منكر از او ساقط مىشود .\r\n( مسألهء 433 ) نبش قبر ميّت به گونهاى كه پيكرش آشكار گردد ، اگر موجب هتك حرمت او باشد ، مثل اين كه بوى آن پخش شود و يا دگرگونى چهرهاش ظاهر شود ، حرام است .\r\n( مسألهء 434 ) نبش قبر در صورتى كه موجب هتك حرمت نباشد نيز بنابر احتياط واجب جايز نيست ، مگر در چند مورد :\r\n1 ) اگر ميّتى بدون غسل يا كفن و يا به صورت غير شرعى دفن شده ، و هنوز فاصلهاى نشده كه در بدن تغييرى حاصل شود و در اثر نبش قبر هتك\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nحرمت شود ، نبش كردن آن جايز است . امّا اگر هتك حرمت شود آنوقت نبش قبر حرام مىشود و غسل دادن و كفن كردن ساقط ميگردد همانطوريكه زمان طولانى از دفن آن گذشته باشد و ميت خشك شده باشد بطوريكه هتك حرمت نشود نبش قبر براى غسل دادن و كفن كردن واجب نيست .\r\n2 ) نبش قبر براى انتقال دادن جنازه به مشاهد مشرّفه و يا به آرامگاه خانوادگى كه موجب عزّت ميّت است و در آنجا يادش جاويد ميماند و همواره بر سر مزارش قرآن مى خوانند و طلب آمرزش ميكنند ، جايز است .\r\n3 ) نبش قبر براى جلوگيرى از كار حرام جايز است ، مثل اين كه جنازهاى را در ملك ديگرى بدون اجازهء مالك دفن كرده باشند ، يا با كفن غصبى كفن كرده باشند و يا چيزى را كه مال ديگرى است به همراه جنازه دفن كرده باشند .\r\n( مسألهء 435 ) در همهء موارد ياد شده بايد توجّه شود كه نبش قبر موجب بى حرمتى به ميّت نشود . بنابر احتياط واجب در مورد سوم اگر صاحب حق براى دريافت حق خود شتاب كند و اصرار نمايد ، براى اهميّت حقوق مردم ، اداى حق را بر حرمت ميّت ترجيح ميدهيم .\r\n( مسألهء 436 ) در دو مورد اوّل بايد از ولى ميّت براى نبش قبر اذن گرفته شود و در مورد سوم نيز بنابر احتياط واجب ، و اگر به ولى دسترسى نباشد از كسى كه بعد از ولى به ميّت نزديكتر است ، بايد اجازه بگيرند بنابر احتياط واجب .\r\n( مسألهء 437 ) مستحب است ميّت را در جاى وسيع دفن كنند و ارتفاع قبر به مقدارى باشد كه نشستن در آن ممكن باشد .\r\n( مسألهء 438 ) مستحب است صورت ميّت را باز كرده ، گونهء راست او را بر زمين بگذارند و مقدارى تربت امام حسين ( عليه السلام ) همراه او در قبر بگذارند و احتياط مستحب آن است كه به مقدار يك خشت از آن در مقابل\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nصورتش گذاشته شود .\r\n( مسألهء 439 ) شايسته است كه پس از نهادن ميّت در قبر و پيش از پوشانيدن قبر ، شهادتين ، عقايد حقّه و اقرار به امامت فرد فرد ائمّه ( عليهم السلام ) را به او تلقين كنند .\r\n( مسألهء 440 ) پس از دفن نيز به هنگام رفتن تشييع كنندگان ، شايسته است كه از سوى نزديكترين مردمان به ميّت ، يك بار ديگر با صداى بلند عقايد حقّه به او تلقين شود .\r\nدر اينجا مستحبّات ديگرى نيز هست كه در كتابهاى مفصّل آمده است .\r\n* * * بخش تكميلى\r\n( مسألهء 441 ) همه احكام ميّت ، از غسل ، كفن ، حنوط ، نماز و دفن ، در سه مورد بر قسمتى از پيكر او نيز بايد اجرا شود :\r\n1 - اسكلت استخوانى بدن\r\nدر مواردى چون طعمهء حيوانات درّنده قرار گرفتن ، اگر اسكلت استخوانى بدن سالم باشد ، بر استخوانهاى بدون گوشت بايد همهء احكام ميّت اجرا شود ، حتّى اگر يكى دو قطعه از استخوانها نيز از بين رفته باشد .\r\n2 - پيكر انسانى\r\nاگر پيكر انسانى كامل باشد ، همهء احكام مرده بر آن اجرا مىشود ، اگر چه برخى از عضوهاى جانبى آن مثل سر ، دستها و پاها از بين رفته باشند .\r\n3 - نصف كامل بدن\r\nبر نيمى از بدن يك انسان ، كه قلب در آن است ، همهء احكام ميّت جارى مىشود ، خواه به طول يا به پهنا قطع شده باشد ، به شرط اين كه اعضاى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنصف بدن را داشته باشد . يعنى در برش عرضى شامل : سر و دو دست و در برش طولى شامل : نيمى از سر ، يك دست و يك پا باشد .\r\n( مسألهء 442 ) در مورد نصف بدن كه شامل قلب باشد ولى همهء اعضاى ياد شده را نداشته باشد ، احتياط واجب است كه همهء احكام ميّت اجرا شود .\r\n( مسألهء 443 ) اگر عضوى از بدن ميّت جدا شده كه استخوان در آن هست ، بنابر احتياط واجب بايد آن را غسل داده ، در پارچهاى بپيچند سپس آن را دفن كنند .\r\n( مسألهء 444 ) اگر قطعهء گوشتى از بدن ميّت جدا شده و استخوان در آن نيست ، احتياج به غسل ندارد ، ولى بايد آن را دفن كنند و احتياط مستحب آنست كه آن را در پارچهاى بپيچند و سپس دفن كنند .\r\n( مسألهء 445 ) اگر قطعهاى از بدن انسان زنده جدا شود ، احكام ميّت بر آن جارى نمى شود ، اگر چه استخوان هم داشته باشد ، ولى بهتر است كه آن را دفن كنند .\r\n( مسألهء 446 ) بر بچهء سقط شده نماز ميّت مشروعيّت ندارد . پس اگر خلقتش كامل شده و اعضايش رشد كرده باشد ، آن را غسل داده ، حنوط و كفن نموده دفن ميكنند .\r\n( مسألهء 447 ) بچهء سقط شدهاى كه چهار ماه در شكم مادر بوده ، ولى خلقتش كامل نشده ، بنابر احتياط واجب او را غسل داده ، در پارچهاى پيچيده ، دفن كنند .\r\n( مسألهء 448 ) بچهء سقط شدهاى كه چهار ماهه نشده و خلقتش كامل نگشته ، احتياج به غسل و كفن ندارد ، بلكه او را در پارچهاى پيچيده دفن ميكنند .\r\n* * *\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nفصل نهم : غسل مسّ ميّت\r\nاگر كسى به جسد مردهاى كه سرد شده ولى هنوز او را غسل ندادهاند دست بزند ، غسل مسّ ميّت بر او واجب مىشود ، امّا اگر بدن گرم باشد ، غسل بر او واجب نمى شود .\r\n( مسألهء 449 ) اگر كسى بدن بچهء سقط شدهاى را كه روح در آن دميده شده ، پس از سرد شدن و پيش از غسل مسّ كند ، بنابر احتياط واجب غسل مسّ ميّت بر او واجب مىشود .\r\n( مسألهء 450 ) بدن مرده پيش از غسل ميّت نجس است ، و لذا اگر كسى با رطوبت آن را مسّ كند ، عضوى كه با رطوبت به بدن ميّت رسيده نجس مىشود .\r\n( مسألهء 451 ) هنگامى كه غسل هاى سه گانه ميّت به اتمام رسيد بدنش پاك مىشود .\r\n( مسألهء 452 ) اگر كسى موى ميّت را مسّ كند ، غسل بر او واجب نمى شود ، ولى اگر دندان ، ناخن و يا عضو ديگرى از ميّت را مسّ كند كه در آن روح نيست ، بنابر احتياط واجب غسل بر او واجب مىشود .\r\n( مسألهء 453 ) اگر كسى عضو جدا شده از ميّت يا از بدن شخص زنده را كه در آن استخوان هست مسّ كند ، غسل بر او واجب مىشود . ولى اگر گوشت بدون استخوان و يا استخوان بدون گوشت را مسّ كند ، غسل بر او واجب نمى شود .\r\n( مسألهء 454 ) اگر موقع كشيدن دندان مقدار كمى از گوشت به آن چسبيده باشد ، با مسّ كردن آن غسل واجب نمى شود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n( مسألهء 455 ) كسى كه غسل مسّ ميّت بر عهده دارد نمى تواند كارى انجام دهد كه شرط آن طهارت است ، مانند نماز و دست زدن به خط قرآن ، ولى چيزهايى كه بر جنب و زن حائض حرام است - مانند ورود به مسجد و خواندن سوره هايى كه آيه سجده دارد - بر او حرام نيست .\r\n( مسألهء 456 ) غسل مسّ ميّت در همهء احكام و شرايط همانند غسل جنابت است و به طورى كه گفته شد از وضو نيز كفايت مىكند .\r\n* * *\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nفصل دهم : غسل هاى مستحب\r\nغسل هاى مستحبّى بسيار فراوان است از آن جمله است :\r\n1 - غسل جمعه ، كه از مستحبّات مؤكّده است و وقت آن از طلوع فجر تا ظهر شرعى روز جمعه مىباشد . و اگر تا آن موقع انجام نداد ، ميتواند تا غروب آن روز و يا در روز شنبه آن را قضا نمايد .\r\n2 - غسل روزهاى عيد فطر و قربان ، و وقت آنها از طلوع فجر تا غروب آفتاب آن دو روز مىباشد .\r\n3 - غسل روزهاى ترويه و عرفه ، يعنى روز هشتم و نهم ذيحجّة الحرام ، و وقت آن از طلوع فجر تا غروب آفتاب آن دو روز مىباشد .\r\n4 - غسل شب اوّل ماه مبارك رمضان و شب 17 و شبهاى قدر ، يعنى شبهاى 19 ، 21 ، 23 ، كه برترين آنها شب بيست و سوم ، سپس شب بيست و يكم مىباشد .\r\n5 - غسل ورود به شهرهاى مكّه و مدينه ، براى انجام حجّ ، عمره و زيارت .\r\n6 - غسل ورود به حرم مكّه ، كعبهء معظّمه ، حرم مدينه و مسجد النّبى ( صلى الله عليه وآله ) .\r\n7 - غسل احرام و براى وقوف در عرفات ( اندكى بعد از ظهر ) ، و براى قربانى كردن ، سر تراشيدن و طواف خانهء خدا به هنگام بازگشت از منى .\r\n8 - غسل مسّ ميّتى كه غسل داده شده .\r\n9 - غسل قضاى نماز آيات ، در مورد كسى كه به هنگام خسوف كامل\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n( ماه گرفتگى ) كوتاهى نموده و اينك ميخواهد قضاى آن را به جا بياورد .\r\n10 - غسل توبه ، در مورد كسى كه به ساز و آواز گوش داده است .\r\n( مسألهء 457 ) مشروعيّت غسل هاى ياد شده نزد ما ثابت است و كسى كه يكى از آنها را انجام دهد از وضو نيز كفايت مىكند .\r\n( مسألهء 458 ) غسل هاى فراوانى در كتب فقهى ، ادعيه و زيارات نقل شده كه مشروعيّت آنها ثابت نشده ، خوب است آنها را به رجاءِ مطلوبيّت انجام داد ، ولى آنها از وضو كفايت نمى كند .\r\n( مسألهء 459 ) مشروعيّت تيمّم به جاى غسل هاى مستحبّى ، جز در موارد خاصّى ثابت نشده است و لذا جز براى رجاءِ مطلوبيت نمى توان آنها را انجام داد و از وضو نيز كفايت نمى كند .\r\n* * *\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفصل يازدهم : احكام تيمّم\r\nدر اينجا چند مبحث است :\r\n\r\nمبحث اوّل : موارد تيمّم\r\nدر چند مورد به جاى وضو و غسل بايد تيمّم كرد :\r\nاوّل : هنگامى كه آب به مقدارى كه براى اعمال واجب وضو يا غسل كفايت كند ، پيدا نشود ، خواه آب را به زور از او گرفته باشند ، يا خود تقصير كرده باشد ، مثل اين كه آب داشته و آن را بيرون ريخته ، در اينجا اگر چه مرتكب حرام شده ، ولى وظيفهاش تيمّم است .\r\n( مسألهء 460 ) انسان بايد در طلب آب تلاش كند ، تا يقين و يا اطمينان پيدا كند كه آب وجود ندارد .\r\n( مسألهء 461 ) در دشت و صحرا و سرزمينهاى هموار ، بايد در هر يك از چهار سمتى كه احتمال آب باشد ، به مقدار پرتاب دو تير از آب جستجو كند و در سرزمينهاى سخت و ناهموار به مقدار پرتاب يك تير معمولى بايد جستجو كند .\r\nدوّم : ترس تشنگى براى خود يا همراهانش ، اگر چه مركب و يا حيوانى باشد كه وظيفهاش اهتمام ورزيدن به شئون آن مىباشد . و يا خوف تلف بر جاندارى باشد كه حفظ جان او برايش واجب باشد . در اين موارد بايد آب را نگهدارد و به جاى وضو يا غسل تيمّم نمايد .\r\nسوم : ترس ضرر جانى از استعمال آب ، مگر اين كه از موارد جبيره\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nباشد و به وسيلهء جبيره از ضرر در امان بماند ، در اين صورت بايد وضو يا غسل جبيرهاى انجام دهد . چنان كه در بخش وضو گفته شد .\r\n( مسألهء 462 ) كسى كه ميترسد اگر وضو بگيرد يا غسل كند ، مريض شود يا مرضش شدّت پيدا كند و يا ديرتر بهبودى حاصل كند و از موارد جبيره نباشد ، بايد تيمّم كند .\r\n( مسألهء 463 ) كسى كه آب برايش ضرر دارد و ضرر آن به قدرى است كه ارتكاب آن حرام مىباشد ، اگر با علم به ضرر و توجّه به حرمت وضو بگيرد يا غسل كند ، وضو و غسلش باطل است ، در غير اين صورت صحيح مىباشد .\r\nچهارم : مصرف كردن آب در جاى ديگر برايش الزامى باشد ، مانند تطهير مسجد يا تطهير بدن و لباس براى نماز ، كه اگر در اين موارد از روى غفلت با آب وضو بگيرد يا غسل كند ، وضو و غسلش صحيح است .\r\nپنجم : از استعمال آب عذر شرعى داشته باشد ، مثل اين كه آب در محلّ غصبى يا در ظرف غصبى باشد و صاحب ملك يا صاحب ظرف راضى به تصرّف در آن نباشد .\r\n( مسألهء 464 ) اگر آب در محلّى باشد كه به جهت ترس از دزد يا درنده نتواند به آب دسترسى پيدا كند ، در اينجا نيز تيمّم مىكند .\r\n( مسألهء 465 ) عدّهاى از فقها فرمودهاند ، هنگام تنگى وقت نيز وظيفهء غسل يا وضو به تيمّم تبديل مىشود ، ولى اين مورد از نظر ما ثابت نيست ، بلكه بايد وضو يا غسل كند و نمازش را قضا نمايد .\r\n( مسألهء 466 ) در تنگى وقت احتياط مستحب اين است كه تيمّم كرده نماز را با تيمّم بخواند ، سپس وضو گرفته يا غسل نموده نماز را قضا كند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n( مسألهء 467 ) اگر احتمال بدهد كه ميتواند وضو گرفته همهء نماز و يا بنابر احتياط واجب مقدارى از نماز - ولو يك ركعت آن - را با وضو بخواند ، بايد چنين كند و نمى تواند به تيمّم بسنده كند .\r\n( مسألهء 468 ) اگر كسى دسترسى به آب ندارد و براى تلاش كردن ، خريدن ، يا تقاضا از كسى كه آب را به او ببخشد ، وقت نداشته باشد ، در اينجا اگر تيمّم كند و نماز را با تيمّم بخواند ، ظاهراً نمازش صحيح است و نيازى به قضا ندارد .\r\n( مسألهء 469 ) موقع خوابيدن مستحب است با وضو باشد ، پس اگر وارد رختخواب شود و يادش بيايد كه وضو ندارد ، در روايت آمده كه ميتواند بر لباس و يا رختخوابش تيمّم كند ، پس اگر به رجاء مطلوبيت چنين كند مانعى ندارد ، اگر چه احتياط مستحب اين است كه برخيزد و وضو بگيرد .\r\n* * * \r\nمبحث دوّم : چيزهايى كه تيمّم بر آنها صحيح است\r\nبر هر چيزى كه زمين ناميده مىشود ، اگر چه مانند سنگها و تخته سنگها ، سفت و سخت باشد ، تيمّم جايز است ، اگر چه در صورت امكان تيمّم بر خاك احتياط مستحب است .\r\n( مسألهء 470 ) چيزى كه انسان بر آن تيمّم مىكند بايد پاك باشد .\r\n( مسألهء 471 ) چيزى كه در اصل از زمين به دست آمده ، ولى اكنون بر آن زمين گفته نمى شود ، مانند : گياه ، نمك و شيشه ، تيمّم بر آنها جايز نيست .\r\n( مسألهء 472 ) بر سنگهاى معدنى ، چون : ياقوت ، فيروزه ، زمرّد ، و\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nامثال آنها ، اگر چه به صورت پودر هم درآمده باشد ، تيمّم جايز نيست .\r\n( مسألهء 473 ) بر گچ ، آهك ، سيمان و ديگر موادّ زمينى ، پس از پخته شدن ، تيمّم جايز است ، اگر چه احتياط مستحب است كه بر پخته نشدهء آنها تيمّم كند .\r\n( مسألهء 474 ) تيمّم بر چيزى كه مال ديگرى است ، بدون اجازه مالك جايز نيست .\r\n( مسألهء 475 ) كسى كه ميداند تصرّف در ملك ديگران حرام است ، اگر با توجّه به اين مسأله ، بر ملك ديگرى تيمّم كند ، تيمّمش باطل است .\r\n( مسألهء 476 ) كسى كه مانند زندانى به اقامت اجبارى در ملك ديگرى ناگزير باشد ، ميتواند در آنجا تيمّم كند ، به شرط اين كه بيش از اقامت اجبارى ضررى به مال ديگران نزند .\r\n( مسألهء 477 ) تيمّم كردن بر روى ديوار مردم از طرف خيابان ، همچنين در زمينهاى باز و بدون حصار ، كه عبور از آنها بدون اجازه مالك مانعى ندارد ، جايز است .\r\n( مسألهء 478 ) كسى كه دسترسى به خاك و امثال آن ندارد ، اگر ميتواند گرد و غبار فرش و لباس را گرد آورد ، به طورى كه به آن خاك گفته شود ، بايد آن را انجام دهد و بر آن تيمّم كند ، اگر ممكن نباشد بر غبار فرش ، لباس ، يال اسب و امثال آنها تيمّم نمايد .\r\n( مسألهء 479 ) تيمّم بر غبار آرد ، خاك ارّه ( چوب برى ) و زمين ناپاك جايز نيست .\r\n( مسألهء 480 ) كسى كه به گِل دسترسى دارد و ميتواند آن را خشك نمايد ، بايد آن را انجام دهد ، و آن مقدّم بر گرد و غبار است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n( مسألهء 481 ) كسى كه دسترسى به گرد و غبار ندارد و ناگزير است بر گِل تيمّم نمايد ، بنابر احتياط واجب بايد پس از زدن دستها بر گِل آن را از دستها زايل كند ، سپس به صورت و دستها بكشد .\r\n( مسألهء 482 ) كسى كه قدرت بر استعمال آب ندارد و چيزى كه تيمّم بر آن جايز باشد در اختيار ندارد - حتّى گِل - چنين شخصى « فاقد الطّهورين » ناميده مىشود ، و اداى نماز در وقت آن از او ساقط مىشود .\r\n( مسألهء 483 ) شخص فاقد الطّهورين ، اگر در اثناى وقت دسترسى به آب يا چيزى كه تيمّم بر آن صحيح است داشته ، در اثر غفلت يا كوتاهى وضو يا تيمّم نكرده و بعداً از آن ناتوان شده ، بايد بعداً نمازش را با طهارت قضا كند .\r\n( مسألهء 484 ) كسى كه قبل از فرا رسيدن وقت آب داشته ، آن را بيرون ريخته بعد فاقد الطّهورين شده ، بنابر احتياط واجب بايد نمازش را بعد قضا كند .\r\n( مسألهء 485 ) شخص فاقد الطّهورين اگر خودش كوتاهى نداشته باشد ، بلكه زندانى و يا مثل زندانى باشد و اختيارى از خود نداشته باشد ، نمازهايى كه از او فوت مىشود قضا ندارد .\r\n( مسألهء 486 ) براى شخص فاقد الطّهورين در هر صورت احتياط مستحب اين است كه نمازش را بدون وضو و تيمّم به جا آورد و بعداً با طهارت آن را قضا نمايد .\r\n( مسألهء 487 ) تيمّم بر خاك معابر عمومى كه زير پاى رهگذرها لگد مال مىشود ، مكروه است .\r\n( مسألهء 488 ) احتياط مستحب آن است كه تيمّم بر خاك زمينهاى مرتفع انجام شود كه از آلودگى و ملاقات نجاست دور مىباشد .\r\n* * *\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nمبحث سوّم : كيفيت و شرايط تيمّم\r\nاجزاى تيمّم عبارتند از :\r\n1 - زدن دو دست با هم بر زمين .\r\n( مسألهء 489 ) اگر كف دستها را بر زمين بگذارد كافى نيست ، بلكه بايد آنها را بر زمين بزند .\r\n2 - كشيدن همهء كف دستها بر پيشانى .\r\n( مسألهء 490 ) پيشانى عبارت است از استخوان پهن و صافى كه در قسمت بالاى صورت قرار دارد .\r\n( مسألهء 491 ) حدّ پيشانى از بالا عبارت است از رستنگاه مو ، از پايين استخوانهاى ابروها ، و از دو طرف دو قسمت برجستهء پيشانى . و بهتر آن است كه جبينها ( دو طرف پيشانى ) نيز همراه پيشانى مسح شود .\r\n( مسألهء 492 ) در مسح پيشانى حتماً بايد دستها را از بالا به طرف پايين بكشد ، اگر به پهنا ، يا از پايين به طرف بالا بكشد ، كفايت نمى كند .\r\n3 - كشيدن كف دست چپ بر پشت دست راست ، سپس كشيدن كف دست راست بر پشت دست چپ .\r\n( مسألهء 493 ) مسح پشت دستها بايد از مچ دستها آغاز شود و به نوك انگشتان خاتمه پيدا كند .\r\n( مسألهء 494 ) در تيمّم همين مقدار كافى است كه يك بار دستها را بر زمين بزند و به طورى كه گفته شد ، آنها را بر پيشانى و پشت دستها بكشد ، ولى احتياط مستحب آن است كه پس از مسح پشت دستها ، يك بار ديگر آنها را بر زمين بزند و بر پشت دستها بكشد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n( مسألهء 495 ) كسى كه قسمتى از دستش قطع شده ، باقيماندهء آن را با دست سالمش بر زمين مىزند و با آن تيمّم مىكند .\r\n( مسألهء 496 ) كسى كه يك دستش قطع شده ، در صورت امكان باقيماندهء آن را با دست سالمش بر زمين مىزند و با دست سالمش پيشانى را مسح مىكند ، و با باقيماندهء دستش بر پشت دست سالمش مسح مينمايد .\r\n( مسألهء 497 ) كسى كه به جهت فلج و يا قطع دست نمى تواند يك دستش را بر زمين بزند ، دست سالمش را بر زمين مىزند و پيشانياش را با آن مسح مىكند ، سپس پشت دستش را بر زمين ميكشد .\r\n( مسألهء 498 ) در فرض ياد شده ، بنابر احتياط واجب ، لازم است در صورت امكان از فرد ديگرى بخواهد كه او دستش را بر زمين بزند ، آنگاه با كف دستش بر پشت دست تيمّم كننده بكشد .\r\n( مسألهء 499 ) كسى كه هر دو دستش قطع شده ، يا از زدن هر دو دست ناتوان است ، اگر بتواند بقيّهء دستهايش را بر زمين بزند ، آنها را بر زمين مىزند و با آنها پيشانياش را مسح مىكند . و اگر فقط باقيماندهء يك دستش را ميتواند بر زمين بزند ، آن را بر زمين مىزند و با آن پيشانياش را مسح مىكند .\r\n( مسألهء 500 ) كسى كه به هيچوجه نمى تواند با دستها يا باقيماندهء دستها پيشانياش را مسح كند ، پيشانياش را مستقيماً بر زمين ميكشد و در صورت امكان بنابر احتياط واجب از شخص ديگرى هم كمك ميگيرد ، چنان كه در بالا گفته شد .\r\n( مسألهء 501 ) بايد كف دستها به زمين بخورد و چيزى چون دستكش يا چسب مانع رسيدن كف دست بر زمين نباشد .\r\n( مسألهء 502 ) بايد در پيشانى و پشت دستها چيزى نباشد كه از مسح\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nكردن دستها بر آن جلوگيرى كند و اگر باشد بايد آن را بر طرف نمايد .\r\n( مسألهء 503 ) اگر در پيشانى يا پشت دستها حائلى باشد و بر طرف كردن آن ممكن نباشد ، بر روى آن مسح مىكند .\r\n( مسألهء 504 ) اگر در كف دستها مانعى باشد و بر طرف كردن آن ممكن نباشد ، دستها را بر زمين مىزند و با قسمت بدون مانع آن بر پيشانى و پشت دستها مسح مىكند .\r\n( مسألهء 505 ) اگر حايلى كه در كف دست است ، همهء كف دست را پوشانيده باشد ، بنابر احتياط واجب لازم است دست را با آن حايل بر زمين بزند ، بر پيشانى و پشت دستها بكشد و علاوه بر آن ، به وظيفهء كسى كه دستش قطع شده نيز عمل كند .\r\n* * * \r\nشرايط تيمّم\r\n1 - نيّت ، چنان كه در وضو گفته شد .\r\n( مسألهء 506 ) در تيمّم بايد هنگام زدن دستها بر زمين نيّت كند .\r\n( مسألهء 507 ) در تيمّم لازم نيست مشخصّ كند آيا بدل از وضو است ، يا بدل از غسل .\r\n2 - شخصاً تيمّم نمايد .\r\n( مسألهء 508 ) كسى كه نمى تواند شخصاً تيمّم كند ، بايد از ديگرى كمك بگيرد ، چنان كه در مورد وضو بيان گرديد .\r\n( مسألهء 509 ) كسى كه از ديگرى كمك ميگيرد ، در صورت امكان بايد با كمك او دستهاى خودش را بر زمين بزند و سپس آنها را به پيشانى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nو پشت دستها بكشد . اگر ممكن نباشد ، در اين صورت آن شخص دستهاى خودش را بر زمين مىزند و به پيشانى و پشت دست تيمّم كننده ميكشد .\r\n3 - ترتيب در ميان اجزاى تيمّم ، چنان كه در وضو گفته شد .\r\n4 - موالات ، يعنى پشت سر هم انجام دادن ، اگر چه بدل از غسل باشد .\r\n( مسألهء 510 ) در تيمّم بايد هر جزئى از اجزاى آن پشت سر هم انجام شود ، و عرفاً بگويند ، اين شخص مشغول تيمّم است و نگويند آن را رها كرده سپس به آن مشغول شده است .\r\n5 - پاك بودن اعضاى تيمّم .\r\n( مسألهء 511 ) اگر دست تيمّم كننده نجس باشد و هنگام زدن دستهايش بر زمين در اثر رطوبت موجب نجاست زمين گردد ، تيمّم او باطل است .\r\n( مسألهء 512 ) بنابر احتياط واجب ، اگر خشك هم باشد و موجب نجاست زمين نگردد باز هم نمى تواند با دست نجس تيمّم كند ، مگر اين كه از پاك كردن آن معذور باشد . در اين صورت به شرط خشك بودن مانعى ندارد .\r\n( مسألهء 513 ) اگر بعد از فراغت از تيمّم در صحّت آن شك كند ، به شك خود اعتنا نكند و بنا را بر صحّت آن بگذارد . همچنين اگر پس از انجام يكى از اجزاى آن ، شك كند آيا جزء قبلى را انجام داده است يا نه ؟ بنا را بر صحّت ميگذارد و به شك خود اعتنا نمى كند ، اگر چه تدارك كردن آن احتياط مستحب است .\r\n( مسألهء 514 ) پس از زدن دستها بر زمين ، اگر چيزى از خاك بر كف دستها بچسبد مستحب است اوّل آنها را تكان دهد ، سپس بر پيشانى و پشت دستها بكشد .\r\n* * *\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nمبحث چهارم : احكام تيمّم\r\n( مسألهء 515 ) بنابر احتياط واجب ، پيش از فرا رسيدن وقت نماز ، نمى تواند تيمّم كند ، مگر آنكه بداند يا بترسد كه پس از رسيدن وقت ، تيمّم كردن ممكن نباشد .\r\n( مسألهء 516 ) در وسعت وقت نمى توان نماز را با تيمّم خواند ، مگر به ملاحظهء اين كه عذرش تا آخر وقت باقى خواهد ماند . پس اگر عذرش باقى باشد نمازش صحيح است ، ولى اگر عذرش بر طرف شود ، بايد وضو يا غسل كرده ، نمازش را اعاده كند .\r\n( مسألهء 517 ) امّا در مورد كسى كه عذرش نبودن آب است ، پس اگر علم يا ظن نداشته باشد كه تا آخر وقت آب پيدا مىشود ، ميتواند در وسعت وقت نمازش را با تيمّم بخواند ، پس اگر در اثناى وقت آب پيدا شود ، اعاده لازم نيست ، مگر اينكه در ركعت اوّل و پيش از ركوع باشد ، در اين صورت بايد آن را قطع كرده ، وضو بگيرد و نمازش را از سر گيرد .\r\n( مسألهء 518 ) كسى كه از استعمال آب معذور است ، به جاى هر غسل واجبى ميتواند تيمّم بدل از غسل انجام دهد ، ولى بنابر احتياط واجب به جاى غسل هاى مستحبّى نمى تواند تيمّم كند .\r\n( مسألهء 519 ) كسى كه از وضو گرفتن معذور است ، براى هر موردى كه وضو مشروعيّت دارد ، ميتواند تيمّم بدل از وضو انجام دهد . حتّى براى با طهارت بودن و در مسجد ماندن ، كه شرعاً رجحان دارد ، ولى نمى توان براى دست زدن به خط قرآن تيمّم كرد ، مگر اين كه به آن مضطرّ شود و يا به دليلى رجحان پيدا كند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n( مسألهء 520 ) كسى كه براى هدف خاصّى تيمّم كرده ، ميتواند اهداف ديگرى را هم انجام دهد . مثلًا اگر براى نمازى تيمّم كرده ، ميتواند با آن تيمّم نمازهاى ديگرى هم بخواند و يا وارد مسجد شود ، اگر چه سابقهء جنابت داشته باشد .\r\n( مسألهء 521 ) كسى كه براى نمازى تيمّم كرده ، اگر وقت نماز بعدى وارد شود ، ميتواند با همان تيمّم آن را بخواند ، اگر چه فاصله زياد شده باشد .\r\n( مسألهء 522 ) تيمّم بدل از وضو فقط در دو صورت باطل مىشود :\r\n1 - پيدا شدن آب ( براى كسى كه به جهت نبودن آب تيمّم كرده بود ) .\r\n2 - سر زدن حدث ، يعنى يكى از چيزهايى كه وضو را باطل مىكند از او سر بزند .\r\n( مسألهء 523 ) كسى كه به جاى غسل تيمّم كرده ، تا وقتى عذرش باقى هست ، تيمّمش باطل نمى شود ، مگر اين كه يكى از موجبات غسل فراهم شود ، مثلًا : كسى كه به جاى غسل جنابت تيمّم كرده بود ، باز هم جنابت ديگرى بر او عارض شود .\r\n( مسألهء 524 ) كسى كه به جاى غسل تيمّم كرده ، اگر حدث اصغر از او سر بزند ، تيمّمش به قوّت خود باقى است ، فقط بايد براى نماز وضو بگيرد ، و اگر از آن هم معذور باشد ، تيمّم بدل از وضو انجام دهد .\r\n( مسألهء 525 ) در فرض بالا احتياط مستحب آن است كه هم وضو بگيرد و هم تيمّم بدل از غسل كند ، و اگر قدرت بر وضو ندارد ، يك تيمّم به نيّت ما فى الذّمه انجام دهد و معيّن نكند كه به جاى غسل يا وضو مىباشد .\r\n* * *\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nفصل دوازدهم : پيرامون طهارت از نجاسات\r\nكه شامل دو مبحث مىباشد :\r\n\r\nمبحث اوّل : نجاسات\r\nنجاسات ده چيز ميباشند :\r\nاوّل و دوّم : بول و غائط\r\n( مسألهء 526 ) هر حيوان حرام گوشتى كه خون جهنده دارد - كه اگر رگ گردنش را ببرند خون از آن ميجهد - ادرار و مدفوعش نجس مىباشد .\r\n( مسألهء 527 ) بول و غائط حيوان حلال گوشتى كه به خوردن مدفوع انسان عادت كند و بزغالهاى كه شير خوك بخورد ، نيز نجس مىباشد .\r\n( مسألهء 528 ) بول و غائط پرندگان پاك است ، اگر چه حرام گوشت باشند ، مانند باز شكارى .\r\nسوم : منى\r\n( مسألهء 529 ) منى هر حيوان حرام گوشتى كه خون جهنده دارد ، نجس است .\r\nچهارم : خون\r\n( مسألهء 530 ) خون هر حيوانى كه خون جهنده دارد - كه اگر رگ آن را ببرند ، خون از آن جستن مىكند - نجس است .\r\n( مسألهء 531 ) حيوانى كه مطابق دستور شرع ذبح شده و به مقدار متعارف خون از رگهاى گردنش رفته ، خونى كه در بدنش ميماند پاك است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n( مسألهء 532 ) خونى كه در تخم مرغ ديده مىشود پاك است ، اگر چه خوردن آن بنابر احتياط واجب حرام است .\r\n( مسألهء 533 ) خون ، منى ، بول و غائط پس از خروج از بدن ، نجس و پيش از آن پاك ميباشند و اگر چيزى مانند چاقو و آمپول در داخل بدن با آنها ملاقات كند ، نجس نمى شود .\r\nپنجم : مردار\r\n( مسألهء 534 ) مردار حيوانى كه خون جهنده دارد نجس است .\r\n( مسألهء 535 ) اگر قسمتى از بدن حيوان زنده را قطع كنند ، نجس است ، ولى پوست و زيگيل كه خود به خود از بدن جدا مىشود نجس نيست .\r\n( مسألهء 536 ) چيزهايى از مردار چون پشم ، مو ، كرك ، استخوان ، شاخ و ناخن كه روح ندارند ، پاك ميباشند .\r\n( مسألهء 537 ) تخم مرغى كه از شكم مرغ مرده بيرون ميآيد ، اگر پوست آن سفت شده باشد پاك است .\r\n( مسألهء 538 ) پنير مايهاى كه از شيردان برّه و بزغاله به دست ميآيد پاك است .\r\n( مسألهء 539 ) بنابر احتياط واجب از خود شيردان بايد پرهيز كرد ، فقط آن پنير مايهاى كه در درون آن به صورت جامد هست ، پاك مىباشد .\r\n( مسألهء 540 ) منظور از مردار هر حيوانى است كه به دستور شرع ذبح نشده باشد .\r\n( مسألهء 541 ) در هر موردى كه انسان شك كند آيا اين حيوان به دستور شرع ذبح شده يا نه ؟ حكم به عدم مىكند ، و در اين صورت گوشت ، پوست ، چرم ، پيه ، و روغن آن نيز نجس مىباشد ، مگر اين كه دليل شرعى بر تذكيهء آن باشد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n( مسألهء 542 ) گوشت ، پوست ، پيه ، چرم و روغنى كه در بازار مسلمانان خريد و فروش مىشود ، يا در كشور اسلامى تهيّه مىشود و يا در دست مسلمان است و صاحب آن با آن معاملهء حيوان تذكيه شده مىكند ، پاك است . مگر اين كه بدانيم آن را از غير مسلمان خريدهاند و در مورد تذكيهء آن تحقيق نكردهاند .\r\nششم و هفتم : سگ و خوك\r\n( مسألهء 543 ) همه اعضاى سگ و خوك ، حتّى مو و ناخن و ديگر اجزاى بيروح آنها نجس مىباشد .\r\nهشتم : كافر\r\n( مسألهء 544 ) يهودى ، مسيحى و مجوسى ( زرتشتى ) ظاهراً پاك هستند ، و ميتوان با آنها معاشرت نمود ، اگر چه كراهت دارد .\r\n( مسألهء 545 ) طهارت اهل كتاب در صورتى است كه با ملاقات نجاست ، مانند مردار و شراب خود را آلوده نكرده باشند .\r\n( مسألهء 546 ) در صورتى كه نميدانيم ، آيا با نجاست ملاقات كردهاند يا نه ، محكوم به طهارت هستند و ميتوان با آنها معاشرت نمود ، ولى در اين صورت كراهت شديدتر مىباشد .\r\n( مسألهء 547 ) كسى كه به اسلام اقرار مىكند ، ولى يكى از ضروريّات دين را انكار مىكند ، مثلًا ميداند خداوند شرب خمر را حرام كرده و\r\nپيامبر ( صلى الله عليه وآله ) آن را ابلاغ نموده ، اگر آن را انكار كند ، كافر مىشود .\r\n( مسألهء 548 ) كسى كه يكى از ضروريّات دين را نميداند خداوند حرام كرده ، و نميداند پيامبر اكرم ( صلى الله عليه وآله ) آن را ابلاغ نموده است ، اگر از روى جهالت و نادانى آن را انكار نمايد كافر نمى شود .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنهم : شراب\r\n( مسألهء 549 ) شراب ، آبجو و هر چيزى كه انسان را مست كند و روان باشد نجس است .\r\n( مسألهء 550 ) بنگ و حشيش و هر چيز مست كنندهاى كه جامد باشد ، پاك است ، اگر چه چيزى در آن بريزند كه روان گردد .\r\n( مسألهء 551 ) نجاست الكلها مشروط بر اين است كه مست كننده باشند ، پس اگر كسى ميداند كه مست كننده است برايش نجس است و اگر كسى نميداند براى او پاك است ، ولى به همهء مؤمنين توصيه ميكنيم كه در اين مورد احتياط كنند ، زيرا :\r\nاولًا : اگر روزى معلوم شود كه همهء اينها مست كننده و نجس بودهاند ، به مشكل ميافتند .\r\nثانياً : نظر به اينكه عدّهاى از مؤمنين بر اساس تحقيق خود و يا به استناد فتواى مرجع تقليدش آنها را نجس ميدانند ، هنگامى كه ديگران از آنها استفاده كنند ، موجب ناراحتّى و اذيّت آن عدّه از مؤمنان خواهد بود .\r\nعطرها و ادكلنهايى كه از خارج آورده ميشوند و حاوى الكل ميباشند ، برخى از مسلمانها بى توجّه به اين مسائل ، براى خشنودى خدا و به اميد پاداش اخروى ، مشاهد مشرفه و اماكن متبرّكه را با آنها خوشبو ميكنند ، در حالى كه عدّهء ديگرى از مؤمنان از آنها پرهيز ميكنند و به هنگام تشرّف به حرم ائمّه ( عليهم السلام ) دچار مشكلات ميشوند .\r\nاماكن عمومى ، به ويژه اماكن متبرّكه ، ملك شخصى آنها نيست كه بتوانند هر تصرّفى در آن انجام دهند ، بلكه وقف عام است و همهء مسلمانان حق دارند از آنها بهره بجويند ، و لذا اگر كارى انجام دهند كه عدّهاى از\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمؤمنان خود را ناگزير از پرهيز ببينند ، موجب محروميّت آنان خواهند شد و شايد در مواردى حرام باشد .\r\nشايسته است همه مؤمنين در اين مسائل دقت كنند و هر كارى را از روى انديشه و بصيرت انجام دهند ، تا موجبات آزار ديگران را فراهم نكنند .\r\n( مسألهء 552 ) آب انگور اگر خود به خود به جوش آيد ظاهر اين است كه مست كننده مىشود و لذا حرام و نجس مىباشد .\r\n( مسألهء 553 ) اگر آب انگور به وسيله آتش به جوش آيد ، حرام ولى پاك است و اگر آنقدر بجوشد كه دو سوم آن بخار شود و يك سوم آن بماند ، خوردن آن نيز حلال مىشود .\r\n( مسألهء 554 ) آب كشمش نيز بنابر احتياط واجب در حكم آب انگور مىباشد .\r\nدهم : عرق شتر نجاستخوار\r\n( مسألهء 555 ) بنابر احتياط واجب عرق شتر و هر حيوان نجاست وار نجس است .\r\n( مسألهء 556 ) عرق جنب و عرق حائض پاك است و اگر عرق آنها به لباسشان برسد ، مىتوانند با آن لباس نماز بخوانند .\r\n( مسألهء 557 ) عرق جنب از حرام اگر چه پاك است ، ولى بنابر احتياط واجب تا آن را نشستهاند نمى توانند با آن نماز بخوانند .\r\n* * *\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nاحكام نجاسات\r\n( مسألهء 558 ) اگر چيز پاكى با نجاست ملاقات كند و يكى از آنها رطوبتى داشته باشد كه به ديگرى سرايت مىكند ، در اين صورت آن شىء پاك نجس مىشود ، چه رطوبت آبى باشد ، يا رطوبت روغنى .\r\n( مسألهء 559 ) رطوبت مختصرى كه جز با گذشت زمان سرايت نمى كند ، مانند رطوبت ساختمانى كه در كنار گذرگاه آب است ، موجب انتقال نجاست نمى شود .\r\n( مسألهء 560 ) چيز روانى كه به نجاست برسد ، همهاش نجس مىشود ، مگر اين كه به جهت سرما و امثال آن به صورت جامد در آمده باشد ، كه در اين صورت فقط جايى كه به نجاست رسيده نجس مىشود .\r\n( مسألهء 561 ) ميزان در انجماد سفت بودن آن است بطوريكه مانند موش در آن ته نشين نشود ، مانند روغن در زمستان ، و غير اين كفايت نمى كند گرچه تا حدى غلظت داشته باشد .\r\n( مسألهء 562 ) شيرهء غليظ و ماست چكيده در حكم منجمد ميباشند ، ولى چيزهاى روان كه سيلان دارند ، اگر چه به كندى باشد ، بنابر احتياط واجب در حكم جامد نمى باشند .\r\n( مسألهء 563 ) شىء متنجّس كه با ملاقاتِ نجس ، نجس شده است ، همانند خود نجس مىباشد و هر چيزى كه با رطوبت به آن برسد نجس مىشود ، اگر چه با چند واسطه به آن رسيده باشد .\r\n( مسألهء 564 ) به طورى در مسأله 533 گفتيم ، عين نجاست هنگامى كه از بدن به بيرون نيامده ، پاك است و اگر چيزى مانند سوزن و چاقو در داخل\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبدن با آن ملاقات كند - اگر ذرّات آن را همراه نداشته باشد - پاك است .\r\n( مسألهء 565 ) اگر كسى با آب نجسى مضمضه كند ، آب كشيدن داخل دهان لازم نيست .\r\n( مسألهء 566 ) دندان مصنوعى و روكش فلزى دندانها در حكم داخل دهان ميباشند و آب كشيدن آنها لازم نيست . و احتياط وجوبى اينست كه اگر چيز پاك از توابع باطن بدن نباشد نجس مىشود ، مثل اينكه انسان دو انگشت خود را داخل دهان نمايد و يكى از آنها نجس باشد و در دهان با رطوبت باهم ملاقات نمايند وسپس خارج نمايد .\r\n( مسألهء 567 ) اگر در نجاست چيزى شك كند ، حكم به طهارت آن مىكند ، پس اگر نميداند چيزى پشم گوسفند است يا موى سگ ؟ يا نميداند با نجس ملاقات كرده يا نه ؟ و يا ميداند با نجس ملاقات كرده ، ولى نميداند رطوبت سرايت كننده داشته يا نه ؟ در همه اين صورتها پاك است .\r\n( مسألهء 568 ) در نماز بايد بدن و لباس نمازگزار پاك باشد ، حتّى لباسهائى كه فعلًا در حال نماز ساتر نيست و يا از جهت نازكى صلاحيت ستر ندارد .\r\n( مسألهء 569 ) در نماز احتياط و هنگام انجام اجزاى فراموش شدهء نماز ، بايد بدن و لباس نمازگزار پاك باشد و نيز در سجدهء سهو بنابر احتياط واجب .\r\n( مسألهء 570 ) در نماز ميّت پاك بودن بدن و لباس نمازگزار شرط نيست .\r\n( مسألهء 571 ) مكان نمازگزار لازم نيست پاك باشد ، به شرط اينكه خشك باشد و يا رطوبت سرايت كننده نداشته باشد كه بدن يا لباسش را نجس كند ، ولى محل سجدهء او بايد پاك باشد .\r\n( مسألهء 572 ) اگر لباس يا بدن نمازگزار نجس باشد و او مطّلع نباشد ، يا نداند كه نمى توان با آن نماز خواند و با آن نماز بخواند و بعد از نماز\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمطّلع شود ، نمازش صحيح است و اعادهء آن لازم نيست ، مگر در خون حيض ، كه بنابر احتياط واجب بايد نمازش را اعاده كند .\r\n( مسألهء 573 ) كسى كه ميدانست لباس يا بدنش نجس مىباشد ، اگر فراموش كند و با آن نماز بخواند ، بايد نمازش را اعاده كند و اگر وقت گذشته بايد آن را قضا نمايد .\r\n( مسألهء 574 ) اگر كسى نميدانست كه مثلًا بند ساعتش از اجزاى مردار است و با آن نماز خوانده ، نمازش صحيح است ، ولى اگر ميدانست و فراموش كرده بود ، بايد آن را اعاده كند بنابر احتياط واجب .\r\n( مسألهء 575 ) اگر نمازگزار در وسط نماز متوجّه شود بدن يا لباسش نجس است و بداند مقدارى از نماز را با آن خوانده نمازش باطل است . و اگر نداند و بتواند بدون اينكه يك از منافيات نماز را انجام دهد مانند انحراف از قبله يا عورتش كشف شود ، آن را بشويد و يا از خود دور كند ، بايد انجام دهد و گرنه بايد نماز را از سر بگيرد .\r\n( مسألهء 576 ) اگر كسى ميدانست لباس ، يا بدن او نجس بوده ، خودش يا ديگرى آن را شست و با آن نماز خواند ، بعد از نماز متوجّه شد كه آثار نجاست در لباس يا بدنش هنوز باقى است ، نمازش صحيح است و احتياج به اعاده ندارد ، مگر در موردى كه احتياج به دقّت و تلاش داشته و انجام نداده است مانند منى در اين صورت بنابر احتياط واجب نماز را اعاده كند .\r\n( مسألهء 577 ) كسى كه منحصراً لباس نجس در اختيار دارد و به جهت سرما و امثال آن ناگزير است آن را بپوشد و با آن نماز بخواند ، نمازش صحيح است ، ولى در صورت امكان بنابر احتياط واجب يك بار با آن نماز بخواند و يك بار ديگر آن را در آورده مطابق وظيفهء برهنگان رفتار نمايد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n( مسألهء 578 ) اگر كسى متوجّه شود نمازگزارى با بدن ، يا لباس نجس نماز ميخواند ، لازم نيست او را متوجّه نمايد .\r\n( مسألهء 579 ) در چند مورد نماز خواندن با بدن و لباس نجس مانعى ندارد :\r\n1 - خون زخمها و دملهايى كه در ظاهر بدن باشند ، تا هنگامى كه آن زخم يا دمل بهبودى نيافته ، در نماز مورد عفو هستند .\r\n( مسألهء 580 ) چرك و خونابهاى كه همراه خون از زخم ، يا دمل بيرون ميآيد ، همچنين دارو و مرهمى كه روى زخم ميگذارند و در اثر ملاقات با خون نجس ميشوند ، تا هنگامى كه زخم خوب نشده ، مورد عفو ميباشند .\r\n( مسألهء 581 ) خون زخمها و دملهايى كه در ظاهر نباشند ، مثلًا در داخل دهان و بينى باشند ، اگر به ظاهر لباس يا ظاهر بدن سرازير شوند در نماز مورد عفو نمى باشند .\r\n( مسألهء 582 ) خون بواسير در نماز - بنابر احتياط واجب - مورد عفو نيست ، اگر چه دانه هايش در ظاهر باشند .\r\n2 - خون كمتر از يك درهم در لباس مورد عفو است ، ولى بنابر احتياط واجب در بدن مورد عفو نيست و منظور از يك درهم ، به مقدار يك دائره به قطر دو سانتيمتر و سه ميلى متر مىباشد .\r\n( مسألهء 583 ) برخى از اقسام خونها به هيچوجه مورد عفو نيستند ، اگر چه كمتر از يك درهم باشند ، از آن جمله است :\r\n1 ) خون حيض و نفاس نيز بنابر احتياط واجب .\r\n2 ) خون آميخته با آب ، يا چرك\r\n3 ) خون حيوان نجس العين ، بنابر احتياط واجب .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n4 ) خون ميته ، بنابر احتياط واجب .\r\n5 ) خون حيوان حرام گوشت .\r\n3 - لباس كوچكى كه به تنهايى عورت مرد را نپوشاند ، مانند جوراب ، عرقچين و دستمال كوچك ، در نماز مورد عفو ميباشند .\r\n( مسألهء 584 ) اجزاى مردار ، نجس العين و حيوان حرام گوشت هر قدر كوچك هم باشند ، در نماز مورد عفو نيستند .\r\n( مسألهء 585 ) نمازگزار - بنابر احتياط واجب - نبايد چيزى از اجزاى مردار ، نجس العين و حيوان حرام گوشت را همانند كيف همراه داشته باشد .\r\n4 - لباس مادرى كه پرستارى بچّهاش را بر عهده دارد در نماز مورد عفو است ، مشروط بر اين كه :\r\n1 ) فقط يك لباس داشته باشد و يا به جهت سرما و امثال آن به پوشيدن همهء آنها ناگزير باشد .\r\n2 ) تهيهء لباس پاك براى او دشوار باشد ، بنابر احتياط واجب .\r\n3 ) در هر روز يك بار آن را و بنابر احتياط واجب مقصود از روز در مقابل شب مىباشد .\r\n4 ) لباس او فقط با ادرار بچّه آلوده باشد و نجاست ديگرى به آن نرسيده باشد .\r\n5 ) مادر بچّه باشد نه دايه و پرستار كودك ديگران .\r\n( مسألهء 586 ) خوردن و نوشيدن خوراك نجس و خوراك متنجّس حرام است .\r\n( مسألهء 587 ) نجس كردن مسجد حرام است ، اگر چه موجب بى حرمتى به آن نباشد .\r\n( مسألهء 588 ) اگر تعمير مسجد بدون نجس كردن آن ممكن نباشد ، با اجازهء متولّى خاصّ ، يا عام جايز مىشود .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n( مسألهء 589 ) اگر مسجد نجس شده باشد بر همه مكلّفين واجب است نسبت به تطهير آن اقدام فورى نمايند .\r\n( مسألهء 590 ) اگر نجاست به اعماق مسجد نفوذ كرده باشد ، بر طرف كردن آن از درون آن واجب نيست ، اگر چه بدون تخريب هم امكانپذير باشد .\r\n( مسألهء 591 ) نجس كردن فرش و ظروف و اثاث مسجد حرام است و اگر نجس شوند بايد نسبت به تطهير آنها اقدام شود ، مگر چيزهايى كه به همين منظور تهيّه مىشود ، مانند قفسه و جاكفشى .\r\n( مسألهء 592 ) نجس كردن اماكن متبرّكه و مشاهد مشرّفه حرام است و در صورتى كه بقاى نجاست موجب بى حرمتى باشد بايد نسبت به تطهير آن اقدام گردد .\r\n( مسألهء 593 ) نجس كردن قرآن كريم ، و هر چيزى كه به جهت انتساب به چيز مقدّسى قداست پيدا كند ( مانند پرده كعبه ، تربت امام\r\nحسين ( عليه السلام ) ) حرام است و تطهير آنها واجب مىباشد .\r\n* * * \r\nمبحث دوّم : مطهّرات\r\nدوازده چيز نجاست را پاك مىكند و احكام آنها نسبت به موارد آنها متفاوت است :\r\nاوّل : آب\r\n( مسألهء 594 ) آب مطلق و پاك به هر متنجّسى برسد و بر آن غلبه كند به سه شرط آن را پاك مىكند :\r\n1 - عين نجاست از بين برود . ولى اگر رنگ ، بو و چربى آن بماند ضررى به پاك شدن آن نميرساند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n( مسألهء 595 ) اگر عين نجاست پس از شستن در آن باقى بماند پاك نمى شود ، اگر چه در آب كُرّ ، جارى ، يا باران شسته باشند .\r\n( مسألهء 596 ) صابون ، اشنان و ديگر ذرّات شوينده كه هنگام شستن در اثر ملاقات با نجاست نجس ميشوند ، بايد از شىء شسته شده دور شوند و يا با غلبهء آب بر آنها تطهير شوند .\r\n2 - در شستشو با آب قليل ، بايد غساله به طور متعارف از آن جدا شود . و اگر آب در آن نفوذ كرده ، بايد به وسيلهء فشار دادن و يا تكان دادن غسالهء آن را جدا كنند .\r\n3 - آب بر روى چيز متنجّس ريخته شود ، و اگر شىء نجس به داخل آب قليل انداخته شود ، نه تنها پاك نمى شود ، بلكه آب را نجس مىكند .\r\n( مسألهء 597 ) در آب كُرّ ، جارى و باران ، اگر يك بار آب بر شىء متنجّس برسد و بر آن احاطه كند ، آن را پاك مىكند .\r\n( مسألهء 598 ) در آب قليل نيز يك بار شستن كفايت مىكند ، مگر در مواردى كه از آن جمله است :\r\n1 ) در بول ، بايد دو مرتبه آب بر آن ريخته شود و غسالهاش جدا گردد ، يا دوبار شسته شود و غسالهاش منفصل شود .\r\n( مسألهء 599 ) در شستن ادرار يك بار شستن ، يا يك بار آب ريختن كفايت نمى كند ، اگر چه به مدّت طولانى آب ريخته شود و بيش از مقدارِ دو بار به صورت متّصل آب ريخته شود ، بلكه بايد وسط آن قطع شود .\r\n( مسألهء 600 ) اگر لباسى با ادرار پسر بچهء شيرخوارى كه خوراك ديگر نمى خورد ، نجس شود ، با ريختن يك بار آب بر روى آن پاك مىشود ، اگر چه احتياط واجب در آنست كه فشار هم داده شود تا غسالهاش جدا گردد .\r\n2 ) در مورد ظروف متنجّس كه بايد سه بار شسته شوند ، يا سه بار آب\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدر آنها بريزند و خالى كنند .\r\n3 ) ظرفى كه به وسيلهء آب خوردن خوك از آن ، و يا بنابر احتياط واجب مردن موش صحرائى در آن نجس شود ، بايد هفت مرتبه شسته شود .\r\n4 ) ظرفى كه سگ از آن آب بخورد ، بايد اوّل خاك مالى شود ، يعنى با آبى كه مقدارى خاك پاكيزه در آن ريخته شده آن را بشويند سپس دو بار با آب خالى شسته شود .\r\n( مسألهء 601 ) ظرفى كه سگ آن را ليسيده يا آب دهانش در آن ريخته ، بنابر احتياط واجب بايد پس از خاك مالى سه بار شسته شود .\r\n( مسألهء 602 ) ظرفى كه سگ از آن آب خورده ، اگر در آب كرّ و جارى شسته شود ، باز هم بايد خاك مالى شود ، جز اين كه يك بار شستن كفايت مىكند .\r\n( مسألهء 603 ) در همهء اين موارد بايد در شستن نخستين و يا پيش از آن عين نجاست از بين رفته باشد و گرنه آن شستن ، شستن اوّلى محسوب نمى شود .\r\n( مسألهء 604 ) سه بار شستن در مورد ظرفهايى است كه آب در آنها جمع مىشود ، پس اگر در ظرفى آب جمع نشود ، يك بار شستن كافى است ، مانند ظرفهايى كه خيلى گود نباشند ، يا همانند ظرف شويى ها در ته آن آبرو باشد و يا بخواهيم پشت ظرف را بشوييم .\r\n( مسألهء 605 ) اگر در لباس متنجّس ذرّات صابون ، گل و اشنان مانده باشد ، چنانچه مانند پودر اشنان سفت باشد كه با شسته شدن ظاهرِ آن پاك مىشود ، با پاك شدن لباس ، آنها نيز پاك شدهاند ، و گرنه آنها نجس خواهند بود و آن قسمت از لباس نيز نجس خواهد شد .\r\nدوم : زمين\r\n( مسألهء 606 ) زمين با شرايط زير و راه رفتن بر آن ، كف پا ، دمپايى ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nكفش و چكمه را پاك مىكند :\r\n1 ) بنابر احتياط واجب زمين بايد پاك باشد .\r\n2 ) زمين خشك باشد .\r\n3 ) با راه رفتن روى زمين عين نجاست از بين برود .\r\n4 ) نجاست كف پا يا زير كفش از زمين به آن رسيده باشد .\r\n( مسألهء 607 ) اگر در اثر راه رفتن كف پا زخمى شود و خون از آن جارى شود ، چنين نجاستى را زمين پاك نمى كند ، بلكه منحصراً نجاستى را پاك مىكند كه در اثر راه رفتن از زمين به آن رسيده باشد .\r\n( مسألهء 608 ) اگر انسان يك جا بايستد و كف پا يا زير كفش خود را به زمين بمالد پاك نمى شود ، بلكه بايد روى زمين راه برود .\r\nسوّم : آفتاب\r\n( مسألهء 609 ) زمين ، ساختمان و اشياء غير منقول چون : درب ، پنجره ، درخت ، گياه و ميوه ( اگر چه وقت چيدنش رسيده باشد ) به وسيلهء آفتاب پاك ميشوند .\r\n( مسألهء 610 ) براى پاك شدن اشياء غير منقول با آفتاب شرايطى هست كه از آن جمله است :\r\n1 ) محل نجس تر باشد ، سپس به وسيلهء تابش خورشيد خشك شود . و اگر به وسيلهء باد و غيره خشك شود ، سپس آن را خيس كنند و به وسيلهء آفتاب خشك شود پاك ميگردد .\r\n2 ) عين نجاست در صورتى كه جرم داشته باشد ، به وسيلهء آفتاب و يا به هر وسيلهء ديگر از بين رفته باشد . ولى در مثل ادرار كه جرم ندارد خشك شدن آن كافى است . مگر اين كه روى هم انباشته شود و جرم پيدا كند ، كه\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر اين صورت بنابر احتياط واجب بايد با ريختن آب آن را رقيق نمايند .\r\nچهارم : استحاله\r\n( مسألهء 611 ) اگر جسم نجس به جسم ديگرى تبديل شود كه عرفاً با جسم قبلى متباين باشد پاك مىشود ، مثل اين كه آب بخار شود ، چوب خاكستر شود ، يا غذاى نجسى را حيوان حلال گوشتى بخورد و تبديل به سرگين گردد .\r\n( مسألهء 612 ) اگر گِل نجس تبديل به آجر و سفال شود ، يا سنگ نجس تبديل به گچ و آهك شود پاك نمى شود .\r\n( مسألهء 613 ) اگر چوب نجس را بسوزانند و تبديل به زغال شود بنابر احتياط واجب پاك نمى شود .\r\nپنجم : انقلاب\r\n( مسألهء 614 ) اگر شراب سركه شود و يا تبديل به چيز ديگرى شود كه مست نكند و به آن شراب نگويند ، پاك مىشود ، چه خودش دگرگون شود و يا چيزى چون نمك و امثال آن در آن بگذارند تا آن را دگرگون سازد ، اگر چه در آن حل نشود .\r\n( مسألهء 615 ) اگر چيزى را با شراب مخلوط كنند كه ديگر به آن شراب نگويند و در اثر كم شدن مادّهء خمرى مست نكند ، پاك نمى شود . مگر اين كه آن را در آب كرّ بريزند و به كلّى در آن مستهلك شود ، كه ديگر نجاستى در كار نخواهد بود .\r\n( مسألهء 616 ) پاك شدن شراب در اثر سركه شدن مشروط بر آنست كه نجاست خارجى به آن نرسيده باشد . پس اگر شراب را در ظرف نجس ( به غير شراب ) بريزند ، با سركه شدن پاك نمى شود .\r\n( مسألهء 617 ) اگر سركه به غير شراب نجس شود ، سپس تبديل به\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nشراب گردد ، آنگاه مبدّل به سركه شود ، پاك نمى شود .\r\nششم : انتقال\r\n( مسألهء 618 ) اگر خون حيوان نجس العين به بدن پشه ، كنه و كك منتقل شود پاك ميگردد .\r\nهفتم : اسلام\r\n( مسألهء 619 ) بدن كافر - غير اهل كتاب - عرق ، آب دهان و بينى او با مسلمان شدن پاك مىشود .\r\n( مسألهء 620 ) مرتد فطرى ( كسى كه قبلًا مسلمان بوده و بعد مرتد شد ) با گفتن شهادتين از روى اعتقاد پاك مىشود .\r\n( مسألهء 621 ) كودك مميّز كه شهادتين بگويد و ابراز اسلام كند ، از او پذيرفته مىشود ، اگر چه پدر و مادرش مسلمان نباشد .\r\nهشتم : تبعيّت\r\n( مسألهء 622 ) بچه غير مميّز كه اظهار اسلام يا كفر نكرده ، به وسيلهء مسلمان شدن پدر ، جد ، مادر و يا هر كسى كه اين كودك در تحت كفالت او مىباشد ، پاك مىشود .\r\n( مسألهء 623 ) هنگامى كه شراب سركه مىشود ، ظرف آن ، نمك و يا هر چيز ديگرى كه به طور معمول در آن ميگذارند تا زود سركه شود ، به تبعيّت پاك ميشوند .\r\n( مسألهء 624 ) تشتى كه لباس متنجّس را در آن ميشويند ، هنگامى كه شستشو تمام شد و لباس پاك شد و غسالهء آن بيرون ريخته شد ، آن تشت نيز به تبعيت پاك مىشود .\r\n( مسألهء 625 ) كسى كه ميت را غسل ميدهد ، با تمام شدن غسل ميّت\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدست غسل دهنده ، وسائلى كه در غسل او به كار ميرود ، تخته يا سنگى كه ميت را روى آن غسل ميدهند ، همهاش به تبعيت پاك ميشوند .\r\n( مسألهء 626 ) اگر ميّت را با لباسش غسل بدهند ، با پايان يافتن غسل ميّت آن لباس نيز پاك مىشود ، و ماندن لباس بر فراز ميّت موجب نجاست او نمى شود ، اگر چه پاك شدن لباس مشروط به فشار دادن مىباشد .\r\nنهم : بر طرف شدن عين نجاست\r\n( مسألهء 627 ) اگر داخل دهان ، داخل بينى و داخل چشم نجس شود ، با بر طرف شدن عين نجاست ، پاك ميشوند و نيازى به شستن داخل آنها نيست .\r\n( مسألهء 628 ) بر طرف شدن عين نجاست از داخل و يا ظاهر بدن حيوان موجب پاك شدن آن مىشود ، اگر بگوييم كه با ملاقات نجاست نجس مىشود .\r\nدهم : استبراء\r\n( مسألهء 629 ) حيوانى كه به نجاست خوارى خو گرفته ، ادرار و مدفوعش نجس مىباشد ، هنگامى كه او را استبراء كنند - يعنى مدتى او را از خوردن نجاسات جلوگيرى كنند - ادرار ، سرگين و همچنين عرق او - بنابر نجاستش - پاك ميگردد .\r\nمدّت لازم براى استبراء هر حيوانى در بخش احكام « خوردنيها و آشاميدنيها » بيان خواهد شد .\r\n( مسألهء 630 ) بره و بزغالهاى كه از خوك شير خورده باشد ، او نيز به وسيلهء استبراء پاك و حلال مىشود .\r\nيازدهم : غسل ميّت\r\n( مسألهء 631 ) هنگامى كه غسل ميت تكميل شد ، بدن او پاك مىشود و اين منحصراً با غسل كامل ( غسل هاى سه گانه ) انجام ميگردد . پس بدن\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nميّتى كه از باب ضرورت غسل ناقص يا تيمم دادهاند پاك نمى شود .\r\nدوازدهم : سنگ استنجاء\r\n( مسألهء 632 ) سنگ و يا هر چيز ديگرى كه براى پاك كردن محل مدفوع به كار ميرود ، با شرايطى كه در مسأله 69 تا 71 گفته شد ، جايگاه مدفوع را پاك مىكند .\r\n* * * ( مسألهء 633 ) اگر انسان آگاهى دارد كه چيزى نجس بود و نميداند آيا آن را آب كشيدهاند يا نه ؟ بنا را بر نجاست آن ميگذارد ، مگر اين كه دو نفر شاهد عادل گواهى دهند كه آن چيز تطهير شده است و يا كسى كه آن چيز در اختيار اوست ( ذُواليد ) بگويد كه آن چيز پاك گرديده است .\r\n( مسألهء 634 ) اگر ميدانيم كه چيز متنجّسى را به قصد تطهير شستهاند ولى نميدانيم آيا اين تطهير به صورت صحيح انجام يافته است يا نه ؟ بنا را بر صحّت آن ميگذاريم .\r\n( مسألهء 635 ) اگر بدانيم بدن ، لباس يا ابزار و ادوات مسلمانى نجس شده ، سپس مدّتى آن مسلمان از ديد ما غايب شود ، به سه شرط بنا را بر طهارت آن خواهيم گذاشت :\r\n1 - اين احتمال برود كه در اين فاصله آن را شسته باشند ولو بدون قصد تطهير .\r\n2 - آن فرد مسلمان از نجس شدن آن مطّلع باشد .\r\n3 - با آن شىء نجس معاملهء پاك نمايد ، مثلًا آن دست نجس شده را به آبى بزند كه آن را مىخورد يا از آن وضو ميگيرد و يا با آن لباسى كه نجس شده بود ، نماز بخواند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nبخش پايانى : احكام ظرفها\r\n( مسألهء 636 ) ظرفهاى شراب قابل تطهير هستند ، اگر چه از جنسى همانند سفال باشند كه رطوبت به درون آنها نفوذ مىكند .\r\n( مسألهء 637 ) استعمال ظرفهاى طلا و نقره براى خوردن و آشاميدن و امثال آن حرام است ، اگر چه عيار آنها خالص نباشد ، ولى از نظر عرف طلا و نقره به شمار بيايند .\r\n( مسألهء 638 ) نگهدارى ظرفهاى طلا و نقره براى تزيين و يا به عنوان اندوخته مانعى ندارد .\r\n( مسألهء 639 ) به كار بردن ظرفى كه در آن قطعهاى طلا يا نقره به كار برده شده ، مانعى ندارد ، اما بنابر احتياط واجب از جايى كه طلا و نقره در آنجا به كار رفته نياشامد .\r\n( مسألهء 640 ) منظور از ظرف چيزى است كه به طور معمول براى خوردن و آشاميدن ، و يا مثل آفتابه و لگن براى وضو گرفتن و امثال آن به كار ميرود ، امّا قاشق و چنگال و امثال آنها اگر چه ابزار غذاخورى هستند ، ولى ظرف محسوب نمى شوند و لذا اگر از طلا و نقره باشند مانعى ندارد .\r\n( مسألهء 641 ) ظرفهايى كه مرسوم شده در خانه ها از آنها به عنوان دكور استفاده مىشود ، اگر از طلا و نقره باشند ، مانعى ندارد .\r\n( مسألهء 642 ) قوطى سيگار ، جعبهء عطر ، ظرفهاى قرآن ، دعا و حرز و غيره اگر از طلا و نقره باشد ، مانعى ندارد .\r\n( مسألهء 643 ) آنچه به عنوان دكور و غيره به شكل شيشهء نوشابه ها از طلا و نقره درست ميكنند مانعى ندارد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nاحكام نماز\r\nنماز يكى از پايه هايى است كه شالودهء دين مقدّس اسلام براساس آن استوار گشته است .\r\nپس از ايمان ، نماز بهترين و برترين پايه اسلام ، استوارترين ستون دين و روشن ترين مظهر آئين اسلام است .\r\nبر اساس روايات فراوانى كه از رسول اكرم ( صلى الله عليه وآله ) و پيشوايان\r\nمعصوم ( عليهم السلام ) رسيده است :\r\n1 ) « نماز » آخرين وصيّت رسول اكرم ( صلى الله عليه وآله ) و ديگر پيامبران عظيم الشّأن ( عليهم السلام ) مىباشد .\r\n2 ) اوّلين چيزى كه روز قيامت از انسان بازخواست مىشود « نماز » است .\r\n3 ) هر كس عمداً نمازش را ترك كند پيوند اسلام از او گسسته مىشود .\r\n4 ) « نماز » مرز بين اسلام و كفر است .\r\n5 ) استوارترين رشتهء اتّصال بين خالق و مخلوق و عميق ترين وسيله ياد كرد آفريدگار جهان « نماز » است .\r\nشايسته است انسان همواره به آن اهتمام بورزد ، رابطهاش را از آن قطع نكند ، با خضوع و خشوع آن را انجام دهد ، با آرامش و تدبّر آن را بجا آورد ، ركوع ، سجود و ديگر اجزاى آن را به طور كامل و صحيح انجام دهد ، كه\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nفرمودهاند :\r\n6 ) اگر نماز پذيرفته شود ، ديگر عبادتها نيز پذيرفته مىشود ، ولى اگر نماز مورد پذيرش قرار نگيرد ، ديگر عبادتها نيز مردود مىشود .\r\nامام صادق ( عليه السلام ) در واپسين لحظات حيات خود فرمودند :\r\n7 ) شفاعت ما به كسى كه نمازش را سبك بشمارد نميرسد .\r\nدر اينجا فرصت نيست كه احاديث فراوانى در فضيلت و اهميّت نماز آورده شود و لذا به حديثى از پيامبر اكرم و حديث ديگرى از امام\r\nصادق ( عليه السلام ) بسنده ميكنيم :\r\n8 ) امام باقر ( عليه السلام ) از رسول اكرم ( صلى الله عليه وآله ) روايت مىكند كه فرمود : « اگر بر در خانه يكى از شما نهرى باشد و او هر روز پنج بار در آن شستشو كند ، آيا چيزى از پليدى در تن او باقى ميماند ؟ » .\r\nراوى ميگويد : گفتم : « نه » ، فرمود :\r\n« نماز نيز همان نهر جارى است ، هر نمازى كه خوانده مىشود كفّارهء گناهان بين دو نماز است » .\r\nامام صادق ( عليه السلام ) نيز در اين رابطه فرمود :\r\n9 ) نماز واجب از بيست حج بهتر است و يك حج از بيست خانهاى كه پر از طلا باشد و همهاش در راه خدا انفاق گردد بهتر و برتر است .\r\nدل انسان شديداً آزرده مىشود از آنچه امروز از وضع بسيارى از مردم مشاهده مىشود كه چگونه در مورد اين فريضهء بزرگ الهى سستى و سهل انگارى ميكنند ، كه بايد گفت :\r\n( انّا لِلّهِ وَ انّا الَيْهِ راجِعُونَ )\r\nاميدواريم كه همين مقدار اشاره كافى باشد و برادران ايمانى را از\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nسستى و سهل انگارى باز دارد و آنها را به اهتمام ورزيدن در مورد اين فريضه بزرگ وا دارد ، كه : [ فَانَّ الذّكْرى تَنْفَعُ الْمُؤْمِنينَ 
  ] .\r\nاز خداوند منّان مدد ميجوييم كه او تنها يار و ياور و مددكار ماست .\r\nمدخل\r\nنمازهايى كه در زمان ما ( در عهد غيبت حضرت ولى عصر ارواحنا فداه ) بالأصاله واجب هستند ، چهار تا ميباشند :\r\n1 ) نمازهاى يوميّه\r\n2 ) نماز آيات\r\n3 ) نماز ميّت\r\n4 ) نماز طواف\r\nدر اين تقسيم نماز جمعه نيز جزء نمازهاى يوميّه به شمار ميآيد .\r\nديگر نمازها مستحبّى هستند ، مگر اين كه انسان به وسيلهء نذر ، عهد ، قسم و يا اجير شدن ، نماز ديگرى را بر خود واجب كند .\r\nاحكام نماز طواف را در مناسك حج بيان كرديم ، نماز ميّت نيز در ضمن احكام ميّت بيان گرديد ، نمازهاى يوميّه ، آيات و مستحبّى در اينجا ، در ضمن چند فصل بيان ميگردد :\r\n* * *\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nفصل اوّل : نمازهاى يوميّه و اوقات آنها\r\nدر شبانه روز پنج نماز واجب مىباشد : صبح ، ظهر ، عصر ، مغرب و عشاء .\r\n( مسألهء 644 ) نماز « وُسْطى » كه در قرآن كريم به ويژه مورد تأكيد قرار گرفته ، همان نماز ظهر مىباشد .\r\n( مسألهء 645 ) در عصر غيبت حضرت بقيّةالله ارواحنافداه انسان مخيّر است كه در روزهاى جمعه ، نماز ظهر و يا نماز جمعه را با شرايط خاصّ خود بخواند .\r\n( مسألهء 646 ) نماز صبح دو ركعت ، نماز مغرب سه ركعت ، ديگر نمازهاى واجب يوميّه چهار ركعت ميباشند كه در سفر و به هنگام ترس از خطر به صورت قصر ( دو ركعتى ) خوانده ميشوند .\r\n( مسألهء 647 ) نمازهاى مستحبّى بسيار فراوان است كه به برخى از آنها اشاره خواهيم نمود ، در اينجا فقط اشارهاى كوتاه به نافله هاى روزانه داريم كه در رابطه با نمازهاى يوميّه ميباشند .\r\n( مسألهء 648 ) نافله هاى روزانه عبارتند از :\r\n1 ) نافلهء ظهر ، هشت ركعت پيش از نماز ظهر\r\n2 ) نافلهء عصر ، هشت ركعت پيش از نماز عصر\r\n3 ) نافلهء مغرب ، چهار ركعت بعد از نماز مغرب\r\n4 ) نافلهء عشاء ، دو ركعت نشسته ، بعد از نماز عشاء ، كه « وُتَيره »\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nناميده مىشود و يك ركعت به شمار ميآيد اگر چه بجا آوردن آن در حال ايستاده افضل است .\r\n5 ) نماز شب ، هشت ركعت\r\n6 ) نماز شَفع ، دو ركعت\r\n7 ) نماز وتر ، يك ركعت\r\n8 ) نافلهء صبح ، دو ركعت پيش از نماز صبح\r\n( مسألهء 649 ) روزهاى جمعه چهار ركعت به نافله هاى روزانه افزوده مىشود و پيش از زوال ( اذان ظهر ) خوانده مىشود و بهتر است كه شش ركعت خوانده شود و اگر كسى فقط برخى از آنها را بخواند مانعى ندارد .\r\n( مسألهء 650 ) به جز نماز « وتر » كه يك ركعت است ، همه نمازهاى نافله دو ركعتى ميباشند و بايد در هر دو ركعت تشهد و سلام داده شود .\r\n( مسألهء 651 ) ديگر نمازهاى مستحبّى نيز دو ركعتى ميباشند ، به جز موارد نادرى ( چون نماز اعرابى ) كه بيان مىشود .\r\n( مسألهء 652 ) نافله هاى يوميّه و ديگر نمازهاى مستحبّى را ميتوان در حال اختيار نشسته ، و در حال حركت ( پياده و سواره ) به جا آورد .\r\n( مسألهء 653 ) كسى كه قدرت بر ايستادن دارد نمى تواند نمازهاى واجب را در حال نشسته بخواند .\r\n( مسألهء 654 ) كسى كه ميتواند در جاى ساكن و در حال آرامش بدن نماز بخواند ، نمى تواند نمازهاى واجب را در حال حركت و يا سواره بخواند ، ولى كسى كه سوار كشتى يا هواپيما مىباشد وامكان نماز درجاى ساكن برايش ميسر نباشد ، ميتواند در حال حركت نمازهايش را به جا آورد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n( مسألهء 655 ) كسى كه نمازهاى مستحبّى را در حال حركت ( پياده يا سواره ) ميخواند ، لازم است ركوع و سجده را به اشاره انجام دهد و بنابر احتياط واجب براى سجده ، بيش از ركوع اشاره كند .\r\nاوقات نمازهاى يوميّه\r\n( مسألهء 656 ) وقت نمازهاى ظهر و عصر ، از اوّل ظهر است تا مغرب ، و وقت نمازهاى مغرب و عشا ، از اوّل مغرب است تا نيمهء شب ، و وقت نماز صبح از طلوع فجر صادق است تا طلوع خورشيد .\r\n( مسألهء 657 ) منظور از نيمهء شب ما بين مغرب و اذان صبح ( سپيده دم ) مىباشد .\r\n( مسألهء 658 ) نماز مغرب و عشا را نبايد از نيمه شب به تأخير بيندازد ولى اگر كسى آنها را تا نيمه شب نخوانده باشد ، بايد پيش از اذان صبح آنها را بخواند ، ولى بايد نيّت ادا و قضا نكند ، بلكه به عنوان مافيالذّمّه ( به قصد آنچه در عهدهء او هست از قضا يا ادا ) نيّت مىكند .\r\n( مسألهء 659 ) مغرب عبارت از غروب آفتاب است و براى شروع به نماز مغرب بايد يقين به مغرب داشته باشد . و براى يقين به آن ، از بين رفتن سرخى سمت مشرق كفايت مىكند و ميتوان آن را با دگرگونى سرخى و از بين رفتن زردى طرف مشرق شناخت .\r\n( مسألهء 660 ) كسى كه يقين به مغرب پيدا كرده ميتواند نماز مغرب را شروع كند ، اگر چه افضل آن است كه كمى صبر كند تا مقارن از بين رفتن سرخى آفتاب آغاز كند .\r\n( مسألهء 661 ) نماز ظهر و عصر را ميتوان در وقت ياد شده پشت سر هم خواند ، و نماز مغرب و عشا را ميتوان در وقت ياد شده پشت سر هم خواند ، براى پيروى از رسول اكرم ( صلى الله عليه وآله ) كه در روايات فراوان از طريق\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nشيعيان و ديگران آمده است ، كه آن حضرت بدون هيچ جهت ديگرى از باران و غيره آنها را جمع كرده است « 1 » .\r\n( مسألهء 662 ) بايد نماز ظهر مقدّم بر نماز عصر شود و اگر كسى نماز عصر را عمداً بر ظهر مقدّم كند ، نمازش باطل است .\r\n( مسألهء 663 ) كسى كه از روى فراموشى نماز عصر را شروع كند و در اثناى نمازش به يادش آيد كه ظهر را نخوانده ، بايد نيّتش را به ظهر برگرداند و آن را به عنوان نماز ظهر به پايان برساند ، سپس نماز عصر را بخواند .\r\n( مسألهء 664 ) اگر پس از فراغت از نماز عصر يادش بيايد كه نماز ظهر را نخوانده ، بنابر احتياط واجب بايد آن را نماز ظهر حساب كند و يك نماز چهار ركعتى به نيّت مافيالذّمّه ( يعنى آنچه در واقع بر عهدهء او هست از ظهر يا عصر ) بخواند .\r\n( مسألهء 665 ) بايد نماز مغرب را پيش از نماز عشا خواند ، و اگر كسى عمداً نماز عشا را جلو بيندازد نمازش باطل است .\r\n( مسألهء 666 ) كسى كه از روى فراموشى وارد نماز عشا شده ، اگر پيش از برخاستن به ركعت چهارم به يادش آيد ، نيّتش را به نماز مغرب برمى گرداند و آن را سه ركعتى تمام مىكند ، سپس نماز عشا را ميخواند . و اگر در ركعت چهارم به يادش آيد نمازش باطل است .\r\n( مسألهء 667 ) اگر پس از فراغت از نماز عشا يادش بيايد كه نماز مغرب را نخوانده ، نمازش صحيح است و بايد نماز مغرب را بخواند .\r\n( مسألهء 668 ) آنچه در مورد تقدّم و تأخّر نمازهاى ظهر و عصر و\r\n\r\n\r\n","description":"","footnote":"\r\n( 1 ) براى دسترسى به منابع آن از صحاح ستّ و ديگر كتب عامّه به كتاب : « مسائل فقهيّه » از آيهء الله شرف الدّين ( قدس سره ) از انتشارات دفتر آيةالله حكيم دام ظله « دمشق ، سوريّه » ص 7 - 22 مراجعه فرماييد . « مترجم » .\r\n","page_name":" 121 ","page_number":121},
  {"content":"\r\n\r\nهمچنين مغرب و عشا گفتيم ، در مورد قضاى آنها نيز جارى است ، پس اگر كسى نماز ظهر و عصر يك روز و يا نماز مغرب و عشاى يك روز را قضا مىكند ، بايد نماز ظهر را بر عصر و نماز مغرب را بر عشا مقدّم بدارد و اگر بر عكس كند ، مشمولِ احكام ياد شده در مسائل 662 - 667 مىباشد .\r\n( مسألهء 669 ) يكى از مستحبّات بسيار مؤكده آن است كه نماز را با اهتمامى هر چه بيشتر در اوّل وقت بخوانيم و يكى از مكروهات شديده تأخير انداختن آن از اوّل وقت مىباشد ، چنان كه در احاديث فراوانى بر آن تأكيد شده ، از جمله امام باقر ( عليه السلام ) ميفرمايد :\r\n« نمازى كه در اوّل وقت به سوى آسمانها برود ، با چهرهاى روشن و تابناك به سوى نمازگزار برمى گردد و ميگويد : تو مرا پاس داشتى ، خداوند ترا پاس بدارد . و اگر در وقت خود و بدون رعايت حدود آن بالا رود ، با چهرهاى تيره و تار به سوى صاحبش برمى گردد و ميگويد : تو مرا تباه كردى ، خداوند ترا تباه سازد » .\r\nاميد است كه مؤمنان نسبت به وقت نماز همّت بگمارند و به آن ملتزم شوند ، تا به آن خو كنند و اداى نماز در اوّل وقت براى آنها آسان گردد .\r\n( مسألهء 670 ) وقت نافلهء نماز ظهر از اوّل ظهر است تا هنگامى كه سايهء شاخص تقريباً به دو هفتم آن برسد ، و وقت نافلهء عصر از اوّل وقت آن است تا هنگامى كه سايه شاخص به چهار هفتم آن برسد .\r\n( مسألهء 671 ) وقت نافلهء نماز مغرب پس از انجام آن است تا نيمهء شب و همچنين است وقت نافله عشا بنابر احتياط واجب .\r\n( مسألهء 672 ) وقت نماز شب ، از نيمه شب آغاز مىشود و تا اذان صبح ادامه دارد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n( مسألهء 673 ) وقت نافلهء نماز صبح ، يك ششم آخر از شب مىباشد و ميتوان آن را به همراه نماز شب خواند .\r\n( مسألهء 674 ) كسى كه نافلهء نماز صبح را به قدرى تأخير بيندازد كه سرخى طرف مشرق ظاهر شود ، بهتر است كه اوّل نماز صبح را بخواند سپس نافلهء آن را به جا آورد .\r\n( مسألهء 675 ) كسى كه نماز واجب را پيش از دخول وقت بخواند ، نمازش باطل است ، مگر در يك صورت ، و آن اين كه به اعتقاد دخول وقت آن را آغاز كند و پيش از آنكه از نماز فارغ شود وقت داخل گردد .\r\n( مسألهء 676 ) فرا رسيدن وقت نماز از سه راه ثابت مىشود :\r\n1 ) انسان شخصاً به آن واقف شود .\r\n2 ) دو نفر شاهد عادل از روى اطّلاع - نه حدس و گمان - به آن گواهى دهند .\r\n3 ) بر اساس اذان شخص مؤذّن آگاه و مورد وثوق .\r\n( مسألهء 677 ) كسى كه نماز واجب بر عهده دارد اعم از اين كه اداء باشد يا قضا ميتواند نماز مستحبّى بخواند .\r\n( مسألهء 678 ) پس از داخل شدن وقت نماز ، كسى كه نماز واجب خود را نخوانده ، ميتواند مشغول نماز مستحبّى شود ، مگر اين كه وقت نماز واجب تنگ باشد ، كه در اين صورت بايد به آن مبادرت كند .\r\n* * *\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nفصل دوّم : احكام قبله\r\nقبله همان كعبهء معظّمه و محاذات آن است ، از اعماق زمين تا اوج آسمان .\r\n( مسألهء 679 ) نمازهاى واجب و توابع آن چون نماز احتياط و قضاى سجده و تشهد فراموش شده را ، در صورت امكان بايد رو به قبله انجام داد .\r\n( مسألهء 680 ) سجدهء سهو نيز بنابر احتياط واجب رو به قبله انجام شود .\r\n( مسألهء 681 ) كسى كه نمازهاى مستحبّى را در حال آرامش و ايستاده ميخواند بايد آنها را رو به قبله انجام دهد ، ولى اگر در حال حركت و يا سواره بخواند ، لازم نيست رو به قبله باشد .\r\n( مسألهء 682 ) سمت قبله از روى آگاهى و يا گواهى دو نفر شاهد عادل ، كه از روى حسّ گواهى دهند ثابت مىشود . و اگر علم ندارد و شاهد عادل پيدا نمى شود ، ميتواند به سمتى كه مسلمانان نماز ميخوانند و ذبيحهء خود را ذبح ميكنند و محراب مساجدشان را بنا ميكنند ، عمل نمايد .\r\n( مسألهء 683 ) كسى كه سمت قبله را به صورت يقينى پيدا نكند بايد تلاش كند تا به يك طرف ظنّ پيدا كند ، اگر آن هم ممكن نباشد ، يك نماز به طرفى كه احتمال قبله ميدهد كفايت مىكند ، اگر چه افضل آن است كه چهار نماز به چهار سمت بخواند .\r\n( مسألهء 684 ) كسى كه به طرفى كه آن را قبله ميدانست و يا دو شاهد عادل گواهى داده بود كه آن طرف قبله است نماز بخواند و بعد از نماز كشف خلاف شود ، پس اگر قبله پيش روى او باشد يعنى قبله ميان\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nسمت چپ و راستش باشد ، نمازش صحيح است و احتياج به اعاده ندارد .\r\n( مسألهء 685 ) در فرض ياد شده ، اگر از روى احتمال به آن سمت نماز خوانده بود ، باز هم بنابر احتياط واجب همين حكم را دارد .\r\n( مسألهء 686 ) اگر در فرض بالا خيلى از قبله منحرف شده ، و قبله در سمت پشت سر او قرار گرفته ، اگر پيش از تمام شدن وقت متوجّه شود ، بايد آن را اعاده كند و اگر وقت نماز سپرى شده ، نمازش صحيح است و قضا ندارد ، اگر چه پشت به قبله هم باشد .\r\n( مسألهء 687 ) كسى كه با آگاهى و يا گواهى شاهدان به سوى قبله ايستاده مشغول نماز است ، اگر در وسط نماز كشف خلاف شود ، اگر قبله پيش رويش در ميان سمت راست و چپ بود باشد به سوى قبله برمى گردد و نمازش را به اتمام مىرساند ، و اگر بيشتر باشد ، نمازش باطل است ، بايد آن را از سر بگيرد .\r\n* * *\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nفصل سوًم : لباس نمازگزار\r\nبر مرد واجب است در حال نماز عورتين خود را بپوشاند و بر زن واجب است به جز صورت ، دستها و پاها ، همه بدنش را بپوشاند .\r\n( مسألهء 688 ) دخترى كه هنوز عادت ماهانه نشده ، اگر در نماز سر و گردنش باز باشد مانعى ندارد ، اگر چه به سنّ تكليف رسيده باشد و همچنين است كنيزى كه آزاد نباشد .\r\n( مسألهء 689 ) بنابر احتياط واجب ، بايد ساتر بدن نمازگزار از نوع لباس باشد ، مانند لنگ ، پيراهن و شلوار ، و در مورد زنان چون چادر و مقنعه ، نه از اقسام برگ درختان ، دستها ، گل و لجن ، از چيزهايى كه پوست بدن را ميپوشاند و جلو ديد را ميگيرد .\r\n( مسألهء 690 ) كسى كه از روى نادانى و يا فراموشى در پوشش بدن كوتاهى كند و در اثناى نماز متوجّه شود ، پس اگر در آن لحظه خود را پوشيده بيابد ، نمازش صحيح است . ولى اگر در لحظهء توجّه پوشيده نباشد ، بنابر احتياط واجب بايد نمازش را از سر بگيرد .\r\n( مسألهء 691 ) اگر كسى بعد از فراغت از نماز متوجّه شود در پوشش بدن كوتاهى شده ، نمازش صحيح است و اعاده ندارد .\r\n( مسألهء 692 ) لباس نمازگزار شش شرط دارد :\r\nاوّل : پاك باشد ، به شرحى كه در مبحث نجاسات بيان شد .\r\nدوّم : مباح باشد .\r\n( مسألهء 693 ) اگر لباس نمازگزار غصبى باشد و افعال نمازگزار مثل\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنشستن ، برخاستن و خم شدن ، تصرّف در آن محسوب شود ، به اين معنى كه با حركت او آن نيز حركت كند ، نمازش باطل است .\r\n( مسألهء 694 ) اين حكم در مورد فرش و سجّاده كه زير پاى اوست و پول و اشياء ديگرى كه در جيب اوست نيز جارى مىباشد .\r\n( مسألهء 695 ) بسيارى از مسائل مربوط به لباس نمازگزار هنگام گفتگو از نيّت وضو بيان شد و آنجا گفتيم كه اين حكم در صورتى است كه نمازگزار متوجّه غصبى بودن لباس خود باشد .\r\nسوّم : ميته نباشد .\r\n( مسألهء 696 ) بنابر احتياط واجب ، لباس نمازگزار بايد از امثال پوست مار كه پاك است هم نباشد .\r\n( مسألهء 697 ) شرط ميته نبودن اختصاص به لباس نمازگزار ندارد ، بلكه بنابر احتياط واجب شامل هر چيزى است كه همراه نمازگزار باشد .\r\nچهارم : از اجزاى حيوان حرام گوشت نباشد .\r\n( مسألهء 698 ) بنابر احتياط واجب ، بايد اجزاى حيوان حرام گوشتى كه خون جهنده ندارد ، نيز جزء لباس و يا همراه نمازگزار نباشد .\r\nپنجم : طلا نباشد ، در مورد مردان .\r\n( مسألهء 699 ) پوشيدن لباس طلا باف و يا مثل انگشتر طلا براى مردان مطلقاً حرام است ، اگر چه در حال نماز هم نباشد و اگر با آن نماز بخوانند نمازشان باطل مىشود .\r\n( مسألهء 700 ) براى مرد حرام است زينت كردن با طلا گرچه در غير حال نماز باشد و پوشيدن هم صدق نكند . و احتياط واجب آن است كه پوشيدن طلا جايز نيست در جائى كه زينت به آن صدق نكند ، مانند\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nپوشيدن آن در موضع مستور .\r\n( مسألهء 701 ) بنابر احتياط واجب ، مردان در غير پوشيدنى نيز نبايد با طلا زينت كنند ، مانند نشان و مدال طلا .\r\nششم : حرير خالص نباشد ، براى مردان .\r\n( مسألهء 702 ) پوشيدن حرير خالص براى مردان مطلقاً حرام است و اگر با آن نماز بخوانند باطل است .\r\n( مسألهء 703 ) پوشيدن حرير خالص و لباس طلا باف و هرگونه زينت كردن با طلا ، براى زنها ، در حال نماز و غير نماز مانعى ندارد .\r\n( مسألهء 704 ) اگر نمازگزار از روى نادانى و يا فراموشى يكى از شرايط ياد شده را مراعات نكند ، نمازش صحيح است ، مگر در مورد شرط اول و سوم ( پاك بودن و ميته نبودن ) كه در اين دو مورد تفصيلى هست كه در مبحث نجاسات بيان گرديد .\r\n( مسألهء 705 ) اگر نمازگزار براى پوشانيدن بدن خود لباس نداشته باشد به ترتيب زير عورتين خود را ميپوشاند :\r\n1 - به وسيلهء برگ درخت ، كاغذ و امثال آن .\r\n2 - به وسيلهء گِل و لجن ( گِل اندود كردن و لجن ماليدن به قسمتهايى از بدن كه بايد پوشيده شود ) .\r\n3 - با رفتن در چالهء تنگى كه بتواند در آن ركوع و سجودش را به طور كامل انجام دهد .\r\n4 - با رفتن در ساختمان تنگ ، تنور و امثال آنها .\r\n( مسألهء 706 ) در دو مورد اخير - بنابر احتياط واجب - عورتين خود را با دستهايش بپوشاند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n( مسألهء 707 ) چهار مورد پوشش اضطرارى كه در مسألهء 705 گفته شد ، ترتيبى هستند ، يعنى هنگامى كه يكى از آنها ميسّر باشد به بعدى نوبت نميرسد ، حتّى در دو مورد اخير بنابر احتياط واجب .\r\n( مسألهء 708 ) كسى كه هيچگونه پوششى ندارد ، حتّى به چهار پوشش اضطرارى هم دسترسى ندارد ، اگر كسى او را ميبيند بايد نشسته نماز بخواند و به ركوع و سجده اشاره كند و گرنه ايستاده نماز ميخواند و عورتين خود را با دستهايش ميپوشاند ، براى تشهد و سلام مينشيند ولى براى ركوع و سجده اشاره مىكند .\r\n( مسألهء 709 ) اگر ناگزير شود لباسى را كه شرايط لباس نمازگزار را دارا نيست ، به جهت سرما يا ضرورت ديگرى بپوشد ، نمازش صحيح است .\r\n( مسألهء 710 ) اگر نمازگزار پوششى جز لباس غصبى ، طلا باف يا ابريشم خالص نداشته باشد ، و به جهت سرما يا ضرورت ديگرى ناگزير از پوشيدن آنها نباشد ، بايد به وظيفهء برهنگان - كه در مسألهء 708 بيان گرديد - عمل نمايد .\r\n( مسألهء 711 ) اگر نمازگزار جز لباس نجس و يا از اجزاى حيوان حرام گوشت در اختيار ندارد ، بنابر احتياط واجب بايد دوبار نماز بخواند ، يك بار برهنه و يك بار با همان لباس فاقد شرايط .\r\n( مسألهء 712 ) مستحب است لباس نمازگزار سفيد باشد ، پاكيزه ترين لباس هايش باشد ، بوى خوش استعمال كند و انگشترى عقيق در دست كند .\r\n( مسألهء 713 ) نماز خواندن در لباس مشكى ، چرك ، تنگ و لباس يا انگشترى كه صورت جاندار بر آن نقش شده مكروه است .\r\n( مسألهء 714 ) اگر پاپوش ، تن پوش ، عمامه و عباى نمازگزار مشكى باشد ، مانعى ندارد .\r\n* * *\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nفصل چهارم : مكان نمازگزار\r\n( مسألهء 715 ) نماز خواندن در مكان غصبى يا در فضاى غصبى ، كه نشستن و برخاستن و خم شدن و ديگر حركتهاى واجب نماز ، تصرّف در آن به شمار آيد ، اگر توجّه به غصبى بودن و حرمت تصرّف در آن داشته باشد ، حرام و باطل است .\r\n( مسألهء 716 ) اگر نمازگزار در مكان غصبى زندانى باشد ، ميتواند نمازش را به طور معمول در آنجا بخواند ( يعنى لازم نيست ركوع و سجودش را با اشاره انجام دهد ، تا كمتر در ملك غصبى تصرّف نموده باشد ) ولى نبايد بيش از مقدارى كه اقامت اجبارى در آنجا ايجاب مىكند ، تصرّف زيانبار در آن ملك بنمايد .\r\n( مسألهء 717 ) كسى كه در مساجد ، مشاهد مشرّفه و اماكن عمومى به محلّى سبقت مىكند و آنجا را در اختيار ميگيرد ، تا از آنجا اعراض نكرده از ديگران شايسته تر است و ايجاد مزاحمت براى او حرام است .\r\n( مسألهء 718 ) اگر كسى را كه در اماكن عمومى جاى گرفته به زور از جاى خود دور كنند ، دوركننده مرتكب حرام شده ، ولى نمازش در آنجا باطل نمى شود ، مگر اين كه نماز خواندن موجب اشغال طولانى آن محل به شمار آيد ، به طورى كه اگر نماز نمى خواند به اين مقدار اشغال محل را طول نميداد ، در اين صورت اگر به حرمت اين ادامهء اشغال متوجّه باشد نمازش باطل است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n( مسألهء 719 ) كسى كه در اماكن عمومى جاى ميگيرد ، منحصراً هنگامى در آنجا حقّ اولويت پيدا مىكند كه در آنجا بنشيند و مشغول چيزى شود كه آنجا براى آن مهيّا شده است ، با گذاشتن تسبيح و سجّاده و امثال آنها اولويّت پيدا نمى كند .\r\n( مسألهء 720 ) كسى كه در محلّى مشغول نماز و غيره شد و اولويّت پيدا كرد ، اگر به قصد اعراض آنجا را ترك كند حقّش ساقط مىشود ، ولى اگر به قصد بازگشت از آنجا برخيزد حقّش ساقط نمى شود و جايز نيست كسى براى او ايجاد مزاحمت كند ، حتّى در صورتى كه نشانهاى نگذاشته باشد ، بنابر احتياط واجب .\r\n( مسألهء 721 ) اگر كسى از محلّى كه در آن جاى گرفته به قصد بازگشت برخيزد و بازگشت او به طول انجامد و عرفاً معطّل گذاشتن آن محلّ حساب شود ، حق اولويّتش ساقط مىشود .\r\n( مسألهء 722 ) اگر زن و مرد در يك رديف و يا زن جلوتر از مرد براى نماز بايستند ، مانعى ندارد ، جز اين كه به شدّت مكروه است .\r\nبراى رفع كراهت شايسته است :\r\n1 ) مرد جلوتر بايستد ، به مقدارى كه اگر به سجده بروند ، سرِ زن از زانوهاى مرد جلوتر نباشد .\r\n2 ) ديوار و يا پردهاى - ولو كوتاه - در ميان آنها حائل گردد .\r\n3 ) ده ذراع ( در حدود پنج متر ) در بين آنها فاصله باشد .\r\n4 ) اگر نشد ، يك گام ، لااقلّ يك ذراع و حدّاقل يك وجب در ميان آنها فاصله باشد .\r\n( مسألهء 723 ) كسى كه در مسجد النّبى ( صلى الله عليه وآله ) يا حرم يكى از\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nامامان ( عليهم السلام ) نماز ميخواند ، جايز نيست كه جلوتر از قبر شريف بايستد به طورى كه قبر شريف پشت سرِ او قرار بگيرد . بلكه بايد پشت سرِ قبر شريف و يا دو طرف آن ( طرف بالاى سر و پايين پا ) نماز بخواند .\r\n( مسألهء 724 ) كسى كه در حرم يكى از معصومين در طرف بالاى سر و يا پايين پا نماز ميخواند ، اگر محاذى قبر شريف و يا اندكى جلوتر از آن بايستد ، ولى عرفاً گفته نشود كه قبر شريف پشت سرِ او قرار دارد مانعى ندارد .\r\n( مسألهء 725 ) سجده گاه ، يعنى محلّى كه در سجده پيشانى بر آن نهاده مىشود ، گذشته از پاك بودن ، بايد از اجزاى زمين و يا روييده از زمين باشد ، به شرط اين كه معدنى ، خوردنى و پوشيدنى نباشند .\r\n( مسألهء 726 ) براى سجده بهتر از هر چيزى تربت قبر امام\r\nحسين ( عليه السلام ) مىباشد .\r\nامام صادق ( عليه السلام ) مقدارى تربت براى سجده تهيه كرده بود و ميفرمود : « سجده بر تربت امام حسين ( عليه السلام ) حجابهاى هفتگانه را ميشكافد » . و ميفرمود : « سجده بر تربت قبر امام حسين ( عليه السلام ) تا اعماق زمين هاى هفتگانه روشن مىكند » .\r\n( مسألهء 727 ) سجده بر سنگهاى معدنى چون ياقوت و فيروزه و معادنى كه عنوان زمين بر آنها صدق نمى كند ، جايز نيست . در بحث تيمّم به تفصيل ( از مسألهء 471 تا 488 ) در اين رابطه سخن گفتيم . هر چيزى كه تيمم بر آن جايز باشد ، سجده نيز بر آن جايز است .\r\n( مسألهء 728 ) منظور از خوردنى و پوشيدنى كه سجده بر آنها جايز نيست ، آن است كه قابليّت خوردن - ولو بعد از پخته شدن - و قابليّت پوشيدن - ولو بعد از بافتن - را داشته باشند .\r\n( مسألهء 729 ) ميزان در خوردنى و پوشيدنى آن است كه خوراك و\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nپوشاك متعارف مردم باشد ، پس اگر چيزى فقط در موارد استثنائى مانند روزهاى قحطى مورد استفاده قرار بگيرد اثر ندارد و سجده بر آن جايز است .\r\n( مسألهء 730 ) بر پوست بادام و گردو پس از در آوردن مغز آنها ميتوان سجده كرد ، ولى پيش از در آوردن مغز آنها - بنابر احتياط واجب - نمى توان سجده نمود .\r\n( مسألهء 731 ) سجده كردن بر كاغذى كه از امثال چوب و نى ساخته مىشود جايز است ، ولى بر كاغذى كه از حرير ، پنبه و كتان ساخته مىشود نمى توان سجده نمود .\r\n( مسألهء 732 ) كاغذى كه نميدانيم آيا از چيزى ساخته شده كه سجده بر آن جايز است و يا از چيزى ساخته شده كه سجده بر آن جايز نيست ، نمى توان بر آن سجده نمود .\r\n( مسألهء 733 ) چيزى كه در حال اختيار نمى توان بر آن سجده كرد ، در مقام تقيّه ميتوان بر آن سجده نمود .\r\n( مسألهء 734 ) اگر كسى به چيزى كه در حال اختيار ميتوان بر آن سجده نمود ، دسترسى نداشته باشد ، و يا به جهت عذرى غير از تقيّه نتواند بر آن سجده كند ، ميتواند بر لباسش سجده كند ، و بنابر احتياط واجب لباس كتانى و پنبهاى را مقدّم بدارد ، اگر آن هم ممكن نباشد بر پشت دستش سجده كند .\r\n( مسألهء 735 ) كسى كه بر چيزى كه سجده بر آن در حال اختيار جايز است دسترسى ندارد ، اگر با تأخير انداختن نماز يا تغيير دادن مكان بتواند بر آن دسترسى پيدا كند - بنابر احتياط واجب - بايد آن را انجام دهد .\r\n( مسألهء 736 ) اگر نمازگزار حتّى به لباس هم دسترسى پيدا نكند و بر پشت دستش نتواند سجده كند ، بر هر چيزى ميتواند سجده كند ، و در اين\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nصورت - بنابر احتياط واجب - سبزيجات را مقدّم بدارد .\r\n( مسألهء 737 ) اگر كسى بر چيزى كه سجده بر آن جايز نيست ، از روى اشتباه ، نادانى و يا ندانستن مسأله سجده كند و پس از فراغت از سجده متوجّه شود ، نمازش صحيح است .\r\n( مسألهء 738 ) بايد پيشانى روى مهر يا هر چيزى كه بر آن سجده كرده ، استقرار پيدا كند و صرف تماس پيدا كردن پيشانى با آن ، جز در مقام ضرورت كافى نيست .\r\n( مسألهء 739 ) سجده بر خاك نرم و گلِ سستى كه پيشانى روى آن استقرار پيدا نمى كند ، در حال اختيار جايز نيست .\r\n( مسألهء 740 ) اگر مهر را روى تشك ابرى ، يا تختخواب فنرى و امثال آنها بگذارند كه پيشانى بر روى آنها استقرار نمى يابد ، نماز باطل مىشود ، مگر اين كه پس از نهادن پيشانى و فشار دادن آن استقرار حاصل شود .\r\n( مسألهء 741 ) مكان نمازگزار بايد طورى باشد كه نمازگزار روى آن استقرار پيدا كند و آرامش لازم در نماز حاصل شود ، و لذا نماز خواندن در كجاوه ، كشتى ، اتومبيل ، قطار و هواپيما در حال اختيار صحيح نيست ، مگر اين كه آرامش عرفى حاصل شود و بتواند نماز را با تمام شرايطش از ركوع ، سجده ، استقبال قبله و غير آنها انجام دهد .\r\n( مسألهء 742 ) به هنگام ضرورت و تنگى وقت ميتواند در كجاوه ، كشتى ، قطار ، هواپيما و غيره نماز بخواند ، و در اين صورت هر وقت وسيلهء نقليهاش تغيير جهت بدهد ، لازم است كه او به سمت قبله منحرف شود .\r\n( مسألهء 743 ) كسى كه به ناچار در وسائط نقليه نماز ميخواند ، اگر نتواند به سوى قبله روى كند ، اين شرط از او ساقط مىشود و بهتر اين است\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nكه تا ميتواند سمت قبله را منظور كند .\r\n( مسألهء 744 ) كسى كه به ناچار در حال حركت ( پياده يا سواره ) نماز ميخواند ، حكم وجوب استقبال قبله از او ساقط مىشود .\r\n( مسألهء 745 ) نماز مستحبّى را در حال اختيار ميتوان در حال حركت ( پياده يا سواره ) انجام داد و در اين صورت رو به قبله بودن شرط نيست .\r\n( مسألهء 746 ) مستحب است نماز در مساجد خوانده شود ، بلكه در برخى از روايات آمده است كه نمازى كه به صورت فرادى در مسجد خوانده شود ، از نمازى كه در غير مسجد با جماعت خوانده شود برتر است .\r\n( مسألهء 747 ) در ميان مساجد مسجدالحرام از همه مساجد ديگر برتر است ، سپس مسجد النّبى ( صلى الله عليه وآله ) ، آنگاه مسجد كوفه و مسجد اقصى ، سپس مسجد جامع ، مسجد اعظم ، مسجد قبيله و مسجد بازار به ترتيب هر كدام برتر از ديگرى مىباشد .\r\n( مسألهء 748 ) ثواب نماز در مساجد به ترتيب زير مىباشد :\r\n1 ) در مسجد الحرام هزار هزار برابر ( يك مليون برابر ) مساجد ديگر .\r\n2 ) در مسجد النّبى ( صلى الله عليه وآله ) ده هزار برابر مساجد ديگر .\r\n3 ) در مسجد اعظم كوفه و مسجد اقصى هزار برابر مساجد ديگر .\r\n4 ) در مسجد جامع ( بزرگترين مسجد هر شهرى ) يكصد برابر .\r\n5 ) در مسجد قبيله ( مسجد محلّه ) برابر بيست و پنج نماز .\r\n6 ) در مسجد بازار برابر دوازده نماز .\r\n( مسألهء 749 ) نماز زن در منزل خود از هر جاى ديگر برتر است و بهترين نقطهء منزل براى زن ، اطاق كوچكى است كه در اندرون خانه باشد .\r\n( مسألهء 750 ) نماز خواندن در حرم ائمه ( عليهم السلام ) فضيلت بسيار دارد و در حديثى\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآمده است كه نماز در حرم اميرمؤمنان ( عليه السلام ) برابر دويست هزار نماز مىباشد .\r\n( مسألهء 751 ) تعطيل كردن مساجد مكروه است و در روايت آمده است سه چيز به درگاه خداوند متعال شكايت ميكنند :\r\n1 ) مسجد مخروبهاى كه كسى در آن نماز نخواند .\r\n2 ) دانشمندى كه در ميان افراد نادان قرار بگيرد .\r\n3 ) قرآنى كه در گوشهاى آويخته و گرد و غبار بر آن نشسته و مورد تلاوت قرار نگيرد .\r\n( مسألهء 752 ) پس از اذان پيش از آنكه نمازى در مسجد بخواند ، بيرون رفتن از مسجد مكروه است و در روايت از نشانه هاى منافق ذكر شده ، مگر اين كه قصد بازگشت داشته باشد .\r\n( مسألهء 753 ) براى همسايهء مسجد مكروه است كه بدون عذر در غير مسجد نماز بخواند ، و در حديث آمده است كه : « براى همسايهء مسجد جز در مسجد نمازى ( پذيرفته ) نيست » .\r\n( مسألهء 754 ) در چند جا نماز خواندن مكروه است ، كه از آن جمله است :\r\n1 ) حمام .\r\n2 ) مكان آلوده و كثيف .\r\n3 ) در خانهاى كه مشروب در آن باشد .\r\n4 ) در گذرگاه ، اگر مزاحم رهگذرها نباشد ، و گرنه حرام است .\r\n5 ) مقابل آتش و چراغ روشن .\r\n6 ) در مقابل عكس يا مجسّمهء جاندار .\r\n7 ) رو به روى قرآن يا كتاب گشاده و . . .\r\n* * *\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nفصل پنجم : اذان و اقامه\r\nاذان و اقامه در نمازهاى يوميّه ، به ويژه در نمازهاى اداء ، براى همگان بالخصوص براى مردان ، مخصوصاً در نمازهاى صبح و مغرب مستحب است و براى اقامه بيشتر از اذان تأكيد شده است .\r\n( مسألهء 755 ) در نمازهاى مستحبّى و در نمازهاى واجب غير يوميّه - مثل نماز آيات - اذان و اقامه مشروعيّت ندارد .\r\n( مسألهء 756 ) كسى كه دو نماز يا بيش از دو نماز را يك جا بخواند ، يك اذان براى همهء آنها كافى است ، پس اگر ظهر و عصر ، مغرب و عشاء يا چند نماز يوميّه ، از اداء و قضا را يك جا بخواند ، براى نمازهاى دوّم و سوم اذان لازم نيست .\r\n( مسألهء 757 ) در چند مورد براى نماز دوم اذان گفتن مشروع نيست :\r\n1 ) براى نماز عصر ، در عرفات ، در روز عرفه ، كه ظهر و عصر را يك جا ميخوانند .\r\n2 ) براى نماز عشاء در مزدلفه ( مشعر ) در شب عيد قربان ، كه مغرب و عشاء را جمع ميكنند .\r\n3 ) براى نماز دوم شخص سلسالبول ، كه ميخواهد با يك وضو دو نماز را يك جا بخواند ، و اگر براى نماز دوم اذان بگويد ، بايد براى نماز دوم وضوى ديگرى بگيرد .\r\n4 ) مستحاضهء كثيره كه با يك غسل دو نماز ميخواند ، اگر براى نماز\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nدوم اذان بگويد ، بنابر احتياط واجب بايد غسلش را نيز تجديد كند .\r\n( مسألهء 758 ) اذان و اقامه در چند مورد ساقط ميشوند :\r\n1 ) در نماز جماعت ، براى كسى كه وارد نماز جماعت مىشود ، در صورتى كه براى آن نماز ، اذان و اقامه گفته باشند .\r\n2 ) در مورد كسى كه وارد محلّى شده كه آنجا نماز جماعت بر پا شده و هنوز صفهاى نماز به هم نخورده است ، در صورتى كه نماز به صورت صحيح برگزار شده و اذان و اقامه گفته باشند . ولى اين مسأله بنابر احتياط واجب در موردى است كه هر دو نماز ، نمازِ اداء و نماز يك وقت باشد .\r\n3 ) كسى كه اذان و اقامهء ديگرى را براى نماز بشنود ، لازم نيست كه دوباره براى خودش اذان و اقامه بگويد ، چه امام باشد و يا بخواهد فرادى نماز بخواند . و اگر قسمتى از آنها را بشنود ، بقيّهاش را به شرط رعايت ترتيب ، تكميل مىكند . ولى ورود مأموم به اكتفاء او به مجرد شنيدن اذان و اقامهء ديگران ، به جماعتى كه در آن اذان گفته نشده و يا مجزى نشده ، مشكل است .\r\n( مسألهء 759 ) اذان و اقامهء زن براى زنها كفايت مىكند ، ولى بنابر احتياط واجب براى مردان كفايت نمى كند .\r\n( مسألهء 760 ) فصلهاى اذان 18 بخش مىباشد :\r\nچهار مرتبه : الله اكْبَرُ ، يعنى : خدا بزرگتر از آن است كه وصف شود .\r\nدو مرتبه : اشْهَدُ انْ لا الهَ الَّا اللهُ ، يعنى : گواهى مىدهم كه خداوندى شايستهء پرستش نيست ، مگر الله ( خداوند يكتاى بى همتا ) .\r\nدو مرتبه : اشْهَدُ انَّ مُحَمَّداً رَسُولُ اللهِ ، يعنى : گواهى مىدهم كه حضرت محمّد ( صلى الله عليه وآله ) پيامبر و فرستادهء خداوند است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدو مرتبه : حَى عَلَى الصَّلاةِ ، يعنى : بشتاب براى نماز .\r\nدو مرتبه : حَى عَلَى الْفَلاحِ ، يعنى : بشتاب براى رستگارى .\r\nدو مرتبه : حَى عَلى خَيْرِ الْعَمَلِ ، يعنى : بشتاب براى بهترين كارها .\r\nدو مرتبه : الله اكْبَرُ ، يعنى : خدا بزرگتر از آن است كه وصف شود .\r\nدو مرتبه : لا الهَ الَّا اللهُ ، يعنى : معبودى شايستهء پرستش نيست ، جز الله ( خداوند يكتا و بى همتا ) .\r\n( مسألهء 761 ) فصلهاى اقامه 17 بخش است :\r\nالله اكْبَرُ دو مرتبه ، اشْهَدُ انْ لا الهَ الَّا اللهُ دو مرتبه ، اشْهَدُ انَّ مُحَمَّداً رَسُولُ اللهِ دو مرتبه ، حَى عَلَى الصَّلاةِ دو مرتبه ، حَى عَلَى الْفَلاحِ دو مرتبه ، حَى عَلى خَيْرِ الْعَمَلِ دو مرتبه ، قد قامت الصّلاهء دو مرتبه ، الله اكْبَرُ دو مرتبه ، لا الهَ الَّا اللهُ يك مرتبه .\r\n( مسألهء 762 ) در برخى از روايات آمده است ؛ شهادت به ولايت و إمارت حضرت اميرالمؤمنين على بن ابى طالب ( عليه السلام ) جزء اذان مىباشد و از برخى از كتب خطّى عامّه نقل شده كه ابوذر ( رضي الله عنه ) در اذان به ولايت آن حضرت شهادت ميداد ، به محضر رسول اكرم ( صلى الله عليه وآله ) شكايت كردند ، پس آن حضرت تقرير فرمود . « 1 » ( مسألهء 763 ) شهادت به ولايت امير مؤمنان ( عليه السلام ) جزء اذان نيست ، ولى خوب است آن را به نيت رجاء ( به اميد اين كه از اجزاى مستحبّى اذان باشد ) بيآورد ، و يا به اين اميد كه خود ذاتاً مستحبّى باشد ، توضيح اين كه :\r\n1 ) علّامهء طبرسى در كتاب « احتجاج » از امام صادق ( عليه السلام ) روايت\r\n\r\n\r\n","description":"","footnote":"\r\n( 1 ) شيخ عبدالله مراغي ، دانشمند معروف عامه ، آن را در كتاب « السّلافة في امرالخلافة » از دو صحابي بزرگ سلمان و ابوذر نقل كرده است [ جزيرهء خضرا ، ص 205 
  ] . « مترجم » .\r\n","page_name":" 139 ","page_number":139},
  {"content":"\r\n\r\nكرده كه فرمود :\r\n« فاذا قال احدكم : لا الهَ الَّا اللهُ ، مُحَمَّدٌ رَسُولُ اللهِ ، فليقل : عَلِى اميرُالْمؤْمِنينَ ( عليه السلام ) » :\r\nيعنى : « هنگامى كه يكى از شما بگويد : لا إله الا الله ، محمّد رسول الله ، پس بايد بگويد : على اميرالمؤمنين » . « 1 » 2 ) شهادت به ولايت اميرمؤمنان ، شهادت به يك حقيقتى است كه خداوند آن را يكى از واجبات پنجگانهاى قرار داده كه دين مقدس اسلام را بر پايه هاى آن بنا نهاده است .\r\n3 ) شهادت به ولايت اميرمؤمنان همان شهادتى است كه خداوند منّان به هنگام آفرينش جهان ، به دنبال دو شهادت اوّلى ( شهادت به وحدانيّت خدا و رسالت پيامبر اكرم ( صلى الله عليه وآله ) ) براى بالا بردن شأن آن و استوار ساختن مضمون آن ، به همراه آنها آورده است :\r\nمرحوم كلينى به سند خود از حضرت امام صادق ( عليه السلام ) روايت كرده كه فرمود : « ما نخستين كسانى هستيم كه خداوند اسامى ما را گوشزد كرده است . هنگامى كه خداوند آسمانها و زمين را آفريد ، فرمان داد منادى ندا سر دهد :\r\nاشهد ان لا إله الّا الله ( سه مرتبه )\r\nاشهد انّ محمّداً رسول الله ( سه مرتبه )\r\nاشهد انّ عليّاً اميرالمؤمنين حقّاً ( سه مرتبه )\r\n4 ) اگر كسى شهادت به ولايت اميرمؤمنان ( عليه السلام ) براى تأكيد و تثبيت مضمون آن در اذان و اقامه بياورد - نه به قصد جزئيّت - مانعى ندارد ، چنان كه\r\n\r\n\r\n","description":"","footnote":"\r\n( 1 ) احتجاج طبرسى ، ج 1 ص 158 .\r\n","page_name":" 140 ","page_number":140},
  {"content":"\r\n\r\nدر عصر رسالت و در محضر رسول اكرم ( صلى الله عليه وآله ) هنگامى كه « عيهله » مشهور به « اسود عنسى » لعنة الله عليه را كشتند ، در اذان آن روز مؤذّن گفت :\r\n« اشهد انّ محمّداً رسول الله و انّ عيهلة كذّاب » .\r\nاين فراز براى اعلام پيروزى اسلام و نابودى دشمن اسلام ، درخشش نور اسلام و خموشى آتش فتنهء مدّعيان دروغپرداز بود .\r\nدر آن روز كه اين فراز در ضمن اذان گفته شد ، هيچكس اعتراض نكرد و نگفت كه اين فراز جزء اذان نبود ، چرا در آن داخل كرديد ؟\r\nامّا علّت اين كه اين فراخوانى ادامه نيافت ، براى اين بود كه با كشته شدن « عيهله » آتش فساد خاموش گرديد ، ديگر نيازى نبود كه اين بانگ همواره در ضمن گلبانگ اذان گفته شود .\r\nولى شهادت به ولايت مولاى متّقيان بايد همواره اعلام گردد ، زيرا گروهى از مسلمانان آن را به دست فراموشى سپردهاند و همواره تلاش ميكنند كه آن را كم فروغ سازند و از ريشه و بن انكار نمايند ، تا به اين وسيله نور خدا را خاموش كنند ، در حالى كه خداوند از آن امتناع ورزيده ، نور خود را به كمال رسانيده و كلمهاش را اعتلاء خواهد بخشيد .\r\n5 ) سيرهء مستمرّهء پيروان اهل بيت در طول قرون و اعصار بر اعلام شهادت بر ولايت اميرمؤمنان ( عليه السلام ) جارى شده و به صورت يكى از شعارهاى جاودانهء آنها در آمده ، راز و رمز ايمان گرديده است ، بدون اين كه آن را جزء اذان يا اقامه بدانند .\r\n6 ) پاى بندى دوستان اهل بيت به اين شعار ، همانند پاى بندى آنها به ذكر صلوات بر محمّد و آل محمّد ( عليهم السلام ) به دنبال ذكر اسامى آنان بسيار خوب است و رُجحان شرعى دارد ، بدون اين كه جزء اذان يا اقامه باشد .\r\n( مسألهء 764 ) در سفر و هنگامى كه نمازگزار عجله دارد اگر هر يك\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاز فرازهاى اذان و اقامه را يك بار بگويد كافى است .\r\n( مسألهء 765 ) زن ميتواند در اذان فقط يك بار تكبير و شهادتين يا فقط شهادتين را بگويد و در اقامه يك بار بگويد : اللهاكبر ، اشهد ان لا إله الّا الله و انّ محمّداً عبده و رسوله .\r\n( مسألهء 766 ) در اذان و اقامه شرايطى وجود دارد كه عبارتند از :\r\n1 - نيّت ، آنگونه كه در وضو گفته شد .\r\n2 - عقل\r\n3 - ايمان ، ولى بلوغ شرط نيست ، بنابر اين اذان بچّهء مميّز صحيح است .\r\n4 - ترتيب بين اذان و اقامه و در ميان فرازهاى هر يك از آنها .\r\n5 - بنابر احتياط واجب موالات بين اذان و اقامه ، بين اقامه و نماز و بين فرازهاى هر يك از آنها لازم است . پس اگر فاصلهء زيادى بين آنها بيندازد كه شكل آنها را دگرگون سازد . اذان و اقامه باطل مىشود .\r\n( مسألهء 767 ) بين اذان و اقامه در نماز صبح فاصله انداختن مكروه است ، ولى در ديگر نمازهاى يوميّه مستحب است كه با يك نماز دو ركعتى ، يا با يك سجده يا با نشستن و يا با سخنى گفتن بين آنها فاصله بيندازد .\r\n6 - فرا رسيدن وقت نمازى كه براى آن اذان ميگويد ، حتّى بنابر احتياط واجب در مورد كسى كه بخواهد نماز صبح را به طور انفرادى بخواند .\r\n7 - هنگام گفتن اقامه با وضو ، رو به قبله و در حال ايستاده باشد .\r\n( مسألهء 768 ) كسى كه اذان و اقامه و يا يكى از آنها را فراموش كرده مشغول نماز شود ، مستحب است نماز را قطع كرده آنها را تدارك نمايد ، خصوصاً اگر پيش از ركوع يادش بيايد و به ويژه اگر پيش از آغاز به قرائت متذكّر شود .\r\n* * *\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nفصل ششم : نيّت\r\nيادآورى چند نكته :\r\nخداوند منّان در قرآن ميفرمايد : [ قَدْ أَفْلَحَ الْمُؤْمِنُونَ * الَّذينَ هُمْ في صَلاتِهِمْ خاشِعُونَ 
  ] : « براستى مؤمنان رستگار شدند ، آنان كه در نمازشان خاشع هستند » . « 1 » در احاديث فراوان از رسول اكرم ( صلى الله عليه وآله ) و ائمّهء هدى ( عليهم السلام ) آمده است كه :\r\n1 ) از نماز هيچ انسانى جز به مقدارى كه در آن توجّه و اقبال داشته باشد ، در نامه اعمالش ثبت نمى شود .\r\n2 ) هرگز در حال كسالت و خوابآلوده به نماز نايستيد .\r\n3 ) هرگز در حال نماز به خود نينديشيد .\r\n4 ) در حال نماز همه حواسّ شما متوجّه پروردگار باشد .\r\n5 ) هرگز در حال نماز به مسائل دنيوى نينديشيد .\r\n6 ) نماز حضور در پيشگاه پروردگار است .\r\n7 ) نمازگزار در محضر پروردگار ايستاده است .\r\n8 ) شايسته است نمازگزار همانند بندهاى خوار ، نگران و ترسان ، با ديدگانى اشكبار و دلى اميدوار در برابر خداوند بايستد .\r\n9 ) هر نمازى را چون نماز واپسين كه ديگر اميد توفيق به نماز ديگرى ندارد ، بخواند .\r\n10 ) امام زينالعابدين ( عليه السلام ) هنگامى كه به نماز ميايستاد همانند ساقهء\r\n\r\n\r\n","description":"","footnote":"\r\n( 1 ) سوره مباركه مؤمنون ، آيه هاى 1 و 2 .\r\n","page_name":" 143 ","page_number":143},
  {"content":"\r\n\r\nدرختى بود كه از خود حركتى نداشت جز به مقدارى كه باد از آن به حركت در آورد .\r\n11 ) امام باقر و امام صادق ( عليه السلام ) چون به نماز ميايستادند رنگ مباركشان دگرگون ميشد ، گاهى زرد و گاهى سرخ ميشدند ، گويى با كسى كه ميبينندش سخن ميگويند .\r\n12 ) شايسته است نمازگزار در گفتار خود راستگو باشد و براستى بگويد : [ ايّاكَ نَعْبُدُ وَ ايّاكَ نَسْتَعينُ 
  ] ديگر خواسته هاى نفسانياش را نپرستد و از غير مولاى خود يارى نجويد .\r\n13 ) شايسته است بندهاى كه ميخواهد به نماز يا هر عبادت ديگرى بپردازد از گناهان خود استغفار نموده ، از تقصيرهايى كه تاكنون مرتكب شده نادم باشد .\r\n14 ) تلاش كند كه خود را در زمرهء پارسايان قرار دهد كه خداوند هيچ عملى را جز از پارسايان نمى پذيرد .\r\n[ إِنَّمَا يَتَقَبَّلُ اللّهُ مِنَ الْمُتَّقِينَ 
  ] .\r\nما نيز از غير او دست شسته ، به او دل بسته و به سوى او برگشتهايم ، كه او ما را بس است ، كه هيچ يار و ياورى جز او نيست و او بهترين مددكار است .\r\n( مسألهء 769 ) نماز از عباداتى است كه احتياج به نيّت دارد و بايد همه افعال آن با اين نيّت كه از اجزاى نماز است ، قُرْبةً الَى اللهِ انجام داده شود .\r\n( مسألهء 770 ) كسى كه چندين نماز بر عهده دارد بايد تعيين كند كداميك از آنها را ميخواند و اگر نيّت كند يكى از دو نماز ادا ، يا يكى از دو نماز قضا ، و يا يكى از دو نماز ادا و قضا را كه به عهده دارد ميخواند ،\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكفايت نمى كند .\r\n( مسألهء 771 ) در نيّت تعيين اجمالى كفايت مىكند ، پس اگر نيّت كند نخستين نماز از دو نمازى را كه بر عهده دارد ، انجام ميدهد ، كافى است .\r\n( مسألهء 772 ) اگر فقط يك نماز بر عهده دارد ، ولى نميداند آيا اداست و يا قضا ؟ اگر نيّت كند آنچه را كه بر عهدهء اوست ( ما فى الذّمّه ) كفايت مىكند .\r\n( مسألهء 773 ) اگر ميخواهد نمازى را بخواند كه نميداند بر او واجب است يا مستحبّ ، نيّت اجمالى كافى است و نيازى به تعيين ندارد .\r\n( مسألهء 774 ) كسى كه وارد نماز شده ، ديگر نمى تواند نيّتش را برگرداند و آن نماز را به عنوان نماز ديگرى به پايان برساند ، مگر در مواردى كه از آن جمله است :\r\n1 - كسى كه به نماز عصر پرداخته ، سپس به يادش آمده كه نماز ظهر را نخوانده ، و يا وارد نماز عشا شده و در اثناى آن به يادش آمده كه نماز مغرب را نخوانده است ، در اينجا بايد نيّتش را به نماز قبلى برگرداند .\r\n2 - كسى كه به نماز پرداخته ، در اثناى نماز به يادش آمده كه نماز قضائى به گردن دارد . او نيز ميتواند نيّتش را به نماز قضا برگرداند ، به شرط اينكه اولًا وقت نماز ادا تنگ نباشد ، ثانياً از محل عدول نگذشته باشد ، در غير اين صورت بايد آن نماز را مطابق نيّت اوّلى خود به پايان برساند .\r\n* * *\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nفصل هفتم : تكبيرة الاحرام\r\nورود به نماز به وسيلهء تكبيرة الاحرام مىباشد و آن ركن است ، پس اگر كسى عمداً يا سهواً آن را نگفته باشد نمازش باطل است .\r\n( مسألهء 775 ) اگر كسى عمداً دوبار تكبيرة الاحرام بگويد نمازش باطل مىشود و بايد بار سوم نيز بگويد ، و اگر چهار بار بگويد باطل است و بايد تكبير پنجم را نيز بگويد و هكذا با هر تكبير زوج باطل مىشود و با تكبير فرد صحيح ميگردد .\r\n( مسألهء 776 ) كسى كه چندين تكبير ميگويد و قصد مىكند با مجموع آنها وارد نماز شود مانعى ندارد ، ولى اگر بخواهد با فرد فرد آن وارد نماز شود بايد حتماً تعداد آنها فرد باشد ، نه زوج .\r\n( مسألهء 777 ) كسى كه تكبيرة الاحرام گفته ، اگر فراموش كند و يك بار ديگر تكبير بگويد ، نمازش صحيح است ، اگر چه بهتر است صورت نماز را به هم بزند و از سر بگيرد .\r\n( مسألهء 778 ) تكبيرة الاحرام عبارت است از گفتنِ « اللهُ اكْبَر » و بايد آن را به عربى و به صورت صحيح تلفظ كند ، در غير اين صورت كفايت نمى كند ، مگر اين كه از گفتن آن به عربى صحيح عاجز باشد .\r\n( مسألهء 779 ) بنابر احتياط واجب نبايد تكبيرة الاحرام به جملهء قبل از آن ( مثلًا اقامه يا دعاى افتتاح ) و يا بعد از آن ( مثلًا استعاذه ) وصل شود .\r\n( مسألهء 780 ) در تكبيرة الاحرام صداى تكبير بايد آشكار باشد ولو\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبه اندازهء كمى بطوريكه اگر مانعى در ميان نبود خودش آنرامى شنيد و كمتر از آن كفايت نمى كند تا چه رسد به اينكه فقط زبان و لبها را حركت دهد و هيچ صدائى ظاهر نشود .\r\n( مسألهء 781 ) نبايد تكبيرة الاحرام و ديگر اذكار نماز را به قدرى بلند بگويد كه به حدّ فرياد كشيدن باشد .\r\n( مسألهء 782 ) اگر كسى در حال نماز براى توجّه دادن كسى جملهاى از قرائت و يا ذكر را بسيار بلند بگويد ، به شرط اين كه آن را به عنوان جزئى از نماز نگفته باشد مانعى ندارد ، چنان كه در نماز جماعت براى ياد آورى به امام جماعت روى ميدهد .\r\n( مسألهء 783 ) كسى كه نماز خواندن در حال راه رفتن برايش مشروع نيست ، نمى تواند تكبيرة الاحرام را در حال حركت بگويد .\r\n( مسألهء 784 ) كسى كه سهواً تكبيرة الاحرام را در حال حركت بگويد ، بنابر احتياط واجب بايد نمازش را به هم بزند و آن را در حال سكون و طمأنينه ( آرامش كامل بدن ) بگويد .\r\n( مسألهء 785 ) اگر كسى عمداً تكبيرة الاحرام را در حالى گفت كه بدنش در حال طمأنينه و آرامش نبود ، بنابر احتياط واجب بايد صورت نماز را به هم بزند ، سپس آن را در حال آرامش كامل بگويد .\r\n( مسألهء 786 ) كسى كه به سبب مرض و يا لرزش مكان ، نمى تواند آن را در حال طمأنينه بگويد ، در صورتى كه دسترسى به مكان آرام ندارد ، مانعى ندارد .\r\n( مسألهء 787 ) اگر كسى پيش از آنكه وارد قرائت يا ذكرهاى مستحبّى شود شك كند آيا تكبيرة الاحرام را گفته يا نه ؟ بايد آن را بگويد ، ولى اگر پس از شروع به قرائت يا اذكارى كه بعد از تكبيرة الاحرام گفته مىشود ،\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nشك كند ، بنا ميگذارد بر اين كه آن را گفته است .\r\n( مسألهء 788 ) براى آغاز كردن به نماز يك تكبير كافى است ، ولى بهتر است كه سه تكبير بگويد ، و بهتر از آن پنج و بهتر از آن هفت تكبير است .\r\n( مسألهء 789 ) كسى كه هنگام ورود به نماز چند تكبير ميگويد با نخستين تكبير وارد نماز مىشود و بقيّهء تكبيرها فضيلت آن را به كمال مىرساند .\r\n( مسألهء 790 ) مستحب است هنگام تكبير گفتن دستها را بالا ببرد ، كف دستها رو به قبله باشد و همهء انگشتها يا چهار انگشت آن ( منهاى انگشت شست ) بسته باشد .\r\n( مسألهء 791 ) مستحب است در حال تكبير دستها را تا نزديك صورت يا كمى بيشتر از آن ، تا برسد به محاذات گوشها ، بالا ببرد ، ولى بالاتر از آنها نبرد .\r\n* * *\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nفصل هشتم : قيام\r\nدر نمازهاى واجب در صورت توان و اختيار قيام واجب است . منظور از قيام آن است كه روى دو پا بايستد و همهء كف پاهايش روى زمين باشد .\r\n( مسألهء 792 ) قيام در حال راه رفتن كفايت نمى كند .\r\n( مسألهء 793 ) اگر با يك پا بايستد ، بنابر احتياط واجب كافى نيست .\r\n( مسألهء 794 ) در چهار مورد ايستادن واجب است :\r\n1 - در حال تكبيرة الاحرام .\r\n2 - در حال حمد و سوره و تسبيحات اربعه .\r\n3 - پيش از ركوع ، كه آن را قيام متّصل به ركوع گويند .\r\n4 - بعد از ركوع .\r\n( مسألهء 795 ) منظور از قيام متّصل به ركوع آن است كه از حال ايستاده به ركوع برود .\r\n( مسألهء 796 ) اگر كسى ركوع را فراموش كند و بعد از حمد و سوره بنشيند و يادش بيايد كه ركوع نكرده ، بايد بايستد و از حال ايستاده به ركوع برود و اگر بدون اينكه بايستد به حال خميده بلند شود و به حدّ ركوع برسد ، چون قيام متّصل به ركوع را بجا نياورده ، نمازش باطل مىشود .\r\n( مسألهء 797 ) قيام در حال تكبيرة الاحرام ركن است ، پس اگر عمداً يا سهواً ترك شود ، نمازش باطل است .\r\n( مسألهء 798 ) اگر قيام در حال قرائت و يا قيام متّصل به ركوع عمداً\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nترك شود ، نماز باطل است و اگر سهواً ترك شود باز هم بنابر احتياط واجب باطل مىشود .\r\n( مسألهء 799 ) قيام بعد از ركوع اگر عمداً ترك شود نماز باطل مىشود و اگر سهواً ترك شود مانعى ندارد .\r\n( مسألهء 800 ) در حال قيام در صورت امكان بايد صاف بايستد ، پس اگر به پشت يا چپ و راست خم شود ، نمازش باطل مىشود .\r\n( مسألهء 801 ) كسى كه ميتواند درست بايستد ، اگر پاها را خيلى گشاد بگذارد و يا پاها را به شكل قوسى جمع كند و زانوها را جلو بدهد ، نمازش باطل مىشود .\r\n( مسألهء 802 ) در حال قيام تكيه كردن بر عصا و غيره جايز ، ولى مكروه است .\r\n( مسألهء 803 ) اگر نمازگزار سرش را پايين بيندازد و يا گردنش را كج كند مانعى ندارد ، اگر چه افضل آن است كه صاف نگهدارد .\r\n( مسألهء 804 ) كسى كه نمى تواند صاف بايستد ، به هر صورت بتواند بايد بايستد ، اگر چه با منحنى ايستادن و يا بدون آرامش و طمأنينه باشد ، ولى اگر به هيچوجه نتواند ، نشسته ميخواند .\r\n( مسألهء 805 ) كسى كه نشسته نماز ميخواند بايد در صورت امكان صاف بنشيند ، كمرش را صاف نگهدارد و به طرفى كج نشود .\r\n( مسألهء 806 ) كسى كه نمى تواند بنشيند بايد در حال خوابيده نماز بخواند .\r\n( مسألهء 807 ) كسى كه خوابيده نماز ميخواند ، در صورت امكان به پهلوى راست بخوابد ، سينه و شكمش به طرف قبله باشد . اگر نتواند بايد به پهلوى چپ بخوابد ، سينه و شكمش به طرف قبله باشد ، و اگر نتواند بايد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبه پشت بخوابد و كف پاهايش به طرف قبله باشد .\r\n( مسألهء 808 ) كسى كه خوابيده نماز ميخواند ، ركوع و سجده را به اشاره انجام ميدهد و براى سجده بيش از ركوع خم شود . و اگر نتواند خم شود ، بنابر احتياط واجب چشمهايش را به نيّت ركوع و سجده ميبندد و اگر از آن هم عاجز باشد ، در دلش نيّت ركوع و سجده مىكند .\r\n( مسألهء 809 ) كسى كه سجدهاش را به اشاره انجام ميدهد ، بنابر احتياط واجب بايد پيشانياش را بر چيزى بگذارد كه سجده بر آن جايز است .\r\n( مسألهء 810 ) كسى كه نمى تواند همه نمازش را ايستاده بخواند ، ولى مقدارى از آن را ميتواند ، بايد در هر ركعت به مقدارى كه ميتواند ايستاده بخواند ، هنگامى كه ناتوان شد بنشيند ، باز هر وقت توانست برخيزد ، تا بدينگونه نمازش به پايان برسد .\r\n* * *\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nفصل نهم : قرائت\r\nقرائت ، نخستين جزء از اجزاى هر ركعت مىباشد .\r\n( مسألهء 811 ) در ركعت اوّل و دوّم همهء نمازهاى واجب و مستحب ، خواندن سورهء حمد واجب است .\r\n( مسألهء 812 ) آيه شريفه [ بِسْمِ اللهِ الرَّحْمنِ الرَّحِيمِ 
  ] در سورهء حمد و همهء سوره هاى قرآن به جز سورهء برائت ( توبه ) جزء سوره مىباشد .\r\n( مسألهء 813 ) در نمازهاى واجب بايد بعد از سورهء حمد يك سورهء كامل ديگرى خوانده شود .\r\n( مسألهء 814 ) در نمازهاى واجب به جهت تنگى وقت ، بيمارى ، ترس و عجلهء زياد سوره ساقط مىشود ، ولى بنابر احتياط واجب مشروط به اين است كه خواندن آن مشقت داشته باشد .\r\n( مسألهء 815 ) اگر عجلهاش ناشى از كم اعتنائى به نماز باشد سوره ساقط نمى شود .\r\n( مسألهء 816 ) در نماز واجب نمى تواند يكى از چهار سورهاى را كه سجدهء واجب دارند بخواند ، زيرا بايد بلا فاصله سجده كند و در اين صورت نمازش باطل مىشود .\r\n( مسألهء 817 ) خواندن اين سوره ها در نمازهاى نافله مانعى ندارد و هنگامى كه به آيهء سجده برسد ، سجدهاش را انجام ميدهد ، سپس نماز را ادامه ميدهد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n( مسألهء 818 ) نمازگزار ، اگر در اثناى نماز واجب به آيهء سجده گوش فرا دهد ، بايد با سرش اشاره به سجده كند و نمازش صحيح است . و اگر بدون اين كه گوش دهد ، بشنود باز هم بنابر احتياط واجب با سرش به سجده اشاره كند .\r\n( مسألهء 819 ) كسى كه در اثناى نماز واجب ، به آيهء سجده گوش داد و با سرش به سجده اشاره نمود ، ديگر لازم نيست بعد از فراغت از نماز سجده كند .\r\n( مسألهء 820 ) سوره هاى « عزايم » كه سجدهء واجب دارند ، چهار سوره ميباشند و آيه هاى سجده به شرح زير ميباشند :\r\n1 ) آيهء 15 از سورهء « الم سجده » [ سى و دوّمين سورهء قرآن 
  ] .\r\n2 ) آيهء 37 از سورهء « حم سجده » [ چهل و يكمين سورهء قرآن 
  ] .\r\n3 ) آخرين آيهء سورهء « نجم » [ پنجاه و سومين سورهء قرآن 
  ] .\r\n4 ) آخرين آيهء سورهء « علق » [ نود و ششمين سورهء قرآن 
  ] .\r\n( مسألهء 821 ) كسى كه آيهء سجده را بخواند و يا به آن گوش دهد ، بايد بلافاصله به سجده برود ، مگر اين كه در حال نماز باشد ، در اين صورت با سرش اشاره مىكند .\r\n( مسألهء 822 ) اگر كسى تصادفاً آيه سجدهء به گوشش بخورد ، بنابر احتياط واجب او نيز بايد بلافاصله سجده كند .\r\n( مسألهء 823 ) در سجدهء واجب قرآن ، بايد شرايط زير رعايت شود :\r\n1 - نيّت\r\n2 - هفت عضو سجده بر روى زمين قرار بگيرد .\r\n3 - محل پيشانى بيش از چهار انگشت از جاى زانوها و انگشتان پاها بلندتر نباشد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n4 - بنابر احتياط واجب پيشانى را بر زمين و يا چيزى كه از زمين روييده بگذارد .\r\n( مسألهء 824 ) كسى كه سواره است آيهء سجده را بخواند يا بشنود ، اگر با سر به سجده اشاره كند كافى است و به جز نيّت ، ديگر شرايط ياد شده لازم نيست .\r\n( مسألهء 825 ) در سجدهء واجب قرآن ، رو به قبله بودن ، با وضو بودن ، پاك بودن بدن و لباس و ديگر شرايط نماز لازم نيست .\r\n( مسألهء 826 ) سجدهء واجب قرآن ، تكبير آغازين ، تشهّد و سلام ندارد ، فقط مستحب است پس از سر برداشتن از سجده تكبير بگويد .\r\n( مسألهء 827 ) در سجدهء واجب قرآن - بنابر احتياط واجب - بايد ذكر بگويد و هر ذكرى از ذكرهاى سجده نماز كفايت مىكند .\r\n( مسألهء 828 ) پس از فراغت از حمد ، بايد تعيين كند چه سورهاى ميخواند ، آنگاه آيهء [ بِسْمِ اللهِ الرَّحْمنِ الرَّحِيمِ 
  ] را به نيّت آن سوره بخواند و اگر بدون تعيين سوره « بسم الله » را بگويد ، بايد آن را به نيّت سورهاى كه خواهد خواند اعاده نمايد .\r\n( مسألهء 829 ) كسى كه « بسم الله » را به نيّت سورهء معيّنى گفت ، اگر بخواهد سورهء ديگرى را بخواند ، بايد آن را به نيّت اين سوره تكرار نمايد ، مشروط بر اين كه عدول از آن سوره جايز باشد .\r\n( مسألهء 830 ) در تعيين سوره قصد اجمالى ناشى از عادت هميشگى كافى است ، پس اگر همواره بعد از حمد سورهء اخلاص ميخواند ، اگر بر اثر عادت « بسم الله » بر زبانش جارى شود ، براى آن سوره كفايت مىكند .\r\n( مسألهء 831 ) اگر پيش از تمام شدن سورهء حمد ، سورهء معينى را\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nتصميم بگيرد كه در آن ركعت بخواند ، هنگام تمام شدن حمد ، غفلت كند و سورهاى را كه هميشه ميخواند ، از روى عادت بخواند كفايت مىكند .\r\n( مسألهء 832 ) در نماز سوره هاى : « والضّحى » و « الانشراح » يك سوره ، و سوره هاى « فيل » و « لايلاف » يك سوره محسوب ميشوند ، پس اگر كسى در نماز واجب بعد از حمد سورهء « والضّحى » را بخواند ، بايد سورهء « انشراح » را نيز ضميمه كند ، و اگر سورهء « فيل » را بخواند بايد سوره « لايلاف » را نيز ضميمه نمايد .\r\n( مسألهء 833 ) در نماز واجب به جز در مورد چهار سورهء فوق بنابر احتياط واجب ، خواندن بيش از يك سوره جايز نيست ، ولى در نمازهاى مستحبّى مانعى ندارد .\r\n( مسألهء 834 ) كسى كه سورهء توحيد و يا سوره جَحد [ قُلْ يَا أَيُّهَا الْكَافِرُونَ 
  ] را شروع كرده ، نمى تواند آن را رها كرده سورهء ديگرى را بخواند ، پس اگر « بسم الله » را به نيّت يكى از اين دو سوره گفته باشد نمى تواند به سورهء ديگرى و يا به يكى از آن دو سوره عدول كند .\r\n( مسألهء 835 ) كسى كه در روز جمعه بخواهد سورهء « جمعه » يا\r\n« منافقين » را بخواند ، اگر اشتباهاً سورهء « توحيد » را بخواند ، ميتواند آن را رها كرده ، يكى از آن دو سوره را بخواند ، ولى بنابر احتياط واجب اگر سورهء « جَحد » را شروع كرده باشد ، از آن عدول نكند .\r\n( مسألهء 836 ) به جز « توحيد » و « جَحد » ، در ديگر سوره هاى قرآن تا به نصف نرسيده ميتواند آن را رها كرده ، سورهء ديگرى را بخواند ، و اگر دو سوم آن را خوانده باشد ، عدول جايز نيست و احتياط واجب آن است كه پس از رسيدن به نيمهء آن نيز عدول نكند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n( مسألهء 837 ) نمازگزار در ركعت سوم از نماز مغرب و در ركعتهاى سوم و چهارم نمازهاى چهار ركعتى ، در ميان « حمد » و « تسبيحات اربعه » مخيّر است .\r\n( مسألهء 838 ) در نماز جماعت براى مأموم بهتر ، بلكه اولى آن است كه « تسبيحات اربعه » را انتخاب كند ، ولى در مورد امام و كسى كه فُرادى نماز ميخواند ، افضل بودن آن محلّ اشكال است .\r\n( مسألهء 839 ) در ركعتهاى سوم و چهارم از نمازهاى سه ركعتى و چهار ركعتى يك بار « سبحان الله والحمد لله ولا إله الّا الله واللهاكبر » كافى است ولى سه بار گفتن افضل است و بهتر آن است كه استغفار را نيز به آن اضافه كند .\r\n( مسألهء 840 ) براى مردها واجب است حمد و سورهء ركعت اوّل و دوّم نمازهاى زير را بلند بخوانند :\r\n1 ) نماز صبح .\r\n2 ) نماز مغرب .\r\n3 ) نماز عشاء .\r\n4 ) نماز جمعه .\r\n( مسألهء 841 ) مردان و زنان بايد حمد و سورهء نمازهاى ظهر و عصر را آهسته بخوانند ، به جز نماز ظهر روز جمعه كه مستحب است بلند خوانده شود .\r\n( مسألهء 842 ) در نمازهايى كه بايد آهسته خوانده شود « بسم الله » مستثنى مىباشد و مستحب است آن را بلند بخوانند .\r\n( مسألهء 843 ) كسى كه در نماز جماعت وظيفهاش اين است كه خودش حمد و سوره بخواند ، بايد بسم الله آن را نيز آهسته بگويد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n( مسألهء 844 ) در ركعت سوم نماز مغرب و ركعتهاى سوم و چهارم ديگر نمازها ، مردان و زنان بايد حمد و تسبيحات اربعه را آهسته بخوانند ، به جز « بسم الله » كه مستثنى مىباشد .\r\n( مسألهء 845 ) به جز حمد و سوره و تسبيحات ، در ديگر ذكرهاى واجب يا مستحبّى نماز ، چون تكبيرة الاحرام ، تشهد ، سلام ، ذكر ركوع و سجده و قنوت ، نمازگزار مخيّر است كه آنها را بلند يا آهسته بگويد .\r\n( مسألهء 846 ) منظور از بلند خواندن آنست كه عرفاً بگويند صدايش را بلند كرده و آن را آشكار نموده و بنابر احتياط واجب بايد جوهر صدا نيز ظاهر شود .\r\n( مسألهء 847 ) منظور از آهسته خواندن آنست كه عرفاً بگويند صدايش را مخفى كرده و بنابر احتياط واجب بايد جوهر صدا ظاهر نشود .\r\n( مسألهء 848 ) اگر در جايى كه بايد آهسته بخواند عمداً بلند بخواند يا برعكس ، نمازش باطل مىشود . ولى اگر از روى فراموشى يا ندانستن مسأله و يا به جهت ندانستن ميزان بلند و آهسته خواندن باشد ، نمازش صحيح است .\r\n( مسألهء 849 ) كسى كه در حال نماز مردّد شود آيا وظيفهاش بلند خواندن است يا آهسته خواندن ؟ پس آن را بلند يا آهسته خواند و بعداً معلوم شد كه وظيفهاش غير آن بوده ، بنابر احتياط واجب بايد آن را اعاده كند .\r\n( مسألهء 850 ) نمازگزار بايد حمد و سوره و ديگر ذكرهاى واجب نماز را به عربى صحيح بخواند و تلفّظ غلط آن كفايت نمى كند .\r\n( مسألهء 851 ) نمازگزار بايد تلفّظ صحيح حمد و سوره و ديگر اذكار واجب قرآن را در صورت امكان ياد بگيرد .\r\n( مسألهء 852 ) اذكار مستحبّى كه جزء نماز نمى باشد ، اگر به غلط\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nتلفّظ شود و يا به غير عربى باشد ، مانعى ندارد .\r\n( مسألهء 853 ) همزه وصل اگر به كلمهء پيش از خود متّصل شود بايد حذف شود ، مانند همزهء : « الله » ، « الرَّحْمن » و « اهْدنا » ، در صورتى كه در كلمهء پيش از آن توقّف نشود بايد حذف شود و در غير اين صورت بايد ثابت بماند و تلفّظ شود .\r\n( مسألهء 854 ) همزهء قطع ، مانند همزهء « ايّاكَ » ، « انْعَمْتَ » و « اشْهَدُ » بايد تلفّظ شود و حذف نشود .\r\n( مسألهء 855 ) وقف به حركت و وصل به سكون جايز است ، ولى بهتر آن است كه از هر دو اجتناب شود .\r\n( مسألهء 856 ) در كلماتى مانند :\r\n1 ) جاءَ ( الف ماقبل مفتوح ) .\r\n2 ) سُوء ( واو ساكن ماقبل مضموم ) .\r\n3 ) جىء ( ياء ساكن ما قبل مكسور ) .\r\n4 ) ضالّينَ ( الف و تشديد / ساكن لازم ) .\r\nكه حرف مدّ و سبب مدّ در يك كلمه آمدهاند ، مدّ بهتر است . روى اين بيان در حمد و سوره و ديگر اذكار نماز « مدّ واجب » نداريم .\r\n( مسألهء 857 ) نون ساكن بنابر احتياط واجب ، هنگامى كه پيش از حروف « يرملون » ( ى ، ر ، م ، ل ، و ، ن ) قرار بگيرد ، بايد در حرف يرملون ادغام شود ، مثلًا : « يَكُنْ لَهُ » خوانده مىشود : « يَكُلَّهُ » و « اشْهَدُ انْ لا » خوانده مىشود : « اشْهَدُ الّا » .\r\n( مسألهء 858 ) كسى كه نبايد نماز را در حال حركت بخواند ، حمد و سوره را نيز نمى تواند در حال حركت بخواند ، و اگر چيزى از آنها را\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاشتباهاً در حال حركت بخواند ، اگر فرصت باقى باشد ، بنابر احتياط واجب بايد آن را دوباره بخواند و گرنه ادامه ميدهد .\r\n( مسألهء 859 ) در حال قرائت بايد بدن كاملًا در حال آرامش و طمأنينه باشد ، چنان كه در فصل « تكبيرة الاحرام » گفتيم ، ولى اگر سهواً آرامش بدنش به هم بخورد ، نمازش باطل نمى شود . اگر چه بهتر است در صورتى كه فرصت باقى باشد ، آن را در حال آرامش بدن تكرار كند .\r\n( مسألهء 860 ) اگر در حال قرائت ، در اثر باد شديد و غيره بدون اختيار بدنش حركت كند ، حكم حركت سهوى را دارد .\r\n( مسألهء 861 ) اگر نمازگزار جملهاى از حمد ، سوره يا ديگر اذكار واجب نماز را از روى فراموشى و يا جهل با اعتقاد به درستى آن ، به صورت غلط تلفظ كند و هنگامى متوجّه شود كه وقت جبران آن گذشته باشد ، نمازش صحيح است .\r\n( مسألهء 862 ) كسى كه حمد ، سوره يا تسبيحات اربعه ، يا قسمتى از آنها را فراموش كند و به طرف ركوع خم شود ، اگر پس از رسيدن به حد ركوع متوجّه شود ، نمازش صحيح است ، ولى اگر پيش از رسيدن به حدّ ركوع متوجّه شود ، بايد برگردد و آن را تدارك كند .\r\n( مسألهء 863 ) اگر كسى حمد و سوره را به خيال اين كه بر او واجب نيست ، نخواند ، مثل اين كه وارد نماز جماعت شده و خيال ميكرد كه دو ركعت اوّل نماز است ، اگر بعداً معلوم شود كه دو ركعت آخر نماز بوده و ميبايست حمد و سوره بخواند ، حكم مسأله بالا براى او جارى مىشود .\r\n( مسألهء 864 ) اگر پيش از قنوت يا رفتن به ركوع شك كند حمد و سوره يا تسبيحات را خوانده است يا نه ؟ بايد آن را بخواند ، اگر بعد از\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nشروع به قنوت يا خم شدن به ركوع شك كند ، نمازش صحيح است و به شك خود اعتنا نمى كند ، ولى اگر بعد از تكبير و پيش از شروع به قنوت يا ركوع شك كند ، بنابر احتياط واجب آن را بخواند .\r\n( مسألهء 865 ) مستحب است نمازگزار در ركعت اوّل پيش از شروع به حمد بگويد : « اعُوذُ بِاللهِ مِنَ الشَّيْطانِ الرَّجيمِ » و بعد از حمد بگويد : [ الْحمْدُ للهِ رَبّ الْعالَمينَ 
  ] .\r\n( مسألهء 866 ) مستحب است در ركعت اوّل سوره توحيد و در ركعت دوّم سوره قدر را بخواند . بر عكس آن نيز در روايت آمده است .\r\n( مسألهء 867 ) مكروه است كه در هيچيك از نمازهاى پنجگانهء يك روز سورهء توحيد را نخواند ، و يا در دو ركعت يك سوره بخواند ، مگر در مورد سورهء توحيد ، كه اگر در همهء نمازها آن را تكرار كند مكروه نيست .\r\n* * * \r\nقنوت\r\n( مسألهء 868 ) در همهء نمازهاى واجب و مستحب قنوت مستحب است ، به جز « شفع » كه مورد اشكال است و ميتوان به نيّت « رجاء مطلوبيّت » در آن قنوت را به جا آورد .\r\n( مسألهء 869 ) در نماز « وتر » پيش از ركوع و در ركعت دوّم ديگر نمازها بعد از قرائت و پيش از ركوع قنوت مستحب است .\r\n( مسألهء 870 ) نماز آيات ، نماز جمعه و نماز عيدين احكام ويژهاى دارد كه در جاى خود بيان خواهد شد .\r\n( مسألهء 871 ) مستحب است پيش از قنوت دستها را بالا برده تكبير\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبگويد ، آنگاه دستها را مقابل صورت طورى بگيرد كه كف دستها به طرف آسمان و پشت دستها به طرف زمين باشد .\r\n( مسألهء 872 ) در قنوت ذكر خاصّى شرط نيست ، بلكه هر ذكر و دعائى كه برايش آسان باشد كفايت مىكند ، اگر چه با تلفّظ غلط و يا غير عربى باشد .\r\n( مسألهء 873 ) يكى از بهترين ذكرهاى قنوت كلمات فرج است :\r\n« لا الهَ الَّا اللهُ الْحليمُ الْكَريمُ لا الهَ الَّا الله الْعَلِى الْعَظيمُ سُبْحانَ اللهِ رَبّ السَّماواتِ السَّبْعِ وَ رَبّ الْا رَضينَ السَّبْعِ وَ ما فيهِنَّ وَ ما بَيْنَهُنَّ وَ رَبّ الْعَرْشِ الْعَظيمِ وَالْحمْدُ للهِ رَبّ الْعالَمينَ » .\r\n( مسألهء 874 ) اگر كسى قنوت را فراموش كند و به ركوع برود ، مستحب است كه پس از بلند شدن از ركوع آن را قضا كند ، مگر در نماز وتر ، كه قنوت وتر پس از ركوع قضا نمى شود .\r\n( مسألهء 875 ) نمازگزارى كه قنوت را فراموش كرده ، اگر پس از رفتن به سجده متوجّه شود ، مستحب است بعد از نماز و در حال نشسته آن را قضا كند . و اگر از جاى برخاسته ، در حال ايستاده رو به قبله آن را قضا مىكند .\r\n* * *\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nفصل دهم : ركوع\r\nدر هر نمازى ، واجب يا مستحب ، در هر ركعت بعد از حمد و سوره وتسبيحات اربعه ، يك مرتبه « ركوع » واجب است ، به جز نماز آيات ، كه در هر ركعت آن پنج ركوع واجب است .\r\n( مسألهء 876 ) ركوع ركن است و لذا اگر عمداً يا سهواً ، كم يا زياد بشود ، نماز باطل مىشود ، به جز نماز جماعت كه اگر براى متابعت از امام جماعت زياد شود ، نماز را باطل نمى كند .\r\n( مسألهء 877 ) در نماز مستحبّى اگر ركوع سهواً زياد گردد ، نماز باطل نمى شود ، چنان كه تفصيل آن در مبحث خلل نماز خواهد آمد .\r\n( مسألهء 878 ) در ركوع چند چيز واجب است كه عبارتند از :\r\nاوّل : خم شدن به طرف جلو به نيّت ركوع ، از حال ايستاده ، به مقدارى كه نوك انگشتان به زانوها برسد .\r\n( مسألهء 879 ) در ركوع بايد ساقهاى پا صاف باشد و زانوها به طرف جلو برآمدگى پيدا نكند .\r\n( مسألهء 880 ) اگر كسى مثلًا براى كشتن جانورى خم شود ، اين خم شدن از ركوع كفايت نمى كند ، بلكه بايد صاف بايستد ، آنگاه به نيّت ركوع خم شود .\r\nدوّم : گفتن ذكر ركوع و آن عبارت است از يك بار : « سُبْحانَ رَبّى الْعَظيمِ وَبِحَمْدِهِ » يا سه بار : « سُبْحانَ اللهِ » .\r\n( مسألهء 881 ) در ركوع هر ذكر ديگرى چون « لا الهَ الَّا الله » ، « الحمدلله » ،\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n« الله اكبر » و غير آنها ، كه به مقدار سه سبحان الله باشد ، كفايت مىكند .\r\n( مسألهء 882 ) اگر كسى در ركوع « سبحان ربّى الأعلى و بحمده » بگويد ، كفايت نمى كند ، مگر اين كه ذكرهاى ديگرى به آن اضافه كند كه مجموعاً به مقدار سه سبحان الله بشود .\r\n( مسألهء 883 ) بنابر احتياط واجب بايد مقدار واجب از ذكر ركوع ، در حال آرامش بدن گفته شود . ولى اگر سهواً يا به صورت غير اختيارى آرامش بدن به هم بخورد ، نيازى به تكرار نيست .\r\n( مسألهء 884 ) مريضى كه سه بار سبحانالله گفتن براى او مشقّت دارد ، يك بار « سُبْحانَ اللهِ » براى او كفايت مىكند . همچنين در تنگى وقت ، يا هر ضرورت ديگرى چون ترس و غيره ، به شرط اينكه همهء وقت را فرا بگيرد ، بنابر احتياط واجب .\r\n( مسألهء 885 ) اگر نمازگزار ذكر ركوع را فراموش كند و سر از ركوع بردارد و از حدّ ركوع خارج شود ، نمازش صحيح است .\r\nسوم : پس از تمام شدن ذكر ركوع ، بايد راست بايستد و پس از آنكه بدنش آرام بگيرد به سجده برود .\r\n( مسألهء 886 ) اگر نمازگزار پيش از آنكه قامتش راست شود و بدنش آرام بگيرد سهواً به طرف سجده خم شود ، نمازش باطل نمى شود .\r\n( مسألهء 887 ) اگر نمازگزار نمى تواند به حال ايستاده ركوع كند حتّى با تكيه به عصا و غيره ، به صورت نشسته ركوع مىكند و به همان مقدار كه در حال ايستاده خم ميشد ، در حال نشسته خم مىشود .\r\n( مسألهء 888 ) اگر كسى نتواند در حال نشسته نيز به مقدار واجب براى ركوع خم شود ، بنابر احتياط واجب بايد در حال ايستاده به مقدارى كه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nميتواند براى ركوع خم شود ، و اگر به مقدار كم نيز نتواند خم شود ، بايد نمازش را ايستاده بخواند و براى ركوع اشاره كند و اگر قادر به اشاره هم نباشد چشمهايش را به نيّت ركوع ميبندد .\r\n( مسألهء 889 ) اگر نمازگزار ركوع را فراموش كند و به سوى سجده خم شود ، اگر پيش از آنكه پيشانياش بر زمين برسد به يادش بيايد ، برمى خيزد و قامتش را راست مىكند و از حال ايستاده به ركوع ميرود . بنابر احتياط واجب بايد پيش از ركوع بدنش آرام بگيرد .\r\n( مسألهء 890 ) اگر كسى ركوع را فراموش كند و بعد از نهادن پيشانى بر زمين متوجّه شود ، چنانچه در سجدهء اول باشد بايد بلند شود و بعد ركوع و دو سجده را انجام دهد مانند كسى است كه يك سجده سهواً زياد كرده است و اگر در سجده دوم متوجه شود بنابر احتياط واجب نمازش باطل است . پس يكى از مبطلات نماز را انجام بدهد ، مثلًا از قبله برگردد ، سپس نمازش را از سر بگيرد .\r\n( مسألهء 891 ) كسى كه نشسته نماز ميخواند ، بايد به مقدارى كه شخص ايستاده براى ركوع خم مىشود ، او نيز نشسته به همان مقدار خم شود ، اگر نتواند بنابر احتياط واجب به هر مقدارى كه ميتواند خم شود ، اگر به مقدار كم نيز نمى تواند بايد با اشاره ركوع كند ، اگر از آن هم ناتوان باشد بايد با بستن ديدگانش نيّت ركوع نمايد .\r\n( مسألهء 892 ) اگر نمازگزار پيش از آنكه به طرف سجده خم شود ، شك كند آيا ركوع كرده يا نه ؟ بايد آن را به جا آورد .\r\n( مسألهء 893 ) اگر پس از خم شدن به سوى سجده ، پيش از آنكه پيشانياش به زمين برسد ، يا بعد از آن ، شك كند آيا ركوع كرده يا نه ؟ بنا ميگذارد بر اينكه ركوع كرده و نمازش را ادامه ميدهد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n( مسألهء 894 ) پيش از ركوع و بعد از ركوع ، مستحب است تكبير بگويد و هنگام گفتن تكبير ، دستها را بالا ببرد .\r\n( مسألهء 895 ) مستحب است در حال ركوع كف دستها را روى زانوها بگذارد و آنها را به طرف پشت براند ، پشتش را صاف نگهدارد و گردنش را مساوى با پشت نگهدارد و بين دو قدمش نگاه كند .\r\n( مسألهء 896 ) در حال ركوع مكروه است سرش را پايين بيندازد و يا به طرف بالا برفرازد .\r\n* * *\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nفصل يازدهم : سجده\r\nسجده عبارت است از نهادن پيشانى بر زمين براى خضوع در برابر پروردگار .\r\n( مسألهء 897 ) در هر نماز واجب و مستحب ، در هر ركعت ، بعد از ركوع ، دو سجده لازم . و آنها با هم ركن هستند ، پس اگر كسى عمداً يا سهواً در يك ركعت اصلًا سجده نكند و يا چهار مرتبه سجده كند نمازش باطل مىشود .\r\n( مسألهء 898 ) اگر يك سجده در نماز سهواً كم يا زياد شود ، نماز باطل نمى شود .\r\n( مسألهء 899 ) در سجده بايد پيشانى را بر زمين و يا چيزى كه از زمين روييده بگذاريم و آن تفصيلى دارد كه در فصل مكان نمازگزار ( مسأله 727 تا 740 ) گفته شد .\r\n( مسألهء 900 ) علاوه بر نهادن پيشانى بر زمين ، چند چيز در سجده واجب است :\r\nاوّل : گذاشتن هفت عضو سجده بر زمين و آنها عبارتند از : پيشانى ، دستها ، زانوها و دو انگشت شست پاها .\r\n( مسألهء 901 ) بنابر احتياط واجب در سجده بايد كف دستها روى زمين گذاشته شود ، نه پشت آنها .\r\n( مسألهء 902 ) معيار در كم و زياد شدن سجده ، نهادن پيشانى بر زمين\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاست ، نه ديگر عضوها .\r\nدوّم : گفتن ذكر سجده و آن عبارت است از يك بار : « سُبْحانَ رَبّى الأَعْلى وَبِحَمْدِهِ » و يا سه بار « سبحان الله » به تفصيلى كه در مورد ركوع بيان شد .\r\n( مسألهء 903 ) اگر نمازگزار در سجده ذكر ركوع ( سبحان ربّى العظيم و بحمده ) را بگويد ، كفايت نمى كند ، مگر اين كه ذكر ديگرى را به آن ضميمه كند تا به مقدار سه سبحان الله بشود .\r\n( مسألهء 904 ) بايد ذكر سجده در حالى گفته شود كه هفت عضو سجده بر روى زمين باشد و هر عضوى در محلّ خود آرام گرفته باشد .\r\n( مسألهء 905 ) اگر در حال گفتن ذكر واجب سجده يكى از عضوهاى هفتگانه را عمداً از روى زمين بردارد و يا حركت دهد نمازش باطل مىشود ، ولى اگر از روى سهو يا نادانى باشد ، نمازش باطل نمى شود .\r\n( مسألهء 906 ) بنابر احتياط واجب بايد در حال ذكر سجده بدن آرام باشد ، پس اگر سهواً يكى از عضوها را بردارد يا حركت دهد مانعى ندارد ، و اگر پيش از برداشتن پيشانى از سجده متوجّه شود ، بنابر احتياط واجب آن را در حال آرامش بدن تكرار مىكند . چنان كه در فصل ركوع بيان شد .\r\nسوم : برداشتن سر از سجده در ميان دو سجده ، همچنين بنابر احتياط واجب بعد از سجدهء دوّم نيز ، به طورى كه صاف بنشيند و بدن آرامش بگيرد .\r\nچهارم : اين كه محل سجدهء او كه پيشانى را بر آنجا نهاده ، بيش از چهار انگشت بسته ، از جاى ديگر اعضاى سجده بلندتر يا پست تر نباشد .\r\n( مسألهء 907 ) بنابر احتياط واجب بايد جاى پيشانى از جاى انگشتان پا بيش از چهار انگشت بسته پايين تر نباشد ، اگر چه با جاى ديگر عضوهاى\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nسجده مساوى باشد .\r\n( مسألهء 908 ) اگر پيشانى بياختيار از جاى سجده بلند شود ، در اينجا دو صورت است :\r\n1 ) اگر اين وضع هنگامى روى دهد كه پيشانى را بر زمين نهاده و در آن استقرار يافته است ، پس آن يك سجده به شمار ميآيد ، اگر چه ذكر نگفته باشد ، و لذا در صورت امكان بايد نگذارد كه پيشانى دوباره برگردد ، بلكه مينشيند و آن را يك سجده حساب مىكند و اگر پيشانى بياختيار برگردد ، آن را سجدهء دوّم حساب نمى كند .\r\n2 ) اگر اين وضع پيش از استقرار رخ دهد ، چنان كه هنگام عجله پيش ميآيد كه پيشانى بر مُهر خورده برمى گردد ، در اينجا نيز اگر بياختيار به روى مُهر برگردد ، مجموع آنها را يك سجده حساب مىكند و ذكر سجده را - بنابر احتياط واجب - به اميد اين كه اين قسمت نيز جزء سجده باشد ميگويد . ولى اگر بتواند از برگشتن پيشانى بر روى مهر خوددارى كند ، بنابر احتياط واجب نماز را به هم زده از سر ميگيرد .\r\n( مسألهء 909 ) اگر نمازگزار از سجدهء كامل عاجز باشد ، بنابر احتياط واجب بايد به مقدار ممكن خم شود و پيشانى را بر چيزى كه سجده بر آن جايز است بگذارد و ديگر عضوهاى سجده را بر زمين بگذارد .\r\n( مسألهء 910 ) اگر نمازگزار به هيچوجه نتواند خم شود با اشارهء سجده مىكند ، اگر نتواند با اشاره چشم ، اگر از آن هم ناتوان باشد از قلبش خطور ميدهد كه سجده مىكند .\r\n( مسألهء 911 ) كسى كه بر پيشانياش زخم و جراحتّى دارد ، اگر ممكن باشد با اطراف پيشانى سجده كند ، ولو به اين صورت كه زمين را گود كند\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nتا زخم و جراحت در آن قرار بگيرد و قسمت سالم بر مهر يا چيز ديگرى كه سجده بر آن جايز است قرار بگيرد .\r\n( مسألهء 912 ) كسى كه به هيچوجه نمى تواند پيشانياش را بر زمين بگذارد بايد چانهاش را بر چيزى كه سجده بر آن جايز است بگذارد ، و اگر اين نيز ممكن نباشد بينياش را بر آن بگذارد ، اگر آن هم ممكن نباشد هر جايى از صورتش كه ممكن باشد بر مُهر يا هر چيز ديگرى كه سجده بر آن جايز است بگذارد .\r\n( مسألهء 913 ) اگر كسى يك يا هر دو سجده را فراموش كند و پيش از ركوع ركعت بعد متوجّه شود برمى گردد و آن را انجام ميدهد و نمازش را ادامه ميدهد .\r\n( مسألهء 914 ) كسى كه يك سجده را فراموش كرده و پس از خم شدن به ركوع ركعت بعد يادش آمده ، نمازش صحيح است و بعد از نماز به سجده ميرود و سجدهاى به نيّت قضاى سجدهء فراموش شده انجام ميدهد .\r\n( مسألهء 915 ) اگر كسى در نماز واجب هر دو سجده را از يك ركعت فراموش كند و پس از خم شدن به ركوع ركعت بعد متوجّه شود نمازش باطل مىشود ، ولى در نماز مستحبّى برمى گردد و آنها را به جا ميآورد و نمازش را ادامه ميدهد .\r\n( مسألهء 916 ) اگر نمازگزار هر دو سجده را فراموش كند و بعد از سلام متوجّه شود ، نمازش باطل مىشود ، چه در نماز واجب باشد و يا مستحبّى .\r\n( مسألهء 917 ) اگر كسى يك سجده را فراموش كند و بعد از سلام نماز متوجّه شود ، نمازش صحيح است ، يك سجده به نيّت قضاى سجدهء\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nفراموش شده به جا ميآورد .\r\n( مسألهء 918 ) اگر نمازگزار يك يا دو سجده را فراموش كند و مشغول تشهّد شود ، اگر در اثناى تشهّد يا بعد از تشهّد متوجّه شود ، بايد برگردد و سجدهء فراموش شده را تدارك كند ، سپس تشهّد را دوباره بخواند .\r\n( مسألهء 919 ) اگر نمازگزار در حال برخاستن شك كند كه سجده را انجام داده يا نه ؟ برمى گردد و انجام ميدهد ، ولى اگر بعد از ايستادن شك كند ، به شك خود اعتنا نمى كند و نمازش را ادامه ميدهد .\r\n( مسألهء 920 ) اگر نمازگزار پيش از شروع به تشهّد شك كند كه آيا سجده را انجام داده يا نه ؟ بايد آن را انجام دهد ، ولى اگر پس از شروع به تشهّد ( ولو به گفتن بسمالله و بالله ) شك كند ، بنا را بر اين ميگذارد كه انجام داده است و نمازش را ادامه ميدهد .\r\n( مسألهء 921 ) مستحب است بعد از سجده ، هنگامى كه قامتش راست شد تكبير بگويد و به هنگام تكبير گفتن دستها را بالا ببرد .\r\n( مسألهء 922 ) مستحب است در سجده همهء پيشانى را بر مهر يا هر چيزى كه سجده بر آن جايز است بگذارد ، و بينياش را روى خاك بگذارد و پيش از سجده و بعد از آن تكبير بگويد .\r\n( مسألهء 923 ) مكروه است سجده گاه را با دهانش فوت كند و در ميان دو سجده دستهايش را از زمين برندارد .\r\n* * *\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nفصل دوازدهم : تشهّد و سلام\r\nدر نمازهاى دو ركعتى بعد از سر برداشتن از دوّمين سجدهء ركعت دوّم يك بار تشهّد گفتن واجب است . ولى در نمازهاى سه ركعتى و چهار ركعتى يك بار ديگر پس از سجده دوّم ركعت آخر بايد تشهّد بگويد .\r\n( مسألهء 924 ) تشهّد در نماز واجب است ، ولى ركن نيست و لذا اگر عمداً كم يا زياد شود نماز باطل شود ، ولى اگر سهواً كم يا زياد شود نماز باطل نمى شود . فقط در صورتى كه سهواً كم شود به تفصيلى كه بيان خواهد شد بايد آن را بعد از نماز قضا كند .\r\n( مسألهء 925 ) در تشهد ظاهر اين است كه شهادتين و صلوات بر پيامبر و اهل بيت آن حضرت به هر تعبيرى باشد كفايت مىكند ، ولى بهتر آن است كه بگويد :\r\n« اشْهَدُ انْ لا الهَ الَّا اللهُ وَحْدَهُ لا شَريكَ لَهُ وَ اشْهَدُ انَّ مُحَمَّداً عَبْدُهُ وَ رَسُولُهُ ، اللّهُمَّ صَلّ عَلى مُحَمَّدٍ وَ آلِ مُحَمَّدٍ » .\r\n( مسألهء 926 ) ظاهر اين است كه صلوات جزء تشهّد نيست ، ولى بنابر احتياط واجب بايد گفته شود .\r\n( مسألهء 927 ) اگر تشهّد را فراموش كند و پيش از ركوع ركعت بعد متوجّه شود بايد بنشيند و آن را تدارك نمايد ، و اگر بعد از خم شدن به ركوع يادش بيايد نماز را ادامه ميدهد و بعد از نماز دو سجدهء سهو به جا ميآورد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n( مسألهء 928 ) اگر تشهّد را فراموش كند و سلام بدهد و از نماز خارج شود ، آنگاه يادش بيايد كه تشهّد نگفته ، آن را قضا مىكند و اگر در اثناى سلام يادش بيايد برمى گردد و تشهّد را ميگويد و سلام را دوباره ميگويد .\r\n( مسألهء 929 ) اگر در حال سلام گفتن شك كند تشهد را گفته يا نه ؟ نمازش را ادامه ميدهد و بنا ميگذارد بر اين كه تشهّد را گفته است . همچنين است شك در تشهّد پس از برخاستن به ركعت بعد ، ولى اگر در حال برخاستن شك كند بايد آن را انجام دهد .\r\n( مسألهء 930 ) مستحب است پيش از شروع به تشهّد يكى از جمله هاى زير را بگويد :\r\n1 ) الْحمْدُ للهِ .\r\n2 ) بِسْمِ اللهِ وَ بِاللهِ وَالْحمْدُ للهِ وَ خَيْرُ الْا سْماءِ للهِ .\r\n3 ) بِسْمِ اللهِ وَ بِالهِ وَالْحمْدُ للهِ وَ الْا سْماءُ الْحسْنى كُلُّها للهِ .\r\n( مسألهء 931 ) مستحب است در حال تشهّد دستهايش را با انگشتان بسته روى رانهايش بگذارد و نگاهش به طرف سينهاش باشد .\r\n( مسألهء 932 ) در آخرين ركعت هر نمازى بايد بعد از تشهّد سلام بگويد و آن را ميتوان با يكى از دو عبارت زير بيان كرد :\r\n1 - السَّلامُ عَلَيْنا وَ عَلى عِبادِاللهِ الصّالِحينَ .\r\n2 - السَّلامُ عَلَيْكُمْ .\r\nو بهتر از آن « السَّلامُ عَلَيْكُمْ وَ رَحْمَةُ اللهِ » و برتر از آن : « السَّلامُ عَلَيْكُمْ وَ رَحْمَةُ اللهِ وَبَرَكاتُهُ » مىباشد .\r\n( مسألهء 933 ) اگر نمازگزار با عبارت « السَّلامُ عَلَيْنا » از نماز خارج شود ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمستحب است كه « السَّلامُ عَلَيْكُمْ . . . » را بر آن اضافه كند ، ولى اگر با « السَّلامُ عَلَيْكُمْ . . . » از نماز خارج شود ، ديگر گفتن « السَّلامُ عَلَيْنا . . . » مستحب نيست .\r\n( مسألهء 934 ) پيش از سلامهاى واجب ، مستحب است بگويد :\r\n« السَّلامُ عَلَيْكَ ايُّهَا النَّبِى وَ رَحْمَةُ اللهِ وَ بَرَكاتُهُ » ، ولى نمى توان با آن از نماز خارج شد .\r\n( مسألهء 935 ) سلام آخرين جزء نماز است و با گفتن سلام از نماز خارج مىشود و بعد از آن انجام دادن چيزهايى كه نماز را باطل مىكند مانعى ندارد .\r\n( مسألهء 936 ) نشستن در حال تشهّد و سلام واجب است و بايد بدن كاملًا آرام باشد ، چنان كه در مورد قرائت گفته شد .\r\n( مسألهء 937 ) كسى كه از نشستن ناتوان باشد ، بايد در حال تشهّد و سلام بايستد ، اگر نتواند به پهلوى راست بخوابد ، اگر نتواند به پهلوى چپ ، اگر از آن هم عاجز باشد به پشت ميخوابد .\r\n( مسألهء 938 ) يك بار « السَّلامُ عَلَيْكُمْ » گفتن براى امام ، مأموم و منفرد كفايت مىكند .\r\n( مسألهء 939 ) نمازگزار مستحب است كه به هنگام سلام دادن با گوشهء چشم و يا صورت به طرف راست اشاره كند و براى مأموم مستحب است اگر در طرف چپش كسى باشد ، سلام ديگرى گفته به سمت چپ نيز اشاره نمايد .\r\n( مسألهء 940 ) اگر سلام را فراموش كرده مشغول تعقيبات نماز شود ، بايد برگردد و سلام را تدارك نمايد .\r\n( مسألهء 941 ) اگر سلام را فراموش كرده چيزهايى كه نماز را باطل مىكند انجام داده است ، در اينجا دو صورت است :\r\n1 - اگر كارى كه انجام داده ، فقط در صورت عمد نماز را باطل مىكند ،\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمانند حرف زدن ، سلام را ميدهد و نمازش صحيح است .\r\n2 - اگر كارى كه انجام داده ، مطلقاً نماز را باطل مىكند ، مانند برگشتن از قبله و باطل كردن وضو ، نماز باطل مىشود .\r\n( مسألهء 942 ) اگر نمازگزار پس از فراغت از نماز شك كند سلام گفته يا نه ؟ بنا را بر صحّت نماز ميگذارد و به شك خود اعتنا نمى كند . و ميزان در فراغت از نماز اين است كه خود را فارغ از آن بيابد ، و مشغول كار ديگرى چون تعقيبات ، نماز ديگر و يا كار ديگرى شده باشد .\r\n( مسألهء 943 ) اگر نمازگزار پيش از آنكه تعداد ركعات نماز كامل شود ، اشتباهاً سلام بدهد ، اگر هنگامى متوجّه شود كه مرتكب كارى نشده باشد كه عمدى و سهوى آن نماز را باطل مىكند ، نمازش را كامل مىكند و نماز صحيح است ، در غير اين صورت نمازش باطل مىشود .\r\n* * *\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nفصل سيزدهم : ترتيب\r\nبايد افعال نماز را به ترتيب انجام دهد ، به اين معنى كه با تكبيرة الاحرام نماز را شروع كند ، در هر ركعتى حمد و سوره را پيش از ركوع انجام دهد ، ركوع را پيش از سجده ، سجده را پيش از تشهّد ، و تشهّد را پيش از سلام انجام دهد .\r\n( مسألهء 944 ) اگر كسى عمداً ترتيب را به هم بزند نمازش باطل مىشود ، ولى اگر از روى سهو يا جهل ترتيب را به هم بزند چهار صورت دارد :\r\n1 ) اگر ركنى را بر ركن ديگر مقدّم بدارد ، مثل اين كه پيش از ركوع هر دو سجده را انجام دهد و يا هر دو سجده را ترك كند و به ركوع ركعت بعدى برود ، نمازش باطل است .\r\n2 ) اگر غير ركن را بر ركن مقدّم بدارد ، مثلًا ركوع نكرده يك سجده انجام دهد ، برمى گردد ركوع را انجام ميدهد ، سپس آن سجده را دوباره انجام ميدهد .\r\n3 ) اگر غير ركن را بر غير ركن مقدّم بدارد ، مثلًا تشهّد را در ميان دو سجده انجام دهد ، در اين صورت نيز برمى گردد سجده دوّم را انجام ميدهد ، سپس تشهّد را اعاده مىكند .\r\n4 ) اگر ركن را بر غير ركن مقدّم بدارد ، مثلًا ركوع را بر تشهّد مقدّم بدارد ، در اين صورت نمازش را ادامه ميدهد ، پس اگر آنچه ترك شده ، تشهّد يا يك سجدهء باشد ، آن را بعد از نماز قضا مىكند . تفصيل اين مسأله در مسأله 1165 - 1170 بيان شده است .\r\n* * *\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nفصل چهاردهم : موالات\r\nدر حمد ، سوره ، تسبيحات اربعه ، تشهّد ، سلام و ديگر ذكرهاى واجب نماز بايد حروف يك كلمه پشت سر هم و بدون فاصله ادا شود ، به طورى كه عرفاً به آن يك كلمه گفته شود و بنابر احتياط واجب بايد ميان حرف جرّ و مجرور آن ، ميان حرف عطف و معطوف ، ميان حرف ندا و منادى ، ميان مضاف و مضافاليه و ميان الف و لام و مدخول آن فاصله نيفتد .\r\n( مسألهء 945 ) موالات در ميان اجزاى نماز - بنابر احتياط واجب - معتبر است و بايد در ميان آنها به مقدارى فاصله نباشد كه از نظر اهل شرع صورت نماز از بين برود ، ولى اگر سهواً فاصله بيفتد مانعى ندارد .\r\n( مسألهء 946 ) طول دادن ركوع ، سجده ، خواندن سوره هاى طولانى ، اذكار و ادعيه ، اگر چه به نيّت جزئيت نباشد ، به موالات نماز ضررى نميرساند .\r\n* * * \r\nبخش الحاقى : پيرامون تعقيبات نماز\r\nشايسته است نمازگزار بعد از فارغ شدن از نماز مشغول ذكر ، دعا و تلاوت قرآن شود ، اين عمل را « تعقيبات » مينامند .\r\nاز جمله تعقيبات نماز است :\r\n1 ) سه بار تكبير گفتن بعد از سلام ، و بالا بردن دستها در آن حال .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n2 ) پناه بردن به خدا از آتش جهنم .\r\n3 ) درخواست بهشت كردن .\r\n4 ) تقاضاى تزويج حورالعين نمودن .\r\n5 ) تسبيح حضرت زهرا ( س ) ( الله اكبر 34 مرتبه ، الحمدلله 33 بار ، سبحان الله 33 بار ) .\r\n6 ) ختم كردن تسبيح حضرت زهرا ( س ) با « لا إله الّا الله » .\r\nمستحب است تسبيح حضرت زهرا ( س ) را با تسبيح تربت بگويد ، كه در حديث آمده است : اگر كسى تسبيح تربت ( از خاك قبر امام حسين ( ع ) ) را در دستش بگرداند ، تسبيح ميگويد و ثوابش براى صاحب تسبيح نوشته مىشود ، اگر چه از آن غافل باشد .\r\n( مسألهء 947 ) بعد از هر نماز واجب و مستحب ، مستحب است نمازگزار سجده شكر كند . و در حديث صحيح از امام صادق ( ع ) روايت شده ، فرمود :\r\n« سجدهء شكر بر هر مسلمانى واجب است ، نماز به وسيلهء آن كامل مىشود ، خداوند خشنود ميگردد و فرشتگان مباهات ميكنند » .\r\nو مستحب است دو سجده به عنوان سجده شكر انجام دهد و در ميان دو سجده دو طرف پيشانى ، يا دو طرف صورت را روى خاك بگذارد ، نخست طرف راست ، سپس طرف چپ را .\r\nو براى سجده شكر اوراد و اذكار فراوانى روايت شده ، و اگر سه بار بگويد : « شكراً لله » كفايت مىكند .\r\nو مستحب است پس از برداشتن سر از سجدهء شكر ، سجده گاهش را با دستش مسح كند و آن را بر صورت ، سينه و ديگر قسمتهاى جلو بدنش بكشد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n( مسألهء 948 ) سجده كردن براى غير خداوند حرام است ، اگر چه براى پيامبران ، امامان ، معصومين و ديگر اولياى خداوند باشد .\r\nسجده فرشتگان براى خدا بود ، نه حضرت آدم و سجده برادران حضرت يوسف نيز براى خدا بود ، نه حضرت يوسف . و سجده شكر كردن در مشاهد مشرّفه براى خداوند متعال مانعى ندارد ، و اين سجده به عنوان شكرگزارى خداوند منّان است كه توفيق تشرّف به مشاهد مشرّفه ، سعادت حضور در اماكن متبرّكه و لياقت دعا و نيايش در آن حرمهاى مطهّر را عنايت فرموده است . از خداوند ميخواهيم كه عناياتش را دائمى و روز افزون بفرمايد .\r\n* * *\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nفصل پانزدهم : مبطلات نماز\r\nچيزهايى كه نماز را باطل ميكنند عبارتند از :\r\nاوّل : از دست دادن برخى از شرايط نماز ، مانند پوشش تن و پاكى بدن ، كه به تفصيل در اين رابطه سخن گفتهايم .\r\nدوّم : روى دادن چيزى كه وضو يا غسل را باطل مىكند ، چه عمدى باشد ، يا سهوى و يا از روى ناچارى . به جز استحاضه و كسى كه نمى تواند از بيرون آمدن بول و غائط جلوگيرى كند ، كه احكام آنها به تفصيل بيان شد .\r\n( مسألهء 949 ) اگر در آخرين جزء سلام واجب ، وضو يا غسلش باطل شود ، بنابر احتياط واجب مطلقاً نمازش باطل مىشود .\r\nسوم : انحراف از قبله با تمام بدن ، اگر چه زياد هم نباشد ، چه عمدى باشد ، چه سهوى و چه از روى ناچارى ، مگر اين كه ناچار باشد كه اين گونه نماز بخواند ، مانند كسى كه در كشتى نماز ميخواند .\r\n( مسألهء 950 ) كسى كه سينه و شكم و قسمتهاى جلو بدنش به طرف قبله است ، اگر صورتش را از قبله برگرداند ، اگر زياد نباشد مكروه است ، ولى اگر زياد باشد و عمدى باشد ، نمازش باطل مىشود ، اما اگر سهوى يا در نماز مستحبّى باشد ، باطل نمى شود .\r\nچهارم : انجام دادن كارى كه صورت نماز را به هم مىزند .\r\n( مسألهء 951 ) اگر نمازگزار كارى انجام دهد كه اهل شرع بر حسب آنچه از احكام شريعت به دست آوردهاند تصوّر كنند كه او ديگر مشغول\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nنماز نيست ، بنابر احتياط واجب نمازش باطل مىشود ، مانند :\r\n1 ) سكوت طولانى ، بدون اشتغال به ذكر .\r\n2 ) صداهايى كه از دهانش خارج مىشود و مفهوم خاصّى را ميسازند ، اگر چه سخن گفتن آن صدق نكند .\r\n3 ) كف زدن و رقصيدن و ديگر كارهاى لهو .\r\n4 ) اشاره هايى كه به مفهوم فحش و ناسزا باشد .\r\n5 ) كارهاى دستى ، چون دوزندگى و بافندگى به مقدار چشمگير .\r\n6 ) خوردن و آشاميدن به مقدار قابل توجّه .\r\n( مسألهء 952 ) اگر در ميان نماز غذائى را كه در دهان و در لاى دندانها مانده فرو ببرد و يا اگر قند و امثال آن در دهانش باشد و به تدريج آب شود ، مانعى ندارد .\r\n( مسألهء 953 ) كسى كه مشغول دعاى نماز وتر است و قصد روزه دارد ، اگر تشنه باشد و وقت تنگ شده باشد ، ميتواند به سوى آب برود ، آب بياشامد و برگردد و دعاهاى نمازش را ادامه دهد و نمازش باطل نمى شود .\r\n( مسألهء 954 ) اگر نمازگزار در وسط نماز براى هشدار دادن كسى دستهايش را به يكديگر بزند ، يا با دست به رانش بزند ، يا با عصا و امثال آن به ديوار بزند مانعى ندارد . چنان كه انداختن سنگ ريزه به سوى كسى ، حركت دادن دست براى توجّه كسى ، پرتاب كردن سنگ براى دفع سگ و امثال آن و كشتن مار و عقرب و امثال آنها در حال نماز مانعى ندارد .\r\n( مسألهء 955 ) اگر نمازگزار در حال نماز خم شود كه چيزى را از زمين بردارد و يا چيزى را به كسى بدهد مانعى ندارد . همچنين اگر زن در اثناى نماز بنشيند كه بچهاش را بردارد ، شير دهد ، ساكت كند و امثال آنها از چيزهايى كه از نظر اهل شرع منافات با نماز خواندن ندارد ، ضررى به نماز نميرساند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nپنجم : حرف زدن عمدى ، اگر چه از روى ناچارى باشد ، ولى حرف زدن سهوى ، اگر چه به خيال تمام شدن نمازش باشد ، مانعى ندارد و نمازش باطل نمى شود .\r\n( مسألهء 956 ) منظور از حرف زدن ، خارج شدن حروف از دهان به صورت معمول در ميان مردم ، در مقام بيان مطلب مىباشد ، اگر چه منظورى نداشته باشد ، و آن را به صورت مهمل بر زبان جارى كرده باشد .\r\n( مسألهء 957 ) اگر نمازگزار كلمهء يك حرفى بر زبان جارى كند كه معنى داشته باشد ، نمازش باطل مىشود و اگر كلمهء يك حرفى بدون معنى نيز بر زبانش جارى كند ، بنابر احتياط واجب نمازش باطل مىشود .\r\n( مسألهء 958 ) در چند مورد سخن گفتن نماز را باطل نمى كند .\r\n1 ) تلاوت قرآن ( غير از چهار آيهاى كه سجدهء واجب دارند ) .\r\n2 ) ذكر خدا و رسول خدا ( صلى الله عليه وآله ) به قصد ستايش و پيامبر خدا .\r\n( مسألهء 959 ) اگر نمازگزار بگويد : « خداوند به فلانى پسرى عطا كرد » يا بگويد : « پيامبر اكرم ( صلى الله عليه وآله ) با كافران پيكار كرد » بنابر احتياط واجب ذكر به شمار نميآيد و نمازش باطل مىشود ، پس ذكر بايد به قصد تعظيم و ستايش باشد .\r\n3 ) دعا و نيايش ، مشروط بر اين كه به صورت مناجات و خطاب به خداوند باشد ، مثلًا بگويد : « خداوندا فلانى را بيامرز » . ولى اگر بگويد : « خداوند بيامرزد فلانى را » يا خطاب به كسى بگويد : « خدا ترا بيامرزد » جايز نيست .\r\n4 ) پاسخ سلام ، نه تنها جايز بلكه واجب است .\r\n( مسألهء 960 ) پاسخ سلام در اثناى نماز بايد به همان تعبيرى باشد كه سلام كننده بر زبان آورده است ، پس اگر « سلام » گفته ، بايد در پاسخ بگويد : « سلام » ، اگر « سلام عليكم » گفته ، پاسخ نيز « سلام عليكم »\r\nمى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nباشد ، و اگر « السّلام عليكم » گفته ، باز هم بايد « السّلام عليكم » بگويد .\r\n( مسألهء 961 ) اگر سلام كننده غير از سلام تحيّات ديگرى نيز ضميمه كند ، نمازگزار بايد به پاسخ سلام اكتفا كند ، پس اگر سلام كننده بگويد :\r\n« السّلام عليكم و رحمة الله و بركاته » ، نمازگزار - بنابر احتياط واجب - بايد فقط بگويد : « السّلام عليكم » .\r\n( مسألهء 962 ) اگر كسى مثلًا به نمازگزار بگويد : « صبّحكم الله بالخير » نمازگزار نمى تواند به او پاسخ بگويد و اگر پاسخش را بدهد نمازش باطل مىشود .\r\n( مسألهء 963 ) پاسخ سلام در نماز و غير آن - بنابر احتياط واجب - بايد به صورتى باشد كه سلام دهنده آن را بشنود و پاسخ دادن با اشارهء سر و دست كفايت نمى كند و زياد بلند كردن صدا در نماز مكروه است .\r\n( مسألهء 964 ) در موردى كه شنوانيدن جواب سلام ممكن نباشد ، لازم نيست كه بيش از حدّ متعارف داد بزند ، بلكه پاسخ آهسته كفايت مىكند ، ولى بنابر احتياط واجب بايد با اشارهء سر و دست به او بفهماند كه سلامش را پاسخ گفت .\r\n( مسألهء 965 ) جواب سلام واجب كفائى است ، پس اگر كسى خطاب به يك جمعى سلام كند ، اگر يكى از آنها - ولو بچّهء مميّزى - به او پاسخ بدهد كفايت مىكند ، اگر چه مستحب است كه ديگران نيز پاسخ دهند .\r\n( مسألهء 966 ) اگر شخصى وارد مجلسى شده سلام بدهد ، اگر نمازگزار بداند يا احتمال بدهد كه سلام دهنده او را قصد نكرده ، او نمى تواند پاسخ سلام را بدهد ، و اگر بداند كه او را نيز قصد كرده ، اگر شخص ديگرى پاسخ ندهد ، بر او واجب است كه پاسخ بدهد ، ولى اگر ديگرى پاسخ داد ، بنابر احتياط واجب او نبايد پاسخ بدهد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( مسألهء 967 ) اگر كسى به عنوان شوخى ، مسخره ، يا به زحمت انداختن سلام بدهد ، پاسخ سلامش واجب نيست .\r\n( مسألهء 968 ) سلام كردن براى هر كسى مستحب است ، ولى بهتر است كه كوچكتر به بزرگتر ، جماعت كمتر به جماعت بيشتر ، ايستاده بر نشسته ، سواره بر پياده و پياده بر نشسته سلام كند .\r\n( مسألهء 969 ) بنابر احتياط واجب نبايد مسلمان در سلام كردن بر كافر پيشى بگيرد ، مگر اين كه به دلايل شرايط خاص زندگى سلام نكردن جفا به شمار آيد . و اگر كافر سلام كند . نبايد به او جواب كامل داده شود ، بلكه در پاسخ به جملهء « سلام » يا « عليكم » بسنده مىكند .\r\nششم : خنده كردن عمدى كه صدادار باشد ، اگر چه به صورت بياختيار و بدون قهقهه باشد بنابر احتياط واجب .\r\n( مسألهء 970 ) اگر نمازگزار لبخند بزند و لبخندش بى صدا باشد ، نمازش باطل نمى شود ، همچنين خندهاى كه از روى سهو يا جهل به مسأله باشد به نمازش ضررى نميرساند .\r\nهفتم : گريهء عمدى با صدا براى امور دنيوى ، مانند ياد مرده ، از دست دادن مال و ترس از ستمگر ، بنابر احتياط واجب اگر چه بياختيار باشد .\r\n( مسألهء 971 ) اگر نمازگزار در اثناى نماز براى ترس از خدا ، در مقام مناجات با خدا و يا براى تقاضاى حاجت دينى ، يا دنيوى گريه كند ، مانعى ندارد .\r\n( مسألهء 972 ) گريه براى اهل بيت ( عليهم السلام ) و گريه براى مصائبى كه به اهل بيت و شيعيان آنها وارد شده ، اگر به شئون اخروى برگردد مانعى ندارد .\r\n( مسألهء 973 ) گريه براى حق و حقيقت و براى اظهار تأثّر از جناياتى كه بر اهل بيت واقع شده و براى عشق و علاقه به آنان به جهت رابطهاى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nكه با پروردگار دارند ، مانعى ندارد .\r\n( مسألهء 974 ) اما گريهاى كه براى امور دنيوى باشد و صرفاً از روى عواطف و احساسات باشد ، بنابر احتياط واجب نماز را باطل مىكند ، مگر اين كه سهواً و يا از روى جهل به مسألهء باشد .\r\nهشتم : تكفير ، و آن گذاردن دستها روى يكديگر به عنوان خضوع و خشوع بيشتر در برابر پروردگار است ، كه اگر در اين كار ترويج باطل باشد و يا به عنوان يكى از شرايط نماز انجام پذيرد بدعت و حرام است و با توجّه به حرمت آن ، نماز هم باطل مىشود ، در غير اين صورت ظاهراً مكروه است .\r\n( مسألهء 975 ) اگر كسى سهواً تكفير كند نمازش باطل نمى شود ، و به خاطر تقيّه هم مانعى ندارد ، حتّى در مواردى ممكن است واجب باشد .\r\nنهم : گفتن « آمين » بعد از سوره مباركهء حمد است كه حرام است و بنابر احتياط واجب نماز باطل مىشود ، ولى اگر سهواً يا براى تقيّه باشد مانعى ندارد و شايد در مواردى هم واجب باشد .\r\n( مسألهء 976 ) اگر نمازگزار شك كند آيا يكى از مبطلات نماز انجام پذيرفته است يا نه ؟ بنا ميگذارد بر اين كه انجام نيافته است .\r\n( مسألهء 977 ) اگر نمازگزار پس از فراغت از نماز شك كند آيا نمازش را صحيح انجام داده است يا نه ؟ بنا را بر صحّت آن ميگذارد .\r\n( مسألهء 978 ) قطع كردن نماز مستحبّى جايز است و قطع كردن نماز واجب براى كارى كه ارزش دينى يا دنيوى فراوان دارد جايز است ، مانند : اداى دَين ، انجام واجبات يا مستحبات فورى ، حفظ مال و حيوان و رسيدن به بدهكار ، در غير اين صورت - بنابر احتياط واجب - جايز نيست .\r\n* * *\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبحث پايانى\r\nدر هر حال درود و صلوات فرستادن بر رسول اكرم ( صلى الله عليه وآله ) مستحب است ، به ويژه در حال ركوع ، سجود ، سر بريدن حيوان ، عطسه كردن و ياد خدا نمودن .\r\n( مسألهء 979 ) براى كسى كه نام نامى رسول گرامى را بر زبان جارى كند و يا نام آن حضرت در حضورش برده شود ، مستحب مؤكّد است كه درود و صلوات بفرستد ، اگر چه در حال نماز باشد ، و ترك آن بدون عذر كراهت شديده دارد ، و اگر از روى بيرغبتى ترك كند ممكن است حرام باشد .\r\n( مسألهء 980 ) وظيفهء درود و صلوات بر پيامبر اكرم ( صلى الله عليه وآله ) جز با ضميمه كردن « وَ آلِهِ » ادا نمى گردد ، چنان كه روايات فراوانى از طريق شيعه و سنّى در اين رابطه وارد شده ، و به همين دليل براى شيعيان و شيفتگان خاندان رسالت به صورت شعار درآمده است ، كه خداوند بر عزّت و منزلتشان بيفزايد .\r\n* * *\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nفصل شانزدهم : نماز جمعه\r\nچنان كه قبلًا هنگام بر شمردن نمازهاى واجب ياد آور شديم ، در زمان غيبت حضرت ولى عصر ارواحنا فداه ، مكلّف مخيّر است در روز جمعه نماز جمعه و يا نماز ظهر را بخواند .\r\n( مسألهء 981 ) نماز جمعه دو ركعت است و در هر ركعت يك حمد و يك سوره مانند ديگر نمازهاى دو ركعتى خوانده مىشود ، امّا چند ويژگى دارد :\r\n1 ) در نماز جمعه دو خطبه به جاى دو ركعت خوانده مىشود .\r\n2 ) نماز جمعه حتماً بايد با جماعت خوانده شود و به صورت فرادى مشروع نيست .\r\n3 ) حمد و سورهء نماز جمعه بايد بلند خوانده شود .\r\n4 ) در نماز جمعه دو قنوت مستحب است ، يكى در ركعت اوّل بعد از حمد و سوره و پيش از ركوع ، ديگرى در ركعت دوّم پس از برخاستن از ركوع .\r\n5 ) در نماز جمعه مستحب است در ركعت اوّل بعد از حمد سورهء\r\n« جمعه » و در ركعت دوّم سوره « منافقون » خوانده شود .\r\n( مسألهء 982 ) بايد امام جمعه شخصاً خطبه ها را بخواند و اگر ديگرى خطبه بخواند كفايت نمى كند .\r\n( مسألهء 983 ) بايد خطيب جمعه خطبه را در حال ايستاده بخواند و ميان دو خطبه با نشست كوتاهى فاصله بيندازد .\r\n( مسألهء 984 ) بايد در خطبه اوّل حمد و ستايش پروردگار را انجام\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nداده ، به تقوا و پرهيزكارى سفارش كند و سورهاى از قرآن را تلاوت نمايد و در خطبهء دوّم پس از ستايش پروردگار بر پيامبر و اهل بيت آن حضرت درود بفرستد .\r\n( مسألهء 985 ) بنابر احتياط واجب ، بايد در خطبه دوّم بعد از نام نامى رسول گرامى ، اسامى ائمّه : را به ترتيب بر زبان جارى كرده ، بر آنان درود و صلوات بفرستد ، آنگاه بر مؤمنين و مؤمنات طلب آمرزش نمايد .\r\n( مسألهء 986 ) شايسته است در خطبه اوّل به ستايش پروردگار و بيان عظمت حضرت احديت بپردازد ، و در خطبهء دوّم به هشدار دادن مردم و بيان آنچه مصلحت دين و دنياى آنهاست بپردازد و از آنچه در اقطار و اكناف جهان ميگذرد سخن بگويد و وظيفه مردم را در برابر حوادث جهانى گوشزد نمايد .\r\n( مسألهء 987 ) بنابر احتياط واجب ، بايد خطيب جمعه در حال ايراد خطبه با طهارت باشد و شرايط پاكى از حدث و خبث لازم را دارا باشد ، مقدار واجب از دو خطبه را به عربى بخواند و به مقدار متعارف صدايش را بلند كند .\r\n( مسألهء 988 ) در نماز جمعه شايسته است شركت كنندگان به خطبه ها گوش فرا دهند و صحبت كردن نمازگزاران به هنگام خطبه خواندن خطيب جمعه حرام است .\r\n( مسألهء 989 ) براى صحّت و مشروعيّت نماز جمعه شرايطى هست كه از آن جمله است :\r\n1 ) فرا رسيدن وقت ، ولى جايز است خطبه ها را پيش از وقت شروع كند و در اوّل وقت از آنها فارغ شده وارد نماز شود در غير اين صورت بايد در اوّل وقت شروع به خواندن خطبه ها بنمايد و اگر از اوّل وقت تأخير\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبيندازد ، بنابر احتياط واجب از نماز ظهر كفايت نمى كند .\r\n2 ) گرد آمدن پنج مرد كه يكى از آنها امام باشد اگر چه براى زن و كودك نيز شركت در نماز جمعه جايز است ، ولى براى مشروعيّت نماز جمعه - بنابر احتياط واجب - بايد حداقل پنج نفر مرد اجتماع نمايند .\r\n3 ) در كمتر از يك فرسنگ - كه تقريباً شش كيلومتر مىشود - دو نماز جمعه برگزار نمى شود . و اگر خوانده شود ، هر كدام كه جلوتر برگزار شده و شرايط صحت نماز جمعه را دارا بوده ، صحيح و دوّمى باطل مىشود و اگر همزمان آغاز شوند هر دو باطل ميباشند .\r\n( مسألهء 990 ) كسى كه به خطبه هاى نماز جمعه نرسيده ، اگر به خود نماز برسد و آن را با امام بخواند كفايت مىكند .\r\n( مسألهء 991 ) اگر نمازگزار به ركعت دوّم نماز جمعه برسد و اقتدا كند و همراه امام به ركوع برود ، نماز جمعه را درك كرده و ركعت دوّم را خودش تكميل مىكند ، ولى بايد حمد و سورهء آن را بلند بخواند .\r\n( مسألهء 992 ) اگر كسى پس از ركوع ركعت دوّم به جايگاه نماز جمعه برسد ، او ديگر به نماز جمعه نرسيده و بايد نماز ظهر را چهار ركعتى بخواند .\r\n( مسألهء 993 ) از آنجايى كه نماز جمعه در عصر ما واجب تعيينى نيست ، بلكه واجب تخييرى است ، شركت كردن در آن هنگام شنيدن اذان آن واجب نيست و در نتيجه اشتغال به داد و ستد در آن زمان حرام نمى باشد .\r\n( مسألهء 994 ) مستحب است در زمستان و تابستان امام جمعه عمامه بر سر بگذارد و عبائى از بُرد يمنى يا عدنى بر دوش بيندازد و به چيزى چون عصا و كمان تكيه نمايد .\r\n* * *\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nفصل هفدهم : نماز آيات\r\nنماز آيات بر هر مكلّفى واجب است ، مگر زنى كه در حال حيض يا نفاس باشد ، كه بر آنها نه ادا و نه قضاى آن واجب نيست .\r\n( مسألهء 995 ) نماز آيات به واسطهء چهار چيز واجب مىشود :\r\n1 - كسوف ( خورشيد گرفتگى )\r\n2 - خسوف ( ماه گرفتگى )\r\n3 - زلزله - بنابر احتياط واجب - اگر چه باعث ترس و وحشت نشود .\r\n4 - رعد و برق و بادهاى سرخ و سياه و هر بلاى آسمانى كه موجب ترس و وحشت اكثريت مردم بشود .\r\n( مسألهء 996 ) در بلاهاى زمينى چون رانش زمين و فرو رفتگى ( خسف ) اگر موجب ترس و وحشت اكثر مردم شود ، بنابر احتياط واجب نماز آيات واجب مىشود .\r\n( مسألهء 997 ) ميزان در ترس و وحشت اين است كه بر حسب سرشت بشرى چنين حادثهاى ترسآور و وحشتناك باشد ، اگر چه ممكن است در اثر تكرار آن مردم عادت كنند يا دلها را قساوت بگيرد و يا در اثر توجيه علمى حوادث و امثال آن چندان ترسناك نباشد .\r\n( مسألهء 998 ) موجبات نماز آيات در هر منطقهاى اتّفاق بيفتد فقط براى اهل آن منطقه و جاهاى نزديك به آن كه عرفاً پيوسته و وابسته به آنجا به شمار ميآيند ، نماز آيات واجب مىشود ، نه سرزمينهاى دور دست .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n( مسألهء 999 ) وقت نماز آيات در مورد گرفتن خورشيد و ماه ، از لحظهاى كه شروع به گرفتن ميكنند آغاز مىشود و تا باز شدن كامل آنها ادامه دارد ، و بهتر است پيش از شروع به باز شدن آنها انجام شود .\r\n( مسألهء 1000 ) در زلزله و حوادث جوّى ظاهر اين است كه بايد در نخستين لحظات رخ دادن آنها شروع به نماز آيات شود ، به طورى كه عرفاً گفته شود كه در حين بروز آن حادثه نماز آيات خوانده شد .\r\n( مسألهء 1001 ) اگر زلزله و ديگر حوادث جوّى ادامه پيدا كند بايد پيش از پايان يافتن آن اقدام به نماز آيات بشود .\r\n( مسألهء 1002 ) اگر كسى هنگام خورشيد گرفتگى و ماه گرفتگى مطّلع نشود تا كاملًا باز شوند ، اگر همه قرص آنها گرفته باشد ، بايد قضاى آن را به جا آورد ، ولى اگر قسمتى از آنها گرفته باشد ، قضاى آن واجب نمى شود .\r\n( مسألهء 1003 ) اگر كسى هنگام خورشيد گرفتگى و ماه گرفتگى مطّلع شود ، ولى نماز آيات را نخواند ، بايد قضاى آن را بخواند ، اگر چه همه قرص آنها نگرفته باشد .\r\n( مسألهء 1004 ) در مورد زلزله و ديگر حوادث جوّى نيز اگر هنگام وقوع آنها مطّلع شود و نماز آيات را نخواند ، بنابر احتياط واجب بايد قضاى آن را به جا آورد ، ولى اگر مطلّع نشده باشد نيازى به قضا نيست .\r\n( مسألهء 1005 ) نماز آيات دو ركعت است ، در هر ركعتى پنج ركوع دارد كه بايد پيش از هر ركوعى چيزى از حمد و سوره را بخواند و بعد از هر ركوعى كاملًا بايستد و بعد از ركوع پنجم به سجده برود و در ركعت دوّم تشهّد و سلام نماز را به جا آورد .\r\n( مسألهء 1006 ) نماز آيات را به دو صورت ميتوان انجام داد :\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n1 ) پيش از هر ركوعى يك حمد و يك سوره بخواند ( يعنى در هر ركعت پنج حمد ، پنج سوره و پنج ركوع به جا آورد ) .\r\n2 ) در هر ركعت پس از سورهء حمد قسمتى از يك سوره را بخواند و به ركوع برود ، سپس از ركوع برخيزد و قسمت ديگرى از آن سوره را بخواند و به ركوع برود ، آنگاه برخاسته قسمت سوم آن سوره را بخواند ، سپس به ركوع رفته برخيزد و قسمت چهارم آن را بخواند ، آنگاه به ركوع رفته برخيزد و قسمت پنجم آن سوره را بخواند و به پايان برساند ، سپس به ركوع رفته ، از ركوع برخاسته به سجده برود و در ركعت دوّم نيز چنين كند .\r\n( مسألهء 1007 ) در نماز آيات ميتواند يك ركعت را به يك كيفيت و ركعت ديگر را به كيفيت ديگر بخواند ، مثلًا در ركعت اوّل بعد از تكبير سورهء حمد و يك سوره كامل بخواند و به ركوع برود ، سر از ركوع بردارد و حمد و سوره كامل بخواند و به ركوع برود تا پنج مرتبه سپس به سجده رفته ، دو سجده نموده ، برخيزد و سورهء حمد را بخواند و يك آيه از سورهء قدر را - به عنوان مثال - بخواند و به ركوع رفته ، از ركوع برخيزد و آيهء ديگر آن را بخواند ، و به ركوع برود و بدينگونه ركعت دوّم را به پايان برساند .\r\n( مسألهء 1008 ) اگر كسى در يك ركعت از نماز آيات هر دو كيفيت را جمع كند مانعى ندارد ، مثل اينكه بعد از تكبيرة الاحرام سورهء حمد را بخواند و سورهاى را به چهار قسمت تقسيم كرده بعد از هر آيه به ركوع برود و بعد از ركوع چهارم حمد و يك سوره كامل بخواند و به ركوع برود .\r\n( مسألهء 1009 ) كسى كه سورهاى را تقسيم مىكند بايد پيش از ركوع پنجم هر ركعت سوره را كامل كند و اگر به كمتر از پنج قسمت تقسيم كرده باشد ، پس هنگامى كه سوره به پايان رسيد ، بايد پس از سر برداشتن از ركوع\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبعدى سورهء حمد را بخواند و سورهء ديگرى را آغاز كند و پيش از ركوع پنجم آن را تكميل نمايد و بنابر احتياط واجب هرگز قبل از تكميل سوره به ركوع پنجم نرود و به بعضى از سوره اكتفا نمى كند اگر چه در ركوع سابق از اين ركعت سوره را تمام كرده باشد .\r\n( مسألهء 1010 ) نماز آيات دو ركعت است و احكام دو ركعتى در آن جارى است ، و لذا اگر كسى در تعداد ركعتهاى آن شك كند ، اگر به يكى از دو طرف شك ، ظنّ پيدا كند به آن عمل مىكند و اگر فكرش به جائى نرسد نمازش باطل مىشود .\r\n( مسألهء 1011 ) هر ركوعى در نماز آيات يك ركن است و لذا اگر يك ركوع عمداً يا سهواً كم يا زياد بشود ، نمازش باطل مىشود .\r\n( مسألهء 1012 ) اگر كسى در تعداد ركوعها شك كند ، كه مثلًا سه ركوع به جا آورده يا چهار ركوع ؟ بنا را بر كمتر ميگذارد .\r\n( مسألهء 1013 ) نماز آيات از نظر اجزاء ، شرايط ، اذكار واجبه و مستحبّه و شك بعد از محل و غيره همانند نمازهاى يوميّه است .\r\n( مسألهء 1014 ) در نماز آيات مستحب است پيش از ركوع دوّم چهارم ، ششم ، هشتم ، و دهم قنوت بگيرد و ميتواند به برخى از آنها اكتفا نمايد .\r\n( مسألهء 1015 ) در نماز آيات بعد از ركوع پنجم از هر ركعتى مستحب است بگويد : « سَمِعَ اللهُ لِمَنْ حَمِدَهُ » ، بلى عيب ندارد كه به قصد رجاء مطلوبيت تكبير را نيز بگويد و بعد از ديگر ركوعها و پيش از همهء ركوعها تكبير بگويد .\r\n( مسألهء 1016 ) مستحب است نماز آيات با جماعت خوانده شود ، و در اين صورت حمد و سوره از مأموم ساقط مىشود ، ولى ديگر اذكار واجبه را بايد بگويد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n( مسألهء 1017 ) در نماز آيات ، اگر در هر ركعتى پيش از ركوع اوّل اقتدا كند و يا در ركوع اوّل و به امام برسد جماعت محقَّق مىشود ، و در غير اين صورت محلّ اشكال است .\r\n( مسألهء 1018 ) خورشيد گرفتگى و ماه گرفتگى با مشاهدهء شخص و با گواهى دادن دو نفر عادل ثابت مىشود ، ولى با پيش بينى منجمين كه مستند به مشاهده نيست ثابت نمى شود .\r\n( مسألهء 1019 ) اگر چندين موجب نماز آيات روى دهد ، نماز آيات نيز به آن تعداد واجب مىشود .\r\n( مسألهء 1020 ) اگر يكى از موجبات نماز آيات چندين بار رخ دهد به همان تعداد نماز آيات بر او واجب مىشود .\r\n( مسألهء 1021 ) كسى كه چندين نماز آيات عهدهء اوست ، به هنگام خواندن نماز آيات لازم نيست سبب و علّت آن را تعيين كند ، خواه ادا باشد يا قضا .\r\n* * *\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nفصل هجدهم : نماز قضا\r\nاگر كسى نمازهاى يوميّه را عمداً ، سهواً ، از روى فراموشى ، از روى جهل ، يا در اثر غلبهء خواب و يا به هر دليل ديگر در وقتش نخواند ، بايد قضاى آن را انجام دهد .\r\n( مسألهء 1022 ) هر نمازى كه به جهت فقدان يكى از اجزاء و يا شرايط آن ، به صورت باطل خوانده شده و ميبايست در وقتش تكرار شود ، اگر آن را در وقتش تكرار نكرده ، بايد قضاى آن را به جا آورد .\r\n( مسألهء 1023 ) در چندين مورد نمازى كه ترك شده قضا ندارد ، كه از آن جمله است :\r\n1 ) نمازى كه كودك پيش از بلوغ ترك كرده .\r\n2 ) نمازى كه ديوانه در وقت ديوانگى نخوانده ، و اگر چه سبب ديوانگى شده باشد .\r\n3 ) نمازى كه انسان در حال بيهوشى ترك كرده ، اگر چه خود سبب بيهوشى خود شده باشد .\r\n4 ) نمازى كه كافر در دوران كفر نخوانده است .\r\n5 ) نمازى كه زن حائض در ايّام عادت ماهانه ترك مىكند .\r\n6 ) نمازى كه زائو در ايّام نفاس نمى خواند .\r\n( مسألهء 1024 ) نمازهائى را كه شخص مرتد در ايّام ارتداد نمى خواند ، بنابر احتياط واجب بايد پس از توبه كردن قضا كند ، اگر چه مرتد\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nفطرى باشد .\r\n( مسألهء 1025 ) اگر در اثناى وقت ، كودك بالغ شود ، مجنون عاقل گردد ، غش كرده به هوش آيد ، كافر مسلمان شود ، بايد آن نماز را بخوانند و اگر نخوانند بايد قضاى آن را به جا آورند . حتّى اگر به اندازه يك ركعت وقت باقى بود ، بنابر احتياط واجب بايد قضاى آن را بخوانند .\r\n( مسألهء 1026 ) اگر پس از وارد شدن وقت نماز زن حائض گردد ، اگر وقت كافى براى خواندن نماز داشته و نخوانده است ، بايد پس از پاك شدن قضاى آن را به جا آورد .\r\n( مسألهء 1027 ) اگر بعد از فرا رسيدن وقت نماز و سپرى شدن مدّت زمانى كه ميتوانست نماز را با شرايطش بخواند ، اگر جنون و يا اغماء بر او عارض شود ، بنابر احتياط واجب بايد قضاى آن را بخواند .\r\n( مسألهء 1028 ) كسى كه خودش را مست كرده ، هر نمازى كه در حال مستى از او فوت شود بايد آن را قضا كند ، ولى اگر سبب مستى به اختيار خودش نبوده ، ظاهراً قضاى نمازهايى كه در حال مستى از او فوت شده بر او واجب نيست ، اگر چه بهتر است آنها را قضا كند .\r\n( مسألهء 1029 ) اگر سنّى به آئين تشيع هدايت شود ، نمازهائى را كه از او فوت شده بايد قضا كند ، امّا نمازهائى را كه بر اساس مذهب خود خوانده و توانسته در آنها قصد قربت نمايد قضا ندارد .\r\n( مسألهء 1030 ) حكم زنى كه در اثناى وقت از حيض و نفاس پاك مىشود ، در مسأله 276 بيان شد .\r\n( مسألهء 1031 ) اگر كسى نماز نافله و يا هر نماز مستحبّى ديگرى را كه وقت معين دارد ، اگر به وسيلهء نذر بر خودش واجب گرداند و در وقتش\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nآن را فراموش نمايد ، ظاهر اين است كه قضا ندارد .\r\n( مسألهء 1032 ) نمازى را كه مسافر در اماكن تخيير ميتوانست به صورت تمام يا شكسته بخواند ، اگر از او فوت شود ، بنابر احتياط واجب بايد قضاى آن را شكسته به جا آورد .\r\n( مسألهء 1033 ) نمازهاى نافلهاى كه از انسان فوت مىشود ، مستحب مؤكّد است كه آنها را قضا كند ، ولى در مشروعيّت قضاى ديگر نمازهاى مستحبّى اشكال هست و اگر كسى آنها را به اين اميد كه انشاءالله مطلوبِ شارع مقدّس است قضا كند ، مانعى ندارد .\r\n( مسألهء 1034 ) در قضاى نمازهاى يوميّه ترتيب لازم نيست ، مگر در نمازهايى كه در اداى آنها ترتيب واجب باشد ، مانند نماز ظهر و عصر از يك روز ، كه بايد قضاى آنها نيز به ترتيب انجام پذيرد .\r\n( مسألهء 1035 ) اگر مثلًا به مدت 10 روز نمازهاى يوميّه از كسى فوت شده ، ميتواند كه ده نماز صبح پشت سر هم ، سپس ده نماز ظهر و همچنين بقيهء نمازها را بخواند ، اگر چه بهتر است ترتيب را رعايت كند .\r\n( مسألهء 1036 ) پس از سپرى شدن وقت نماز ، اگر شك كند آن را انجام داده است يا نه ؟ بنا ميگذارد بر اين كه انجام داده است .\r\n( مسألهء 1037 ) كسى كه ميداند نماز قضا بر عهدهاش هست ولى در تعداد آنها شك مىكند ، بنا را بر كمتر ميگذارد .\r\n( مسألهء 1038 ) كسى كه نماز قضا بر گردن دارد بايد در خواندن آن كوتاهى نكند ، اگر چه لازم نيست فوراً آن را انجام دهد .\r\n( مسألهء 1039 ) كسانى كه عذر دارند و نمى توانند نماز خود را به صورت كامل بخوانند ، بلكه ناگزير هستند نشسته يا با تيمّم نماز بخوانند ،\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nنمى توانند در اين حال نماز قضا بخوانند ، بلكه بايد منتظر باشند عذر آنها بر طرف شود و نمازهاى خود را به صورت كامل قضا كنند .\r\n( مسألهء 1040 ) افرادى كه از بر طرف شدن عذر خود مأيوس هستند مىتوانند نسبت به قضاى نمازهاى خود اقدام كنند ، پس اگر تصادفاً عذرشان بر طرف شود ، اگر عذر آنها چيزى بوده كه موجب نقصان در اركان نماز بوده ، لازم است نمازهاى قضائى را كه در آن حالت خواندهاند دوباره بخوانند و گرنه به همان نماز قضاى عذرى كفايت ميكنند .\r\n( مسألهء 1041 ) افراد معذورى كه از بهبودى خود مأيوس نبودند ، ولى احتمال ميدادند كه عذرشان ادامه پيدا كند و با اين احتمال نمازهاى خود را در حال عذر قضا كردهاند ، اگر عذرشان بر طرف شود ، بايد نمازهاى قضائى را كه در آن حال خواندهاند دوباره بخوانند .\r\n( مسألهء 1042 ) تا انسان زنده است ، ديگرى نمى تواند نماز و روزه و ديگر واجبات او را انجام دهد ، اگر چه خودش از انجام دادن آنها ناتوان باشد ، به جز در مورد حجّ از كسى كه استطاعت مالى دارد ، ولى خودش قدرت رفتن به مكّه و مباشرت اعمال حجّ را ندارد .\r\n( مسألهء 1043 ) در بسيارى از مستحبّات انسان ميتواند از طرف خودش نايب بگيرد ، مثل نماز ، روزه ، حجّ ، زيارت ، قرائت قرآن و صدقه دادن و اين موارد را انسان ميتواند از طرف شخص ديگر تبرّعاً انجام دهد ، ولى در غير اين موارد ، اگر كسى بخواهد عملى را از طرف ديگرى انجام دهد ، بنابر احتياط واجب بايد به رجاء مطلوبيّت ( به اميد اين كه انشاءالله مطلوب شارع است ) انجام دهد .\r\n( مسألهء 1044 ) در همهء واجبات و مستحبّات ميتوان از طرف\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nشخص مرده نيابت كرد و يا تبرّعاً از طرف او انجام داد ، و نائب در اين موارد نيّت مىكند امتثال امرى كه را كه نسبت به شخص منوبٌ عنه متوجّه بوده ، و يا فارغ كردن ذمّهء او را و يا نزديك كردن او را به عنايات پروردگار .\r\n( مسألهء 1045 ) نايب بايد مسلمان ، عاقل و مؤمن باشد و لذا نيابت مخالف كفايت نمى كند ، و بنابر احتياط واجب به نيابت مخالفى كه مستضعف ( يعنى كسى كه اقرار به ولايت ائمه هدى ( عليهم السلام ) نكند ولى منكر آن هم نباشد ) است نيز نمى توان اكتفاء كرد .\r\n( مسألهء 1046 ) بچهء مميّزى كه ميتواند اعمالش را به صورت صحيح انجام دهد ، ميتواند از طرف ديگرى نيابت كند .\r\n( مسألهء 1047 ) مرد ميتواند از طرف زن ، و زن از طرف مرد نيابت كند ، ولى بايد در جهر و اخفات ( بلند يا آهسته خواندن نماز ) به وظيفهء خودش عمل كند .\r\n( مسألهء 1048 ) نايب بايد هنگام انجام دادن عمل ، منوبٌ عنه را - ولو به صورت اجمال - معيّن كند ، و تعيين آن بعد از عمل كفايت نمى كند .\r\n( مسألهء 1049 ) بر ولى ميّت واجب است نسبت به قضاى نماز و روزهء مردهء مرد اقدام نمايد ، خواه از روى عذر فوت شده ، مثل بيمارى ، نادانى و عدم تشخيص وظيفه ، يا از روى مسامحه ، به شرط اين كه نسبت به قضاى آنها بى مبالات نباشد .\r\n( مسألهء 1050 ) بر ولى واجب نيست نسبت به قضاى نماز و روزهء ميّت زن اقدام كند ، اگر چه بهتر است .\r\n( مسألهء 1051 ) منظور از ولى در اينجا وارثِ مرد است ، و اگر ميّت چند وارث مرد داشته باشد ، قضاى نماز و روزهء او بر همهء آنها ، به صورت\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nواجب كفائى واجب است ، پس اگر يكى از آنها انجام دهد از گردن ديگران ساقط مىشود و اگر كسى انجام ندهد همهء آنها در نزد خدا مقصّر ميباشند .\r\n( مسألهء 1052 ) اگر شخصى با اجرت يا بدون اجرت ( تبرّعاً ) نسبت به نمازها و روزههاى ميّت اقدام كند ، از گردن ولى يا اولياى ميّت ساقط مىشود .\r\n( مسألهء 1053 ) ميّت اگر ولى ( وارث مرد ) نداشته باشد ، پرداختن هزينهء نماز و روزه و ديگر واجباتى كه بر عهدهء او بوده ، از اصل تركه واجب نيست ، مگر اين كه نسبت به پرداخت هزينهء آنها وصيّت كرده باشد ، كه در اين صورت تا ثلث تركه وصيّت او نافذ مىباشد .\r\n( مسألهء 1054 ) در هر عملى كه نيابت جايز است ، ميتوان كسى را اجير كرد تا آن عمل را به قصد امتثال امرى كه به منوبٌ عنه متوجّه باشد ، يا براى فراغت ذمّه او انجام دهد ، چه واجب باشد يا مستحب ، چه از طرف زنده باشد ، يا مرده .\r\n( مسألهء 1055 ) با صِرف اجير گرفتن ذمّه ميّت فارغ نمى شود ، بلكه هنگامى كه اجير آن عمل را به طور صحيح انجام داد ، ذمّهء ميّت فارغ مىشود .\r\n( مسألهء 1056 ) اگر كسى را اجير كنند كه نماز و روزهاى را از طرف ميّت انجام دهد ، ظاهر اين است كه بايد شخصاً آن را انجام دهد و اگر ديگرى آن عمل را به جا آورد ، كفايت نمى كند مگر قرينهء بخصوص و يا اذن خاصّى بعد از اجاره دلالت كند بر اينكه مباشرت معتبر نيست .\r\n( مسألهء 1057 ) اگر كسى را اجير كنند كه ذمّهء او به آن عمل مشغول باشد ، ظاهر اين است كه مباشرت در آن شرط نشده ، پس اگر ديگرى آن را به\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nجا آورد كفايت مىكند ، چه آن شخص با اجرت به جا آورد ، يا بدون اجرت .\r\n( مسألهء 1058 ) اگر اجير به جاى خود شخص ديگرى را اجير بگيرد ، جايز نيست او را به مبلغى كمتر از آنچه خود اجير شده ، اجير كند ، مگر اين كه جنس اجرت مختلف باشد و يا مقدارى از عمل را خودش انجام داده باشد .\r\n( مسألهء 1059 ) اگر با اجير شرط نكنند كه نماز را با چه مقدار از مستحبّات بخواند ، بايد مقدارى از مستحبّات را كه در نماز قضا معمول است به جا آورد .\r\n* * *\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nفصل نوزدهم : نماز جماعت\r\nنماز جماعت مستحب مؤكّد است و در نمازهاى يوميّه به ويژه در اداى آنها تأكيد فراوان شده ، خصوصاً در نمازهاى صبح و مغرب و عشاء و بالخصوص نسبت به همسايگان مسجدى كه در آن نماز جماعت اقامه مىشود و يا كسانى كه بانگ اذان را ميشنوند .\r\n( مسألهء 1060 ) در احاديث فراوانى براى شركت در نماز جماعت ترغيب و تشويق شده و از ترك آن نكوهش شديد شده و پاداش فراوانى براى آن بيان شده است و در احاديثى پاداش آن 25 برابر نماز فرادى وارد شده است .\r\n( مسألهء 1061 ) در اينجا به چند حديث در اين رابطه اشاره ميكنيم :\r\n1 ) پيامبر اكرم ( صلى الله عليه وآله ) فرمود : « هر كس پشت سر پيشنمازى عالم نماز بخواند ، مانند اين است كه پشت سر من و حضرت ابراهيم خليل ( عليه السلام ) نماز بخواند » .\r\n2 ) امام صادق ( عليه السلام ) فرمود : « نماز در پشت سر پيشنمازى عالم برابر يك هزار ركعت و پشت سر قرشى ( سيّد ) برابر يكصد ركعت مىباشد » .\r\n3 ) پيامبر اكرم ( صلى الله عليه وآله ) فرمود : « يك ركعت نمازى كه با جماعت خوانده مىشود ، از يكصد هزار دينارى كه در راه خدا به فقرا داده شود بهتر است ، و سجدهاى كه مؤمن پشت سر امام همراه با جماعت انجام ميدهد ، از يك صد بردهاى كه در راه خدا آزاد كند بهتر است » .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n( مسألهء 1062 ) اگر انسان وارد مسجد شود و ملاحظه كند نماز جماعت بر پا شده ، اگر بخواهد به صورت فرادى نماز بخواند مانعى ندارد ، اگر چه امام جماعت را شايسته و اهل بداند .\r\n( مسألهء 1063 ) اگر انسان اهليّت امام جماعت را به دست نياورده باشد ، نمى تواند به او اقتدا كند ، ولى در هر حال شايسته است كارى نكند كه از اقتدا نكردن او جنبه هاى منفى استفاده شود .\r\n* * * \r\nمبحث اوّل : شرايط و موارد صحّت نماز جماعت\r\nنمازهاى روزانه ، آيات ، عيدين ، ميّت و استسقاء را ميتوان به جماعت خواند ، ولى مشروعيّت آن در ديگر نمازها ثابت نشده است .\r\n( مسألهء 1064 ) به جز نماز استسقاء ( نماز طلب باران ) مشروعيّت جماعت در هيچ نماز مستحبّى ديگرى ثابت نشده ، بلكه در موارد زيادى چون نوافل ماه رمضان عدم مشروعيّت آن ثابت شده است .\r\n( مسألهء 1065 ) كسى كه نمازش را فرادى خوانده ، اگر نماز جماعت بر پا شود ، مستحب است يك بار ديگر آن را با جماعت بخواند و اگر بعداً معلوم شود نماز اوّلى باطل بوده نماز دوّمش كفايت مىكند و فريضه را از او ساقط مىكند .\r\n( مسألهء 1066 ) كسى كه يكى از نمازهاى يوميّه را ميخواند ، ميتواند به كسى كه يكى ديگر از نمازهاى يوميّه را ميخواند اقتدا كند ، اگر چه در ادا و قضا بودن ، شكسته و تمام بودن ، بلند و آهسته بودن ، با يكديگر\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمتفاوت باشد .\r\n( مسألهء 1067 ) نماز جمعه و عيدين با كمتر از پنج نفر منعقد نمى شود ، ولى در غير آنها كمترين عددى كه جماعت با آن منعقد ميگردد ، دو نفر است كه يكى از آنها امام و ديگرى مأموم باشد .\r\n( مسألهء 1068 ) براى شركت در نماز جماعت بايد از اوّل نماز نيّت اقتدا كند ، پس اگر كسى نمازى را به صورت فرادى شروع كرده نمى تواند در وسط به جماعت ملحق شود و بقيّه را با جماعت بخواند .\r\n( مسألهء 1069 ) در تمام حالات نماز جماعت انسان ميتواند قصد انفراد كند و بقيّه نمازش را به صورت فرادى بخواند و اگر از اوّل همچنين نيّتى داشته باشد كه در وسط از جماعت به فرادى عدول كند مانعى ندارد . نه اينكه از اوّل قصد كند كه در قسمتى از نماز اقتداء نمايد ، بطوريكه بدون نيّت انفراد منفرد شود ، كه اين مشروعيّت ندارد و نماز جماعت در اين صورت منعقد نمى شود .\r\n( مسألهء 1070 ) اگر كسى پس از حمد و سورهء امام و پيش از آنكه به طرف ركوع خم شود قصد انفراد كند ، حمد و سورهاى كه امام جماعت قرائت كرده ، براى او كفايت مىكند و نيازى به تكرار آن نيست ، ولى اگر در اثناى قرائت امام قصد انفراد كند ، بنابر احتياط واجب بايد حمد و سوره را از سر بگيرد و به مقدارى كه امام خوانده اكتفا نكند .\r\n( مسألهء 1071 ) اگر مأموم خيال كند امام جماعت مثلًا زيد است و به او اقتدا كند ، بعد معلوم شود مثلًا بكر بوده ، جماعتش منعقد ميگردد .\r\n( مسألهء 1072 ) در وسط نماز جماعت نمى شود انسان نيّتش را از شخصى به ديگرى برگرداند ، به اين معنى كه قسمتى از نماز را مثلًا به زيد اقتدا\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nكند و قسمت ديگر را به بكر ، مگر در يك صورت كه در زير گفته مىشود .\r\n( مسألهء 1073 ) اگر در وسط نماز براى امام جماعت مانعى روى داد ، مثلًا ديوانه شد ، غش كرد و يا وضويش را از دست داد و يا به يادش آمد كه وضو نداشته ، در اينجا مأمومين به يكى از دو راه زير رفتار ميكنند :\r\n1 ) بقيّهء نماز را به صورت فرادى به پايان ميرسانند .\r\n2 ) يكى از مأمومين را امام جماعت مقدّم ميدارد ، يا مأمومين يك نفر از خودشان را مقدّم ميدارند ، و يا يكى از مأمومين خودش مقدّم مىشود و بقيّهء نماز را به امامت او به پايان ميرسانند .\r\n( مسألهء 1074 ) براى رسيدن به جماعت ، بعد از تكبيرة الاحرام و پيش از سلام در هر جزئى از اجزاء نماز فرصت و امكان هست ، به اين معنى كه در وسط قرائت ، پيش از ركوع ، بعد از ركوع ، در حال ركوع ، در حال سجده ، در حال تشهّد و غير آن ، ميتواند در حال ايستاده تكبيرة الاحرام گفته ، به جماعت ملحق شود .\r\n( مسألهء 1075 ) براى رسيدن به يك ركعت بايد پيش از ركوع و يا در اثناى ركوع پيش از آنكه امام از ركوع برخيزد به او ملحق شود ، در اين صورت يك ركعت براى او محسوب مىشود ، ولى اگر پس از سر برداشتن از ركوع اقتدا كرده به امام ملحق شود ، آن ركعت را درك نكرده ، و ركعت بعدى اوّلين ركعت او به شمار خواهد آمد .\r\n( مسألهء 1076 ) اگر كسى بعد از ركوع آخرين ركعت نماز به جماعت ملحق شود ، پس از سلام امام برمى خيزد و بدون اين كه تكبيرة الاحرام را اعاده كند ، نمازش را ادامه ميدهد .\r\n( مسألهء 1077 ) اگر كسى بخواهد در تشهّد اوّل نماز به جماعت\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nملحق شود ، تكبيرة الاحرام ميگويد ، ولى بنابر احتياط واجب نمى نشيند ، بلكه در حال قيام منتظر مىشود تا امام براى ركعت سوم برخيزد ، آنگاه بدون اين كه تكبيرة الاحرام را تكرار كند ، همراه امام به حالت اقتدا نمازش را ادامه ميدهد .\r\n( مسألهء 1078 ) آنچه گفته شد در مورد پيوستن به جماعت منعقد شده مىباشد ، ولى اگر بخواهد به فردى كه نماز فرادى ميخواند اقتدا كند ، بايد در حال قيام و يا در حال ركوع اقتدا كرده ملحق شود ، نه غير .\r\n( مسألهء 1079 ) اگر وقتى برسد كه امام در حال ركوع باشد ، ولى بداند كه اگر تكبيرة الاحرام بگويد و به طرف ركوع خم شود ، امام را در حال ركوع درك نخواهد كرد ، بنابر احتياط واجب نبايد تكبير بگويد ، بلكه بايد منتظر بماند ، پس از سر برداشتن از ركوع ، اگر خواست ميتواند تكبير گفته وارد نماز شود و همراه امام به سجده برود ، ولى از ركعت بعدى براى او حساب مىشود .\r\n( مسألهء 1080 ) اگر به اميد اين كه امام را در ركوع درك مىكند ، تكبير بگويد ، ولى پيش از آنكه به طرف ركوع خم شود ، امام سر از ركوع بردارد ، در اينجا دو راه دارد :\r\n1 ) قصد انفراد كرده ، نمازش را به صورت فرادى ادامه دهد .\r\n2 ) نمازش را بنابر احتياط واجب به هم بزند ، تا بتواند در ركعت بعدى به جماعت ملحق شود .\r\n( مسألهء 1081 ) اگر كسى تكبير بگويد و به طرف ركوع خم شود ، ولى امام را در ركوع درك نكند ، جماعت او منعقد نمى شود و نمازش فرادى مىشود و آن ركوع براى او يك ركعت محسوب مىشود ، ولى بهتر است\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nنمازش را به هم بزند و از سر بگيرد .\r\n( مسألهء 1082 ) بايد صفهاى نماز جماعت به يكديگر متصّل باشد و هر مأمومى يا شخصاً به امام متّصل باشد و يا به وسيلهء ديگر مأمومين به امام متّصل باشد .\r\n( مسألهء 1083 ) براى اتّصال مأمومين به امام ، بايد در ميان آنها با ديوار و پرده و امثال آنها فاصله نيفتاده باشد .\r\n( مسألهء 1084 ) اگر ديوار كوتاهى مثلًا به ارتفاع يك وجب در وسط فاصله شود مانعى ندارد .\r\n( مسألهء 1085 ) اگر در ميان صفهاى جماعت ستون مسجد و يا ساقهء درخت فاصله باشد ، مانعى ندارد .\r\n( مسألهء 1086 ) اگر نرده و يا شبكهاى كه سوراخهاى آن گشاد باشد ، در ميان صفها حائل شود ، مانعى ندارد .\r\n( مسألهء 1087 ) بين صفهاى مردان و زنان ، اگر با پرده و امثال آن فاصله بيفتد مانعى ندارد .\r\n( مسألهء 1088 ) هر مأمومى ميتواند از جلو يا از چپ و يا راست به امام متّصل شود و اگر در ميان امام و مأموم و يا در ميان مأمومين كمى فاصله باشد مانعى ندارد ، بلكه اتّصال عرفى كفايت مىكند .\r\n( مسألهء 1089 ) بنابر احتياط واجب ، بايد بين سجده گاه كسى كه در صف بعدى ايستاده با محل ايستادن صف جلوتر بيش از 125 سانتى متر فاصله نباشد ، و اگر از طرف راست و يا چپ متّصل شده ، بايد بين قدمهاى آنها بيش از مقدار ياد شده فاصله نباشد .\r\n( مسألهء 1090 ) اگر كسى وارد محل برگزارى نماز جماعت شود و\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nببيند كه امام در حال ركوع است و بترسد كه اگر بخواهد خودش را به صف برساند امام از ركوع برخيزد ، ميتواند از فاصلهء دور اقتدا كرده وارد نماز جماعت شود ، سپس هنگام برخاستن از ركوع ، آرام آرام و بدون اين كه از قبله منحرف شود خودش را به صفها نزديك كند ، و بايد شرايط ديگر نيز از قبيل نبودن حائل و مرتفع نبودن جاى امام و حفظ آرامش بدن در حال ذكر رعايت شده باشد .\r\n( مسألهء 1091 ) يكى از شرايط انعقاد نماز جماعت ، مرتفع نبودن جايگاه امام از محل ايستادن مأموم ، به مقدار معتنابه مىباشد .\r\n( مسألهء 1092 ) در جائى كه محل ايستادن امام به صورت پلّهاى مرتفع باشد ، بنابر احتياط واجب بايد بيش از سه انگشت بلندتر از جاى مأموم نباشد .\r\n( مسألهء 1093 ) اگر نماز جماعت در محل سراشيبى دائر شود كه محل ايستادن امام بيش از سه انگشت بلندتر از محل ايستادن مأمومين باشد ، ولى به جهت وسعت مكان اين مقدار ارتفاع مورد توجّه قرار نگيرد ، مانعى ندارد .\r\n( مسألهء 1094 ) اگر محل ايستادن مأموم بلندتر از جايگاه امام باشد مانعى ندارد ، اگر چه زياد هم باشد ، مگر اينكه به قدرى مرتفع باشد كه عرفاً يك مكان صدق نكند .\r\n( مسألهء 1095 ) در انعقاد نماز جماعت شرط است كه مأموم مقدّم بر امام نباشد ، و بنابر احتياط واجب بايد مساوى هم نباشند ، بلكه مأموم ولو به مقدار چهار انگشت هم كه باشد عقب تر بايستد .\r\n* * *\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nمبحث دوّم : شرايط امام جماعت\r\nدر امام جماعت شرايطى لازم است كه از آن جمله است :\r\n1 ) عاقل باشد .\r\n2 ) شيعهء اثنا عشرى باشد .\r\n3 ) حلالزاده باشد .\r\n4 ) حدّ شرعى - از روى استحقاق - در حق او اجراء نشده باشد .\r\n5 ) اگر در ميان مأمومين شهرى ( آشنا به مسائل شرعى ) هست ، امام جماعت نبايد باديه نشين ( غير آشنا به احكام دين ) باشد .\r\n6 ) بالغ باشد ، پس امامت كودك - بنابر احتياط واجب مطلقاً جايز نيست وبيانات نشين آشنا با احكام دين به شهر نشين لاحق مىشود .\r\n7 ) اگر در ميان مأمومين مرد هست ، امام جماعت بايد مرد باشد ، ولى امامت زن بر زنها جايز است .\r\n8 ) اگر مأموم بتواند حمد و سورهاش را به طور صحيح ادا كند ، بنابر احتياط واجب در دو ركعت اوّلى از نمازهاى جهرى ( كه حمد و سوره بلند خوانده مىشود ) بايد قرائت امام صحيح باشد .\r\n( مسألهء 1096 ) در چند مورد ميتوان به امامى كه حمد و سورهاش صحيح نيست ، اقتدا كرد :\r\n1 - در دو ركعت آخر نماز ، كه مأموم خودش حمد و سوره ميخواند .\r\n2 - مأموم نيز قرائتش صحيح نباشد و مورد اشكال هر دو يكى باشد .\r\n3 - نماز اخفاتى باشد ، كه در اين صورت ميتواند اقتدا كند و حمد و سورهاش را خودش آهسته بخواند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n9 ) عدالت و آن عبارت از پاى بندى شديد انسان به احكام دين است كه موجب اجتناب از گناهان كبيره باشد .\r\n( مسألهء 1097 ) شخص عادل جز در يك حالت استثنائى به گناه آلوده نمى شود و اگر در موردى در اثر غلبه شهوت و غضب مرتكب گناهى شد فوراً پشيمان مىشود و توبه مىكند .\r\n( مسألهء 1098 ) كسى كه در اثر ضعف ديانت مكرّر به گناه ميافتد ، اگر چه فوراً نادم شود و توبه كند ، عادل نيست .\r\n( مسألهء 1099 ) گناهان كبيره ، گناهانى است كه خداوند متعال براى آنها وعدهء آتش داده است و آنها بسيار هستند ، در بخش امر به معروف و نهى از منكر به برخى از آنها خواهيم پرداخت .\r\n( مسألهء 1100 ) پشت سر كسى كه عدالتش مشكوك باشد نمى توان نماز خواند ، بلكه بايد به يكى از دو راه زير عدالت او محرز شود :\r\n1 - دو نفر عادل كه با او ارتباط نزديك داشته باشند و از ميزان ديانت و عدالت او آگاه باشند ، بر عدالت او گواهى بدهند ، به شرط اين كه گواهى دادن آن دو مستند به حدس و گمان نباشد ، بلكه از روى مشاهدات عينى يا قرائنى باشد كه در حدّ مشاهده عينى است .\r\n2 - حسن ظاهر ، در حدّى كه هر كس با او معاشرت داشته جز خوبى از او نديده و هرگز بدى از او مشاهده نشده است .\r\n( مسألهء 1101 ) كسى كه از ايستادن معذور باشد ميتواند بر كسى كه او نيز نشسته نماز ميخواند امامت كند ، ولى بنابر احتياط واجب نمى تواند بر كسى كه ايستاده نماز ميخواند امامت كند .\r\n( مسألهء 1102 ) كسى كه از طهارت كامل معذور است و با تيمّم يا\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nغسل و وضوى جبيرهاى نماز ميخواند ، ميتواند بر افراد سالم امامت كند .\r\n( مسألهء 1103 ) اگر كسى مرضى دارد كه نمى تواند از بيرون آمدن بول و غائط خوددارى كند ، بنابر احتياط واجب نمى تواند به مثل خود و ديگران امامت نمايد ، اما خودشان به ديگران مىتوانند اقتداء نمايند .\r\n( مسألهء 1104 ) اگر بعد از نماز معلوم شود امام جماعت يكى از شرايط ياد شده را نداشته و يا به دليلى نمازش باطل بوده ، نماز مأمومين صحيح است و لازم نيست نماز خود را دوباره بخوانند .\r\n* * * \r\nمبحث سوّم : احكام جماعت\r\n( مسألهء 1105 ) تنها چيزى كه امام جماعت از عهدهء مأموم ساقط مىكند حمد و سوره است ، كه قرائت امام از مأمومى كه در دو ركعت اوّل نماز اقتدا كرده كفايت مىكند ، ولى ديگر افعال و اقوال نماز را بايد مأموم انجام دهد .\r\n( مسألهء 1106 ) در نمازهايى كه بلند خوانده مىشود ، اگر مأموم صداى قرائت امام را بشنود ولو به مقدار همهمهء آن ، جايز نيست خودش حمد و سوره بخواند و بهتر است ساكت بايستد و به قرائت او گوش فرا دهد ، ولى اگر همهمهء او را نيز نمى شنود ميتواند حمد و سوره بخواند .\r\n( مسألهء 1107 ) در نمازهايى كه آهسته خوانده مىشود مستحب است مأموم به ذكر و دعا مشغول شود و ساكت ايستادن مكروه است و بنابر احتياط واجب به اين نيّت كه حمد و سوره بالخصوص مطلوب است ، حمد و سوره را نخواند .\r\n( مسألهء 1108 ) كسى كه يك يا چند ركعت از امام عقب مانده ، در ركعت سوم و چهارم امام كه ركعت اوّل و دوّم اوست ، بايد خودش حمد و سوره را بخواند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n( مسألهء 1109 ) كسى كه در ركعت سوم و چهارم به نماز جماعت ميپيوندد ، اگر پس از خم شدن امام به ركوع تكبيرة الاحرام بگويد و امام را در ركوع درك كند ، حمد و سورهء آن ركعت از او ساقط است و در ركعت بعدى بايد خودش حمد و سوره را بخواند .\r\n( مسألهء 1110 ) اگر در حالى كه امام جماعت تسبيحات اربعه ميگويد كسى اقتدا كند بايد خودش حمد و سوره بخواند ، و اگر پيش از آنكه حمد و سورهاش كامل شود ، امام به ركوع برود به مقدارى كه خوانده اكتفاء مىكند و همراه امام به ركوع ميرود نيز و ميتواند آن را تمام كرده و در سجده به امام ملحق شود .\r\n( مسألهء 1111 ) كسى كه از امام عقب مانده ، اگر تشهّد با او مصادف شود ، مثل كسى كه در ركعت سوم وارد جماعت شده و تشهّد اوّل او با تشهد دوّم امام مصادف مىشود ، همراه او مينشيند و تشهّد ميگويد ، سپس به نماز خود ادامه ميدهد .\r\n( مسألهء 1112 ) كسى كه در ركعت دوّم به نماز جماعت پيوسته ، هنگامى كه امام براى تشهّد مينشيند ميتواند برخيزد و از جماعت منفصل شود و ميتواند كه بر اقتداى خود باقى بماند و در حال « تجافى » مشغول ذكر باشد و يا به تبعيت از امام تشهّد بخواند ، سپس همراه امام برخيزد و حمد و سورهاش را بخواند و هنگامى كه امام براى ركعت چهارم برمى خيزد او بايد بنشيند و تشهّد بگويد و برخيزد و به امام برسد .\r\n( مسألهء 1113 ) در هر موردى كه امام براى تشهّد و يا سلام نشسته ولى مأموم وظيفهء تشهّد و سلام را ندارد ، و ميخواهد جماعتش را ادامه دهد ، بنابر احتياط واجب بايد « تجافى » كند ، يعنى : زانوهايش را از زمين بلند كند و\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nانگشتان دست و سينهء پاها را بر زمين بگذارد ، تا امام از تشهّد و يا سلام بپردازد .\r\n( مسألهء 1114 ) كسى كه در ركعت دوّم به نماز جماعت پيوسته در قنوت با امام همراهى مىكند ، اگر چه ركعت اوّل او مىباشد و ميتواند در ركعت دوّم خودش نيز قنوت ديگرى به رجاء مطلوبيت بگيرد و بنابر احتياط واجب جزم به مشروعيّت آن نداشته باشد .\r\n( مسألهء 1115 ) مأموم در نماز جماعت هر كجا وظيفهاش خواندن حمد و سوره و تسبيحات اربعه باشد و يا آنها را به عنوان مستحبّى بخواند ، بايد آهسته بخواند .\r\n( مسألهء 1116 ) مأموم هرگز نبايد در افعال بر امام پيشى بگيرد و نبايد به قدرى عقب بماند كه عرفاً متابعت حساب نشود ، و ميتواند همزمان با او افعال را انجام بدهد ، اگر چه بهتر آن است كه اندكى بعد از او انجام دهد .\r\n( مسألهء 1117 ) در تكبيرة الاحرام حتماً بايد مأموم بر امام پيشى نگيرد و حتماً بايد همزمان با او نگويد ، بلكه بايد صبر كند تا امام تكبيرة الاحرام را بگويد و از آن فارغ شود ، سپس مأموم به آن شروع كند .\r\n( مسألهء 1118 ) به جز تكبيرة الاحرام در ديگر اقوال نماز ، از حمد و سوره و تسبيحات اربعه و اذكار ، پيروى از امام واجب نيست ، بلكه ميتواند از امام پيشى بگيرد و يا همزمان با او بگويد .\r\n( مسألهء 1119 ) اگر مأموم در تكبيرة الاحرام از امام تبعيت نكند ، نمازش به عنوان فرادى صحيح است ولى جماعتش منعقد نمى شود ، ولى اگر در غير آن تبعيّت نكند نماز و جماعتش صحيح است ، فقط مرتكب گناه شده است .\r\n( مسألهء 1120 ) اگر كسى در ركوع و يا در سجده و يا در برخاستن از آنها سهواً از امام پيشى بگيرد ، بايد برگردد و به امام ملحق شود و اگر اين\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nكار موجب زيادتى ركوع و سجده شود مانعى ندارد و اگر برنگردد بلكه منتظر بماند تا امام به او برسد ، نماز و جماعتش صحيح است .\r\n( مسألهء 1121 ) اگر كسى عمداً پيش از امام به ركوع يا سجده برود و يا از ركوع يا سجده برخيزد ، بنابر احتياط واجب بايد در همان حال بماند ، تا امام به او برسد .\r\n( مسألهء 1122 ) اگر كسى به نماز جماعت برسد و امام را در حال قيام ببيند و نداند كه آيا در دو ركعت اوّل و يا در دو ركعت آخر مىباشد ، ميتواند تكبيرة الاحرام گفته وارد نماز شود و در اين صورت بايد براى احتمال اين كه شايد در دو ركعت آخر نماز باشد ، حمد و سوره به احتمال جزئيت بخواند و به آن جزم نكند ، پس اگر معلوم شود كه در دو ركعت اوّل بوده ضررى ندارد ، و اگر در دو ركعت آخر باشد در جاى خود قرار گرفته است .\r\n( مسألهء 1123 ) اگر مأموم در تعداد ركعتهاى نماز شك كند و امام از روى يقين يا ظن قوى تعداد آن را به ياد داشته باشد ، مأموم به او مراجعه مىكند و به شك خود اعتنا نمى كند و اگر امام در تعداد ركعتها شك كند و مأموم به ياد داشته باشد ، امام به او مراجعه مىكند و به شك خود اعتنا نمى كند ، ولى اگر يكى يقين يا ظن داشته باشد و ديگرى يقين يا ظن بر خلاف او داشته باشد ، در اين صورت هر يك به وظيفهء خود عمل مىكند .\r\n( مسألهء 1124 ) اگر امام و مأموم در تعداد ركعتها اختلاف كنند - مثلًا امام يقين يا ظن قوى داشته باشد كه نماز سه ركعت شده و مأموم يقين يا ظن قوى بر خلاف آن داشته باشد - هريك به وظيفه خود عمل مىكند .\r\n( مسألهء 1125 ) اگر امام و مأموم در سمت و سوى قبله با يكديگر اختلاف داشته باشند ، اگر اين اختلاف زياد نباشد مأموم ميتواند به آن پيشنماز اقتدا كند .\r\n* * *\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nفصل بيستم : خلل در نماز\r\nدر اين فصل در چهار مبحث مطالبى بيان مىشود :\r\n\r\nمبحث اوّل : حكم زياده و نقيصه در نماز\r\nاگر كسى عمداً چيزى از اجزا و شرايط نماز را ترك كند نمازش باطل مىشود ، اگر چه فقط يك حرف و يا حركت حرفى از قرائت يا اذكار واجب نماز باشد .\r\n( مسألهء 1126 ) اگر كسى عمداً چيزى بر اجزاى نماز بيفزايد ، نمازش باطل مىشود ، خواه از سنخ اجزاى نماز باشد ، مانند تكبير و امثال آن و يا از سنخ اجزاى نماز نباشد ، مثل اين كه دستش را به نيّت جزئى از اجزاى نماز بلند كند .\r\n( مسألهء 1127 ) اگر نمازگزار بدون دليل شرعى چيزى را عمداً بر اجزاى نماز بيفزايد و يا از آن كم كند ، در حالى كه نميداند آيا نمازش با اين وصف درست است يا نه ؟ نماز باطل مىشود .\r\n( مسألهء 1128 ) اگر كسى چيزى را سهواً و يا از روى نادانى بر اجزاى نمازش بيفزايد ، نمازش باطل نمى شود ، مگر اين كه ركن باشد ، مثل ركوع يا دو سجده در يك ركعت ، كه در اين صورت بنابر احتياط واجب نمازش باطل مىشود .\r\n( مسألهء 1129 ) اگر نمازگزار يكى از اجزاى نماز را از روى سهو و يا جهل ترك كند حكم آن در مقام بيان هر يك از اجزاى نماز بيان گرديد .\r\n( مسألهء 1130 ) از دست دادن طهارت ( وضو ) نماز را مطلقاً باطل\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمىكند ، ولى اگر شرط ديگرى از شرايط نماز مراعات نشده باشد ، حكم آن در مقام بيان هر يك از شرايط نماز بيان شد .\r\n* * * \r\nمبحث دوّم : شك در نماز\r\nمنظور از « شك » طرف مقابل « يقين » است ، خواه دو طرف احتمال مساوى باشد ، يا يك طرف آن قوى تر از طرف ديگر باشد ، كه طرف قويتر را « ظن و گمان » و طرف ضعيفتر را « وهم و خيال » مينامند .\r\n( مسألهء 1131 ) آدم وسواسى در نماز و غير آن نبايد به وسوسهاى كه برايش پيش ميآيد اعتنا كند .\r\nاحكام شك در نماز در ضمن دو مقام بيان ميگردد :\r\n\r\nمقام اوّل : شك در نماز و افعال آن\r\n( مسألهء 1132 ) اگر انسان بعد از خارج شدن وقت نماز شك كند آيا نمازش را خوانده است يا نه ؟ بنا را ميگذارد بر اين كه خوانده است و لازم نيست آن را قضا كند ، ولى اگر در اثناى وقت شك كند نماز خوانده يا نه ؟ بايد آن را به جا آورد .\r\n( مسألهء 1133 ) اگر نمازگزار پس از شروع در نماز عصر شك كند آيا نماز ظهر را خوانده است يا نه ؟ بنا را ميگذارد بر اين كه خوانده است ، و اگر پس از شروع در نماز عشا شك كند كه نماز مغرب را خوانده است يا نه ؟ بنا را ميگذارد بر اين كه خوانده است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n( مسألهء 1134 ) اگر كسى پس از فراغت از نماز عصر شك كند آيا نماز ظهر را خوانده است يا نه ؟ و يا پس از فراغت از نماز عشا شك كند آيا نماز مغرب را خوانده است يا نه ؟ به شك خود اعتنا نمى كند و بنا را ميگذارد بر اين كه خوانده است .\r\n( مسألهء 1135 ) اگر نمازگزار پس از فراغت از نماز شك كند آيا نمازش صحيح واقع شده يا نه ؟ بنا را بر صحّت آن ميگذارد .\r\n( مسألهء 1136 ) كسى كه مشغول يكى از افعال نماز است ، اگر شك كند آيا فعل قبلى را انجام داده است يا نه ؟ بنا را ميگذارد بر اين كه انجام داده است ، مثل اين كه در حال اقامه شك كند آيا اذان گفته يا نه ؟ يا در حال قرائت شك كند كه آيا تكبيرة الاحرام گفته است يا نه ؟\r\n( مسألهء 1137 ) اگر نمازگزار پس از فراغت از يك جزء نماز ، شك در صحّت آن كند ، بنا را بر صحّت ميگذارد و به شك خود اعتنا نمى كند .\r\n( مسألهء 1138 ) اگر كسى در مورد يكى از افعال نماز پيش از ورود به جزء بعدى بسيار شك مىكند ، اگر متوجّه باشد كه كدام طرف شك - بالخصوص - از وسوسه هاى شيطان مىباشد ، به آن اعتنا نمى كند و بنا را بر طرف ديگر ميگذارد . چنان كه غالباً اين افراد به يك طرف ظن قوى دارند و متوجّه هستند كه آن طرف موهوم ، وسوسهء شيطان مىباشد .\r\n( مسألهء 1139 ) در فرض بالا ، اگر - بالخصوص - متوجّه نشود كه كدام طرف وسوسهء شيطان مىباشد ، بنابر احتياط واجب بايد بنا را بر بيشتر بگذارد ، مثل اين كه نميداند سجده يا تشهّد را به جا آورده است يا نه ؟ بنا را ميگذارد بر اين كه به جا آورده است ، ولى اگر در صورت زيادى نمازش باطل مىشود ، در اين صورت بنا را بر كمتر ميگذارد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n( مسألهء 1140 ) كسى كه در شرايط نماز زياد شك مىكند ، بايد به شك خود اعتنا نكند ، اگر چه در اثناى نماز چنين شكى روى دهد .\r\n( مسألهء 1141 ) اگر نمازگزار پيش از شروع در نماز در مورد يكى از شرايط نماز - مثل طهارت - شك كند ، بايد به شك خود اعتنا كند و بنا را بر نبودن آن شرط بگذارد ، اگر چه زياد شك كند ، مگر اين كه به حدّ وسواس برسد ، در اين صورت اعتنا نمى كند .\r\n( مسألهء 1142 ) ميزان در كثيرالشّك بودن نظر عرف است ، ولى اگر كسى در سه نماز پشت سر هم شك كند او حتماً كثيرالشّك است ، و شايد با كمتر از آن نيز عنوان كثيرالشّك صدق بكند .\r\n( مسألهء 1143 ) حكم كثيرالشّك منحصراً در موردى جارى مىشود كه شكّش مستند به وسوسه هاى شيطانى باشد ، ولى اگر شك او مستند به عوامل خارجى از بيمارى ، ترس و امثال آنها باشد كه معمولًا آشفتگى خاطر ميآورد ، حكم كثيرالشّك جارى نمى شود ، و بايد به شكّ خود اعتنا كند .\r\n\r\nمقام دوّم : شك در ركعتهاى نماز\r\n( مسألهء 1144 ) اگر نمازگزار در اثناى نماز در تعداد ركعتهاى آن شك كند ، اگر به يكى از دو طرف آن ظنّ پيدا كند - ولو بعد از تأمّل - بايد به ظنّ خود عمل كند و اگر به هيچ طرف ظن پيدا نكند ، اگر در نماز دو ركعتى يا سه ركعتى و يا در ركعتهاى اوّل و دوّم نماز چهار ركعتى باشد ، نمازش باطل است ، بايد نماز را به هم بزند و از سر بگيرد .\r\n( مسألهء 1145 ) اگر نمازگزار در يك نماز چهار ركعتى بعد از پايان\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nركعت دوّم ، يعنى پس از اتمام ذكر واجب سجدهء دوّم از ركعت دوّم ، در تعداد ركعتهاى نماز شك كند ، در پنج صورت براى تصحيح آن راه حل وجود دارد :\r\nاوّل : شك بين دو و سه\r\n( مسألهء 1146 ) اگر نمازگزار پس از تمام شدن ذكر واجب سجدهء دوّم ، شك كند دو ركعت خوانده است يا سه ركعت ؟ بايد بنا بگذارد بر اين كه سه ركعت خوانده است ، پس برمى خيزد و يك ركعت ديگر ميخواند و نماز را تمام مىكند ، پس از سلام نماز ، نماز احتياط را به جاى ميآورد ، پس اگر كمبودى در نماز بوده با آن جبران مىشود .\r\n( مسألهء 1147 ) بنابر احتياط واجب بايد نماز احتياط بعد از نماز بدون فاصله و بدون اين كه يكى از مبطلات نماز را انجام داده باشد ، به جا آورده شود .\r\n( مسألهء 1148 ) بنابر احتياط واجب در شك بين دو و سه ، بايد نماز احتياط را يك ركعت ايستاده به جا آورد و آن را فقط با حمد بدون سوره به صورت آهسته بخواند ، سپس ركوع ، سجده ، تشهد و سلام آن را به جا آورد .\r\nدوّم : شك بين سه و چهار\r\n( مسألهء 1149 ) نمازگزار در هر حالى كه باشد ، اگر شك كند سه ركعت نماز خوانده يا چهار ركعت ، بايد بنا را بر چهار بگذارد و نمازش را تمام كند ، سپس نماز احتياط به جا آورد .\r\n( مسألهء 1150 ) در مورد شك بين سه و چهار بايد يك ركعت ايستاده و يا دو ركعت نشسته نماز احتياط به جا آورد و بهتر اين است كه دو ركعت نشسته را انتخاب كند . و به هر حال با حمد و بدون سوره و آهسته خوانده شود .\r\nسوّم : شك بين دو و چهار\r\n( مسألهء 1151 ) اگر نمازگزار پس از تمام شدن ذكر واجب سجدهء\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nدوّم شك كند آيا دو ركعت خوانده است يا چهار ركعت ؟ بايد بنا را بر چهار بگذارد و نماز را تمام كند ، آنگاه دو ركعت نماز احتياط ايستاده ، بدون سوره و آهسته بخواند .\r\nچهارم : شك بين دو و سه و چهار\r\n( مسألهء 1152 ) اگر نمازگزار پس از تمام شدن ذكر واجب سجدهء دوّم شك كند آيا دو ركعت نماز خوانده ، يا سه ركعت يا چهار ركعت ؟ بايد بنا را بر چهار گذاشته نماز را تمام كند ، سپس دو ركعت ايستاده و سپس دو ركعت نشسته نماز احتياط ، آهسته و بدون سوره به جا آورد .\r\nپنجم : شك بين چهار و پنج\r\n( مسألهء 1153 ) اگر نمازگزار بعد از تمام شدن ذكر واجب سجدهء دوّم ، شك كند آيا چهار ركعت خوانده يا پنج ركعت ؟ بايد بنا را بر چهار گذاشته ، نماز را تمام كند ، سپس دو سجدهء سهو به جا آورد .\r\n( مسألهء 1154 ) غير از موارد پنجگانه ياد شده ، در موارد ديگر كه فقها در كتب فقهى بيان فرمودهاند ، راه چارهاى نيست و بايد نماز از سر گرفته شود .\r\n( مسألهء 1155 ) كسى كه از ايستادن معذور است و نمازش را نشسته ميخواند ، بايد نماز احتياط را به گونهاى انجام دهد كه كمبود احتمالى جبران شود ، به اين صورت كه :\r\n1 ) در تصوير اوّل و دوّم بايد يك ركعت نشسته بخواند .\r\n2 ) در صورت سوم بايد دو ركعت نشسته بخواند .\r\n3 ) در صورت چهارم نيز بايد دو ركعت نشسته ، سپس يك ركعت نشسته بخواند .\r\n( مسألهء 1156 ) اگر براى نمازگزار شكّى رخ دهد و مطابق وظيفهء خود\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبه نمازش ادامه دهد ، اگر پيش از آنكه از نمازش فارغ شود ، شكّش تبديل به يقين يا ظنّ گردد ، بايد وظيفهء شك را رها كرده ، به وظيفهء يقين يا ظنّ عمل كند .\r\n( مسألهء 1157 ) اگر نمازگزار دچار شك و ترديد شود و پس از تأمّل به يكى از دو طرف شك ، ظنّ پيدا كند و بر اساس آن به وظيفهاش عمل كند ، اگر پيش از آنكه از نماز فارغ شود يك بار ديگر دچار شك گردد ، بايد به وظيفهء فعلى خود عمل نمايد . مثلًا ميان ركعت اوّل و دوّم شك كند و گمانش به دو ركعت باشد ، يك ركعت ديگر بر همين مبنا بخواند ، آنگاه گمانش از بين برود و به شك قبلى برگردد ، در اينجا شك او ، شك ميان دو و سه خواهد بود و بايد به وظيفهء شك بين دو و سه عمل كند . و در اين صورت اگر پيش از تمام كردن ذكر واجب سجدهء دوم شك نمايد ديگر نمى تواند به نمازش ادامه دهد بلكه نماز را از سر ميگيرد و اگر بعد از اتمام ذكر سجدهء دوم باشد نمازش با بنا گذاشتن به ركعت سوم صحيح مىشود ، هما نطور كه در صورت اوّل ذكر شد .\r\n( مسألهء 1158 ) اگر نمازگزار در تعداد ركعتهاى نماز به ظن خود عمل كند و بر آن مبنا نمازش را به پايان برساند و بعد از فراغت از نمازش ظنّش بر طرف شود و دچار شك و ترديد شود ، نمازش صحيح است و به شك خود اعتنا نمى كند .\r\n( مسألهء 1159 ) كسى كه در نماز شك كند و مطابق وظيفه بنا را بر بيشتر بگذارد و نمازش را تمام كند ، اگر پيش از شروع در نماز احتياط بر كامل بودن نمازش يقين پيدا كند ، نمازش صحيح است و نيازى به خواندن نماز احتياط نيست .\r\n( مسألهء 1160 ) اگر نمازگزار در تعداد ركعتهاى نماز شك كند و بنا را بر بيشتر بگذارد و نمازش را به پايان برساند ، اگر پيش از آنكه نماز احتياط را به\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nجا آورد ، يقين پيدا كند كه نمازش ناقص شده ، بايد به وظيفهء كسى كه نمازش را ناقص خوانده و سلام داده ، عمل كند و نيازى به خواندن نماز احتياط ندارد .\r\n( مسألهء 1161 ) اگر در اثناى نماز احتياط معلوم گردد نمازش كامل بوده ، كشف مىشود كه نماز احتياطش اضافه بوده و لازم نيست آن را تكميل كند ، بلكه رها مىكند ، ولى اگر در اثناى نماز احتياط معلوم شود نمازش ناقص بوده ، بايد آن را تكميل كند و نمازش صحيح مىباشد .\r\n( مسألهء 1162 ) در پنج موردى كه گفتيم ميتوان شك در تعداد ركعتهاى نماز را تصحيح كرد ، تصحيح آنها واجب نيست ، بلكه ميتوان نماز را با انجام دادن يكى از مبطلات نماز به هم زد و از سر گرفت .\r\n( مسألهء 1163 ) اگر نمازگزار در تعداد ركعتهاى نماز شك كند و مطابق وظيفهاش نماز را به پايان برساند ، بنابر احتياط واجب ، حتماً بايد نماز احتياط را به جا آورد و از سر گرفتن نماز كفايت نمى كند .\r\n* * * \r\nمبحث سوّم : سجدهء سهو و قضاى اجزاى فراموش شده\r\n( مسألهء 1164 ) اگر نمازگزار يك سجده از سجده هاى نماز را فراموش كند و بعد از ركوع بعدى متوجّه شود ، بايد بعد از نماز آن سجده را قضا كند ، سپس دو سجدهء سهو به جا آورد .\r\n( مسألهء 1165 ) اگر كسى تشهّد آخر نماز را فراموش كند و بعد از سلام يادش بيايد ، بايد آن تشهّد را قضا كند ، سپس دو سجدهء سهو به جا آورد .\r\n( مسألهء 1166 ) اگر نمازگزار قسمتى از تشهّد آخر نماز را فراموش كند و بعد از سلام متوجّه شود ، بنابر احتياط واجب بايد آن را قضا كند ،\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nسپس دو سجدهء سهو به جا آورد .\r\n( مسألهء 1167 ) اگر نمازگزار تشهّد اوّل نماز را فراموش كند و پس از ركوع بعدى متوجّه شود ، بعد از نماز بايد دو سجدهء سهو به جا آورد و قضاى آن لازم نيست ، همچنين است بنابر احتياط واجب اگر قسمتى از آن را فراموش كرده باشد .\r\n( مسألهء 1168 ) غير از تشهّد آخر و يك سجدهء ، ديگر اجزاى فراموش شدهء نماز قضا ندارد .\r\n( مسألهء 1169 ) همهء شرايط سجده نماز ، در قضاى سجدهء فراموش شده نيز لازم است ، و همهء شرايط تشهّد نماز نيز در قضاى تشهّد فراموش شده لازم است .\r\n( مسألهء 1170 ) در چند مورد سجدهء سهو واجب است كه از آن جمله است :\r\n1 ) براى سخن بى جا ، كم يا زياد ، سهواً باشد ، و يا عمداً ، به خيال اين كه از نماز فارغ شده است ، مثل كسى كه در غير محلّ سلام ، سلام داده باشد .\r\n( مسألهء 1171 ) اگر كسى سخنى را به خيال اين كه آيهء قرآن است در نماز بر زبان جارى كند سجدهء سهو ندارد .\r\n( مسألهء 1172 ) اگر نمازگزار ميخواست ذكرى را بر زبان جارى كند اگر سخن ديگرى اشتباهاً بر زبانش جارى شود ، سجدهء سهو ندارد .\r\n2 ) براى فراموش كردن تشهّد اوّل ، و بنابر احتياط واجب براى تشهّد آخر نيز .\r\n3 ) براى سلام بى جا ، اگر همراه با تشهّد و متّصل به آن باشد . و بنابر احتياط واجب براى زيادى سلام تنها نيز .\r\n4 ) براى شك ميان چهار و پنج كه بعد از اكمال سجدهء دوّم باشد .\r\n5 ) براى به جا آوردن چيزى در حال قيام كه ميبايست در حال نشسته\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nانجام دهد ، مثل كسى كه در حال ايستاده تشهّد بخواند ، و يا چيزى را كه ميبايست ايستاده انجام دهد ، در حال نشسته انجام بدهد ، مانند كسى كه قدرت بر ايستادن دارد ولى حمد و سوره و تسبيحات اربعه را در حال نشسته بخواند .\r\n( مسألهء 1173 ) كسى كه قدرت بر ايستادن دارد ، اگر اشتباهاً تكبيرة الاحرام را در حال نشسته بگويد ، نمازش باطل است و نيازى به سجدهء سهو ندارد .\r\n6 ) براى خواندن تسبيحات اربعه در دو ركعت اولى و يا خواندن حمد و سوره در ركوع يا سجده .\r\n7 ) در موردى كه اجمالًا بداند كه در نمازش كم يا زيادى واقع شده كه نماز را باطل نمى كند .\r\n( مسألهء 1174 ) در چند مورد به جا آوردن سجدهء سهو بهتر است كه از آن جمله است :\r\n1 - هنگامى كه ترديد دارد كم و زيادى در نماز روى داده است يا نه .\r\n2 - براى هر كم و زيادهاى كه نماز با آن باطل نمى شود .\r\n3 - براى شك ميان سه و چهار ، هنگامى كه به گمانش چهار باشد و به آن عمل كند .\r\n( مسألهء 1175 ) حرف زدن بين نماز و سجدهء سهو جايز نيست ، ولى اگر حرف بزند نمازش باطل نمى شود و بايد سجدهء سهو را به جا آورد .\r\n( مسألهء 1176 ) بنابر احتياط واجب علاوه بر حرف زدن نبايد با ديگر مبطلات نماز نيز ، بين نماز و سجدهء سهو فاصله بيفتد بلكه بايد بلافاصله بعد از نماز به آن مبادرت شود ، ولى اگر فاصله بيندازد ، نمازش باطل نمى شود و بايد آن را انجام دهد .\r\n( مسألهء 1177 ) كسى كه نماز احتياط و سجدهء سهو بر او واجب\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاست ، بنابر احتياط واجب بايد نماز احتياط را مقدّم بر سجدهء سهو انجام دهد و بهتر است اجزاى فراموش شده نماز را نيز بر آن مقدّم بدارد .\r\n( مسألهء 1178 ) اگر بيش از يك مورد از اشتباهاتى كه موجب سجدهء سهو مىباشد روى دهد ، به همان تعداد سجدهء سهو واجب مىشود .\r\n( مسألهء 1179 ) سجده سهو عبارت از دو سجده مىباشد كه بنابر احتياط واجب بايد پشت سر هم انجام پذيرد و ذكر در آنها گفته شود ، سپس تشهد و سلام گفته شود .\r\n( مسألهء 1180 ) سجدهء سهو تكبيرة الاحرام ندارد ، اگر چه بهتر است .\r\n( مسألهء 1181 ) در سجدهء سهو چند چيز شرط است :\r\n1 ) نيّت ، همانگونه كه در هر عبادتى لازم است .\r\n2 ) بر زمين نهادن اعضاى هفتگانهء سجده .\r\n3 ) گذاشتن پيشانى بر چيزى كه سجده بر آن جايز است .\r\n4 ) بلندتر نبودن جاى پيشانى از محلّ ديگر اعضاى سجده بيش از چهار انگشت .\r\n5 ) طهارت ، رو به قبله بودن و ديگر شرايط نماز ، بنابر احتياط واجب .\r\n( مسألهء 1182 ) در سجدهء سهو ذكر معينى واجب نيست ، ولى مستحب است كه يكى از ذكرهاى زير گفته شود :\r\n1 - بسم الله و بالله و صلّى الله على محمّد و آل محمّد .\r\n2 - بسم الله و بالله ، اللّهمّ صلّ على محمّد و آل محمّد .\r\n3 - بسم الله و بالله ، السّلام عليك ايّها النّبى و رحمة الله و بركاته .\r\n4 - بسم الله و بالله و السّلام عليك ايّها النّبى و رحمة الله و بركاته .\r\n* * *\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nمبحث چهارم : نقص و خلل در نمازهاى مستحبّى\r\n( مسألهء 1183 ) نمازهاى مستحبّى در موارد زير باطل مىشود :\r\n1 ) چيزى از اجزاى نماز را عمداً ترك كند .\r\n2 ) چيزى را بر اجزاى نماز عمداً بيفزايد ( بنابر احتياط واجب ) .\r\n3 ) يكى از ركنها ( ركوع ، سجده ، و تكبيرة الاحرام ) سهواً ترك شود .\r\n4 ) وضويش باطل شود .\r\n5 ) به سوى قبله نباشد .\r\n( مسألهء 1184 ) اگر در نماز مستحبّى ركنى سهواً افزوده شود ، نماز باطل نمى شود .\r\n( مسألهء 1185 ) اگر در نماز مستحبّى ركنى را فراموش كند ، و در اثناى نماز متوجّه شود ، بايد برگردد و آن را تدارك كند ، سپس نماز را ادامه دهد ، اگر چه اين كار موجب زياد شدن ركن شود .\r\n( مسألهء 1186 ) اگر در نماز مستحبّى حمد ، يا سوره ، يا هر دو را فراموش كند و بعد از خم شدن به ركوع به يادش بيايد ، نمازش را ادامه ميدهد و تدارك آن لازم نيست .\r\n( مسألهء 1187 ) اگر در نماز مستحبّى يك سجده و يا تشهّد فراموش شود و در اثناى نماز متوجّه شود ، بايد برگردد و آنها را تدارك كند ، سپس نمازش را ادامه دهد ، اگر چه اين كار موجب زياد شدن ركن شود .\r\n( مسألهء 1188 ) اگر در نماز مستحبّى ، تشهّد و يا يك سجده فراموش\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nشود و بعد از سلام متوجّه شود ، بنابر احتياط واجب برمى گردد و آن را تدارك مىكند سپس نماز را به پايان مىرساند .\r\n( مسألهء 1189 ) اگر نمازگزار در تعداد ركعتهاى نماز مستحبّى شك كند ، پس اگر به يكى از دو طرف ظن پيدا كند ، بنابر احتياط واجب بنا را بر آن ميگذارد و به ظن خود عمل مىكند ، و گرنه مخيّر است بين اين كه بنا را بر اقل يا بر اكثر بگذارد و بهتر آن است كه بنا را بر كمتر بگذارد ، جز در نماز وتر كه آن را از سر ميگيرد .\r\n( مسألهء 1190 ) اگر در نماز مستحبّى پس از شروع كردن به يك جزئى از نماز شك كند كه جزء قبلى را انجام داده است يا نه ، به شك خود اعتنا نمى كند و نمازش را ادامه ميدهد ، ولى اگر پيش از شروع به جزء بعدى چنين شكى بكند ، بنابر احتياط واجب آن را انجام ميدهد .\r\n( مسألهء 1191 ) براى اشتباهاتى كه در نماز واجب سجدهء سهو واجب مىشود ، در نمازهاى مستحبّى اگر چنين اشتباهى رخ دهد سجدهء سهو واجب نمى شود ، اگر چه بهتر است آن را انجام دهد .\r\n( مسألهء 1192 ) در نماز مستحبّى اگر يك ركعت كم شود ، پس اگر وقت تدارك آن نگذشته ، آن را تدارك مىكند ، و اگر گذشته باشد باطل مىشود .\r\n( مسألهء 1193 ) بنابر احتياط واجب ، اگر در نماز مستحبّى يك ركعت زياد شود ، باطل مىشود .\r\n* * *\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nفصل بيست و يكم : نماز مسافر\r\nدر دو مورد نمازهاى چهار ركعتى به صورت قصر ( دو ركعتى ) خوانده مىشود :\r\n1 - هنگام ترس\r\n2 - در مسافرت\r\nنظر به اين كه احكام ترس بسيار مفصّل است و به ندرت محل ابتلا قرار ميگيرد ، در اين زمينه بحث نمى كنيم ، و احكام مسافرت را در ضمن چند مبحث بيان ميكنيم :\r\n* * * \r\nمبحث اوّل : شرايط سفر\r\n( مسألهء 1194 ) سفرى كه موجب شكسته شدن نماز مىشود ، شرايطى دارد كه از آن جمله است :\r\n1 ) مسافت ؛ و آن هشت فرسخ است كه تقريباً 46 كيلومتر مىباشد .\r\n( مسألهء 1195 ) اگر مسافر چهار فرسخ يا بيشتر سفر كند و چهار فرسخ يا بيشتر باز گردد ، بايد نمازش را شكسته بخواند .\r\n( مسألهء 1196 ) مسافرى كه رفت و برگشت او مجموعاً هشت فرسخ مىشود ، براى شكسته شدن نمازش شرط نيست كه حتماً همان روز برگردد ،\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبلكه اگر از اوّل تصميم داشته باشد كه كمتر از ده روز بماند و در كمتر از ده روز به وطنش باز گردد ، نمازش را بايد شكسته بخواند .\r\n( مسألهء 1197 ) اگر براى محل مورد نظر دو راه باشد ، يكى دور باشد و به اندازهء مسافت شرعى ، ولى ديگرى نزديك باشد و كمتر از مسافت شرعى ، اگر از راه نزديك برود نمازش تمام است و اگر از راه دور برود نمازش شكسته است ، اگر چه براى رفتن از راه دور نيازى نبوده باشد .\r\n( مسألهء 1198 ) اگر محل مورد نظر دو راه دارد ، يكى بيش از چهار فرسخ و ديگرى كمتر از چهار فرسخ ، اگر مسافر از راهى برود و از راه ديگرى برگردد ، و مجموع آن به هشت فرسخ برسد ، پس اگر در مسير طولانى نقطهاى باشد كه از وطنش تا آنجا به هنگام سفر چهار فرسخ باشد و از آنجا تا وطنش به هنگام بازگشت نيز چهار فرسخ باشد ، در اين صورت نمازش قصر مىشود و گرنه بايد تمام بخواند .\r\n( مسألهء 1199 ) اگر انسان در جايى چون صحرا به تنهائى زندگى مىكند ، آغاز مسافرت از در خانهاش حساب مىشود ، ولى اگر در آبادى يا در شهر زندگى مىكند ، از نقطهء پايانى شهر و روستا حساب مىشود .\r\n( مسألهء 1200 ) شهرهاى بزرگ كه در عصر ما به كثرت يافت مىشود به دو قسم ميباشند :\r\n1 - شهرهايى كه از نظر اقتصادى و ديگر شئون زندگى به هم پيوسته هستند و هيچكدام از شهركهاى آن به صورت مستقل و جداگانه اداره نمى شوند ، بلكه همهء آنها به يكديگر وابسته هستند و يا همگى به مركز وابسته ميباشند ، آنها در حكم يك شهر هستند و بايد مسافت در آنها از آخر شهر محاسبه شود .\r\n2 - شهرهايى كه هر يك از شهركهاى آن از نظر معيشتى و اقتصادى به\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nطور مستقل اداره ميشوند و ارتباط آنها به يكديگر در حدّ ارتباط شهرها به يكديگر ميباشند ، اين شهركها همانند شهرها و روستاهايى است كه هر يك از آنها گسترش يافته به يكديگر نزديك و يا متّصل شدهاند ، كه در اين صورت هر يك از آنها مستقل ميباشند ، اگر چه به يكديگر نزديك باشند و به يك نام ناميده شوند . در اين شهركها بايد مسافت را از آخر همان شهرك حساب كنند ، نه آخر مجموع آنها .\r\n( مسألهء 1201 ) كسى كه به بيش از يك محل مربوط مىشود ، مثل كسى كه محل كارش در محلّى و محلّ سكونتش در محلّ ديگرى مىباشد ، آغاز مسافرت او از نقطهء پايانى محلّى حساب مىشود كه به سمت و سوى سفرش نزديك باشد .\r\n2 ) قصد مسافت ؛ يعنى بايد از اوّل قصد داشته باشد كه به مقدار مسافت شرعى سفر كند ، اگر چه اين قصد به تبع ديگرى باشد ، مثل زنى كه به تبع شوهرش مسافت را قصد مىكند و يا اجير و كارگرى كه به تبع كارفرما مسافت شرعى را قصد مىكند .\r\n( مسألهء 1202 ) اگر كسى مثلًا در خواب يا در حال بيهوشى بوده و او را به مقدار مسافت راه بردهاند ، مسافر به حساب نميآيد ، چون قصد مسافت نكرده است .\r\n( مسألهء 1203 ) اگر كسى مشغول گشت و گذار باشد تا به مقدار مسافت شرعى راه رفته باشد ، بدون اين كه قصد مسافت كند ، مسافر به حساب نميآيد .\r\n( مسألهء 1204 ) كسى كه مقدارى از مسافت را بدون قصد رفته ، اگر پس از آن قصد مسافت كند ، يعنى قصد كند كه هشت فرسخ ديگر برود ، يا\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nچهار فرسخ ديگر برود و برگردد ، از آن لحظه به بعد در حكم مسافر مىباشد .\r\n( مسألهء 1205 ) كسى كه هشت فرسخ بدون قصد رفته ، اگر در صدد مراجعت باشد ، نظر به اينكه به مقدار هشت فرسخ تا وطنش فاصله دارد ، از لحظهاى كه شروع به بازگشت مىكند ، در حكم مسافر است .\r\n3 ) استمرار قصد مسافت ؛ به اين معنى كه تا رسيدن به مقصد از قصد خود برنگردد ، پس اگر پيش از رسيدن به چهار فرسخ تصميم به بازگشت بگيرد ، يا در ادامهء دادن آن مردّد شود ، بايد نمازش را تمام بخواند .\r\n( مسألهء 1206 ) مسافرى كه پيش از رسيدن به چهار فرسخ از تصميم خود برمى گردد ، اگر نمازش را شكسته خوانده ، بنابر احتياط واجب بايد آن را به صورت چهار ركعتى اعاده كند . و اگر روزهاش را افطار كرده ، بايد در بقيّهء روز از مفطرات پرهيز كند و بعد قضاى آن را نيز به جا آورد .\r\n4 ) عبور نكردن از وطن\r\n( مسألهء 1207 ) اگر مسافر از اوّل سفر ميداند كه پيش از رسيدن به مسافت شرعى از وطنش عبور خواهد كرد ، نمازش را بايد تمام بخواند .\r\n( مسألهء 1208 ) اگر مسافر تصميم دارد پيش از رسيدن به مسافت شرعى در محلّى ده روز اقامت كند و يا مردّد است كه در آن منزل ده روز بماند يا نه ؟ نمازش شكسته نمى شود .\r\n5 ) حرام نبودن سفر\r\n( مسألهء 1209 ) در سفر حرام ، چه اصل سفر حرام باشد ، مانند فرار كردن بندهاى از مولاى خود و زنى از خانهء شوهرش بدون اجازهء او ، يا انگيزهء سفر حرام باشد ، مانند مسافرت براى دزدى يا ريختن خون حرام ، نمازش قصر نمى شود .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n( مسألهء 1210 ) كسى كه به فرمان ستمگر صاحب منصبى مسافرت مىكند ، در سفرى كه از لوازم پيروى او باشد ، نمازش تمام است ، چه فرستادهء او باشد ، يا او را همراهى كند .\r\n( مسألهء 1211 ) مسافرى كه براى شكار سفر مىكند ، اگر اين كار براى تهيّه هزينهء زندگى باشد نمازش شكسته است و اگر براى سرگرمى و خوشگذرانى باشد ، سفرش حرام است و بايد نمازش را تمام بخواند و روزهاش را بگيرد ، امّا خود شكار كردن ظاهراً مانعى ندارد .\r\n( مسألهء 1212 ) كسى كه از سفر معصيت برمى گردد ، اگر اين بازگشت هم بخشى از آن سفر معصيت به شمار آيد ، بايد در مراجعت نيز نمازش را تمام بخواند ، و اگر بخشى از آن نباشد ، مانند كسى كه راه دورى را براى انگيزهء حلالى برمى گزيند ، و يا ميان رفت و بازگشت فاصلهء زيادى افتاده باشد ، نمازش شكسته مىشود .\r\n( مسألهء 1213 ) اگر هنگام بازگشت از سفر معصيت ، انگيزهاش منحصر به حرام نباشد ، بنابر احتياط واجب نمازش را هم شكسته بخواند هم تمام .\r\n6 ) كثيرالسّفر نباشد\r\n( مسألهء 1214 ) كسى كه كارش مسافرت باشد ، مانند راننده و خلبان و ناخدا و يا كارش در سفر باشد ، مانند تاجر و صنعتگر دورهگرد ، و يا كارش ايجاب مىكند كه زياد سفر كند ، مانند كسى كه براى زيارت ، معالجه ، درس يا خريد جنس در فاصله هاى كوتاه سفر مىكند ، نمازش شكسته نمى شود .\r\n( مسألهء 1215 ) كسى كه در يك مورد خاصّ كثيرالسّفر مىباشد ، اگر براى مورد ديگرى سفر كند ، اگر اين مورد هم از سنخ مورد قبلى باشد باز هم نمازش تمام است ، مانند رانندهاى كه در مسير معيّنى كار ميكرد و اينك\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nخط ديگرى را برگزيده است ، يا تاجرى كه از شهر معيّنى جنس تهيه ميكرد ، براى تهيه جنس به شهر ديگرى مسافرت مىكند .\r\n( مسألهء 1216 ) رانندهاى كه در مسير معيّنى كار ميكرد ، اگر به مقصد ديگرى براى زيارت ، سياحت ، معالجه و امثال آنها مسافرت كند ، نمازش شكسته است .\r\n( مسألهء 1217 ) كسى كه كارش رانندگى است اگر وسيلهء نقليهاش را در شهرى براى تعمير ميگذارد و با وسيلهء ديگرى به وطن خود ميرود ، بايد نمازش را شكسته بخواند .\r\n( مسألهء 1218 ) كسى كه سفر را براى خود شغل انتخاب مىكند ، مانند راننده و ناخدا ، از اوّلين سفر خود نمازش را بايد تمام بخواند و نيازى به تكرار مسافرت نيست ، تا حكم كثيرالسّفر بر او جارى شود .\r\n( مسألهء 1219 ) كسى كه براى هدف خاصّى چون تجارت ، تدريس و معالجه سفر مىكند ، بايد مدّتى به اين سفر ادامه دهد تا حكم كثيرالسّفر بر او جارى شود ، و در مسافرتهاى نخستين بايد بنابر احتياط واجب بين نماز شكسته و تمام جمع كند .\r\n( مسألهء 1220 ) اگر انسان فقط در زمان خاصّى ، مثلًا در فصل تابستان به كثرت مسافرت مىكند ، در آن محدوده حكم كثيرالسّفر بر او جارى مىشود و در ديگر فصلها بايد نمازش را شكسته بخواند .\r\n( مسألهء 1221 ) با يكى دو بار سفر كردن حكم كثيرالسّفر جارى نمى شود ، اگر چه به درازا بكشد ، بلكه لازم است تصميم بر ادامهء مسافرتهاى پياپى داشته باشد تا حكم كثيرالسّفر جارى شود .\r\n( مسألهء 1222 ) در مسافرتهاى طولانى ، اگر مدّت مسافرت با مدّت اقامت در وطن برابر باشد ، ظاهراً حكم كثيرالسّفر جارى مىشود ، ولى اگر\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمدت اقامت او در وطن به مقدار زيادى بيش از مدّت مسافرت باشد ، بايد نمازش را در سفر شكسته بخواند .\r\n( مسألهء 1223 ) در مسافرتهاى كوتاهى كه از نصف روز تجاوز نمى كند ، ظاهر اين است كه چهار بار سفر كردن در يك هفته براى جريان حكم كثيرالسّفر كافى نيست .\r\n( مسألهء 1224 ) كسى كه عنوان كثيرالسّفر بر او صدق كرده و نمازهايش را در سفر تمام ميخواند ، اگر ده روز در وطن بماند ، حكم كثيرالسّفر از او برداشته مىشود و در نخستين سفر بعدى بايد نماز را شكسته بخواند و روزهاش را افطار كند ، چه از اوّل تصميم داشته كه ده روز در وطن بماند ، يا بدون تصميم قبلى مانده باشد .\r\n7 ) رسيدن به حدّ ترخّص\r\n( مسألهء 1225 ) نشانهء حدّ ترخّص دو چيز است :\r\nاوّل : در اثر فاصله گرفتن از شهر ، اهالى شهر او را نبينند ، به اين نشانى كه او نيز اهالى شهر را نبيند و تشخيص ندهد كه آيا ايستادهاند ، يا راه ميروند .\r\nدوّم : صداى اذان شهر ( صداى مؤذّن ، بدون استفاده از بلندگو ) به گوش او نرسد .\r\n( مسألهء 1226 ) مسافرى كه از وطنش خارج مىشود ، پس از رسيدن به حدّ ترخّص نمازش شكسته مىشود ، و مسافرى كه به سوى وطنش برمى گردد ، تا هنگامى كه به حدّ ترخّص نرسيده نمازش شكسته است ، يعنى حدّ ترخّص نقطهء آغاز و نقطهء پايانى سفر مىباشد .\r\n* * *\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nمبحث دوّم : چيزهايى كه سفر را قطع مىكند\r\n( مسألهء 1227 ) سه چيز باعث مىشود كه حكم سفر شكسته شود :\r\nاوّل : عبور از وطن\r\n( مسألهء 1228 ) وطن عبارت از سرزمينى است كه انسان آنجا را براى سكونت خود برگزيده است و تصميم دارد اگر حادثهاى پيش نيايد براى هميشه در آنجا اقامت كند .\r\n( مسألهء 1229 ) وطن ممكن است زادگاه انسان باشد و ممكن است محلّ ديگرى باشد كه خود آن را براى اقامت خود برگزيده باشد .\r\n( مسألهء 1230 ) اگر انسانى به تبعيّت از پدر ، همسر و امثال آن محلّى را براى سكونت خود برگزيده است ، تا هنگامى كه از آنجا اعراض نكرده و از آن سرزمين بيرون نرفته ، وطن او به شمار ميرود .\r\n( مسألهء 1231 ) به مجرد اين كه انسان در محلّى به نيّت اقامت دائم ساكن شود ، وطن او به شمار ميآيد و نيازى به گذشت مدّت طولانى نيست .\r\n( مسألهء 1232 ) در آغاز اقامت در وطن جديد نيازى به قصد اقامه ( ده روزه ) و يا جمع بين شكسته و تمام نيست ، اگر چه بهتر است .\r\n( مسألهء 1233 ) ممكن است انسان بيش از يك وطن براى خود برگزيند و بخشى از سال را در يكى و بخشى ديگر را در دوّمى اقامت كند و از هيچكدام جز هنگام بروز رخدادى بيرون نرود .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n( مسألهء 1234 ) كسى كه بيش از يك وطن دارد ، به هنگام انتقال از وطنى به وطن ديگر ، بايد در فاصلهء بين دو وطن به دو شرط نمازش را شكسته بخواند :\r\n1 ) فاصلهء بين آن دو به هشت فرسخ برسد .\r\n2 ) در آن مسير كثيرالسّفر نباشد .\r\n( مسألهء 1235 ) اگر كسى در يك شهر خانه و زندگى دارد و در شهر ديگرى محل كارش هست ، و در هر دو مورد تصميم دارد كه براى هميشه به سكونت و تجارت خود ادامه دهد ، همانند كسى كه دو وطن دارد ، يعنى در هر دو شهر نمازش تمام است .\r\n( مسألهء 1236 ) هنگامى كه محلّى را براى سكونت دائم انتخاب كرد ، تا هنگامى كه از آن منصرف نشده ، حكم وطن بر آن جارى است و هنگامى كه از آن منصرف شود ، تا هنگامى كه از آن بيرون نرفته است از حكم وطن خارج نمى شود .\r\n( مسألهء 1237 ) كسى كه از وطنش بيرون رفته ، ولى هنوز اعراض نكرده و مردّد است كه در آن اقامت بكند يا نه ؟ حكم وطن در حق او باقى است .\r\n( مسألهء 1238 ) محلّى را كه انسان براى يك مدّت طولانى مسكن خود قرار ميدهد و در آنجا خانه و كاشانه تهيّه مىكند ، در حكم وطن مىباشد ، اگر چه قصد سكونت دائم ندارد ، مثل دوران اقامت طلّاب در حوزه هاى علميّه و اقامت كارمندان و پيشهوران در محلّ كار و مأموريت خود .\r\n( مسألهء 1239 ) انسان در مدّت سكونت خود در وطن و يا جايى كه در حكم وطن اوست ، بايد نمازش را تمام بخواند و نيازى به قصد اقامه\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nنيست ، و اگر در اثناى مسافرتش از آنجا عبور كند ، سفرش شكسته مىشود .\r\n( مسألهء 1240 ) شرط جريان حكم وطن در محلّ سكونت غير دائم آن است كه خيلى از آن بيرون نرود كه از محلّ اقامت او بودن خارج شود ، مگر اين كه از باب كثيرالسّفر بودن وظيفهاش اين باشد كه نمازش را تمام بخواند .\r\n( مسألهء 1241 ) اگر كسى محلّى را در فصلى از سال محل سكونت خود قرار دهد ، اگر در فصل ديگرى گذرش به آنجا بيفتد ، حكم وطن بر او جارى نمى شود ، پس اگر دانشجويى در ايّام تحصيلى در شهرى تحصيل مىكند ، اگر در فصل تعطيلى به آن شهر سفر كند ، نمازش شكسته است .\r\nدوّم : قصد اقامه\r\n( مسألهء 1242 ) اگر مسافر تصميم بگيرد در محلّى ده روز پياپى در آنجا بماند ، و يا بداند ده روز در آنجا خواهد ماند ، اگر چه به اختيار خودش نباشد ، يا به تبعيّت از ديگرى باشد ، نمازش را بايد تمام بخواند .\r\n( مسألهء 1243 ) در قصد اقامه ، ده روز در مقابل شب است ، پس اگر كسى ميخواهد ده روز با نُه شب ميان آنها در محلّى بماند ، بايد نمازش را تمام بخواند ، اگر چه بهتر است كه شب دهم را نيز در آنجا اقامت كند .\r\n( مسألهء 1244 ) محلّ اقامت در قصد اقامه بايد عرفاً يك محلّ محسوب شود ، پس قصد اقامه در بيش از يك روستا و يا بيش از يك شهر صحيح نيست ، ولى اگر قصد كند در يك محلّ اقامت كند و به محلّات مختلف آنجا رفت و آمد بكند ، مانعى ندارد .\r\n( مسألهء 1245 ) كسى كه قصد دارد در محلّ اقامت خود به جاهايى كه اهل آن محلّ به طور متعارف به آنجاها ميروند ( از قبيل : مسجد ، حمام ،\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nزيارتگاه و تفريحگاه ) برود ، ميتواند قصد اقامه كند ، ولى اگر تصميم دارد به اطراف و نواحى آن نيز برود ، به طورى كه اگر افراد مقيم آن محل به آن مناطق بروند براى آنها سفر محسوب مىشود ، در اين فرض قصد اقامهاش محقّق نمى شود و بايد نمازش را شكسته بخواند .\r\n( مسألهء 1246 ) ظاهر اين است كه مسافرى كه قصد ده روز اقامت در شهرى داشته باشد ميتواند به توابع شهر از قبيل مقبره و مانند آن كه اهل شهر آن را سفر حساب نكنند برود ، ولى نبايد از اول قصد رفتن - در ضمن ده روز - به مناطق ديگر كه عرفاً سفر از شهر بر آن صدق مىشود ، اگرچه كمتر از مسافت سفر شرعى باشد .\r\nبله و بعد از گذشت ده روز ميتواند در حدّ مسافت شرعى برود ، وخللى در اقامت وارد نمى شود .\r\n( مسألهء 1247 ) كسى كه قصد كرده ده روز در محلّى بماند ، اگر از ماندن منصرف شود و يا در ماندن مردّد گردد ، اگر يك نماز چهار ركعتى خوانده ، بقيهء نمازهايش را تا وقتى كه از آنجا بيرون نرفته تمام ميخواند ، و اگر نخوانده باشد ، نمازهايش شكسته است ، چه نماز چهار ركعتى نخوانده باشد ، يا شروع كند و به آخر نرسيده باشد ، يا تمام كرده باشد و بعداً بطلانش معلوم شود .\r\n( مسألهء 1248 ) كسى كه قصد كرده ده روز در جايى بماند ، پس از گذشت ده روز نيازى به قصد اقامهء مجدّد ندارد ، بلكه تا روزى كه در آنجاست بايد نمازش را تمام بخواند و روزهاش را بگيرد .\r\n( مسألهء 1249 ) هنگامى كه قصد اقامه انسان در محلّى با خواندن يك نماز چهار ركعتى محقق گرديد ، اگر بخواهد به محلّى كه كمتر از مسافت\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nشرعى است برود ، سپس به بيشتر از مسافت شرعى مسافرت كند ، اگر نمى خواهد كه به محل اقامتش برگردد ، از لحظهاى كه از محل اقامت خارج مىشود نمازش شكسته مىشود ، و اگر قصد مراجعت دارد نمازش شكسته نمى شود .\r\n( مسألهء 1250 ) اگر قصد اقامه ولو باخواندن نماز چهار ركعتى محقق شود ، سپس براى او بيرون رفتن به كمتر از مسافت و بعد از آن سفر به جائى كه مسافت تمام مىشود پيش آيد ، پس اگر قصد رجوع به محل اقامه اش ننمايد با بيرون رفتن از محل اقامه اش واجب است نمازش را قصر نمايد ، و اگر قصد برگشتن به محل اقامه داشته باشد ولو اينكه كمى آنجا باقى بماند بدون اينكه دوباره قصد اقامه كند با بيرون رفتن از مكان اقامه اش قصر بر او واجب نمى باشد بلكه قصر نمودن نماز با بيرون رفتن از آنجا واجب مىشود ، مثلًا كسى در قم اقامه اش محقق شده است وقتى كه به جمكران ميرود واراده مىكند دوباره به قم برگردد ، سپس از آنجا به تهران برود ، با بيرون رفتن از قم به جمكران وآمدنش از جمكران به قم نمازش قصر نمى شود ، بلكه با رفتن از قم به تهران نمازش قصر ميگردد .\r\nسوّم : توقّف سى روز در يك مكان\r\n( مسألهء 1251 ) اگر كسى بدون اين كه تصميم ده روز ماندن را در محلّى داشته باشد ، به مدّت سى روز در يك محلّ بماند ، روز سى و يكم بايد نمازش را تمام بخواند ، اگر چه همان روز قصد مسافرت داشته باشد .\r\n( مسألهء 1252 ) در توقّف سى روزه ، سى روز كامل شرط است و توقّف يك ماه قمرى - 29 روز - كافى نيست و شبها نيز در اينجا تابع روز مىباشد ، يعنى بايد 30 شبانه روز كامل ( و يا ملفّق يعنى : 30 بيست و چهار\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nساعت ) توقّف داشته باشد .\r\n( مسألهء 1253 ) در توقّف سى روزه ، لازم است در يك محلّ مانده باشد ، پس اگر به اطراف و نواحى آن محلّ كه جزء آن محلّ به حساب نميآيد ، رفته باشد ، بايد همچنان نمازش را شكسته بخواند تا هنگامى كه توقّف سى روز در يك محلّ حاصل شود و يا قصد ماندن ده روز پيش آيد .\r\n* * * \r\nمبحث سوّم : احكام مسافر\r\n( مسألهء 1254 ) روزه گرفتن مسافر بجز در موارد استثنائى كه بيان خواهد شد صحيح نيست .\r\n( مسألهء 1255 ) اگر مسافر به خيال اين كه روزه گرفتن در سفر صحيح است روزه بگيرد ، روزهاش صحيح است ، ولى اگر فراموش كند و روزه بگيرد بنابر احتياط واجب روزهاش باطل است .\r\n( مسألهء 1256 ) مسافرى كه وظيفهاش نماز شكسته است ، اگر عمداً تمام بخواند ، نمازش باطل مىشود و اگر عمدى نباشد چند صورت دارد :\r\n1 ) كسى كه اصلًا نميدانست مسافر بايد نمازش را شكسته بخواند ، نمازى كه خوانده صحيح است و نيازى به اعاده و قضا ندارد .\r\n2 ) كسى كه ميدانست مسافر بايد نمازش را شكسته بخواند ، ولى خيال ميكرد مسير او تا مقصد كمتر از مسافت است و يا خيال ميكرد هر فرسخ مثلًا 10 كيلومتر است ، بنابر احتياط واجب بايد نمازهايش را اعاده و يا قضا نمايد .\r\n3 ) كسى كه فراموش كرده در مسافرت است و يا فراموش كرده بايد\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمسافر نمازش را شكسته بخواند ، اگر پس از خروج وقت يادش بيايد نمازى كه خوانده صحيح است و قضا ندارد ، ولى اگر در داخل وقت يادش بيايد بايد اعاده كند ، و اگر اعاده نكند بايد قضاى آن را به جا آورد .\r\n4 ) نمازش را به نيّت دو ركعتى شروع كند و اشتباهاً چهار ركعت بخواند ، در اين صورت بنابر احتياط واجب بايد آن را اعاده كند و اگر وقت گذشته قضا نمايد .\r\n( مسألهء 1257 ) مسافرى كه قصد اقامه كرده و يا كثيرالسّفر مىباشد و وظيفهاش اين است كه نمازش را تمام بخواند ، اگر شكسته بخواند نمازش باطل است و بايد آن را اعاده و يا قضا نمايد ، مگر در يك صورت كه شخص جاهل به مسأله باشد - يعنى نمى دانست اگر كسى قصد ده روز كند بايد نمازش را تمام بخواند - و نمازش را شكسته خوانده ، صحيح است .\r\n( مسألهء 1258 ) ميزان در لزوم تمام يا شكسته ، وقت اداى نماز است ، نه هنگام دخول وقت ، پس اگر انسان در اوّل وقت در وطن بوده و نماز نخوانده ، و اينك موقع اداى نماز در سفر است بايد نماز را شكسته بخواند و اگر در اوّل وقت در سفر بوده و نماز نخوانده ، و اينك وارد شهر و ديار خود شده ، بايد نمازش را تمام بخواند .\r\n( مسألهء 1259 ) كسى كه نمازش در وطن قضا شده ، بايد آن را به صورت تمام قضا كند ، اگر چه در مسافرت باشد ، و كسى كه نمازش در سفر قضا شده ، بايد آن را شكسته قضا كند ، اگر چه در وطن باشد .\r\n( مسألهء 1260 ) كسى كه اوّل وقت در وطن بوده ، بعداً مسافرت كرد و نمازش قضا شد ، بايد آن را شكسته قضا كند و كسى كه در اوّل وقت مسافر بود و در آخر وقت در وطن بود و نمازش قضا شد ، بايد آن را به\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nصورت تمام قضا كند ، پس در هر صورت آخر وقت ميزان است .\r\n( مسألهء 1261 ) مسافر در چهار مكان مقدّس بين شكسته و تمام مخيّر است ، و آنها عبارتند از :\r\n1 ) مكّهء مكرّمه\r\n2 ) مدينهء منوّره\r\n3 ) كوفه ، و نجف اشرف به كوفه ملحق نيست .\r\n4 ) حرم مطهّر امام حسين ( عليه السلام ) ، كه بنابر احتياط واجب تنها در زير گنبد آن حضرت اين حكم جارى است ، نه در مسجد متّصل به حرم مطهّر .\r\n( مسألهء 1262 ) در سفر ، نافلهء نماز ظهر و عصر ساقط مىشود ، ولى ديگر نافله ها از جمله وُتَيره ( نافلهء نماز عشا ) ساقط نمى شود .\r\n( مسألهء 1263 ) براى هر مسافرى مستحب است به دنبال هر نماز شكسته 30 بار بگويد : « سُبْحانَ اللهِ وَالْحمْدُ للهِ وَلا الهَ الَّا اللهُ وَاللهُ اكْبَرُ » و در حديث آمده است كه اين كار موجب كامل شدن نماز است .\r\n* * *\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nفصل بيست و دوّم : برخى از نمازهاى مستحبّ\r\nنمازهاى مستحبّى بسيار فراوان است ، كه از آن جمله است :\r\n1 - نماز عيدين\r\n( مسألهء 1264 ) نماز عيد فطر و عيد قربان در زمان حضور امام معصوم ( عليه السلام ) با فراهم شدن شرايط آن واجب مىشود ، ولى در عصر غيبت\r\nامام ( عليه السلام ) مستحب است .\r\n( مسألهء 1265 ) نماز عيدين را در عصر غيبت ميتوان به صورت فرادى و يا جماعت خواند ، و در اين زمان ، اجتماع تعداد معين و فاصلهء لازم در ميان دو جايگاه اقامه نماز عيد و ديگر شرايطى كه در فصل نماز جمعه گفتيم ، شرط نيست .\r\n( مسألهء 1266 ) وقت نماز عيد از طلوع آفتاب است تا ظهر شرعى .\r\n( مسألهء 1267 ) نماز عيدين اذان و اقامه ندارد ، بلكه مستحب است مؤذّن سه مرتبه بگويد : « الصَّلاةُ » .\r\n( مسألهء 1268 ) نماز عيدين دو ركعت است ، در هر ركعت حمد و يك سوره خوانده مىشود و بهتر است در ركعت اوّل سورهء « أعلى » و در ركعت دوّم سورهء « الشّمس » و يا در اوّل « الشّمس » و در دوّم « الغاشيه » خوانده شود .\r\n( مسألهء 1269 ) بنابر احتياط واجب ، بايد در ركعت اوّل پنج مرتبه تكبير بگويد و بعد از هر تكبير قنوت بگيرد و در ركعت دوّم چهار تكبير\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبگويد و بعد از هر تكبير قنوت بگيرد .\r\n( مسألهء 1270 ) هر ذكر و دعائى كه در قنوت ديگر نمازها كفايت مىكند ، در قنوت نماز عيدين نيز كفايت مىكند ، ولى بهتر آن است كه يكى از دعاهاى مأثور را بخواند ، كه از آن جمله است :\r\n« اللّهُمَّ أَهْلَ الْكِبْرِياءِ وَ الْعَظَمَةِ ، وَ أَهْلَ الْجودِ وَ الْجبَروتِ ، وَ أهْلَ الْعَفْوِ وَ الرَّحْمَةِ ، وَ أَهْلَ التَّقْوى وَ الْمغْفِرَةِ ، أَسْألُكَ فى هذَا الْيَوْمِ الَّذى جَعَلْتَهُ لِلْمسلِمينَ عيداً ، وَ لِمحَمَّدٍ صَلَّى اللهُ عَلَيْهِ وَ آلِهِ ذُخْراً وَ مَزيداً ، انْ تُصَلّى عَلى مُحَمَّدٍ وَ آلِ مُحَمَّدٍ ، كَأَفْضَلِ ما صَلَّيْتَ عَلى عَبْدٍ مِنْ عِبادِكَ ، وَ صَلّ عَلى مَلائِكَتِكَ وَ رُسُلِكَ ، وَاغْفِرْ لِلْمُؤْمِنينَ وَالْمؤْمِناتِ ، وَالْمسْلِمينَ وَالْمسْلِماتِ ، الْأَ حْياءِ مِنْهُمْ وَالْأَمْواتِ . اللّهُمَّ انّى أَسْألُكَ خَيْرَ ما سَألَكَ عِبادُكَ الْمرسَلُونَ ، وَأَعُوذُ بِكَ مِنْ شَرّ مَا اسْتَعاذَ بِكَ مِنْهُ عِبادُكَ الْمرسَلُونَ » .\r\n( مسألهء 1271 ) بنابر احتياط واجب بايد امام جماعت بعد از نماز عيدين دو خطبه ايراد كند و در ميان دو خطبه با يك نشست كوتاه فاصله اندازد .\r\n( مسألهء 1272 ) در عصر غيبت ، حضور مؤمنان در نماز عيدين و گوش دادن به خطبه هاى آن واجب نيست و امام جماعت به جز حمد و سوره ، چيزى از گردن مأمومين ساقط نمى كند .\r\n2 - نماز غُفَيْلَه\r\n( مسألهء 1273 ) نماز غفيله دو ركعت است كه ميان نماز مغرب و عشاء خوانده مىشود . در ركعت اوّل بعد از حمد اين آيهء شريفه را ميخواند :\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n[ وَذَا النُّونِ إِذْ ذَهَبَ مُغاضِباً فَظَنَّ انْ لَنْ نَقْدِرَ عَلَيْهِ ، فَنادي فِي الظُّلُماتِ أَنْ لا الهَ الّا أَنْتَ ، سُبْحانَكَ انّي كُنْتُ مِنَ الظّالِمينَ . فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُوْمِنينَ 
  ] .\r\nو در ركعت دوّم بعد از حمد اين آيهء شريف را بخواند :\r\n[ وَ عِنْدَهُ مَفاتِحُ الْغَيْبِ لا يَعْلَمُها الا هُوَ ، وَ يَعْلَمُ ما فِي الْبَرِّ وَالْبَحْرِ ، وَ ما تَسْقُطُ مِنْ وَرَقَةٍ الّا يَعْلَمُها ، وَلا حَبَّةٍ في ظُلُماتِ الْا رْضِ وَلا رَطْبٍ وَلايابِسٍ الّا في كِتابٍ مُبينٍ 
  ] .\r\nسپس دستها را به سوى آسمان برافراشته ، در حال قنوت ميگويد :\r\n« الّلهُمَّ انّى أَسْأَلُكَ بِمَفاتِحِ الْغَيْبِ الَّتى لايَعْلَمُها الّا أَنْتَ ، انْ تُصَلِّى عَلى مُحَمَّدٍ وَآلِ مُحَمَّدٍ وَأَنْ تَفْعَلَ بى كَذا » .\r\nسپس حاجتش را ميخواهد ، سپس ميگويد :\r\n« الّلهُمَّ أَنْتَ وَلِى نِعْمَتى ، وَالْقادِرُ عَلى طَلِبَتى ، تَعْلَمُ حاجَتى ، فَأَسْأَلُكَ بِحَقِّ مُحَمَّدٍ وَآلِ مُحَمَّدٍ - عَلَيْهِ وَعَلَيْهِمُ السَّلامُ - لَمّا قَضَيْتَها لى » .\r\n( مسألهء 1274 ) در اين دو آيهاى كه به جاى سوره در دو ركعت نماز غفيله خوانده مىشود ، به گفتن « بِسْمِ الله » احتياج نيست .\r\n( مسألهء 1275 ) اگر نماز غفيله را به نيّت نافلهء نماز مغرب بخواند ، از دو ركعت نافلهء مغرب كفايت مىكند .\r\n3 - نماز ليلة الدّفن\r\n( مسألهء 1276 ) نماز وحشت كه در نخستين شب خاك سپارى مؤمن خوانده مىشود ، دو ركعت است ، در ركعت اوّل سورهء حمد و آية الكرسى و در ركعت دوّم بعد از حمد ده مرتبه سورهء قدر خوانده مىشود ، بعد از سلام نماز ميگويد : « اللّهمّ صلّ على محمّد و آل محمّد وَابْعَثْ ثَوابَها\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nالى قَبْرِ فُلانٍ » و به جاى فلان نام ميّت را ميگويد .\r\n( مسألهء 1277 ) از رسول اكرم ( صلى الله عليه وآله ) روايت شده شب اوّل قبر سخت ترين شبى است كه بر ميّت ميگذرد ، و لذا امر شده كه آن شب از طرف ميّت صدقه داده شود ، پس اگر كسى قادر نباشد ، دو ركعت نماز بخواند ، در ركعت اوّل سورهء حمد و دو مرتبه سورهء « قل هوالله » را بخواند و در ركعت دوّم بعد از حمد ده مرتبه سوره « تكاثر » را بخواند .\r\n4 - نماز استخاره\r\n( مسألهء 1278 ) در احاديث فراوانى به استخاره تشويق و ترغيب شده است و منظور از استخاره آن است كه انسان به هنگام اقدام بر يك كارى به پيشگاه خداوند منّان تضرّع كند و از خداوند بخواهد آنچه را كه خير است براى او برگزيند ، پس اگر تصميمى كه گرفته خير باشد ، مقدّماتش را فراهم سازد و اگر خير نباشد او را منصرف كند .\r\n( مسألهء 1279 ) براى نماز استخاره صورتهاى مختلفى بيان شده است كه نمى توانيم همهء آنها را در اينجا بياوريم ، فقط به چند نمونه از آنها اشاره ميكنيم :\r\n1 - دو ركعت نماز ميخواند و پس از آن ميگويد : « اسْتَخيرُ اللهَ بِرَحْمَتِهِ فى عافِيَةٍ » .\r\n2 - در بالاى سر امام حسين ( عليه السلام ) دو ركعت نماز خوانده ، خدا را حمد و ستايش كرده ، صد مرتبه از خداوند طلب خير مينمايد .\r\n3 - دو ركعت نماز خوانده ، حمد و ستايش پروردگار نموده ، بر محمّد و آل محمّد صلوات فرستاده ميگويد : « اللّهُمَّ انْ كانَ هذَا الْامْرُ خَيْراً لى فى دينى وَ دُنْياى فَيَسّرْهُ لى وَ قَدّرْهُ ، وَ انْ كانَ غَيْرَ ذلِكَ فَاصْرِفْهُ عَنّى » .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n( مسألهء 1280 ) در نماز استخاره بعد از حمد هر سورهاى بخواند مانع ندارد و ميتواند سوره هاى : ( قل هوالله ) و ( قل يا ايّها الكافرون ) را بخواند ، كه سورهء ( قل هوالله ) معادل يك سوم قرآن است .\r\nدر روايات فراوانى آمده است كه لازم است انسان بعد از استخاره به آنچه خداوند برايش مقدّر مىكند راضى باشد و گرنه او را در قضا و قدرش متّهم نموده است .\r\nاز خداوند منّان مسئلت داريم آنچه مصلحت دين و دنياى ما هست براى ما مقدّر و ميسّر بفرمايد ، كه مهربانترين مهربانان است .\r\n* * *\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nاحكام روزه\r\n« روزه » يكى از پايه هاى مستحكمى است كه دين مقدّس اسلام بر آن اساس استوار شده است .\r\nروزه يكى از واجبات مهمّى است كه خداوند متعال بر بندگانش واجب نموده ، و يكى از عبادتهاى بزرگى است كه آفريدگار جهان بندگانش را براى تهذيب نفس و تطهير قلب و اداى زكات بدنهايشان به سوى آن فرا خوانده است .\r\nروزه سپر آتش و وسيلهء ورود به بهشت برين است .\r\nدر حديث شريف آمده است خداوند متعال فرمود : « هر عمل نيكى كه بندگانم انجام دهند ، ده تا هفتصد برابر آن پاداش دارد ، به جز روزه كه از آنِ من است و من پاداش آن را مىدهم » .\r\nدر روايات معصومين ( عليهم السلام ) آمده است : « خواب روزهدار عبادت است ، سكوت و نفس روزهدار پاداش تسبيح دارد ، عمل روزهدار قبول ، دعاى او مستجاب ، و بوى دهانش در نزد پروردگار از بوى مشك خوشبوتر است » .\r\n« روزهدار از باغهاى بهشتى متنعّم مىشود و فرشتگان براى او دعا ميكنند ، تا هنگامى كه روزهاش را افطار كند » .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n« براى روزهدار دو خوشحالى است ، يكى به هنگام افطار ، ديگرى به هنگام ديدار پروردگار » .\r\n« روزه شيطان را از روزهدار دور ميگرداند و رويش را سياه ميسازد » .\r\nخداوند براى انجام اين عبادت بسيار ارزشمند بهترين و برترين ماهها را برگزيده است ، و ماهى كه آن را به خودش اختصاص داده ، آن را ماه خدا نام نهاده ، آن را با فرستادن كتابش در آن گرامى داشته ، و شب قدر را كه از هزار ماه برتر است ، در آن قرار داده است .\r\nماهى كه شيطانها در آن به غل و زنجير كشيده ميشوند ، گناهان در آن بخشوده ميشوند ، پاداش حسنات در آن مضاعف ميگردد ، درهاى جهنّم در آن بسته مىشود و درهاى بهشت در آن گشوده مىشود .\r\nماهى كه مؤمنان در آن به ضيافت الهى دعوت شده و از اهل كرامت پروردگار قرار گرفتهاند .\r\nاز خداوند منّان مسئلت داريم كه ما را نيز براى اين ماه اهل نموده ، در اين ماه پرفيض به آنچه مورد رضاى اوست موفّق بدارد ، كه او مهربانترين مهربانان است .\r\nامّا « روزه » عبارت است از اين كه در طول روز از طلوع فجر تا مغرب ، از چيزهايى كه روزه را باطل مىكند ، خوددارى شود . و اينك احكام روزه در ضمن چهار فصل بيان مىشود .\r\n* * *\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nفصل اوّل : چيزهايى كه روزه را باطل مىكند\r\nاوّل و دوّم : خوردن و آشاميدن\r\n( مسألهء 1281 ) خوردن و آشاميدن ، اگر چه كم باشند و آنچه در زمان معمول شده ، از رسانيدن غذا به وسيله شلنگ از طريق گلو يا بينى به داخل بدن ، روزه را باطل مىكند .\r\n( مسألهء 1282 ) موادّ غذائى به هر وسيلهاى به معده برسد ، اگر چه از طريق گلو نباشد ، بنابر احتياط واجب روزه را باطل مىكند .\r\n( مسألهء 1283 ) چيزى كه به معده نميرسد ، اگر چه به داخل بدن برسد ، مانعى ندارد ، مانند اسپرى كه به ريه ميرسد .\r\n( مسألهء 1284 ) سرمهاى غذائى و داروئى كه به وريد يا عضله تزريق ميشوند و داروهائى كه روى زخم ريخته ميشوند و قطرههايى كه به داخل چشم و گوش و بينى ريخته ميشوند روزه را باطل نمى كنند ، اگر چه طعم آنها احساس شود .\r\n( مسألهء 1285 ) روزهدار ميتواند اخلاط سينه را فرود ببرد ، اگر چه به فضاى دهان رسيده باشد ، همچنين آب دهان را ، اگر چه زياد باشد و از روى اختيار در فضاى دهان جمع شده باشد .\r\nسوم : قى كردن عمدى\r\n( مسألهء 1286 ) اگر روزهدار در ماه رمضان عمداً قى كند ، روزهاش باطل مىشود ، اگر چه به دليل بيمارى و امثال آن ناگزير گردد ، ولى بياختيار\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nقى بر او غلبه كند ، روزهاش باطل نمى شود .\r\n( مسألهء 1287 ) اگر به سبب آروغ زدن چيزى به فضاى دهان بيايد ، فرو بردن آن روزه را باطل نمى كند ، اگر چه بهتر آن است كه آن را فرو نبرد .\r\nچهارم : اماله كردن با چيزى مايع\r\n( مسألهء 1288 ) شياف كردن با اشياء جامد روزه را باطل نمى كند ، ولى شيافهاى پزشكى كه از موادّ روغنى و امثال آن ميباشند و پس از ورود به بدن آب ميشوند ، اگر چه در اثر برودت به صورت جامد در آمده باشند ، بنابر احتياط واجب روزه را باطل ميكنند .\r\nپنجم : جنابت عمدى\r\n( مسألهء 1289 ) اگر كسى خودش را به وسيلهء اخراج منى يا عمل زناشوئى از جلو و بنابر احتياط واجب عقب جنب كند خواه فاعد باشد يا مفعول ، روزهاش باطل مىشود .\r\n( مسألهء 1290 ) اگر كسى با يك رفتار شهوت برانگيز - بوسه و غيره - قصد كامجوئى كند و منى از او خارج شود ، قضا و كفّاره بر او واجب مىشود ، مگر اين كه به هنگام اقدام كردن بر اين كار مطمئن بوده كه منى از او خارج نخواهد شد ، در اين صورت فقط قضا بر او واجب مىشود .\r\n( مسألهء 1291 ) اگر در خواب محتلم شود ، يا در بيدارى بدون اقدام به يك عمل شهوت برانگيز ، منى از او خارج شود ، روزهاش باطل نمى شود .\r\n( مسألهء 1292 ) روزهدارى كه محتلم شده و يا در بيدارى منى از او خارج شده ، ميتواند بول كند ، اگر چه بداند چيزى از منى در مجرا باقى مانده و به وسيلهء ادرار كردن بيرون خواهد آمد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nششم : بقاى عمدى بر جنابت\r\n( مسألهء 1293 ) در شب ماه رمضان ، و در قضاى آن و هر روزه واجب ديگر ، اگر تا طلوع فجر عمداً در حال جنابت باقى بماند ، روزهاش باطل مىشود .\r\n( مسألهء 1294 ) روزهء مستحبّى با اين عمل باطل نمى شود .\r\n( مسألهء 1295 ) بقا بر جنابت اگر عمدى نباشد ، روزه را باطل نمى كند ، خواه روزهء واجب باشد يا مستحب ، جز اين كه چنين شخصى نمى تواند قضاى روزهء رمضان را بگيرد ، اگر چه وقت آن تنگ شده باشد .\r\n( مسألهء 1296 ) كسى كه ميداند پيش از طلوع فجر قدرت بر غسل نخواهد داشت ، اگر با توجّه به اين حال ، عمداً خودش را جنب كند ، روزهاش باطل مىشود و قضا و كفّاره بر او واجب مىشود . و تيمّم كردن قضا و كفّاره را از او ساقط نمى كند ، اگر چه بهتر است پيش از طلوع فجر اقدام به تيمّم نمايد .\r\n( مسألهء 1297 ) اگر كسى هنگام اقدام به جنابت از ناتوانى خود بر غسل جنابت غافل باشد و يا خيال كند وقت وسيع است و بعد كشف شود كه وقت تنگ بوده است ، روزهاش صحيح است و چيزى بر او واجب نمى شود .\r\n( مسألهء 1298 ) اگر كسى غسل جنابت ، حيض يا نفاس را فراموش كند و در آن حال روزه بگيرد ، بنابر احتياط واجب روزهاش باطل است ، ولى كفّاره بر او واجب نمى شود .\r\n( مسألهء 1299 ) اگر شخص جنب به جهت بيمارى و امثال آن از غسل كردن معذور شود ، بهتر است در صورت امكان پيش از طلوع فجر تيمّم كند ، اگر چه بدون تيمّم نيز روزهاش صحيح است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n( مسألهء 1300 ) زنى كه غسل حيض يا نفاس بر گردن دارد ، اگر در غسل كردن تنبلى و سهلانگارى كند تا فجر طلوع كند ، روزهاش باطل مىشود و قضا بر او واجب است . ولى اگر عمداً غسل نكند ، در اين صورت بنابر احتياط واجب كفّاره نيز بر او واجب مىشود .\r\n( مسألهء 1301 ) زنى كه پيش از طلوع فجر ، هنگامى از حيض يا نفاس پاك مىشود كه براى غسل كردن فرصت ندارد ، يا عذر ديگرى دارد ، ظاهراً روزهاش صحيح است ، اگر چه بهتر است اقدام به تيمّم نمايد .\r\n( مسألهء 1302 ) در صحت روزهء زن مستحاضه كثيره ، غسل شرط نيست ، اگر چه بهتر است بر غسل هاى سه گانهاش مواظبت نمايد .\r\n( مسألهء 1303 ) اگر شخص جنب در شب ماه رمضان بخوابد و تا صبح بيدار نشود ، اگر تصميم داشت غسل نكند و يا از وضع خود ميدانست كه تا صبح بيدار نمى شود ، روزهاش باطل مىشود و قضا و كفّاره بر او واجب ميگردد ، ولى اگر تصميم داشت بيدار شود و غسل كند ، امّا خواب بر او غلبه كرد ، روزهاش صحيح است .\r\n( مسألهء 1304 ) اگر شخص جنب به اين نيّت كه بيدار شود و غسل كند ، بار دوم پس از علم بجنابت بخوابد و پيش از اذان صبح بيدار نشود ، بايد روزهء آن روز را قضا كند ، ولى كفّاره بر او نيست .\r\n( مسألهء 1305 ) اگر شخص جنب در شب ماه رمضان چندين بار از خواب بيدار شود و بخوابد ، ولى تصميم داشته باشد بيدار شود و غسل كند ، پس خواب بر او غلبه كندو تا طلوع فجر بيدار نشود ، فقط قضاى روزهاش بر او واجب مىشود ، مگر اين كه از تصميم خود برگردد ، در اين صورت كفّاره نيز بر او واجب مىشود .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n( مسألهء 1306 ) اگر خوابهاى بعدى در اثر غفلت از جنابت باشد ، در اين صورت روزهاش باطل نمى شود و قضا ندارد .\r\n( مسألهء 1307 ) خوابى كه شخص در آن محتلم شده خواب اوّل به شمار نميآيد ، بلكه خوابى كه پس از بيدار شدن از احتلام ميخوابد ، خواب اوّل محسوب مىشود .\r\n( مسألهء 1308 ) كسى كه غسل حيض يا نفاس بر عهدهاش مىباشد ، در موضوع خواب مثل جنب نمى باشد ، و لذا اگر بر خوابيدن او تنبلى و مسامحه در غسل صدق كند ، قضا بر او واجب مىشود ، اگر چه خواب اوّلش باشد . و اگر مسامحه و تنبلى صدق نكند ، روزهاش صحيح است ، اگر چه چندين بار خوابيده باشد ، مشروط بر اين كه تصميم داشته باشد پيش از طلوع فجر بيدار شده و غسل كند ، و گرنه بنابر احتياط واجب علاوه بر قضا ، كفاره نيز واجب مىشود .\r\nهفتم : دروغ بستن بر خدا و پيامبر و امامان\r\n( مسألهء 1309 ) اشتباه خواندن قرآن كريم ، از موارد دروغ بستن به خدا محسوب نمى شود .\r\n( مسألهء 1310 ) ارتماس ، يعنى فرو رفتن در آب روزه را باطل نمى كند ، اگر چه بهتر است از آن اجتناب كند .\r\n( مسألهء 1311 ) فرو بردن غبار غليظ در حلق ، روزه را باطل نمى كند ، مگر اين كه در اثر كثرت يا غلظت ، خوردن محسوب شود ، اگر چه بهتر است مطلقاً از آن پرهيز شود .\r\n( مسألهء 1312 ) استنشاق نمودن از هواى آميخته با دود ، روزه را باطل نمى كند ، ولى استفاده از دخانيّات ، بنابر احتياط واجب روزه را باطل مىكند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n( مسألهء 1313 ) چيزهايى بر روزهدار مكروه است ، كه از آن جمله است :\r\n1 ) هر گونه كامجوئى از زن ، بدون عمل زناشوئى و بدون قصد انزال .\r\n2 ) خون دادنى كه موجب ضعف شود .\r\n3 ) تر كردن لباس و گذاشتن آن روى بدن .\r\n4 ) نشستن زن روزه دارد در آب\r\n5 ) خونى كردن دهان .\r\n6 ) مضمضه كردن بيهوده .\r\n7 ) سرودن شعر ، مگر در مدح يا رثاى اهل بيت ( عليهم السلام ) .\r\n( مسألهء 1314 ) در روايت آمده است هنگامى كه روزه گرفتيد :\r\n1 ) زبانتان را از دروغ باز داريد .\r\n2 ) ديدگانتان را از نامحرم فرو بنديد .\r\n3 ) با يكديگر نزاع نكنيد .\r\n4 ) به يكديگر حسد نورزيد .\r\n5 ) غيبت همديگر را نكنيد .\r\n6 ) خشمگين نشويد .\r\n7 ) با يكديگر كشمكش نكنيد .\r\n8 ) يكديگر را با القاب زشت نخوانيد .\r\n9 ) از ياد خدا غفلت نورزيد .\r\n* * *\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nفصل دوّم : شرايط صحّت روزه\r\n( مسألهء 1315 ) براى صحّت روزه شرايطى هست كه از آن جمله است :\r\n1 - اسلام ، بلكه ايمان\r\n( مسألهء 1316 ) روزه از كافر و منكر ولايت اهل بيت ( عليهم السلام ) صحيح نيست .\r\n( مسألهء 1317 ) اگر كافر در وسط روز مسلمان شود ، و يا منكر ولايت در وسط روز مستبصر شود ، روزه آن روز از آنها پذيرفته نمى شود ، اگر چه ماه رمضان نباشد .\r\n2 - نيّت\r\n( مسألهء 1318 ) نيّت در روزه عبارت است از ترك چيزهايى كه روزه را باطل ميكنند ، به عنوان روزه ، به قصد تقرّب به خداوند متعال .\r\n( مسألهء 1319 ) كسى كه از شب تصميم دارد روز بعد را روزه بگيرد ، اگر خواب بماند تا صبح طلوع كند ، روزهاش صحيح است ، حتّى اگر همهء روز را در خواب باشد مانعى ندارد ، به شرط اين كه از قبل تصميم بر روزه داشته باشد .\r\n( مسألهء 1320 ) اگر در اثناى روز جنون ، بيهوشى يا مستى عارض شود ، بنابر احتياط واجب روزهاش باطل مىشود ، اگر چه در غير ماه رمضان باشد .\r\n( مسألهء 1321 ) در ماه رمضان ، روزهء ديگرى واقع نمى شود ، اگر چه روزهدار به روزهء ماه رمضان مكلّف نباشد ، مانند كودك ، مسافر ، و اگر روزهء ديگرى را عمداً نيّت كند ، باطل مىشود .\r\n( مسألهء 1322 ) كسى كه نميداند ماه رمضان وارد شده ، يا فراموش\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nكرده و روزهء ديگرى چون قضا ، كفّاره يا مستحبّى نيّت كند ، بعد معلوم شود كه ماه رمضان وارد شده ، از ماه رمضان واقع مىشود .\r\n( مسألهء 1323 ) وقت نيّت در روزهء ماه رمضان ، هنگام طلوع فجر يا پيش از آن است ، اگر چه در خواب باشد ، به شرط اين كه پيش از خواب تصميم روزه گرفتن را داشته باشد . و اگر نيّت را عمداً از طلوع فجر به تأخير بيندازد ، روزهاش صحيح نيست ، ولى بايد تا آخر روز امساك نمايد . و همچنين بنابر احتياط واجب وقت نيّت در ساير اقسام روزهء واجب معين پيش از طلوع فجر است .\r\n( مسألهء 1324 ) كسى كه نميداند ماه رمضان وارد شده و يا فراموش كرده ، تا ظهر شرعى وقت نيّت كردنش ادامه دارد .\r\n( مسألهء 1325 ) روزهدار بايد در تمام روز بر نيّت روزه باقى باشد ، پس اگر كسى در روزهء واجب معين ، مثل ماه رمضان و نذر معيّن ، از روزه گرفتن منصرف شود ، يا مردّد شود ، يا تصميم بگيرد كه بخورد ، سپس از تصميم خود برگردد و نخورد ، بنابر احتياط واجب روزهاش صحيح نيست .\r\n( مسألهء 1326 ) وقت نيّت در روزهء واجب غير معيّن ، مانند قضا و كفّاره ، تا ظهر ادامه دارد ، پس اگر بعد از ظهر بخواهد نيّت كند ، بنابر احتياط واجب روزهاش صحيح نيست .\r\n( مسألهء 1327 ) وقت نيّت در روزهء مستحبّى تا لحظاتى پيش از مغرب كه بتواند در آن نيّت كند ، ادامه دارد .\r\n( مسألهء 1328 ) در روزى كه معلوم نيست روز آخر شعبان است يا اوّل رمضان ، اگر به عنوان ماه رمضان روزه بگيرد ، روزهاش باطل است ، اگر چه بعد معلوم شود كه از ماه رمضان بوده است . ولى اگر به عنوان آخر\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nشعبان روزهء مستحبّى و يا روزهء قضا نيّت كند ، بعد معلوم شود ماه رمضان بوده ، روزهاش صحيح است و از ماه رمضان محسوب مىشود .\r\n( مسألهء 1329 ) اگر در روز مشكوك ، كه معلوم نيست آخر شعبان است يا اوّل رمضان ، به نيَت امتثال امر واقعى روزه بگيرد ، روزهاش صحيح است ، و اگر بعد معلوم شود ماه رمضان بوده ، از ماه رمضان محسوب مىشود .\r\n3 - پاك بودن از حيض و نفاس\r\n( مسألهء 1330 ) روزهدار بايد در همهء لحظات روز از حيض و نفاس پاك باشد ، پس اگر فقط چند لحظه به مغرب مانده حيض يا نفاس ببيند ، روزهاش باطل مىشود .\r\n4 - مسافر نبودن\r\n( مسألهء 1331 ) مسافرى كه نمازش شكسته مىشود ، نمى تواند روزه بگيرد .\r\n( مسألهء 1332 ) در چند مورد روزهء مسافر صحيح است ، كه از آن جمله است :\r\n1 ) مسافرى كه جاهل به مسأله باشد و نداند روزهء مسافر صحيح نيست .\r\n2 ) روزهء نذرى كه مشروط به سفر باشد ، مثلًا نذر كند كه اگر روز دحوالأرض را موفق به زيارت شود در آنجا روزه بگيرد .\r\n3 ) روزه نذرى كه به صورت اعمّ از سفر و حضر باشد ، مثلًا نذر كند روز نيمهء شعبان را چه در سفر باشد يا در حضر ، روزه بگيرد .\r\n4 ) سه روز از ده روز روزهء بدل قربانى ، كه در مكهء معظمه بگيرد .\r\n5 ) سه روز روزه براى برآورده شدن حاجت ، كه روزهاى چهارشنبه ، پنجشنبه و جمعه ، در ضمن عمل خاصّى در مدينهء منوّره گرفته مىشود .\r\n( مسألهء 1333 ) مسافر نمى تواند روزهء مستحبّى بگيرد ، مگر سه روز\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nروزهء حاجت در مدينهء منوّره ، كه در مسألهء بالا گفته شد .\r\n( مسألهء 1334 ) كسى كه در ماه رمضان قصد سفر دارد ، پيش از رسيدن به حدّ ترخّص نمى تواند روزهاش را بشكند و اگر عمداً با توجّه به حرام بودن آن ، پيش از حدّ ترخص آن را بشكند ، قضا و كفّاره بر او واجب مىشود .\r\n( مسألهء 1335 ) روزهدارى كه پيش از ظهر مسافرت مىكند ، اگر از شب قصد سفر داشته باشد ، بايد پس از رسيدن به حدّ ترخّص روزهاش را بشكند ، ولى اگر تا اذان صبح قصد مسافرت نداشته ، بايد بر روزهاش باقى بماند .\r\n( مسألهء 1336 ) روزهدارى كه بعد از ظهر مسافرت كند ، حتماً بايد بر روزهاش باقى باشد ، خواه از شب قصد سفر داشته . يا نه .\r\n( مسألهء 1337 ) مسافر اگر پيش از ظهر به وطنش برگردد ، اگر در راه چيزى كه روزه را باطل مىكند ، انجام نداده باشد ، بايد نيّت روزه كند و آن روز را روزه بگيرد .\r\n( مسألهء 1338 ) اگر مسافر پيش از ظهر وارد محلّى شود كه ميخواهد ده روز در آنجا بماند ، اگر پيش از ورود به آن محلّ چيزى از مبطلات روزه را انجام نداده باشد ، بايد نيّت كرده ، آن روز را روزه بگيرد .\r\n( مسألهء 1339 ) كسى كه بعد از ظهر به وطنش برسد ، يا بعد از ظهر به جايى كه ميخواهد در آنجا ده روز بماند ، و يا پيش از ورود به آن محل روزهاش را شكسته باشد ، آن روز را نمى تواند روزه بگيرد .\r\n( مسألهء 1340 ) مسافر ميتواند در سفرى كه نبايد روزه بگيرد ، با همسرش بياميزد و يا سير غذا بخورد ، اگر چه مكروه است .\r\n5 - بيمار نبودن\r\n( مسألهء 1341 ) شخص مريضى كه روزه به او زيان مىرساند و يا\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nشخص سالمى كه روزه او را مريض مىكند ، نمى تواند روزه بگيرد .\r\n( مسألهء 1342 ) ضعف موقّت ، اگر چه شديد هم باشد ، مريضى به شمار نميآيد ، و مجوّز افطار نمى شود ، مگر اين كه تحمّل آن موجب حَرَج باشد ، و يا به قدرى شديد باشد كه با تمام شدن ماه رمضان خوب نشود و نيازمند درمان طولانى باشد ، در اين صورت آن نوعى مرض محسوب مىشود و مجوّز افطار مىباشد .\r\n( مسألهء 1343 ) اگر انسان مطمئن باشد روزه براى او ضرر ندارد ، پس روزه بگيرد ، اگر بعد معلوم شود ضرر داشته ، روزهاش صحيح است .\r\n( مسألهء 1344 ) كسى ميداند يا ميترسد كه روزه به او ضرر برساند ، اگر روزه بگيرد و ضرر داشته باشد ، روزهاش باطل مىشود .\r\n( مسألهء 1345 ) اگر انسان با ترس از ضرر روزه بگيرد و تصادفاً ضرر نكند ، اگر احتمال ضرر كم بوده و لذا توانسته قصد قربت كند ، و يا نميدانست كه روزه با احتمال ضرر حرام است ، روزهاش صحيح است .\r\n( مسألهء 1346 ) گفتار پزشك آگاه ، كه متّهم به بى مبالاتى نباشد ، در اثبات ضرر روزه حجّت است ، اگر چه از گفتهء او احساس ترس نشود ، مگر اين كه انسان يقين و يا اطمينان به اشتباه او داشته باشد .\r\n( مسألهء 1347 ) اگر پزشك آگاه بگويد روزه ضرر ندارد و انسان ترس از ضرر نداشته باشد ، حتماً بايد روزه بگيرد ، ولى اگر خوف از ضرر داشته باشد ، ظاهراً ميتواند افطار كند ، مگر اين كه ترس او عقلائى نباشد ، در اين صورت به ترس خود نبايد اعتنا كند .\r\n( مسألهء 1348 ) اگر بر روزهدار تشنگى غلبه كند و بترسد كه در صورت تحمّل آن جانش در خطر بيفتد ، ميتواند به مقدار رفع خطر آب\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبخورد و روزهاش صحيح است ، ولى اگر عمداً بيش از رفع خطر آب بخورد روزهاش باطل مىشود و قضا و كفّاره بر او واجب مىشود .\r\n( مسألهء 1349 ) اگر تشنگى بر روزهدار غلبه كند ، ولى ترس از جانش نباشد ، بلكه فقط تحمّل آن موجب مشقّت باشد ، ميتواند در حدّ رفع مشقّت آب بخورد و روزهاش را ادامه دهد و بنابر احتياط واجب قضاى آن را نيز بگيرد .\r\n( مسألهء 1350 ) روزهء كودك همانند ديگر عبادتهايش صحيح است و مستحب است او را به روزه گرفتن تمرين و عادت دهند .\r\n( مسألهء 1351 ) كسى كه قضاى ماه رمضان بر عهدهاش هست نمى تواند روزهء مستحبّى بگيرد ، ولى اگر روزهء استيجارى به عهدهاش باشد ميتواند روزهء مستحبّى بگيرد .\r\n( مسألهء 1352 ) كسى كه روزهء قضاى ماه رمضان بر عهدهاش باشد ميتواند براى روزهء واجب يا مستحبّى از طرف ديگرى اجير بشود ، و ميتواند با داشتن قضاى رمضان ، روزهء استيجارى بگيرد .\r\n( مسألهء 1353 ) كسى كه روزهء قضاى ماه رمضان بر عهدهاش هست ، بنابر احتياط واجب نمى تواند بدون اجير شدن ، روزهء شخص ديگرى را بگيرد ، حتّى با عقد جُعاله .\r\n( مسألهء 1354 ) در وجوب روزهء ماه رمضان ، چند چيز شرط است :\r\n1 ) بلوغ\r\n2 ) عقل\r\n3 ) حَضَر ( مسافر نبودن )\r\n4 ) تندرستى ( مريض نبودن )\r\n5 ) پاكى از حيض و نفاس\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n( مسألهء 1355 ) قضاى رمضان و روزهء نذرى نيز در لزوم شرايط بالا همانند روزهء ماه رمضان ميباشند .\r\n( مسألهء 1356 ) در روزهء استيجارى ، به جز عقل و بلوغ شرط ديگرى نيست ، پس اگر كسى خود را مثلًا براى روزهء ماه شعبان اجير ساخته ، حق مسافرت در اين ماه را ندارد و نبايد خودش را بيمار كند ، يا به صورت غير متعارف خود را در معرض حيض و نفاس قرار دهد .\r\n( مسألهء 1357 ) چند طائفه مىتوانند روزه نگيرند :\r\nاوّل و دوّم : پير مرد و پير زن\r\n( مسألهء 1358 ) پير مرد و پير زنى كه كه نتواند روزه بگيرد ، يا روزه گرفتن بر او باعث مشقّت باشد ، مىتوانند روزه نگيرند ، و به جاى آن براى هر روزه يك مُدّ طعام بدهند . و قضا بر آنها واجب نيست .\r\nسوم : ذوالعطاش\r\n( مسألهء 1359 ) كسى كه مرضى دارد كه بسيار تشنه مىشود ، او نيز مانند پير مردان و پير زنان ، روزه نمى گيرد ، بلكه به جاى آن براى هر روز يك مدّ طعام ميپردازد ، ولى اگر بر حسب تصادف دچار تشنگى شود ، او بايد روزهاش را ادامه دهد و حكمش در مسأله 1349 و 1350 گفته شد .\r\nچهارم : حامل مُقرب\r\n( مسألهء 1360 ) زن حاملهاى كه روزه براى او و يا براى جنين در شكم او ضرر داشته باشد ، بايد بخورد و بعد قضاى آن را بگيرد و نيازى به فديه ( پرداخت يك مُدّ طعام ) ندارد .\r\n( مسألهء 1361 ) زن حاملهاى كه زايمانش نزديك است و روزه گرفتن برايش مشقّت دارد ، ولى براى خودش و يا براى جنينش ضرر ندارد ، مى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nتواند روزهاش را بخورد و براى هر روز يك مُدّ طعام بدهد ، و پيش از رمضان آينده قضاى آن را بگيرد . و اگر در طول سال در قضاى آن كوتاهى كند تا رمضان بعدى برسد ، بايد براى هر روز يك مُدّ نيز كفّارهء تأخير بپردازد .\r\nپنجم : زن شيرده\r\n( مسألهء 1362 ) زنى كه بچّهاى را شير ميدهد ، اگر روزه گرفتن موجب شود شيرش كاملًا كم شود ، يا به كلّى قطع شود ، ميتواند روزهاش را بخورد و پيش از رمضان بعدى آن را قضا كند و براى هر روز يك مُدّ طعام بدهد .\r\n( مسألهء 1363 ) زنى كه ناگزير است بچهاى را شير بدهد ، و روزه گرفتن علاوه بر كم شدن شير به خودش ، يا به بچّهاش ضرر دارد ، بايد روزهاش را بخورد و كفّاره ندارد ، بلكه فقط بايد قضاى آن را بگيرد .\r\n* * * \r\nراه ثبوت هلال\r\n( مسألهء 1364 ) هلال ماه به چند طريق ثابت مىشود :\r\n1 ) شخصاً ماه را ببيند .\r\n2 ) دو نفر شاهد عادل شهادت بدهند كه شخصاً ماه را ديدهاند ، و دليلى در دست نباشد كه آنها دچار اشتباه شدهاند .\r\n3 ) عدّهاى بگويند ماه را ديدهاند ، و تعدادشان به قدرى باشد كه به حدّ تواتر يا شياع برسد و از گفتهء آنان اطمينان حاصل شود .\r\n4 ) سى روز تمام از اوّل ماه قبل بگذرد .\r\n5 ) پيش از ظهر ماه ديده شود ، در اين صورت آن روز اوّل ماه محسوب مىشود .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n( مسألهء 1365 ) با گفتار منجّمين ، شهادت زنان و هر نشان ديگرى به جز پنج مورد ياد شده ، اوّل ماه ثابت نمى شود .\r\n( مسألهء 1366 ) اگر ماه بلند باشد ، يا طوق داشته باشد ، يا دير غروب كند ، ثابت نمى شود كه شب قبل آن شب اوّل ماه بوده است .\r\n( مسألهء 1367 ) اگر در شهرى ماه ديده شود ، نسبت به همهء شهرهايى كه در طرف غرب آن شهر قرار دارند حلول ماه ثابت مىشود ، امّا نسبت به شهرهايى كه در شرق آن شهر قرار دارند ، فقط براى شهرهايى حجّت است كه جزء سه قارّهء آسيا - والتبع استراليا - آفريقا و اروپا باشند ، ولى نسبت به قارههاى آمريكا و اقيانوسيّه حجّت نمى باشند .\r\n( مسألهء 1368 ) اگر در قاره هاى آمريكا و اقيانوسيه ماه ديده شود ، نسبت به تمامى مناطق آن دو قارّه حجّت مىباشد ، ولى نسبت به سه قارّهء ديگر حجّت نمى باشد .\r\n* * *\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nفصل سوم : احكام قضا و كفّاره\r\n( مسألهء 1369 ) چيزهايى كه روزه را باطل ميكنند ، هنگامى باطل ميكنند كه از روى عمد باشد ، يعنى انسان بداند كه آنها روزه را باطل ميكنند و يادش باشد كه روزه است ، پس مرتكب يكى از آنها بشود ، در اين صورت روزهاش باطل مىشود . ولى اگر نميداند آن عمل روزه را باطل مىكند ، يا غفلت دارد كه الآن روزه است ، در اين صورت روزهاش باطل نمى شود .\r\n( مسألهء 1370 ) اگر انسان را طورى به خوردن روزه مجبور كنند كه اختيار از او سلب شود ، مثل اين كه دست و پايش را ببندند و آب در دهانش بريزند ، روزهاش باطل نمى شود ، ولى اگر به اين حد نرسد ، مثل اين كه او را تهديد كنند و او چيزى را بردارد و بخورد ، در اين صورت قضا بر او واجب مىشود ، ولى كفّاره ندارد .\r\n( مسألهء 1371 ) اگر انسان به هنگام سحر به خيال اين كه صبح نشده مشغول سحرى خوردن شود ، بعد معلوم شود صبح شده بود ، اگر شخصاً به آسمان نگاه كرده بود و متوجّه طلوع فجر نشده بود ، روزهاش صحيح است و گرنه بايد قضاى آن را به جا آورد ، ولى كفّاره ندارد . و اگر در غير ماه رمضان چنين وضعى پيش آيد مطلقاً روزهاش باطل مىشود .\r\n( مسألهء 1372 ) هنگام مغرب هنگامى كه يقين به داخل شدن شب نكرده نمى تواند افطار كند و اگر افطار كند و بعد معلوم شود مغرب نشده بود ، روزهاش باطل است و علاوه بر قضا ، كفّاره نيز بر او واجب مىشود .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n( مسألهء 1373 ) اگر انسان اطمينان پيدا كند شب وارد شده و افطار كند ، بعد معلوم شود مغرب نشده بود و او در اثر ابرى بودن هوا و امثال آن دچار اشتباه شده بود ، روزهاش صحيح است . و در اين صورت بين ماه رمضان و غير آن فرق نيست .\r\n( مسألهء 1374 ) اگر روزهدار آب را با مضمضه نمودن و يا بنابر احتياط واجب به طور غير مضمضه به دهانش داخل نمايد ، سپس آب بى اختيار فرو رود بدون اينكه از روزه‌اش غافل شد روزه‌اش باطل مىشود ، ولى كفاره ندارد . امّا اگر مضمضمه اش براى وضوى نماز واجبى باشد آنوقت روزه‌اش باطل نمى شود و قضا هم بر أو واجب نيست و تفاوتى ميان ماه رمضان و غير آن ندارد ، امّا اگر روزه گرفتنش را نداند و يا غفلت داشته باشد و آب فرو برد روزه‌اش در همه جا باطل نمى شود .\r\n( مسألهء 1375 ) اگر انسان هنگام مضمضه كردن از روزه بودنش غفلت كند و آب را ببلعد ، روزهاش صحيح است .\r\n( مسألهء 1376 ) اگر روزهدار روزهاش را با يكى از مفطراتى كه گفته مىشود عمداً بشكند ، علاوه بر قضا ، كفّاره نيز بر او واجب مىشود ، اين مفطرات عبارتند از :\r\n1 ) خوردن و آشاميدن .\r\n2 ) رابطهء زناشويى .\r\n3 ) استمناء .\r\n4 ) بقا عمدى بر جنابت .\r\n5 ) بقا بر حيض و نفاس ، بنابر احتياط واجب .\r\n6 ) استعمال دخانيات ، بنابر احتياط واجب .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( مسألهء 1377 ) اگر روزهدار روزهاش را به وسيلهء مفطرى غير از مفطرات ششگانه كه در بالا گفتيم ، بشكند ، مثل اين كه با اخلال به نيّت روزهاش را باطل سازد ، فقط قضا بر او واجب مىشود .\r\n( مسألهء 1378 ) كسى كه قضاى روزهء ماه رمضان گرفته ، اگر بعد از ظهر ، به وسيلهء جماع و يا بنابر احتياط واجب به وسيلهء ديگر مفطرات ( از مفطرات ششگانهء فوق ) بشكند ، كفّاره بر او واجب مىشود . ( بايد ده فقير را اطعام كند و اگر قادر نباشد سه روز روزه بگيرد ) .\r\n( مسألهء 1379 ) كسى كه روزهء نذر ، عهد و قسم بر گردنش هست و وقت آن تنگ است ، اگر آن را باطل كند ، كفّاره بر او واجب مىشود ، اگر چه به وسيلهء اخلال در نيّت آن را باطل كرده باشد . ( يعنى بايد يك بنده آزاد كند ، يا ده فقير را سير كند و يا آنان را بپوشاند و اگر اينها را نتواند سه روز پى در پى روزه بگيرد ) .\r\n( مسألهء 1380 ) كفّاره در صورتى واجب مىشود كه انسان علم به حرمت افطار داشته باشد و يا بدون دليل ترديد در آن داشته باشد ، اما كسى كه به هر دليل معتقد بوده كه افطار كردن براى او جايز است ، بعد معلوم شد جايز نبوده ، كفّاره بر او واجب نمى شود .\r\n( مسألهء 1381 ) در وجوب كفّاره ، علم به حرمت افطار ، يا ترديد در آن كافى است ، ديگر فرق نمى كند كه هنگام افطار ميدانست كفّاره هم بر او واجب مىشود يا نه ؟\r\n( مسألهء 1382 ) كسى كه در ماه رمضان روزهاش را باطل كرده ، بايد بقيهء روز را از مبطلات روزه امساك نمايد و اگر امساك نكند مرتكب گناه شده است ، اما كفّارهاش تكرار نمى شود ، مگر در مورد جماع ، كه بنابر\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاحتياط واجب به هر تعداد كه آن را در روز ماه رمضان تكرار كند ، به همان تعداد كفّاره بر او واجب مىشود .\r\n( مسألهء 1383 ) كسى كه به وسيلهء اخلال به نيّت روزهاش را فاسد كرده ، نبايد روزهاش را بخورد و اگر بخورد كفّاره نيز بر او واجب مىشود .\r\n( مسألهء 1384 ) زن روزهدار ، اگر شوهرش از او طلب نزديكى كند ، بايد خوددارى كند ، پس اگر شوهرش او را مجبور سازد ، بر زن كفّاره واجب نمى شود .\r\n( مسألهء 1385 ) اگر مرد روزهدار ، همسر روزهدارش را مجبور به نزديكى كند ، كفّارهء همسرش نيز بر عهده شوهرش مىباشد .\r\n( مسألهء 1386 ) كسى كه عمداً روزهاش را باطل كرده ، اگر بعد مسافرت ، مرض ، حيض يا نفاس بر او عارض شود ، كفّاره را از او ساقط نمى كند .\r\n( مسألهء 1387 ) اگر انسان ميداند روزهاش را خورده ، ولى تعداد قضا و كفّارهاى را كه بر عهدهاش هست نميداند ، به حدّاقل اكتفا مىكند .\r\n( مسألهء 1388 ) كسى كه ميداند روزهاش را خورده ، ولى نميداند آيا كفّاره نيز بر گردنش آمده يا نه ، به قضا اكتفا مىكند .\r\n* * *\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nفصل چهارم : احكام روزه قضا\r\n( مسألهء 1389 ) روزه هايى كه در زمان كودكى و در حال جنون ، بيهوشى و دوران كفر از انسان فوت شده قضا ندارد ، ولى روزه هايى كه به سبب بيمارى ، حيض ، نفاس ، مستى ، خواب و غير آنها فوت شده را بايد قضا كند .\r\n( مسألهء 1390 ) روزه هايى كه از مرتدّ در ايام ارتداد فوت شده ، بنابر احتياط واجب بايد قضا شود .\r\n( مسألهء 1391 ) روزه هايى كه يك فرد سنّى در ايّام تسنّن با قصد قربت گرفته ، پس از شيعه شدن قضا ندارد ، ولى روزه هايى كه از او فوت شده ، بايد آنها را قضا كند .\r\n( مسألهء 1392 ) كسى كه در ماه رمضان به سبب عذر شرعى اضطرارى ، چون بيمارى ، حيض ، نفاس و مسافرت اضطرارى روزهاش را خورده و عذرش تا ماه رمضان آينده باقى مانده و قدرت بر قضاى آن پيدا نكرده ، قضا از او ساقط است و به جاى آن بايد فديه ( يك مُدّ طعام براى هر روز به فقير ) بدهد .\r\n( مسألهء 1393 ) كسى كه در ماه رمضان به سبب عذر شرعى اختيارى ، چون مسافرت اختيارى روزهاش را خورده و تا رمضان آينده عذرش ادامه داشته و نتوانسته آن را قضا كند ، بايد براى هر روز يك مدّ طعام به عنوان كفّارهء تأخير بپردازد و روزههايش را بنابر احتياط واجب در سالهاى بعدى قضا كند .\r\n( مسألهء 1394 ) زن حاملهاى كه زايمانش نزديك بوده و زن شير دهى كه شيرش كم ميشد و روزه گرفتن براى آنها ضرر نداشت ، ولى مشقّت داشت ،\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاگر تا رمضان آينده عذرشان باقى باشد و نتوانند قضاى آن را بگيرند ، بايد كفّارهء تأخير بدهند و بنابر احتياط واجب در سالهاى بعدى روزههايشان را قضا كنند .\r\n( مسألهء 1395 ) كسى كه قضاى روزهء رمضان بر عهدهاش هست و قدرت بر قضا دارد ، بايد در اثناى سال نسبت به قضاى آنها اقدام كند و اگر سستى كند ، تا رمضان بعدى برسد ، قضاى آنها بر گردنش ميماند و بايد كفّارهء تأخير نيز بپردازد .\r\n( مسألهء 1396 ) كسى كه چندين سال بدون عذر روزه نگرفته ، بايد همهء آنها را قضا كند و كفّاره بدهد و براى تأخير در قضا كفّاره تأخير نيز بپردازد .\r\n( مسألهء 1397 ) كسى كه روزهء قضاى رمضان گرفته در صورتى كه وقت براى قضا وسيع باشد ميتواند پيش از ظهر آن را افطار كند ، ولى اگر بعد از ظهر آن را بخورد كفّاره دارد ، چنان كه در مسألهء 1379 بيان شد .\r\n( مسألهء 1398 ) در مورد روزه هايى كه به عنوان روزه واجب است ، مانند 10 روز روزه به جاى قربانى ، و 31 روز از روزهء كفّارهاى كه بايد پشت سر هم انجام بگيرد ، پيش از ظهر افطار كردن جايز است ، ولى بعد از ظهر افطار كردن جايز نيست ، اگر چه كفّاره ندارد .\r\n( مسألهء 1399 ) روزه هايى كه به عنوان روزه واجب نشده ، مثل روزه استيجارى ، نذر موسّع ، كفّارهء تخييرى و روزههاى مستحبّى ، آنها را هر وقت بخواهد ميتواند افطار كند .\r\n( مسألهء 1400 ) كسانى كه از روزه گرفتن معذور هستند ، بايد براى هر روز يك مدّ طعام به فقير بدهند و دادن قيمت آن كفايت نمى كند .\r\n( مسألهء 1401 ) يك مُدّ تقريباً 870 گرم مىباشد .\r\n( مسألهء 1402 ) فديهء چند روز بلكه چند ماه را ميتوان به يك فقير داد .\r\n( مسألهء 1403 ) اگر روزهاى در ذمّهء مردى باشد و پيش از انجام دادن\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nآن از دنيا برود بر ولى او ( يعنى وارث او ) واجب است كه آن را از طرف او انجام دهد ، چنان كه در بخش نماز بيان شد .\r\n( مسألهء 1404 ) به جز روزه هايى كه در مسأله بعدى بيان خواهد شد ، در همهء ايّام سال روزه گرفتن مستحب است و در هر ماه سه روز روزه گرفتن مستحب مؤكّد است و بهترين كيفيّت آن اين است كه اوّلين پنجشنبه هر ماه و آخرين پنجشنبهء هر ماه و اوّلين چهارشنبه دههء دوّم هر ماه را روزه بگيرد .\r\n( مسألهء 1405 ) روزههاى حرام عبارتند از :\r\n1 ) روزهء عيد فطر و عيد قربان ، به جز آنچه در برخى از كفّارات استثنا شده است .\r\n2 ) روزهاى تشريق براى كسى كه در منى باشد ، اگر چه فقط بخشى از روز را باشد بنابر احتياط واجب .\r\n3 ) روزى كه معلوم نيست آخر شعبان است يا اوّل رمضان به نيّت اوّل رمضان .\r\n4 ) نذر معصيتى ، مثل اين كه نذر كند ، اگر موفق شود فلان گناه را انجام بدهد ، به شكرانهء آن روزه بگيرد . ولى اگر نذر كند كه هر وقت مرتكب فلان گناه بشود روزه بگيرد ، تا به اين وسيله از گناه پرهيز كند ، مانعى ندارد .\r\n5 ) روزهء وصال ، يعنى وصل كردن شب به روز . البتّه تأخير انداختن افطار اگر به نيّت روزه نباشد مانعى ندارد ، اگر چه بهتر است از آن نيز اجتناب شود .\r\n( مسألهء 1406 ) اگر فرزند بدون اجازه پدر و مادر و مهمان بدون اجازهء ميزبان روزهء مستحبّى بگيرند ، مكروه است .\r\n( مسألهء 1407 ) اگر همسر بدون اجازهء شوهر روزه مستحبّى بگيرد ، اگر حقوق او از بين نرود مكروه است و اگر موجب شود حق او از بين برود حرام است .\r\nوالحمد لله ربّ العالمين\r\n* * *\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nاحكام زكات\r\nزكات يكى از پايه هاى مستحكمى است كه اسلام بر آن بنا شده و يكى از واجبات بزرگى است كه خداوند منّان از روزى حكمت بالغهاش آن را بر بندگان واجب نموده است .\r\nامير مؤمنان ( عليه السلام ) در وصيّت خود ميفرمايد : « خدا را ، خدا را ، دربارهء زكات ، كه آن خشم پروردگار را فرو مينشاند » .\r\nامام باقر ( عليه السلام ) ميفرمايد : « خداوند زكات را همراه نماز آورده و فرموده : [ وَأَقِيمُوا الصَّلَاةَ وَآتُوا الزَّكَاةَ 
  ] پس هر كس نماز بخواند و زكات ندهد ، مثل اين است كه نماز نخوانده باشد » .\r\nامام صادق ( عليه السلام ) فرمود : « هر كس قيراطى از زكات را ندهد ، مسلمان نيست و مؤمن نيست و هيچ احترامى ندارد » .\r\nو در حديث ديگرى فرمود : « هر كس قيراطى از زكات را ندهد ، اگر بخواهد يهودى از دنيا ميرود و اگر بخواهد نصرانى از دنيا ميرود » .\r\nخداوند منّان زكات را واجب كرده كه بندگانش را پاكيزه سازد ، اموالشان را محافظت نمايد و رزق و روزى شان را بيفزايد .\r\nزكات حقوق بينوايان است كه خداوند آن را در ثروت ثروتمندان قرار داده است ، چنان كه اميرمؤمنان ( عليه السلام ) فرموده است :\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n« خداوند روزى بينوايان را در مال ثروتاندوزان قرار داده است ، پس هيچ فقيرى گرسنه نميماند جز براى اين كه ثروتمندى حق او را پرداخت نمى كند ، و خداوند آنها را مورد بازخواست قرار خواهد داد » .\r\nخوشا به حال كسى كه براى رسيدن به پاداش الهى با رضايت خاطر حقوق بينوايان را بپردازد ، تا خداوند نيز بيش از پيش از فضل و عنايتش به او عنايت كند . چنان كه امام صادق ( عليه السلام ) فرموده است :\r\n« كسى زكات مالش را پرداخت نكرده كه مالش كم شود و كسى از زكات مالش دريغ نورزيده كه مالش افزوده شود » .\r\nاينك با استمداد از عنايات حضرت احديّت ، احكام زكات را در ضمن دو مبحث بيان ميكنيم :\r\n* * * \r\nمبحث اوّل : زكات مال\r\n( مسألهء 1408 ) زكات مال در نُه مورد واجب است :\r\n1 ) طلا\r\n2 ) نقره\r\n3 ) شتر\r\n4 ) گاو و گاوميش\r\n5 ) گوسفند و بز\r\n6 ) گندم\r\n7 ) جو\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n8 ) خرما\r\n9 ) كشمش\r\n( مسألهء 1409 ) به جز موارد نُهگانهء ياد شده ، در هيچ مورد ديگرى زكات واجب نمى شود .\r\n( مسألهء 1410 ) رطب تا خرما نشده زكات ندارد و انگور تا كشمش نشده زكات ندارد .\r\n( مسألهء 1411 ) زكات مال با شرايط زير واجب مىشود :\r\n1 - بلوغ\r\n2 - عقل\r\n3 - آزاد بودن\r\n4 - مالك بودن\r\n5 - قدرت بر تصرّف داشتن\r\n( مسألهء 1412 ) اگر كسى در چيزى شرعاً حق تصرّف ندارد ، مثل مال نذرى و گروى ، يا قدرت تصرّف ندارد ، مثل مال مسروقه و گمشده ، زكاتش بر او واجب نمى باشد .\r\n( مسألهء 1413 ) در نقدين و چهار پايان بايد شرايط ياد شده در طول سال فراهم باشد و در غلّات بايد در هنگام تحقق يافتن موضوع وجوب اين شرايط موجود باشد .\r\n* * *\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nفصل اوّل : زكات نقدين\r\n( مسألهء 1414 ) براى وجوب زكات در نقدين ( طلا و نقره ) علاوه بر شرايط ياد شده ، سه شرط ديگر لازم است :\r\n1 - به حدّ نصاب برسند .\r\n( مسألهء 1415 ) حدّ نصاب در طلا 20 دينار است ، پس در كمتر از 20 دينار زكات واجب نمى شود . براى 20 دينار نيم دينار زكات واجب مىشود ، سپس در هر چهار دينارى كه بر آن افزوده شود يك دهم دينار زكات واجب مىشود و پس از هر نصابى تا نصاب بعدى زكاتى نيست .\r\n( مسألهء 1416 ) نصاب نقره 200 درهم است و در كمتر از آن زكات واجب نيست و زكات 200 درهم پنج درهم مىباشد ، سپس براى هر 40 درهم يك درهم زكات واجب مىشود و آنچه كمتر از 40 درهم باشد چيزى بر آن واجب نمى شود .\r\n( مسألهء 1417 ) هر دينار تقريباً چهار گرم و يك چهارم گرم مىباشد و هر درهمى در حدود سه گرم الّا يك چهلم گرم مىباشد .\r\n2 - مسكوك باشند .\r\n( مسألهء 1418 ) طلا و نقرهاى زكات دارند كه مسكوك باشند و در معاملات به عنوان دينار و درهم مورد معامله رائج قرار بگيرند ، نه طلا و نقرهاى كه به صورت زيور آلات ساخته شده يا به صورت شمش طلا و نقره باشند .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n( مسألهء 1419 ) اگر سكّه را آب كنند و يا تغييراتى در آن بدهند كه از عنوان معاملهء رائج خارج شود ، زكات ندارد .\r\n3 - گذشت يك سال\r\n( مسألهء 1420 ) براى استقرار وجوب زكات در نقدين گذشت يكسال قمرى شرط است ، اگر انسان يازده ماه تمام طلا و نقرهء سكّه زده شده را در حدّ نصاب مالك باشد ، با ورود ماه دوازدهم زكات بر عهدهاش ميآيد و اگر بعد از ورود ماه دوازدهم برخى از شرايط آن از بين برود ، زكات آن ساقط نمى شود .\r\n( مسألهء 1421 ) مبدء سال بعدى سپرى شدن دوازده ماه قمرى كامل از سال قبلى است .\r\n* * *\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nفصل دوم : زكات شتر و گاو و گوسفند\r\n( مسألهء 1422 ) براى وجوب زكات در حيوانات ياد شده ، علاوه بر شرايط عمومى كه در مسأله 1412 بيان شد ، شرايط زير لازم است :\r\n1 - سپرى شدن يك سال قمرى به ترتيبى كه در مورد نقدين گفته شد .\r\n2 - استفاده از علف صحرا\r\n( مسألهء 1423 ) اگر حيوانى در باغ و بستانى كه به دست بشر كاشته شده و يا در گذرگاههاى تنگ و باريك بچرد زكات ندارد ، زكات منحصر به حيواناتى است كه از علف صحرا استفاده كند ، اگر چه صحرا ملك شخصى باشد و در مقابل پرداخت مبلغ اجازهء چريدن داشته باشد . پس ميزان چريدن از علف خود روى بيابان است .\r\n( مسألهء 1424 ) اگر علف بيابان را بچينند و به محل نگهدارى دام بياورند و در محل بسته از علف بيابان به او علوفه بدهند ، زكات واجب نمى شود .\r\n( مسألهء 1425 ) به حيوانى زكات تعلّق ميگيرد كه در طول سال از علف بيابان بچرد ، ولى اگر در طول سال يكى دو مرتبه اتّفاق بيفتد كه از علف چيده شده استفاده كند ، مانعى ندارد .\r\n3 - ابزار كار نباشد\r\n( مسألهء 1426 ) از شرايط تعلّق زكات به حيوانات اين است كه ابزار كار نباشند ، پس اگر گاوى وسيله شخم زدن ، يا وسيلهء بار كشى باشد ، به آن\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nزكات تعلّق نمى گيرد .\r\n( مسألهء 1427 ) حيوانى كه در طول سال بيكار است ، اگر تصادفاً يكى دو بار از آن استفاده بشود ، مانعى ندارد ، يعنى زكات به آن تعلّق ميگيرد .\r\n4 - به حدّ نصاب برسد\r\n( مسألهء 1428 ) شتر 12 نصاب دارد :\r\n1 ) پنج شتر كه زكاتش يك گوسفند است .\r\n2 ) ده شتر كه زكاتش دو گوسفند است .\r\n3 ) پانزده شتر كه زكاتش سه گوسفند است .\r\n4 ) بيست شتر كه زكاتش چهار گوسفند است .\r\n5 ) بيست و پنج شتر كه زكاتش پنج گوسفند است .\r\n( مسألهء 1429 ) گوسفندى كه به عنوان زكات در موارد پنجگانه پرداخت مىشود ، بنابر احتياط واجب حتماً بايد يك سالش تمام شده ، وارد سال دوّم شده باشد ، و اگر به جاى گوسفند ، بز داده شود بايد وارد سال سوم شده باشد .\r\n6 ) بيست و شش شتر ، كه زكاتش يك شتر مادهاى است كه وارد سال دوّم شده باشد .\r\n( مسألهء 1430 ) با داشتن شتر دو ساله ، شتر سه ساله كفايت نمى كند ، ولى اگر شتر دو ساله نداشته باشد ميتواند شتر سه ساله ( يعنى شترى كه وارد سال سوم شده ) بپردازد .\r\n( مسألهء 1431 ) كسى كه شتر دو ساله و سه ساله ندارد و ميخواهد شترى بخرد يا از كسى هديه بگيرد ، تا به عنوان زكات 26 شتر بپردازد ، ميان شتر دو ساله و سه ساله مخيّر است ، هر كدام را انتخاب كند كفايت مىكند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n7 ) سى و شش شتر ، كه زكاتش يك شتر مادهء وارد در سال سوم مىباشد .\r\n8 ) چهل و شش شتر ، و زكات آن يك شتر مادهايست كه داخل در سال چهارم شده باشد .\r\n9 ) شصت و يك شتر ، و زكات آن يك شتر مادهايست كه داخل در سال پنجم شده باشد .\r\n10 ) هفتاد و شش شتر ، و زكات آن دو شتر مادهايست كه داخل در سال دوّم شده باشد .\r\n11 ) نود و يك شتر ، و زكات آن دو شتر مادهايست كه داخل در سال چهارم شده باشد .\r\n12 ) صد و بيست شتر و بالاتر ، كه در اين صورت براى هر پنجاه شتر يك شتر مادهايست كه داخل سال چهارم شده باشد ، و براى هر چهل شتر يك شتر مادهايست كه داخل سال سوم شده باشد .\r\n( مسألهء 1432 ) براى محاسبهء زكات در ارقام بالا حتماً بايد طورى حساب كند كه بيش از ده شتر بدون زكات نماند ، پس اگر 160 شتر دارد بايد چهل چهل حساب كند و اگر 150 شتر دارد ، بايد پنجاه پنجاه حساب كند ، و اگر 200 شتر دارد مخيّر است ، و اگر 180 شتر دارد بايد دو پنجاه و دو چهل حساب كند و هكذا .\r\n( مسألهء 1433 ) براى گاو دو نصاب است :\r\n1 ) سى گاو ، كه زكاتش يك گوسالهء نر دو ساله است ، يعنى گوسالهاى كه وارد سال دوّم شده است و بنابر احتياط واجب گوسالهء مادهء دو ساله كفايت نمى كند .\r\n2 ) چهل گاو ، كه زكاتش يك گوسالهء نر سه ساله است و گوسالهء مادهء\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nسه ساله كفايت نمى كند .\r\n( مسألهء 1434 ) ارقام بالا را نيز بايد بر اساس سى و چهل محاسبه كرد ، به اين معنى كه در 60 گاو ، دو گوسالهء نر دو ساله ، در 70 گاو ، يك گوسالهء نر دو ساله و يك گوسالهء مادهء سه ساله ، در 80 گاو ، دو گوسالهء مادهء سه ساله ، در 90 گاو ، سه گوسالهء نر دو ساله ، در 100 گاو دو گوسالهء نر دو ساله و يك گوسالهء مادهء سه ساله بنابر احتياط واجب ، در صد و ده گاو يك گوسالهء نر دو ساله و دو گوسالهء ماده سه ساله .\r\n( مسألهء 1435 ) در 120 گاو سه گوسالهء مادهء سه ساله بنابر احتياط واجب و از ارقام يكصد و بيست به بالا ، احتياط واجب در اين است كه در صورت امكان نصاب چهل را انتخاب كند و براى تكميل آن از نصاب سى استفاده كند ، به اين معنى كه : در 120 گاو ، سه گوسالهء مادهء سه ساله بدهد ، نه چهار گوسالهء دو ساله ، در 150 گاو ، سه گوسالهء مادهء سه ساله و يك گوسالهء نر دو ساله بدهد ، نه پنج گوسالهء نر سه ساله و هكذا .\r\n( مسألهء 1436 ) براى گوسفند پنج نصاب است :\r\n1 ) چهل گوسفند ، كه زكاتش يك گوسفند است .\r\n2 ) صد و بيست گوسفند ، كه زكاتش دو گوسفند است .\r\n3 ) دويست و يك گوسفند ، كه زكاتش سه گوسفند است .\r\n4 ) سيصد و يك گوسفند ، كه زكاتش چهار گوسفند است .\r\n5 ) چهارصد به بالا ، براى هر صد گوسفند ، يك گوسفند واجب مىشود .\r\n( مسألهء 1437 ) گوسفندى كه به عنوان زكات پرداخت مىشود بنابر احتياط واجب بايد دو ساله باشد ، يعنى داخل در سال دوّم باشد و بز بايد سه ساله باشد .\r\n( مسألهء 1438 ) كسى كه شتر ، گاو يا گوسفند به مقدار نصاب داشته\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nباشد ، اگر در وسط سال تعداد ديگرى از همان نوع به تملّك او در آيد ، اگر مجموعاً به نصاب دوّم نرسد ، اثرى ندارد ، مثل اين كه پنج شتر داشته ، سپس چهار شتر نيز خريدارى كند ، فقط زكات پنج شتر بر او واجب مىشود .\r\n( مسألهء 1439 ) كسى كه شتر ، گاو يا گوسفند به مقدار نصاب داشت ، اگر در وسط سال به مقدار نصاب كامل به تملّك او درآيد ، بايد براى هر يك سال مستقل بگيرد ، مثلًا اگر از اوّل محرم 5 شتر داشت ، در اوّل ماه رجب نيز پنج شتر ديگر خريدارى كرد ، حساب پنج شتر اوّلى را از اوّل محرم محاسبه مىكند و حساب پنج شتر دوّم را از اوّل ماه رجب ، و زكات هر يك را به موقع خودش ميپردازد .\r\n( مسألهء 1440 ) كسى كه شتر ، گاو يا گوسفند به مقدار نصاب داشت ، بعد در وسط سال تعداد ديگرى به تملّك او در آمد كه خود به مقدار يك نصاب كامل نيست ولى جمعاً به نصاب دوّم ميرسد ، مثل اين كه سى گاو از اوّل محرم داشت ، بعد ده گاو در اوّل ماه رجب خريدارى كرد و جمعاً به چهل عدد رسيد ، در اينجا بايد تا اوّل محرم سال بعدى نصاب اوّل را منظور كند و زكات 30 گاو را در اوّل محرم سال بعد بپردازد ، آنگاه از اوّل محرم آن سال براى نصاب دوّم ( چهل گاو ) حساب باز كند و در اوّل محرم سال بعدى زكات چهل گاو را بپردازد ، يعنى در اوّل محرم سال دوّم يك گوسالهء نر دو ساله و در اوّل محرم سال سوم يك گوسالهء مادهء سه ساله بدهد .\r\n( مسألهء 1441 ) آغاز سال حيوانات كوچك از روز تولّدشان محسوب مىشود ، چه مادرانشان در صحرا بچرند و يا علوفهء چيده بخورند ، ولى اگر پيش از آنكه يك ساله بشوند ، اگر علفخوار شوند زكات بر آنها واجب نمى شود .\r\n* * *\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nفصل سوم : زكات غلّات\r\n( مسألهء 1442 ) در وجوب زكات غلّات ، علاوه بر شرايط عمومى كه در مسأله 1411 گفته شد ، واجب است كه به حدّ نصاب برسند ، و آن در حدود يكهزار و چهل و چهار كيلو و 250 گرم مىباشد .\r\n( مسألهء 1443 ) براى رسيدن به حدّ نصاب بايد خرما ، انگور ، گندم و جو را روى هم رفته حساب كنند ، پس اگر مجموع آنها به حدّ نصاب برسد ، زكات واجب مىشود ، اگر چه آنها در مكانهاى مختلف باشند و در زمانهاى مختلف محصولشان به دست آيد .\r\n( مسألهء 1444 ) اگر فاصلهء زمانى به دست آمدن غلّات بيش از حدّ متعارف باشد ، ظاهر اين است كه آنها به يكديگر ضميمه نمى شوند ، بلكه هنگامى زكات واجب مىشود كه هر يك از آنها جداگانه به حدّ نصاب برسند ، اگر چه ضميمه كردن آنها بهتر است .\r\n( مسألهء 1445 ) در غلّات هنگامى زكات واجب مىشود كه شرايط وجوب زكات ( كه در مسألهء 1412 بيان شد ) به هنگام صدقِ عنوانِ گندم ، جو ، خرما ، انگور ، فراهم باشد ، پس اگر كودك بعد از آن وقت بالغ شود ، يا ديوانه بعد از آن وقت عاقل شود ، زكات واجب نمى شود .\r\n( مسألهء 1446 ) اگر مثلًا باغ انگورى را انسان وقتى بخرد كه هنوز ميوهء آن غوره است و به آن انگور گفته نمى شود ، هنگامى كه عنوان انگور بر آن صدق بكند ، زكات واجب مىشود ، ولى اگر پس از صدقِ عنوان انگور ، باغى را\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nخريدارى كند ، زكات بر او واجب نمى شود ، بلكه زكات آن بر فروشنده است .\r\n( مسألهء 1447 ) در مورد زكات كشمش ، جايز است آن را هنگامى بپردازد كه بر آن انگور گفته مىشود ، پس حساب مىكند كه اگر اين انگور كشمش شود وزن آن چقدر خواهد بود ، پس زكات آن را بر آن اساس ميپردازد ، ولى در غير كشمش چنين كارى جايز نيست ، بلكه بايد پس از آنكه به آنها خرما ، گندم و جو گفته شود ، زكات آنها را بپردازد .\r\n( مسألهء 1448 ) مالك ميتواند در غلّات پيش از آنكه زكات به آنها تعلّق بگيرد تصرّف كند ، مثلًا غوره را پيش از آنكه انگور شود و يا رطب را پيش از آنكه خرما شود ، بخورد ، ببخشد و يا بفروشد ، و در اين صورت ضامن زكات آنها نمى باشد ، اگر چه اين تصرّف بيش از حدّ متعارف باشد .\r\n( مسألهء 1449 ) اگر مالك بعد از تعلّق زكات بر غلّات بميرد ، زكات بر عين آنها ثابت مىشود ، و بايد ورثه او نخست زكات را از آن خارج كنند ، سپس سهم خود را جدا كنند .\r\n( مسألهء 1450 ) اگر پيش از آنكه زكات بر غلّات تعلّق بگيرد ، مالك بميرد ، پس هر يك از وارثان كه سهمش به حدّ نصاب برسد بايد زكات سهم خودش را بپردازد .\r\n( مسألهء 1451 ) اگر خرما ، انگور ، گندم و جو را بعد از تعلّق زكات بفروشند زكات ، آن بر فروشنده است .\r\n( مسألهء 1452 ) اگر خرما ، انگور ، گندم و جو را پيش از تعلق زكات هبه كند ، زكات آن بر شخص هبه شونده است ، و اگر بعد از تعلّق زكات هبه كنند ، زكات آن بر هبه كننده است .\r\n( مسألهء 1453 ) پس از پرداختن زكات خرما ، انگور ، گندم و جو ، اگر\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nسالها اين اجناس در نزد مالك بماند ، ديگر زكات مجدّد بر آنها تعلّق نمى گيرد ، اگر چه همهء شرايط وجوب زكات باقى باشد .\r\n( مسألهء 1454 ) طلا ، نقره ، شتر ، گاو و گوسفند ، اگر سالها در نزد مالك بماند ، همه ساله زكات بر آنها تعلّق ميگيرد ، تا هنگامى كه از حدّ نصاب بيفتد و يا يكى از شرايط وجوب زكات از بين برود .\r\n( مسألهء 1455 ) ظاهر اين است كه هزينه هاى مربوط به كاشت و برداشت ، چون اجرت كارگر ، آبيارى ، سمپاشى و غيره را نمى توان از محصول كسر نمود ، چه هزينه هاى مربوط به پيش از زمان تعلّق زكات باشد ، يا بعد از آن .\r\n( مسألهء 1456 ) مالياتهائى كه دولت به شكلهاى مختلف از كشاورزان ميگيرد ، از محصول كسر نمى شود ، ولى اگر قسمتى از خود غلّات به زور غصب شود ، زكات آن مقدار ساقط مىشود .\r\n( مسألهء 1457 ) در مورد « مزارعه » يعنى در موردى كه صاحب زمين با كشاورز قرارداد بسته كه زمين را در اختيار او بگذارد ، او نيز زراعت كند ، مقدارى از محصول از آنِ مالك و قسمتى هم از آنِ كشاورز باشد ، هر كدام از مالك و زارع كه سهمش به مقدار نصاب باشد ، زكات سهم خودش را ميپردازد .\r\n( مسألهء 1458 ) اگر انواع يك غلّه از نظر مرغوبيّت مختلف باشد ، مالك از هر كدام بخواهد زكات را بپردازد حق دارد ، اگر چه بهتر است زكات غلّهء مرغوب را از غير مرغوب نپردازد .\r\n( مسألهء 1459 ) اگر زراعتى با آب باران ، رودخانه و چشمه ، بدون استفاده از وسايل آبيارى ، سيراب و ياريشه هاى آن از آبهاى زيرزمينى استفاده مىكند ، زكات آن يك دهم مىباشد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n( مسألهء 1460 ) اگر زراعتى به وسيلهء سطل ، دولاب ، تلمبه ، موتور و امثال آن از ابزار و ادوات آبيارى سيراب مىشود ، زكات آن يك بيستم است .\r\n( مسألهء 1461 ) اگر زراعتى هم به وسيلهء دست و هم به وسيلهء باران و امثال آن آبيارى مىشود ، زكات آن نيز به صورت نصف نصف حساب مىشود ، يعنى سه چهلم مىباشد .\r\n( مسألهء 1462 ) اگر زراعتى با دست آبيارى مىشود و گاهى از آب رودخانه يا باران هم استفاده مىكند ، ولى غلبه با دست است ، زكاتش يك دهم مىباشد .\r\n( مسألهء 1463 ) اگر زراعتى با آب باران و رودخانه سيراب مىشود ، ولى به ندرت با دست هم آبيارى شده ، زكاتش يك بيستم مىباشد .\r\n( مسألهء 1464 ) كندن نهر ، استخراج چشمه ، لايروبى رودخانه و بازگشائى راه آب ، نشانِ آبيارى با دست نمى باشد ، بلكه با همهء اين تلاشها اگر آب بدون استفاده از ابزار و ادوات بر باغ و زمين زراعتى سرازير شود ، بايد يك دهم زكات پرداخت شود .\r\n( مسألهء 1465 ) بارانهائى كه در طول سال بطور معمول مىبارد ، زمينهائى را كه با دست آبيارى ميشوند ، از حكم خود خارج نمى سازد ، مگر اين كه باران به قدرى زياد ببارد كه تا مدّت طولانى از آب دادن بى نياز سازد ، در اين صورت حكم نصف نصف جارى مىشود ، چنان كه در مسألهء 1462 گفته شد .\r\n( مسألهء 1466 ) ميزان در وجوب يك دهم يا يك بيستم مربوط به ميوه است ، نه درخت ، پس اگر درخت خرما و مو در آغاز كشت آنها با دست آبيارى شوند ، ولى هنگامى كه به بار بنشينند ، از آبيارى بى نياز شوند ، در آنها يك دهم زكات واجب مىشود ، ولى اگر به عكس باشد ، يك بيستم واجب مىشود .\r\n* * *\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nفصل چهارم : مصرف زكات و شرايط مستحق آن\r\n( مسألهء 1467 ) مستحقّان زكات چنان كه در قرآن كريم به صراحت آمده ، هشت قسم هستند :\r\n1 ) فقير .\r\n2 ) مسكين .\r\n( مسألهء 1468 ) ميزان در فقير و مسكين آن است كه هزينهء يك ساله خود و خانواده شان را ، بدون اسراف و درخور حال خود نداشته باشند و نتوانند تحصيل كنند ، جز اين كه مسكين به كسى گفته مىشود كه از فقير بينواتر باشد .\r\n( مسألهء 1469 ) از مسألهء فوق معنى « غنى » معلوم مىشود ، يعنى غنى به كسى گفته مىشود كه هزينهء سالانهء خود و خانوادهاش را يك جا داشته باشد و يا كسب و كارى داشته باشد كه بتواند بدون سختى و مشقّت هزينهء خود و خانوادهاش را در طول سال تأمين نمايد .\r\n( مسألهء 1470 ) كسى كه ادّعاى فقر مىكند و ما از وضع فعلى او خبر نداريم ، اگر سابقه فقر داشته باشد ، ميتوانيم به ادّعايش اعتماد كنيم ، ولى اگر در گذشته بى نياز بوده ، تا اطمينان به فقر او حاصل نشود ، نمى توان حكم به فقر او نمود .\r\n( مسألهء 1471 ) با قرائن خارجى ، از جمله گواهى فرد مورد اعتماد ، ميتوان به فقير بودن كسى اطمينان نمود .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n( مسألهء 1472 ) اگر شخص فقيرى به كسى كه زكات به گردنش هست بدهكار باشد ، ميتواند بدهى او را از بابت زكات حساب كند و نيازى به اين كار نيست كه زكاتش را به او بپردازد ، سپس بدهى خود را از او بگيرد .\r\n( مسألهء 1473 ) اگر انسان به شخصى به اعتقاد اين كه او فقير است زكات بدهد ، سپس معلوم شود كه او بى نياز بوده است ، در اين فرض سه صورت است :\r\nأ - اگر زكات با جدا كردن و كنار گذاشتن از خود محصول يا غير آن مشخص شده بود و به ذمّه منتقل نشده بود ، در اين صورت اگر مالك در بررسى و جستجو كوتاهى كرده باشد ضامن است و اگر در حدّ توان تلاش كرده باشد ضامن نيست .\r\nب - اگر كنار نگذاشته باشد ، بلكه محصول را پيش از اداى زكات از دست داده باشد ، در نتيجه به ذمّهاش منتقل شده و ضامن است مطلقاً ، خواه كوتاهى كرده باشد يا نه ؟\r\nج - اگر زكات را كنار گذاشته و با وجود مستحق آن را نداده و به تأخير انداخته باشد ، در اينجا نيز ظاهر اين است كه ضامن است مطلقاً ، حتّى اگر كوتاهى نكرده باشد ، بنابر احتياط واجب .\r\n( مسألهء 1474 ) كسى كه فقير نيست ولى زكات را گرفته است ، در حكم كسى است كه مالى را بدون حق گرفته باشد ، و در نتيجه ضامن است و نمى تواند به زكات دهنده مراجعه كند ، مگر اين كه زكات دهنده به او نگفته باشد كه اين مال ، زكات است .\r\n( مسألهء 1475 ) اگر كسى به يك فقير غير شيعه به اعتقاد اين كه او شيعه است زكات بدهد ، اگر در تلاش و بررسى كوتاهى نكرده باشد ، ضامن نيست .\r\n3 ) كارگزاران و دست اندركاران جمعآورى زكات .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n( مسألهء 1476 ) سومين صنف از اقسام مستحقّين زكات كارگزارانى هستند كه از طرف امام ( عليه السلام ) يا از طرف نايب خاصّ آن حضرت براى گردآورى زكات و رسانيدن آن به امام ( عليه السلام ) و يا به افراد مستحق ، نصب شده باشد .\r\n4 ) مؤلّفة القلوب .\r\n( مسألهء 1477 ) چهارمين قسم از اقسام مستحق زكات ، كسانى هستند كه اعتقادشان نسبت به معارف دينى ضعيف است ، از زكات به آنها داده مىشود تا دلگرم شوند و از جاذبه هاى جاهلى رها شوند و بتوانند با بصيرت كامل به دين و احكام دينى بنگرند .\r\n5 ) خريدن و آزاد كردن بردگان ، كه در حال حاضر محل ابتلا نيست و لذا نيازى به شرح و بسط ندارد .\r\n6 ) پرداخت بدهكارى افرادى كه بدهكارند و نمى توانند قرضهاى خود را بپردازند ، اگر چه زندگى روزمرّهء آنان تأمين است ، به شرط اين كه به جهت گناه يا اسراف به قرض نيفتاده باشند .\r\n7 ) در راه خدا ، و آن شامل همهء راه هاى خير است كه شرعاً رجحان آن ثابت باشد .\r\n( مسألهء 1478 ) احتياط واجب آن است كه در اين مورد به مواردى بسنده شود كه جهت عمومى دارد ، مانند ساختن مساجد ، تكايا ، پل ها ، برپائى شعائر دينى و امثال آنها ، نه مواردى كه جهت خصوصى دارد ، مثل ازدواج و انجام حج .\r\n8 ) ابن سبيل ، يعنى مسافرى كه موجودياش تمام شده ، و قدرت بازگشت به وطن را ندارد ، حتّى با فروختن كالاهاى اضافى خود ، اگر چه در وطن بى نياز باشد ، مشروط بر اين كه نتواند قرض كند و سفرش سفر معصيت نباشد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( مسألهء 1479 ) مستحق زكات بايد مسلمان و مؤمن باشد و لذا به كافر و غير معتقد به ولايت اهل بيت ( عليهم السلام ) زكات نميرسد ، حتّى از سهم « مؤلّفة القلوب » بنابر احتياط واجب .\r\n( مسألهء 1480 ) اگر مصالح عمومى اسلام و مسلمين ايجاب كند ميتوان از سهم « فى سبيل الله » به كفّار و افراد غير معترف به ولايت اهل بيت داد .\r\n( مسألهء 1481 ) كسى كه شيعه نبوده و زكاتش را به هم كيشان خود داده ، سپس شيعه شده ، بايد زكاتش را دوباره بدهد ، ولى اگر به شيعه داده باشد كفايت مىكند .\r\n( مسألهء 1482 ) زكات را نمى توان به شرابخوار ، بلكه بنابر احتياط واجب به مرتكب گناهان بزرگتر از شرابخوارى ، چون ترك نماز ، داد .\r\n( مسألهء 1483 ) اگر دادن زكات به گناهكار موجب تشويق او باشد ، حرام است .\r\n( مسألهء 1484 ) اگر زكات ندادن به گناهكار ، نهى از منكر به شمار آيد ، واجب مىشود .\r\n( مسألهء 1485 ) انسان نمى تواند زكاتش را به كسى كه براى او واجب النفقه مىباشد بدهد .\r\n( مسألهء 1486 ) افراد واجب النفقه عبارتند از :\r\n1 - پدر و مادر و نياكان .\r\n2 - فرزندان و نوادگان .\r\n3 - همسر دائمى .\r\n4 - مملوك ( برده ) .\r\n( مسألهء 1487 ) انسان نمى تواند از زكات براى مخارج ضرورى افراد واجب النفقهاش هزينه كند ، مگر اين كه از تأمين مخارج آنها ناتوان باشد و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nيا هزينه هائى داشته باشند كه تأمين آنها بر او واجب نباشد ، مانند پرداخت بدهى هاى آنها و يا برخى از واجبات شرعى و عرفى آنها .\r\n( مسألهء 1488 ) سيّد هاشمى ميتواند زكاتش را به سيّد و غير سيّد بدهد ، ولى غير سيّد نمى تواند زكاتش را به سيّد بدهد ، مگر اين كه مضطرّ باشد و بنابر احتياط واجب به قدرى مضطر باشد كه اكل ميته بر او جايز باشد .\r\n( مسألهء 1489 ) منظور از سيّد كسى است كه نسبش از طريق پدر به جناب هاشم ( نياى پيامبر اكرم ( صلى الله عليه وآله ) ) برسد .\r\n( مسألهء 1490 ) زكات بر سادات حرام است ، ولى ديگر صدقه هاى واجب ، مثل كفّارات ، فديه ها ، صدقه هاى نذرى و صدقه هاى مستحبّى بر آنها حرام نيست ، چه رسد به لقطه و مجهول المالك كه پرداخت آن بر غير مالك واجب است ، ولى سزاوار است از پرداخت صدقه هاى ناچيز كه موجب تحقير آنها مىشود دورى گزيد .\r\n* * *\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nفصل پنجم : بقيّهء احكام زكات\r\n( مسألهء 1491 ) مالك ميتواند زكات را در مواردى كه گفته شد مصرف كند ، به جز سهم كارگزاران - در زمان ما - زيرا به طورى كه در مسأله 1477 گفته شد ، بايد كارگزاران از طرف شخص امام ( عليه السلام ) و يا نائب خاصّ آن حضرت تعيين شوند .\r\n( مسألهء 1492 ) واجب نيست زكات را به همه موارد هشتگانه و يا همهء افراد يك صنف از آنها گسترش داد ، بلكه ميتوان به يك فرد از يك صنف داد .\r\n( مسألهء 1493 ) اگر مالك در مالى كه زكات به آن تعلّق يافته ، با فروش و غير آن تصرّف كند ، اگر اين تصرّف در همه مال باشد ، معامله صحيح است ، ولى زكات در آن مال باقى هست ، و در اينجا چند صورت است :\r\n1 - فروشنده اگر زكات را از مال ديگر بپردازد ، مشترى ميتواند مال را تحويل بگيرد و در آن تصرّف كند .\r\n2 - فروشنده اگر زكات را از عين مال بپردازد ، مشترى ميتواند با « خيار تبعّض صَفْقَه » معامله را به هم بزند .\r\n3 - فروشنده اگر زكات را نپردازد ، بر مشترى واجب است آن را بپردازد .\r\n4 - و اگر مشترى نافرمانى كند و زكات را ندهد ، فروشنده بايد آن را بپردازد .\r\n( مسألهء 1494 ) اگر مالك قسمتى از مال را بفروشد و به مقدارى كه زكات تعلّق گرفته باقى بماند ، معامله صحيح است و بر فروشنده واجب است زكات را از باقيمانده و يا از غير آن بپردازد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n( مسألهء 1495 ) اقدام به پرداخت زكات واجب است و تأخير انداختن آن جايز نيست ، مگر اين كه غرض عقلائى داشته باشد ، مثلًا منتظر باشد كه به دست مستحق خاصّى بدهد در اين صورت - بنابر احتياط واجب - بايد آن را مشخص كند و كنار بگذارد ، يا چيزى بنويسد و يا شاهدى بگيرد كه حق فقرا تلف نشود .\r\n( مسألهء 1496 ) جدا كردن زكات جايز است ، ولى عوض كردن آن پس از كنار گذاشتن جايز نيست ، و در اين صورت به عنوان امانت در نزدش باقى ميماند و اگر در حفظ آن كوتاهى كند و يا در رسانيدن آن با وجود مستحق تأخير كند و از بين برود ، ضامن است .\r\n( مسألهء 1497 ) مالك ميتواند به جاى جنس ، قيمت آن را بپردازد ، ولى در اين صورت قيمت روز پرداخت و قيمت محلّ پرداخت ميزان است ، نه قيمت روز وجوب زكات يا محلّ وجود نصاب .\r\n( مسألهء 1498 ) در صورتى كه قيمت زكات را ميپردازد ، بنابر احتياط واجب پول بدهد ، نه لباس و غذا و امثال آنها ، مگر اين كه آن را نافع تر به حال فقير بداند ، در اين صورت قيمت آن را حساب كرده ، به آن مقدار كالا ميخرد و به مستحق ميپردازد .\r\n( مسألهء 1499 ) انتقال زكات از شهرى به شهر ديگر جايز است ، ولى اگر در اثر انتقال از بين برود ، پس اگر در محلّ خود مستحق بوده و ميتوانسته به او بدهد ، ضامن است . و اجازه گرفتن از مجتهد براى نقل ، ضمان را ساقط نمى كند .\r\n( مسألهء 1500 ) اگر زكات را با وجود مستحق به شهر ديگر منتقل كند هزينهء نقل و انتقال بر عهدهء مالك مىباشد .\r\n( مسألهء 1501 ) زكات از عباداتى است كه نياز به نيّت دارد ، و بنابر احتياط واجب هم موقع كنار گذاشتن نيّت كند و هم به هنگام پرداخت .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n( مسألهء 1502 ) به هنگام مشاهده آثار مرگ واجب است فوراً نسبت به پرداخت زكات اقدام كند و يا با نوشتن و شاهد گرفتن ، از ضايع شدن آن مطمئن شود ، ولى در مورد ديگر حقوق شرعى شاهد گرفتن كفايت نمى كند ، بلكه در صورت امكان پرداخت ، حتماً بايد اقدام كند .\r\n( مسألهء 1503 ) به يك فقير بيش از مخارج يك سال نبايد پرداخت شود ، ولى حدّاقل براى آن تعيين نشده ، جز اين كه كمتر از پنج درهم مكروه است و بهتر آن است كه چنين كارى نشود .\r\n( مسألهء 1504 ) كسى كه زكات را دريافت مىكند مستحب است براى مالك دعا كند .\r\n( مسألهء 1505 ) مستحب است به اهل علم سهم بيشترى داده شود و مستحب است خويشاوندان بر ديگران مقدّم شوند و كسانى كه سؤال نمى كنند بر سؤال كننده ها مقدّم شوند . در اينجا ترجيحات ديگرى هست كه در مواردى با مرجّحات مهمتر تعارض پيدا مىكند .\r\n* * * \r\nمبحث دوّم : زكات فطره\r\nزكات فطره از زكاتهاى واجب است و در روايت آمده است كسى كه زكات فطرهاش پرداخت نشود ، ترس آن هست كه در همان سال بميرد ، و در برخى از روايات آمده است با زكات فطره روزه كامل مىشود .\r\n( مسألهء 1506 ) با چهار شرط زكات فطره واجب مىشود :\r\n1 ) بلوغ .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n2 ) عقل .\r\n3 ) آزادى .\r\n( مسألهء 1507 ) بر ديوانه و شخص بيهوش كه بيهوشى او به قدرى حادّ باشد كه عرفاً از قابليّت تكليف بيرون باشد ، زكات فطره واجب نيست ، ولى بيهوشى موقّت كه گاهى همانند خواب عارض مىشود - بنابر احتياط واجب - موجب سقوط فطره نمى شود .\r\n4 ) بى نيازى به معنائى كه در مسأله 1470 گفته شد ، پس اگر فقير باشد ( يعنى مخارج يك سالش موجود نباشد و مخارج روزانهاش تأمين نباشد ) زكات فطره بر او واجب نمى شود .\r\n( مسألهء 1508 ) بايد اين شرايط لحظاتى پيش از غروب شب عيد فطر موجود باشد ، تا لحظهء مغرب واجد اين شرايط باشد ، و اگر برخى از اين شرايط مقارن شب عيد فراهم نباشد ، زكات فطره بر او واجب نمى شود .\r\n( مسألهء 1509 ) مستحب است شخص فقير نيز زكات فطره بدهد و اگر بيش از يك صاع نداشته باشد ، آن را به عنوان فطرهء خود به يكى از اعضاى خانوادهاش بدهد ، او نيز به يكى ديگر ، تا در ميان همهء اعضاى خانواده دست به دست بگردد . و بهتر است فرد آخر آن را به فرد ديگرى كه عضو خانواده نيست بدهد .\r\n( مسألهء 1510 ) در فرض بالا ، اگر برخى از افرادى كه نان خور آن شخص فقير است بى نياز باشد ، نمى توان فطره را به او داد ، و اگر برخى از آنها صغير باشند ، ميتوان فطره را به او داد ، سپس از سوى او به فرد ديگرى داد .\r\n( مسألهء 1511 ) كسى كه شرايط وجوب زكات فطره را دارد ، بايد آن\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nرا از سوى خود و همهء كسانى كه هنگام غروب شب عيد فطر نان خور او به شمار ميآيند بپردازد ، چه نفقهء آنها بر او واجب باشد يا نه ، فاميل باشند يا نه ، مكلّف باشند يا نه ، مسلمان باشند ، يا نه ، حتّى ميهمان و امثال آن كه موقّتآ نان خور او شدهاند .\r\n( مسألهء 1512 ) صرفاً حضور يك فرد هنگام مغرب در شب عيد در خانهء كسى ، ايجاب نمى كند كه زكاتش به عهدهء او باشد ، حتّى اگر چيزى نزد او بخورد ، بلكه هنگامى اين اثر را دارد كه اين حضور به جهت نان خور او بودن باشد .\r\n( مسألهء 1513 ) اگر كسى هزينهء زندگى شخصى را به عهده بگيرد ، براى نان خور او بودن كفايت نمى كند ، بلكه بايد طورى به او مربوط باشد كه تحت سرپرستى او به شمار آيد .\r\n( مسألهء 1514 ) هنگامى كه سرپرست خانواده ، فطرهء اعضاى خانواده را پرداخت كند از گردن آنها ساقط مىشود ، ولى اگر از روى نافرمانى ، جهل ، فراموشى ، يا فراهم نبودن شرايط وجوب ، فطره را پرداخت نكند ، هر كدام از آنها كه بالغ و عاقل و آزاد و پولدار باشد ، بنابر احتياط واجب بايد خودش فطرهاش را پرداخت كند .\r\n( مسألهء 1515 ) فطرهء اولاد هنگامى بر عهدهء پدر است كه نان خور او باشند ، و گرنه به عهدهء كسى است كه نان خور او ميباشند .\r\n( مسألهء 1516 ) فطرهء زن هنگامى بر عهدهء شوهر است كه نان خور او باشد ، و اگر نان خور شخص ديگرى باشد ، فطرهاش نيز بر عهدهء او مىباشد .\r\n( مسألهء 1517 ) در زكات فطره ، گندم ، جو ، خرما و كشمش كفايت مىكند ، اگر چه خوراك متعارف مكلّف و عائلهاش نباشد . همچنين هر\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nخوراك متداولى كه مكلّف عائلهاش را با آن تغذيه مىكند ، مانند : ذرّت ، برنج ، شير و غيره كفايت مىكند . و بهتر از همه خرما ، سپس كشمش مىباشد .\r\n( مسألهء 1518 ) زكات فطره - بنابر احتياط واجب - بايد از نوع سالم غلّات ياد شده باشد و معيوب آن كفايت نمى كند ، مگر اين كه خوراك متداول باشد و مكلّف عائلهاش را معمولًا با آن تغذيه كند .\r\n( مسألهء 1519 ) مقدارى كه بايد از طرف يك نفر داده شود ، يك صاع مىباشد و آن تقريباً سه كيلو و 480 گرم است ، و بهتر است مقدارى بيشتر از اين مقدار باشد .\r\n( مسألهء 1520 ) در زكات فطره ميتوان قيمت آن را پرداخت نمود . و بايد قيمت آن را بر اساس قيمت بازار محاسبه كرد ، نه قيمت رسمى دولتى .\r\n( مسألهء 1521 ) در جايى كه بخواهد قيمت آنها را به عنوان زكات فطره بدهد ، بايد پول آنها را بدهد و نمى تواند كالاى ديگرى به عنوان قيمت آنها پرداخت نمايد .\r\n( مسألهء 1522 ) بايد زكات فطره را روز عيد فطر از طلوع فجر ، تا ظهر شرعى - بنابر احتياط واجب - پرداخت نمايد . و بهتر است اگر بخواهد نماز عيد بخواند ، پيش از نماز عيد پرداخت كند .\r\n( مسألهء 1523 ) اگر دسترسى به فقير ندارد و يا ميخواهد به مستحق خاصّى برساند ، ميتواند آن را از يكى از غلات ياد شده و يا قيمت آن را بر اساس طعام مورد نظرش جدا كرده كنار بگذارد .\r\n( مسألهء 1524 ) اگر كسى تا ظهر روز عيد زكات فطرهاش را كنار نگذاشته باشد ، بنابر احتياط واجب بايد پيش از مغرب به آن اقدام نمايد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n( مسألهء 1525 ) كسى كه روز عيد فطر زكات فطره را جدا نكند و به مستحق نرساند ، بر عمدهء او باقى ميماند و بايد آن را پرداخت نمايد ، اگر چه زمان طولانى شده باشد ، و اگر پرداخت نكرده بميرد ، بايد از طرف او پرداخت شود .\r\n( مسألهء 1526 ) اگر كسى زكات فطره را در ماه رمضان به نيّت تقديم پرداخت كند مانعى ندارد ولى بهتر است در وقتش پرداخت شود .\r\n( مسألهء 1527 ) اگر در شهرى كه زكات فطره را كنار ميگذارد ، مستحق پيدا نشود ، ميتواند آن را به شهر ديگرى منتقل كند ، ولى اگر در آن شهر مستحق موجود باشد ، بنابر احتياط واجب به محل ديگرى منتقل نكنند .\r\n( مسألهء 1528 ) اگر كسى با وجود مستحق زكات فطره را به شهر ديگرى منتقل كند و به مستحق برساند ، كفايت مىكند و بازگرداندن آن به شهر خود لزومى ندارد .\r\n( مسألهء 1529 ) اگر مكلّف در سفر باشد و در آنجا كنار بگذارد ، انتقال دادن به شمار نميآيد و يا اگر وكيلش در شهر ديگرى باشد و از او بخواهد كه در آنجا پرداخت نمايد ، انتقال محسوب نمى شود .\r\n( مسألهء 1530 ) مصرف زكات فطره ، مصرف زكات مال است ، از اقسام هشتگانه كه قبلًا گفته شد ، با همان شرايط . جز اين كه اگر فقير مؤمن يافت نشود ، ميتوان آن را به « مستضعف » پرداخت نمود ، و اين كار مقدّم بر انتقال دادن زكات به شهر ديگر مىباشد .\r\n( مسألهء 1531 ) جايز نيست سيّد هاشمى فطره غير سيّد را بپذيرد ، اگر چه به صورت مستحبّى باشد ، مثل زكات فطرهاى كه شخص فقير آن را داده باشد .\r\n( مسألهء 1532 ) اگر سرپرست خانواده سيّد باشد ، ميتواند فطره خود\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو عائلهاش را به سيّد بدهد ، اگر چه آنها سيّد نباشند .\r\n( مسألهء 1533 ) اگر سرپرست خانواده سيّد نباشد ، نمى تواند فطرهء خود و عائلهاش را به سيّد بدهد ، اگر چه عائلهاش سيّد باشند .\r\n( مسألهء 1534 ) براى يك فقير - بنابر احتياط واجب - نبايد كمتر از يك صاع داده شود ، ولى يك صاع و اندى مانع ندارد ، مثلًا ميتواند سه صاع را به دو نفر بدهد .\r\n( مسألهء 1535 ) مستحب است خويشان و همسايگان را مقدّم بدارد و شايسته است اهل فضل و اهل ديانت را مقدّم بدارد ، چنان كه در زكات مال بيان گرديد .\r\nوالحمدلله ربّ العالمين\r\n* * *\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nاحكام خمس\r\nخداوند متعال براى حفظ حريم رسول اكرم ( صلى الله عليه وآله ) صدقه و زكات را بر خاندان آن حضرت حرام كرده و در مقابل ، خمس را بر آنها واجب فرموده است .\r\n« خمس » حقوقى است كه خداوند آن را براى خود ، رسول اكرم ( صلى الله عليه وآله ) ، اهل بيت پاك و پاكيزه آن حضرت ، بنى هاشم و خويشاوندان نزديك آن حضرت ، در مقابلِ صدقات و زكوات واجب گردانيده است .\r\nتشريع خمس براى بزرگداشت خاندان پيامبر ، ظاهر ساختن جايگاه رفيع آنان ، گراميداشت مقام والاى آنها و حفظ حقوق پيامبر اكرم ( صلى الله عليه وآله ) در مورد آنان است .\r\nبر مؤمنان والامقام است كه در پرداخت آن كوتاهى نكنند تا به اين وسيله حق آنان را ادا كنند و در زمره متجاوزين به حقوق آنان قرار نگيرند ، چنان كه امام صادق ( عليه السلام ) فرمود :\r\n1 - « سخت ترين موقفى كه انسانها در روز قيامت با آن مواجه ميشوند ، جايى است كه صاحب خمس برخيزد و حق خود را مطالبه مىكند » .\r\nبا پرداخت خمس مؤمنان پاك ميشوند ، اموالشان حلال مىشود ، روزى شان افزايش مييابد ، چنان كه امام ( عليه السلام ) فرمود :\r\n2 - « من يكى از ثروتمندترين مردمان مدينه هستم ، ولى خمس را از شما ميپذيرم تا شما پاكيزه شويد » .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nحضرت موسى بن جعفر ( عليه السلام ) ميفرمايد :\r\n3 - « خداوند در مورد روزى بر مؤمنان آسان گرفته ، كه از هر پنج درهم يك درهم را براى پروردگار خود اختصاص دهند و چهار درهم آن را به صورت حلال بخورند » .\r\nسپس فرمود :\r\n4 - « اين گفتار ما بسيار سخت و دشوار است ، به آن عمل نمى كند و بر آن صبر نمى كند جز كسى كه قلبش با ايمان امتحان شده باشد » .\r\nحضرت رضا ( عليه السلام ) در نامهاى كه پيرامون خمس مرقوم فرموده است مينويسد :\r\n5 - « خمس را از ما دريغ نكنيد و خود را تا جايى كه ميتوانيد از دعاهاى ما محروم ننماييد ، زيرا پرداخت خمس كليد روزى شما ، موجب آمرزش گناهان شما ، و اندوخته شما براى روز نياز و بيچارگى شماست . مسلمان كسى است كه به عهدى كه خداوند با او بسته وفا كند ، اما كسى كه با زبانش اجابت كند و با قلبش مخالفت نمايد مسلمان نيست » .\r\nمقدّمه\r\nميزان در وجوب خمس اموال شخصى و استفاده شخص از آنهاست ، پس در اموال عمومى و مباحات اصلى و موقوفات عمومى و خصوصى ، كه در تملّك انسان نيست ، خمس واجب نمى شود .\r\nروى اين بيان خمس مربوط به اموالى است كه عين آنها به تملّك انسان در آمده است .\r\n( مسألهء 1536 ) در وجوب خمس تكليف شرط نيست ، و لذا در اموال كودك و مجنون نيز خمس مقرّر مىشود ، جز اين كه ولى آنها آن را جدا ميسازد و به محلّ تعيين شده مىرساند .\r\nپس از اين مقدّمه ، احكام خمس را در ضمن دو فصل بيان ميكنيم :\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nفصل اوّل : چيزهايى كه به آنها خمس تعلق ميگيرد\r\n( مسألهء 1537 ) در هفت مورد خمس واجب مىشود :\r\nاوّل : غنايم جنگى\r\n( مسألهء 1538 ) غنائمى كه به وسيله جنگ از كفّارى كه نبرد با آنها جايز است ، به دست ميآيد - به تفصيلى كه در كتب مبسوطه بيان شده - بايد يك پنجم آن به عنوان خمس به محلّى كه بعد بيان ميكنيم پرداخت شود .\r\n( مسألهء 1539 ) چيزى كه بدون جنگ از كافر حربى گرفته شود ، به عنوان غنيمت خمس ندارد ، ولى اگر از مخارج سالانهاش اضافه بماند ، به عنوان ارباح مكاسب خمس خواهد داشت .\r\nدوّم : معدن\r\n( مسألهء 1540 ) در طلا ، نقره ، سرب ، آهن ، مس ، آلومينيوم و غير آنها از فلزّات ، همچنين نفت ، گوگرد ، نمك و امثال آنها كه از زمين استخراج ميشوند و عرفاً زمين به شمار نميآيند ، خمس واجب است .\r\n( مسألهء 1541 ) بنابر احتياط واجب در عقيق ، فيروزه ، ياقوت و امثال آنها از سنگهاى قيمتى خمس لازم است .\r\n( مسألهء 1542 ) گچ ، نوره ، سنگ آسياب ، گلِ حمّام و امثال آنها از چيزهايى كه داراى خصوصيتى هستند كه به سبب آن مورد استفاده قرار ميگيرند ، ولى از عنوان زمين بودن خارج نمى شوند ، خمس ندارند ، مگر اين كه از مخارج سالانهاش اضافه بماند .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n( مسألهء 1543 ) خمس در مورد معدن هنگامى واجب مىشود كه ارزش آنچه از يك محل استخراج مىشود ، پس از كسرِ هزينهء استخراج آن به 20 مثقال طلا ( يعنى در حدود 85 گرم طلا ) برسد .\r\nسوم : گنج\r\n( مسألهء 1544 ) گنج عبارت از مالى است كه از گذشتهء دور در زير زمين دفن شده و در اثر گذشت زمان از مالك و وارث آن خبرى در دست نيست .\r\n( مسألهء 1545 ) وجوب خمس در گنج منحصر به درهم و دينار است كه مسكوك باشد ، پس در طلا و نقرهء غير مسكوك ( مانند شمش طلا ) و ديگر جواهرات كه از زير زمين يافت شود ، خمس نيست و يابندهء آن ميتواند آنها را تملّك نمايد و خمس ندارد ، مگر اين كه از مخارج سالانهاش بيشتر باشد .\r\n( مسألهء 1546 ) جواهرات غير مسكوك و آثار عتيقهاى كه از زير زمين در ميآيد ، اگر معلوم باشد قبلًا در تملّك مسلمان بوده است ، بنابر احتياط واجب بين حكم مجهول المالك و ميراثى كه وارث ندارد ، جمع شود .\r\n( مسألهء 1547 ) در گنج هنگامى خمس واجب مىشود كه به حدّ نصاب زكات برسد ، يعنى به مقدار 20 دينار و يا 200 درهم باشد .\r\n( مسألهء 1548 ) اگر مجموع درهم و دينار يافت شده ، روى هم رفته به ارزش 20 دينار و يا 200 درهم باشد ، كفايت نمى كند ، بلكه بايد هر يك از آنها به تنهائى به اين حدّ برسد .\r\nچهارم : جواهرات دريائى\r\n( مسألهء 1549 ) جواهرات و هر چيز ديگرى كه به وسيلهء غوّاصى يا ابزار ديگر از دريا و يا رودخانه بيرون آورده مىشود ، خمس دارد .\r\n( مسألهء 1550 ) بنابر احتياط واجب ، در چيزهايى كه خود به خود از\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدريا بيرون زده مىشود ، مانند چيزهايى كه روى آب قرار ميگيرد و يا به وسيلهء امواج دريا به ساحل انداخته مىشود ، نيز خمس واجب است .\r\n( مسألهء 1551 ) حيواناتى چون ماهى و غير آن كه به صورت زنده يا مرده از دريا به وسيلهء غوّاصى يا هر وسيلهء ديگر استخراج ميشوند ، ملك استخراج كننده مىباشد و خمس ندارد ، مگر اين كه از مخارج سالانهاش اضافه بماند .\r\n( مسألهء 1552 ) وجوب خمس در جواهرات دريائى مشروط به اين است كه ارزش آن پس از كسرِ هزينهء استخراج به يك دينار برسد ، ولى در مورد عنبر كه از روى آب گرفته شود ، بنابر احتياط واجب در كمتر از يك دينار نيز خمس واجب است .\r\nپنجم : زمينى كه ذمى بخرد\r\n( مسألهء 1553 ) زمينى كه كافر ذمّى از مسلمان ميخرد خمس دارد .\r\n( مسألهء 1554 ) اگر كافر ذمّى زمينى را به طريقى غير از خريدن به دست آورد ، بنابر احتياط واجب خمس دارد .\r\n( مسألهء 1555 ) در مورد زمينى كه به سبب زراعت و بنا ، عنوان ديگرى چون باغ ، بستان ، خانه و كاروانسرا بر آن اطلاق مىشود ، نيز بنابر احتياط واجب خمس لازم است .\r\nششم : مال مخلوط به حرام\r\n( مسألهء 1556 ) مالى كه با مال حرام مخلوط شده و حلال آن از حرام تشخيص داده نمى شود ، به وسيله پرداخت خمس حلال مىشود ، خواه بداند كه مقدار حرام كمتر يا بيشتر از يك پنجم بوده ، يا نداند .\r\n( مسألهء 1557 ) در موردى كه مال حرام مشخّص باشد بر آن حكم\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمجهول المالك جارى مىشود و بايد آن را پس از نوميد شدن از پيدا كردن صاحبش ، از طرف صاحبش به فقير بدهد ، و مصمّم باشد كه اگر صاحبش پيدا شود او را راضى كند .\r\n( مسألهء 1558 ) اگر مال حرامى كه با مال حلال مخلوط شده ، ملك شخص نباشد ، بلكه مربوط به عنوان خاص باشد ، مانند حقوق شرعى و منافع اموال وقفى كه مصرف معين دارد ، در اينجا با پرداخت خمس حلال نمى شود ، بلكه بايد به ولى آن مال مراجعه كند و در مورد پرداخت آن با او مصالحه نمايد .\r\nهفتم : مازادِ مخارج سالانه\r\n( مسألهء 1559 ) چيزى كه از مخارج سالانهء خود و خانوادهاش ، از ارباح مكاسب ، يعنى از درآمد حاصله از كسب ، كار ، تجارت ، زراعت ، اجير شدن ، گردآورى اشياء مباح و امثال آنها ، اضافه بماند ، خمس دارد .\r\n( مسألهء 1560 ) چيزى كه از طريقى غير از كسب ، مانند هبه ، حقوق شرعى ، سود حاصله از اموال وقفى ، مال الوصيّه ، مهريّه ، ارثى كه - به جهت دور بودن خويشاوندى - غير منتظره بوده ، چيزى كه در طلاق خلعى گرفته مىشود و امثال آنها خمس دارد .\r\n( مسألهء 1561 ) ميراثى كه از خويشاوند نزديك به ارث ميرسد خمس ندارد .\r\n( مسألهء 1562 ) تملّك قانونى براى صدق استفاده و وجوب خمس كفايت نمى كند ، بلكه تملّك شرعى لازم است ، پس اگر زمين مباحى از طرف دولت به كسى واگذار شود ، تا آن را به وسيلهء احيا تملّك نكند ، مالك نشده و خمس واجب نيست .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n( مسألهء 1563 ) مباحات اصلى ، چون سنگ ، ماسه ، گچ و امثال آنها تا هنگامى كه با حيازت به تملّك شخص درنيامده ، خمس ندارد .\r\n( مسألهء 1564 ) چيزى كه خمس آن پرداخت شده و چيزى كه خمس نداشت ، مانند ميراثهاى معمولى ، اگر افزايش پيدا كند و اين افزايش به آن متّصل باشد و عرفاً با آن يكى باشد ، خمس ندارد ، مانند درختى كه بزرگ شود و حيوانى كه فربه گردد ، حتّى اگر آن درخت يا حيوان را بفروشند ، باز هم خمس ندارد .\r\n( مسألهء 1565 ) چيزى كه خمس آن داده شده و يا خمس نداشت ، اگر چيزى به آن افزوده شود كه جدا از آن باشد و عرفاً با آن يكى نباشد ، خمس دارد ، مانند ميوه درخت ، پشم ، شير و بچهء حيوان ، اگر چه در مثل ميوه و پشم هنوز نچيده باشند و متّصل به درخت و حيوان باشند .\r\n( مسألهء 1566 ) چيزى كه خمس آن داده شده و يا خمس نداشت ، اگر قيمتش در بازار بالا برود ، در زيادى قيمت آن خمس نيست ، خواه براى تجارت تهيه شده يا به عنوان ذخيره و يا براى هزينه كردن ، ولى هنوز مصرف نشده باشد .\r\n( مسألهء 1567 ) جنسى كه براى تجارت خريدارى كرده و خمس آن را پرداخت نموده ، اگر قيمتش بالا رود و به قيمت بالا آن را بفروشد ، افزايش قيمت آن از منافع سال فروش محاسبه مىشود و خمس دارد .\r\n( مسألهء 1568 ) چيزى كه به ارث غير منتظره يا هديه به دستش رسيده ، اگر قيمتش بالا رود و به قيمت بالا آن را بفروشد ، خمس ندارد .\r\n( مسألهء 1569 ) چيزى كه خمس به آن تعلّق گرفته ، اگر افزايش پيدا كند ، خواه متصل يا منفصل باشد ، بر اصل و زياده خمس واجب مىشود ، و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nاگر بعد كاهش پيدا كند ، مثلًا حيوان لاغر شود ، خمس نقص را نيز ضامن است .\r\n( مسألهء 1570 ) چيزى كه خمس به آن تعلّق يافته ، اگر قيمتش در بازار كم يا زياد شود ، خمس آن را مطابق قيمت روز پرداختِ خمس محاسبه مىكند ، و در صورت پايين آمدن قيمت ضامن نيست .\r\n( مسألهء 1571 ) اگر چيزى را به ذمّه بخرد ، سپس قيمت آن را از پولى بدهد كه خمس بر آن تعلّق يافته ، بايد خمس آن پول را بدهد ، خواه قيمت جنس بالا رفته باشد ، يا پايين آمده باشد ، ولى اگر آن جنس را به قيمت بالاتر بفروشد ، سود آن از منافع سال فروش محسوب مىشود .\r\n( مسألهء 1572 ) منظور از مخارج سالانه ، كه در مازاد آن خمس است ، همهء مخارجى است كه انسان براى هدفهاى عقلائى هزينه مىكند ، و با آن نيازهاى خود و خانوادهاش را تأمين مىكند ، از قبيل خوراك ، پوشاك ، مسكن ، دارو و درمان ، يا خواسته هاى شرعى و عرفى خود را جامهء عمل ميپوشاند ، يا به دوستان و همنوعان مواسات مىكند ، يا به ديگران انفاق مىكند ، اگر چه عرفاً بيش از شأن او محسوب شود .\r\n( مسألهء 1573 ) ميزان در مخارج سالانه چيزى است كه هزينه شده است ، پس اگر در موارد لازم هزينه نكرده و صرفه جوئى نموده ، و هزينهء آن تا پايان سال مانده ، خمس بر آن تعلّق ميگيرد .\r\n( مسألهء 1574 ) نيازمنديهاى زندگى كه « مؤنه » ناميده مىشود ، خمس ندارد ، خواه مانند خوردنيها باشد كه با استفاده از آنها عين آنها تلف مىشود ، يا مانند مسكن ، لباس ، وسائل خانه و ماشين باشد كه خود و خانوادهاش از آنها استفاده ميكنند و عين آنها باقى ميماند و يا از قبيل\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nپرداخت مهريّه و قرضهاى انباشته شده باشد ، كه چيزى در مقابل به دست انسان نميآيد .\r\n( مسألهء 1575 ) سرمايه ، ابزار كار ، كارگاه ، ماشين حمل و نقل ، ساختمان و دكوراسيون محلّ كسب جزء مؤنه نيست و خمس دارد .\r\n( مسألهء 1576 ) اگر به دست آوردن سود ، مشروط به هزينه كردن اموالى چون كرايهء محل ، اجرت نگهبان ، باربر ، بيمه ، بهداشت و ديگر ادارات دولتى باشد ، اين هزينه ها از سود حاصله كسر مىشود ، سپس از منافع سال محسوب ميگردد .\r\n( مسألهء 1577 ) اگر كسى مثلًا 100000 تومان پول مخمّس داشت و آن را در مقدّمات كسب و كار هزينه كرد ، اين مبلغ از سود حاصله كسر مىشود ، اگر چيزى اضافه باشد فقط به آن خمس تعلّق ميگيرد .\r\n( مسألهء 1578 ) كسى كه 100000 تومان پول مخمّس در مقدّمات كسب صرف كرده ، اگر آخر سال فقط 50000 تومان موجودى داشته باشد ، چيزى بر او واجب نيست ، پس اگر كاهش موجودى ضرر محسوب مىشود ، در پايان سال بعد مازادِ 50000 تومان خمس دارد ، ولى اگر ضرر محسوب نشود ، بلكه طبيعى باشد كه در سال اوّل كمتر استفاده داشته باشد ، در پايان سال دوّم مازادِ 100000 تومان خمس دارد .\r\n( مسألهء 1579 ) آغاز سال براى محاسبهء مخارج سالانه ، از تاريخ نخستين سودى است كه به دست انسان ميرسد ، به هر وسيلهاى كه باشد و سالهاى بعد نيز بر همان مبنا تنظيم و محاسبه مىشود .\r\n( مسألهء 1580 ) كسى كه آغاز سالش را نميداند براى تعيين آغاز سال با حاكم شرع مصالحه مىكند .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n( مسألهء 1581 ) كسى كه چندين شغل دارد ، نمى تواند براى هر كدام سال جداگانه بگيرد ، بلكه بايد براى همه آنها يك مبدء تعيين كند ، چه در طول سال سودى برده باشد يا نه .\r\n( مسألهء 1582 ) مكلّف بايد در آغاز سالش همهء پولهاى موجود و اجناس موجودى را كه با استفاده از آنها از بين خواهد رفت ( مانند خوردنيها ) محاسبه كند و خمس آنها را پرداخت كند .\r\n( مسألهء 1583 ) لوازم خانه و آشپزخانه كه از منافع سال خريدارى شده و تا پايان سال مورد استفاده قرار نگرفته خمس دارد ، اگر چه براى سالهاى بعد مورد نياز است .\r\n( مسألهء 1584 ) پارچه ندوخته ، لباس دوخته پوشيده نشده ، كتاب و هر كالاى ديگرى كه تا پايان سال مورد استفاده واقع نشده ، خمس دارد .\r\n( مسألهء 1585 ) جهيزيهء دختر كه متعارف شده در طول سالها به تدريج تهيّه مىشود ، خمس دارد .\r\n( مسألهء 1586 ) ساختمانى كه در طول سالها ساخته مىشود و در سالهاى بعد آمادهء سكونت مىشود ، خمس دارد .\r\n( مسألهء 1587 ) لباس و زيور آلاتى كه مدّتها مورد استفاده قرار گرفته ، اگر بعد از مورد استفاده بودن خارج شود خمس ندارد .\r\n( مسألهء 1588 ) لباس و زيور آلاتى كه ديگر مورد نيازش نيست ، اگر آنها را بفروشد ، در صورتى كه آنها را خريده بود و به قيمت بالاتر بفروشد ، سود حاصله از منافع سال محسوب مىشود ، ولى اگر هبه يا ارث بوده خمس ندارد ، اگر چه قيمت آن افزايش يافته بود .\r\n( مسألهء 1589 ) براى كسر هزينهء سالانه از منافع سال ، شرط نيست كه\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nاز سود حاصله هزينه كرده باشد ، بلكه اگر از پول ديگرى چون پول قرضى خرج كرده باشد ، ميتواند به همان مقدار از منافع سال كسر كرده ، سپس خمس باقيمانده را محاسبه نمايد .\r\n( مسألهء 1590 ) علاوه بر مخارج سالانه و هزينهء به دست آوردن سود ، كه در مسأله هاى 1574 و 1576 مشروحاً بيان شد ، خسارتها و ضايعاتى كه در طول سال پيش ميآيد ، از منافع سال كسر مىشود ، و فقط به مازادِ موجودى سال قبل ، پس از كسر هزينه ها و خسارتها خمس تعلّق ميگيرد .\r\n( مسألهء 1591 ) اگر سال به پايان برسد و خمس را پرداخت نكند و آن را از سود سال بعد پرداخت نمايد ، اگر منافع سال قبل باقى باشد ، پرداخت خمس از هزينه هاى سال بعد به شمار نميآيد ، و بايد يك پنجم آن را نيز به عنوان خمسِ خمس پرداخت كند ، ولى اگر منافع سال قبل تلف شده باشد ، پرداخت خمس از هزينه هاى سال بعد محسوب مىشود ، و خمس مجدّد واجب نمى شود .\r\n( مسألهء 1592 ) اگر سال به پايان برسد و قسمتى از منافع آن به صورت طلب در ذمّهء مردم باشد و وقت وصول آن فرا رسيده باشد ، خمس آنها بر عهدهء او مىباشد ، پس بايد آنها را وصول كرده ، نسبت به پرداخت خمس آنها اقدام نمايد .\r\n( مسألهء 1593 ) در مسألهء فوق انسان حق ندارد به بدهكاران اجازهء تأخير در اداى دَين بدهد ، مگر اين كه خمس آنها را پرداخت كند و يا به حاكم شرع مراجعه نمايد و اگر بدون مراجعه به حاكم شرع اجازهء تأخير بدهد ، پس اگر بدهكار شيعه باشد ميتواند آن را به تأخير بيندازد و بستانكار پى آمد تأخير آن را به عهده ميگيرد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n( مسألهء 1594 ) به مجرد آنكه سود حاصل شود ، اگر از هزينهء يك سال بيشتر باشد ، خمس به آن تعلّق ميگيرد ، ولى مالك ميتواند پرداخت آن را تا پايان سال به تأخير بيندازد ، و ميتواند در وسط سال آن را پرداخت كند .\r\n( مسألهء 1595 ) كسى كه ميداند به قدرى سود خواهد برد ، كه پس از اداى خمس هزينهء زندگياش تا پايان سال تأمين شود ، تا سود حاصل نشده ، با مجرّد پيش بينى خمس بر او تعلّق نمى گيرد و نمى تواند نسبت به پرداخت آن اقدام نمايد .\r\n( مسألهء 1596 ) تا سال به پايان رسيد و سود حاصله در دست مالك بود ، بايد نسبت به پرداخت خمس آن اقدام كند و تأخير در آن جايز نيست ، و حق تصرّف در آن ندارد ، مگر با اجازهء حاكم شرع ، در غير اين صورت عاصى و ضامن مىباشد .\r\n( مسألهء 1597 ) خمس به عين تعلّق ميگيرد و مالك مخيّر است خمس آن را از خود عين بپردازد و يا قيمت آن را از پول رايج بپردازد ، و نمى تواند معادل آن را از جنس ديگر بپردازد ، مگر با اجازهء حاكم شرع .\r\n( مسألهء 1598 ) اگر مالك پس از تعلّق خمس ، در آن مال تصرّف كند ، آن را بفروشد ، به كسى هبه كند ، اجاره دهد ، ابراءِ ذمّه كند ، يا اجازهء تصرّف بدهد ، اجازهاش نافذ نيست ، و بدون اجازهء حاكم شرع تصرّفش صحيح نيست ، و طرف مقابل حق تصرّف در آن را ندارد و نمى تواند به تصرّف يا اجازهء مالك ترتيب اثر بدهد .\r\n( مسألهء 1599 ) اگر در مسألهء فوق طرف مقابل شيعه باشد ، ميتواند بر اساس اذن عمومى ائمّه ( عليهم السلام ) كه بر شيعيان خود آن را مباح كردهاند ، در آن جنس تصرّف كند و خمس آن به ذمّهء مالك منتقل مىشود ، و اگر در\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمنفعت آن با اجازهء مالك تصرّف كند ، خمس منفعت نيز به ذمّهء او منتقل مىشود و اگر مؤمن همان مال را بدون اذن مالك ولى به وجه شرعى به دست بياورد مثل اينكه تقاص نمايد و يا دين خود را در موقع ندادن بدهكار بر دارد باز هم خمس به عهده مالك است .\r\n( مسألهء 1600 ) در مورد ارث ، اگر ارث گذار قصد اداى خمس داشت ، ولى مرگ به سراغش آمد ، در اين صورت خمس از عين ساقط نمى شود ، بلكه بنابر احتياط واجب بايد خمس آن را جدا كنند ، به ويژه هنگامى كه به آن وصيّت كرده باشد .\r\n* * *\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nفصل دوّم : موارد مصرف خمس\r\nبعد از عصر حضرت رسول اكرم ( صلى الله عليه وآله ) خمس بر دو قسمت مساوى تقسيم مىشود ، نيمى از آن « سهم امام ( عليه السلام ) » است ، كه در زمان ما به حضرت بقيّة الله ارواحنا فداه مربوط مىشود ، و نيمى ديگر « سهم سادات » است ، كه به بنى هاشم مربوط مىشود .\r\n( مسألهء 1601 ) در ميان بنى هاشم بين تيره هاى آنها فرقى نيست ، اگر چه در مقام تزاحم بهتر است كه سادات علوى را بر ديگران ، و در ميان علويان سادات فاطمى را بر غير آنان مقدّم نمود .\r\n( مسألهء 1602 ) در سادات شرط است كه مؤمن و فقير باشند ، چنان كه در فصل زكات ( مسأله 1469 ) بيان گرديد ، ولى در مورد « ابن سبيل » فقير بودن در محلّ تسليم سهم سادات كفايت مىكند ، به شرط اين كه امكان قرض گرفتن بدون اهانت و مشقّت نداشته باشد .\r\n( مسألهء 1603 ) كسى كه ابن سبيل است ، اگر سفرش سفر معصيت باشد ، بنابر احتياط واجب خمس به او داده نمى شود .\r\n( مسألهء 1604 ) به يك فقير بيش از آنچه بتواند هزينهء سالانهاش را با آن تكميل كند ، خمس داده نمى شود . و به ابن سبيل به مقدارى داده مىشود كه او را به شهرش برساند ، مگر اين كه ناگزير از ادامهء سفر باشد ، در اين صورت به مقدارى داده مىشود كه نيازش بر طرف گردد .\r\n( مسألهء 1605 ) كسى كه ادّعا مىكند كه من سيّد هستم ، ادّعايش\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nپذيرفته نمى شود مگر اين كه دو نفر شاهد عادل گواهى دهند و يا سيادتش طورى در ميان مردم مشهور باشد كه از آن اطمينان حاصل شود .\r\n( مسألهء 1606 ) انسان نمى تواند سهم سادات خود را به كسى كه نفقهاش بر او واجب است بدهد ، مگر اين كه او هزينه هائى داشته باشد كه تأمين آن بر او واجب نباشد ، چنان كه در فصل زكات ( مسأله 1486 تا 1488 ) بيان گرديد .\r\n( مسألهء 1607 ) هنگام پرداخت سهم سادات به سادات لازم است به آنها تمليك شود ، يعنى به دست او و يا به دست ولى او داده شود ، و خرج كردن آن در نيازمنديهاى سادات بدون تمليك به آنان كفايت نمى كند .\r\n( مسألهء 1608 ) كسى كه به سادات سهم سادات ميپردازد ، نمى تواند با آنها شرط كند كه آن را در مورد معيّنى خرج كنند .\r\n( مسألهء 1609 ) صرف كردن سهم امام ( عليه السلام ) در عصر غيبت جايز نيست ، مگر در موردى كه اطمينان حاصل شود كه حضرت بقيّة الله ارواحنا فداه به مقتضاى جايگاه رفيع ، ولايت عامّه ، سرپرستى دين و مقام پدرى امت اسلامى كه دارند ، بر هزينه كردن آن در آن مورد رضايت دارند . و اين اطمينان حاصل نمى شود مگر در دو مورد :\r\nاوّل : در راه خدمت به دين مقدّس اسلام ، از طريق برافراشتن پرچم اسلام ، تقويت پايه هاى دين ، اقامهء شعائر مذهبى ، پاسدارى از حريم دين ، دفع متجاوزان به حريم دين ، مقابله با نيرنگهاى دشمنان ، ترويج معارف اسلامى و نشر احكام شرع نبوى .\r\nاز مهم ترين مصاديق آن ، خدمت به اهل علم مخلص و فداكارى است كه با همهء توان مشغول تحصيل علوم دينى ، تحقيق در معارف مذهبى ،\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nترويج احكام اسلام ، ارشاد خلق ، موعظه و پند و اندرز ، تقويت مبانى مذهبى ، اداى وظيفهء اصلاح ، زدودن اختلافات و ديگر مسائلى هستند كه به تهذيب نفوس و تقويت روح مذهبى و نزديك ساختن آنان به خداوند منّان مربوط مىشود .\r\nاين افراد مىتوانند به مقدارى كه هزينهء زندگى شان تأمين شود و عزّت و كرامتشان محفوظ بماند و نيازشان از ديگران بر طرف گردد ، به دور از اسراف ، خوشگذرانى و ثروتاندوزى از سهم امام ( عليه السلام ) استفاده كنند ، تا همهء وقت خود را به انجام وظيفه و اداى رسالت خويش صرف نمايند .\r\nاما كسانى كه به لباس اهل علم در آمده ، به آنها منتسب گرديدهاند ، ولى خدمتى انجام نميدهند و به وظائف خود عمل نمى كنند ، حق استفاده از سهم امام ( عليه السلام ) را ندارند و اگر چيزى از آن دريافت كنند ، در حكم دزد هستند .\r\nبدتر از آنها كسانى هستند كه اين لباس مقدّس را وسيلهء رسيدن به جاه و مقام دنيا قرار دادهاند ، براى آنها مهم نيست كه در چه راهى گام بسپارند و متاع دنيا از چه راهى به دستشان برسد ، آنها به صورت ابزار شيطان در آمده ، وسيلهء تحريف حقايق ، گمراهى غافلان و پوشيده ماندن احكام دين گشتهاند .\r\nخداوند ما را از شرّ اين گروه حفظ كند و از شرّ نفسهاى پليد و اعمال زشت خود مصون بدارد و ما را بر نفسهاى خود غالب كند ، آن چنان كه صالحان را يارى مىكند و آنان را بر هواهاى خود غالب ميسازد . كه او ما را بس است و بهترين وكيل است .\r\nدوّم : براى رفع نيازهاى ضرورى افراد مؤمن و متديّن ، فرياد رسى آنان و رفع پريشانى از آنها ، كه آنان جزء خانوادهء صاحب اين حق حضرت بقيّة الله ارواحنا فداه به شمار ميآيند ، كه تأمين نيازهاى آنها بر آن حضرت لازم\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاست ، و رفع پريشانى آنها براى آن حضرت مهمّ است ، زيرا او پدر مهربانى است كه از غم و اندوه امّتش اندوهگين مىشود و از مشاهدهء پريشانى آنان پريشان خاطر ميگردد .\r\nپس اگر كسى غم و اندوه افراد مؤمن و متديّن را بر طرف كند ، گويى كه غم و اندوه را از دل آن بزرگوار زدوده است و گامى بزرگ در راه انجام رسالت و تأمين آرزوى آن حضرت برداشته است .\r\nدر اين دو مورد نيز بايد تلاش فراوان شود كه با رعايت اولويّتها ، به دور از اغراض شخصى و منافع فردى ، رضايت خاطر آن حضرت به دست آيد ، زيرا كه مال مالِ اوست و حقّ از آنِ اوست .\r\nاگر كسى در اين مورد مصلحت خود را بر مصالح دين مقدّم بدارد ، به آن حضرت خيانت كرده و پايگاه رفيع آن حضرت را خدشهدار ساخته است ، اگر چه خود موقعيّت بس رفيعى در اجتماع داشته باشد و شيطان او را با آرزوهاى دروغين و اوهام باطله فريفته باشد .\r\n( مسألهء 1610 ) كسى كه خمس بر عهده دارد ، نمى تواند سهم امام ( عليه السلام ) را در موارد تعيين شده مستقلًا هزينه كند ، بلكه بايد به حاكم شرع مراجعه كند ، كه او بر همهء ابعاد مختلف احاطه دارد و بر موارد صرف آن آگاهى كامل دارد ، او ميتواند با استمداد از افراد آگاه و امين اين حق را به صاحبان حق برساند .\r\n( مسألهء 1611 ) بر اساس مسألهء فوق صرف سهم امام با نظارت مالك و حاكم شرع خواهد بود ، به اين صورت كه يكى از آنها ديگرى را وكيل خواهد نمود و يا هر دو در مورد محلّ صرف آن ابراز نظر خواهند نمود .\r\n( مسألهء 1612 ) مالك بايد به حاكم شرعى مراجعه كند كه بيش از همه خويشتن دار ، امين ، دورانديش ، آگاه ، مدير و مدبّر باشد ، و براى شناخت او\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nتلاش لازم را انجام بدهد و به شدّت مواظب باشد كه عوامل خارجى او را از انجام وظيفهاش دور نكند ، كه اين در دست او امانت است ، چون به دست حاكم شرع برسد در دست او امانت است و به دست هر كس برسد در دست او امانت است ، همگى بايد تلاش كنند تا رضايت صاحب حق را به دست آورند .\r\n( مسألهء 1613 ) سهم امام ( عليه السلام ) بايد با صدق نيّت ، با اخلاص لازم در عبادات ، با احتياط كامل ، به دور از خواسته هاى شخصى و مصالح فردى پرداخت شود .\r\n( مسألهء 1614 ) اگر حاكم شرع سهم امام را به كسى بپردازد كه او خود را براى صرف آن اهل نميداند ، حق تصرّف در آن پول را ندارد ، زيرا ممكن است حاكم شرع براى دفع شرّ ، دفع خطر ، يا از روى اشتباه در تشخيص ، پس از تلاش و كوشش به او داده باشد و شرعاً معذور باشد ، ولى چنين چيزى كار حرام را حلال نمى كند .\r\n( مسألهء 1615 ) سهم امام اگر به دست نااهل برسد ، همانند ، رشوه و پول حرامى است كه بر اساس گواهى دروغ به دست او برسد ، اين پول همانند پارهاى از آتش است ، اگر چه توسط امام و پيامبر به دست او رسيده باشد .\r\n( مسألهء 1616 ) در باب زكات يكى از مصاديق زكات كارگزارانى است كه زكات را از مردم دريافت كرده به محل خود ميرسانند ، ولى در خمس براى كارگزاران آن چيزى منظور نشده است و مباشرين اين كار جزء مصارف خمس نمى باشند .\r\n( مسألهء 1617 ) مالك نمى تواند خمس را كنار بگذارد ، و اگر اين كار را انجام دهد آن مال به عنوان خمس معيّن نمى گردد . ولى اگر با اجازهء حاكم شرع آن را جدا سازد ، در اين صورت خمس در آن مال قرار ميگيرد\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو ديگر اموالش از خمس آزاد مىشود .\r\n( مسألهء 1618 ) اگر كسى از فقير طلب داشته باشد ، ميتواند با اجازهء حاكم شرع آن را از سهم امام ( عليه السلام ) حساب كند ، ولى در سهم سادات بنابر احتياط واجب چنين كارى صحيح نيست ، بلكه بايد سيّد فقير آن را قبض كند ، سپس قرض خود را پرداخت نمايد .\r\n* * *\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nامر به معروف و نهى از منكر\r\nامر به معروف و نهى از منكر از بزرگترين واجبات دينى هستند كه به وسيلهء آنها جامعه بشرى اصلاح مىشود ، فساد از ريشه و بن كنده مىشود و تباهى از جامعه رخت برمى بندد ، چنان كه خداوند متعال فرموده است :\r\n[ كُنتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنكَرِ 
  ] « 1 » :\r\nيعنى : « شما بهترين امّتى هستيد كه براى مردم پديد آمدهايد ، كه به معروف ( نيكى ) امر ميكنيد و از منكر ( بدى ) باز ميداريد » و فرموده است :\r\n[ وَلْتَكُن مِّنكُمْ أُمَّةٌ يَدْعُونَ إِلَي الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ وَأُوْلَئِكَ هُمُ الْمُفْلِحُونَ 
  ] « 2 » :\r\nيعنى : « بايد از ميان شما گروهى باشند كه مردم را به سوى خير فرا خوانند ، به نيكى فرمان دهند و از زشتى باز دارند ، و آنان رستگارانند » .\r\nرسول اكرم ( صلى الله عليه وآله ) فرمودند : « هنگامى كه امّت من امر به معروف و نهى از منكر را فرو گذارند ، منتظر عذاب الهى باشند » .\r\nامام رضا ( عليه السلام ) فرمود : « امر به معروف و نهى از منكر كنيد ، و گرنه اشرار بر شما مسلّط ميشوند ، نيكان شما خدا را ميخوانند ، ولى دعاهايشان\r\n\r\n\r\n","description":"","footnote":"\r\n( 1 ) سورهء آل عمران : آيهء 110 .\r\n( 2 ) سورهء آل عمران : آيهء 104 .\r\n","page_name":" 319 ","page_number":319},
  {"content":"\r\n\r\nمستجاب نمى شود » .\r\nامام باقر ( عليه السلام ) فرمود : « امر به معروف و نهى از منكر راه پيامبران و شيوهء صالحان است ، كه به وسيله آنها واجبات برپا مىشود ، راهها امن ميگردد ، كسبها حلال مىشود ، ستمها دفع ميگردد ، زمين آباد مىشود ، انتقام از دشمنها گرفته مىشود و كارها سامان مييابد » .\r\nرسول اكرم ( صلى الله عليه وآله ) فرمود : « چگونه مىشود حال شما هنگامى كه زنهايتان فاسد و جوانانتان تبهكار شوند و شما امر به معروف و نهى از منكر نكنيد ؟ » .\r\nپرسيدند : مگر چنين روزى پيش ميآيد ؟ فرمود : « بلى و بدتر از آن نيز . پس چگونه مىشود حال شما هنگامى كه امر به منكر و نهى از معروف كنيد ؟ » .\r\nگفتند : اى رسول خدا ، مگر چنين وضعى رخ ميدهد ؟ فرمود : « آرى و بدتر از آن . چگونه خواهيد شد هنگامى كه « معروف » را « منكر » و\r\n« منكر » را « معروف » بينگاريد ؟ » .\r\n( مسألهء 1619 ) امر به معروف و نهى از منكر به صنف خاصّى - چون روحانيان - اختصاص ندارد ، بلكه بر فرد فرد امّت لازم است كه وظيفهء خود را در رابطه با اين فريضهء الهى انجام دهند .\r\nو اينك مسائل مربوط به آن را در دو بخش بيان ميكنيم :\r\n* * *\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nبخش اوّل : امر به معروف و نهى از منكر\r\nو شرايط آنها\r\n( مسألهء 1620 ) امر به معروف و نهى از منكر دو مرحله دارد :\r\nاوّل : مرحلهء قلبى ، يعنى هر فرد با ايمان بايد با « معروف » آشنا باشد ، با آن انس بگيرد و خود را با آن تطبيق دهد و « منكر » را تشخيص دهد و از آن متنفّر باشد و در دلش از آن بيزارى بجويد . و اين همان انكار قلبى منكر است كه بر همگان واجب است و وجوب آن به هيچ مقدّمهاى جز شناخت معروف و منكر مشروط نيست .\r\nاين مرحله از مراحل امر به معروف و نهى از منكر از لوازم كمال ايمان است ، روح ايمان است ، ملازم ايمان است و هرگز از ايمان جدا نمى شود . و لذا هنگامى كه كار نيكى انجام دهد خوشحال مىشود و هنگامى كه مرتكب گناهى شود ناراحت مىشود ، نادم ميگردد و خود را سرزنش مىكند . و لذا رسول اكرم ( صلى الله عليه وآله ) و پيشوايان معصوم ( عليهم السلام ) فرمودهاند :\r\n« كسى كه از انجام كار نيك خوشوقت و از ارتكاب گناه اندوهگين شود ، او مؤمن است » .\r\nچنين شخصى اگر از ديگران نيز كار نيكى مشاهده كند خشنود مىشود ، با او انس ميگيرد و به او تبريك ميگويد ، و چون از آنها كار زشتى ببيند ، اندوهگين مىشود ، از آن كار و صاحب آن ناراحت مىشود و در دلش از آن بيزارى ميجويد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاميرمؤمنان ( عليه السلام ) ميفرمايد : « مردم را خشنودى و ناخشنودى دور هم گرد ميآورد ، اگر كسى به كردارى رضايت دهد در زمرهء آنان داخل مىشود و چون از كردارى بيزارى جويد از زمرهء آنان بيرون ميرود » .\r\nبايد افراد مؤمن و متدين شديداً به اين موضوع اهتمام بورزند و از كوتاهى و تنبلى در آن به شدّت پرهيز كنند ، كه اگر در جامعه گناه زياد شود و مردم با آن خو بگيرند ، به تدريج عادى مىشود و آن ابراز انزجار و شدّت عمل لازم كمكم از بين ميرود و اشخاص متديّن نيز با آن انس ميگيرند و احياناً از زشتى آن غفلت ميورزند .\r\nچنان كه اگر كار نيك نيز در جامعه كم بشود به تدريج ناشناخته مىشود و افراد از آن دورى ميجويند و كمكم به صورت منكر جلوه مىكند ، چنان كه در حديث شريف به آن اشاره شده است . اينجاست كه روح ايمان افسرده مىشود و شعله هاى آن بى فروغ ميگردد و مورد خشم پروردگار قرار ميگيرد .\r\nدوّم : مرحلهء عملى ، يعنى در صدد برخورد عملى در آمدن با افرادى كه معروف را ترك ميكنند ، يا مرتكب كارهاى زشت ميشوند . تا گام مؤثّرى براى اصلاح فرد و جامعه از طريق امر به نيكى ها و نهى از زشتى ها برداشته شود ، كه هدف از تشريع فريضهء امر به معروف و نهى از منكر نيز همان است .\r\n( مسألهء 1621 ) برخورد عملى امر به معروف و نهى از منكر نيز سه مرحله دارد :\r\n1 ) مبارزهء منفى ، يعنى ابراز انزجار از افراد تبهكار به وسيلهء اظهار خشم و نفرت و روى گردانى از آنها ، قطع رابطه و قطع نيكى نسبت به آنان .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n2 ) مبارزهء لفظى ، به وسيلهء امر و نهى و پند و اندرز و يادآورى پاداشهاى الهى و كيفرهاى اخروى .\r\n3 ) مبارزهء فعلى ، به وسيلهء زدن ، حبس كردن و مجروح نمودن براى جلوگيرى از وقوع كارهاى ناشايست .\r\n( مسألهء 1622 ) همهء مراحل سه گانهء امر به معروف و نهى از منكر به دو شرط واجب ميشوند :\r\n1 - احتمال تأثير ، يعنى امر به معروف و نهى از منكر موجب شود افراد تبهكار از كارهاى ناشايست دست بكشند و يا افراد ديگر مرتكب گناه نشوند و از آنها پيروى نكنند و در نتيجه اين برخورد عملى موجب كم شدن گناه و مانع گسترش آن باشد .\r\n2 - امن از خطر ، يعنى خطر جانى ، مالى و ناموسى براى خود ، خانواده و ديگر افراد با ايمان نداشته باشد .\r\n( مسألهء 1623 ) هنگامى كه اين دو شرط حاصل شود ، مرحله اوّل و دوّم از مراحل امر به معروف و نهى از منكر واجب مىشود و انسان راهى را بر ميگزيند كه به نظرش مفيدتر باشد و از خشونت پرهيز مىكند ، كه آن موجب تنفّر مردم از دعوت به دين و آيين مىشود ، و در قرآن كريم و سنّت پيامبر ( صلى الله عليه وآله ) تأكيد فراوان شده كه افراد اندرزگو با ملايمت و ملاطفت بر اساس منطق و موعظهء حسنه به سوى پروردگار فرا خوانند .\r\n( مسألهء 1624 ) اما مرحلهء سوم بدون مراجعه به حاكم شرع براى احدى جايز نيست ، و در صورت دسترسى نداشتن به حاكم شرع هنگامى ميتواند اقدام كند كه يقين به اهميّت دفع منكر و ارجحيّت آن نسبت به اعمال خشونت داشته باشد و در هر حال به حدّ اقلّى كه هدف حاصل\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىشود اكتفا نمايد .\r\n( مسألهء 1625 ) كسى كه امر به معروف و نهى از منكر مىكند ، بايد معروف و منكر را دقيقاً بشناسد ، و لذا بايد قبلًا آن را به عنوان مقدّمهء واجب فرا بگيرد ، تا هنگام نياز به وظيفهاش عمل نمايد .\r\n( مسألهء 1626 ) وظيفهء امر به معروف و نهى از منكر در مورد خانوادهء انسان شديدتر و ضرورى تر است ، چنان كه خداوند متعال ميفرمايد :\r\n[ قُوا أَنفُسَكُمْ وَأَهْلِيكُمْ نَاراً 
  ] « 1 » :\r\nيعنى : « خود و خانواده تان را از آتش جهنم باز داريد » .\r\nپس اگر اهل و عيال انسان در انجام واجبات و ترك محرّمات سهلانگارى داشته باشند ، بايد با مراحل سه گانهء ياد شده با آنها برخورد نمايد .\r\n( مسألهء 1627 ) نبايد عواطف پدرى و فرزندى از انجام وظيفهء امر به معروف و نهى از منكر مانع شود ، بلكه بايد همين عواطف او را به انجام اين وظيفه بيشتر وادار كند ، تا آنها را از خشم و غضب پروردگار دور سازد ، كه از عذاب دنيا بسيار شديدتر مىباشد . و اگر در انجام اين وظيفه كوتاهى كند ، همان زن و فرزند براى او و بال ميشوند ، چنان كه خداوند ميفرمايد :\r\n« اى كسانى كه ايمان آوردهايد ، برخى از همسران و فرزندان شما دشمن شما هستند ، از آنها دورى كنيد . . . كه اموال و اولادتان وسيلهء آزمايش شما هستند و پاداش بزرگ در نزد خداوند است » .\r\n* * *\r\n\r\n\r\n","description":"","footnote":"\r\n( 1 ) سورهء تحريم : آيه 6 .\r\n","page_name":" 324 ","page_number":324},
  {"content":"\r\n\r\n\r\nبخش تكميلى\r\n( مسألهء 1628 ) كسى كه امر به معروف و نهى از منكر مىكند بايد راهى را انتخاب كند كه تأثير بيشتر داشته باشد ، او را زودتر به هدف برساند و راهى استوارتر و مطمئنتر باشد .\r\n( مسألهء 1629 ) يكى از مهمترين عوامل تأثير امر به معروف و نهى از منكر آن است كه بر اساس صداقت و اخلاص باشد ، چنان كه فرمودهاند :\r\nاگر موعظه از قلب برخيزد بر دل مينشيند و اگر از زبان برآيد از گوش تجاوز نمى كند » .\r\nاز اينجاست كه تأثير سخنان ائمّه ( عليهم السلام ) بيش از هر فرد ديگرى بود ، شيعيان آنها نيز بايد به آنها تأسّى كنند ، راه آنها را بپويند و با شيوهء آنها آراسته شوند ، كه براى هر پيروى پيشوايى است كه بايد از او پيروى كند و راه او را دنبال نمايد .\r\n( مسألهء 1630 ) از مهم ترين عوامل تأثير امر به معروف و نهى از منكر ، عمل كردن خود انسان است به آنچه به مردم ميگويد ، به معروفى امر نكند جز اين كه خود به آن عامل باشد و از منكرى نهى نكند جز اينكه خود ترك نموده باشد ، چنين شخصى با كردار خود بيش از گفتارش در اصلاح جامعه اثر ميگذارد .\r\n( مسألهء 1631 ) كسى كه ديگران را به انجام اعمال نيكو و ترك اعمال ناشايست دعوت كند و خود به آن عمل نكند ، اگر اين دعوتش از روى ريا و نفاق باشد ، اين دعوت براى او وِزر و وَبال خواهد بود و موجب بدبختى او خواهد شد ، و اگر دعوتش صادقانه باشد و كوتاهى او در عمل در اثر\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nسهلانگارى باشد ، روز قيامت دچار حسرت خواهد شد ، زيرا خواهد ديد كه ديگران در پرتو اطاعت از پند و اندرز او به سعادت رسيدهاند ، و لى خود در اثر سستى و سهلانگارى به هلاكت افتاده است . خداوند منّان ميفرمايد :\r\n[ أَتَأْمُرُونَ النَّاسَ بِالْبِرِّ وَتَنسَوْنَ أَنفُسَكُمْ وَأَنتُمْ تَتْلُونَ الْكِتَابَ أَفَلَا تَعْقِلُونَ 
  ] « 1 » :\r\n« آيا مردم را به نيكى فرا ميخوانيد و خود را فراموش ميكنيد ، در حالى كه شما كتاب ميخوانيد ، آيا هيچ نميانديشيد ؟ » .\r\nرسول گرامى اسلام ( صلى الله عليه وآله ) در ضمن وصيّت خود به ابوذر 0 فرمود :\r\nاى اباذر گروهى از بهشتيان از فراز بهشت به گروهى از دوزخيان ميگويند : ما در پرتو تعليمات شما اهل بهشت شديم ، شما چرا به دوزخ در آمديد ؟ در پاسخ ميگويند : ما شما را به كارهاى نيك توصيه ميكرديم ولى خود به آن عمل نمى كرديم » .\r\nخثيمه ميگويد : امام باقر ( عليه السلام ) فرمود : « به شيعيان ما برسانيد كه هيچكس به آنچه در نزد پروردگار هست جز با عمل نميرسد . و به شيعيان ما برسانيد كه در روز قيامت كسانى بيش از همه افسوس ميخورند كه عدالت را براى ديگران توصيف كنند ، ولى خود راه ديگرى برگزينند » .\r\nاز خداوند سبحان ميخواهيم كه ما و همهء مؤمنان را از چنين فاجعهاى مصون بدارد و ما را در راه خير ثابت قدم نمايد و به آنچه مايهء رضايت و خشنودى اوست رهنمون سازد ، كه او مهربانترين مهربانان است .\r\n* * * -\r\n\r\n\r\n","description":"","footnote":"\r\n( 1 ) سورهء البقرهء : آيه 44 .\r\n","page_name":" 326 ","page_number":326},
  {"content":"\r\n\r\n\r\nبخش دوّم : بخش از گناهان كبيره\r\nدر اينجا به شمارش گناهان كبيرهاى بسنده ميكنيم كه ترك آنها ملاكِ عدالتى است كه در موارد فراوانى معتبر است و بر اساس روايات دورى از آنها گناهان صغيره را ميشاند .\r\n( مسألهء 1632 ) ظاهراً منظور از آنها به گناهان كبيره گناهانى است كه براى آنها وعدهء آتش داده شده ، يا در روايات از آنها به گناهان كبيره ياد شده ، و يا ثابت شده كه آنها از اين گناهان مهم تر ميباشند .\r\n( مسألهء 1633 ) پس از شرك به خداوند و كفر به آنچه خداوند نازل فرموده ، گناهان كبيره عبارتند از :\r\n1 ) يأس و نوميدى از رحمت خداوند ، اگر چه در مورد يك امر دنيوى باشد ، همانند شفاى بيمار ، يا رفع گرفتارى .\r\n2 ) در امان دانستن خود از انتقام پروردگار .\r\n3 ) عاق والدين شدن و قدر مسلّم از آن بدى كردن به آنهاست ، در حدّى كه با صلهء رحم كردن به آنها سازگار نباشد و در رديف قطع رحم كردن با آنها باشد ، در غير اين صورت عاق بودن ثابت نمى شود ، اگر چه از نظر شرعى خلاف ، بلكه گاهى حرام باشد .\r\n( مسألهء 1634 ) اطاعت از پدر و مادر و نيكى به آنها ، در صورتى\r\nكه ترك آن عرفاً قطع رحم باشد ، واجب است ، در غير اين صورت\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nواجب نيست .\r\n4 ) كشتن مؤمن و يا كسى كه در حكم مؤمن باشد ، از ديوانه و كودك ، حتّى سقط جنين و كمك به كشتن آن ، اگر چه با يك كلمه باشد .\r\n( مسألهء 1635 ) زدن ، ناسزا گفتن ، اهانت كردن و خوار نمودن مؤمن نيز ، اگر به ناحق باشد ، از گناهان كبيره مىباشد .\r\n5 ) نسبت ناروا به مرد و زن مؤمن دادن ، بلكه هر نسبت ناشايست به فرد با ايمانى كه عفيف و پاكدامن باشد ، اگر چه در اين حدّ كه كار ناشايستى در حق او ثابت نشده باشد .\r\n6 ) خوردن مال يتيم ، بلكه مال هر مؤمن به ناحق .\r\n7 ) فرار از ميدان جنگ ، در جنگى كه شرعاً واجب باشد .\r\n8 ) ربا خوارى ، بلكه ربا دادن ، نوشتن سند ربا و گواه شدن بر آن نيز از گناهان كبيره است .\r\n9 ) زنا .\r\n10 ) لواط - ( همجنس بازى دو مرد ) .\r\n11 ) سُحق - ( همجنس بازى دو زن ) .\r\n12 ) قيادت ، يعنى واسطه شدن بين دو نفر براى رابطه نا مشروع .\r\n13 ) سحر و جادوگرى .\r\n14 ) كهانت .\r\n( مسألهء 1636 ) پذيرش سخن ساحر و كاهن جايز نيست ، بلكه از گناهان كبيره است ، ولى گوش دادن به گفتار آنها بدون ترتيب اثر\r\nمانعى ندارد .\r\n( مسألهء 1637 ) هرگونه پيشگويى نسبت به حوادث آينده ، اگر به صورت حتمى باشد حرام است و گرنه مانعى ندارد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n15 ) دروغ پردازى ، به ويژه هنگامى كه از زبان خدا و پيامبر و امامان باشد .\r\n( مسألهء 1638 ) فتوا دادن بدون علم ، شهادت دروغين و هر گونه تهمت و افترا بستن به يك مؤمن كه موقعيّت او را پايين بياورد ، از گناهان كبيره است . و اگر به آنها سوگندى ضميمه شود ، گناه كبيرهء ديگرى خواهد بود ، به ويژه در جايى كه وسيلهء پايمال شدن حق مسلمانى شود كه در بسيارى از احاديث چنين سوگندى از گناهان كبيرهء فلاكت بار و فسقآور تعبير شده است .\r\n( مسألهء 1639 ) براى دفع ضرر از جان و مال خود و برادر ايمانى دروغ جايز است ، اگر چه با سوگند همراه باشد .\r\n16 ) امتناع از پرداخت زكات و حقوق واجبه و حق النّاس .\r\n17 ) خوردن شراب و هر چيز مست كننده .\r\n18 ) ترك نماز ، روزه ، حج و زكات .\r\n19 ) پيمان شكنى .\r\n20 ) قطع رحم و آن عبارت است از ترك احسان متداول به خويشاوندان ، ولى در موردى كه متداول نباشد ، قطع رحم به شمار نميآيد ، به ويژه در مواردى كه حداقل آن را به جا آورده باشد ، از قبيل سلام و رفت و آمد .\r\n21 ) تعرّب بعد از هجرت ، يعنى كوچ كردن به شهر و ديارى كه در آنجا معارف دينى كاهش يافته ، بر ناآگاهى او افزوده خواهد شد .\r\n22 ) دزدى .\r\n23 ) خوردن ميته ، خون ، گوشت خوك و هر چيزى كه هنگام بريدن سر آن نامى جز نام خدا ( از بت و غيره ) بر آن برده شود .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n24 ) قماربازى ، اگر چه بدون برد و باخت باشد .\r\n( مسألهء 1640 ) بازى با ورق ، تخته نرد ، شطرنج ، دومينه و هر بازى ديگرى كه بر اساس برد و باخت طرح ريزى شده حرام و از گناهان كبيره است .\r\n( مسألهء 1641 ) همانطور كه بازى شطرنج حرام است ، خريد و فروش آلات شطرنج ، خوردن پول آن ، نگهدارى و محافظت آلات و ابزار آن نيز حرام است ، اگر چه از طريق خريدارى به دست نياورده باشد .\r\n( مسألهء 1642 ) تماشاى شطرنج باز و سلام كردن بر او در حال بازى حرام و از گناهان كبيره است .\r\n25 ) خوردن مال حرام ، چون پول ميته ، شراب ، هر چيز مست كننده ، اجرت زن بدكاره ، اجرت فرد پيشگو ، پول آلات شطرنج ، اجرت زن خواننده ، پول سگ غير شكارى ، مال يتيم ، پول ربا پس از آگاهى از آن ، پول زمامداران ستمگر ، پولى كه با داورى قاضى جور به دستش آيد - اگر چه حق خودش باشد - و رشوه قضاوت ، اگر چه به حق داورى كند .\r\n26 ) كم فروشى و كم گذاشتن در پيمانه و ترازو .\r\n27 ) كارگزارى براى ظالمان ، بلكه مطلق همكارى با آنان ، خواه به صورت كار كردن براى آنها باشد ، يا وابستگى داشتن به دستگاه آنها باشد ، و يا هر گونه كارپردازى براى آنها به صورت استخدام و جعاله و غيره باشد ، مگر اين كه براى يارى رسانيدن به مؤمنان باشد و متضمّن ستم بر آنها نباشد و يا از روى اجبار و اضطرار باشد .\r\n28 ) بودن انسان از كسانى كه مردم از شرّ او در امان نباشند و از زبان او در هراس باشند .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n29 ) تكبّر و فخر فروشى بر مردم و خود را برتر از آنها پنداشتن .\r\n30 ) اسراف و ولخرجى ، و آن عبارت است از مرز نشناختن در هزينه كردن بدون انگيزهء عقلائى ، كه تباه كردن مال به شمار آيد .\r\n31 ) جنگ و ستيز با دوستان خدا و هميارى و هم سوئى با دشمنان خدا .\r\n32 ) اشتغال به كارهاى بيهوده . مثل زدن تار ، طبل ، نى ، سرنا ، فلوت و ديگر آلات موسيقى ، كه مبتنى بر طرب و التذاد باشد و انسان را از حالت جدّى خارج نموده ، به نوعى سبكى برخاسته از غرائز نفسانى واداشته و با تنظيم آهنگهاى موسيقى او را در مسيرى كه مورد نظر باشد - از شادى و سرور ، غم و اندوه ، نخوت و غرور ، و يا غير آنها از هواهاى منظور - قرار دهد .\r\n33 ) غناء عبارت است از صدائى كه مشتمل بر كشيدن آن با آهنگ خاصى كه خاصيّت آن سبب طرب با قصد لهوى و سرگرمى بودن است بطورى كه نزد اهل فسق وفجور متعارف است . مگر غناى زن براى زنان در خصوص شب عروسى به شرط اينكه از آلات لهوى استفاده نشود بلكه بنابر احتياط واجب از طبل نيز استفاده نشود .\r\n( مسألهء 1643 ) چنان كه اشتغال به غنا و كارهاى بيهوده حرام است ، گوش دادن و تحت تأثير قرار گرفتن از آنها نيز حرام است ، ولى شنيدن آنها به صورت گذرا بدون گوش دادن و تحت تأثير قرار گرفتن مانعى ندارد .\r\n34 ) اصرار بر گناهان صغيره ، يعنى تكرار كردن آنها به جهت بياهميّت شمردن آنها ، به طورى كه انسان ديگر خودش را براى ارتكاب آنها سرزنش نكند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n35 ) سخن چينى و دو به هم زنى ، و آن عبارت از اين كه انسان بدگوئى ديگرى را در حق شخصى براى او نقل كند .\r\n36 ) ريا ، كه برخى از مسائل آن در مبحث وضو بيان گرديد .\r\n37 ) نيرنگ زدن به مؤمن ، از طريق خلاف جلوه دادن چيزى بر او ، كه اگر واقعيت آن را متوجّه ميشد ، براى انگيزهء دينى يا دنيوى بر آن اقدام نمى كرد .\r\n38 ) كتمان شهادت ، حتّى در موردى كه از او نخواسته باشند كه ببيند و به هنگام لزوم گواهى دهد بنابر احتياط واجب .\r\n39 ) فحش و ناسزا\r\n40 ) غيبت مؤمن و آن عبارت است از بدگوئى و بيان كردن نقاط ضعف كسى در پشت سرش ، ولى اگر در حضورش باشد غيبت نمى باشد ، اگر چه حرام است . و اگر عيب كسى را بدون قصد كشف راز و بدون قصد كوچك كردن او مطرح كند ، غيبت نمى باشد ، اگر چه حرام است .\r\n( مسألهء 1644 ) در چند مورد غيبت جايز است :\r\n1 - در مورد عيب ظاهر ، مانند عجله و شتابزدگى ، به شرط اين كه آن را بزرگ نكند و چهرهء نفرت انگيزى از آن ترسيم نكند . چه رسد به اين كه چيزى را كه عيب نيست به صورت عيب جلوه دهد ، از قبيل لاغرى ، ندارى ، سبزهروئى و امثال آنها .\r\n2 - در مورد شخص متجاهر به فسق كه پرده حيا را دريده و كار خلاف را در حضور همگان انجام ميدهد ، در اين صورت ميتواند عيب مخفى او را نيز بازگو كند و يا در حضور كسى كه از او پوشيده ميدارد نيز مطرح نمايد ، ولى كسى كه فقط در حضور دوستان نزديكش كه همراز او هستند\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nگناه مىكند ، متجاهر به فسق به شمار نميآيد .\r\n3 - كسى كه مورد ستم واقع شده ، ميتواند از ستمگر بدگوئى كند و بگويد كه با او چگونه معامله كرده است ، ولى نمى تواند از عيبهاى مخفى او سخن بگويد .\r\n4 - در مورد بدعتگزار ، يعنى كسى كه در دين بدعت گذاشته ، تا آبرويش برود و از ديدگان مردم ساقط شود ، تا ضررش به دين نرسد . و همچنين است كسى كه ترس آن ميرود كه ضررش به دين برسد ، ولى در اينجا بايد به مقدار ضرورت اكتفا كند ، يعنى فقط به مقدارى از او غيبت كند كه ضررش به دين نرسد .\r\n5 - براى دفع ضرر از شخص ، يا گوينده و يا مؤمن ديگر ، البته در اين مورد تنها در جايى غيبتش جايز است كه اهميّت دفع ضرر از حرمت غيبت مهم تر باشد .\r\n( مسألهء 1645 ) در مقام مشورت براى خيرخواهى مشورت كننده ، نمى توان عيبهاى پوشيدهء مؤمن را برملا كرد ، بلكه ميتواند او را به چيزى كه مصلحتش ايجاب مىكند راهنمائى نمايد ، بدون اين كه عيب طرف را براى او بازگو كند ، مگر اين كه بيان عيب هنگام نصيحت موجب دفع ضررى باشد كه بداند شارع مقدّس براى دفع چنين ضرر مهمّى رضايت به پردهبردارى از عيب او دارد و براى اين كار نمى توان معيار مشخّصى بيان كرد .\r\n( مسألهء 1646 ) ظاهر اين است كه در موقع اداى شهادت ، اگر اثبات حق خدا و يا حق مردم متوقّف بر بيان عيب مخفى باشد ، جايز است ، چنان كه در باب حدود ، ضمانت و معاملات پيش ميآيد ، ولى اگر مثلًا ميخواهد به فسق كسى شهادت دهد تا مردم پشت سرش نماز نخواند ، جايز نيست .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n( مسألهء 1647 ) گوش دادن به غيبت ، اگر مورد خطابِ غيبت كننده باشد ، حرام است ، زيرا اگر غيبت كننده شنوندهاى نداشته باشد به هدف خود نخواهد رسيد ، ولى اگر مخاطب او نباشد و شنيدنش به معناى رضا دادن به گفتهء او نباشد ، مانعى ندارد .\r\n( مسألهء 1648 ) ردّ غيبت و دفاع از غيبت شونده واجب است ، به اين صورت كه سخنان او را طورى توجيه كند كه معلوم شود آن مطلب عيب نيست و يا عذر او را بيان كند و يا به نحوى او را از ادامه دادن غيبت منصرف كند . ولى اگر بداند كه با اين برخورد غيبت كننده جرأت بيشترى خواهد يافت و بيش از پيش براى عيب جوئى تحريك خواهد شد و دلايل بيشترى براى سخنان خود بيان خواهد كرد ، وجوب دفاع ساقط مىشود .\r\n( مسألهء 1649 ) غيبت كننده علاوه بر توبه بايد از كسى كه غيبت او را كرده حلاليّت بطلبد ، اگر ممكن نباشد و يا بترسد كه اين كار مفاسدى به دنبال داشته باشد ، بايد در حق او استغفار نمايد و اين در همه مواردى كه ستمى بر بندهاى انجام شده جارى است .\r\nتوجه : گناهان كبيره به آنچه بيان شد اختصاص ندارد و شرح و بيان همه آنها در اين صفحات نمى گنجد و لذا به مقدار ياد شده بسنده كرديم ، چنان كه شرح گناهان غير كبيره نيز مجال بيشترى ميطلبد .\r\n* * *\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nبخش تكميلى : پيرامون توبه\r\nخداوند منّان از روى رحمت بيكران و عنايت بى پايان ، درِ توبه را به روى بندگان خطاكارش گشوده ، در آيات بسيارى از قرآن كريم بندگان را به سوى توبه تشويق و تحريص نموده است .\r\nرسول گرامى اسلام و پيشوايان معصوم ( صلوات الله عليهم اجمعين ) نيز در احاديث فراوانى گنهكاران را به طرفِ توبه تشويق نمودهاند .\r\nدر حديثى آمده است : هنگامى كه انسان مرتكب گناهى شود ، خداوند منّان تا هفت ساعت به او مهلت ميدهد ، اگر در اين مدّت توبه كند ، آن گناه در نامه اعمالش ثبت نمى شود . اگر توبه نكند يك گناه در نامهء اعمالش نوشته مىشود ، و تا زمانى كه روح در بدن دارد و آثار مرگ را مشاهده نكرده ، راه توبه باز است . چنان كه در احاديث فراوان بر آن تأكيد شده است .\r\nاز اين رهگذر شرعاً و عقلًا بر مؤمن واجب است تا متوجّه گناهى شد فوراً توبه كند و فرصت را از دست ندهد ، پيش از آنكه اجل به صورت ناگهانى فرا رسد و يا در اثر تكرار گناه قلبش سياه شود و بر آن مُهر زده شود ، ديگر از خواب غفلت بيدار نشود ، از مستى عصيان هشيار نگردد و در زُمرهء كسانى قرار بگيرد كه خدا را فراموش كردهاند و خداوند نيز آنها را از ياد خويشتن غافل نموده است و گرنه خداوند هرگز به بندگانش ستم نمى كند .\r\nكسى كه توبه مىكند بايد از كردار خود نادم و پيشمان شود ، گذشته را\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nجبران كند و در مورد آينده تصميم قطعى بگيرد كه هرگز دورِ گناه نگردد ، تا به اين وسيله « توبهء نَصوح » در حق او محقّق شود ، كه در قرآن و احاديث تأكيد فراوان بر آن شده است .\r\nاگر باز هم نفس بر او چيره شود و شيطان در دلش رخنه كند و گناه را در برابر ديدگانش جلوه دهد و يك بار ديگر مرتكب گناه شود ، بايد هر چه زودتر توبه كند و توبهاش را استوار سازد ، تا در اثر تكرار گناه راه توبه به رويش بسته نشود و اين درِ رحمت همواره به رويش گشاده بماند . خداوند بندهاى را دوست دارد كه گناهان او را از توبه باز ندارد .\r\nانسان هر قدر گناهش بزرگ باشد ، بايد از رحمت پروردگار مأيوس نشود ، كه آن خود يكى از گناهان كبيره مىباشد ، و آن يكى از دامهاى بزرگ شيطان است ، كه آن را فرا روى بندگان نهاده و به اين وسيله انسانها را به ذلّت و هلاك ميكشد .\r\nاز خداوند منّان ميخواهيم كه ما را از حيله هاى شيطان دور بگرداند و از اشتباه در گفتار و كردار باز دارد ، حسن عاقبت به ما كرامت فرمايد ، پايان عمر ما را با توبه و مغفرت و سعادت مقرون نمايد . كه او ولى مؤمنان و مهربانترين مهربانان است . او ما را بس است و بهترين وكيل مىباشد .\r\nوالحمدلله ربّ العالمين\r\n« پايانِ بخش عبادات »\r\n* * *\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nبخش معاملات\r\n\r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\n\r\nاحكام تجارت\r\nبحث تجارت در يك مقدّمه ، دوازده فصل و يك خاتمه بيان مىشود .\r\n\r\nمقدّمه معاملات حرام\r\nكسب حلال و تلاش براى به دست آوردن روزى ، يكى از مستحبّاتى است كه بر آن تأكيد فراوان شده است :\r\n1 ) رسول اكرم ( صلى الله عليه وآله ) فرمود : « عبادت هفتاد جزء دارد ، برترين آنها طلب روزى از رهگذر كسب حلال است » .\r\n2 ) امام باقر ( عليه السلام ) فرمود : « كسى كه براى بى نياز شدن از مردم و تأمين نيازهاى خانوادهاش و رفع مشكلات همسايگانش به دنبال دنيا برود ، در حالى در روز قيامت با خداوند ملاقات مىكند كه صورتش همانند ماه شب چهارده ميدرخشد » .\r\n3 ) امام كاظم ( عليه السلام ) فرمود : « كسى كه براى تأمين معاش خود و خانوادهاش به دنبال روزى حلال برود ، همانند مجاهدى است كه در راه خدا جهاد مىكند » .\r\nروايات در اين رابطه بسيار فراوان است و نقل همهء آنها در اينجا ميسّر\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nنيست ، ولى آنچه لازم است در اينجا بيان شود اين است كسى كه براى طلب روزى حلال تلاش مىكند بايد دقيقاً مواظبت كند كه از كسبهاى حرام و نامشروع به شدّت پرهيز كند . رسول گرامى اسلام در خطبهء مشهور خود كه در حجّة الوداع ايراد نمود ، در اين رابطه فرمود :\r\n4 ) آگاه باشيد كه پيك وحى ، حضرت روح الأمين ، به دل من الهام نمود كه هرگز كسى نمى ميرد ، جز هنگامى كه همهء روزياش را به طور كامل دريافت كرده باشد ، پس تقوا را پيشهء خود سازيد و در طلب روزى راهى نيكو برگزينيد ، و به تأخير افتادن آن - به جهت آزمايش - شما را وادار نكند كه آن را از راه حرام به دست آوريد ، زيرا خداوند روزى را در ميان بندگان از راه حلال مقرّر فرموده است و آن را از راه حرام تقسيم نكرده است .\r\nكسى كه تقوا را پيشهء خود سازد و از مسير صبر و شكيبائى منحرف نشود ، خداوند روزى او را از راه حلال به او عنايت ميفرمايد ، ولى اگر كسى پرده درى كند و در اين راه شتاب نمايد و روزى خود را از راه حرام به دست آورد ، خداوند به همان مقدار از روزى حلال او كسر مىكند و در روز قيامت به شدّت مورد مؤاخذه قرار ميگيرد .\r\nروايات در اين رابطه بسيار فراوان ، و از حدّ شمار بيرون است .\r\n( مسألهء 1650 ) تنها راه در امان ماندن از حرام - در كسب و غير آن - آموختن احكام شرعى مىباشد . و لذا بايد مؤمنان به اين امر به شدّت اهتمام بورزند و هرگز در آن سستى و تنبلى نكنند ، تا حدود الهى محفوظ بماند و احكام شرع اجرا شود و دادوستدها پاكيزه گردد ، چنان كه از اصبغ بن نباته روايت شده كه گفت :\r\n5 ) از وجود مقدّس اميرالمؤمنين ( عليه السلام ) شنيدم كه بر فراز منبر ميفرمود :\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n« اى گروه بازرگانان ! نخست احكام فقهى را بياموزيد ، سپس به دادوستد بپردازيد » .\r\nاين جمله را مولاى متّقيان سه بار تكرار كرد ، سپس فرمود :\r\n« به خدا سوگند ، در ميان اين امّت ، ربا از حركت مورچه بر روى سنگ صاف مخفى تر است . ايمان خود را به راستى و درستى بيمه كنيد ، كه سوداگران تبهكارند و تبهكاران در آتش هستند ، مگر آن تاجرى كه به درستى بستاند و به درستى بفروشد » .\r\nو در حديث ديگرى فرمود :\r\n6 ) « كسى كه بدون فراگيرى احكام فقهى به دادوستد بپردازد ، در ربا فرو ميرود و در آن غوطهور مىشود » .\r\nآنچه مايهء تأسّف است اين است كه بسيارى از افراد متديّن نخست معاملهاى را انجام ميدهند ، سپس حكم شرعى آن را جويا ميشوند ، و يك مرتبه متوجّه ميشوند كه به مشكل سختى دچار شدهاند و راه رهائى از پيامدهاى آن بسيار دشوار است ، در حالى كه اگر پيش از اقدام به معامله ، حكم شرعى آن را ميپرسيد به چنين مشكل شرعى دچار نمى شد و از پيامدهاى آن در امان بود . از خداوند ميخواهيم كه توفيق علم و عمل به همهء ما عنايت فرمايد .\r\n* * * پس از آشنائى با نكات ياد شده ، مسائل كسب هاى حرام را به شرح زير بيان ميكنيم :\r\n( مسألهء 1651 ) خريد و فروش شراب و هر مست كنندهء ديگرى حرام است و گرفتن پول در مقابل آن نيز به شدّت حرام است و از اقسام « سُحت »\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبه شمار آمده است . و خوردن آن از گناهان كبيره محسوب ميگردد .\r\n( مسألهء 1652 ) خريد و فروش مردار حرام است ، ولى خريد و فروش پشم و مو و ديگر اجزاء آن كه روح در آنها حلول نمى كند ، مانعى ندارد .\r\n( مسألهء 1653 ) خريد و فروش حيوانى كه نميدانيم تذكيه شده است يا نه ، جايز نيست ، مگر آنكه احراز شود كه تذكيه شده است .\r\n( مسألهء 1654 ) خريد و فروش حيوانى كه تذكيه نشده ولى پاك است ، مانند ماهى ، بنابر احتياط واجب جايز نيست .\r\n( مسألهء 1655 ) حيوانى كه از بازار مسلمانها و از دست مسلمان خريدارى شود ، در حكم تذكيه شده مىباشد .\r\n( مسألهء 1656 ) حيوانى كه از كشورهاى غير اسلامى آورده شود ، در حكم تذكيه شده نمى باشد ، اگرچه از دست مسلمان خريدارى شود ، مگر اينكه احتمال بدهيم كه آن شخص ذبح شرعى شدنش را احراز كرده است .\r\n( مسألهء 1657 ) خريد و فروش خوك و سگ حرام است ، مگر سگ شكارى ، و آن سگ آموزش يافتهاى است كه به خوبى بتواند شكار كند .\r\n( مسألهء 1658 ) خريد و فروش سگ آموزش ديده جايز است ، اگرچه سلوقى نباشد ، و خريد و فروش سگ آموزش نديده جايز نيست ، اگرچه سگ سلوقى باشد .\r\n( مسألهء 1659 ) خريد و فروش حيوانات درنده و ديگر حيوانات حرام گوشت ، اگر هدف رائج از آنها منحصر به استفادهء حرام نباشد ، جايز است ، به جز بوزينگان ، كه خريد و فروش آنها بنابر احتياط واجب جايز نيست .\r\n( مسألهء 1660 ) خريد و فروش ديگر اعيان نجسه - به جز آنچه در بالا گذشت - در صورتى كه منفعت حلال مورد اعتنائى داشته باشند و به\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nخاطر آن اقدام به معامله شود جايز است ، مانند مدفوع براى كود و خون به جهت تزريق .\r\n( مسألهء 1661 ) خريد و فروش عين نجس كه منفعت حلال نداشته باشد و يا مورد اعتنا نباشد و يا به خاطر آن اقدام به معامله نشود ، جايز نيست .\r\n( مسألهء 1662 ) خريد و فروش چيز پاكى كه منفعت حلال نداشته باشد ، مانند ماهى هاى حرام ، جايز نيست .\r\n( مسألهء 1663 ) چيزهايى كه در بالا نام برديم و گفتيم كه خريد و فروش آنها جايز نيست ، هر نوع دادوستد با آنها حرام مىباشد ، پس اگر يكى از آنها اجرتِ اجاره ، كار مزد جُعاله ، مورد بذل طلاق خُلعى و به جاى بدهى تعيين شود جايز نيست .\r\n( مسألهء 1664 ) شرابى كه قابل تبديل به سركه است ، ميتوان آن را به جاى طلب اخذ كرد ، ولى بايد آن را تبديل به سركه نمود ، و فروش آن پيش از تبديل به سركه جايز نيست .\r\n( مسألهء 1665 ) چيزهايى كه در بالا نام برديم و گفتيم هرگونه دادوستد با آنها حرام است ، قابل تملّك ميباشند ، يعنى انسان ميتواند به وسيله حيازت و دست نهادن بر آنها ، و به وسيلهء مالكيّت اساسِ آنها و يا به وسيلهء مالكيّت قهرى - چون ارث - آنها را به تملّك خود در آورد .\r\n( مسألهء 1666 ) پس از تملّك اعيان نجسه ، ميتوان از آنها در راه حلال استفاده كرد ، مثلًا ميته و مدفوع را براى كود به كار برد و سگ را براى شكار و نگهبانى آموزش داد .\r\n( مسألهء 1667 ) عين نجسى كه مالك دارد ، كسى نمى تواند بدون اجازهء مالك از آنها استفاده كند و مالك ميتواند براى اجازهء تصرّف و رفع\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nيد از آنها پولى دريافت كند ، ولى بايد قصد معامله نكنند و آن پول را به عنوان قيمت دريافت ننمايند .\r\n( مسألهء 1668 ) كسى كه عين نجسى را براى استفادهء حرام از آن ميخواهد به دست آورد ، به هيچ عنوان نمى تواند پولى را در برابر آن پرداخت نمايد ، حتّى به عنوان رفع يد و اجازهء تصرّف نيز بنابر احتياط واجب .\r\n( مسألهء 1669 ) چيزهاى پاكى كه با ملاقات نجس متنجّس شده ، اگر قابل تطهير باشند و يا در حال ناپاكى منفعت حلال مورد اعتنائى داشته باشند ، مثل نفت و روغن كه به مصرف سوختن ميرسند ، خريد و فروش آنها جايز است .\r\n( مسألهء 1670 ) موادّ خوراكى اگر متنجّس شوند بايد هنگام فروش به مشترى گفته شود ، همچنين است در مواد غير خوراكى ، هنگامى كه نجس بودن عيب محسوب شود و نگفتن آن تدليس ( نيرنگ ) به شمار آيد . بلكه بنابر احتياط واجب در هر صورت گفتن آن به خريدار لازم است .\r\n( مسألهء 1671 ) خريد ، فروش و ساختن وسائلى كه با آن شكل در راه حرام و يا تقويت باطل به كار ميروند ، مانند بت ، صليب ، آلات قمار ، آلات موسيقى و كتابهاى گمراه كننده ، حرام است ، و اگر بقاى آنها ترويج باطل محسوب شود ، بايد آنها را از بين ببرند و يا شكل آنها را تغيير بدهند .\r\n( مسألهء 1672 ) در باب امر به معروف و نهى از منكر گفتيم كه گول زدن مؤمن حرام است ، يكى از موارد آن غَشّ در معامله مىباشد ، پس اگر كسى در دادوستد طرف معامله را گول بزند ، به طورى كه به يكى از اركان معامله خلل وارد شود ، مثل اين كه شيره را به جاى عسل بفروشد و مشترى آن را به گمان عسل بخرد ، معامله باطل مىشود .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n( مسألهء 1673 ) اگر فروشنده عيب كالا را مخفى كند و يا جنس آن را به صورت مرغوب تر از آنچه هست جلوه دهد ، معامله باطل نمى شود ، ولى خريدار ميتواند معامله را فسخ كند .\r\n( مسألهء 1674 ) از بين بردن پولهاى تقلّبى واجب نيست ، ولى معامله با آنها - در صورتى كه طرف معامله آگاه نباشد - از باب غشّ در معامله و حرام مىباشد .\r\n( مسألهء 1675 ) خريد و فروش قرآن جايز است ، ولى كراهت دارد . براى رفع كراهت مىتوانند پول را در مقابل جلد آن قرار بدهند و خود قرآن را هبهء كنند و يا به صورت هبه معوّضه معامله كنند .\r\n( مسألهء 1676 ) چيزى كه هم مصرف حلال دارد و هم در حرام به كار ميرود ، فروختن آن جايز است ، اگرچه بدانيم خريدار آن را در حرام صرف خواهد كرد ، مانند فروش انگور به كسى كه ميخواهد از آن شراب تهيه كند و فروش چوب به كسى كه ميخواهد از آن عود و بربط بسازد .\r\n( مسألهء 1677 ) فروش چوب به كسى كه ميخواهد از آن بت و صليب بسازد حرام و باطل است .\r\n( مسألهء 1678 ) فروش چوب و امثال آن به كسى كه ميخواهد از آن چيزى بسازد كه در اديان باطله وسيلهء پرستش قرار ميگيرد نيز - بنابر احتياط واجب - حرام و باطل است .\r\n( مسألهء 1679 ) اجاره دادن اعيان براى استفادهء حرام ، حرام و باطل است ، مانند اجاره دادن خانه و مغازه براى ميگسارى و هرزگى و اجاره دادن ماشين براى نقل و انتقال شراب و امثال آن .\r\n( مسألهء 1680 ) رشوه دادن به قاضى براى داورى ميان طرفين دعوا ،\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nبراى گيرنده و دهنده حرام است و گيرنده حق تصرّف در آن ندارد ، اگرچه به حق داورى كند .\r\n( مسألهء 1681 ) اگر انسان براى گرفتن حق خود راهى جز رشوه دادن نداشته باشد ، در اين صورت براى رشوه دهنده جايز ، ولى براى گيرنده حرام است .\r\n( مسألهء 1682 ) رشوه دادن براى گرفتن حق ديگران از روى ستم ، در غير قضاوت نيز براى گيرنده و دهنده حرام است ، ولى رشوه دادن براى دفع ستم براى رشوه دهنده جايز است .\r\n( مسألهء 1683 ) كسب و تجارت به وسيلهء شرط بندى و گروى قرار دادن در قمار و غير آن حرام است ، و كسى كه برنده مىشود حق تصرّف در گروى ندارد ، به جز در مورد اسب دوانى و تير اندازى .\r\n( مسألهء 1684 ) در شرط بندى فرق نمى كند كه در مورد كارى باشد كه به يكى از طرفين گروگذار مربوط باشد ، مانند مسابقه در كشتى ، شنا ، شعر ، وزنه بردارى و غيره و يا به ديگرى مربوط باشد ، مانند شرط بندى براى باريدن باران يا برنده شدن يكى از تيمها يا اسبها .\r\n( مسألهء 1685 ) بليطهاى بخت آزمائى صورتهاى گوناگونى دارد :\r\n1 ) خريد بليط به معناى گروى گذاشتن در ميان شركت كنندگان باشد ، تا برنده به قيد قرعه آن را تصاحب كند ، به گونهاى كه مال پرداخت شده بدون صاحب بماند ، تا شخص برنده به وسيلهء قرعه آن را تملك نمايد . در اين صورت بليط بخت آزمائى در برابر پول قرار نمى گيرد ، بلكه فقط سندى است براى اثبات شركت در مسابقه . اين صورت از موارد گروگذارى حرام مىباشد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n2 ) خريد بليط به معناى تمليك پول به فرد خاص يا عنوان عام ، به طور رايگان ، يا در برابر آن بليط باشد ، مشروط بر اين كه آن فرد يا عنوان ، اقدام به قرعه كشى در ميان شركت كنندگان نمايد و جايزهء تعيين شده را به شخص برنده تمليك كند . در اين صورت به مجرّد خريد بليط ، پول آن به فرد يا عنوان ميرسد ، و قرعه كشى يك شرط زائد بر تمليك است ، ولى عمل كردن به آن لازم است و تخلّف كردن از آن ، موجب خيار فسخ مىشود .\r\n3 ) دقيقاً همانند تصوير دوّم باشد ، بدون شرط جايزه و قرعه كشى . در اين صورت جايزه و قرعه كشى يك خدمت ابتدائى از سوى آن شخص و يا نهاد ، براى تشويق مردم به خريد بليط خواهد بود ، بدون اينكه به وسيلهء عقد لازم يا شرط لازم ، اجبار و الزامى در كار باشد ، چه پيش از خريد بليط وعدهء جايزه و قرعه كشى از سوى آن فرد يا نهاد ، داده شده باشد ، يا نه .\r\nظاهر اين است كه خريد بليط در اين دو فرض جايز خواهد بود ، به خصوص در فرض سوّم .\r\n( مسألهء 1686 ) بيمهء عمر ، بيمهء حوادث ، از قبيل : سيل ، آتش سوزى ، سرقت و امثال آن ، اگر به اين صورت باشد كه بيمه شونده با ادارهء بيمه قرار داد ببندند كه بيمه شونده ، در برابر جان ، منزل ، محلّ كار ، ماشين و غيره مبلغ مشخّص و معيّنى را يك جا و يا به صورت ماهانه و يا سالانه به اداره بيمه پرداخت كند ، او نيز در مقابل تعهّد كند كه به هنگام وقوع حادثه ، به صورتى كه در متن قرار داد بر آن توافق شده ، جبران نمايد ، مانعى ندارد .\r\n( مسألهء 1687 ) كسى كه قرآن كريم آموزش ميدهد ، اگر اجرت دريافت كند ، مانعى ندارد ، ولى بهتر آنست كه چيزى تعيين نكنند ، بلكه هر مقدارى كه پرداخت كنند راضى شود و بهتر از آن اينست كه چيزى دريافت\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nنكند ، حتى هديه هم در اين رابطه نپذيرد .\r\n( مسألهء 1688 ) اجرت گرفتن براى اجراى عقد نكاح ، صيغهء طلاق و ديگر عقود و ايقاعات مانعى ندارد .\r\n( مسألهء 1689 ) اجير شدن براى كارهاى حرام ، باطل و حرام است ، چنان كه انجام دادن آنها به صورت جُعاله نيز حرام مىباشد .\r\n( مسألهء 1690 ) كسى كه كار حرامى را به عنوان كار مزد و يا جُعاله براى كسى انجام دهد ، مستحق آن اجرت و يا جُعاله نمى شود .\r\n( مسألهء 1691 ) اگر كار گذار نميدانست كه اجير شدن براى كار حرام ، حرام است ، در اين صورت مستحقّ كمترين مبلغ ، بين مبلغ تعيين شده و اجرة المثل مىشود .\r\n( مسألهء 1692 ) منظور از اجرة المثل ، مبلغى است كه عرفاً در مقابل اين مقدار تلاش ، بدون در نظر گرفتن ويژگى كار مورد نظر ، پرداخت مىشود .\r\n( مسألهء 1693 ) در كسبهاى حرام ، دادوستد باطل است و در نتيجه فروشنده حق تصرّف در پول و خريدار حق تصرّف در كالا ندارد .\r\n( مسألهء 1694 ) اگر خريدار و فروشنده ، پس از انجام معامله بر حرمت آن واقف شوند ، بنابر احتياط واجب بايد پول به خريدار و كالا به فروشنده ، و در صورت فوت هر يك از آنها به وارثش باز گردانيده شود .\r\n( مسألهء 1695 ) اگر طرفين معامله از روى نافرمانى به معاملهء حرام اقدام نموده باشند ، بنابر احتياط واجب ، بايد پس از توبه ، پول به خريدار و كالا به فروشنده ، و در صورت فوت هر يك به وارثش باز گردانيده شود . و اگر شناخته نشود و راهى به شناسايى او نباشد ، بايد از طرف او صدقه داده شود .\r\n* * *\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nبخش تكميلى\r\nشيوهء فقها ( رضوان الله عليهم ) بر اين جارى شده كه در ضمن احكام تجارت ، بسيارى از محرّمات را نام مىبرند ، تا حرمت گرفتن اجرت در مقابل آنها روشن گردد ، ولى ما قسمتى از آنها را در فصل « امر به معروف و نهى از منكر » ( در ضمن مسائل 1631 - 1649 ) ياد آور شديم . شايسته است تعداد ديگرى از آنها را كه با اين فصل تناسب دارد ، در ضمن مسائلى ياد آور شويم :\r\n( مسألهء 1696 ) اگر مشّاطه و آرايشگر با آرايش خود عيبى را بپوشاند و يا زيبائى را بيش از آنچه هست جلوه دهد ، مانعى ندارد ، مگر اينكه مستلزم نيرنگ و فريبكارى باشد ، كه آن حرام است و معيار آن در فصل امر به معروف و نهى از منكر بيان شد .\r\n( مسألهء 1697 ) حرام است مرد ريش خود را بتراشد ، مگر اينكه از ريش گذاشتن ضرر معتنابهى به او متوجّه گردد .\r\n( مسألهء 1698 ) حكم خدا با مسخرهء مردم عوض نمى شود . اصولا اهميت دادن به مسخرهء مردم ناشى از ضعف نفس و احساس كمبود و بيتوجّهى به عظمت تعاليم دينى است ، كسى كه ايمانش قوى باشد و به عظمت تعاليم مذهبى آشنا باشد در برابر معترضان ميايستد ، چنان كه حضرت نوح ( عليه السلام ) در برابر معترضان ايستاد و به آنها فرمود : [ إِن تَسْخَرُوا مِنَّا فَإِنَّا نَسْخَرُ مِنكُمْ كَمَا تَسْخَرُونَ 
  ] « 1 » : ( اگر شما نسبت به ما مسخره كنيد ، ما نيز شما را مسخره خواهيم كرد ، آنگونه كه شما مسخره ميكنيد ) .\r\n\r\n\r\n","description":"","footnote":"\r\n( 1 ) سورهء هود : آيه 38 .\r\n","page_name":" 349 ","page_number":349},
  {"content":"\r\n\r\n( مسألهء 1699 ) مقدار لازم در بلندى ريش اينست كه عرفاً بگويند : اين شخص ريشش را نتراشيده است ، و اگر بلندى آن بيش از يك قبضه باشد مكروه است .\r\n( مسألهء 1700 ) تراشيدن موى گونه ها و باقى گذاشتن موى چانه ، اگر به مقدار قابل توجّه باشد ، مانعى ندارد .\r\n( مسألهء 1701 ) اگر هنگام مرتب كردن ريش ، اطراف آن را بتراشد ، يا برخى از موها را با دست و يا با نخ بكند ، مانعى ندارد ، ولى شايسته آنست كه متانت و مردانگى خود را محافظت نمايد .\r\n( مسألهء 1702 ) كشيدن عكس انسان و ديگر جانداران با قلم و يا به وسيله كنده كارى ، چه به صورت برجسته ( سه بُعدى و سايه دار ) باشد ، يا به سبك تابلو ، حرام است .\r\n( مسألهء 1703 ) كشيدن برخى از اندامهاى انسان و ديگر جانداران ، مثلًا كشيدن چهره و يا پاى آنها مانعى ندارد ، مگر اين كه به آن هم عكسِ انسان و يا عكسِ حيوان صدق كند .\r\n( مسألهء 1704 ) در عكس هايى كه مرسوم است همهء اعضاى بدن آشكار نباشد ، مانند عكسهاى نيمرخ ، نيم تنه ، به حال نشسته ، از پشت ميله يا دريچه ، كشيدن آنها به همين صورت ناقص نيز حرام است ، ولى كشيدن عكس پيكر بدون سر مانعى ندارد .\r\n( مسألهء 1705 ) عكس گرفتن با دوربينهاى عكّاسى و ظاهر كردن و چاپ كردن آنها مانعى ندارد .\r\n( مسألهء 1706 ) نگهدارى تابلوهاى جانداران جايز ، ولى مكروه است ، چنان كه خريد و فروش آنها نيز مانعى ندارد ، مگر اينكه لازمهء دادوستد ،\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكشيدن آنها باشد ، مثل اينكه تابلوهائى را ميفروشد كه فعلا موجود نيست و پس از معامله بايد به كشيدن آنها اقدام نمايد ، در اين صورت جايز نيست .\r\n( مسألهء 1707 ) چاپ ، نشر ، نگهدارى ، تبليغ و ترويج كتابهاى گمراه كننده و فساد برانگيز ، اگر موجب گمراهى و فساد و يا تقويت و ترويج انحراف باشد ، حرام است .\r\n( مسألهء 1708 ) انواع فال بينى هاى رايج ، كه با به كار گرفتن مهره ، سنگ ريزه ، جام و امثال آنها ، از پشت پرده خبر ميدهند و هيچ مستند علمى و عقلانى ندارد ، اگر به صورت قطعى خبر دهند ، حرام است و كسب كردن با آن حرام است و تصديق كردن گفتار آنان حرام مىباشد ، ولى اگر به صورت قطعى نباشد ، مانعى ندارد .\r\n( مسألهء 1709 ) « احضار جنّ » اگر به طريق سحر باشد حرام است ، در غير اين صورت جايز است ، مشروط بر اينكه آزار مؤمنى را در پى نداشته باشد .\r\n( مسألهء 1710 ) مراجعه نمودن و يارى جستن از كسانى كه احضار جنّ ميكنند ، در امور مباح ، مانعى ندارد .\r\n( مسألهء 1711 ) خبر دادن از مسائل پشت پرده به وسيلهء احضار جنّ همان حكم فال بينى را دارد ، كه در مسألهء 1708 بيان گرديد .\r\n( مسألهء 1712 ) « احضار ارواح » كه در زمان ما شايع شده ، اگر ايذاء مؤمنى را در پى نداشته باشد ، شرعاً مانعى ندارد و خبر دادن از مسائل پشت پرده ، به وسيله ايجاد ارتباط با ارواح ، همان حكم احضار جن و فال بينى را دارد ، كه در مسألهء 1708 بيان شد .\r\nدر اينجا توجّه خوانندگان گرامى را به چند نكته معطوف ميداريم :\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n1 ) ما معتقديم كه اين ادّعاها از ريشه دروغ است ، برخى از اين مدّعيان احضار ، شيّاد و حقّه باز هستند و برخى ديگر دچار خيالات شدهاند .\r\n2 ) اگر در مواردى اظهارات مدّعيانِ احضار ارواح درست از آب در بيايد ، از تلقينات جنّ و شياطين است ، نه از ارواح مردگان .\r\n3 ) مدّعيان احضار ارواح در ميان گروههاى مختلف ، مطالبى همسو با عقايد آن گروه ، از مردگان نقل ميكنند ، در حالى كه پس از مرگ حقيقت بر همگان روشن مىشود و معنى ندارد كه روح مردهاى مطلب باطلى را تلقين نمايد .\r\n4 ) اگر در مواردى گفتار آنها به حقيقت بپيوندد ، بايد از پذيرش گفتارشان در موارد ديگر به شدّت پرهيز كرد و احتياط را از دست نداد ، زيرا ممكن است جن و شياطين سخنان راستى را منتشر كنند تا اعتماد مردم را به مدّعيان ارتباط با ارواح جلب كنند ، آنگاه به وسيلهء او سخنان باطل را در ميان مردم رواج دهند و آنها را در دنيا و آخرت بيچاره سازند .\r\n5 ) خطرناكتر از همهء اينها ، ادّعاى پوچ و باطل گروهى از مردمان است كه در زمان ما پيدا شدهاند و ادّعا ميكنند كه با ائمّه اطهار ( عليهم السلام ) و يا با اولياى بزرگوار اسلام رابطه دارند و از انوار طيّبهء آنان بر ايشان افاضه مىشود ، و يا نعوذ بالله ادّعا ميكنند كه روح فلان امام يا فلان ولى خدا در آنها حلول كرده است ، آنگاه از زبان آن امام يا ولى سخن ميگويند و امر و نهى ميكنند و افراد ساده و نا آگاه را فريب ميدهند و به استخدام خود در ميآورند و آن بيچاره ها خيال ميكنند فرمان آن شيّادها ، فرمان امام يا ولى خدا مىباشد !\r\n6 ) ما برخى از افراد ساده لوح را مشاهده كرديم كه در اثر تلقينات اين شيّادان - از روى حسن نيّت - به هرگونه سرقت ، خيانت و جنايت مرتكب\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nشدند ، در صورتى كه اگر اندكى در كار خود ميانديشيدند ، متوجّه ميشدند كه چگونه امر بر آنها مشتبه شده است .\r\n7 ) راستى چرا اين انوار درخشان هميشه بر زنان بى سواد ، كودكان بى تميز و افراد ساده و بى فرهنگ افاضه مىشود و هرگز بر يكى از علماى پارسا و مردمان متديّن صاحب خرد و ديگر شخصيتهاى برجستهء علمى و دينى افاضه نمى شود ؟ !\r\n8 ) تجسّم ائمّه اطهار و اولياى ابرار ، در قالب هر فرد ديگر و حلول ارواح طيّبهء آنها در بدن هر فرد ديگرى از نظر شرع ، شديداً محكوم است و اين افكار باطل چيزى جز نيرنگ شيطان نمى باشد ، كه اين دامهاى شيطانى همواره در ميان مردمان ساده و بى فرهنگ و به دور از تعاليم اسلامى و محروم از استاد و مربّى گسترده مىشود .\r\n9 ) در مناطقى كه نور ايمان به سستى گراييده ، ارزشها و معيارهاى مذهبى به فراموشى سپرده شده ، مربّيان دلسوز و آگاه اندك ميباشند ، اين انديشه هاى باطل رشد پيدا مىكند ، و بستر خوبى براى گسترش دامهاى شيطانى براى گمراه ساختن مردمان فراهم مىشود .\r\n10 ) از خدعه ها و نيرنگهاى شيطان به خدا پناه ميبريم و از او ميخواهيم كه ما را در راه راست ثابت و استوار بدارد ، كه او مهربان ترين مهربانان و سرپرست مؤمنان است .\r\n( مسألهء 1713 ) نوحه سرايى و إمرار معاش به وسيلهء آن مانعى ندارد ، اگرچه بهتر است از قبل چيزى تعيين نكنند و بعد هر چه بدهند به آن راضى شوند .\r\n( مسألهء 1714 ) اگر نوحه سرايى مشتمل بر يك خصوصيّت حرامى باشد ، حرام مىشود ، مانند :\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n1 ) نوحه سرايى دروغين ، كه مشتمل بر دروغ باشد .\r\n2 ) ستايش از صفات ناپسند ، چون غارتگرى ، چپاولگرى ، آواز خوانى و امثال آنها ، كه ستايش از آنها موجب ترويج باطل و تشويق مردم به صفات ناپسند مىباشد .\r\n3 ) ستايش از شخص ناپسند ، از قبيل فردى كه سركردهء گمراهى ، يا مشهور به فسق و تجاوز به حقوق مردم باشد ، كه ستايش از او ترويج باطل مىباشد .\r\n( مسألهء 1715 ) معامله با فردى كه اموالش با مال حرامى چون : ربا ، رشوه ، قمار ، دزدى ، ميفروشى و امثال آنها آميخته است ، مانعى ندارد ، مگر در موردى كه انسان بداند پولى كه به او داده مىشود پول حرام مىباشد .\r\n( مسألهء 1716 ) رفتن به خانهء شخصى كه اموالش با حرام آميخته و استفاده كردن از اموال او و نشستن بر سر سفرهء او - با اجازهء او - مانعى ندارد ، مگر در موردى كه بداند آن خانه ، آن شىء و آن غذا - بالخصوص - حرام مىباشد .\r\n( مسألهء 1717 ) پذيرفتن هديه و بخشش از كسى كه اموالش با حرام آميخته است مانعى ندارد ، مگر اينكه بدانيم آن هديه و بخشش - بالخصوص - حرام مىباشد ، در اين صورت نمى توانيم در آن تصرّف كنيم و بايد آن را به مالك اصلياش برگردانيم ، و اگر صاحب اصلى آن را نشناسيم ، حكم مجهولالمالك بر آن جارى مىشود و حكم آن در بخش « لقطه » بيان خواهد شد .\r\n( مسألهء 1718 ) اگر شيعه با غير شيعه معاملهاى انجام دهد كه از نظر شيعه حرام باشد ولى از نظر غير شيعه جايز باشد ، بر شيعه جايز است در آن مال تصرّف كند ، ولى نه از جهت معامله حرام ، بلكه از جهت الزام طرف به مقتضاى آيين خود .\r\n( مسألهء 1719 ) اگر انسان شراب ، گوشت خوك و امثال آنها را به غير شيعه بفروشد ، معامله حرام است ، تسليم جنس نيز حرام است و مستحقِ\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nقيمت آن نمى شود ، ولى اگر اين كار را از روى جهل و يا نافرمانى انجام بدهد ، ميتواند در پول آن تصرّف كند .\r\n( مسألهء 1720 ) اگر مالى از غير شيعه در دست شيعه قرار بگيرد كه از نظر فقه شيعه حقّ او نيست ، ولى طرف به مقتضاى آئين خود ، شيعه را صاحب آن مال ميداند ، شيعه ميتواند در آن مال تصرّف كند .\r\n( مسألهء 1721 ) اگر مال كافرى كه مالش محترم نيست ، به وسيلهء معاملهء حرام در دست شيعه قرار بگيرد ، شيعه ميتواند در آن تصرّف كند ، اگرچه از نظر دين آن شخص مال او نيست .\r\n( مسألهء 1722 ) اگر كسى مالى را در اختيار شخصى قرار ميدهد كه آن را در مورد گروه خاصى ، مثلًا سادات يا فقرا هزينه كند ، و خود آن شخص نيز از آنان باشد ، آيا ميتواند خودش نيز از آن استفاده كند ؟ در اينجا سه صورت است :\r\n1 ) اگر معلوم باشد منظور پرداخت كننده اين است كه اين پول به آن گروه برسد ، چه خود شخص باشد و يا هر فرد ديگرى ، در اين صورت ميتواند خودش نيز از آن هزينه كند .\r\n2 ) اگر معلوم باشد كه منظور پرداخت كننده اين است كه آن را به ديگران برساند و او را فقط به عنوان واسطه انتخاب كرده است ، در اين صورت نمى تواند چيزى را از آن براى خودش بردارد .\r\n3 ) اگر منظور پرداخت كننده معلوم نباشد ، در اين صورت نيز حق برداشت ندارد .\r\n( مسألهء 1723 ) اگر كالائى را به او ميدهند كه آن را بفروشد ، نمى تواند آن را براى خودش بردارد ، مگر در صورتى كه معلوم باشد كه هدف\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nصاحب كالا آن است كه براى خود و يا هر كس بخواهد بفروشد .\r\n( مسألهء 1724 ) اگر پولى را به او بدهند كه با آن كالائى را خريدارى كند ، در اينجا نيز فقط در صورتى ميتواند از كالاهاى خودش براى صاحب پول انتخاب كند كه معلوم باشد منظور صاحب پول اين است كه از خودش و يا هر كس بخواهد خريدارى نمايد . و اين حكم در تمامى نظائر آن جارى مىشود .\r\n( مسألهء 1725 ) در معامله چند چيز مستحب است :\r\n1 ) همواره به ياد خدا بودن\r\n2 ) انجام دادن معامله به طرز شايسته\r\n3 ) استحكام بخشيدن به معامله به وسيلهء اسناد مكتوب\r\n4 ) دست و دل باز بودن در معامله\r\n5 ) پذيرش فسخ معامله در موردى كه طرف اظهار پشيمانى كند .\r\n( مسألهء 1726 ) در تجارت چند چيز مكروه است :\r\n1 ) معاملهاى كه انسان را از اداء نماز در اوّل وقت باز دارد .\r\n2 ) ابراز شكايت از اينكه سودى نمى برد .\r\n3 ) ستايش كالا از سوى فروشنده .\r\n4 ) نكوهش كالا از سوى خريدار .\r\n5 ) تخفيف خواستن خريدار پس از انجام معامله .\r\n6 ) وارد شدن در معامله دو نفر مسلمان ، به اين معنى كه اگر دو نفر در مورد معاملهاى مشغول گفتگو هستند ، پيش از آنكه گفتگوى آنها به نتيجه برسد ، شخص سوّم مداخله كند و بخواهد آن را براى خودش خريدارى كند و يا كالاى خودش را به فروش برساند .\r\n* * *\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nفصل اوّل : عقد بيع\r\nبراى تحقّق يافتن معامله ، بايد فروشنده و خريدار ابراز كنند كه به توافقى كه ميان آنها حاصل گرديد پايبند هستند و به اين معامله جامه عمل ميپوشانند و آن را در خارج تحقّق ميبخشند ، و به اصطلاح « قصد انشاء » ميكنند .\r\n( مسألهء 1727 ) با هر چيزى كه به « قصد انشاء » و پاى بندى به توافق حاصل شده ، دلالت كند ، معامله حاصل مىشود ، مثل :\r\n1 ) اعلام پاى بندى به توافق حاصل شده با زبان\r\n2 ) اعلام پاى بندى به توافق حاصل شده با اشاره\r\n3 ) اعلام پاى بندى به توافق حاصل شده با نوشته\r\n4 ) اعلام پاى بندى به توافق حاصل شده با امضاى پاى ورقهء قرارداد .\r\n5 ) اعلام پاى بندى به توافق حاصل شده با تحويل دادن كالا و تحويل گرفتن بهاى آن ، كه در اصطلاح « معاطات » ناميده مىشود .\r\n( مسألهء 1728 ) در وقوع معامله شرط نيست كه فروشنده و خريدار در يك مجلس باشند و همديگر را مورد خطاب قرار دهند و ابراز توافق در يك مجلس و بدون فاصله قرار بگيرد ، بلكه اگر يكى از طرفين مضمون معامله را در ورقهاى بنويسد و امضا كند و به طرف معامله بفرستد ، او نيز زير آن را امضا كند ، معامله تحقّق ميپذيرد ، مشروط بر اين كه تا آن موقع شخص اوّل بر التزام خود باقى باشد .\r\n( مسألهء 1729 ) اگر ارسال كنندهء سند معامله پيش از امضاء طرف\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمعامله از التزام خود منصرف شود ، معامله محقّق نمى شود ، اگرچه طرف دوّم از انصراف او مطّلع نشود . و در اين صورت ادعاى انصراف او پذيرفته مىشود ، مگر اينكه دروغ بودن ادّعايش معلوم باشد .\r\n( مسألهء 1730 ) معامله بايد قطعى باشد و معاملهء تعليقى صحيح نيست ، و آن اقسامى دارد :\r\n1 ) اگر معامله را به چيزى معلّق كند كه بى گمان حاصل مىشود ، مثلًا در ماه شعبان بگويد : اگر هلال ماه رمضان وارد شود ، من اين كالا را فروختم ، معامله صحيح نيست .\r\n2 ) اگر معامله را به چيزى معلّق كند كه حاصل شدنش معلوم نيست ، مثلًا بگويد : اگر فردا باران ببارد ، من اين كالا را فروختم ، باز هم معامله صحيح نيست .\r\n3 ) اگر معامله را به چيزى معلّق كند كه حاصل است ، ولى او هنگام معامله خبر ندارد ، مثلًا بگويد : اگر زيد مرده باشد ، اين كالا را فروختم و بعد معلوم شود او در آن هنگام مرده بود ، بازهم معامله - بنابر احتياط واجب - صحيح نيست .\r\n4 ) اگر معامله را بر چيزى معلّق كند كه از حصول آن خبر ندارد ، ولى حصول آن شرط صحّت معامله است ، مثلًا بگويد : اگر اين كالا مال من باشد ، آن را فروختم ، در اين صورت معلوم شود كه كالا مالِ او بوده ، معامله صحيح است .\r\n* * *\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nفصل دوّم : شرايط خريدار و فروشنده\r\nبراى فروشنده و خريدار شرائطى هست ، كه عبارت است از :\r\n1 - بلوغ ، پس معاملهء كودك براى خود صحيح نيست ، اگرچه مميّز باشد و مفهوم خريد و فروش را بداند و بر موارد سود و ضرر آگاه باشد ، بلكه حتماً اذن ولى او در صحّت معاملهء او شرط است .\r\n2 - عقل ، پس معامله ديوانه صحيح نيست .\r\n3 - اختيار ، پس اگر كسى را ديگرى ناگزير به خريد و فروش كرده باشد ، و او قدرت مخالفت نداشته باشد ، معاملهاش باطل است ، ولى اگر بعد راضى شود و بر آن صحّه بگذارد ، معامله صحيح مىشود .\r\n( مسألهء 1731 ) اگر كسى را - به حق - مجبور به معامله كنند ، معامله از اوّل صحيح مىباشد .\r\n( مسألهء 1732 ) اگر صاحب مال را به برخى از خصوصيات معامله مجبور كنند ، مثلًا او را وادار كنند كه به قيمت تعيين شده ، يا در محلّ تعيين شده ، يا در ساعت تعيين شده كالاى خود را بفروشد ، ولى او را به اصل معامله مجبور نكنند ، پس او به همان قيمت تعيين شده ، يا در زمان و مكان تعيين شده ، اقدام به معامله بكند ، معامله صحيح مىباشد .\r\n( مسألهء 1733 ) اگر انسان از روى اضطرار اقدام به معامله مىكند ، ولى كسى او را مجبور به اين معامله نكرده است ، مثلًا براى تأمين درمان مريض ، هزينهء زندگى ، يا دادن باج به ستمگر ، خانهاش را ميفروشد ، معامله صحيح است .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n4 - حق تصرّف داشته باشد ، يعنى محجور نباشد ، و آن كالا در تملّك او ، يا در ذمّهء او باشد و يا از طرف صاحب مال ، وكيل يا مأذون در تصرّف باشد و يا بر صاحب مال ولايت داشته باشد .\r\n( مسألهء 1734 ) كودك ، سفيه و كسى كه از تصرّف در مال خود محجور است ، اگر معاملهاى انجام دهد ، نافذ نيست ، مگر اينكه ولى ، وصى ، و يا كسى كه حقّ اجازه دارد ، اجازه دهد ، در آن صورت معامله صحيح و نافذ خواهد بود .\r\n( مسألهء 1735 ) اگر شخص بيگانه بدون اجازهء صاحب مال ، معاملهاى از طرف او انجام دهد ، آن را « بيع فضولى » مينامند ، اگر بعداً صاحب مال و يا كسى كه حق تصرّف در آن دارد ، اجازه دهد ، معامله صحيح مىشود ، اگرچه قبلًا از آن منع كرده باشد ، و يا بعد از فروش آن را رد كرده باشد .\r\n( مسألهء 1736 ) « بيع فضولى » هنگامى با اجازهء صاحب مال نافذ مىشود كه طرف مقابل تا آن هنگام بر التزام خود به معامله پايدار بماند ، پس اگر او پيش از اجازهء صاحب مال ، از معامله منصرف شود ، ديگر اجازه مؤثّر نخواهد بود .\r\n( مسألهء 1737 ) هنگامى كه صاحب مال « بيع فضولى » را اجازه دهد ، لازمهاش اين است كه از هنگام انجام معامله حكم به صحّت شود ، و لذا آثار معامله از هنگام وقوع معامله بر آن مترتّب مىشود . پس اگر حيوانى را به صورت فضولى فروخته باشند ، پس از مدّت زمانى صاحب آن اجازه بدهد ، بچّه ، شير و ديگر منافعش از حين انجام معامله به مشترى تعلّق پيدا مىكند ، و قيمت كالا نيز از همان وقت به تملك فروشنده در ميآيد .\r\n( مسألهء 1738 ) در بيع فضولى اگر در فاصلهء وقوع معامله تا صدور اجازهء مالك ، اگر كسى به آن كالا صدمه بزند ، در برابر مشترى ضامن خواهد بود ، نه فروشنده .\r\n( مسألهء 1739 ) اگر كسى جنسى را به خيال اينكه مال اوست ، يا مال\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nموكّل اوست ، بفروشد و بعد معلوم شود كه مال او نبوده و يا مال موكّلش نبوده ، معامله فضولى مىشود ، صحّت آن موقوف به اجازهء مالك مىباشد .\r\n( مسألهء 1740 ) اگر غاصب چيزى را براى خودش بفروشد ، معامله نافذ نمى شود ، مگر با اجازهء صاحب مال ، پس اگر صاحب مال اجازه دهد ، معامله از طرف او واقع مىشود و قيمت به تملّك او در ميآيد ، و ربطى به غاصب نخواهد داشت .\r\n( مسألهء 1741 ) اگر غاصب چيزى را براى خودش بخرد و پول آن را از مال غصبى بپردازد ، آن معامله از طرف خودش واقع مىشود ، جز اينكه پرداخت آن پول ، تصرّف بى موردى بوده ، و پول كالا را به فروشنده مديون است ، مگر اينكه صاحب پول اجازه دهد ، و لو به شرط پرداخت معادل آن به صاحب پول .\r\n( مسألهء 1742 ) مالك اگر بيع فضولى را اجازه ندهد و خريدار آن را تحويل گرفته باشد ، حق تصرّف در آن ندارد و در حكم مال غصبى است ، چه از فضولى بودن معامله مطّلع بوده يا نه . البتّه در صورت اطّلاع گنهكار نيز مىباشد .\r\n( مسألهء 1743 ) اگر انسان چيزى را كه در آن حق تصرّف داشته ، به ضميمهء چيزى كه در آن حق تصرّف نداشته ، در يك معامله به كسى بفروشد ، معامله نسبت به آنچه حق تصرّف داشته صحيح است و نسبت به آنچه حق تصرّف نداشته موقوف به اجازهء صاحب تصرّف مىباشد .\r\n( مسألهء 1744 ) اگر در فرض بالا صاحب مال اجازه ندهد ، مشترى ميتواند به قرار داد خود در محدودهء ملك فروشنده ملتزم بماند و ميتواند كلّ معامله را به استناد « خيار تبعّض صفقه » فسخ نمايد ، كه احكام آن در باب خيارات گفته خواهد شد .\r\n* * *\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nفصل سوّم : شرايط جنس و بهاى آن\r\n( مسألهء 1745 ) مال عبارت از چيزى است كه همهء عقلا براى بدست آوردن آن با يكديگر رقابت ميكنند ، پس چيزى كه عقلا براى به دست آوردن آن اعتنا نمى كنند ، مال به شمار نميآيد ، مانند حشرات ، آشغالهاى نامرغوب و آب در كنار دريا .\r\n( مسألهء 1746 ) چيزى كه برخى از مردمان براى اهداف خاصّى نسبت به تحصيل آن اقدام ميكنند ، ولى مورد رغبت همگان نيست ، مال به شمار نميآيد .\r\n( مسألهء 1747 ) ظاهر اين است كه در كالا و بهاى آن شرط نيست كه مطابق معيارى كه گفته شد ، ماليّت داشته باشند ، بلكه رغبت خريدار و يا فروشنده به تحصيل آن ، براى اهداف نادر هم كه شده باشد كافى است .\r\n( مسألهء 1748 ) ظاهر اين است كه كار و منفعت را نمى توان در معرض فروش قرار داد ، بلكه آنها را ميتوان اجاره و يا عوضِ كالا ( بها ) قرار داد .\r\n( مسألهء 1749 ) خريد و فروش اشياء قابل انتقال ، مانند خانه ، لباس و غيره ، و حقوق قابل انتقال ، مثل اولويت بهره كشى از زمين خراجى ، و اولويت اجاره كردن ، كه معروف به « سرقفلى » مىباشد ، جايز است .\r\n( مسألهء 1750 ) جنس در معامله بايد مشخّص باشد ، پس اگر بگويد لباس يا خوراك را به يك دينار فروختم ، و خريدار قبول كند ، معامله صحيح نيست .\r\n( مسألهء 1751 ) قيمت نيز در معامله بايد مشخّص باشد ، پس اگر بگويد اين جنس را به يك دينار و يا ده درهم فروختم ، و خريدار بپذيرد ،\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nصحيح نيست .\r\n( مسألهء 1752 ) در اين فرض يك استثنا هست و آن اين است كه بگويد : اين جنس را نقدآ به يك درهم و براى يك ماه به دو درهم فروختم ، و مشترى قبول كند ، اين معامله صحيح است ، جز اين كه به يك درهم و به مدت يك ماه خواهد بود .\r\n( مسألهء 1753 ) استثناى ياد شده مربوط به مواردى بود كه دو قيمت متفاوت براى نقد و مدّت دار تعيين شود ، ولى شامل موارد مشابه نمى شود ، پس اگر بگويد اين جنس را براى يك ماه به يك دينار و براى دو ماه به دو دينار فروختم ، بنابر احتياط واجب معامله باطل است ، زيرا قيمت مشخّص نگرديد .\r\n( مسألهء 1754 ) جنسى كه به طور معمول با وزن يا پيمانه خريد و فروش مىشود ، بايد هنگام معامله وزن يا پيمانهء آن دقيقاً معلوم باشد و نمى توان آن را به صورت تخمينى معامله نمود .\r\n( مسألهء 1755 ) بنابر احتياط واجب در مورد قيمت نيز بايد مقدار آن به طور دقيق معلوم باشد .\r\n( مسألهء 1756 ) بنابر احتياط واجب بايد مقدار هر يك از جنس و چيزى كه به عنوان قيمت در برابر آن پرداخته مىشود ، طبق روالى كه در عرف معمول است ، از قبيل : پيمانه ، وزن ، مساحت ، شمارش و مشاهده ، دقيقاً معلوم گردد .\r\n( مسألهء 1757 ) اگر جنس يا قيمت يا هر دو مجهول باشد ، مثل موارد زير ، بنابر احتياط واجب معامله باطل است :\r\n1 ) آنچه در انبار هست به اين قيمت فروختم .\r\n2 ) اوّلين حيوانى كه به دستم برسد به اين قيمت فروختم .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n3 ) اين جنس را به آنچه در كيسه هست خريدم .\r\n4 ) اين جنس را به قيمت خريد فروختم .\r\n( مسألهء 1758 ) اگر چيزى را كه معمولًا با وزن يا پيمانه معامله ميكنند با شمارش معامله كند ، يا چيزى را كه معمولًا با وزن يا شمارش ميفروشند با پيمانه بفروشد ، بنابر احتياط واجب معامله باطل است .\r\n( مسألهء 1759 ) در مواردى كه چيزى را معمولًا به صورت كلى و سربسته ميفروشند ، معامله صحيح است ، مانند فروش ميوهء باغ و بستان به صورت سالانه براى يكسال و دو سال ، و فروش شير در پستان حيوان .\r\n( مسألهء 1760 ) اگر به طور معمول تعيين مقدار يك جنس در اوضاع و شرايط متفاوت ، مختلف باشد ، خريد و فروش آن در هر حالى مطابق معمول آن حال مانعى ندارد ، مانند ميوهاى كه پيش از چيدن با مشاهده و تخمين روى درخت ، پس از چيدن به صورت عمده فروشى صندوقى و به صورت خرده فروشى با وزن معامله مىشود .\r\n( مسألهء 1761 ) اگر جنسى را در شهرى و يا در فصلى با وزن ، در شهر و يا در فصل ديگرى با شمارش يا پيمانه ميفروشند ، در هر شهر و فصلى مطابق مرسوم آن مكان و زمان معامله كنند ، مانعى ندارد .\r\n( مسألهء 1762 ) اگر پيمانهاى را معيار عدد قرار بدهند ، به اين معنى كه صندوقى را بشمارند و ديگر صندوقها را بر آن اساس محاسبه كنند ، يا آن را معيار وزن قرار دهند ، به اين معنى كه يك گونى را وزن كنند و ديگر گونى ها را بر آن اساس محاسبه كنند ، مانعى ندارد ، مشروط بر اينكه :\r\n1 ) فروشنده و خريدار راضى باشند .\r\n2 ) اختلاف احتمالى صندوقها و گونى ها به قدرى كم باشد ، كه عرفاً\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبا مشخّص بودن مقدار جنس منافات نداشته باشد .\r\n3 ) طرفين به اين مقدار اختلاف راضى باشند .\r\nدر غير اين سه صورت نمى توان درشناخت مقدار به آن كفايت كرد .\r\n( مسألهء 1763 ) در فرض ياد شده ، پس از انجام معامله با رضايت طرفين ، اگر مقدار تفاوت معلوم شود ، هيچيك از طرفين معامله حق رجوع در مورد مقدار تفاوت به يكديگر ندارند .\r\n( مسألهء 1764 ) كسى كه لازم است مقدار جنس و قيمت را دقيقاً بداند ، متصدّى و مباشر معامله است ، خواه براى خود معامله كند يا از سوى مالك وكيل و صاحب اختيار باشد .\r\n( مسألهء 1765 ) هنگامى كه وكيل تامّ الاختيار از سوى مالك معاملهاى را انجام ميدهد ، اگر مالك مقدار دقيق جنس يا قيمت را نداند مانعى ندارد .\r\n( مسألهء 1766 ) وكيلى كه فقط براى اجراى صيغه عقد وكيل شده ، اگر از مقدار جنس و قيمت آن مطّلع نباشد ، مانعى ندارد .\r\n( مسألهء 1767 ) جنس مشخّصى كه مقدار آن معلوم نيست ، اگر بر اساس قيمت هر واحد بفروشد ، مانعى ندارد ، مثل اين كه گندم موجود در انبار را بر اساس هر تن به هزار دينار ، يا طاقهء پارچهء مشخّصى را بر اساس هر متر به يك دينار بفروشد .\r\n( مسألهء 1768 ) در صورتى كه مقدار جنس و قيمت مشخّص باشد ، ديدن آنها شرط نيست ، اگرچه تشخيص كيفيت آنها از رنگ ، طعم ، مرغوبيّت و غيره فقط به وسيله ديدن ميسّر باشد .\r\n( مسألهء 1769 ) در فرض ياد شده ، اگر ويژگى خاصّى را شرط كنند و پس از معامله معلوم شود كه آن ويژگى نيست ، مشترى ( از باب تخلّف\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nشرط ) حق دارد معامله را فسخ كند .\r\n( مسألهء 1770 ) در همين فرض در مورد صفات و ويژگيهاى جنس كه در ضمن معامله گفتگو نشده ، مشترى هنگام مشاهدهء جنس « خيار رؤيت » دارد ، چنان كه در فصل خيارات 
  ] مسألهء [ 1821 توضيح خواهيم داد . فروشنده نيز هنگام ديدن قيمت - بنابر احتياط واجب - همين حق را دارد .\r\n( مسألهء 1771 ) چنان كه در مسألهء 1759 گفتيم ، چيزى را كه معمولًا به صورت كلى و سربسته ميفروشند و راهى براى تعيين مقدار آن نيست ، از قبيل فروش شير در پستان و جنين در شكم حيوان و ماهى در استخر ، اگر سالم بودن مقدارى از آنها معلوم باشد ، مانعى ندارد ، و گرنه بايد چيز معلوم الوصولى به آنها ضميمه شود و معامله بر مجموع آنها انجام شود . و در اين فرض مجهول بودن مقدار و سلامتى بخشى از مورد معامله مانعى ندارد .\r\n( مسألهء 1772 ) خريد و فروش چيزى كه هنگام معامله وجود خارجى ندارد ، ولى بعد حاصل خواهد شد ، از قبيل فروش پشم گلّهاى كه فعلا پشم آنها ظاهر نشده ، و فروش نوزادهاى گلّهاى كه هنوز حامله نشدهاند ، مانعى ندارد . ولى در مورد ميوه و زراعت تفصيلى است كه در بخش معاملهء ميوه جات بيان خواهد شد .\r\n( مسألهء 1773 ) در جنس مورد معامله شرط است كه مشترى براى به دست آوردن آن قدرت داشته باشد ، و لذا خريد و فروش بندهاى كه گريخته ، شترى كه فرار كرده و يا جنسى كه گم شده ، جايز نيست ، مگر اينكه چيزى به آن ضميمه شود و معامله بر كل آنها واقع شود و تحويل دادن آن ضميمه تضمين گردد . پس اگر جنس اصلى به دست نيايد ، ضميمه تسليم مىشود و معامله باطل نمى شود .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n( مسألهء 1774 ) اگر جنس در دسترس باشد ، ولى فروشنده مشكلى داشته باشد كه فعلا نتواند آن را تحويل دهد ، مثل اينكه فروشنده زندانى باشد و نميدانيم ، آيا پيش از تلف شدن جنس ، از زندان آزاد مىشود يا نه ؟ در اينجا معامله بدون ضميمه مانعى ندارد .\r\n( مسألهء 1775 ) اگر در فرض ياد شده پيش از تحويل جنس ، آن جنس تلف شود ، از جيب فروشنده رفته و بايد قيمت آن به مشترى مسترد گردد .\r\n( مسألهء 1776 ) آنچه در مسائل فوق در مورد جنس گفتيم ، بنابر احتياط واجب در مورد قيمت نيز جارى مىشود .\r\n( مسألهء 1777 ) جنس و چيزى كه در مقابل آن پرداخت مىشود بايد ملك طِلق ( يلهورها ) باشند ، روى اين بيان معاملات زير باطل مىباشد :\r\n1 ) معاملهء اموال وقفى ، به طورى كه در بخش وقف بيان ميگردد .\r\n2 ) خريد و فروش جنسى كه عينِ آن براى هدف خاصّى نذر شده است .\r\n3 ) خريد و فروش چيزى كه نزد ديگرى گرو مىباشد .\r\n4 ) خريد و فروش چيزى كه به صورت مشروط معامله شده و تا مدّت مشخصى حق فروش از خريدار سلب شده است .\r\n( مسألهء 1778 ) در مواردى كه حق ديگرى به جنس تعلّق گرفته ، اگر صاحب جنس آن را بفروشد ، معامله فضولى مىباشد و صحّت آن نياز به اجازه صاحب حق دارد .\r\n( مسألهء 1779 ) اگر شخصى قسم ياد كرده و يا عهد كرده كه آن را نفروشد ، اگر اقدام به فروش آن كند ، معامله صحيح و نافذ است ، جز اينكه فروشنده بايد كفّارهء قسم يا عهد خود را بدهد .\r\n* * *\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nفصل چهارم : احكام خيارات\r\n( مسألهء 1780 ) « بيع » يعنى « خريد و فروش » از عقود لازمه است ، خواه صيغهء عقد خوانده شود ، يا به يكى ديگر از راههايى كه در مسألهء 1727 گفته شد ، دادوستد انجام يافته باشد . درنتيجه پس از تحقّق يافتن معامله ، ولو به صورت « معاطات » ، نمى توان آن را به هم زد ، مگر با توافق طرفين يا حاصل شدن حق فسخ به يكى از طرفين و يا هر دو ، كه به آن « خيار » گفته مىشود .\r\n( مسألهء 1781 ) « خيار » حقّى است كه صاحب آن ميتواند از حقّ خود استفاده كند و معامله را فسخ كند و يا از حق خود بگذرد و معامله را امضا كند .\r\n( مسألهء 1782 ) صاحب خيار پس از ثبوت حق خيار ، اگر به معامله رضايت بدهد و آن را امضا كند ، ديگر نمى تواند آن را فسخ نمايد .\r\n( مسألهء 1783 ) اقسام خيار ده تاست :\r\n1 - خيار مجلس\r\n( مسألهء 1784 ) خيار مجلس مخصوص بيع است و براى هر يك از خريدار و فروشنده ثابت است .\r\n( مسألهء 1785 ) تا هنگامى كه خريدار و فروشنده پس از انجام معامله در كنار يكديگر هستند و از همديگر جدا نشدهاند ، خيار مجلس دارند ، يعنى مىتوانند آن معامله را فسخ كنند .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n( مسألهء 1786 ) اگر طرفين معامله پس از انجام معامله ، سواره يا پياده حركت كنند ، تا هنگامى كه از يكديگر جدا نشدهاند ، خيار مجلس باقى است .\r\n( مسألهء 1787 ) اگر يكى از طرفين معامله پس از انجام معامله بميرد ، خيار مجلس از بين ميرود و طرف معامله حق فسخ ندارد .\r\n( مسألهء 1788 ) اگر طرفين معامله در كنار يكديگر نباشند و معامله را به وسيلهء تلفن و امثال آن انجام بدهند ، از اول خيار مجلس ندارند .\r\n( مسألهء 1789 ) اگر متصدّى معامله يك نفر باشد ، مثل اينكه يك نفر از طرف خريدار و فروشنده وكيل باشد ، و يا از طرف خود اصالةً و از سوى طرف مقابل وكالةً انجام ميدهد ، در اينجا نيز خيار مجلس نيست .\r\n( مسألهء 1790 ) ميزان در ثبوت خيار مجلس ، اجتماع و افتراق متصدّيان معامله است ، چه مالك باشند ، يا وكيل ، ولى و يا مأذون از سوى آنها باشند . ولى اگر كسى فقط براى اجراى صيغهء عقد وكيل باشد ، اجتماع و افتراق او اثر ندارد .\r\n2 - خيار حيوان\r\n( مسألهء 1791 ) خيار حيوان نيز مخصوص بيع است و خيار حيوان از آنِ كسى است كه حيوان به او منتقل مىشود ، چه حيوان به عنوان جنس مطرح باشد ، يا به عنوان قيمت .\r\n( مسألهء 1792 ) اگر حيوانى را در مقابل حيوانى معامله كنند ، به هر يك از طرفين معامله حق خيار حيوان ثابت مىشود .\r\n( مسألهء 1793 ) مدّت خيار حيوان سه روز از وقت انجام معامله مىباشد .\r\n3 - خيار شرط\r\n( مسألهء 1794 ) خيار شرط حق فسخى است كه در ضمن معامله براى\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهر دو طرف و يا يكى از آنها تعيين مىشود .\r\n( مسألهء 1795 ) خيار شرط مدّت معيّنى ندارد ، مدّت و ديگر خصوصيّات آن بستگى به قرارداد طرفين دارد .\r\n( مسألهء 1796 ) يكى از مصاديق خيار شرط ، مواردى است كه در آنها فروشنده شرط مىكند كه مشترى هر وقت پول را برگرداند حق فسخ دارد ، و يا اگر تا فلان وقت پول را برگرداند حق فسخ دارد .\r\n( مسألهء 1797 ) در فرض بالا مدّت بايد دقيقاً مشخص باشد و يا قابل محاسبه باشد .\r\n( مسألهء 1798 ) در اين موارد كه آنها را در عرف « بيع به شرط » مينامند ، اگر زمان تعيين شود و مشترى تا پايان وقت تعيين شده ، پول را برنگرداند ، معامله قطعى مىشود و خيار شرط از بين ميرود .\r\n( مسألهء 1799 ) به جز نكاح و صدقه در همهء عقود لازمه شرط خيار جايز است .\r\n( مسألهء 1800 ) بنابر احتياط واجب در هبه لازمه نمى توان شرط خيار كرد .\r\n( مسألهء 1801 ) در عقود جايزه شرط خيار معنى ندارد .\r\n( مسألهء 1802 ) در ايقاعات شرط خيار صحيح نيست .\r\n( مسألهء 1803 ) وقف با شرط خيار باطل ميشوند ، ولى باطل شدن ديگر ايقاعات با شرط خيار محلّ اشكال است .\r\n( مسألهء 1804 ) اگر در ساير ايقاعات شرط خيار شود ، احتياط واجب آن است كه آنها را بدون شرط اعاده نمايد .\r\n4 - خيار غبن\r\n( مسألهء 1805 ) اگر مشترى چيزى را به بيش از قيمت بازار به مقدار\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nمعتد به بخرد و يا فروشنده چيزى را به كمتر از قيمت بازار به مقدار معتد به بفروشد ، خيار غبن دارند ، مشروط بر اين كه :\r\nاوّلًا : شخص مغبون از تفاوت قيمت توافق شده با قيمت بازار غافل باشد ، پس اگر مطّلع باشد و در عين حال اقدام به معامله كند ، حق فسخ ندارد . مگر اين كه تفاوت بيش از حدّ انتظار باشد .\r\nثانيآ : روند معامله بر اين باشد كه از حدود قيمت بازار خارج نشوند ، چنان كه در غالب معاملات روال بر همان است ، ولى اگر روند معامله غير از اين باشد ، مثل معامله هاى مزايدهاى و معاملهء اشياء كمياب و عتيقه جات ، كه آنها بر اساس نظر اشخاص و ميزان رغبت آنها معامله مىشود ، در آنها خيار غبن جارى نمى شود .\r\n( مسألهء 1806 ) اگر قيمت بازار بر اساس سختگيرى فروشنده ها و چانهزدن مشترى ها در نوسان باشد ، خيار غبن حاصل نمى شود ، به جز در مواردى كه به بيشتر از بالاترين قيمتهاى معتد به و يا كمتر از پايين ترين قيمتهاى معتد به معامله شده باشد .\r\n( مسألهء 1807 ) در مواردى كه قيمتها ثابت است ، مانند كالاهايى كه نرخ رسمى دارند و روال مردم بر آن است كه از حدود قيمت تعيين شده خارج نشوند ، با اندك اختلاف قيمت هم خيار غبن ثابت مىشود .\r\n( مسألهء 1808 ) اگر قيمت اجناس در شهرها ، منطقه ها و محلّه ها مختلف باشد ، چنان كه در زمان ما اين گونه است ، معيار براى ثبوت خيار غبن قيمت محلّى است كه معامله در آنجا واقع شده است ، نه جاهاى ديگر .\r\n( مسألهء 1809 ) معيار در ثبوت خيار غبن ، اختلاف قيمت در موقع انجام معامله است ، نه بالا رفتن يا پايين آمدن آن پس از انجام معامله ، اگرچه فاصلهء زمانى بسيار ناچيز باشد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n( مسألهء 1810 ) كسى كه مغبون شده ميتواند معامله را فسخ كند و يا به قيمت توافق شده قبول كند و نمى تواند بگويد كه من معامله را فسخ نمى كنم ، ولى تفاوت قيمت ميخواهم .\r\n( مسألهء 1811 ) كسى كه مغبون كرده ، اگر بگويد كه شما معامله را فسخ نكنيد ، من تفاوت قيمت را ميپردازم ، شخص مغبون مجبور به قبول نيست ، بلكه ميتواند معامله را فسخ نمايد .\r\n( مسألهء 1812 ) خيار غبن اختصاص به بيع ندارد بلكه در همهء معاملاتى كه بر اساس قيمت بازار انجام مىشود ، چون : صلح و اجاره و امثال آنها جارى مىشود . و خيار غبن در حق عالم بغبن فوريت عرفى دارد .\r\n5 - خيار تأخير\r\n( مسألهء 1813 ) اطلاق عقد ايجاب مىكند كه هر يك از فروشنده و خريدار ، جنس و پول را نقدآ به طرف مقابل تحويل دهد و در مقابل آنچه را كه به وسيلهء اين معامله مالك شده ، از طرف مقابل تحويل بگيرد .\r\n( مسألهء 1814 ) اگر يكى از طرفين معامله ، كالا و يا قيمت را از روى سركشى و يا به جهت ناتوانى تحويل ندهد ، بر طرف مقابل واجب نيست كه او جنس يا قيمت آن را تحويل دهد ، بلكه ميتواند بر طرف مقابل فشار بياورد تا نسبت به تحويل جنس يا قيمت اقدام نمايد .\r\n( مسألهء 1815 ) اگر يكى از طرفين نسبت به تحويل جنس يا قيمت امتناع بورزد و يا از تحويل آن ناتوان باشد ، طرف مقابل ميتواند معامله را فسخ كند ، اين حق فسخ را « خيار تأخير » مينامند .\r\n( مسألهء 1816 ) خيار تأخير اختصاص به بيع ندارد ، بلكه در همهء دادوستدها جارى مىشود و داخل در خيار تخلّف شرط است كه در خيار\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nدهم مطرح خواهد شد .\r\n( مسألهء 1817 ) در خصوص عقد بيع اگر قبض و اقباض از طرفين صورت نگيرد ، با رضايت فروشنده به تأخير و لو اجمالًا حق فسخ براى او قبل از گذشتن سه روز ثابت نمى شود . ولى بدون رضايت او حق فسخ قبل از آن نيز ثابت مىشود .\r\n( مسألهء 1818 ) اگر خريدار پول را بدهد و جنس را نگيرد با اينكه فروشنده حاضر به تحويل آن است ، بنابر احتياط واجب فروشنده پس از گذشتن سه روز حق فسخ دارد . و اما اگر خريدار جنس را بگيرد و پول را ندهد ، چنانچه فروشنده به تأخير ولو اجمالًا راضى باشد بنابر احتياط واجب بعد از گذشتن سه روز حق فسخ دارد ، و در صورت عدم رضايت ، قبل از آن نيز حق فسخ ندارد .\r\n( مسألهء 1819 ) آنچه در مورد خيار تأخير گفته شد ، اختصاص به مواردى دارد كه طرفين معامله به غير آن توافق نكرده باشند ، پس اگر آنها به كمتر از سه روز يا بيشتر از آن توافق كرده باشند ، خيار تأخير پس از گذشتن مدّت تعيين شده ثابت مىشود .\r\n( مسألهء 1820 ) اجناسى كه با گذشتن شب فاسد ميشوند و يا طراوت خود را از دست ميدهند ، مانند برخى از سبزيجات ، حبوبات و مواد گوشتى ، اگر مشترى آن را تحويل نگيرد و پولش را پرداخت نكند ، تا اوّلِ شب معامله به قوّت خود باقى است ، پس از فرا رسيدن شب فروشنده ميتواند معامله را فسخ كند و در كالا به ميل خود تصرّف نمايد . بله اگر فروختن آن بنفع مشترى تمام شود فروشنده ميتواند حين خوف تلف آن را از جانب خريدار بفروشد . و تمام اين احكام در مبيع شخصى است .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n6 - خيار رؤيت\r\n( مسألهء 1821 ) به طورى كه در مسأله 1768 گفتيم ، در صورتى كه مقدار جنس و قيمت آن مشخص باشد ، ديدن آنها شرط نيست ، و در مورد ويژگيهايى چون رنگ ، طعم ، مرغوبيّت و غيره ، كه در قيمت جنس و رغبت اشخاص اثر دارد ، و آگاهى از آنها بدون ديدن ممكن نباشد ، باز هم بدون رؤيت معامله صحيح است ، جز اين كه براى كسى كه كالا را نديده « خيار رؤيت » هست . همچنين است - بنابر احتياط واجب - در مورد قيمت اگر شخصى باشد .\r\n( مسألهء 1822 ) امّا در مورد آن سلسله از ويژگيها كه با ديدن معلوم نمى شود ، آگاهى بر آنها در صحّت معامله شرط نيست ، و اگر بعد معلوم شود كه جنس مورد نظر فاقد آن خصوصيّات بوده ، موجب خيار نمى شود ، مگر در دو مورد :\r\n1 ) فقدان آن خصوصيّات عيب محسوب شود ، كه در اين صورت\r\n« خيار عيب » ثابت مىشود .\r\n2 ) لزوم آن خصوصيّات در ضمن عقد شرط شده باشد ، كه در اين صورت « خيار تخلّف شرط » ثابت مىشود .\r\nدر مورد اين دو خيار بحث خواهيم كرد .\r\n7 - خيار عيب\r\n( مسألهء 1823 ) اگر انسان چيزى را بخرد و سپس معلوم شود كه معيوب بوده و به هنگام معامله از معيوب بودن آن مطلع نبوده ، در اينجا حق فسخ دارد . يعنى ميتواند معامله را به هم بزند و يا به قيمت توافق شده قبول كند .\r\n( مسألهء 1824 ) در صورت معيوب در آمدن كالا ، اگر مشترى نخواهد اصل معامله را فسخ كند ، حق مطالبهء تفاوت قيمت را ندارد ، مگر در چند مورد :\r\n1 ) جنس تلف و يا گم شود و يا به هر جهت برگردانيدن آن ممكن نباشد .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n2 ) جنس را فروخته و يا اجاره داده باشد و يا نزد كسى گرو گذاشته باشد ، و يا هر تصرّف ديگرى در آن انجام داده باشد ، كه در رغبت مشترى ها تأثير داشته باشد .\r\n( مسألهء 1825 ) در فرض هاى ياد شده ، اگر جنس به دست مشترى باز گردد ، يا مدّتِ اجاره و گروى به سر آيد ، آيا ميتواند فسخ كند يا نه ؟ محلّ اشكال است و بنابر احتياط واجب بايد رضايت طرفين تأمين گردد .\r\n3 ) چهرهء كالا دگرگون گردد ، مثلًا پارچه بريده شود ، رنگ گردد ، يا دوخته شود ، ساختمان تخريب و يا تجديد بنا شود و امثال آنها .\r\n( مسألهء 1826 ) اگر اين تغييرات با ضمانت فروشند صورت گيرد مانند اينكه بتوسط او و بدون رضايت مشترى انجام شود از فسخ معامله مانع نمى شود .\r\n4 ) در كنيز تصرّف جنسى شود ، و در اينجا تفصيلى هست كه متعرّض نمى شويم ، چون در اين زمان مورد ابتلا نمى باشد .\r\n( مسألهء 1827 ) در هر جايى كه كالا معيوب باشد و باز گردانيدن ممكن نباشد ، مشترى ميتواند تفاوت قيمت آن را مطالبه كند ، پس اگر تفاوت سالم و معيوب آن در بازار مثلًا يك سوّم باشد ، يك سوّم از قيمت تعيين شده به خريدار باز ميگردد .\r\n( مسألهء 1828 ) اگر بين سالم و معيوب ، در بازار تفاوت قيمت نباشد - چنان كه در مورد حيوان اخته شده گفته مىشود - ، حق مطالبه تفاوت قيمت ندارد ، اگرچه باز گردانيدن آن ممكن نباشد .\r\n( مسألهء 1829 ) اگر فروشنده و خريدار در مقدار تفاوت قيمت بين سالم و معيوب اختلاف پيدا كنند ، به فرد امين و مورد اعتماد از اهل خبره\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nمراجعه ميكنند . اگر اهل خبره در تعيين آن اختلاف كنند به گفتار كسى كه خبره تر است عمل ميكنند و اگر در خبره بودن مساوى باشند ، پرداخت حدّ اقل كافى است .\r\n( مسألهء 1830 ) عيب آنست كه جنس از وضع متعارف خود بيرون باشد ، به طورى كه عرفاً نقص به حساب آيد ، از قبيل اينكه در هدفى كه از آن منظور مىشود ، اختلال ايجاد كند ، مثل تلخى غذا ؛ يا مشكل ايجاد كند ، مثل سر كش بودن حيوان ؛ يا موجب ضرر باشد ، مانند زشتى صورت يا نقص خلقت ، ولو به سبب نروئيدن مو در قسمتى از بدن كه بايد روئيده باشد .\r\n( مسألهء 1831 ) خيار عيب در جايى ثابت مىشود كه مورد معامله كالاى مشخص باشد و آن معيوب در بيايد ، ولى اگر معامله كلى باشد و فروشنده جنس معيوبى تحويل دهد ، در اينجا خيار نيست ، بلكه فروشنده بايد آن را پس بگيرد و جنس سالم تحويل دهد و اگر از تبديل آن خوددارى كند ، خيار تأخير ثابت مىشود .\r\n( مسألهء 1832 ) اگر يك تن گندم بفروشد و گندم معيوب تحويل دهد ، در اينجا مشترى خيار عيب ندارد ، بلكه بر فروشنده لازم است كه به جاى معيوب گندم سالم بدهد . پس اگر خوددارى كند بر مشترى خيار تأخير ثابت مىشود .\r\n( مسألهء 1833 ) آنچه در مورد معيوب بودن كالا گفته شد ، در مورد معيوب بودن قيمت نيز جارى است ، و حق فسخ يا مطالبهء تفاوت قيمت و يا الزام به تبديل آن - به تفصيلى كه گفته شد - براى فروشنده ثابت است .\r\n8 - خيار تخلّف وصف\r\n( مسألهء 1834 ) عنوانى كه در جنس و يا بهاى آن به عنوان يكى از دو پايهء معامله مطرح شده ، اساس و معيار آن معامله مىباشد ، پس اگر در آن\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nتخلّفى حاصل شود ، چنين معاملهاى از اساس باطل مىباشد .\r\n( مسألهء 1835 ) اگر علاوه بر اصل عنوان ، ويژگيهاى ديگرى مورد نظر طرفين معامله باشد و معامله بر آن مبتنى باشد ، اگر آن خصوصيّت در جنس يا بهاى آن نباشد ، « خيار تخلّف وصف » ثابت مىشود .\r\n( مسألهء 1836 ) خصوصيّات ديگرى كه معامله بر آنها مبتنى نباشد ، آيا فقدان آنها موجب خيار مىشود يا نه ؟ محلّ اشكال است .\r\n( مسألهء 1837 ) ويژگيهايى كه فقدان آنها موجب خيار مىشود ، لازم نيست به صراحت در معامله مطرح شده باشد ، بلكه بر اساس يك سلسله قرينه هاى داخلى يا خارجى - از خصوصيات جنس يا بازار - به طور ضمنى برداشت شود ، كافى است .\r\n( مسألهء 1838 ) فروشنده اگر بر سبزيجات آب بپاشد كه تازه جلوه كند ، يا جنس خوب را قسمت بالاى صندوق بچيند و جنس نامرغوب را زير آن مخفى نمايد ، بر اساس معيارى كه در مسأله قبل گفته شد ، در اين موارد و ديگر موارد غَشّ و تدليس ، مشترى اختيار فسخ دارد .\r\n9 - خيار تبعّض صفقه\r\n( مسألهء 1839 ) اگر پس از انجام معامله قسمتى از اجناس فروخته شده ، غير قابل فروش در آيد ، مثل اينكه معلوم شود برخى از آنها وقفى بوده ، يا برخى از افراد بردهها ، آزاد بوده ، يا برخى از ظرفهاى سركه ، مشروب بوده ، در اينجا « خيار تبعّض صفقه » هست ، يعنى هر يك از فروشنده و خريدار مىتوانند به جهت عدم امكان يكپارچه شدن معامله ، آن را فسخ كنند و مىتوانند در محدودهء اجناس قابل فروش ، و در برابر قيمت متناسب ، آن را امضا كنند .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n( مسألهء 1840 ) اگر برخى از اجناس فروخته شده ، از آنِ ديگرى بوده و به صورت فضولى معامله شده ، اگر مالك اجازه ندهد ، در مورد بقيّهء اجناس « خيار تبعّض صفقه » جارى مىشود .\r\n( مسألهء 1841 ) اگر مشترى برخى از اجناس خريدارى شده را به استناد يكى از خيارها - از قبيل خيار مجلس ، حيوان و عيب - فسخ كند ، در مورد بقيّهء اجناس ، معامله به نسبت قيمت صحيح است ، جز اينكه براى مشترى و فروشنده « خيار تبعّض صفقه » جارى مىشود .\r\n10 - خيار تخلّف شرط ، كه احكام آن در فصل پنجم بيان مىشود .\r\n( مسألهء 1842 ) همه اين خيارها در مواردى ساقط مىشود :\r\n1 ) اشتراط عدم خيار در ضمن عقد\r\n2 ) اسقاط خيار پس از انجام عقد ، تا هنگامى كه موضوع آن باقى است .\r\n3 ) امضاى عقد و التزام به آن ، اگرچه با انجام كارى باشد كه از آن حكايت مىكند ، مانند فروختن و اجاره و هبهء كالاى مورد معامله ، پس از آگاهى از ثبوت خيار . كه چنين كارى از شخص مردّد در ردّ و قبول معامله سر نميزند .\r\n( مسألهء 1843 ) برخى از خيارها فورى نيستند ، بلكه تا هنگامى كه موضوع آنها از بين نرفته ، آن خيارها ادامه دارند ، و آنها عبارتند از :\r\n1 ) خيار مجلس\r\n2 ) خيار حيوان\r\n3 ) خيار شرط\r\n4 ) خيار تأخير\r\n( مسألهء 1844 ) خيار رؤيت و خيار عيب همانند خيار غبن فوريت\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nعرفى دارد و بقيهء نيز فورى هستند و شامل تأخير خود سرانه و حرجى\r\nنمى شود به ، بلكه بنابر احتياط واجب به موارد زير اكتفا مىشود :\r\n1 ) تأخير براى دقت و تأمل براى به دست آوردن آنچه به حال او سودمند است .\r\n2 ) تأخير براى پيدا كردن فروشنده .\r\n3 ) تأخير براى به دست آوردن نظر فروشنده ، براى پرهيز از مشكلات بعدى . و امثال اينها ، از مواردى كه تأخير به قصد مزاحمت و زورگوئى نباشد .\r\n( مسألهء 1845 ) با انجام يافتن معامله ، آثار معامله بر آنها بار مىشود ، و نيازى به سپرى شدن زمان خيار نيست ، و در نتيجه از لحظهء وقوع معامله ، جنس به مشترى تعلّق ميگيرد و رشد و نموّ آن از آنِ مشترى است و پول به فروشنده تعلّق مييابد و رشد و نموّ آن به او مربوط مىشود .\r\n( مسألهء 1846 ) اگر موضوع خيار باقى باشد ، حق خيار به ورثه منتقل مىشود ، و قدر متيقن آن در صورتى است كه خريدار بعد از رؤيت و قبل اعمال خيار بميرد و الا امر مشكل است و بنابر احتياط واجب بايد مصالحه صورت بگيرد .\r\n( مسألهء 1847 ) اگر ورثه بر فسخ معامله اتفاق نظر داشتند ، فسخ مىشود ، و اگر بر امضاى معامله متّفق القول باشند ، معامله قطعيّت پيدا مىكند و اگر اختلاف نظر داشتند ، حق خيار باقى ميماند .\r\n( مسألهء 1848 ) چنان كه قبلًا ياد آور شديم ؛ اگر يكى از طرفين معامله در جلسهء عقد از دنيا برود ، مرگ او به منزلهء ترك مجلس و موجب سقوط خيار مجلس ميگردد .\r\n* * *\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nفصل پنجم : احكام شرط\r\nهرگونه تعهّد و التزامى كه در ضمن عقد و تابع آن باشد ، شرط ناميده مىشود . مثل اينكه باغى را بفروشد و شرط كند ميوهاش تا يكسال از آن او باشد . يا خانهاش را بفروشد و شرط كند مالياتش را مشترى بپردازد ، يا فروشنده تا يكسال حق فسخ داشته باشد ، يا خريدار به مدّت ده روز براى فروشنده كار كند ، يا هر شرط ديگرى كه براى او سهمى در عين ، منفعت ، حق و يا كارى در بر بگيرد .\r\n( مسألهء 1849 ) براى نافذ بودن شرط و لزوم ترتيب اثر بر آن ، چند امر معتبر است :\r\n1 - عقد بر آن استوار گردد ، به اين معنى كه آن شرط صريحاً در ضمن عقد بيان شود ، و يا قراين حاليه و يا مقاليه بر آن دلالت كند ، از قبيل شرط تسليم جنس و پول ، يا حضور فروشنده در ادارهء ثبت و امضاى سند و تحويل آن به مشترى ، آنگونه كه در عُرف ما متداول است .\r\n( مسألهء 1850 ) اگر مطالبى پيش از عقد و يا بعد از عقد مورد بحث قرار بگيرد ، ولى هنگام اجراى صيغهء عقد ، مورد تأكيد قرار نگيرد و عقد بر آن مبتنى نشود ، و قراين حاليه و مقاليه بر آن دلالت نكند ، صرفاً يك وعده به شمار ميآيد و عمل كردن به آن واجب نمى باشد ، بلكه مستحب است .\r\n2 - آن شرط مخالف قرآن و سنّت نباشد .\r\n( مسألهء 1851 ) اگر چيزى بر خلاف شرع مقدّس اسلام شرط كند ،\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nآن شرط باطل است و عمل كردن به آن واجب نيست ، مثل اينكه شرط كند حق طلاق در دست غير شوهر باشد ، يا ورثه از مال ارث نبرند ، يا فرزند شخص آزادى برده باشد ، يا در مال خاصّى خمس نباشد و امثال آنها .\r\n( مسألهء 1852 ) اگر چيزى را شرط كند كه او را ناگزير به ترك واجب يا ارتكاب حرام نمايد ، چنين شرطى نيز باطل است ، مثل اينكه شرط كند يكى از طرفين معامله براى ديگرى شراب بسازد ، يا ريش او را بتراشد ، يا در معامله به نفع او غشّ كند ، يا همهء روز را براى او كار كند ، به طورى كه او را ناگزير از ترك نماز يا روزه واجب نمايد .\r\n3 - آن شرط با مقتضاى عقد منافات نداشته باشد ، مثل اينكه شرط كند چيزى را بفروشد ولى قيمت آن را مالك نشود .\r\n4 - آن شرط از قدرت او خارج نباشد ، بلكه قدرت بر انجام آن داشته باشد ، پس اگر چيزى را شرط كند كه هيچوقت بر آن قدرت نداشته باشد ، چنين شرطى باطل است .\r\n( مسألهء 1853 ) اگر يكى از طرفين معامله چيزى را به خيال اينكه بر آن قدرت دارد شرط كند ، ولى بعد معلوم شود از اوّل بر آن قدرت نداشته ، كشف مىشود كه از اوّل اين شرط باطل بوده است .\r\n( مسألهء 1854 ) اگر انجام شرط براى كسى كه به آن ملتزم شده ، ممكن بود ولى بعدها غير ممكن شد ، عقد صحيح است ، ولى عمل به شرط در هنگامى كه قدرت بر آن ندارد ، ساقط مىشود .\r\n( مسألهء 1855 ) در چهار مورد ياد شده ، در مورد سوّم ، يعنى هنگامى كه شرط با مقتضاى عقد منافات داشته باشد ، عقد و شرط هر دو باطل است ، ولى در سه مورد ديگر ، عقد صحيح و شرط باطل مىباشد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n( مسألهء 1856 ) كسى كه شرط صحيحى را در ضمن عقد به عهده گرفته ، حتماً بايد به آن عمل كند ، و اگر از انجام آن سرپيچى كند ، طرف مقابل ميتواند او را به انجام دادن تعهّدش وادار كند . و اگر نتواند و يا به دلايلى نخواهد ، ميتواند عقدى را كه اين شرط در ضمن آن شرط شده ، فسخ كند .\r\n( مسألهء 1857 ) يكى از طرفين معامله نمى تواند طرف مقابل را وادار كند به جاى انجام شرطى كه بر عهده گرفته ، پولى را بپردازد ، ولى با توافق طرفين ميتواند آن شرط را با پول يا چيز ديگرى مصالحه كنند .\r\n( مسألهء 1858 ) معاملهاى كه در ضمن آن شرطى مقرّر شده ، اگر آن را با خيار و يا اقاله فسخ كنند ، آن شرط نيز خود به خود ساقط مىشود .\r\n( مسألهء 1859 ) اگر طرفين معامله شرط كنند كه هر كس معامله را فسخ كند ، فلان مقدار جريمه بپردازد ، با فسخ معامله اين شرط ساقط نمى شود ، بلكه بايد فسخ كننده آن جريمه را بپردازد ، مگر اينكه طرفين معامله بر آن توافق كنند و به طور كلّى از معامله منصرف شوند .\r\n( مسألهء 1860 ) ظاهر اين است كه شرط در ضمن عقود جايزه ، از قبيل : عاريه ، وكالت و برخى از اقسام هبه نيز نافذ است . ولى در ايقاعات نافذ نيست ، مگر در موارد خاصّى كه در جاى خود بيان خواهد شد .\r\n* * *\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nفصل ششم : احكام تحويل كالا و دريافت بهاى آن\r\nدر معاملاتى كه شرط خاصّى نشده ، بر هر يك از طرفين معامله واجب است مورد معامله را به طرف ديگر تسليم كند ، و آن را در اختيار او قرار دهد ، او نيز بايد عوض آن را در اختيار طرف مقابل قرار دهد و به او تسليم كند و خوددارى آنها از تسليم حرام است . و هر كدام كه از تسليم كردن مورد معامله - جنس يا پول - خوددارى كند ، او را به تحويل دادن آن وادار ميكنند .\r\n( مسألهء 1861 ) هر يك از طرفين معامله مىتوانند در ضمن عقد ، در مورد زمان و مكان تحويل جنس يا پول شرط خاصّى نموده ، معامله را از مطلق بودن درآورند . در اين صورت مطابق شرطى كه مقرّر نمودهاند ، رفتار ميكنند .\r\n( مسألهء 1862 ) در معامله شرط نيست كه جنس يا پول را در دست طرف معامله بگذارد ، بلكه كافى است كه در اختيار او قرار دهد و هرگونه مانع را از سر راه او بردارد ، به طورى اگر طرف مقابل بخواهد ، بتواند در آن تصرّف كند .\r\n( مسألهء 1863 ) اگر طرف مقابل از تحويل گرفتن مورد معامله خوددارى كند ، كسى كه آن را در دسترس قرار داده و مانع را از سر راهش برداشته ، به همين مقدار از عهده برآمده است .\r\n( مسألهء 1864 ) اگر مشترى از تحويل گرفتن جنس ناتوان باشد ، بر\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nفروشنده واجب است آن را به حساب مشترى حفظ و نگهدارى كند ، ولى بعد از سه روز حق خيار تأخير پيدا مىكند ، پس اگر مورد معامله مشخص باشد ، ميتواند آن را با خيار تأخير فسخ نمايد ، ولى اگر مورد معامله كلى باشد ، تفصيلى دارد كه بعد بيان مىشود .\r\n( مسألهء 1865 ) اگر جنس در حوزهء تصرّف فروشنده باقى بماند ، سپس در اثر يك آفت آسمانى ، يا حادثهء زمينى ، يا در اثر گم شدن و يا به سرقت رفتن تلف شود ، فروشنده ضامن است و خريدار ميتواند پولش را مطالبه كند ، چه فروشنده از تسليم كالا امتناع ورزيده بود ، يا هردو به ماندن آن در نزد فروشنده توافق كرده بودند .\r\n( مسألهء 1866 ) اگر فروشنده نمى خواست كالا در نزد او بماند ، ولى خريدار از تحويل گرفتن آن ناتوان بود ، در اين صورت اگر جنس تلف شود - بنابر احتياط واجب - با يكديگر مصالحه كنند .\r\n( مسألهء 1867 ) فروشنده اگر جنس را در اختيار خريدار قرار دهد ، و او با داشتن قدرت بر تحويل گرفتن جنس ، از آن خوددارى كند و جنس در نزد فروشنده تلف شود ، ظاهر اين است كه او ضامن نيست و جنس به حساب خريدار از بين رفته و فروشنده حق دارد پول آن را از مشترى مطالبه كند .\r\n( مسألهء 1868 ) در موارد زير اگر جنس تلف شود ، مشترى بايد خسارت آن را به عهده بگيرد :\r\n1 ) مشترى يا وكيل او كالا را قبض كرده باشد .\r\n2 ) فروشنده را وكيل كرده باشد كه آن را از طرف مشترى قبض كند و در نزد خود امانت نگهدارد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n3 ) از فروشنده بخواهد آن را توسط فرد معيّن و يا غير معيّن براى او بفرستد .\r\nدر همهء موارد فوق ، اگر كالا پس از بيرون رفتن از حوزهء تصرّف فروشنده تلف شود ، فروشنده ضامن نيست و مسئوليّتى ندارد .\r\n( مسألهء 1869 ) اگر كالا پيش از آنكه از ملك فروشنده خارج شود عيب پيدا كند ، مشترى ميتواند معامله را فسخ كند ، پس اگر مشترى بر حدوث عيب آگاه نشود ، و آن را تحويل بگيرد و در آن تصرّفى انجام دهد كه ديگر نتواند آن را فسخ كند ، ميتواند تفاوت قيمت سالم و معيوب آن را از فروشنده مطالبه نمايد .\r\n( مسألهء 1870 ) آنچه در مسألهء بالا گفتيم در موردى است كه كالا مشخص باشد ، مانند لباس معيّن و يا پول معيّن ، ولى اگر كلى باشد ، مثل اينكه 100 كيلو گندم در ذمّه را به 1000 دينار فروخته باشد ، در اينجا حق هيچيك از طرفين معامله جز با توافق يكديگر مشخّص نمى شود .\r\n( مسألهء 1871 ) اگر طرفين معامله جنس يا پول را مشخّص كردند و بر جنس يا پول مشخّص معيّنى توافق نمودند و طرف مقابل آن را دريافت نكرد ، در دست او امانت ميماند ، پس اگر تلف شود و يا عيبى\r\nدر آن حادث شود ، او ضامن نيست ، مگر اينكه در نگهدارى آن كوتاهى كرده باشد .\r\n( مسألهء 1872 ) پس از مشخص شدن كالا و بها ، اگر طرف مقابل از دريافت آن خوددارى كند ، در حالى كه قدرت دريافت را دارد ، او ميتواند طرف را به دريافت كردن وادار نمايد ، اگر خوددارى كند ، ميتواند آن كالا و يا بها را در دسترس او قرار دهد ، در اين صورت از عهدهء آن بيرون آمده ، ديگر مسئوليّتى در برابر آن ندارد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n( مسألهء 1873 ) پس از انجام معامله در ذمّه ، و فرا رسيدن وقت تحويل جنس يا بها ، اگر يكى از طرفين معامله از مشخص نمودن مورد معامله امتناع بورزد ، طرف مقابل ميتواند براى تعيين آن به حاكم شرع مراجعه كند . پس از تعيين آن توسّط حاكم شرع ، همانند موردى است كه طرف مقابل آن را تعيين كرده باشد ولى او دريافت نكرده باشد و حكم آن در اينجا جارى مىشود .\r\n( مسألهء 1874 ) اگر پيش از آنكه جنس از حوزهء فروشنده بيرون برود ، رشد و نموّ پيدا كند ( مثلًا چاق شود ، توليد مثل كند و يا قيمتش بالا برود ) از آنِ مشترى مىباشد . پس اگر جنس تلف شود و مشترى پول خود را از او پس بگيرد ، در اين صورت آن نما براى فروشنده باقى خواهد ماند .\r\n( مسألهء 1875 ) بر فروشنده واجب است پس از انجام معامله به تخليه و آزاد سازى مورد معامله از وسائل شخصى و ابزار و ادوات خود اقدام نمايد ، مگر اينكه شرط كرده باشند آن وسائل براى هميشه ، يا مدّتى معيّن در آنجا بماند .\r\n( مسألهء 1876 ) اگر تخليهء آن مكان از وسائل شخص فروشنده ، نيازمند تصرّف در آن جنس باشد ، از قبيل تخريب ساختمان ، برداشتن ديوار و كندن درب ، بايد در اين مورد به مشترى مراجعه كند و رضايت او را جلب كند ، مگر اينكه قراينى در بين باشد كه براى فروشنده چنين حقى منظور شده است .\r\n( مسألهء 1877 ) مشترى پيش از آنكه جنس را تحويل بگيرد ، ميتواند آن را به شريكش بفروشد ، ولى به ديگران - بنابر احتياط واجب - جايز نيست ، مگر در دو مورد :\r\n1 ) كالا از چيزهائى نباشد كه آن را با وزن يا پيمانه بفروشد .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n2 ) آن را به قيمت خريد بفروشد .\r\nدر اين دو مورد فروش آن پيش از قبض كردن جايز ولى مكروه است . امّا در مورد اجناسى كه با وزن يا پيمانه فروخته مىشود ، آن را به كمتر يا بيشتر از قيمت خريد بفروشد ، بنابر احتياط واجب پيش از تحويل گرفتن جايز نيست .\r\n( مسألهء 1878 ) آنچه در مسألهء فوق در مورد كالا گفته شد ، بنابر احتياط واجب در مورد بهاى كالا نيز نسبت به فروشنده جارى مىشود .\r\n( مسألهء 1879 ) اگر طلا را به نقره و يا نقره را در مقابل طلا بفروشند ، بايد در مجلس معامله دادوستد انجام بگيرد ، يعنى مشترى كالا را تحويل بگيرد و فروشنده بهاى آن را دريافت نمايد . و اگر پيش از دادوستد يكى از طرفين معامله از مجلس بيرون برود معامله باطل مىشود .\r\n( مسألهء 1880 ) اگر در مورد معاملهء طلا با نقره ، فقط در مورد قسمتى از آن دادوستد انجام بگيرد و سپس خريدار و فروشنده از يكديگر جدا شوند ، فقط در قسمتى از آن كه دادوستد انجام گرفته ، معامله صحيح است و نسبت به بقيه باطل مىباشد .\r\n( مسألهء 1881 ) منظور از دادوستد در اين مسأله و مسائل قبلى اينست كه مشترى كالا را دريافت كند و فروشنده بهاى آن را به دست بگيرد ، و خروج آن از حوزهء ملك صاحبش كافى نيست ، بلكه بايد در حوزهء ملك طرف مقابل وارد شود .\r\nديگر فروعات اين مسأله در مبحث بيع صرف ، در كتابهاى مفصّل فقهى بيان شده است .\r\n* * *\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nفصل هفتم : احكام نقد و نسيه\r\nهر معاملهاى كه در آن بر داشتن حق دريافت پول ، بلافاصله پس از انجام معامله بناگذارى شده باشد ، آن را « نقد » مينامند .\r\n( مسألهء 1882 ) هر معاملهاى كه مطلق باشد و حق تأخير در اداى پول شرط نشده باشد ، آن نيز نقد است و فروشنده بلافاصله پس از انجام معامله حق مطالبهء پول را دارد .\r\n( مسألهء 1883 ) هر معاملهاى كه در آن حقّ تأخير در پرداخت پول براى مشترى منظور شده باشد ، آن را « نسيه » ميگويند و حتماً بايد در ضمن عقد به اين حق تصريح شده باشد .\r\n( مسألهء 1884 ) در معامله نسيه ، بايد پول در ذمّهء خريدار باشد ، مثلًا كالا را به 1000 درهم - كلّى - در ذمّهء مشترى فروخته باشند ، پس اگر به هزار درهم مشخص ، كه مثلًا در يك كيسهء مشخصى قرار دارد فروخته باشند ، و شرط حق تأخير در پرداخت آن نهاده باشند ، اگرچه اين شرط نافذ است ، ولى اين معامله نسيه به شمار نميآيد .\r\n( مسألهء 1885 ) در معاملات نسيه ، هيچ محدوديت زمانى در كار نيست ، ولى بنابر احتياط واجب حتماً بايد مدّت آن طورى مشخّص شود كه قابل زياده و نقيصه نباشد ، پس اگر بگويد كه من پول آن را موقع خرمن مىدهم ، يا وقتى كه مسافر از سفر بيايد ، يا هنگامى كه بچّهام متولد شود ، ميپردازم صحيح نيست ، چون قابل زياده و نقيصه است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n( مسألهء 1886 ) اگر وقت پرداخت پول را بر اساس تاريخى تعيين كنند كه مضبوط و مشخص باشد ، ولى طرفين معامله با آن آشنا نباشند ، بنابر احتياط واجب صحيح نيست .\r\n( مسألهء 1887 ) تعيين تاريخ پرداخت با ماه قمرى ، كه معلوم نيست ماه‌هاى قبلى 29 يا 30 روز خواهد بود ، مانعى ندارد .\r\n( مسألهء 1888 ) در معاملهء نسيه ، اگر مشترى پيش از فرارسيدن وقت پرداخت پول ، بخواهد آن را پرداخت كند ، پذيرش آن از طرف فروشنده واجب نيست ، بلكه ميتواند تا فرارسيدن وقت تعيين شده از پذيرش آن خوددارى كند . و در اينجا احكام بيان شده در مسأله 1863 - 1868 جارى نمى شود ، مگر بعد از فرارسيدن وقت تعيين شده .\r\n( مسألهء 1889 ) اگر چيزى را به جهت نسيه بودن چنان كه متعارف است به قيمت بيشترى بفروشد ، مانعى ندارد . پس اگر چيزى را كه قيمتش ده دينار است ، براى مدّت معينى به دوازده دينار نسيه بفروشد مانع ندارد . ولى پس از رسيدن وقت تعيين شده نمى توانند به مدّت آن بيفزايند و در مقابل بر قيمت آن نيز بيفزايند ، و يا چيزى را كه به صورت نقد معامله كردهاند ، با افزايش قيمت به نسيه مبدّل سازند .\r\n( مسألهء 1890 ) اگر كالائى را براى مدت يك ماه مثلًا به 15 دينار معامله كنند ، پس از انجام شدن معامله ، اگر بخواهند مدّت را به دو ماه تمديد كنند و قيمت را به 20 دينار افزايش دهند ، حرام و ربا مىباشد .\r\n( مسألهء 1891 ) در تمام موارد قرض نيز ، اعمّ از اينكه زمان پرداخت آن فرا رسيده باشد ، يا هنوز نرسيده باشد ، اگر بخواهند مدت وام را تمديد و مبلغ آن را افزايش دهند ، ربا و حرام مىباشد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n( مسألهء 1892 ) اگر چيزى را كه به عنوان نسيه معامله كردهاند ، تبديل به نقد كنند و از مبلغ آن كم كنند مانع نيست ، همچنين اگر در مورد هر طلبى كه وقت آن نرسيده ، اگر بخواهند از مدّت صرف نظر كنند و مقدارى از طلب را كم كنند و ذمّهء بدهكار را نسبت به آن مقدار برىء بسازند مانع ندارد .\r\n( مسألهء 1893 ) اگر جنسى را در مقابل مبلغ مشخّصى به نسيه معامله كنند و شرط نمايند مشترى آن را به قيمت كمتر به فروشنده بفروشد ، صحيح نيست .\r\n( مسألهء 1894 ) اگر كالائى را به صورت نقد به مبلغى معامله كنند و شرط كنند آن را مشترى به قيمت بيشترى به صورت نسيه به فروشنده بفروشد ، آن نيز بنابر احتياط واجب صحيح نيست .\r\n( مسألهء 1895 ) بنابر احتياط واجب هيچ معاملهاى به شرط اينكه بعد آن را مشترى به فروشنده بفروشد ، صحيح نمى شود ، خواه هر دو نقد ، هر دو نسيه ، يا يكى نقد و ديگرى نسيه باشد .\r\n( مسألهء 1896 ) أَولى اين است كه هرگز معاملهاى را انجام ندهند كه بخواهند بعداً آن را مشترى به فروشنده بفروشد ، اگرچه در معاملهء اوّل آن را شرط نكرده باشند .\r\n( مسألهء 1897 ) بلكه أَولى اين است كه هرگز خريدار كالائى را كه از كسى خريدارى كرده به او نفروشد ، اگر از اوّل به اين انگيزه آن را خريده باشد ، مگر اينكه معامله با سقوط خيار مجلس و امثال آن قطعيَت پيدا كرده باشد ، و چيزى از موجبات حق فسخ در بين نباشد .\r\n* * *\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\nفصل هشتم : احكام رأس المال\r\nدادوستد بين خريدار و فروشنده از نظر رأس المال به يكى از چهار صورت زير امكان پذير است :\r\n1 ) فروش به قيمت خريد ، كه آن را « توليه » مينامند .\r\n2 ) فروش به بيش از قيمت خريد ، كه آن را « مرابحه » مينامند .\r\n3 ) فروش به كمتر از قيمت خريد ، كه آن را « مواضعه » مينامند .\r\n4 ) فروش به قيمت توافق شده ، بدون اينكه از قيمت خريد گفتگو شود ، كه بهترين قسم خريد و فروش است ، و آن را « مساومه » مينامند .\r\n( مسألهء 1898 ) در سه مورد اوّل كه سخن از قيمت خريد به ميان آورده مىشود ، بايد قيمت خريد به طور روشن گفته شود ، پس اگر بگويد : من اين جنس را به قيمت خريد يا با 10 در صد منفعت يا 10 در صد ضرر ميفروشم ، بنابر احتياط واجب كفايت نمى كند ، بلكه حتماً بايد قيمت خريد ( رأس المال ) به صورت شفّاف بيان گردد .\r\n( مسألهء 1899 ) در سه مورد نخستين كه معامله بر اساس رأس المال است ، اگر قيمت خريد را بر خلاف واقع بگويد ، معامله صحيح است ولى مشترى حق فسخ دارد ، همانند خيار تخلّف وصف .\r\n( مسألهء 1900 ) اگر در سه مورد ياد شده ، قيمت تمام شده را به عنوان قيمت خريد بيان كند ، مثلًا قيمت خريد را با ملاحظهء پول دلّالى ، انبار ، هزينهء حمل و نقل و امثال آنها محاسبه كند و قيمت تمام شده را به عنوان قيمت\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nخريد مطرح كند ، اگرچه در واقع دروغ نگفته ، ولى چون بر خلاف ظاهر گفتارش هست ، باز مشترى حق فسخ دارد .\r\n( مسألهء 1901 ) اگر فروشنده در مورد رأس المال حيلهاى به كار ببندد ، مثلًا با فروشندهء قبلى توافق نمايد كه معامله را به قيمت بالا انجام دهند ، بعدها به او تخفيف بدهد ، پس قيمت توافق شده را به عنوان قيمت خريد به مشترى بگويد ، در اينجا نيز مشترى حق فسخ دارد .\r\n( مسألهء 1902 ) اگر چيزى را نسيه خريده ، اگر بخواهد آن را رأس المال كند ، يعنى بر اساس قيمت خريد معامله كند ، بايد بگويد كه من آن را براى فلان مدّت به اين قيمت خريدهام . در غير اين صورت همان مدّت در مرابحه براى مشترى نيز ثابت مىشود . و در مواضعه و توليت براى مشترى حق فسخ ثابت ميگردد .\r\n( مسألهء 1903 ) اگر اجناسى را يك جا به قيمتى خريده باشد ، نمى تواند آن قيمت را بر يك يك آن اجناس با تشخيص و ارزيابى خودش تقسيم كند و بر آن اساس رأس المال نمايد ، مگر اينكه همهء آنها از هر جهت مثل هم باشند و يا به مشترى تصريح كند كه قيمت گذارى بر اساس تشخيص و ارزيابى خودش مىباشد .\r\n( مسألهء 1904 ) اگر مالك براى دلّال قيمت را تعيين كند و بگويد هر چه بيشتر فروختى مال خودت باشد ، مانعى ندارد ، و آن مبلغ اضافى از آنِ دلّا ل خواهد بود . جز اينكه دلّا ل نمى تواند بر آن مبلغ رأس المال كند ، زيرا او آن جنس را به آن قيمت نخريده است .\r\n* * *\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nفصل نهم : احكام ربا\r\nربا از گناهان بزرگ و خانمان براندازيست كه قرآن كريم و شرع قويم ، به خوددارى از آن تأكيد فراوان كرده است .\r\nربا بر اساس روايات يكى از پنج يا هفت گناهى است كه بزرگترين گناهان كبيره به شمار آمده است .\r\nدر روايات صحيحه از امام صادق ( عليه السلام ) روايت شده است كه فرمود :\r\n« يك درهم ربا از 70 مرتبه زنا كردن با محارم در خانهء خدا شديدتر است » .\r\nدر برخى ديگر از روايات آمده است كه :\r\n1 ) : « ربا 70 جزء دارد ، كمترين آنها همانند آنست كه انسان با مادرش در خانهء خدا زنا كند » .\r\n2 ) : « ربا ناپاكترين كسبها مىباشد » .\r\n3 ) : « رباخوار تا هنگامى كه قيراطى « 1 » از ربا در نزد او باشد ، مشمول لعنت خدا و فرشتگان است » .\r\n4 ) : « هنگامى كه ارادهء خداوند بر هلاكت قومى تعلّق بگيرد ، در ميان آنها ربا خوارى پديد آيد » .\r\nدر فصل « امر به معروف و نهى از منكر » متذكّر شديم كه چهار طائفه در گناه ربا شريك هستند :\r\n1 ) ربا خوار\r\n\r\n\r\n","description":"","footnote":"\r\n( 1 ) « قيراط » : واحد وزن ، معادل يك بيست و يكم ( 1 / 21 ) مثقال . « مترجم » .\r\n","page_name":" 393 ","page_number":393},
  {"content":"\r\n\r\n2 ) ربا پرداز\r\n3 ) تنظيم كننده سند ربا\r\n4 ) ضامن و گواه بر ربا\r\n( مسألهء 1905 ) ربا بر دو قسم است :\r\n1 - رباى قرضى ، كه در بخش « قرض » از آن بحث خواهيم كرد .\r\n2 - معاملهء ربوى ، يعنى ربا در معاملات .\r\n( مسألهء 1906 ) معاملهء ربوى آنست كه كالا و بهاى آن از يك جنس باشند و مقدار يكى از آنها بيشتر از ديگرى باشد ، مثل اينكه ده من گندم خوب را به بيست من گندم نامرغوب بفروشد .\r\n( مسألهء 1907 ) اگر كسى با آسيابان قرار بگذارد كه به او ده من گندم بدهد و او در مقابل نُه من آرد به او تحويل دهد ، حرام و ربا است .\r\n( مسألهء 1908 ) اگر 10 من گندم خوب را با دوازده من گندم نامرغوب مصالحه كند ، حرام و رباست .\r\n( مسألهء 1909 ) اگر كسى 10 من گندم خوب از كسى طلب دارد ، او گندم خوب ندارد ، و به جاى 10 من گندم مرغوب ، مقدار بيشترى گندم نامرغوب ميدهد ، ربا و حرام است .\r\n( مسألهء 1910 ) آنچه در مسائل بالا گفته شد در مواردى است كه دو كالا از يك جنس با مقدار مختلف در عوض يكديگر مورد دادوستد قرار بگيرد ، در غير اين صورت حرام نخواهد شد . به مواردى از آن در مسائل زير اشاره ميكنيم :\r\n( مسألهء 1911 ) اگر كسى مقدارى گندم به شخص ديگر هبه مىكند ، به شرط اينكه او نيز مقدار بيشترى گندم به او هبه كند ، مانعى ندارد .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n( مسألهء 1912 ) اگر دو نفر مقدارى گندم را در مقابل مقدار بيشترى از آن با يكديگر مصالحه ميكنند و ذمّهء يكديگر را برىء ميكنند ، مانعى ندارد .\r\n( مسألهء 1913 ) دو نفر شريك در يك جنس مشاع ، اگر آن را قسمت كنند و سهم خود را با آنچه به او رسيده مصالحه كنند ، مانعى ندارد ، زيرا در اينجا معاوضهاى در كار نيست ، بلكه هدف تعيين حق هر يك از طرفين است . همچنين است اگر سهم كسى با ديگرى اشتباه شده ، هر كدام يكى را برداشته ، حق خود را با آن مصالحه كند .\r\n( مسألهء 1914 ) معاملهء ربوى به دو شرط حرام است :\r\n1 - كالا و بهاى آن هر دو از اجناسى باشند كه آنها را با وزن كردن و يا به وسيلهء پيمانه معامله ميكنند . ولى اگر هر دو يا يكى از آنها به وسيلهء شمارش معامله مىشود ، مثل تخم مرغ و اسكناس ؛ و يا به وسيلهء ديد زدن و يا با متر و وجب و امثال آنها اندازه گيرى مىشود ، مانند پارچه ؛ در اينجاها حكم ربا جارى نمى شود .\r\nپس اگر 10 عدد تخم مرغ را با 12 عدد تخم مرغ ، يا 20 متر پارچه را با 30 متر پارچه معامله كنند ، مانعى ندارد .\r\n( مسألهء 1915 ) ولى اگر معامله مدّتدار باشد و كالا و بهاى آن از يك جنس باشند و در تمام اوصاف يكسان باشند ، اگر مقدار مدتدار بيشتر باشد ، بنابر احتياط واجب جايز نيست . مثل اينكه 100 عدد تخم مرغ نقد را بفروشد در مقابل 110 عدد تخم مرغ به مدّت مثلًا يك ماه ، صحيح نيست .\r\n( مسألهء 1916 ) اگر گندم و يا آرد گندم را با نان معامله كند ، و مقدار آنها متفاوت باشد ، مانعى ندارد ، به شرط اينكه نان را عددى محاسبه كنند\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nنه با وزن .\r\n( مسألهء 1917 ) اگر پنبه و يا پشم را با لباس يا پارچه از همان جنس معامله كنند ، در صورتى كه لباس و پارچه را كيلوئى محاسبه نكنند ، مانعى ندارد .\r\n( مسألهء 1918 ) اگر جنسى را در برخى از فصول سال و يا در برخى از اماكن با وزن يا پيمانه معامله ميكنند و در موارد ديگر با ديد زدن ، در مواقعى كه با وزن و پيمانه معامله مىشود نبايد در مقابل مقدار متفاوت معامله شود ، ولى در مواقعى كه با ديد زدن معامله مىشود مانعى ندارد .\r\n2 - كالا و بهاى آن از يك جنس باشند ، اگرچه يكى مرغوب و ديگر نامرغوب باشد .\r\n( مسألهء 1919 ) اگر مقدار متفاوتى از يك جنس را با يكديگر معامله كنند ، حرام و ربا است ، اگرچه يكى از آنها مرغوب و ديگرى نامرغوب باشد ، يا يكى از آنها تر و ديگرى خشك باشد ، يا از نظر رنگ ، طعم و امثال آنها مختلف باشد .\r\n( مسألهء 1920 ) ميزان در تشخيص اينكه از يك جنس هستند يا نه عرف مىباشد ، به جز در موارد گندم و جو ، كه از نظر عرف متفاوت است ولى در شرع از يك جنس به شمار آمده است . بنابر اين فروختن ده من گندم به دوازده من جو ، مثلا ، جايز نيست .\r\n( مسألهء 1921 ) بنابر احتياط واجب گوشت را با حيوان معامله نكنند ، اگرچه ذبح شده باشد ، خواه آن گوشت با آن حيوان از يك جنس باشند و يا مختلف .\r\n( مسألهء 1922 ) اگر تر و خشك يك جنس را بدون اختلاف در مقدار با يكديگر معامله كنند ، جايز ولى مكروه است ، مثل اينكه 10 من انگور را\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nبا 10 من كشمش و يا 10 من خرما را با 10 من رطب ، أَولى ترك چنين معامله است .\r\n( مسألهء 1923 ) اگر 10 من كشمش را با 12 من انگور معامله كنند جايز نيست ، اگرچه 12 من انگور پس از خشك شدن 10 من كشمش بشود .\r\n( مسألهء 1924 ) معاملهء 10 من گندم با 11 من گندم جايز نيست ، معاملهء 10 من گندم با 10 من گندم با ضمّ ضميمه ( مثلًا با گونى هايش ) نيز جايز نيست .\r\n( مسألهء 1925 ) اگر مقدارى از يك جنس را با همان مقدار از آن جنس معامله كنند ، ولى براى يك طرف يك حق اضافى معنوى منظور شود ، باز هم بنابر احتياط واجب جايز نيست ، مثل اينكه :\r\n1 ) 10 من گندم نقد را با 10 من گندم به مدّت سه ماه بفروشند .\r\n2 ) 10 من گندم را به مدّت يك ماه ، به 10 من گندم به مدّت دو ماه بفروشند .\r\n3 ) 10 من گندم را به 10 من گندم بفروشند ، به شرط اينكه يكى از آنها كارى را براى طرف مقابل انجام دهد .\r\nسه مثال بالا و امثال آنها از مواردى كه مقدار جنس يكسان است ولى يكى از دو طرف از يك امتياز معنوى برخوردار است ، بنابر احتياط واجب چنين معاملهاى نبايد انجام شود .\r\n( مسألهء 1926 ) در چند مورد قرض ربوى و معاملهء ربوى مانع ندارد ، كه از آن جمله است :\r\n1 ) بين پدر و فرزند ، پس اگر پدرى از پسرش يا دخترش ربا بگيرد و يا به آنها ربا بدهد مانعى ندارد . ولى اين مسأله به پدر اختصاص دارد و\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nشامل مادر نمى شود .\r\n2 ) بين زن و شوهر ربا مانع ندارد .\r\n3 ) در ميان بردگان و مالك آنها ربا مانعى ندارد .\r\n4 ) در ميان مسلمان و كافر حربى ربا مانع ندارد ، به شرط اينكه زيادتى را مسلمان از كافر بگيرد ، نه بر عكس .\r\n( مسألهء 1927 ) بين مسلمان و كافر ذمى ربا جايز نيست ، اگرچه گيرنده مسلمان و پرداخت كننده كافر باشد .\r\n( مسألهء 1928 ) اگر مسلمان معصيت كند و با كافر ذمّى معاملهء ربوى انجام دهد ، ممكن است گفته شود گرفتن زيادتى از او از باب الزام « 1 » جايز است ، و اين در صورتى است كه در شريعت آنها ربا دادن جايز باشد .\r\n( مسألهء 1929 ) در موارد چهارگانهاى كه گفتيم ربا جايز است ، فرق نمى كند كه قرض ربوى يا معامله ربوى باشد .\r\n( مسألهء 1930 ) اگر مسلمان در بانگهاى خصوصى غير مسلمان پولى را به صورت سپرده امانت بگذارد و سود آن را دريافت كند مانعى ندارد ، ولى در بانگهاى خصوصى مسلمان نمى توان چنين كارى را انجام داد .\r\nچه نيكو ميشد اگر بانگهاى خصوصى اسلامى اعلام ميكردند كه آنچه به پول مردم سود تعلّق ميگيرد ، هديه و بخشش بلا عوض از سوى صاحبان بانگ است ، تا افراد متدين پولهاى خود را در بانگهاى كفّار امانت نمى گذاشتند ، بلكه در بانگهاى ممالك اسلامى سرمايه گذارى ميكردند .\r\n( مسألهء 1931 ) در كشورهايى كه حكومت آنها بر اساس حكومت\r\n\r\n\r\n","description":"","footnote":"\r\n( 1 ) يعنى وادار كردن غيرمسلمان به چيزى كه آنها بر اساس شريعت خود ، آن را جايز ، و خود را بر آن مُلزَم ميدانند .\r\n","page_name":" 398 ","page_number":398},
  {"content":"\r\n\r\nاسلامى پايه گذارى نشده ، ميتوان بدون شرط بهره در بانگهاى دولتى پول گذاشت و سودى را كه پرداخت ميكنند ، ميتوان به عنوان جايزه و هديهء بلا عوض از سوى دولت گرفت ، جز اينكه حكم مجهول المالك بر آنها و هر چيزى كه از آن بانگها گرفته شود ، جارى مىشود ، در صورتى كه آن پول در ميان مسلمانان دست به دست گرديده باشد .\r\n( مسألهء 1932 ) كسى كه قرض ربوى و يا معاملهء ربوى انجام داده ولى حرام بودن ربا را نميدانست و يا برخى از خصوصيّات آن را نميدانست ، اگر پس از آگاهى يافتن توبه كند و از آن كار كناره گيرى كند ، آنچه در گذشته گرفته برايش حلال مىباشد ، ولى آنچه هنوز دريافت نكرده ، نبايد آن را بگيرد .\r\n( مسألهء 1933 ) در رباى قرضى ، اگر وقتى به حرمت ربا آگاه شود كه رباى آن را گرفته و اصل قرض هنوز باقى هست ، بنابر احتياط واجب بايد آنچه را كه قبلًا گرفته ، آن را از اصل قرض حساب كند ، و حق ندارد طلبش را به طور كامل دريافت نمايد .\r\n( مسألهء 1934 ) كسى كه با علم و آگاهى به حرمت ربا ، ربا گرفته باشد ، با توبه كردن ، پولهاى كه در گذشته به عنوان ربا گرفته ، بر او حلال نمى شود ، بلكه بايد مطابق جدول زير رفتار كند :\r\n1 ) اگر آنچه به عنوان ربا گرفته ، عيناً باقى باشد و صاحبش را بشناسد ، بايد آن را به صاحبش برگرداند .\r\n2 ) اگر عين پول باقى باشد ولى صاحبش را نشناسد ، حكم مجهول المالك بر آن جارى مىشود .\r\n3 ) اگر عين پول باقى باشد ولى با مال خودش مختلط شده باشد ، حكم\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nمجهول المالك بر آن جارى مىشود .\r\n4 ) اگر عين پول از بين رفته باشد و يا از دست او خارج شده باشد ، ضامن و مشغول ذمّه مىباشد .\r\n( مسألهء 1935 ) اگر ربا خوار از دنيا برود و اموالش به ورثه منتقل شود ، ورثه بايد مطابق جدول زير رفتار كند :\r\n1 ) اگر آنچه به عنوان ربا گرفته شده مشخّص باشد و صاحبش معلوم باشد ، حتماً بايد آن را به صاحبش برگرداند .\r\n2 ) اگر مال ربوى مشخّص باشد ، ولى صاحبش را نشناسد ، حكم مجهول المالك بر آن جارى مىشود .\r\n3 ) اگر مال ربوى با ديگر اموال ميّت مخلوط شده باشد ، همهاش بر وارث حلال است ، و وزر و وبالش بر گردن ميّت مىباشد .\r\nدر فرضهاى ياد شده بين قرض ربوى و معامله ربوى فرق نيست .\r\n* * *\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nفصل دهم : احكام سلف ( پيش فروش )\r\nسَلَف عبارت از معامله ايست كه در آن كالا به صورت كلّى و مدّتدار باشد ، ولى بهاى آن نقدآ پرداخت شود ، دقيقاً بر عكس نسيه ، كه در آن جنس نقد و پول مدت دار مىباشد .\r\nبه معاملهء سلف ، « سَلَم » نيز گفته مىشود .\r\n( مسألهء 1936 ) در معاملهء سلف حتماً بايد مدّتدار بودن كالا شرط شود ، و گرنه معامله تبديل به نقد مىشود .\r\n( مسألهء 1937 ) انسان نمى تواند يك جنس مشخّصى را كه فعلا مالك آن نيست ، به كسى بفروشد ، به اين منظور كه از صاحبش خريدارى كند ، يا از مالكش بخواهد كه به او ببخشد ، آنگاه به مشترى تحويل دهد . و اگر چنين كارى را انجام دهد معامله باطل است .\r\n( مسألهء 1938 ) در فرض بالا اگر آن جنس را از مالكش خريدارى كند ، مشترى مالكِ آن نمى شود و بر مشترى واجب نيست آن را خريدارى كند .\r\n( مسألهء 1939 ) اگر انسان جنسى را كه مالكش نيست ، با كسى گفتگو كند ، به اين منظور كه از صاحبش خريدارى كند و پس از آنكه به ملك او در آمد به آن طرف بفروشد ، مانعى ندارد . لكن به شرط اينكه قبلًا دادوستد انجام نگرفته باشد و حق آزادى طرفين براى خريدن و نخريدن محفوظ باشد . پس از آنكه به ملك او در آمد ناگزير نيست كه به شخص طرف\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nگفتگو بفروشد ، او نيز به خريدن آن ملزم نيست .\r\n( مسألهء 1940 ) در معاملهء سلف چند شرط هست :\r\n1 - اوصاف كالا بايد فى الجمله ضبط شود تا اجمالا وضع كالا معلوم باشد و اختلاف زيادى در بين نباشد . مثلًا حيوان را با سنّ ، طعام را با نوع و وزن و پارچه را با نوع بافت و طول و عرض مشخّص نمايند .\r\n( مسألهء 1941 ) در بيع سلف تعيين همهء جزئيات كالا كه در قيمت و يا رغبت مشترى اثر دارد ، شرط نيست ، بلكه بيان اجمالى آنها كافى است .\r\n2 - در مجلس معامله حتماً بايد بهاى كالا دريافت شود و گرنه بيع سلف واقع نمى شود ، بلكه بنابر احتياط واجب معامله از ريشه باطل مىشود .\r\n3 - زمان تحويل جنس با روز و ماه و سال بايد تعيين شود ، اگرچه بسيار طولانى باشد .\r\n( مسألهء 1942 ) اگر بگويد كالا را هنگام مطالبه تحويل مىدهم ، كافى نيست .\r\n( مسألهء 1943 ) اگر بگويد هنگام ورود مسافر ، يا زايمان زن و امثال اينها ( كه در واقع معلوم است ولى هنگام معامله براى طرفين معامله مشخّص نيست ) كالا را تحويل مىدهم ، كافى نيست .\r\n( مسألهء 1944 ) تعيين وقت تحويل كالا با ماه‌هاى عربى ، ميلادى و امثال اينها ، در صورتى كه براى طرفين شناخته شده نباشد ، كافى نيست .\r\n4 - فروشنده بايد بر تسليم كالا در وقت مقرّر بر طبق آنچه در قرار داد تعيين شده است ، قادر باشد ، اگر كشف شود كه قدرت بر تسليم آن نداشته است معامله باطل مىشود .\r\n( مسألهء 1945 ) در قدرت بر تسليم اين مقدار كافى است كه فروشنده\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nبتواند پيش از مدّت تعيين شده ، آن را تهيّه كند و تا وقت معين آن را نگهدارى نمايد . پس اگر معلوم شود كه به هيچ وجه قدرت بر تحصيل آن نداشته است ، معامله باطل مىشود .\r\n( مسألهء 1946 ) اگر كسى قدرت داشت كه آن را با توليد كردن ، خريدن و امثال آن ، پيش از وقت مقرّر تهيه كند ، ولى عمداً تهيه نكرد ، ولو به خيال اينكه بعدها نيز قدرت تهيّه خواهد داشت ، و تصادفاً بعدها نتوانست آن را تهيه نمايد ، معامله باطل نمى شود .\r\n5 - اصل معامله صحيح باشد ، يعنى ربوى و يا از ديگر معاملات حرام نباشد .\r\n( مسألهء 1947 ) اگر جنسى را به صورت سلف خريدارى كند ، خريدار ميتواند آن را به فروشندهء اوّل بفروشد ، ولى بهتر اين است كه جنس بها ، از جنس بهائى كه خريدارى كرده متفاوت باشد و يا به همان قيمت - بدون زياده - بفروشد ، اگرچه به همان جنس و به قيمت بيشتر جايز ولى مكروه است .\r\n( مسألهء 1948 ) چيزى را كه به سلف خريده ، پيش از فرا رسيدن وقت تحويل آن ، نمى توان آن را به صورت نقدى به ديگرى بفروشد .\r\n( مسألهء 1949 ) چيزى را كه به سلف خريده ، نمى توان آن را به صورت سلف ، ولى به مدّت كوتاه تر از زمان تعيين شده ، به ديگرى بفروشد ، مثلًا اگر دو ماه به وقت تحويل آن مانده ، نمى توان آن را به مدّت يك ماه به ديگرى بفروشد .\r\n( مسألهء 1950 ) چيزى كه به سلف خريده ، اگر از چيزهايى باشد كه با وزن و يا پيمانه معامله مىشود ، نمى تواند آن را بنابر احتياط واجب پيش از تحويل گرفتن ، به كمتر يا بيشتر از قيمت خريد به ديگرى بفروشد . چنان كه\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nدر مسألهء 1877 بيان گرديد . و در غير آن دو صورت مانعى ندارد .\r\n( مسألهء 1951 ) در بيع سلف در هر حال بايد همهء ضوابطى كه در باب ربا و در مسألهء 1879 بيان شده ، رعايت شود .\r\n( مسألهء 1952 ) در معاملهء سلف اگر فروشنده كالا را پيش از موعد تحويل دهد ، مشترى مجبور نيست كه آن را بپذيرد ، ولى هنگامى سرِ مدّت تحويل داد ، مشترى بايد آن را بپذيرد و اگر نپذيرد ، مسائل ياد شده در مسألهء 1870 - 1873 پيش ميآيد .\r\n( مسألهء 1953 ) اگر معاملهء سلفى طبق ضوابط انجام شده و زمان تحويل كالا فرارسيده ، ولى فروشنده قدرت تسليم ندارد ، خريدار ميتواند معامله را فسخ كند و پولى را كه داده بدون كم و زياد پس بگيرد ، و ميتواند منتظر بماند تا فروشنده بر تسليم كالا در مدّت ديگرى توانايى پيدا كند .\r\n( مسألهء 1954 ) در مسأله ياد شده مشترى ميتواند حقّ خودش را به هر قيمتى كه توافق حاصل شود به صاحب كالا ( فروشنده ) بفروشد ، اگرچه به بيش از قيمت خريد باشد ، چنان كه در مسألهء 1889 بيان گرديد .\r\n( مسألهء 1955 ) در بيع سلف اگر فروشنده به تسليم قسمتى از كالا قادر باشد ، آن مقدار را تسليم مىكند و نسبت به بقيهء كالا ، مشترى ميتواند منتظر بماند و ميتواند آن را به صاحب كالا بفروشد .\r\n* * *\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nفصل يازدهم : احكام خريد و فروش ميوهجات ، غلّات و سبزيجات\r\nبنابر احتياط واجب نمى توان ميوه را پيش از شكوفه زدن و بدون ضميمه يك ساله فروخت .\r\n( مسألهء 1956 ) اگر كسى ميوه باغش را پيش از شكوفه زدن براى چند سال بفروشد مانعى ندارد .\r\n( مسألهء 1957 ) اگر كسى ميوهء را با ضميمه بفروشد مانعى ندارد ، اگرچه شكوفه نزده باشد و معامله يك ساله باشد .\r\n( مسألهء 1958 ) ميوه را پس از شكوفه زدن ميتوان بدون ضميمه ، يك ساله يا چند ساله فروخت .\r\n( مسألهء 1959 ) فروختن ميوه پيش از آنكه ميوه خودش را نشان بدهد ، كراهت دارد و بهتر است معامله را به تأخير بيندازند تا سالم بودن ميوه از آفت مشخص گردد .\r\n( مسألهء 1960 ) آغاز خود نمائى ميوه - كه پيش از آن فروشش مكروه است - در خرما آنست كه به زردى يا سرخى بگرايد و در انگور آنست كه خوشه در آورد و دانهاش شكل بگيرد و در ديگر ميوه ها بنابر احتياط واجب آنست كه قابل خوردن بشود و در مثل پنبه آنست كه قابل استفاده گردد .\r\n( مسألهء 1961 ) در ضميمه شرط نيست كه هدف اصلى معامله قرار بگيرد ، بلكه هر چيزى كه به تنهائى قابل معامله باشد ، ميتواند ضميمه واقع شود ، از قبيل : برگ مو ، ساقه و شاخه درخت ، كنده و ريشه هاى بزرگ كه\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبراى سوختن و امثال آن مورد استفاده قرار ميگيرد .\r\n( مسألهء 1962 ) به هنگام انضمام ضميمه بايد قيمت بين ميوه و ضميمه به صورت مشاع باشد و براى هر يك از آنها قيمت جداگانه منظور نشود .\r\n( مسألهء 1963 ) هنگامى كه چيزى به ميوه ضميمه شود ، فقط تعدادى از ميوه هاى باغ ظاهر شود كافى است ، آنگاه ميتوان همهء ميوه هاى آن باغ را با اين ضميمه معامله كرد ، اگرچه بسيارى از آنها شكوفه نزده باشد . حتى يك ضميمه اگر براى چند باغ ضميمه شود براى صحّت معاملهء آنها كافى است .\r\n( مسألهء 1964 ) فروش بار درخت خرما ، خواه نارس ، رسيده و يا رطب باشد ، در مقابل خرماى همان درخت جايز نيست ، همچنين فروش زراعت گندم مزرعهاى به گندم همان مزرعه و بنابر احتياط واجب فروختن هر ميوهاى به جنس خود از همان باغ جايز نيست .\r\n( مسألهء 1965 ) اگر انسان بار درخت باغى را در مقابل مقدار ميوهاى از همان جنس بفروشد ، خريدار پس از برداشت محصول ، از ميوهء همان باغ قيمت آن را بپردازد ، مانعى ندارد ، و اين معنى در خرما و زراعت نيز مانعى ندارد .\r\n( مسألهء 1966 ) اگر صاحب باغ ميوه هاى آن باغ را در مقابل مقدار معينى از ميوه هاى همان باغ بفروشد و منظور اين باشد كه ميوه هاى باغ را به آن مقدار از ميوه ها مصالحه مىكند ، تا بقيهء آن در مقابل تلاشها و زحمتهاى خريدار باشد ، كه به ميوه ها برسد ، آنها را بچيند و حق او را مهيا كرده به او تحويل دهد ، چنين معاملهاى هم جايز است .\r\n( مسألهء 1967 ) آنچه در مسألهء بالا گفته شد به ميوه و زراعت اختصاص ندارد ، بلكه در جاهاى ديگر نيز جارى مىشود ، پس اگر كسى حيوانى را با كسى مصالحه كند در مقابل مقدار معينى از پشم و شير آن ،\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nكه آن مقدار را به او بدهد و بقيّه در مقابل تلاش و خدمات ، از آنِ خودش باشد ، اين مصالحه صحيح مىباشد .\r\n( مسألهء 1968 ) كسى كه بار درختى باغى را خريدارى كرده ميتواند پيش از آنكه آن را تحويل بگيرد ، به همان قيمت يا با سود به ديگرى بفروشد ، و آنچه در مسألهء 1877 گفته شد اينجا جارى نمى شود .\r\n( مسألهء 1969 ) فروش غلّا ت پيش از آنكه دانه هايش شكل بگيرد جايز نيست . ولى فروش ساقه هاى آن به عنوان گياه سبز مانعى ندارد ، كه اگر مشترى خواست به عنوان علف سبز از آن استفاده كند ، و اگر خواست منتظر شود تا سنبل در آورد آنگاه درو كند و دانه هايش هم به تبع ساقه ها از آنِ او باشد .\r\n( مسألهء 1970 ) فروش سبزيجات يك جاليز ، از قبيل خيار و بادمجان ، پيش از ظاهر شدن ميوه هايش جايز نيست ، ولى پس از ظاهر شدن آنها جايز است كه آنها را براى يك چين يا چند چين بفروشد .\r\n( مسألهء 1971 ) سبزيجاتى كه مثل تره و نعناع چيده ميشوند ، و يا مانند برگ توت و حنا كنده ميشوند ، پس از نمايان شدن برگ آنها ، ميتوان آنها را براى يك و يا چند چين فروخت ، ولى پيش از ظاهر شدن برگشان جايز نيست .\r\n( مسألهء 1972 ) در مورد ميوه جات ، سبزيجات و امثال آنها ، ميزان در تشخيص وقت چيدن ، درو كردن و كندن آنها ، عرف كشاورزان و باغداران مىباشد .\r\n( مسألهء 1973 ) در فروش ميوه ، زراعت ، سبزيجات و غير آنها ، برگ در آوردن ، شكوفه زدن و شكل گرفتن دانه و ميوه در جائى شرط است كه ميوه ، غلّه ، سبزى و برگ مورد معامله باشد ، ولى اگر ريشه را مورد معامله\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nقرار دهند ، هيچكدام از آنها شرط نيست ، پس ريشه را معامله ميكنند ، هنگامى كه ميوه و غلّه و سبزى پديدار شد ، از باب تبعيت ريشه و ساقه ، از آنِ مشترى مىشود .\r\n( مسألهء 1974 ) در محصولاتى چون هويج و سيب زمينى كه ميوهء آن ظاهر نمى شود ، اگر معلوم باشد كه برخى از آن پديد آمده است ، خريد و فروش آن جايز است ، اگرچه بهتر است در مورد آن مصالحه شود ، امّا فروش ريشه هاى آن مطلقاً جايز است ، اگرچه شكل گرفتن چيزى از ميوه هاى آن معلوم نباشد .\r\n( مسألهء 1975 ) اگر دو نفر در نخل ، درخت يا زراعتى شريك باشند ، يكى از آنها ميتواند سهم شريكش را از محصول آن به مبلغ معين و يا مقدار معينى بپذيرد . پس از توافق شريكش آن مبلغ و يا آن مقدار را از او طلبكار مىشود ، خواه سهمش از محصول همان مقدار بشود ، يا بيشتر و يا كمتر .\r\n( مسألهء 1976 ) اگر چند نفر در مورد نخل ، درخت و يا زراعتى شريك باشند و يكى از آنها سهم ديگر شركا را به مبلغ معين و يا مقدار معين از ميوهء آنجا بپذيرد مانعى ندارد و بايد آن مقدار را به شركايش پرداخت نمايد .\r\n( مسألهء 1977 ) در مسألهء ياد شده ، اگر مقدار مورد توافق از ميوهء همان باغ و زراعت باشد ، اگر بدون سهلانگارى همهء محصول مورد شراكت از بين برود ، ضمانتى در كار نيست و لازم نيست عوض آن را از ديگر اموالش پرداخت نمايد . ولى اگر چيزى از آن باقى باشد ، بايد مورد توافق را از آن بدهد ، و اگر محصول به دست آمده كمتر از مقدار مورد توافق باشد ، تكميل آن بر عهدهء او نمى باشد .\r\n( مسألهء 1978 ) اگر كسى سهم شركايش را به مقدار معينى در ذمّه خريده باشد ، نه به خصوص ميوهء آن محلّ شراكت ، بايد آن مقدار مورد\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nتوافق را به آنها بپردازد ، اگرچه همه يا مقدارى از محصول تلف شده باشد .\r\n( مسألهء 1979 ) شخص عابر كه از باغ و يا جاليز عبور مىكند ميتواند از ميوهء آن استفاده كند ، به شرط اينكه ضرر نزند ، شاخه هاى درخت را نشكند و بوته هاى جاليز را پايمال نكند . و آنچه را كه كال است نچيند ، و يا ميوه را نيم خوردن نكند تا بقيهء آن فاسد شود .\r\n( مسألهء 1980 ) در جواز استفادهء عابر از حق المارّه ، فرق نمى كند كه از اوّل بداند كه چنين ميوهاى در سر راهش هست و يا به هنگام عبور بر آن توجه كند ، در هر دو صورت ميتواند از آن استفاده كند .\r\n( مسألهء 1981 ) اگر شخص عابر دو مسير داشته باشد ، پس راهى را برگزيند كه از باغ و بستان ميگذرد ، و هدفش از گزينش اين مسير استفاده از ميوهء آن باغ و بستان باشد ، مانعى ندارد ، اگرچه براى اين كار مقدارى از راه خودش منحرف شود .\r\n( مسألهء 1982 ) كسى كه صرفاً براى خوردن به راه ميافتد و هدفى از اين سير و گذار جز خوردن ندارد ، بنا بر احتياط واجب حق خوردن ندارد .\r\n( مسألهء 1983 ) در مسائل ياد شده ، اگر انسان بداند كه صاحب ملك خوش ندارد كه عابرين از ميوهء آن باغ و بستان استفاده كنند ، باز هم خوردن از ميوهء آنجا با شرايط ياد شده جايز است ، حتى اگر صريحاً منع كرده باشد . اگرچه بهتر است در اين دو صورت از ميوهء آنجا استفاده نكنند .\r\n( مسألهء 1984 ) اگر مالكِ باغ يا بستان ، ملك خودش را به وسيلهء ديوار ، نرده ، سيم خاردار ، و امثال آنها محصور كرده باشد باز هم عابران مىتوانند از ميوهء آن استفاده كنند ، و لكن عبور كردن از آن مانع - بدون اذن مالك - جائز نيست ، و اگر بدون اذن عبور كند خوردن از ميوهء باغ در اين\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nصورت خالى از اشكال نيست .\r\n( مسألهء 1985 ) شخص عابر حق ندارد چيزى از ميوهء باغ و بستان را با خودش ببرد ، و اگر چنين كارى انجام دهد ضامن است . و لكن اين باعث نمى شود آنچه را كه خورده حرام گردد .\r\n( مسألهء 1986 ) شخص عابر ميتواند از ميوه هايى كه احتياج به پوست كندن دارد استفاده كند ، ولى حق ندارد از ميوهاى كه معمولًا پس از پخته شدن مورد استفاده قرار ميگيرد ، بخورد ، اگرچه براى پختن آن وقت صرف كرده باشد .\r\n* * *\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nفصل دوازدهم : احكام اقاله\r\n« اقاله » عبارت است از اين كه يكى از دو طرف قرارداد ، خواهش طرف ديگر را در مورد به هم زدن قرارداد بپذيرد و آن مستحب مؤكّد است ، چنان كه در آداب تجارت گفتيم .\r\n( مسألهء 1987 ) اقاله از اقسام ايقاع است ، ولى به وسيلهء آن ، با رضايت طرفين ، عقد فسخ مىشود .\r\n( مسألهء 1988 ) با اقاله هيچ يك از ايقاعات فسخ نمى شود ، عقد نكاح نيز به وسيلهء اقاله فسخ نمى شود .\r\n( مسألهء 1989 ) بنابر احتياط واجب صدقه نيز با اقاله فسخ نمى شود .\r\n( مسألهء 1990 ) اقاله به وسيلهء هر گفتار و يا كردارى كه دالّ بر پذيرش تقاضاى فسخ باشد محقّق مىشود .\r\n( مسألهء 1991 ) اقاله كننده حق ندارد شرط كند كه مقدار جنس و يا قيمت را كم يا زياد كند تا اقاله كند ، و اگر چنين كارى انجام دهد اقاله باطل مىشود ، و هر يك از كالا و بها در ملك صاحبش ميماند .\r\n( مسألهء 1992 ) جعاله بر اقاله جايز است ، و لذا ميتواند بگويد : اگر اقاله كنى فلان مقدار به تو مىدهم ، پس اگر اقاله كند بايد آن مبلغ را به او بپردازد .\r\n( مسألهء 1993 ) مىتوانند با يكديگر مصالحه كنند كه طرف اقاله كند و او چيزى به او بدهد .\r\n( مسألهء 1994 ) بنابر احتياط واجب اقاله در بخشى از مضمون عقد\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nجايز نيست ، مگر در صورت انحلال ، يعنى در صورتى كه از نظر عرف عقد به دو عقد منحل شود .\r\n( مسألهء 1995 ) اگر يكى از دو طرف معامله بميرد ، بنابر احتياط واجب ورّاث او نمى توانند آن معامله را اقاله كنند .\r\n( مسألهء 1996 ) اگر كالا تلف شده باشد و يا به وسيلهء بيع و هبه و امثال آن از ملك صاحبش بيرون رفته باشد ، بنابر احتياط واجب اقاله جايز نيست .\r\n( مسألهء 1997 ) اگر بهاى پرداخت شده از قبيل اسكناس و امثال آن باشد ، كه هر پول و اسكناس ديگرى ميتواند جايگزين آن باشد ، تلف شدن آن مانع از اقاله نمى شود .\r\n( مسألهء 1998 ) اگر يكى از كالا و يا بها دگرگون و يا معيوب شده باشد ، اقاله كردن آن مانعى ندارد . ولى مالك نخستين آن نمى تواند چيزى را به عنوان تفاوت قيمت آن دريافت كند ، مگر به وسيلهء مصالحه و امثال آن ، چنان كه در مسأله 1991 - 1993 گذشت .\r\n( مسألهء 1999 ) اگر اقاله كننده و يا تقاضاى اقاله كننده از پديد آمدن عيب و دگرگونى مطلع نباشند ، اقاله باطل مىشود .\r\n* * * \r\nبخش پايانى : احكام شفعه\r\nچنانچه دو نفر در كالائى به طور مشاع شريك باشند ، اگر يكى از دو شريك بخواهد سهم خود را به شخص سوّم بفروشد ، شريك او حق دارد سهم او را به همان مبلغ خريدارى كند . اين حق را « شفعه » مينامند . به عنوان مثال : خانهاى بين زيد و خالد به صورت مشاع مشترك باشد ، اگر زيد\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nبخواهد سهم خودش را به شخص سومى بفروشد ، خالد ميتواند سهم زيد را به قيمت توافق شده بين زيد و شخص ثالث ، خريدارى نمايد .\r\n( مسألهء 2000 ) در ثبوت حق شفعه فرق نمى كند كالاى مورد اشتراك قابل قسمت باشد ، يا نباشد و آن كالا منقول باشد يا غير منقول .\r\n( مسألهء 2001 ) به طورى كه به تفصيل بيان خواهد شد ، در امثال كشتى ، رودخانه ، راه ، آسياب و حمّام شفعه ثابت نيست .\r\n* * * \r\nمقام اوّل : تعيين حدود حق شفعه\r\nمشهور اين است كه حق شفعه در جايى ثابت مىشود كه شريك سهم خود را به شخص ثالث بفروشد ، روى اين بيان پيش از انجام معامله جايى براى اعمال حق شفعه نيست . و سيطرهء صاحب شفعه بر خريدار است كه ميتواند سهم شريكش را از دست خريدار بگيرد و مبلغى را كه او به فروشنده تسليم كرده ، به او پرداخت نمايد .\r\nولى ظاهر اين است كه اين حق پيش از انجام معامله ثابت است ، يعنى به مجرد اينكه شريك در مقام معامله بر آيد ، او ميتواند سهم او را به قيمت تعيين شده بين شريك و مشترى ، بردارد .\r\nدر اين صورت شفعه حق سيطرهء شريكى بر شريك ديگر است ، كه ايجاب مىكند اولويت او را در گرفتن سهم شريك بر شخص ثالث . پس به مجرد اينكه شريك اقدام به معامله كند ، شريك ديگر ميتواند از حق شفعه استفاده كند و كالا را به قيمت توافق شده بردارد .\r\n( مسألهء 2002 ) اگر شريك پيش از تحقق معامله از حق شفعه استفاده\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nكند ، در اين صورت اين معامله از اقسام عقد است و همهء شرايط عقود ، از رضايت طرفين و امثال آن در اينجا هم شرط است .\r\n( مسألهء 2003 ) اگر شريك بعد از تحقّق و انجام معامله از حق شفعه استفاده كند و كالا را از دست خريدار بيرون بكشد ، اين معامله از اقسام ايقاع است و همانند ديگر ايقاعات يكجانبه است و انشاء مضمون آن از طرف صاحب شفعه كافى است .\r\n( مسألهء 2004 ) استفاده از حق شفعه با هر گفتار و يا كردارى كه بر آن دلالت كند ، تحقق مييابد ، مثلًا :\r\n1 ) با گفتن اينكه : من اين كالا را به همان قيمت برداشتم .\r\n2 ) با گفتن اينكه : من اين كالا را اخذ به شفعه كردم .\r\n3 ) با پرداختن بهاى آن به خريدار .\r\n4 ) با اقدام به فروش همهء كالا و پرداخت بهاى سهم شريك . كه منظورش از اين عمل انشاء مضمون اخذ به شفعه باشد .\r\n( مسألهء 2005 ) در اخذ به شفعه آگاهى بر قيمت توافق شده شرط نيست و لذا در صورت جهل به قيمت توافق شده نيز ميتواند اقدام به اعمال حق شفعه كند .\r\n( مسألهء 2006 ) با توجه به اينكه شفعه از حقوق مىباشد ، قابل اسقاط مىباشد و با ساقط كردن آن حقّش ساقط مىشود .\r\n( مسألهء 2007 ) اگر شريك پيش از اقدام به معامله به شريكش بگويد كه من ميخواهم سهم خود را به اين قيمت بفروشم ، پس او حقش را اسقاط كند و شريكش آن را به شخص ثالث بفروشد ، معامله قطعى تلقى مىشود ، و او بعد حق ندارد اخذ به شفعه كند .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n( مسألهء 2008 ) اگر شريك پس از فروش سهم شريكش حق خود را اسقاط كند ، ديگر حق استفاده از حق شفعه را ندارد .\r\n( مسألهء 2009 ) در اسقاط حق شفعه هر گفتار يا كردار دالّ بر آن كافى است ، مثلًا اگر در جلسهء معامله حاضر شود و يا جزء گواهان معامله قرار بگيرد و از اين كارش رضايت و اعتراف او فهميده شود ، در اسقاط حق شفعه كافى است .\r\n( مسألهء 2010 ) ظاهراً حق شفعه بر اساس فوريت عرفى مبتنى مىباشد ، يعنى پس از آنكه از تصميم شريك بر فروختن سهم خود به ديگرى و يا از انجام آن ، آگاه شود ، و بر مقدار قيمت و ديگر خصوصيّاتى كه در رغبت به خريد و اعمال حق شفعه تأثير دارد مطلع گردد ، اگر فورآ اقدام بر إعمال حق شفعه نكند ، حق شفعهاش ساقط مىشود .\r\n( مسألهء 2011 ) اگر شريك پس از آگاهى از تصميم شريك يا عمل شريك ، به جهت زندانى يا مسافر بودن قدرت بر اعمال حق شفعه نداشته باشد حقّش ساقط نمى شود ، بله اگر مدّت به درازا بكشد و موجب تحمل ضرر براى شريك و يا مشترى شود ، بقاء حق شفعه خالى از اشكال نيست .\r\n( مسألهء 2012 ) حق شفعه فقط در صورت اقدام بر فروش ثابت است ، پس اگر شريك حق خودش را به ديگرى هبه كند ، يا آن را مهريهء زنى قرار دهد ، يا با كسى مصالحه كند شريك ديگر حق اعمال حق شفعه ندارد .\r\n( مسألهء 2013 ) حق شفعه در جايى است كه شريك سهم خود را در مقابل مبلغ و پول فروخته باشد ، پس اگر سهم خودش را به يك كالا بفروشد ، ( و به اصطلاح بهاى مورد توافق قيمى باشد نه مثلى ) حق شفعه ثابت نمى شود ، مگر اينكه شريك بتواند نفس ثمن را بدست آورد و در\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nفرصت مناسب با رعايت شرط سوم در صاحب حق شفعه به مشترى بپردازد كه در اين صورت حق شفعه ثابت ميگردد .\r\n( مسألهء 2014 ) اگر شريك سهم خودش را به شخص ثالث بفروشد و علاوه بر مبلغ چيزى را با او شرط كند مثلًا بگويد سهم خودم را به 1000 دينار به تو فروختم ، به شرط اينكه اين لباس مرا نيز بدوزى ، در اينجا نيز ثبوت حق شفعه مشكل است ، و بنا بر احتياط واجب بايد با يكديگر مصالحه كنند .\r\n* * * \r\nمقام دوّم : صاحب حق شفعه\r\nصاحب شفعه كسى است كه حق إعمال حق شفعه دارد .\r\n( مسألهء 2015 ) صاحب شفعه با چند شرط حق اعمال حق شفعه را دارا مىشود :\r\nاوّل : اسلام\r\n( مسألهء 2016 ) اگر فروشنده و خريدار مسلمان باشند ، شريك غير مسلمان حق اعمال حق شفعه را ندارد .\r\n( مسألهء 2017 ) اگر فروشنده و يا خريدار مسلمان باشند ، شريك غير مسلمان ، بنابر احتياط واجب ، حق اعمال حق شفعه را ندارد .\r\nدوّم : فقط يك شريك داشته باشد .\r\n( مسألهء 2018 ) اگر تعداد شركا بيش از دو نفر باشد ، براى هيچكدام از آنها حق شفعه ثابت نيست ، خواه همهآنها سهم خود را بفروشند ، فقط يك نفر بماند و يا تعداد كمى از آنها سهم خودشان را بفروشند و تعداد بيشترى بماند .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n( مسألهء 2019 ) اگر چند نفر در راه شريك باشند ، حكم خاصى دارد كه بعد بيان مىشود .\r\n( مسألهء 2020 ) اگر يكى از دو شريك بخشى از سهم خود را بفروشد ، ظاهر اين است كه حق شفعه براى شريك ثابت مىشود .\r\n( مسألهء 2021 ) اگر كسى سهم خود را به دو نفر جدا جدا بفروشد ، آيا شريكش حق شفعه دارد يا نه ؟ ثبوت آن محلّ اشكال هست .\r\n( مسألهء 2022 ) اگر كسى سهم خود را در يك مجلس به دو نفر يا بيشتر بفروشد ، بر شريك او حق شفعه ثابت است ، همچنين است اگر همهء سهم خود را به يك نفر به تدريج بفروشد .\r\n( مسألهء 2023 ) دو تا همسايه بر يكديگر حق شفعه ندارند ، پس اگر همسايهاى خانه و يا محلّ كارش را بفروشد ، همسايهاش كه با او شريك نيست ، حق شفعه ندارد .\r\n( مسألهء 2024 ) اگر دو يا چند خانه تنها يك راه ورودى دارند و هر يك از آنها مالك خصوصى دارد ، اگر صاحب يكى از خانه ها سهم خود را بفروشد ، در اينجا دو صورت هست :\r\n1 ) يكى از آنها خانهاش را با سهم خود از راهرو به شخص ديگرى بفروشد ، در اينجا ديگر شركا در مورد آن خانه و راه خانه حق شفعه دارند . و هر يك از شركا مىتوانند آن را اخذ به شفعه كنند ، و اگر با يكديگر منازعه كنند ، حق همه بر آن ثابت مىشود و خانه به همهء آنها تعلّق پيدا مىكند .\r\n2 ) يكى از آنها فقط خانهاش را بفروشد ، نه راه مشترك را ، در اين صورت ديگران حق شفعه ندارند ، و حق او در راه محفوظ ميماند و ميتواند از آن عبور كند و در جلو خانهاش كه فروخته است بنشيند . ولى\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nخريدار حق عبور از آن راه بدون اجازهء همسايه ها ندارد ، بلكه ميتواند از كوچهء ديگرى درب باز كند و يا خانهاش بدون در بماند .\r\n( مسألهء 2025 ) اين حكم اختصاص به منازل شخصى دارد و در مورد مراكز تجارى جارى نمى شود ، مگر اينكه بر آنها صدق خانه كند .\r\n( مسألهء 2026 ) آنچه در بالا تشريح شد اختصاص به خانه و راه خانه دارد ، شامل مشتركاًت ديگرى چون چشمه و چاه و امثال آنها نمى شود . البتّه اگر يكى از آنها فقط بين دو نفر مشترك باشد ، او ميتواند سهم شريكش را از آن چاه و چشمه و غيره با اخذ به شفعه تصاحب كند . و قيمت توافق شده را به خانه و چاه و چشمه و امثال آن توزيع ميكنند .\r\nسوّم : پرداخت مبلغ توافق شده\r\n( مسألهء 2027 ) اگر شريك قدرت پرداخت پول را ندارد حق شفعه براى او ثابت نمى شود .\r\n( مسألهء 2028 ) اگر شريك امروز و فردا كند و پول شريك را پرداخت نكند ، حق شفعه ندارد .\r\n( مسألهء 2029 ) اگر شريك گروى بگذارد و يا ضامن بياورد كه در آينده پول شريك را خواهد پرداخت ، بر شريك ديگر واجب نيست رهن و ضامن او را قبول كند .\r\n( مسألهء 2030 ) اگر شريك ادعا كند پولش حاضر است ، ولى آوردنش احتياج به زمان دارد ، از لحظهاى كه اعلام آمادگى كرده سه روز به او مهلت داده مىشود ، اگر در ظرف سه روز پول را حاضر نكند حق شفعه ندارد .\r\n( مسألهء 2031 ) اگر شريك ادعا كند پولش در شهر ديگرى حاضر است ، به او به مقدار رفت و بازگشت به آن شهر ، به اضافهء سه روز مهلت\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nداده مىشود ، اگر در اين مدّت پول را مهيّا نكند حق شفعه ندارد .\r\n( مسألهء 2032 ) منظور از مدّت رفت و بازگشت ، همان مدّت رفتن و برگشتن است ، زمان ديگرى به عنوان وقت تهيهء بليط و امثال آن به آن اضافه نمى شود .\r\n* * * \r\nمقام سوم : احكام شفعه\r\n( مسألهء 2033 ) صاحب شفعه حق ندارد بخشى از سهم شريك را اخذ به شفعه كند ، بلكه يا بايد همه را بگيرد و يا از حق شفعه صرف نظر كند .\r\n( مسألهء 2034 ) صاحب حق شفعه ، فقط ميتواند سهم شريكش را به قيمت توافق شده بگيرد ، نه كمتر و نه بيشتر ، چه توافق بر قيمت روز بوده و يا به سودخريدار بوده و يا به سود فروشنده .\r\n( مسألهء 2035 ) اگر فروشنده قسمتى از قيمت توافق شده را به مشترى تخفيف داده بود ، صاحب حق شفعه نمى تواند آن تخفيف را براى خود نيز مطالبه نمايد .\r\n( مسألهء 2036 ) اگر خريدار علاوه بر قيمت كالا هزينه هاى ديگرى چون پول دلّا لى پرداخت كرده باشد ، بر صاحب شفعه واجب نيست آنها را پرداخت نمايد .\r\n( مسألهء 2037 ) صاحب شفعه نمى تواند خريدار يا فروشنده را وادار كند در محضر حضور يافته ، سند به نام او بزنند ، ولى حق هم ندارند كارى كنند حق شفيع را پايمال شود مانند اينكه ملك را براى ديگرى اعتراف كنند .\r\n( مسألهء 2038 ) اگر شرايطى مشترى بر خريدار شرط كرده بود ، براى\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nصاحب شفعه آن شرايط جارى نمى شود ، پس اگر مشترى آن را مثلًا به 1000 دينار خريده بود و شرط كرده بود كه فروشنده لباسى را براى او بدوزد ، صاحب شفعه نمى تواند مشترى را ملزم كند او نيز لباسى را براى صاحب شفعه بدوزد ، و يا قيمت آن را بپردازد .\r\n( مسألهء 2039 ) اگر خريدار با ثبوت حق شفعه در كالا تصرّفى كرده باشد ، مثلًا آن را هبه ، وقف يا كابين زنى قرار داده باشد ، حق شفعه ساقط نمى شود ، بلكه ميتواند اخذ به شفعه كند ، و در اين صورت تصرّف آن شخص باطل مىشود .\r\n( مسألهء 2040 ) اگر صاحب شفعه ، پيش از اعمال حق شفعهء ، سهم خود را بفروشد ، حق شفعه او باطل مىشود ، اگرچه نسبت به معاملهء قبلى ( فروش سهم شريك ) بى اطلاع بوده باشد .\r\n( مسألهء 2041 ) اگر خريدار آن سهم را نسيه خريده باشد ، صاحب شفعه ميتواند مبادرت به أخذ شفعه كند ، و در چگونگى دفع ثمن به طور نقد يا مؤجل و با وثيقه و يا بدون آن با مشترى مصالحه و توافق نمايد ، و در صورت اختلاف ، نظر مشترى مقدم مىباشد .\r\n( مسألهء 2042 ) اگر خريدار به جهت يك شبههء حكمى و يا شبههء موضوعى ، از ثبوت حق شفعه به شريك فروشنده بى خبر بود ، به طورى كه اگر خبر دار بود به چنين معاملهاى اقدام نمى كرد و اين همه ضرر را متحمل نمى شد ، در اين صورت براى او خيار تخلّف وصف ثابت مىشود ، پس اگر از حق خود استفاده كرد و معامله را فسخ نمود ، كالا به فروشنده بر\r\nميگردد و پول به مشترى و حق شفعه از بين ميرود .\r\n* * *\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\nعقد اجاره\r\nدر اين باب چند فصل هست :\r\n\r\nفصل اوّل : اركان اجاره\r\nدر اين فصل دو موضوع بررسى مىشود :\r\nموضوع اوّل : اجاره عبارت از عقدى است كه حق استفاده از منافع عين را در مقابل اجرت به مستأجر تمليك مىكند .\r\n( مسألهء 2043 ) حق گرفتن اجرت براى صاحب منفعت ، از كسى كه از منفعت آن مال استفاده مىكند ، منحصر به اجاره نيست ، بلكه به وسيلهء جعاله و امثال آن نيز امكان پذير هست ، چنان كه به برخى از مسائل آن خواهيم پرداخت .\r\n( مسألهء 2044 ) مورد اجاره ممكن است جنس و يا عمل باشد ، و لذا ممكن است خانه ، مغازه ، كارگاه ، لباس و يا دستگاهى را به كسى اجاره بدهد ، و يا خودش اجير شود كه براى كسى بنّائى ، خيّاطى و امثال آن انجام دهد .\r\n( مسألهء 2045 ) براى تحقق عقد اجاره بايد موجر و مستأجر به معاوضهء اجرت و منفعت ملتزم شوند ، و اين التزام بايد به وسيلهء تلفّظ ، كتابت و امثال آنها اعلام گردد . چنان كه در عقد بيع به تفصيل بيان گرديد .\r\n( مسألهء 2046 ) شرايط طرفين معامله در اجاره دقيقاً همان شرايط طرفين معامله در بيع مىباشد و بيشتر فروعات آنجا در اينجا نيز جارى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nمىباشد ، از قبيل فروعات معاملهء فضولى و معاملهء كسى كه مجبورش كرده باشند و امثال آنها .\r\nموضوع دوّم : با توجه به اينكه مورد اجاره منفعت است نه خود كالا ، در اينجا دو حكم ويژه وجود دارد :\r\nاوّل : بايد منفعت جدا از خود جنس باشد ، به اين معنا كه با استفاده از منفعت ، عين در ملك مالك باقى بماند ، مثل خانه ، مغازه ، دستگاه خياطى و امثال آنها ، و لذا نمى توان نان را براى خوردن و پول را براى تجارت اجاره داد .\r\nدوّم اينكه : عين شايستگى استفاده براى منفعت مورد اجاره را داشته باشد ، پس اگر زمين شورهزار و سنگلاخى را براى زراعت اجاره بدهند صحيح نيست .\r\n( مسألهء 2047 ) اگر بعد از اجاره ، جنس مورد اجاره از قابليّت استفاده براى هدف مورد استفاده در وقت مطلوب آن بيفتد ، كشف مىكند از باطل بودن اجاره از اوّل .\r\n( مسألهء 2048 ) در منفعت مورد اجاره نيز شرايطى لازم است كه از آن جمله است :\r\n1 ) مشخص باشد ، نه مردّد .\r\n( مسألهء 2049 ) اگر كسى اجير شود كه يكى از دو لباس را بدوزد ، اگر منظور اين باشد كه در ميان آنها مخيّر است ، مانع ندارد ، ولى اگر منظور اين باشد كه بعد يكى از آنها را انتخاب خواهد كرد و به آن ملزم خواهد نمود ، اجاره باطل مىشود .\r\n( مسألهء 2050 ) چنانچه يكى از دو ماشين را اجاره كند و مشخص نكنند ، اگر هدف اين باشد كه هر كدام باشد مانعى ندارد ، در اين صورت\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاجاره صحيح است ، ولى اگر هدف اين باشد كه يكى از اين دو را بعد انتخاب كرده ، او را به پذيرش آن ملزم خواهد نمود ، اجاره باطل است .\r\n( مسألهء 2051 ) در مورد اجرت اجاره ، همان احكام ياد شده در مورد بهاى كالا در تجارت جارى مىباشد .\r\n( مسألهء 2052 ) اگر ثمن به جهت تردد منفعت ، مردد شود مانند اينكه بگويد : اگر جنس را در روز جمعه منتقل كنى ده تومان من دهم ، و اگر روز شنبه منتقل كنى پنج تومان مىدهم ، اين صورت به عنوان جعاله صحيح است . و اگر بنحو اجاره و يا عقد لازم ديگر انجام شود تفصيلاتى دارد .\r\n( مسألهء 2053 ) چنانچه بگويد ترا اجير كردم كه اين پارچه را رنگ كنى به نحوى كه اگر آن را مشكى رنگ كنى 100 تومان اجرت مىدهم و اگر آن را سبز رنگ كنى 200 تومان اجرت مىدهم ، مانعى نيست با آن بيانى كه در مسألهء قبل به آن اشاره شد و از اقسام مردّد به شمار نميآيد ، مشروط بر اينكه اجرت كلًا ساقط نشود .\r\n2 ) براى استفادهء مشروع باشد .\r\n( مسألهء 2054 ) اگر مغازهاى را براى ميفروشى اجاره بدهند ، اجاره باطل است ، و اگر كسى را براى آوازخوانى ، ميگسارى ، آدم كشى و امثال آنها اجير كند ، اجاره باطل است و مستحق اجرت نمى شود ، اگرچه به عنوان جعاله و امثال آن مبلغى را تعيين كرده باشند .\r\nدر كسبهاى حرام در اين زمينه توضيح داديم . 
  ] مسألهء 1679 و 1689 
  ] .\r\n3 ) متوقّف بر كار حرامى نباشد .\r\n( مسألهء 2055 ) اگر حائضى را براى جارو كردن مسجد اجير كنند ، اجاره باطل است ، زيرا اگرچه جارو كردن مسجد حرام نيست ، ولى آن\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nمتوقّف بر توقّف در مسجد است كه بر زن حائض حرام است .\r\n4 ) بنابر احتياط واجب بر استيفاى منفعت قدرت داشته باشد ، پس اگر بردهء فرارى و شتر گريختهاى را اجاره دهند صحيح نمى باشد . اگرچه احتمال برود تا هنگام لزوم دسترسى به آنها پيدا شود .\r\n5 ) بنابر احتياط واجب مقدار منفعت اجمالًا معلوم باشد .\r\n( مسألهء 2056 ) اگر ماشينى را براى مسافرت تا مكان مشخصى اجاره كند و مسافت را به طور دقيق نداند ، اشكال ندارد .\r\n( مسألهء 2057 ) اگر وسيلهاى را براى حمل و نقل متاعى در حد كشش آن اجاره كند و معلوم نباشد كه كشش آن دقيقاً چقدر مىباشد ، مانعى ندارد .\r\n( مسألهء 2058 ) اگر تعميركارى را براى تعمير دستگاه معيوبى كه دقيقاً معلوم نيست چقدر خرابى دارد و براى اصلاح آن چه مقدار زمان صرف خواهد شد ، اجير كند مانعى ندارد .\r\n( مسألهء 2059 ) اگر ويلائى را براى فصل تابستان اجاره دهد و دقيقاً معلوم نباشد كه چند روز در آنجا اقامت خواهد نمود مانعى ندارد .\r\n( مسألهء 2060 ) اگر پمپى را براى تخليه آب چاهى در مدّت معين اجاره دهد ، ولى معلوم نباشد در اين مدّت چه مقدار آب ميتواند از آن چاه بيرون بكشد مانعى ندارد .\r\n( مسألهء 2061 ) به طور كلى در هر موردى كه عقلا به اين مقدار جهالت اعتنا نمى كنند و به اجارهء آن اقدام ميكنند ، اقدام به اجاره مانعى ندارد .\r\n( مسألهء 2062 ) ولى در مورد اجرت به طورى كه در بهاى كالا گفته\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nشد ، بنابر احتياط واجب حتماً بايد مقدار آن مشخص باشد .\r\n( مسألهء 2063 ) اگر بگويد اين خانه را در هر ماه به اين مبلغ به تو اجاره دادم ، ظاهراً معنايش اين است كه در ماه اوّل اجاره داده و براى ماه‌هاى بعد اجازه داده كه به همان مبلغ آنجا بنشيند ، روى اين بيان در ماه اول اجاره لازم است ، ولى در ماه‌هاى بعدى مالك ميتواند از اجازهء خود بر گردد .\r\n( مسألهء 2064 ) نمى توان زمينى را براى زراعت در مقابل غلّهاى كه از آن حاصل مىشود ، اجاره داد .\r\n( مسألهء 2065 ) بنابر احتياط واجب همچنين است غير غلّا ت ، از سبزيجات زمينى كه براى كشاورزى اجاره داده مىشود .\r\n( مسألهء 2066 ) بنابر احتياط واجب نمى توان چيزى را در مقابل اجرتى كه وجود خارجى ندارد و به ذمّه منتقل نمى شود ، بلكه در آينده از مورد اجاره ، يا شىء خاصى پديد ميآيد ، اجاره داد .\r\n( مسألهء 2067 ) بلى اجاره دادن زمين به حصّهء مشاع از محصول خود مانعى ندارد ، مثلًا زمينى را براى كشاورزى اجاره ميدهد تا يك سوّم ، يك چهارم و يا حصّه معينى از محصولش اجرت زمين باشد ، و اين چيزى شبيه به مزارعه مىباشد .\r\n( مسألهء 2068 ) همچنين ميتواند زمينى را به مقدار معين كلى در ذمّه اجاره بدهد ، اگرچه غلّه باشد ، بدون اينكه در خارج مشخص شده باشد .\r\n* * *\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nفصل دوّم : احكام اجاره\r\nاجاره از عقود لازمه است ، و لذا فسخ آن به جز به وسيلهء اقاله به رضايت طرفين ، و يا با ثبوت خيار براى يكى از طرفين و يا هر دو طرف امكان پذير نيست .\r\n( مسألهء 2069 ) در اجاره : خيار غبن ، خيار شرط ، خيار عيب ، خيار تخلّف وصف ، خيار تخلّف شرط ، خيار تبعّض صفقه و خيار عدم تسليم عوضين جارى مىشود .\r\n( مسألهء 2070 ) در اجاره : خيار مجلس ، خيار تأخير ، خيار حيوان و خيار رؤيت جارى نمى شود .\r\n( مسألهء 2071 ) اگر مستأجر بعد از اجاره عيبى را در مورد اجاره مشاهده كند ، كه هنگام اجاره مطلع نبود ، اگر موجب از بين رفتن برخى از منافع آن باشد - مثل اينكه يكى از اطاقهاى خانه ويران باشد - اجرت را نسبت به همه مورد اجاره تقسيط ميكنند و به مقدار معيوب از اجاره كم ميكنند . ولى در اين صورت هر يك از مالك و مستأجر خيار تبعّض صفقه پيدا ميكنند .\r\n( مسألهء 2072 ) اگر عيب موجود موجب از بين رفتن منافع مستأجر نباشد ، بلكه موجب عيب در منفعت و يا قيمت كالا باشد - مثل اينكه چهارپاى مورد اجاره لنگ باشد - حق فسخ دارد ، و اگر چنين اثرى هم نداشته باشد خيار فسخ ندارد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n( مسألهء 2073 ) آنچه در بالا گفته شد در موردى است كه عين مشخصى مورد اجاره باشد ، مثل اينكه ماشين مشخصى را براى مسافرت اجاره كند ، ولى اگر عين كلى اجاره كند و موجر فرد معيوبى را انتخاب كند ، مستأجر حق فسخ ندارد ، بلكه ميتواند فرد سالمى را مطالبه كند ، اگر موجر امتناع كند يا نداشته باشد ميتواند عقد اجاره را فسخ نمايد .\r\n( مسألهء 2074 ) اگر موجر عيبى در اجرت مشاهده كند ، اگر اجرت كلى باشد ( مثل اسكناس يا هر پول رايج ) از مستأجر مطالبهء سالمش را مىكند ولى اگر شىء مشخّصى باشد ، حق فسخ دارد .\r\n( مسألهء 2075 ) اگر موجر پس از تصرّف در اجرت مشخصّ متوجه عيب شود و فسخ كند ، اگر تصرّف او مؤثر در رغبت مشترى باشد ، بنابر احتياط واجب بايد با يكديگر مصالحه كنند .\r\n( مسألهء 2076 ) اگر مالك جنس مورد اجاره را پيش از انقضاى مدّت اجاره بفروشد ، اجاره باطل نمى شود ، بلكه جنس به مشترى منتقل مىشود و حق استفاده از منافع آن را ندارد ، مگر بعد از سپرى شدن مدّت اجاره .\r\n( مسألهء 2077 ) اگر مشترى نميدانست جنس در اجارهء ديگرى است و يا خيال ميكرد مدّت اجاره كوتاه است و بعد معلوم شود كه بيشتر از آن است ميتواند معامله را فسخ كند ، ولى نمى تواند تفاوت قيمت و يا اجاره بهاى مدت باقيمانده را مطالبه نمايد .\r\n( مسألهء 2078 ) هنگامى كه قرارداد اجاره بين مالك و مستأجر به امضا رسيد ، مالك بايد منفعت مورد اجاره را در اختيار مستأجر و مستأجر نيز اجرت آن را در اختيار مالك قرار دهد .\r\n( مسألهء 2079 ) با توجّه به اين كه منفعت به تدريج حاصل مىشود ،\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nتقارن زمانى بين تسليم اجرت و تسليم منفعت امكان پذير نيست ، و لذا بايد زمان تسليم اجرت بر اساس توافق طرفين و يا عرف عام و يا قراين خاص تعيين گردد .\r\n( مسألهء 2080 ) اگر موجر منفعت مورد اجاره را در وقت تعيين شده به مستأجر تسليم نكند ، مستأجر حق فسخ دارد ، و اگر فسخ نكند تا مدّت اجاره سپرى شود ، اجاره خود به خود باطل مىشود و اجرت به مستأجر بر ميگردد .\r\n( مسألهء 2081 ) اگر مستأجر در وقت تعيين شده اجرت را نپردازد ، موجر حق فسخ دارد ، و اگر منفعت را در اختيار او قرار داده باشند و مدت سپرى شده باشد ، اجرت تعيين شده را ميتواند مطالبه نمايد .\r\n( مسألهء 2082 ) در صورت امتناع مستأجر از اجرت و سپرى شدن مدّت ، آيا موجر ميتواند اجاره را فسخ كند و از او اجرهء المثل مطالبه كند يا نه ؟ محلّ اشكال است . در صورت منازعه بنابر احتياط واجب بايد مصالحه كنند .\r\n( مسألهء 2083 ) اگر منفعت مورد اجاره وقت مشخّص داشته باشد و موجر آن را در اختيار مستأجر قرار داده باشد ، اجرت بر گردن مستأجر مستقر مىشود ، اگرچه از آن استفاده نكرده باشد .\r\n( مسألهء 2084 ) اگر منزلى را اجاره دهند كه مثلًا در ماه رمضان در آن سكونت كند ، و موجر آن را در اين مدّت در اختيار مستأجر قرار دهد ، بايد اجارهء آن را بپردازد ، اگرچه در آن سكونت نكند .\r\n( مسألهء 2085 ) اگر ماشينى را اجاره كند كه مثلًا روز جمعه با آن مسافرت كند ، و مالك آن در اختيار او قرار دهد و مستأجر از آن استفاده نكند تا مدّت سپرى شود ، بايد اجارهاش را بپردازد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n( مسألهء 2086 ) اگر شخصى اجير شود كه مثلًا روز جمعه در منزل كسى بنّائى كند و روز جمعه در منزل آن شخص حضور پيدا كند و همهء زمان كار را در اختيار صاحب خانه باشد و او كارى به او محوّل نكند ، بايد اجرت او را بپردازد .\r\n( مسألهء 2087 ) اگر كسى اجير شود كه لباس شخصى را بدوزد ، به مجرّد دوختن آن اجرت بر عهدهء مالك لباس مستقر مىشود ، اگرچه هنوز آن را تسليم نكرده باشد .\r\n( مسألهء 2088 ) اگر كسى اجير شود كه ماشين كسى را تعمير كند ، به مجرد تعمير كردن ، اجرت تعيين شده بر گردن صاحب ماشين مستقر ميگردد ، اگرچه ماشين را تحويل نداده باشد .\r\n( مسألهء 2089 ) در دو مثال ياد شده اگر خيّاط از تسليم لباس و مكانيك از تحويل ماشين ناتوان شود ، اجرت او ساقط نمى شود ، ولى اگر در نگهدارى آن كوتاهى كرده باشد ، قيمت دوخته شدهء لباس و تعمير شدهء ماشين را به مالك آنها ضامن مىشود .\r\n( مسألهء 2090 ) اگر پيش از آنكه موجر منفعت مورد اجاره را در اختيار مستأجر قرار دهد ، قابليّت استفاده از آن از بين برود و استيفاى منفعت از آن غير ممكن شود ، اجاره باطل ميگردد و اجرت به مستأجر باز ميگردد .\r\n( مسألهء 2091 ) در مسأله ياد شده فرق نمى كند كه به جهت تلف شدن ، به سرقت رفتن ، منع دولتى ، بيمارى و يا هر علت ديگرى باشد ، كه به موجر يا مستأجر يا عامل خارجى مربوط شود .\r\n( مسألهء 2092 ) اگر استفادهء منفعت مورد نظر در اجاره از عين مورد اجاره بعد از اينكه موجر آن را به مستأجر تسليم كرد ممتنع شود ، اجاره لازم\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nميگردد ، و مستأجر حق استرجاع اجرت را ندارد ، و منفعت از مال او فوت مىشود . و كسى به بدون استيفاء منفعت باعث تفويت آن شده است ضامن نخواهد بود ، و فقط معصيت كار محسوب مىشود .\r\n( مسألهء 2093 ) اگر استيفاى منفعت از عين مورد اجاره به جهت مانعى در شخص مستأجر غير ممكن شود ، مثل اينكه ماشينى را براى مسافرت اجاره كند و سپس بيمار شود ، پس اگر حق استفاده از آن به شخص مستأجر شرط شده بود ، اجاره باطل مىشود ، در غير اين صورت مستأجر ميتواند آن را با اجرت يا بدون اجرت در اختيار ديگرى قرار دهد تا منافعش را استيفا كند .\r\n( مسألهء 2094 ) اگر كسى را براى معالجهء بيمارى اجير كند و بيمار بهبودى پيدا كند ، اجاره باطل مىشود ، زيرا موضوع اجاره از بين رفته است ، خواه بهبودى به موجر مستند باشد ، يا به صورت غير اختيارى انجام يافته باشد .\r\n( مسألهء 2095 ) اگر عين مورد اجاره كلى غير معين باشد ، پس يك فرد از آن را تسليم مستأجر كند و استفاده از آن غير ممكن شود ، اجاره باطل نمى شود ، بلكه موجر ميتواند فرد ديگرى را به او تسليم كند . ولى اگر مورد اجاره فرد مشخصى باشد و استفاده از آن غير ممكن شود ، اجاره باطل مىشود .\r\n( مسألهء 2096 ) عين مورد اجاره تا مدّتى كه در دست مستأجر است در دست او امانت است و همهء احكام امانات كه در باب وديعه بيان خواهد شد ، در مورد آن جارى مىشود . و لذا ضامن نمى باشد ، مگر در صورتى كه در نگهدارى آن كوتاهى كند و يا در استفاده از آن زياده روى نمايد .\r\n( مسألهء 2097 ) در اجاره موجر ميتواند شرط كند كه مستأجر مطلقاً\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nضامن باشد ، در اين صورت شرط او نافذ مىباشد .\r\n( مسألهء 2098 ) لباسى كه به خيّاط داده تا بدوزد در دست او امانت است و ضامن نمى شود جز هنگامى كه كوتاهى ، زيادهروى و يا شرط شده باشد .\r\n( مسألهء 2099 ) ماشينى كه به مكانيك ميسپارند كه آن را تعمير كند ، در دست او امانت است و ضمانت ندارد ، مگر در صورت كوتاهى ، زيادهروى و يا شرط قبلى .\r\n( مسألهء 2100 ) خياط ، قصّاب ، ختّان و يا هر شخص ديگرى كه اجير شده تا كارى را به صورت شايسته انجام دهد ، و حدودى برايش تعيين نشده ، اگر بطور صحيح انجام ندهد ، ضامن مىشود .\r\n( مسألهء 2101 ) اگر براى اجير حدودى تعيين شود ، اگر از حد تجاوز كند و خراب كند ضامن مىباشد ، ولى اگر در محدوده حدود تعيين شده كار كند و خراب شود ، ضامن نيست .\r\n( مسألهء 2102 ) كسى كه به او اجازه داده شده تا كارى را به طرز شايسته انجام دهد ، اگر خراب كند ضامن است ، اگرچه اجير نباشد ، حتّى اگر متبرّع باشد ( يعنى بدون مزد و به قصد خدمت انجام داده باشد ) .\r\n( مسألهء 2103 ) پزشك و دامپزشك ، اگر شخصاً به معالجه مباشرت داشته باشند ، مثل مواردى كه به وسليهء تزريق سرم ، آمپول ، پانسمان ، عمل جرّاحى ، دياليز ، تنقيه ، شستشوى داخل بدن ، ماليدن كرم و پماد و امثال آنها به بدن انسان و حيوان در معالجهء بيمار مباشرت دارند ، مطلقاً ضامن هستند .\r\n( مسألهء 2104 ) همچنين پزشكى كه نظارت مستقيم دارد ، و استفاده از دارو در هر وعده با نظارت او مىباشد ، مانند بيمارانى كه در بيمارستان تحت نظارت او بسترى هستند و يا همانند كودكان و روانى ها كه از خود\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nاختيار و استقلال ندارند و منحصراً با صلاحديد آن پزشك دارو مصرف ميكنند ، نيز ضامن هستند .\r\n( مسألهء 2105 ) پزشك و دامپزشكى كه بيمار را ويزيت مىكند و نسخهء مينويسد ، ولى نظارت مستقيم ندارد و بيمار در استفاده از نسخه او استقلال رأى دارد ، نيز بنابر احتياط واجب ضامن مىباشد .\r\n( مسألهء 2106 ) پزشك و دامپزشكى كه در مقام مشورت در مشاورهء پزشكى شركت نموده ، نظر خود را در مورد مريض اعلام ميكنند و دخالتى در درمان او ندارند ، ضامن نمى باشند .\r\n( مسألهء 2107 ) اگر پزشك و دامپزشك ، از بيمار ، ولى بيمار و مالك حيوان ، نامه و تعهّد عدم ضمان بگيرد ، ضمان از آنها برداشته مىشود .\r\n( مسألهء 2108 ) اگر ولى بيمار يا مالك حيوان هنگام ويزيت و معاينهء پزشك و دامپزشك حضور داشته باشند و به آنها تفهيم شود كه حال بيمار خطرناك است و اين داروها صرفاً به اميدى تجويز ميشوند ، و درمان قطعى بيمار نمى باشد ، براى سقوط ضمان كافى است .\r\n( مسألهء 2109 ) ظاهراً در هر موردى كه كسى براى كسى تلاش مىكند و برائت خود را از ضمان ابراز مىكند ، ضامن نمى باشد ، مگر اينكه كوتاهى كرده باشد ، كه در اين صورت اعلام برائت ، براى سقوط ضمان كافى نيست .\r\n( مسألهء 2110 ) پرستارى كه زير نظر دكتر كار مىكند و دستور او را در مورد مريض اجرا مىكند ، اگر از طريق تزريق آمپول ، سرم ، پانسمان و غيره در استفادهء مريض از دارو دخالت مستقيم داشته باشد و يا بيماران روانى و كودكان را دستور بدهد كه داروى خود را بخورند ، در دو مورد ضامن هستند :\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n1 ) از طرف بيمار ، يا ولى بيمار در اجراى دستور پزشك مأذون نباشند .\r\n2 ) از رهنمودهاى پزشك تجاوز كند و بدون اجازهء بيمار يا ولى بيمار ، در درمان بيمار زيادهروى كند .\r\n( مسألهء 2111 ) اگر پاى حمّال بلغزد و بار از روى سر و يا روى دوش او بيفتد و تلف شود ، ضامن مىشود مخصوصاً در مواردى كه كوتاهى كرده باشد ، مثل اينكه :\r\n1 ) از وضع خود آگاه باشد كه غالبآ پايش ميلغزد و ميافتد ، در عين حال اقدام به حمل كالا كند .\r\n2 ) راه ناهموار را انتخاب كند .\r\n3 ) بيش از حد متعارف شتاب كند .\r\n4 ) هر نوع كوتاهى و يا زيادهروى در حمل بار مرتكب شود .\r\nبله اگر لغزش به جهت امر عرضى باشد مانند اينكه كسى عصا و يا سنگى را در سر راه او قرار دهد ، كه سبب لغزش او شود ، در اين صورت ضامنتش محل اشكال است . و همچنين در موارد لغزيدن بطور متعارف اگر اجاره مبتنى بر عدم ضمان بنحو شرط ضمنى باشد .\r\n( مسألهء 2112 ) اگر اجير ادّعا كند كه جنس طورى تلف شده كه موجب ضمان نبوده ، مثل سرقت ، آتش سوزى و غرق شدن بدون كوتاهى ؛ پس اگر براى ادّعاى او قراينى باشد ، از قبيل اينكه همزمان با آن ، موارد ديگرى نيز به سرقت رفته باشد ، و يا مورد اعتماد باشد ، يا بيّنه ( دو شاهد عادل ) بياورد ، ادّعايش پذيرفته مىشود ، در غير اين صوت ميتوان او را ضامن دانست .\r\n( مسألهء 2113 ) اگر در فرض بالا سوگند ياد كند ، بنابر احتياط استحبابى ادّعايش پذيرفته مىشود .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n( مسألهء 2114 ) اگر در اجاره صريحاً يا ضمناً مشخص شود كه بايد مستأجر شخصاً از منافع آن برخوردار شود و يا قراين بر آن دلالت كند ، نمى تواند آن را به ديگرى اجاره دهد ، در غير اين صورت ميتواند آن را به شخص ديگرى اجاره بدهد .\r\n( مسألهء 2115 ) در مواردى كه عين در اختيار مستأجر قرار ميگيرد ، نمى تواند آن را در اختيار كسى كه او را امين نميداند قرار دهد ، و اگر اقدام به چنين كارى كند ضامن است .\r\n( مسألهء 2116 ) اگر كسى اجير شده كه لباسى را بدوزد و يا ساختمانى را بسازد ، اگر شرط مباشرت نشده باشد ، ميتواند ديگرى را براى اين كار اجير كند ، و لكن اگر اجاره به لحاظ منافعى است كه مبتنى بر تسليم عين به مستأجر است ، در اين صورت اجاره بدون اذن موجر نافذ نيست ، و اگر مالك اجازه دهد و يا اجارهء اول مبتنى بر اين باشد بايد مستأجر دوم به نظر مستأجر اول ثقه بوده و گرنه بايد از مالك اجازهء خاص گرفته شود .\r\n( مسألهء 2117 ) كسى كه چيزى را اجاره كرده و شرط نشده كه خودش از آن استفاده كند ، ميتواند آن را به همان مبلغ و يا كمتر از آن به شخص ديگر اجاره بدهد . ولى به بيشتر از آن نمى تواند ، مگر اينكه كارى در آن انجام داده باشد ، و يا هزينهاى را متحمل شده باشد ، از قبيل نقاشى كردن ساختمان و اصلاح كردن خرابيهاى آن . و گرنه در خانه و مغازه و چراگاه ، بلكه بنابر احتياط واجب در كشتى جايز نيست و بنابر احتياط استحبابى بويژه زمين و آسياب در هيچ عين ديگر به بيشتر از اجرت اولى ، اجاره ندهد .\r\n( مسألهء 2118 ) كسى كه اجير شده چيزى را براى كسى انجام دهد ،\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nاگر شرط مباشرت نشده باشد ، نمى تواند به كمتر از اجرت تعيين شده ، شخص ديگرى را بر آن كار اجير كند ، مگر اينكه كارى در آن انجام داده باشد ، مثلًا لباس را بريده باشد ، يا پى هاى ساختمان را كنده باشد .\r\n( مسألهء 2119 ) اگر كسى اجير شده كه لباسى را براى كسى بدوزد و مواد لازم از نخ و دگمه و غيره بر عهدهء اجير باشد ، اگر شخص ديگرى را به مبلغ كمترى براى دوختن آن اجير كند ، ولى مواد لازم را در اختيار او بگذارد ، مانعى ندارد .\r\n( مسألهء 2120 ) اگر كسى با شرايط خاصّى اجير شده ، مثل اين كه آن كار را در فلان زمان ، در فلان مكان ، با فلان ابزار و امثال آن انجام دهد ، و اجير آن را بر خلاف شرايط توافق شده انجام دهد ، در اينجا دو صورت است :\r\n1 ) جبران آن براى اجير ممكن نباشد ، ولو از اين جهت كه مدّت تعيين شده سپرى شده باشد ، در اين صورت اجاره باطل مىشود و اجير در مقابل كارى كه انجام داده مستحق اجرت نمى شود .\r\n( مسألهء 2121 ) اگر خياط اجير شده تا از پارچهاى پيراهن بدوزد ولى او از آن قبا دوخت ، اگر قيمت پارچه با اين كار پايين آمده باشد ، بايد تفاوت قيمت آن را بپردازد .\r\n( مسألهء 2122 ) اگر در فرض بالا قيمت لباس بالا رفته باشد ، پس اگر اجير عمداً بر خلاف قرارداد رفتار كرده باشد در مقابل عملش مستحق هيچ اجرتى نمى باشد ، ولى اگر از روى اشتباه اين كار را انجام داده باشد ، ظاهر اين است كه به مقدارى كه موجب بالا رفتن قيمت آن لباس شده مستحق اجرت مىشود .\r\n2 ) جبران آن براى اجير ممكن باشد ، مثل اينكه زرگرى اجير شده تا از\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nطلائى دستبند بسازد ، ولى گردنبند ساخته است ، و مدت اجاره تمام نشده است ، در اينجا چند صورت هست :\r\n1 ) اگر عمداً بر خلاف رفتار كرده ، اجاره باطل نمى شود ، بلكه بايد آن را آب كند و مطابق قرارداد از آن دستبند درست كند .\r\n2 ) اگر اشتباهاً گردنبند درست كرده و قيمت جنس با اين كار بالا نرفته است ، در اينجا نيز هم بايد آب كرده مطابق قرارداد بسازد .\r\n3 ) ولى اگر اشتباهاً گردنبند ساخته و قيمت جنس با اين كار بالا رفته است . در اينجا اگر بخواهد آن را آب كند و سپس از آن دستبند بسازد به اجير ضرر مىخورد ، چون نتيجهء كارش ضايع مىشود ، اينجا از باب تزاحم دو حق است كه بايد با يكديگر كنار بيايند و رضايت يكديگر را به دست آورند . اگر ممكن نشود به حاكم شرع رجوع كنند .\r\n( مسألهء 2123 ) اگر كسى را براى كارى اجير كنند و يك شرط زايد بر آن با او بكنند ، او كار را انجام دهد ، ولى از آن شرط تخلّف كند اجاره صحيح است و اجير مستحق اجرت مىباشد ، جز اينكه صاحب كار ميتواند اجاره را فسخ كند ، اجرت را از او پس بگيرد و به او اجرتالمثل پرداخت نمايد .\r\n( مسألهء 2124 ) به طور كلى هر اجارهاى كه شرطى در ضمنش شده باشد ، تخلف شرط موجب بطلان اجاره نمى شود ، بلكه صاحب شرط حق فسخ دارد و اگر فسخ كند به جاى اجرت تعيين شده ، اجرتالمثل پرداخت مىكند .\r\n( مسألهء 2125 ) اگر براى كار خاصى اجير شود و از تكميل آن ناتوان گردد ، به مقدارى كه از آن انجام داده ، مزد دريافت مىكند .\r\n( مسألهء 2126 ) اگر كسى براى عملى اجير شود كه قابل تقسيط نباشد ، مثلًا براى انجام دادن حج ، عمرهء رجبيّه ، زيارت نيمه شعبان و امثال\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nآنها اجير شود ، اين كار را انجام دهد ولى به نتيجهء مطلوب نرسد ، مثل اينكه پس از سپرى شدن ايام حج به مكّه برسد ، بنابر احتياط واجب بايد صلح كنند و به مقدارى از اجرت رضايت دهند ، مثل اينكه آن كار را يك بار با حصول نتيجه و يك بار بدون حصول نتيجه اگر قيمتى داشته باشد ، قيمت گذارى كنند و به آن مقدار از اجرت تعيين شده مصالحه كنند .\r\n( مسألهء 2127 ) اگر در فرض بالا كارى كه انجام داده و به نتيجه نرسيده ، هيچ قيمتى نداشته باشد ، اجير مستحق اجرت نمى شود .\r\n* * * \r\nبخش تكميلى : احكام سرقفلى\r\nپس از سپرى شدن مدّت اجاره ، مستأجر هيچ حقّى در عين مورد اجاره ندارد و بايد آن را در صورت مطالبهء مالك به صاحبش برگرداند ، مگر اينكه شرط كرده باشند ، يا قراردادى بسته باشند كه مستأجر بر اساس آن قرارداد در آن عين حق پيدا كند ، مانند حق « سرقفلى » كه در زمان ما رايج شده است .\r\n( مسألهء 2128 ) سرقفلى حقّى است كه مستأجر در مقابل پرداخت پولى به مالك نسبت به مورد اجاره پيدا مىكند و نسبت به اجارهء آن عين حق اولويت را به خود اختصاص ميدهد .\r\n( مسألهء 2129 ) احكام زير در مورد سرقفلى لازم به ياد آورى است :\r\n1 ) سرقفلى مانند ديگر حقوق مالى است ، از جمله استفاده هايى است كه خمس به آن تعلق ميگيرد .\r\n( مسألهء 2130 ) سرقفلى قابل انتقال است و لذا با اجارهء مالك ، يا بدون آن ، بر حسب آنچه هنگام پرداخت حق سرقفلى توافق كرده باشند ، ميتوان\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nآن را به ديگرى فروخت .\r\n2 ) حق اولويت براى مستأجر در مواردى است كه در سالهاى بعدى آمادگى اجاره كردن و پرداخت اجاره بها را داشته باشد ، پس اگر به دلائلى چون زندان ، تبعيد و امثال آنها حضور نداشته باشد حق اولويتش ساقط مىشود و مالك به تنهايى ميتواند در مورد آن عين تصميم بگيرد .\r\n( مسألهء 2131 ) اگر هنگام پرداخت پول و قرارداد سرقفلى ، شرط كنند حق اولويت او همواره محفوظ باشد و مالك هرگز در تصميم گيرى مستقل نباشد ، در اين صورت حقّش ساقط نمى شود .\r\n3 ) مالك در سالهاى بعدى ميتواند مبلغ اجاره را اضافه كند ، به شرط اينكه از اجرتالمثل بيشتر نشود ، مگر اينكه در قرارداد روال ديگرى را شرط كرده باشند ، آنگاه طبق روال تعيين شده رفتار ميكنند .\r\n* * * \r\nخاتمه : راههاى ديگر استفاده از منافع\r\nراه بهره گيرى از منافع كالا و اجرت گرفتن در مقابل استيفاى منفعت ، منحصر به اجاره نيست ، بلكه راههاى ديگرى نيز وجود دارد كه در اين فصل بيان ميگردد .\r\n( مسألهء 2132 ) همهء اين راهها كه بيان خواهد شد با بحث اجاره مشترك هستند در اين كه بايد ضوابط تعيين شده در مكاسب محرّمه رعايت گردد تا اجرت به دست آمده حلال باشد .\r\nو اينك مطالب اين فصل را در دو مبحث بيان ميكنيم :\r\n* * *\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nمبحث اول : استفاده از منافع با ضمانت اجرت آنها\r\n( مسألهء 2133 ) هر كس از ديگرى انجام كار و يا در اختيار قرار دادن منفعتى را مطالبه كند ، كه اين كار يا منفعت از نظر عرف ماليت داشته ، و طرف خواستهء او را تأمين كند ، اجرت اين عمل و يا منفعت را بايد به او بپردازد .\r\n( مسألهء 2134 ) اگر بيمار به دكتر بگويد : مرا معالجه كن ، يا پياده رو به صاحب مركب بگويد : مرا سوار كن ، يا صاحب پارچه به خياط بگويد : اين را بدوز ، يا طالب كالا به دلّال بگويد : فلان كالا را براى من خريدارى كن . در همهء اين موارد اگر طرف مقابل خواسته او را تأمين نمايد ، بايد اجرت آن را بپردازد ، به چند شرط :\r\n1 ) مطالبه كننده كودك ، ديوانه و يا سفيه نباشد ، تا حق تصرّف در مال خود داشته باشد .\r\n2 ) قراينى نباشد مبنى بر اين كه هدف او اين بوده كه كار را مجانى براى او انجام دهند ، در اين صورت مستحق اجرت نمى شوند ، بلكه طرف ميتواند آن را مجّانى انجام دهند و يا جواب منفى دهد ، و نمى تواند با اشاره و كنايه به او بفهماند كه اجرت ميخواهد و سپس اجرت بگيرد .\r\n3 ) طرف در برآوردن خواستهء او قصد تبرّع و مجّانى نداشته باشد ، در اين صورت مستحق اجرت نمى شود و حق مطالبهء اجرت را ندارد ، به شرط اينكه به جهت كودكى ، ديوانگى و سفاهت تصرّفش غير نافذ نباشد .\r\n( مسألهء 2135 ) همهء مثال هايى كه در مسألهء پيشين گفتيم ، بر هيچ\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nيك از عقود لازمه منطبق نيست و لذا طرفين مىتوانند پيش از استيفاى منفعت ، اين خواسته را به هم بزنند ، مگر اينكه عرفاً چنين متعارف شده باشد كه پس از شروع به آن هرگز آن را به هم نزنند ، در اين صورت بايد مطابق عرف رفتار كنند .\r\n( مسألهء 2136 ) اگر پزشك اجرت ويزيت را در تابلوئى نوشته باشد ، يا صاحب هتل قيمت اتاق و يا تختخواب را در ليست نوشته باشد ، يا صاحب ماشين اجرت آن را نوشته و يا اعلام كرده باشد ، كسى كه از آنها استفاده مىكند ، بايد اجرت اعلام شده را بپردازد .\r\n( مسألهء 2137 ) در مواردى كه اجرت اعلام نشده ، اگر مراجعه كننده اجرت آن را بپرسد و با يكديگر به توافق برسند ، همان اجرت را بايد بپردازد ، در غير اين صورت بايد اجرتالمثل پرداخت نمايد .\r\n( مسألهء 2138 ) به كار گرفتن كارگر پيش از تعيين اجرت مكروه است .\r\n( مسألهء 2139 ) اگر صاحب كالائى مثل پاركينگ ، حمام ، مسافرخانه و اتوبوس ، در مقابل قيمت مشخص به همه اجازهء استفاده ميدهد ، كسى كه از آنها استفاده مىكند بايد اجرت آن را بپردازد . و اگر قيمت مشخص نشده باشد ، بايد اجرتالمثل آن را پرداخت نمايد .\r\n( مسألهء 2140 ) ظاهراً همين حكم در مواردى كه با استيفاى منفعت عين از بين ميرود نيز جارى مىشود ، پس اگر كسى وارد رستوران ، كافه ، ساندويچى و امثال آن شده ، از خوردنيها و نوشيدنيها استفاده مىكند ، و قصد مجانى بودن در كار نيست ، اگر قيمت اغذيه تعيين شده هست ، بايد آن قيمت را بپردازد ، و اگر مشخص نباشد بايد اجرتالمثل را پرداخت نمايد .\r\n( مسألهء 2141 ) آنچه در زمان ما در رستورانها رايج است ، دادوستد\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nنيست تا احكام بيع در آنها جارى شود ، بلكه اجازهء استفاده در مقابل قيمت تعيين شده مىباشد و لذا احكام ياد شده در آنها جارى مىباشد .\r\n\r\nمبحث دوّم : جُعاله\r\nجعاله آنست كه انسان مبلغ معيّنى را به عهده بگيرد در مقابل هر كسى كه كار مشخصى را براى او انجام دهد .\r\n( مسألهء 2142 ) حق جعاله بايد به عنوان مزد و در مقابل كار باشد ، پس اگر بگويد هر كس فلان كار را براى من انجام دهد ، من اين مبلغ را به او اهدا ميكنم ، اين جعاله نمى باشد ، بلكه صرفاً يك وعده است و وفا كردن به آن واجب نيست .\r\n( مسألهء 2143 ) جعاله از ايقاعات است و نياز به قبول ندارد ، بلكه ايجاب و ايجاد انگيزه از سوى پيشنهاد كننده كافى است .\r\n( مسألهء 2144 ) ايجاب در جعاله بر دو نوع است :\r\n1 ) خاص .\r\n2 ) عام .\r\nخاص آنست كه به شخص معينى بگويد : اگر لباس مرا بدوزى به تو 1000 تومان مىدهم ، يا اگر مسجد را جارو بزنى به تو اين مقدار ميپردازم .\r\nعام آنست كه مثلًا بگويد : هر كس اسب فراريام را برگرداند به او 1000 تومان مىدهم ، يا بگويد : هر كس خطر حيوان درنده ، يا خطر دشمن و يا خطر سيل را از اين شهر بر طرف كند ، فلان مبلغ به او ميپردازم .\r\n( مسألهء 2145 ) جعاله پرداز بايد كسى باشد كه تصرّفش در مال خود\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nنافذ باشد ، پس اگر كودك ، ديوانه و يا سفيه باشد ، نفوذ جعالهاش نياز به اذن ولى دارد ، و در غير اين صورت باطل مىشود و چيزى به عامل ( انجام دهنده ) تعلق نمى گيرد .\r\n( مسألهء 2146 ) در عامل ، يعنى كسى كه خواسته جعاله پرداز را به جا ميآورد ، جايز التصرّف بودن شرط نيست ، بلكه اگر كودك و يا ديوانه هم آن كار را انجام دهد مستحق اجرت مىشود . با اين تفاوت كه اگر جعاله به صورت خاص باشد ، يعنى جعاله پرداز بالخصوص به او كار را ارجاع داده باشد ، بايد از دو مبلغ تعيين شده در جعاله و اجرتالمثل بيشترين را بپردازد .\r\n( مسألهء 2147 ) در جعاله لازم نيست جعاله پرداز ذينفع باشد ، بلكه صرف علاقمند بودن وى به كار مورد نظر كافى است ، اگرچه براى مصلحت ديگرى باشد ، پس اگر بگويد : هر كس لباس زيد را بدوزد ، فلان مبلغ به او ميپردازم ، جعاله صحيح است .\r\n( مسألهء 2148 ) در جعاله اگر فقط مصلحت كارگزار منظور شده باشد ، باز هم مانعى ندارد ، مثل اينكه بگويد : اگر لباست را بشويى فلان مبلغ ميپردازم .\r\n( مسألهء 2149 ) به كارگزار هنگامى مبلغ جعاله تعلّق ميگيرد كه كار را بر اساس جعاله انجام داده باشد ، پس اگر از جعاله بى خبر باشد و يا از آن غفلت بورزد ، مبلغ تعيين شده در جعاله به او تعلق نمى گيرد ، اگرچه در اين كار از كارفرما انتظار احسان داشته باشد .\r\n( مسألهء 2150 ) اگر كارگزار كار را به قصد تبرّع ( مجانى ) انجام دهد ، مبلغ جعاله به او تعلق نمى گيرد .\r\n( مسألهء 2151 ) جعاله پرداز پيش از آنكه كارگزار به كار و مقدمات\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nآن شروع كند ميتواند از جعاله منصرف شود .\r\n( مسألهء 2152 ) پس از آنكه كارگزار به مقدمات كار مشغول شد ، آيا جعاله پرداز ميتواند از جعاله برگردد يا نه ؟ محلّ اشكال است .\r\n( مسألهء 2153 ) در كارى كه اجزاى آن به هم پيوسته است ، پس از شروع به آن ، آيا جعاله پرداز ميتواند از جعاله برگردد يا نه ؟ باز هم محلّ اشكال است .\r\n( مسألهء 2154 ) در كارى كه اجزاى آن قابل تفكيك است ، پس از شروع به كار ، جعاله پرداز ميتواند از جعاله برگردد و كارگزار به مقدار كارى كه انجام داده اجرت دريافت مىكند .\r\n* * *\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\n\r\nاحكام مضاربه\r\nمضاربه عبارت از اين است كه صاحب مال با كسى قرارداد ببندد كه آن شخص با مال او تجارت كند و در مقابل ، قسمتى از سود از آنِ او باشد .\r\n( مسألهء 2155 ) در مضاربه شرط است كه مال در تملّك صاحبش بماند و كارگزار آن را تملّك نكند . و در واقع او وكيل صاحب مال است ، از طرف او ميخرد و از طرف او ميفروشد .\r\n( مسألهء 2156 ) آنچه در زمان ما رايج شده كه مالك ، پول را به تاجر ميدهد كه در اختيار او باشد و او حق هر گونه تصرّف را در آن داشته باشد ، براى خودش بخرد و براى خودش بفروشد ، و در مقابل پول ذمّهاش به مالك مشغول باشد و قسمتى از سود را به مالك اختصاص دهد ، اين كار ربطى به مضاربه ندارد ، بلكه از اقسام قرض ربوى و حرام مىباشد ، بايد از آن پرهيز كرد و كار را بر اساس يك ميزان صحيح شرعى پيريزى نمود .\r\n( مسألهء 2157 ) چون مضاربه از عقود است ، در آن ايجاب و قبول لازم است .\r\n( مسألهء 2158 ) ايجاب و قبول در مضاربه همانند ديگر عقود ، با لفظ و يا هر عملى كه بر آن دلالت كند ، تحقق مييابد .\r\n( مسألهء 2159 ) در مضاربه بايد دو طرف مضاربه نافذ التصّرف باشد ،\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nپس اگر يكى از آنها كودك ، ديوانه يا سفيه باشد ، عقد او جز با اذن ولى نافذ نمى شود ، چنان كه در بيع گفته شد .\r\n( مسألهء 2160 ) مضاربه با سكه هاى طلا و نقره و اسكناسهاى رايج زمان و هر جنس و كالائى كه بر اساس حفظ رأسالمال پايه گذارى شود ، مانعى ندارد .\r\n( مسألهء 2161 ) اگر هزار مثقال طلا به عنوان مضاربه به كسى بدهد كه با آن تجارت كند و اصل سرمايه محفوظ بماند و درصدى از سود از آنِ او باشد مانعى ندارد .\r\n( مسألهء 2162 ) اگر خانه ، كارگاه و يا دستگاهى را به عنوان سرمايه در اختيار او بگذارد و توافق كنند كه قيمت آن مثلًا يك مليون تومان باشد و آن سرمايه باشد و درصدى از سود آن ، از آنِ او باشد مانعى ندارد .\r\n( مسألهء 2163 ) اگر مثلًا خانهاى را در اختيار او قرار دهد ، كه آن را بفروشد ، پول آن را سرمايه كند و با آن تجارت نمايد و درصدى از سود آن را به او بدهد ، مانعى ندارد .\r\n( مسألهء 2164 ) اگر به كسى تور ماهى گيرى بدهد ، تا با آن صيد كند و در صيد شريك باشند ، و يا ماشين در اختيار كسى قرار ميدهد كه با آن باركشى يا مسافركشى كند و در سود حاصله شريك باشند مانعى ندارد .\r\n( مسألهء 2165 ) اگر كسى كارگاهى را در اختيار شخصى قرار ميدهد و شخص سوّمى سرمايهء لازم را ميدهد ، تا با آن كارخانه را راه اندازى كند و سود حاصله از توليد كارخانه ، بين آن سه نفر مطابق قرارداد تقسيم شود ، مانعى ندارد ، جز اينكه از باب مضاربه نمى باشد .\r\n( مسألهء 2166 ) اگر انسان از كسى طلب دارد و ميخواهد با او\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nقرارداد مضاربه ببندد ، بايد طلب خود را از او بگيرد سپس با او قرارداد مضاربه ببندد ، پس اگر آن را قبض نكرده بخواهد با پولى كه در ذمّهء اوست عقد مضاربه ببندد ، باطل مىشود .\r\n( مسألهء 2167 ) اگر باطلبى كه در ذمّهء بدهكار هست با شخص ديگرى قرارداد مضاربه ببندد ، مانعى ندارد .\r\n( مسألهء 2168 ) در مضاربه حتماً بايد تقسيم سود بين آنها به صورت مشاع و درصدى - مثل نصف ، يك سوّم ، يك چهارم و امثال آن - باشد ، ولى اگر مقدار مشخّصى را تعيين كند ، مثلًا هزار دينار در ماه ، در اين صورت اجاره خواهد بود و احكام اجاره بر آن جارى مىشود .\r\n( مسألهء 2169 ) مقتضاى اطلاق عقد مضاربه آن است كه مال در دست كارگزار قرار بگيرد ، ولى اگر شرط كنند كه مال در اختيار مالك بماند ، مانعى ندارد .\r\n( مسألهء 2170 ) مقتضاى اطلاق مضاربه آن است كه هر يك از مالك و كارگزار هر وقت بخواهند مضاربه را فسخ نمايند ، و لذا با مرگ هر يك از آنها مضاربه باطل مىشود .\r\n( مسألهء 2171 ) اگر براى يكى از طرفين ( مالك يا كار گزار ) حادثهاى رخ دهد كه استقلال در تصرّف خود را از دست بدهد ، از قبيل : جنون و سفاهت ، مضاربه باطل مىشود .\r\n( مسألهء 2172 ) اگر براى مضاربه مدّت زمانى تعيين شود ، دو صورت دارد :\r\n1 ) منظور اين باشد كه آن تاريخ آخرين مدّت مضاربه است ، و پس از آن نبايد تجارت انجام بگيرد ، چنين شرطى صحيح است و لكن پيش از فرارسيدن آن تاريخ باز هر يك از آنها حق فسخ مضاربه را دارند .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n2 ) منظور اين باشد كه علاوه بر معناى ياد شده ، حتماً بايد اين مضاربه تا تاريخ ياد شده ادامه پيدا كند ، اين شرط نيز مانعى ندارد و در اين صورت مضاربه تا تاريخ تعيين شده به صورت عقد لازم در ميآيد و هيچكدام از طرفين به تنهايى نمى تواند آن را فسخ نمايد .\r\n( مسألهء 2173 ) در صورت دوّم ، با مرگ مالك و يا حدوث عارضهاى چون ديوانگى مضاربه پيش از تاريخ ياد شده باطل نمى شود ، ولى با مرگ كارگزار و يا حدوث عارضهاى كه از ادامهء تجارت ناتوان شود ، مضاربه باطل مىشود .\r\n( مسألهء 2174 ) اگر مالك در مضاربه شرط كند كه كارگزار كالاى خاصى را خريدارى كند ، يا در زمان خاص ، مكان خاص و يا به قيمت تعيين شدهاى معاملاتش را انجام دهد ، بايد كار گزار بر طبق آن شرط رفتار نمايد .\r\n( مسألهء 2175 ) اگر كارگزار بر خلاف شرايط تعيين شده رفتار كند ، ضامن سرمايه است ، ولى معاملهاى كه انجام داده درست است و سود حاصله بر طبق قرارداد تعيين شده تقسيم مىشود .\r\n( مسألهء 2176 ) اگر در عقد مضاربه شرايط ويژهاى تعيين نشده باشد ، مقتضاى اطلاق مضاربه آنست كه كارگزار بر طبق تشخيص خود در آن مال تصرّف مىكند ، در مورد اينكه آيا مسافرت برود يا نه ؟ نسيه معامله بكند يا نه ؟ چگونه از مال محافظت كند ؟ و چگونه از آن بهره بردارى نمايد ؟ آزاد است .\r\n( مسألهء 2177 ) كارگزار در مضاربه بايد تلاش كند تا نزديك ترين راه را براى حفظ سرمايه و بهره بردارى از آن ، به صورت متعارف جستجو كند ،\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nدر غير اين صورت كوتاهى كرده و ضامن است ، چنان كه بحث خواهيم كرد .\r\n( مسألهء 2178 ) پس از بسته شدن عقد مضاربه ، مالك نمى تواند شرطى را كه در قرارداد نبوده ، شرط كند . مگر اينكه آن قرارداد را فسخ كند و قرارداد جديدى را با ضوابط جديدى ببندد ، و اين در صورتى است كه حق فسخ داشته باشد .\r\n( مسألهء 2179 ) خسارت پديد آمده با سود حاصله جبران مىشود و كارگزار پس از جبران ضرر از سود استفاده مىكند ، پس اگر در يك معاملهء 100 دينار ضرر كند و در معامله ديگرى 200 دينار استفاده كند ، كارگزار فقط از يكصد دينار اضافى سهم بر ميدارد ، نه از همهء 200 دينار .\r\n( مسألهء 2180 ) اگر قسمتى از سرمايه پيش از شروع به كار و گردش يافتن مال در تجارت ، تلف شود ، از سود حاصله جبران نمى شود .\r\n( مسألهء 2181 ) ولى اگر پس از شروع به كار قسمتى از سرمايه تلف شود ، اگر اين تلف شدن از پيامدهاى تجارت باشد ، مثل اشتباه در حساب ، نپرداختن برخى از مشترى ها ، تلف شدن مال التجاره در نقل و انتقال و امثال آنها ، با سود حاصله جبران مىشود .\r\n( مسألهء 2182 ) اگر تلف شدن برخى از سرمايه ، از پيامدهاى تجارت نباشد ، مثل اينكه مال به سرقت برود ، يا انبار طعمهء حريق شود ، آيا از سود حاصله جبران مىشود يا نه ؟ محلّ اشكال است ، و بنابر احتياط واجب بايد مصالحه كنند ، مگر اينكه شرط خاصى كرده باشند ، در اين صورت مطابق شرط رفتار ميكنند .\r\n( مسألهء 2183 ) اگرچه سود جبران كنندهء خسارت و تلف مىباشد ، ولى اينكه در چه مدتى آن را جبران كنند ، تابع قرارداد است ، پس اگر در\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nضمن عقد به صراحت يا به طور ضمنى و يا بر حسب عرف و عادت وقت آن مشخص باشد ، در آن مدّت با سود حاصله آن ، ضرر يا تلف را جبران ميكنند ، چنان كه در مسأله بعدى توضيح داده مىشود .\r\n( مسألهء 2184 ) اگر مالك و كارگزار قرارداد ببندند كه در پايان هر سال به حساب خود برسند و سهم خود را از سود تجارت برداشت نمايند ، در اين صورت ضرر و تلف هر سالى نيز از سود آن سال جبران مىشود .\r\n( مسألهء 2185 ) اگر توافق كنند كه پس از انجام هر معاملهاى حساب خود را تصفيه كنند ، ضرر و تلف هر معامله نيز از سود همان معامله جبران ميگردد .\r\n( مسألهء 2186 ) اگر در عقد مضاربه ، در اين رابطه چيزى تعيين نشده باشد ، ظاهر اين است كه تا پايان وقت مضاربه ، براى جبران تلف و ضرر فرصت باقى است . پس اگر براى پايان وقت مضاربه مدّتى تعيين نشده باشد مالك و يا عامل هر وقت كه بخواهند مىتوانند آن را فسخ كنند و در آن موقع سود تثبيت مىشود .\r\n( مسألهء 2187 ) اگر در عقد مضاربه وقتى براى تصفيهء حساب تعيين نكنند ، ولى براى مضاربه مدّتى را تعيين نمايند ، پيش از سپرى شدن آن مدّت سود تثبيت نمى شود ، مگر اينكه پيش از فرارسيدن مدّت ، بر فسخ آن توافق كنند . در اين هنگام سود نيز تثبيت و تقسيم مىشود .\r\n( مسألهء 2188 ) اگر مال مضاربه تلف شود و يا خسارتى در آن رخ دهد ، كارگزار ضامن نيست ، مگر اينكه با شرط هاى تعيين شده از طرف مالك مخالفت نمايد ، يا از مقتضاى وظيفهء خود ، كه در مسألهء 2174 بيان گرديد ، خارج شده باشد ، و تلف در اثر مخالفت و يا زيادهروى او باشد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n( مسألهء 2189 ) اگر كارگزار از مقتضاى عقد مضاربه بيرون برود و جنس تلف شود يا خسارتى در آن پديد آيد ، ولى اين تلف يا خسارت به زيادهروى او مستند نباشد ، ظاهراً ضامن نيست .\r\n( مسألهء 2190 ) اگر كارگزار از ضوابط تعيين شده در ضمن عقد سرپيچى كند و جنس تلف شود يا خسارتى پديد آيد ولى به مخالفت او مستند نباشد ، آيا ضامن است يا نه ؟ محلّ اشكال است و بنابر احتياط واجب مصالحه نمايند .\r\n( مسألهء 2191 ) مالك نمى تواند شرط كند كه اگر بدون كوتاهى و سهلانگارى كارگزار ، مال تلف شود و يا خسارتى در آن پديد آيد ، كارگزار ضامن باشد ، و اگر چنين شرطى بكند مضاربه تبديل به قرض مىشود و حكم قرض را پيدا مىكند و در نتيجه مالك در سود حاصله سهمى نخواهد داشت و همهء سود مربوط به كارگزار مىشود .\r\n( مسألهء 2192 ) با كافر ذمّى ، بلكه با مطلق كافر ، قرارداد مضاربه بستن مكروه است .\r\n* * *\r\n\r\n","description":"","footnote":"","page_name":" 451 ","page_number":451},
  {"content":"\r\n . \r\n","description":"","footnote":"","page_name":" 452 ","page_number":452},
  {"content":"\r\n\r\n\r\nاحكام مزارعه و مساقات\r\nدر اينجا سه مبحث است :\r\n\r\nمبحث اوّل : احكام مزارعه\r\nمزارعه قراردادى است كه بين مالك زمين و شخص ديگرى منعقد مىشود ، تا وى زمين را كشت نمايد و قسمتى از محصول آن زمين ، از آنِ او باشد .\r\n( مسألهء 2193 ) در مزارعه پنج شرط لازم است :\r\n1 ) محصول بين زارع و مالك مشاع باشد ، يعنى سهم زارع نصف ، يك سوّم ، يك چهارم و امثال آن باشد .\r\n( مسألهء 2194 ) اگر براى يكى از آنها مقدار مشخّصى تعيين شود ، مثلًا گفته شود كه يك خروار از محصول ، از آنِ يكى و بقيّه از آنِ ديگرى باشد ، چنين قراردادى باطل است .\r\n( مسألهء 2195 ) اگر مالك زمين را به زارع اجاره بدهد و در مقابل پول و يا جنس مشخصى به عنوان اجرت تعيين شود ، مانعى ندارد ، به شرط اينكه از حاصل آن زمين نباشد ، به تفصيلى كه در مسألهء 2064 تا 2068 بيان گرديد .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n( مسألهء 2196 ) مالك يا زارع در مزارعه مىتوانند علاوه بر سهم خود از محصول زمين ، چيز ديگرى را نيز از نقد و جنس شرط كنند ، ولى بنابر احتياط واجب از محصول آن زمين نباشد .\r\n2 ) در مزارعه بايد به تناسب زراعتى كه با آن زمين تناسب دارد ، مدّت تعيين شود .\r\n( مسألهء 2197 ) تعيين مدّت در مزارعه ممكن است بر اساس ماه ، سال ، فصل و يا تعداد زراعت و برداشت محصول تعيين شود ، تا در مورد زراعت متناسب ابهامى نباشد .\r\n3 ) در مزارعه بايد زمين مشخّص باشد ، ولو به اين صورت كه در ميان دو قطعه زمين مخير باشد ، كه هر كدام را كه بخواهد انتخاب نمايد . تا ابهامى در كار نباشد .\r\n4 ) در مزارعه بايد مشخص شود كه هر يك از : تخم ، ابزار ، ادوات ، كارگر و هزينهء كندن نهر و امثال آن بر عهده كيست . اينها را ممكن است صريحاً در قرارداد مشخص كنند و يا به عرف و عادت محلّ محوّل نمايد .\r\n5 ) در مزارعه بايد زمين براى زراعت شايستگى داشته باشد ، و توان ديگر مقدمات آن نيز فراهم باشد .\r\n( مسألهء 2198 ) اگر در قسمتى از زمين از كشت مانع باشد ، آن مقدار از قرارداد باطل مىشود و در مورد بقيهء آن براى هر دو طرف خيار تبعّض صفقه ثابت مىشود ، اگر قرارداد بر مجموع به هم پيوسته مقرّر شده باشد .\r\n( مسألهء 2199 ) در مزارعه شرط نيست كه كارفرما مالك زمين باشد ، بلكه ممكن است مالك منفعت و يا صاحب اختيار باشد ، مانند مستأجر ، ولى كودك و متولّى وقف .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n( مسألهء 2200 ) ميتوان زمين را براى زراعت عاريه گرفت ، در اين صورت عاريه گيرنده نقش مالك را با كشاورز ايفا مىكند .\r\n( مسألهء 2201 ) اگر در عقد مزارعه بر زراعت خاصّ ، زمان خاص ، كيفيت خاص و امثال آنها توافق كنند ، مخالفت با آن جايز نيست ، مگر با رضايت ديگرى .\r\n( مسألهء 2202 ) هيچيك از مالك و كشاورز پس از عقد مزارعه نمى توانند طرف مقابل را به شرط ديگرى وادار سازند .\r\n( مسألهء 2203 ) اگر كشاورز يكى از شرايط مقرر در ضمن عقد را رعايت نكند ، و آن شرط از مسائل اساسى و زيربنائى مزارعه باشد ، مثل اينكه زمين ديگرى را بكارد ، يا زراعت ديگرى را انتخاب كند ، مزارعه باطل مىشود .\r\n( مسألهء 2204 ) هنگامى كه مزارعه به سبب مخالفت كشاورز باطل شود ، پيامدهايى دارد كه در زير شرح ميدهيم :\r\n1 ) اگر به وسيلهء اين زراعت در زمين نقصى ايجاد شود ، و زمين در تصرّف زارع باشد ، ضامن آن نقص حاصله مىباشد .\r\n2 ) اگر بذر از آن مالك مىباشد ، همهء محصول به مالك مربوط مىشود و كشاورز سهمى در آن ندارد .\r\n3 ) اگر به سبب مخالفت كشاورز نقصى در بذر و يا هر چيز مربوط به مالك پديد آمده باشد ، بايد از عهدهء آن بر آيد .\r\n4 ) اگر بذر از آنِ زارع باشد ، همهء محصول به او تعلّق مييابد ، پس اگر مخالفتش عمدى نباشد مالك موظف است كه اجازه دهد تا موقع فرا رسيدن درو در زمين او بماند ، ولو در مقابل اجرت ، مگر اينكه متضرّر شود .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nولى اگر مخالفتش عمدى باشد ، مالك ميتواند محصول را بكند و دور بريزد .\r\n( مسألهء 2205 ) اگر كشاورز در مسائل غير اساسى مخالفت كند ، مثل اينكه توافق كرده بودند كه مثلًا ده بار آب بدهد ، كمتر يا بيشتر آب بدهد ، مزارعه باطل نمى شود ، جز اينكه مالك حق فسخ دارد .\r\n( مسألهء 2206 ) اگر در فرض ياد شده فسخ كند ، پس اگر بذر از آن مالك باشد ، همّهء محصول از آنِ او مىباشد و به كشاورز اجرتالمثل داده مىشود . و اگر بذر از آنِ كشاورز باشد ، همّهء محصول به او مربوط مىشود و به مالك اجرتالمثل زمين را پرداخت مىكند .\r\n( مسألهء 2207 ) مقتضاى اطلاق عقد مضاربه اين است كه ماليات دولت بر زمين ، بر عهدهء مالك زمين باشد ، ولى ماليات غلّا ت پيش از تقسيم محصول از مجموع آن برداشت شود . مگر اينكه بر خلاف آن توافق كرده باشند ، كه بر آن اساس رفتار ميكنند .\r\n( مسألهء 2208 ) بعد از رسيدن محصول مالك و زارع مىتوانند محصول را تخمين بزنند و بر آن اساس حساب يكديگر را تصفيه كنند . اگر بر اين كار راضى شدند و آن را انجام دادند ، اين محاسبه نافذ است . پس اگر بعداً معلوم شود كه آن تخمين دقيق نبوده و محصول كمتر يا بيشتر بوده ، نمى توانند چيزى از يكديگر مطالبه نمايد .\r\n* * *\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nمبحث دوّم : احكام مساقات\r\nمساقات قرارداد خاصى است ميان صاحب درختان كاشته شده ، از قبيل خرما ، مو و هر درخت ديگر ، با شخص ديگرى ، بر اين اساس كه آن شخص اين درختان را آب بدهد ، قلمه بزند ، گرده افشانى كند و ديگر خدمات لازم را انجام دهد ، در مقابل ، بخشى از ميوه هاى آن درختان از آنِ او باشد .\r\n( مسألهء 2209 ) در مساقات پنج شرط بايد رعايت شود :\r\n1 ) بنابر احتياط واجب ميوه به صورت درصدى ( مثل يك سوّم ، يك چهارم و امثال آن ) در ميان مالك و باغبان تقسيم شود .\r\n( مسألهء 2210 ) اگر مالك يا باغبان علاوه بر سهم خود ، چيز ديگرى را نيز براى خود اختصاص دهد و در ضمن قرارداد شرط كند مانعى ندارد . با ضوابطى كه در مسألهء 2196 گفته شد .\r\n2 ) مدّت تعيين شود ، نهال هايى كه مورد قرارداد است مشخص گردد ، ابزار ، ادوات ، وظيفه و هزينهء كود و سمّ و امثال آنها معلوم باشد كه بر عهدهء كيست .\r\n3 ) موضوع مساقات نهال هاى كاشته شده باشد .\r\n( مسألهء 2211 ) اگر مورد مساقات نهال و قلمه هايى باشد كه بايد در زمين كاشته شود و محصول آن مطابق قرارداد بين صاحب زمين و باغبان تقسيم شود مانعى ندارد ، جز اينكه چنين معاملهاى مساقات نمى باشد و احكام مساقات در آن جارى نمى شود .\r\n( مسألهء 2212 ) اگر مورد مساقات بوته هاى كاشته شدهاى باشد ، كه ريشه هاى آنها در زمين استوار و پابرجا نمى شود ، مانند هندوانه ، خربزه بادمجان و امثال آنها ، معامله صحيح است ولى از باب مساقات نمى شود .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n4 ) قرارداد مساقات پيش از شكل گرفتن ميوه باشد ، و اگر ميوه ها شكل گرفته ، بايد نرسيده باشد ، تا نياز به آب دادن و ديگر خدمات داشته باشد .\r\n( مسألهء 2213 ) اگر مورد معامله درختانى باشد كه ميوهء آنها رسيده است و اين قرارداد براى خدماتى چون : محافظت ، چيدن ، بسته بندى كردن و انتقال دادن باشد ، معامله صحيح است ولى از باب مساقات نيست ، بلكه خود نوعى معامله است كه در زمان ما متداوّل شده است كه چيزى از محصول را به كسى كه آن را با دستگاه ميچيند اختصاص داده مىشود .\r\n5 ) باغبان طرف قرارداد ، قدرت رسيدن و ارائهء خدمات به باغ و درختان را داشته باشد ، تا ميوهء مطلوب از آن حاصل شود . چنان كه در مبحث مزارعه بيان گرديد .\r\n( مسألهء 2214 ) بستن عقد مساقات در مورد درختانى كه ميوه ندارند ولى از برگ آنها استفاده مىشود ، مانند حنا ، ظاهراً مانعى ندارد .\r\n( مسألهء 2215 ) اگر مورد مساقات درختى باشد كه ميوه دارد ، ولى از ميوهاش استفاده نمى شود ، بلكه از برگش استفاده مىشود ، و برگ مورد قرارداد واقع شود ، مانعى ندارد .\r\n( مسألهء 2216 ) درختى چون سدر كه از برگ و ميوهاش استفاده مىشود ، و يا درختى چون بيد كه فقط از چوبش استفاده مىشود ، و يا هر درخت ديگرى كه از غير ميوهاش استفاده مىشود ، ميتواند مورد قرارداد مساقات واقع شود .\r\n( مسألهء 2217 ) كسى كه طرف قرارداد در مساقات است ، شرط نيست كه مالك نهال ها باشد ، بلكه كافى است كه حق استفاده از ميوه هاى آنها را داشته باشند ، مانند افرادى كه محصول باغ بر آنها وقف شده باشد و يا افرادى كه ميوه ها را بر درخت خريدارى كرده باشند .\r\n* * *\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nمبحث سوّم : برخى از احكام مشترك بين مزارعه و مساقات\r\nمزارعه و مساقات از عقدهايى هستند كه بر مبناى التزام دو طرف قرارداد پيريزى شدهاند . صاحب زمين و صاحب درخت از طرف مقابل تلاش و كوشش در زراعت و به ثمر رسانيدن مزرعه ، جاليز و باغ را ميخواهد ، او نيز در برابر تلاش خود از مالك ميخواهد كه پيش از شروع به كار تعهد نمايد كه بخشى از غلّه و يا ميوه از آنِ او باشد .\r\n( مسألهء 2218 ) در موردى كه التزام طرفين در كار نباشد ، بلكه صاحب زمين بگويد : هر كس اين زمين مرا كشت كند ، مثلًا نصف زراعت از آنِ او باشد . و طرف مقابل هيچ تعهد و التزامى نسپارد ، اين جعاله است و ربطى به مزارعه ندارد . و همچنين است در مساقات .\r\n( مسألهء 2219 ) با توجه به اينكه مزارعه و مساقات از قراردادهاى مالى هستند ، در آنها ايجاب و قبول شرط است ، آنچنانكه در ديگر عقدها گفتيم . و بايد طرفين حق تصرّف در مال خود را داشته باشند . و به جهت خردسالى ، ديوانگى ، بردگى يا سفاهت از تصرّف مستقل محروم نباشند .\r\n( مسألهء 2220 ) مزارعه و مساقات از عقود لازمه هستند و بدون اقالهء طرفين و يا فسخ كسى كه حقّ خيار فسخ داشته باشد ، فسخ نمى شود .\r\n( مسألهء 2221 ) در هر موردى كه در اجاره خيار بود ، در مزارعه و مساقات نيز ، در همان مورد با همان ضوابط خيار ثابت مىشود .\r\n( مسألهء 2222 ) اگر كشاورز و باغبان از كار كردن امتناع كند ، مالك\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nميتواند او را وادار به كار نمايد ، اگر بر خلاف مقتضاى قرارداد تخلّف كند ، مالك ميتواند قرارداد را فسخ نمايد .\r\n( مسألهء 2223 ) اگر كشاورز و باغبان كارى را كه بايد انجام بدهند ، انجام ندهند ، و يا در آن كوتاهى كنند ، به طورى كه به زراعت يا ميوه صدمه برسد ، آيا در مقابل كم كارى هاى خود اجرتالمثل را ضامن هستند يا نه ؟ دو وجه است ، پس بنابر احتياط واجب با يكديگر مصالحه كنند و رضايت يكديگر را جلب نمايند .\r\n( مسألهء 2224 ) در صورتى كه كوتاهى كردن كشاورز موجب تلف شدن قسمتى از بذر شود ، ضامن مىباشد . و اگر موجب صدمه رسيدن به زمين يا درختان بشود نيز ضامن است .\r\n( مسألهء 2225 ) اگر كارگزار به جهت بيمارى ، مرگ ، زندان و امثال آن از ادامهء كار ناتوان بشود ، اگر مباشرت او در قرارداد شرط نشده باشد ، بايد كسى را به جاى خود اجير كند تا كار را به پايان برساند ، و در صورت مرگ از تركهء او كسى را اجير ميگيرند . و اگر خوددارى كند حكم مسألهء 2222 جارى مىشود .\r\n( مسألهء 2226 ) اگر كشاورز به جهت بيمارى قادر به ادامه كار نباشد و قدرت مالى بر اجير گرفتن نداشته باشد ، قرارداد مزارعه يا مساقات باطل مىشود ، و به نسبت كارى كه انجام داده اجرت ميگيرد .\r\n( مسألهء 2227 ) اگر كشاورز بميرد و تركهاى نداشته باشد كه با آن اجير بگيرند ، مزارعه و مساقات باطل مىشود و به نسبت كارى كه انجام داده اجرت ميگيرد . پس اگر مثلًا حقش ثلث بوده و نصف كار را انجام داده بود ، نصف ثلث به او ميرسد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n( مسألهء 2228 ) اگر در قرارداد شرط شده كه شخصاً كار را انجام دهد و از ادامهء كار ناتوان شود ، قرارداد باطل مىشود و به مقدار كارى كه انجام داده ، از اجرت سهمش را ميبرد .\r\n( مسألهء 2229 ) در سه مسألهء ياد شده اگر كسى پيدا نشد كه كار او را انجام دهد ، و كلًا محصول از بين رفت ، سهمى به او نميرسد .\r\n( مسألهء 2230 ) اگر در مزارعه بذر از كشاورز باشد و از ادامه كار ناتوان شود و محصول كم و يا معيوب بشود ، آيا چيزى از محصول به او تعلق ميگيرد يا نه ؟ محلّ اشكال است ، پس بنابر احتياط واجب در ميان مالك و كشاورز و يا ورثهء او مصالحه شود .\r\n* * *\r\n\r\n","description":"","footnote":"","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\n\r\nاحكام عاريه\r\nعاريه عقدى است كه نتيجهاش در اختيار گذاشتن جنس است كه به رايگان از منافع آن استفاده نمايد .\r\nدر اينجا صاحب كالا « عاريه دهنده » و طرف مقابل عاريه گيرنده است .\r\n( مسألهء 2231 ) عاريه با هر فعل يا قول دالّ بر آن تحقق ميپذيرد . همانند ديگر عقود .\r\n( مسألهء 2232 ) عاريه دهنده بايد صاحب اختيار و صاحب نفوذ در تصرّف باشد ، و لذا عاريه دادن غاصب ، مجبور و محجور ( كودك ، ديوانه و سفيه ) اثر ندارد . و تصرّف عاريه گيرنده در آن جايز نيست ، بلكه در مقابل جنس و منافع آن ، به اجرت المثل ضامن است .\r\n( مسألهء 2233 ) لازم نيست كه عاريه گيرنده بالغ و صاحب رشد باشد ، بلكه به سفيه و كودك مميّز هم ميتوان عاريه داد . ولى نمى توان از آنها تضمين خواست مگر با اذن ولى .\r\n( مسألهء 2234 ) هر چيزى كه با بقاى عين آن ميتوان از آن استفاده برد ، ميتوان آن را عاريه داد .\r\n( مسألهء 2235 ) عاريه گيرنده ميتواند به مقدارى كه به او اجازه داده شده از آن جنس استفاده نمايد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n( مسألهء 2236 ) اگر در عاريه چيزى قيد نشود ، انصراف به منافعى دارد كه عرفاً در آن موارد به كار گرفته مىشود و كمتر به جنس صدمه مىزند .\r\n( مسألهء 2237 ) عاريه گيرنده در مقابل عاريه ضامن نيست ، مگر در موارد زير :\r\n1 ) اگر جنس عاريه طلا و نقره باشد ، عاريه گيرنده ضامن است ، مگر اينكه شرط كنند كه ضامن نباشد .\r\n2 ) در استفاده از عاريه زياده روى كرده باشد و يا در نگهدارى آن كوتاهى كرده باشد ، چنان كه در باب وديعه خواهيم گفت .\r\n3 ) شرط ضمان كرده باشند .\r\n( مسألهء 2238 ) عاريه عقد جايز است و لذا هر يك از عاريه دهنده و عاريه گيرنده هر وقت خواستند مىتوانند از عقد خود برگردند ، مگر اينكه در آن شرط مدّت كنند . در اين صورت تا فرارسيدن زمان تعيين شده بايد به شرط خود عمل كنند .\r\n( مسألهء 2239 ) اگر چيزى را براى هدف خاصى عاريه كنند كه لازمهء آن ادامهء آن تا مدّت معينى باشد ، در واقع شرط ضمنى شده كه تا آن وقت فسخ نكنند ، مثل اينكه زمين را براى زراعت ، اسب را براى مسافرت و ديگ را براى غذا پختن عاريه كنند ، در اين صورت تا رسيدن زراعت ، برگشتن مسافر و مهيّا شدن غذا ، نمى توان از عاريه اعلان انصراف كرد .\r\n( مسألهء 2240 ) در همهء مثال هاى ياد شده پيش از شروع به استفاده از عاريه ، مالك ميتواند اعلام انصراف كند ، مگر اينكه شرط عدم انصراف كرده باشد ، در اين صورت بايد به شرط خود وفا كند .\r\n* * *\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\nاحكام وديعه ( امانت )\r\nوديعه عقدى است كه نتيجهء آن به امانت نهادن مالى در نزد كسى براى نگهدارى آن مىباشد .\r\nصاحب مال « موُدع » يعنى : امانت گذار ، طرف مقابل « وَدَعى » يعنى : امين و امانتپذير ، و آن مال « وديعه » يا امانت مىباشد .\r\n( مسألهء 2241 ) وديعه با هر لفظ و عمل دالّ بر آن تحقق مييابد . و لفظ خاصى در آن شرط نيست .\r\n( مسألهء 2242 ) در وديعه امين و امانت گذار هر دو بايد بالغ ، عاقل ، رشيد و مختار باشند ، يعنى : مجبور نباشند ، مثل هر عقد ديگر .\r\n( مسألهء 2243 ) امين نمى تواند در امانت طورى تصرّف كند كه نقصى در آن پديد آيد ، مثل خوردن و پوشيدن . و نبايد كارى انجام دهد كه آن را در معرض تلف قرار دهد ، مثل باز كردن قفل و جعبهء آن ، و امثال آن از كارهايى كه بر خلاف نظر امانت گذار باشد . و اگر چنين كارى انجام بدهد ، در امانت زيادهروى كرده و به آن تجاوز نموده است .\r\n( مسألهء 2244 ) اگر شخص امين در وديعه تصرّفى بكند كه با نگهدارى آن منافات نداشته باشد ، مثل اينكه به تخت امانتى تكيه كند ، يا بر روى آن چيزى بنويسد كه به راحتى پاك مىشود ، اگرچه اين قبيل تصرفات نيز بدون احراز اذن امانت گذار جايز نيست ، ولى تجاوز به شمار نميآيد .\r\n( مسألهء 2245 ) اطلاق وديعه ايجاب مىكند كه شخص امانتدار\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمطابق روال عرف در حفظ آن تلاش كند ، به طورى كه عرفاً او را سهلانگار به شمار نياورند .\r\n( مسألهء 2246 ) اگر امانت گذار از كيفيت محافظت امانتدار باخبر باشد و امانت را بدون قيد و شرط به او بسپارد ، اگر او طبق روال خويش از آن محافظت كند ، كافى است ، اگرچه در عرف آن را سهلانگارى بشمارند .\r\n( مسألهء 2247 ) اگر امانت گذار كيفيّت خاصى را براى نگهدارى امانت تعيين كند ، امانتدار بايد همان راه را بر گزيند و از آن تجاوز نكند . ولى اگر نظر او بر حداقل بوده امانتدار ميتواند به طرز بهتر و شايسته ترى در حفاظت آن تلاش نمايد .\r\n( مسألهء 2248 ) امانتدار بايد همواره به طرز متعارف امانت را رعايت كند ، اگر آب و غذا نياز دارد ، و يا احتياج به آفتاب و هواخورى دارد ، و يا نياز به باز كردن و بستن و خشك كردن و غيره دارد ، بايد آنها را به موقع انجام دهد و در آنها كوتاهى نكند و گرنه سهلانگار به شمار آيد .\r\n( مسألهء 2249 ) آنچه در مسألهء بالا گفته شد ، با وضع امانتها با اختلاف آب و هوا و فصول و غيره فرق مىكند ، پس اگر آنچه مقتضاى نگهدارى از امانت است ، رعايت نكند مقصّر است ، مگر اينكه شرط كرده باشند كه اين كارها را انجام ندهد ، در اين صورت رعايت آنها لازم نيست .\r\n( مسألهء 2250 ) اگر دفع شرّ ظالم از امانت ، متوقّف بر دروغ يا قسم دروغ باشد ، بر امانتدار واجب است كه آن را انجام دهد . اگر عمداً نكند ، ضامن و سهلانگار مىباشد . ولى اگر خيال ميكرد كه اين كار جايز نيست ، ظاهر اين است كه مقصر نيست ، مگر اينكه عرفاً ندانستنش قصور به شمار ميآيد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n( مسألهء 2251 ) اگر وديعه تلف شود يا عيب پيدا كند ، امانتدار ضامن نيست مگر اينكه در به كار گيرى آن زياده روى ، و يا در حفاظت آن كوتاهى كرده باشد ، و تلف شدنش يا معيوب شدنش در اثر اين كوتاهى يا زياده روى باشد . در اين صورت ضامن مىباشد .\r\n( مسألهء 2252 ) اگر انسان وديعه را در جايى كه اجازه نداشت به كار برد و آسيبى به آن نرسيد ، ولى بعدها بدون اينكه او كوتاهى كند ، تلف بشود و يا آسيب ببيند ، او ضامن نيست .\r\n( مسألهء 2253 ) اگر امانت گذار امانتش را مطالبه كند و امانتدار بدون عذر از دادنش خوددارى كند ، پس اگر تلف شود ، مطلقاً ضامن است ، زيرا در حكم غاصب مىباشد .\r\n( مسألهء 2254 ) اگر امانت گذار در قرارداد شرط كند كه در صورت تلف ولو بدون زياده روى يا سهلانگارى ، باز هم ضامن باشد ، شرطش نافذ است .\r\n( مسألهء 2255 ) امانت از عقود جايزه است و هر يك از طرفين هر وقت بخواهند ، مىتوانند آن را به هم بزنند ، مگر اينكه صريحاً يا ضمناً مدّتى تعيين شده باشد ، پس بايد تا پايان مدّت ادامه بدهند .\r\n( مسألهء 2256 ) خيانت به امانت از طريق زياده روى ، سهل انگارى ، دزدى و غير آن حرام است ، چه امانت گذار مؤمن و يا مخالف ، حتى كافر و يا ناصبى باشد .\r\n( مسألهء 2257 ) هر چيزى كه به امانت در نزد كسى نهاده شده ، و او آن را پذيرفته است ، هرگز نبايد به آن خيانت كند .\r\n( مسألهء 2258 ) در نصيحت و مشورت نيز هر گز نبايد انسان خيانت\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nكند چنان كه عمّار بن مروان از امام صادق ( عليه السلام ) روايت كرده است كه فرمود :\r\n« اگر قاتل امير المؤمنين ( عليه السلام ) اگر چيزى را در نزد من بگذارد و من آن را بپذيرم ، امانت را به او بر مى گردانم ، و اگر با من مشورت كند و يا از من خير خواهى بطلبد ، من هرگز به او خيانت نمى كنم » .\r\n( مسألهء 2259 ) مؤمنين بايد به مسألهء امانت اهتمام بورزند و در آن مسامحه نكنند ، كه موضوع بسيار مهمّ است و در حديث حسين بن مصعب از امام ( عليه السلام ) روايت شده است كه فرمود :\r\nدر سه چيز هيچ كس عذر ندارد :\r\n1 ) اداى امانت به آدم خوب و بد .\r\n2 ) وفا به عهد ، براى آدم خوب و بد .\r\n3 ) نيكى به پدر و مادر ، نيكوكار باشند يا بدكار .\r\n( مسألهء 2260 ) اگر امانت گذار امانت را مطالبه كند ، و يا امانتدار امانت را در معرض خطر ببيند ، ولو از اين جهت كه بترسد او بميرد و ورثهاش آن را به صاحبش رد نكنند ، بر او واجب است كه آن را به صاحبش و يا وكيلش برگرداند .\r\n( مسألهء 2261 ) اگر مالك بميرد ، بايد امانتش را به وارثهاش برگرداند ، و دادن آن به يكى از ورّاث كافى نيست ، مگر اينكه مطمئن باشد كه او به هر صاحب حقى حقش را ميپردازد . و يا به وصى ميت يا وكيل وارثان بپردازد .\r\n( مسألهء 2262 ) اگر دسترسى به امانت گذار نباشد ، بايد امين صبر كند ، تا آن را به صاحبش يا ورثهء او برساند .\r\n( مسألهء 2263 ) اگر مالك يا وارث او ناشناخته باشند ، و انسان احتمال\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nبدهد كه ميتواند با جستجو كردن او را شناسائى كند بايد جستجو كند تا پيدا كند ، يا مأيوس شود .\r\n( مسألهء 2264 ) اگر انسان پس از جستجو از يافتن صاحب امانت مأيوس شود ، و يا جستجو كردن غير ممكن باشد ، و يا جستجو كردن محذور مهم داشته باشد ، ولى احتمال بدهد كه در آينده خودش يا وارثش تصادفاً پيدا شود ، بنابر احتياط واجب بايد انتظار بكشد ، اگرچه زمان طولانى شود .\r\n( مسألهء 2265 ) اگر انسان مطمئن شود كه هرگز صاحب امانت يا وارث او را نخواهد يافت ، بايد آن را از طرف صاحبش صدقه بدهد ، اگر در آينده مالك پيدا شود و به اين كار راضى نشود ، عوض آن را به او ميدهد و ثواب صدقه از آن خودش مىشود .\r\n* * *\r\n\r\n","description":"","footnote":"","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\n\r\nاحكام شركت\r\nشركت آنست كه بيش از يك نفر به صورت مشاع در يك كالا سهيم باشند ، يعنى حصّهء هر يك از شركا در آن به صورت مشاع باشد .\r\n( مسألهء 2266 ) اگر كالائى از آنِ چند نفر باشد ، ولى سهم هر يك از آنها در آن كالا مشخّص باشد ، آن را شركت نمى گويند .\r\n( مسألهء 2267 ) شركت به اعيان خارجى اختصاص ندارد ، بلكه در ذمّه نيز امكان پذير است ، مثل اينكه چند نفر شريك ، مال شركت را به يك نفر بفروشند و ذمّهء او به آنها مشغول باشد . و يا يك نفر مال شركت را قرض كند و ذمّهاش به شركا مديون باشد ، و يا يك نفر مال شركت را تلف كند و ذمّهء او به آنها مشغول باشد .\r\n( مسألهء 2268 ) شركت در منافع نيز امكان پذير است ، مثل اينكه چند نفر يك باب مغازه را اجاره كنند .\r\n( مسألهء 2269 ) شركت در حقوق نيز ممكن هست ، مثل شركت چند نفر در حق خيار ، سرقفلى و امثال آنها .\r\n( مسألهء 2270 ) شركت ممكن است به صورت غير اختيارى پيش آيد ، مثل شركت ورثه در مال ميّت ، و يا هنگامى كه ميت يك باب خانه را مثلًا به چند نفر وصيّت كرده باشد ، و ممكن است اختيارى باشد .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n( مسألهء 2271 ) شركت اختيارى بر دو قسم است :\r\n1 ) حكمى ، و آن هنگامى پيش ميآيد كه در سبب مالكيت سهيم باشند ، مثل اينكه چند نفر در حيازت يك مال ، در احياى يك قطعه زمين ، در كندن يك چاه و يا در انجام كارى كه يك جُعاله دارد ، شركت بورزند . و از اين باب است كه چند نفر در خريد يك كالا با يك قيمت شركت نمايند .\r\n2 ) عقدى ، و آن گاهى با شريك شدن يك نفر در مال ديگرى رخ ميدهد ، مثل اينكه كسى نصف خانهء رفيقش را به قيمت معينى ميخرد ، و يا نصف كالاى او را به قيمت معينى ميخرد ، پس در خانه يا كالاى او شريك مىشود .\r\nو گاهى با شريك كردن دو مالك يكديگر را در مال خود حاصل مىشود ، مثل اينكه يك نفر خانهاى دارد و ديگرى مغازهاى دارد ، با يكديگر توافق ميكنند كه مغازه و منزل در ميان آنها مشاع باشد .\r\n( مسألهء 2272 ) اگر دو مال متعلق به دو نفر طورى با هم مخلوط شوند كه جدا كردن آنها ممكن نباشد ، حكم شركت در ميان آنها جارى مىشود ، مثل اينكه دو ظرف روغن زيتون با يكديگر مخلوط شوند ، يا دو ظرف ديگر كه يكى زيتون و ديگرى ذرّت بوده با يكديگر مخلوط شوند .\r\n( مسألهء 2273 ) اگر دو مال متعلق به دو نفر طورى مخلوط شوند كه جدا كردن آنها سخت باشد ، مثل اينكه دو كيسهء گندم ، يا يك كيسهء گندم با يك كيسهء جو به يكديگر مخلوط شوند ، كه به جهت ريز بودن اجزا جدا كردن آنها سخت است ، حكم شركت پيدا ميكنند .\r\n( مسألهء 2274 ) اگر دو كيسه متعلق به دو نفر ، با يكديگر اشتباه شوند بدون اينكه به يكديگر مخلوط شوند ، در اينجا حكم شركت جارى نمى\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nشود ، بلكه بايد با يكديگر مصالحه كنند .\r\n( مسألهء 2275 ) شركت عقدى اگرچه عبارت از قرارداد شركت در مال است ، ولى غالبآ مبتنى بر تجارت با آن و بهره كشى از آن با انواع راه هاى بهره كشى مىباشد ، و اين بر دو قسم است :\r\n1 ) شركا پيش از قرارداد شركت ، بر آن توافق كنند ، ولى آن را در قرارداد وارد نكنند ، در اين صورت بر طبق آن توافق رفتار ميكنند و هنگامى كه يكى از شركا از اجازهء خود برگردد ، كار متوقف ميگردد . و يا اگر اجازهء يكى از شركا به سبب مرگ ، ديوانگى و امثال آن از اعتبار بيفتد ، باز هم كار متوقف مىشود .\r\n2 ) آن توافق قبلى را در ضمن قرارداد وارد كنند ، چنان كه در زمان ما شركتهاى بزرگ و منظم ، از جمله شركتهاى تعاونى ، همه آن خصوصيتها را در اساسنامهء شركت ثبت ميكنند ، در اين صورت بايد دقيقاً به آنچه در قرارداد آمده است عمل كنند .\r\n( مسألهء 2276 ) آنچه در قرارداد شركت مقرر شده ، كه دايرهء كار بسته يا گسترده باشد ، شركا شخصاً كار شركت را به عهده بگيرند يا نه ، چه مبلغى از صندوق برداشت كنند ، تا چه زمانى شركت به فعاليت خود ادامه دهد ، و هر شرط مشروع ديگر ، بايد بر طبق شرايط توافق شده عمل كنند ، به شرط اينكه در ضمن يك عقد لازم - غير از قرارداد شركت - آنها را شرط كرده باشند .\r\n( مسألهء 2277 ) در شركت غير عقدى نيز ، ممكن است در ضمن يك عقد لازم ، بهره كشى از مال شركت را با ضوابط خاصى شرط كنند .\r\n( مسألهء 2278 ) خريدن سهم هاى شركتهاى تعاونى قانونمند جايز\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nاست و خريدار ناگزير است كه ضوابط تعيين شده در اساسنامه شركت را بپذيرد و خود را به آن ملتزم نمايد .\r\n( مسألهء 2279 ) اگر برخى از معاملات شركت حرام باشد ، خريداران سهام نبايد سهم هاى مربوط به آن معاملات را خريدارى كنند .\r\n( مسألهء 2280 ) ضوابط شرط شده در اساسنامهء شركتها در رابطه با معاملات حرام ، نافذ نيست ، عمل كردن به آنها جايز نيست و تجارت كردن بر اساس آنها مشروع نمى باشد .\r\n( مسألهء 2281 ) اگر دو نفر يا چند نفر قرارداد ببندند كه هر يك براى خود خريد و فروش كنند ، هر چه سود و ضرر به دست آورند با يكديگر قسمت كنند ، چنين قراردادى صحيح نيست .\r\n( مسألهء 2282 ) اگر چند نفر با يكديگر قرارداد ببندند كه هر يك براى خود كار كند از قبيل تجارت ، حيازت ، اجاره ، زراعت و غير آنها ، سپس سود و ضرر در ميان آنها تقسيم شود ، اين نيز صحيح نيست .\r\n( مسألهء 2283 ) اگر چند نفر با يكديگر قرارداد ببندند كه هر سودى به آنها برسد ، از هبهء وارث و غيره ، در آن شريك باشند ، اين هم جايز نيست ، و آن را شركت مفاوضهاى گويند .\r\n( مسألهء 2284 ) در همهء اقسام سه گانه كه گفتيم شركت حاصل نمى شود ، امكان دارد كه افراد قرارداد با يكديگر مصالحه كنند بر اينكه دوستان خود را در درآمد خود سهيم كنند ، و هر سودى به دست آنها برسد در صندوق شركت بريزند ، يا از طرف همگى آنها دريافت كنند و در ميان خود قسمت كنند .\r\n( مسألهء 2285 ) لازم است كه در شركتهاى عقدى همه سهامداران پس\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاز تعيين حدود و تبيين مرزهاى آن ، به طور روشن بر آنها توافق نمايند و چيزى را به جهت غفلت ، يا به اتّكاى قراين ، يا به سبب اعتماد به يكديگر ، يا از روى خجالت و يا هر عامل ديگرى ناگفته نگذارند ، كه به هنگام تصفيهء حساب به مشكل برخورد كنند ، و موجب نزاع ، اختلاف ، دشمنى و قطع رابطه را فراهم نمايند .\r\n( مسألهء 2286 ) براى هر يك از سهامداران به نسبت سرمايهاى كه در آن گذاشته است از سود و ضرر سهم ميرسد ، مگر اينكه در توافق نامه و يا در ضمن عقد ديگرى شرط كنند كه برخى از شركا ضررها را عهدهدار بشوند ، كه بايد طبق شرط رفتار نمايند .\r\n( مسألهء 2287 ) اگر قرارداد تنظيم كنند كه يكى از شركا ، يا برخى از آنها ، فقط سرمايهاش را بردارد و سود و ضرر از آنِ ديگران باشد ، مانعى ندارد ، چه اين شرط را در ضمن قرارداد شركت شرط كنند ، يا در ضمن عقد ديگرى .\r\n( مسألهء 2288 ) برخى از شركا مىتوانند شرط كنند كه در مقابل تجارت با مال شركت ، سهم بيشترى بردارند . پس اگر آن زياده به عنوان مشاع و درصد باشد ، حكم مضاربه را پيدا مىكند ، و اگر مبلغ مشخّصى باشد حكم اجاره را پيدا مىكند .\r\n( مسألهء 2289 ) اگر يكى از شركا خدمات بيشترى را ارائه ميدهد ، مثلًا نگهدارى مال التجاره را بر عهده ميگيرد ، يا محلّ تجارى را در اختيار ميگذارد ، و يا ماشين حمل و نقل را در اختيار ميگذارد ، ميتواند بيشتر از سهم خودش از شركت ، شرط كند ، پس اگر آن زياده مبلغ مشخّصى باشد از باب اجاره خواهد بود ، و اگر مشاع و درصد باشد معامله مستقل خواهد\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nبود ، نه اجاره و نه مضاربه .\r\n( مسألهء 2290 ) يكى از شركا بدون ارائه خدمات نمى تواند براى خود سهمى بيش از سهم خود به نسبت سرمايه مقرر كند .\r\n( مسألهء 2291 ) اگر يكى از شركا در ضمن عقد شركت يا عقد ديگرى شرط كند ، كه پس از تقسيم سود شركت بر حسب سرمايه ، مبلغى را از سهم خودشان به او بدهند ، مانعى ندارد .\r\n( مسألهء 2292 ) در شركت عقدى اگر در ضمن عقد لازم شرط كنند كه با پول شركت تجارت نمايد ، اين شرط نافذ مىباشد و بدون اذن شركا مىتوانند آن را انجام دهند . در غير اين صورت برخى از آنها بدون اذن همهء شركا نمى توانند در مال شركت تصرّف كنند .\r\n( مسألهء 2293 ) اگر شركا فقط به كسب خاصى رضايت بدهند ، بايد به همان اكتفا كنند ، و از آن تجاوز نكنند .\r\n( مسألهء 2294 ) اگر شركا در مورد اينكه در پول شركت چگونه تصرّف كنند به نتيجه نرسند ، يا هر پيشنهادى شود تعدادى آن را به ضرر شركت بدانند ، و يا برخى از پيشنهادى كه ديگران ترك آن را به ضرر شركت ميدانند ، جلوگيرى نمايد در همهء اين موارد بايد به حاكم شرع رجوع نمايند .\r\n( مسألهء 2295 ) اگر در فرض بالا معلوم باشد كه اين الزامها و يا اين جلوگيرى ها ، صرفاً براى ضرر زدن به شركا مىباشد ، باز هم بنابر احتياط واجب بايد به حاكم شرع مراجعه نمايند .\r\n( مسألهء 2296 ) اگر مراجعه به حاكم شرع امكان پذير نباشد ، ميتوان با نظر برخى از شركا مخالفت كرده ، نظر ديگران را كه براى صلاح پول\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nشركت ضرورى ميدانند ، منظور كرد ، ولى به شرط اينكه به حد اقل مخالفت اكتفا نمايد .\r\n( مسألهء 2297 ) اگر يكى از شركا تقسيم سرمايه و سود را درخواست بنمايد ، بايد با پيشنهاد او موافقت نمايند ، مگر در چند مورد :\r\n1 ) بر خلاف شرط لازم باشد ، كه در ضمن عقد شركت يا عقد لازم ديگرى شرط شده باشد .\r\n2 ) تقسيم به ضرر مال شركت باشد .\r\n3 ) لازمهء تقسيم اين باشد كه برخى از شركا مبلغى را به شركاى ديگر بپردازند ، مثل اينكه كالا قابل تقسيم بر حسب سهام نباشد .\r\n( مسألهء 2298 ) اگر شركا در كيفيت تقسيم به توافق برسند ، بر اساس توافق تقسيم ميكنند و نيازى به قرعه نيست ، در صورت اختلاف به حاكم شرع رجوع ميكنند . او نيز سهام را محاسبه مىكند ، مال موجود را به تناسب سهام هر شريك تقسيم كرده ، براى انتخاب سهم هر يك به قرعه متوسل مىشود .\r\n( مسألهء 2299 ) اگر قسمتى از مال شركت مطالباتى باشد كه بر عهدهء مردم باشد ، پس اموال را تقسيم كنند و مطالبات به برخى از شركا اصابت كند ، اگر آن مطالبات تلف شود از همهء شركا محسوب مىشود و قسمت قبلى باطل ميگردد .\r\n( مسألهء 2300 ) اگر شركا به تقسيم مال شركت به شكل خاصى توافق كنند و رضايت بدهند كه اگر به كسى خسارتى وارد شود به آنچه به او رسيده راضى باشد و سهمش را با آن صلح كند . در اين صورت مصالحه نافذ مىشود و تلف شدن مطالبات از كسى محسوب مىشود كه از سهم او\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nمنظور شده است ، نه همگان .\r\n( مسألهء 2301 ) كسى كه به مقتضاى عقد شركت و يا با شرط ضمن عقد ، حق تصرّف در مال شركت دارد ، اگر مال شركت در دست او تلف شود ضامن نيست ، مگر اينكه سهلانگارى ، يا زياده روى كند و يا در ضمن عقد شرط ضمان شده باشد .\r\n( مسألهء 2302 ) اگر برخى از شركا چيزى را براى خودش بخرد ، نمى تواند پول آن را از شركت بپردازد مگر با اذن آنها ، و اگر بدون اذن آنها از پول شركت بپردازد خيانت ورزيده است ، ولى معاملهاش باطل نمى شود و معامله براى شركت واقع نمى شود .\r\n* * *\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nاحكام سبق و رمايه\r\n« سبق » يا اسب دوانى ، عبارت از عقدى است كه به موجب آن ، برندهء مسابقه ، جايزهء تعيين شده را ميبرد .\r\n« رمايه » نيز عقدى است كه به موجب آن ، تيرانداز برتر به جايزهء تعيين شده دست مييابد .\r\n( مسألهء 2303 ) طرفين عقد در سبق و رمايه ، همهء افراد شركت كننده در مسابقه ميباشند ، به ضميمهء كسى كه جايزه را ميپردازد ، اگر از خود آنها نباشد .\r\n( مسألهء 2304 ) در طرفين سبق و رمايه دو چيز شرط است :\r\n1 ) همه افراد شركت كننده در قرارداد مسابقه بالغ و عاقل و نافذ التصرّف ( غير محجور ) باشند .\r\n2 ) برخى از آنها عقد ايجاب و برخى ديگر عقد قبول را به عهده بگيرند .\r\n( مسألهء 2305 ) در مسابقه نيز مانند ديگر عقدها هر لفظ يا عمل دالّ بر الزام و التزام به قرارداد كفايت مىكند .\r\n( مسألهء 2306 ) در سبق و رمايه همانند ديگر عقدها ، هنگامى كه قرارداد به امضا رسيد ، لازم الاجرا مىباشد و هر وقت مطالبه كنند بايد در\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nمسابقه شركت نمايند ، مگر اينكه چيزى رخ دهد كه قرارداد باطل شود ، از قبيل ناتوان شدن ، مردن يا اقالهء برخى از اعضاء كه منجر شود به باطل شدن قرارداد .\r\n( مسألهء 2307 ) وجوب شركت در مسابقه هنگامى است كه قرارداد بر اين اساس پيريزى شود كه بايد اعضاى مسابقه در مسابقه شركت كنند تا شخص برنده ، جايزه را ببرد .\r\n( مسألهء 2308 ) اگر در مسابقه براى برنده جايزهاى تعيين شود ، ولى شركت افراد مسابقه در مسابقه الزامى نباشد ، اين كار از ايقاعات خواهد شد و تعهّد كسى كه جايزه را ميپردازد به پرداخت جايزه كفايت مىكند ، ديگر نيازى به پذيرش و تعهّد افراد نيست . در اين صورت شركت در مسابقه الزامى نيست ، و طرفين ( جايزه پرداز و اعضاى مسابقه ) پيش از شروع در مسابقه مىتوانند انصراف خود را اعلام نمايند . و حكم جعاله اينجا جارى مىشود .\r\n( مسألهء 2309 ) مسابقه دادن با هر حيوان سمدار ، چون اسب و الاغ و استر ، و با هر حيوان كفپوشدار ، مانند فيل و شتر ، جايز است .\r\n( مسألهء 2310 ) مسابقه تيراندازى ، با هر سلاحى كه لبهء تيزى از آهن داشته باشد جايز است ، مانند شمشير ، نيزه ، تير ، خنجر و امثال آنها .\r\n( مسألهء 2311 ) مسابقه با گرو ( برد و باخت ) جز با آنچه در دو مسألهء بالا گفتيم جايز نيست .\r\n( مسألهء 2312 ) بنابر احتياط واجب مسابقهء كبوتر پرانى با گرو جايز نيست .\r\n( مسألهء 2313 ) بازى و مسابقه بدون برد و باخت مانعى ندارد جز در\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nقمار كه مطلقاً حرام است .\r\n( مسألهء 2314 ) در سبق و رمايه ( اسب دوانى و تيراندازى ) اگر هر يك از افراد شركت كننده چيزى را گرو بگذارد كه پس از انجام سابقه ، همهء آنها ، از آنِ برنده باشد ، مانعى ندارد .\r\n( مسألهء 2315 ) در سبق و رمايه اگر جايزه برنده را يكى از افراد مسابقه ، و يا شخص ديگرى بپردازد ، مانعى ندارد .\r\n( مسألهء 2316 ) تعيين جايزه به غير برندهء مسابقه جايز نيست ، پس آنچه در زمان ما رايج شده كه تماشاگران بر سر پيروزى يكى از افراد مسابقه دهنده شرط بندى ميكنند ، اگر او برنده شود به فردى كه او را پيش بينى كرده ، جايزه ميدهند و آن را « رايْسِزْ » مينامند ، جايز نيست .\r\n( مسألهء 2317 ) در مسابقه اسبدوانى و تيراندازى ، لازم است همهء چيزهايى كه در مسابقه نقش دارد ، تعيين شود ، از قبيل : زمان ، مكان ، مقدار پرتاب ، مسافت مسابقه ، معيار و مقدار جايزه . ولى بيش از اينها چيزى لازم نيست .\r\n( مسألهء 2318 ) در مسابقه هايى كه انجام دادن آنها بدون برد و باخت جايز است ، اگر مكان مسابقه و ابزار آن را مجاناً در اختيار بازيكنها بگذارند ، مانعى ندارد ، ولى اگر با اجرت باشد ، جايز نيست كه قرار بگذارند كه اجرت را افراد بازنده بدهند . ولى اگر همهء بازيكن ها و يا فرد خاصى از آنها پرداخت نمايد مانعى ندارد .\r\n( مسألهء 2319 ) شايسته است كه افراد با ايمان از انواع بازى ها و سرگرمى ها ، اگرچه حلال باشند ، دورى بجويند ، كه از رسولاكرم ( صلى الله عليه وآله ) روايت شده كه فرمود :\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n« همهء سرگرمى هاى مؤمن باطل است ، مگر در سه مورد :\r\n1 ) اسب دوانى و پرش با اسب .\r\n2 ) تمرين تير اندازى .\r\n3 ) تفريح با همسر .\r\nكه اينها حق و شايسته است » .\r\n( مسألهء 2320 ) شايسته است كه افراد با ايمان ، بالخصوص از بازى هايى كه بر اساس غلبه و مسابقه پيريزى شده پرهيز كنند ، كه در نهايت به فخر فروشى و خود بينى ميانجامد و از تورهاى شيطان مىباشد . و در مواردى به دشمنى و كينه توزى و حسادت منتهى مىشود .\r\nكمترين ضرر اين بازى ها ، از دست دادن وقت گران بهاى انسان است ، كه تنها ذخيرهء انسان در دنيا و يگانه ابزار او براى رسيدن به قلهء كمال و اوج شرف و برترين هدف مىباشد .\r\nاز خداى خواهيم توفيق عمل .\r\n* * *\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n\r\nاحكام قرض و بدهي\r\n« قرض » عبارت است از قراردادى كه نتيجهاش تمليك مال است به ديگرى با شرط ضمان .\r\nامّا « بدهى » هر چيزى است كه ذمّهء انسان به آن مشغول باشد . خواه به وسيلهء عقد باشد ، مانند بدهى مربوط به قرض ، بهاى كالاى خريدارى شده ، كابين مدّتدار ، اجرت اجاره و كالاى فروخته شده به صورت سلم . و يا بدون عقد باشد ، مانند بدل اشياء تلف شده و ضمانتدار .\r\n( مسألهء 2321 ) در قرض همانند هر عقد ديگر بايد طرفين حق تصرّف در اموال خود را داشته باشند ، يعنى كودك ، ديوانه و سفيه نباشند . در غير اين صورت عقد نافذ نيست ، و بايد قرض دهنده بر مالى كه قرض ميدهد سيطره داشته باشد .\r\n( مسألهء 2322 ) در مواردى كه قرض باطل باشد قرض گيرنده مالك آن پول نمى شود ولى ضامن است ، مگر اينكه غير مميّز باشد .\r\n( مسألهء 2323 ) كسى كه به فرد غير مميّز قرض ميدهد ، در حالى كه خود مميّز است در واقع مالش را دور ريخته و در نگهدارى آن سهلانگارى كرده است ، و لذا طرف مقابل - بچهء غير مميّز - ضامن نيست .\r\n( مسألهء 2324 ) در قرض ، بايد قرض گيرنده مال را تحويل بگيرد و\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nپيش از آن مالك آن مال نمى شود .\r\n( مسألهء 2325 ) هنگامى كه قرارداد قرض بسته شد و قرض گيرنده مال را قبض نمود ، عقد لازم مىشود و هيچ كدام حق فسخ يكجانبه ندارند . اگر قرض دهنده پيش از فرا رسيدن مدّت قرض ، مال خودش را مطالبه كند ، بر قرض گيرنده واجب نيست كه اجابت كند .\r\n( مسألهء 2326 ) پس از تحقّق قرض ، قرض گيرنده ميتواند عين مال را به صاحبش برگرداند ، ولى اگر پيش از فرا رسيدن مدّت بخواهد آن را فسخ كند و قرض خود را پرداخت نمايد ، بر قرض دهنده واجب نيست آن را بپذيرد .\r\n( مسألهء 2327 ) قرض دادن « مِثلى ها » يعنى چيزهايى كه افراد آن شبيه يكديگر هستند و از قيمت يكسان برخوردار هستند ، مانعى ندارد . مانند سكه هاى طلا ، نقره ، حبوبات ، اسكناس ، اجناس يك كارخانه با يك مارك ، و امثال آنها .\r\n( مسألهء 2328 ) قرض دادن اشياء « قيمى » يعنى چيزهايى كه قيمت افراد آنها يكسان نيست ، مانند : دامها ، طيور ، لباسها ، وسائل دستى ، فرشهاى دستباف و امثال آنها ، اگر تفاوت قيمت آنها زياد نباشد و مشابه آنها در جنس و قيمت به راحتى پيدا شود ، قرض دادن آنها نيز مانعى ندارد .\r\n( مسألهء 2329 ) چيزهايى كه قيمت افراد آنها تفاوت فاحش دارد و در عرف مردم ضمان آنها با نظيرش نمى باشد ، نمى توان آنها را قرض داد ، بلكه ميتوان آنها را قيمت كرده با ضوابط بيع فروخت تا در وقت تعيين شده ، پول و يا جنسى معادل پول آن را پرداخت نمايد و لكن مالك آن نمى شود .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n( مسألهء 2330 ) قرض گرفتن و بدهكار شدن ، در صورت بى نياز بودن مكروه است ، ولى قرض دادن به مؤمن مستحب است و پاداش بزرگ دارد و چنان كه در روايات آمده از صدقه نيز برتر است .\r\n( مسألهء 2331 ) واجب است قرض گيرنده هنگام گرفتن قرض نيت كند كه آن را پرداخت خواهد نمود . و همين كار موجب مىشود كه خداوند يارى فرمايد و قرضش را زود ادا نمايد و اگر تصميم بگيرد قرضش را پرداخت نكند همانند دزد مىباشد .\r\n( مسألهء 2332 ) اگر قرض دهنده شرط كند كه چيزى اضافه بگيرد ربا و حرام است .\r\n( مسألهء 2333 ) در قرض ، ربا مطلقاً حرام است ، خواه كشيدنى و پيمانهاى باشد يا نه . چنان كه در باب ربا تذكّر داديم .\r\n( مسألهء 2334 ) اگر در قرض شرط زياده كنند ، شرط باطل است ، ولى قرض باطل نيست و لذا مالى را كه قرض كرده ، ميتواند در آن تصرّف كند و لازم نيست آن مقدار زيادى را بپردازد .\r\n( مسألهء 2335 ) در قرض شرط هر گونه زيادتى حرام است ، چه عين باشد ، يا منفعت ، يا صفت و يا غير آن . چنان كه در مسأله بعدى مثال زده مىشود .\r\n( مسألهء 2336 ) همهء مثال هاى زير حرام و ربا مىباشد :\r\n1 - قرض دهنده شرط كند علاوه بر اداى قرض مثلًا لباسى را به او بدهند .\r\n2 - قرض دهنده شرط كند علاوه بر اداى قرض مثلًا به مدّت يك ماه در خانهء او بنشيند .\r\n3 - قرض دهنده شرط كند علاوه بر اداى قرض مثلًا براى مسافرتى از\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nاسب يا ماشين او استفاده كند .\r\n4 - گندم متوسطى به او قرض دهد و شرط كند به همان مقدار گندم خوب به او برگرداند .\r\n5 - شرط كند علاوه بر اداى قرض ، لباسش را ارزانتر بدوزد .\r\nهمهء موارد بالا ربا و حرام مىباشد .\r\n( مسألهء 2337 ) اگر قرض دهنده شرط كند كه قرض گيرنده مثلًا هزار تومان به فقير بدهد ، يا مسجدى تأسيس كند ، يا براى پدرش دعا كند ، بنابر احتياط واجب همهء اين موارد - كه نفعش به خود او نميرسد - نيز حرام مىباشد .\r\n( مسألهء 2338 ) اگر قرض دهنده شرط كند كه در مقابل قرض چك ، سفته ، يا گرو بگذارد و يا طلبش را در شهر ديگرى پرداخت نمايد ، مانعى ندارد .\r\n( مسألهء 2339 ) اگر قرض گيرنده شرط كند كه قرض دهنده علاوه بر قرض چيز ديگرى هم به او بدهد ، مانعى ندارد ، خواه آن جنس ، منفعت يا چيز ديگرى باشد ، مثل اينكه شرط كند كه قرضش را كمتر از آنچه گرفته ، ادا نمايد .\r\n( مسألهء 2340 ) در رباى قرضى آنچه حرام است اين است كه در ضمن قرض سودى را شرط كند ، ولى اگر در ضمن سود قرضى را شرط كند مانعى ندارد ، مثل اينكه ده دينار به كسى هبه كند به شرط اينكه او نيز 100 دينار به او قرض بدهد ، و يا خانهاش را به كسى به قيمت پايين تر از معمول اجاره دهد به شرط اينكه او نيز مقدارى به او قرض بدهد .\r\n( مسألهء 2341 ) اگر قرض گيرنده چيزى به قرض دهنده هبه كند يا\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nمنفعتى به او برساند ، قرض دهنده ميتواند آن را قبول كند ، به شرط اينكه در قرض شرط نشده باشد ، اگرچه پذيرفتن آن مكروه است و بهتر است آن را از اصل طلبش حساب كند .\r\n( مسألهء 2342 ) اگر قرض گيرنده هنگام پرداخت بدهكارى خود ، بهتر و بيشتر از آنچه گرفته به او پرداخت نمايد مانعى ندارد ، بلكه مستحب هم هست . به شرط اينكه در قرض شرط نشده باشد .\r\n( مسألهء 2343 ) براى قرضى كه وقت پرداخت آن رسيده ، نمى توانند مدّت تعيين كنند و در مقابل چيزى بر مبلغ آن بيفزايند ، بلكه براى هيچ بدهى ديگرى نيز نمى توانند مدّت تعيين كرده ، بر مبلغ آن بيفزايند .\r\n( مسألهء 2344 ) اگر بخواهند بر مدّتِ بدهى مدّتدار بيفزايند ، در مقابل بر مبلغ آن نيز بيفزايند جايز نيست ، و از اقسام رباهاى حرام ميباشند .\r\n( مسألهء 2345 ) براى رسيدن به سود و فرار از ربا راههاى فراوانى هست ، كه از آن جمله است :\r\n1 ) طلبكار جنسى را از بدهكار در مقابل طلب خود ميخرد ، سپس آن را به مبلغ بيشتر براى مدّت بيشترى به او ميفروشد .\r\n2 ) بدهكار چيزى را به طلبكار هبه مىكند و با او شرط مىكند كه براى پرداخت بدهى او مهلت بدهد .\r\n3 ) يا هر كار ديگرى كه ضوابط ربا بر آن منطبق نباشد .\r\n( مسألهء 2346 ) در باب معاملات ربوى ، آنچه در مورد ربا خوارى كه آگاهانه و يا از روى جهالت به آن اقدام كند ، گفته شد ، در مورد رباى قرضى نيز جارى مىباشد .\r\n( مسألهء 2347 ) احكام ارث بردن از ميّت رباخوار نيز در اينجا همان\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nاست كه در معاملات ربوى گفته شد .\r\n( مسألهء 2348 ) هنگامى كه طلبكار طلب خود را مطالبه كند ، يا از او آثار عدم رضايت به تأخير طلبش ظاهر شود ، بر بدهكار واجب است نسبت به پرداخت بدهى خود اقدام نمايد ، مگر اينكه بدهى او مدّتدار باشد و زمان پرداخت آن نرسيده باشد . در اينجا طلبكار ناگزير است تا فرارسيدن آن وقتى كه در ضمن عقد قرض و يا عقد ديگرى تعيين شده انتظار بكشد .\r\n( مسألهء 2349 ) كسى كه قدرت پرداخت بدهى خود را دارد ، نبايد آن را از زمان تعيين شده تأخير بيندازد ، مگر اينكه طلبكار راضى باشد . و اگر قدرت پرداخت ندارد شايسته است با نرمش و ملاطفت از طلبكار عذر خواهى كند .\r\n( مسألهء 2350 ) بدهى حالّ ، كه وقت پرداخت آن رسيده ، با رضايت طلبكار به تأخير ، به بدهى مدتدار تبديل نمى شود ، مگر اينكه در ضمن عقدى زمان شرط شود ، تنها چيزى كه هست اين است كه تا مدّتى كه طلبكار راضى باشد ، اقدام به پرداخت آن واجب نمى شود ، به مجرد اينكه مطالبه كند بر بدهكار واجب است نسبت به پرداخت آن اقدام نمايد .\r\n( مسألهء 2351 ) اگر بدهكار با داشتن توانائى بر پرداخت بدهى خود و رسيدن وقت پرداخت ، بدهى خود را پرداخت نكند ، طلبكار ، وكيل و يا ولى او حق مطالبه دارند ، اگر امتناع كند مىتوانند او را وادار كنند كه بدهى خود را بپردازد ، اگرچه به وسيلهء شكايت نزد حاكم شرع باشد .\r\n( مسألهء 2352 ) اگر راه رسيدن طلب خود منحصر باشد به اينكه نزد حاكم ستمگر شكايت ببرد ، مانعى ندارد .\r\n( مسألهء 2353 ) اگر بدهكار پس از رسيدن وقت پرداخت بدهى خود\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nاقدام كند ، بر طلبكار واجب است آن را بپذيرد و اگر امتناع بورزد مىتوانند او را مجبور بسازند . و اگر اجبارش ممكن نباشد مىتوانند آن را به جاى طلبكار به حاكم شرع پرداخت نمايند .\r\n( مسألهء 2354 ) براى فارغ شدن ذمّهء بدهكار از بدهى ، همين مقدار كافى است كه مال را در اختيار طلبكار بگذارد و هرگونه مانع را از سر راهش بردارد . البتّه احتياط واجب آنست كه در صورت امكان ، نخست به حاكم شرع مراجعه كند .\r\n( مسألهء 2355 ) بدهكارى كه پس از خانهء مسكونى ، لباس مهمانى ، اثاث خانه و ديگر ضروريات زندگياش ، به مقدار بدهى خود پول نقد ، طلب ، عرصه ، ساختمان و امثال آنها را داشته باشد ، بر او واجب است نسبت به پرداخت بدهى خود اقدام كند و بر طلبكار جايز است او را نسبت به پرداخت بدهياش وادار كند .\r\n( مسألهء 2356 ) مستثنيات دَين ، يعنى چيزهايى كه نمى توان بدهكار را به جهت اداى بدهى خود به فروش آنها وادار كرد ، عبارتند از :\r\n1 ) خانهء مسكونى\r\n2 ) لباسهاى تجمّلاتى\r\n3 ) اثاث خانه\r\n4 ) ضروريات زندگى - بر حسب عرف -\r\n5 ) سرمايه\r\n6 ) ابزار كار\r\n7 ) زمين مزروعى كه مخارج سالانهاش از آن تأمين ميگردد .\r\n( مسألهء 2357 ) بدهكارى كه خانهء وسيعى دارد و ميتواند قسمتى\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nاز آن را بفروشد و يا به جاى آن خانهء كوچك ترى تهيه كند ، و يا در خانهء وقفى مسكن گزيند ، به شرط اينكه براى او مشقّت نداشته باشد و اهانت به شمار نيايد ، بايد اين كار را انجام دهد .\r\n( مسألهء 2358 ) بدهكارى كه ابزار كار و يا اثاث خانهاش بيشتر از از حد متعارف باشد ، و يا وسائل گران قيمتى داشته باشد ، لازم است اضافهء آنها را به طلبكاران بپردازد و وسائل گران قيمت را به وسائل ارزان قيمت مبدّل سازد ، و اضافهء قيمت آنها را به طلبكاران بدهد .\r\n( مسألهء 2359 ) اگر بدهكار بتواند با سرمايهء كمتر تجارت كند ، بايد مازاد آن را به طلبكاران بدهد .\r\n( مسألهء 2360 ) اگر بدهكار بتواند به كارى اشتغال بورزد كه نياز به سرمايه و ابزار كار نداشته باشد ، و در اين كار براى او مشقّت و ذلّت نباشد بايد آن را انجام دهد و سرمايه و ابزار كارش را به طلبكاران بدهد .\r\n( مسألهء 2361 ) بدهكار كه برخى از مستثنيات دَين را ندارد ، مثلًا خانه ندارد ، نمى تواند موجودى خودش را به عنوان پول خانه نگهدارد ، بلكه بايد آن را به طلبكاران بدهد ، اگرچه بى خانه بماند .\r\n( مسألهء 2362 ) اگر بدهكار بخواهد برخى از مستثنيات دَين را بفروشد و پولش را از بابت بدهى خود بپردازد ، شايسته است طلبكاران آن را قبول نكنند ، چه رسد به اين كه بخواهند او را به اين كار تشويق و يا وادار نمايند .\r\n( مسألهء 2363 ) اگر بدهكار برخى از مستثنيات دَين را بفروشد و پول آن را بابت بدهى خود بپردازد ، پذيرفتن آن جايز است ، و در صورت اصرار واجب مىشود ، مگر اينكه طلبكار از حق خودش بگذرد و ذمّهء او را برىء سازد .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n( مسألهء 2364 ) آنچه به عنوان مستثنيات دين - در مسألهء 2356 - بيان شد ، به زمان حيات بدهكار اختصاص دارد ، و به مجرد فوت او حق طلبكاران به آنها تعلق مييابد و ورثه حق تصرّف در آنها را ندارند ، مگر اينكه از طلبكاران اجازه بگيرند و يا طلب آنها را پرداخت نمايند .\r\n( مسألهء 2365 ) بر بدهكار واجب است براى پرداخت بدهى خود ، به هر كارى كه براى او ذلت و مشقت نداشته باشد تن دهد .\r\n( مسألهء 2366 ) بر بدهكار لازم نيست به جهت پرداخت بدهى خود از كسى هبه ، بخشش ، خمس ، زكات ، صدقه و امثال آنها را مطالبه نمايد ، ولى اگر كسى به او بذل كند و در پذيرفتن آن ذلّت نباشد ، بنابر احتياط واجب بايد آن را بپذيرد .\r\n( مسألهء 2367 ) اگر بدهكار كالائى دارد كه اگر آن را بفروشد ميتواند بدهى خود را بپردازد ، جز اينكه آن را به كمتر از قيمت ميخرند ، بايد به فروش آن اقدام كند ، مگر اينكه قيمت به قدرى پايين باشد كه فروش آن تضييع مال به شمار بيايد ، در اين صورت وجوب اقدام محلّ اشكال است ، بخصوص اگر پايين بودن قيمت موقتى باشد و انتظار زمان طولانى را ايجاب نكند .\r\n( مسألهء 2368 ) در فرض بالا ، اگر بدهكار بتواند از كسى قرض بگيرد تا بدهى خود را بپردازد و تا هنگام فرا رسيدن وقت اداى قرض جنس خود را به فروش برساند ، ظاهر اين است كه اقدام به اين كار واجب است .\r\n( مسألهء 2369 ) اگر بدهكار بميرد حق طلب كاران بر تركهء او تعلق ميگيرد و حق آنها مقدم بر وصاياى ميّت است ، فقط دو چيز بر حق آنها مقدم مىباشد :\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n1 ) كفن واجب\r\n2 ) حج واجب ، اگر در حال حيات بر او واجب شده باشد .\r\n( مسألهء 2370 ) اگر شخصى كالائى را بخرد و پولش را پرداخت نكرده بميرد ، فروشنده اگر جنس خود را در ميان اموال ميّت پيدا كند ، ميتواند آن را بردارد ، مگر در صورتى كه اموال ميّت براى پرداخت بدهى هايش كفايت نكند ، در اينجا به نسبت طلب خود از تركهء ميّت دريافت مىكند . در اين مسألهء فرق نمى كند كه پرداخت نكردن ميّت به جهت مدّتدار بودن باشد و يا به جهت ديگرى باشد .\r\n( مسألهء 2371 ) اگر ميّت بدهى مدّتدارى داشته باشد ، با مجرد مردن بدهى او نقد مىشود و مدّت ساقط مىشود و ورثه بايد بدهى او را از تركه بپردازند و نمى توانند در پرداخت آن تأخير روا دارند .\r\n( مسألهء 2372 ) اگر ميّت از ديگران طلب مدّتدار دارد ، آيا با مرگ او اين طلبها نقد مىشود يا نه ؟ محلّ اشكال است ، و بنابر احتياط واجب بايد ورثه با بدهكاران مصالحه نمايند .\r\n( مسألهء 2373 ) اگر بدهكار دسترسى به طلبكار نداشته باشد ، بايد تصميم قطعى بگيرد كه هر وقت او را پيدا كند طلبش را بپردازد ، و بايد به ورثهاش وصيّت كند كه اگر او را پيدا كردند طلبش را بپردازند و بايد در حدّ امكان تلاش خود را در جستجوى او ادامه دهد . و با اين مقدار به وظيفهاش عمل كرده است ، اگرچه زمان به درازا بكشد و از پيدا كردنش نوميد شود .\r\n( مسألهء 2374 ) در مسألهء بالا صدقه دادن به مقدار بدهى از طرف طلبكار واجب نيست اگر اين كار را انجام دهد ذمّهاش برىء نمى شود ، و اين همانند مال مجهول المالك نيست كه وظيفهاش صدقه دادن از سوى\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nصاحب مال باشد .\r\n( مسألهء 2375 ) آنچه بعضى از فقهاى نزديك به عصر ما فرمودهاند كه در فرض ياد شده صدقه بدهد و به آن اكتفا كند ، و در عرف مردم به ردّ مظالم معروف شده ، در نزد ما ثابت نشده است . البتّه اگر كسى از باب احتياط و به رجاء مطلوبيّت اين كار را انجام دهد ، ولى خود را برىء الذمّه حساب نكند ، مانعى ندارد .\r\n( مسألهء 2376 ) اگر طلبكار ناپديد شود و ديگر خبرى از او نرسد ، در اينجا چند صورت هست :\r\n1 ) اگر بدانيم از دنيا رفته است بايد طلبش را به ورثهاش بپردازيم .\r\n2 ) اگر بدانيم زنده است احكام ياد شده در مسألهء 2373 جارى مىشود .\r\n3 ) اگر احتمال بدهيم در ايام ناپديدى در گذشته باشد پس از جستجو ، بعد از چهار سال بايد طلبش را به ورثهاش بپردازيم .\r\n4 ) اگر با احتمال مرگ و بدون جستجو ده سال بگذرد ، پس از گذشت ده سال بايد طلبش را به ورثهاش پرداخت شود .\r\nاگر اين بى خبرى از حال طلبكار به جهت حادثهاى باشد كه بر بدهكار پيش آمده باشد ، از قبيل مسافرت و زندان و امثال آن ، در اينجا حكم مسألهء 2373 جارى مىشود و پرداخت آن به ورثه طلبكار جايز نيست ، اگرچه زمان به درازا كشد ، مگر اينكه اطّلاع از مرگ او حاصل شود و يا حجّت شرعى بر آن قائم گردد .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n( مسألهء 2377 ) اگر بدهكار تنگدست باشد ، مهلت دادن به او واجب است ، سختگيرى و وادار كردنش به پرداخت بدهى خود جايز نيست . بلكه مستحب است كه همهء بدهى و يا قسمتى از آن را به او ببخشند و او را برىء الذمّه كنند .\r\n( مسألهء 2378 ) در مورد بدهكار توانمند نيز مستحب است كه با نرمش و ملاطفت مطالبهء حق شود ، سختگيرى و استيفاى حق ، يعنى تا آخرين ريال وصول كردن ، مكروه است .\r\n( مسألهء 2379 ) مستحب است انسان بدهى پدر و مادرش را بپردازد ، مخصوصاً بعد از فوت آنها . چنان كه حلال كردن و برىء الذمّه كردن مؤمن در حال حياتش مستحب است ، چه رسد به بعد از وفات .\r\n* * * \r\nبحث تكميلى : پيرامون تقاصّ\r\nاگر انسان پيش كسى كالائى دارد و يا در ذمهء او طلبى دارد و او از پرداخت آن امتناع ميورزد ، اگر از مال او به مقدار طلبى كه از او دارد در دست قرار گرفت ، ميتواند آن را به جاى حق خودش بر دارد . و به او اطلاع ندهد . اين كار را « تقاصّ » مينامند .\r\n( مسألهء 2380 ) در تقاصّ فرق نمى كند كه طرف ، مال او را عمداً غصب كرده باشد ، و يا به جهت شبههاى كه برايش حاصل شده او را مستحق اين مال ندانسته باشد ، در هر دو مورد ميتواند به مقدار مال خود از او تقاصّ نمايد .\r\n( مسألهء 2381 ) در چند مورد تقاص كردن مكروه است كه از آن جمله است :\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n1 ) در موردى كه مال طرف مقابل به صورت امانت در دست او قرار بگيرد .\r\n2 ) در موردى كه از مال خود صرف نظر كرده و آن را به خدا حواله كرده باشد .\r\n3 ) طرف سوگند ياد كرده باشد كه چيزى به او مديون نيست .\r\n( مسألهء 2382 ) در مواردى بنابر احتياط واجب تقاصّ جايز نيست كه از آن جمله است :\r\n1 ) اگر صاحب حق از طرف بخواهد كه سوگند ياد كند ، و او نيز به تقاضاى صاحب مال سوگند ياد كند .\r\n2 ) اگر طرف از پرداخت حق امتناع نمى كند ، بلكه مال را از روى جهالت گرفته و اينك مراجعه به او ممكن نيست .\r\n( مسألهء 2383 ) اگر در فرض اخير او نيز امكان مراجعه به صاحب مال نداشته باشد ، تا مال خودش را كه نزد اوست تحويل بگيرد ، ممكن است صاحب مال پس از مراجعه به حاكم شرع آن را به جاى حق خودش تقاصّ نمايد . در اينجا حاكم شرع بر اساس ولايتى كه بر غائب دارد ، ميتواند ذمّهاش را به وسيلهء اين مال از حقّى كه بر عهدهء اوست برىء سازد .\r\n* * *\r\n\r\n","description":"","footnote":"","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\n\r\nاحكام رهن\r\nرهن عبارت از قراردادى است كه بر اساس آن ، مالى در مقابل بدهى « گرو » نهاده مىشود ، تا اگر بدهكار به موقع بدهى خود را پرداخت نكند ، طلبكار بتواند آن را بفروشد و طلب خودش را وصول نمايد .\r\n( مسألهء 2384 ) براى تحقق رهن لازم است گروگذار به مضمون آن ملتزم شود و گرو گيرنده نيز آن را قبول كند . مثلًا گروگذار بگويد : من اين فرش را نزد تو گرو ميگذارم تا در مقابل بدهيام گرو باشد . گرو گيرنده نيز بگويد : قبول كردم .\r\n( مسألهء 2385 ) قرارداد رهن ممكن است در ضمن عقد ديگر باشد ، مثل اينكه بگويد : من 100 دينار به تو قرض دادم به شرط اينكه اين فرش تو تا پرداخت آن پيش من گرو باشد . يا بگويد : من يك تن گندم به 1000 دينار به تو فروختم به شرط اينكه اين خانهء تو در نزد من گرو باشد . طرف نيز ميگويد قبول كردم .\r\n( مسألهء 2386 ) براى قرارداد رهن هر چيزى از قول يا فعل كه بر آن دلالت كند كافى است .\r\n( مسألهء 2387 ) هر يك از طرفين رهن ، يعنى گروگذار و گرو گيرنده ، بايد بالغ و عاقل باشند و مجبور نباشند .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n( مسألهء 2388 ) گروگذار بايد حق تصرّف در آن مال داشته باشد ، يعنى مالك ، ولى يا مأذون از طرف آنها باشد و به جهت ورشكستگى از تصرّف در مال خود ممنوع نباشد .\r\n( مسألهء 2389 ) لازم نيست گروگذار شخص بدهكار باشد ، بلكه هر انسان ديگرى ميتواند مالش را در مقابل بدهى مسلمانى گرو بگذارد .\r\n( مسألهء 2390 ) به محض توافق طرفين ( گروگذار و گرو گيرنده ) رهن تحقق ميپذيرد و الزامى مىشود . و تحقق و لزوم آن مشروط به قبض كردن گرو نمى باشد .\r\n( مسألهء 2391 ) رهن عقد لازم است و فسخ يكجانبهء آن جايز نيست .\r\n( مسألهء 2392 ) در چند مورد رهن فسخ مىشود :\r\n1 ) با توافق طرفين از آن صرف نظر كنند .\r\n2 ) يكى از موجبات خيار فسخ پديد آيد .\r\n3 ) گرو گيرنده حق خودش را از گرو اسقاط نمايد .\r\n4 ) گروگذار از همهء بدهى خود كه گرو را در مقابل آن قرار داده است ، برىء الذّمه شود .\r\n( مسألهء 2393 ) اگر جنس گرو گذاشته شده تلف شود ، يا از قابليت استيفاى حق بيفتد ، اگر تضمينى باشد ، بدلش به جاى آن جايگزين مىشود و اگر تضمينى نباشد رهن باطل مىشود و بر گروگذار واجب نيست كه چيز ديگرى را جايگزين آن نمايد . مگر اين كه در ضمن عقد رهن يا عقد ديگرى شرط كرده باشند .\r\n( مسألهء 2394 ) در رهن شرط است كه قابليّت استيفاى همهء حق يا قسمتى از آن را داشته باشد ، پس اگر از نوع بدهى باشد ، خود آن را به\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nعنوان طلب بردارند و اگر از نوع ديگرى باشد آن را بفروشند و پول آن را به عنوان طلب خود بردارند .\r\n( مسألهء 2395 ) رهن گذاشتن چيزى كه ماليّت ندارد ، مانند حشرات و امثال آنها جايز نيست .\r\n( مسألهء 2396 ) رهن گذاشتن چيزى كه ماليّت شرعى ندارد ، مانند شراب و خوك جايز نيست ، اگرچه عرفاً ماليّت داشته باشد .\r\n( مسألهء 2397 ) رهن گذاشتن چيزى كه زود فاسد مىشود ، از قبيل ميوه و امثال آن ، اگر به اين منظور باشد كه تا فرار رسيدن وقت اداى بدهى محافظت شود و فروخته نشود ، جايز نيست .\r\n( مسألهء 2398 ) در رهن آگاهى بر مقدار مال گروى و ويژگى هاى آن شرط نيست .\r\n( مسألهء 2399 ) كسى كه مال خودش را در مقابل بدهى ديگرى گرو گذاشته ، اگر با اجازه و يا به درخواست بدهكار نباشد ، در صورتى كه طلبكار آن را بفروشد و حقّش را از آن استيفا كند ، گروگذار نمى تواند به بدهكار مراجعه كند و پول گروياش را از او مطالبه نمايد . ولى اگر با اجازه و به درخواست او باشد ، ميتواند به او مراجعه كند ، مگر اينكه مبنى بر بخشش و عدم ضمان باشد ، و آن در صورتى است كه قرينهاى در بين باشد .\r\n( مسألهء 2400 ) گرو گذاشتن در مقابل هر بدهى كه در ذمّه باشد ، چون درهم ، دينار ، طعام و غيره جايز است .\r\n( مسألهء 2401 ) گرو گذاشتن در مقابل چيزى كه هنوز به ذمّه منتقل نشده و در ذمّهء طرف برقرار نشده صحيح نمى باشد ، بنابر اين در موارد زير گرو گذاشتن صحيح نيست :\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n1 ) گرو گذاشتن در مقابل مزد جُعاله پيش از انجام دادن آن .\r\n2 ) گرو نهادن در مقابل جنس غصب شده پيش از تلف شدن آن .\r\n3 ) گرو گذاردن در مقابل امانتهايى كه در آنها شرط ضمان نشده ، به جهت اطمينان خاطر صاحب مال از كوتاهى نكردن امانتدار .\r\n4 ) گرو گذاردن در مقابل جنسى كه به خريدار تسليم مىشود ، به جهت اطمينان خاطر فروشنده پس از گرفتن جنس به هنگام پديد آمدن موجبات فسخ معامله .\r\n5 ) گرو گذاردن در مقابل پول جنس خريدارى شده ، به جهت اطمينان خاطر مشترى از پس گرفتن پول خود به هنگام پديد آمدن موجبات فسخ معامله .\r\n6 ) گرو گذاردن در مقابل كالايى كه به صورت سلم فروخته شده و وقت تحويل آن نرسيده است .\r\nدر همهء موارد فوق گرو گذاردن صحيح نيست ، زيرا هنوز چيزى به ذمّهء طرف ثابت نشده است .\r\n( مسألهء 2402 ) در موارد ياد شده اگر بخواهند وثيقهاى بگيرند مىتوانند آن را در ضمن عقد لازمى شرط كنند .\r\n( مسألهء 2403 ) اگر كسى ماشينى را به صورت نقدى ميخرد ولى شرط مىكند كه خانهء فروشنده در نزد او به صورت وثيقه باشد ، كه اگر ماشين معيوب و يا دزدى درآيد و معامله باطل باشد ، آن خانه را بفروشد و پول خودش را استيفا كند ، مانعى ندارد و شرط نافذ است . أگر خريدار در وقت انجام معامله بطلان آن را احتمال بدهد و به فروشنده بگويد كه در صورت بطلان معامله اين مبلغ را بعنوان قرض پرداخت ميكنم مشروط\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nبراينكه خانه شما در نزد من وثيقه باشد .\r\n( مسألهء 2404 ) اگر كسى خانهاش را ميفروشد و شرط مىكند كه آن را يك سال بعد تحويل بدهد ، اگر مشترى در ضمن عقد شرط كند كه ماشين فروشنده تا موقع تحويل خانه به صورت وثيقه در نزد او باشد مانعى ندارد ، اگرچه آن را رهن نمى نامند ، ولى شرط نافذ مىباشد .\r\n( مسألهء 2405 ) مقتضاى اطلاق رهن آنست كه گرو گيرنده بتواند مال گروى را تحويل بگيرد و گروگذار بايد آن را در اختيار او قرار دهد ، مگر اينكه شرط كنند كه به او تسليم نكنند ، يا به شخص سوّم تسليم كنند ، كه بايد مطابق شرط رفتار كنند .\r\n( مسألهء 2406 ) اگرچه رهن در مالكيّت گروگذار باقى ميماند ، ولى به مقتضاى رهن ، حقّ گرو گيرنده نيز بر آن ثابت مىشود و آن عبارت است از حق استيفاى طلب خود از آن . و در نتيجه او ميتواند رهن را در محدودهء اختيار خود قرار دهد و گروگذار را از هر گونه تصرّفى كه با اين حق منافات داشته باشد ، منع كند .\r\n( مسألهء 2407 ) گروگذار نمى تواند مال گروى را تلف كند و يا به وسيلهء بخشش ، فروش ، وقف ، عتق و غير آن از ملك خود خارج كند .\r\n( مسألهء 2408 ) گروگذار نمى تواند در جنس گروى تغييراتى بدهد كه رغبت مشترى را به آن كاهش دهد ، از قبيل رنگ كردن ، بريدن ، دوختن و امثال آنها .\r\n( مسألهء 2409 ) گروگذار نمى تواند جنس گروى را اجاره بدهد ، عاريه بدهد و يا هر كار ديگرى در مورد آن انجام دهد ، كه آن را از حوزهء اختيار گرو گيرنده بيرون ببرد و يا در معرض تلف يا ضرر قرار دهد .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n( مسألهء 2410 ) گروگذار نمى تواند كارى انجام دهد كه نگهدارى گرو گيرنده سخت شود ، از قبيل باز كردن طنابهاى كالا كه موجب از هم پاشيدن قطعات آن گردد ، يا باردار كردن حيوان كه زحمت هزينهء خود و بچّهاش افزايش پيدا كند .\r\n( مسألهء 2411 ) اگر گروگذار يكى از اين كارها را مرتكب شود ، اگر تصرّف او تصرّف خارجى باشد ، مانند رنگ كردن و تلف كردن ، مرتكب گناه شده است ، و اگر تصرّف اعتبارى باشد ، مثل فروختن و اجاره دادن ، تصرّفش نافذ نمى شود ، مگر با اجازهء گرو گيرنده .\r\n( مسألهء 2412 ) اگر گروگذار تصرّفى در جنس گروى انجام دهد كه با حق گرو گيرنده منافات نداشته باشد مانعى ندارد ، ولى تطبيق كردن آن بر مثل اينكه آن را بفروشد و با مشترى شرط كند كه همچنان در گرو بماند تا آن شخص حق خودش را استيفا نمايد ، خالى از اشكال نيست .\r\n( مسألهء 2413 ) اگر گرو گيرنده اجازه بدهد كه مال گروى را بفروشد ، و يا معاملهء انجام شده را تنفيذ كند ، معامله صحيح است و پول آن به جاى آن جنس در گرو او قرار ميگيرد ، مگر اينكه حق خودش را از رهن اسقاط نمايد ، در اين صورت گرو گذار به صورت مستقل معامله را انجام ميدهد و در پول آن به دلخواه تصرّف مىكند .\r\n( مسألهء 2414 ) مال گروى كه در اختيار گرو گيرنده قرار ميگيرد ، در دست او امانت مىباشد و اگر تلف شود ضامن نمى باشد ، مگر اينكه در مورد آن تعدّى كند و يا در نگهدارى آن سهلانگارى نمايد . چنان كه در فصل وديعه بيان گرديد .\r\n( مسألهء 2415 ) براى گرو گيرنده تصرّف در مال گروى جايز نيست\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nمگر در دو مورد :\r\n1 ) تصرّفى كه حفظ گروى آن را ايجاب مىكند ، مانند علوفه به حيوان دادن ، فرش و لباس را براى نگهدارى از بيد زدن باز و بسته كردن .\r\n2 ) تصرّفى كه مالك صريحاً به آن اجازه دهد و يا از ظاهر حالش ، ولو به حسب عرف ، فهميده شود كه به آن راضى مىباشد .\r\n( مسألهء 2416 ) سود حاصله از مال گروى ، مانند : شير و تخم مرغ ، و ديگر منافع آن ، چون : سوار شدن مركب و نشستن در منزل ، از آنِ مالك مىباشد و گرو گيرنده حق استفاده از آنها را ندارد ، مگر با اجازهء صريح مالك و يا اجازهء مستفاد از ظاهر حال .\r\n( مسألهء 2417 ) اگر گرو گيرنده بدون اجازهء مالك از مال گروى استفاده كند ، بايد قيمت آن را محاسبه كرده از بدهى طرف كسر نمايد .\r\n( مسألهء 2418 ) اگر گروگذار اجازه بدهد كه گرو گيرنده از منافع مال گروى استفاده كند ، در اينجا نيز بايد قيمت آن را محاسبه كرده از بدهى او كسر نمايد .\r\n( مسألهء 2419 ) اگر گرو گيرنده شرط كند كه منافع مال گروى از آنِ او باشد و يا از منافع مال گروى به صورت رايگان استفاده كند ، در اينجا سه صورت هست :\r\n1 ) اگر اين شرط را در ضمن عقد قرض شرط كند ، مثلًا بگويد : اين مقدار به تو قرض مىدهم به شرط اينكه اين ماشين تو در نزد من گرو باشد و من آن را مجاناً سوار بشوم ، اين شرط باطل است ، چون از اقسام رباى حرام مىباشد . و اگر از منافع آن استفاده كند بايد قيمت آن را از بدهى طرف كسر نمايد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n2 ) اگر اين شرط را جدا از قرارداد قرض شرط كنند ، به اين معنى كه پس از قرض دادن ، از او مطالبهء گروى نمايد ، و به هنگام گرو گيرى شرط كند كه از منافع آن مجاناً استفاده كنند ، ظاهراً مانعى ندارد و قيمت آن را ضامن نمى شود .\r\n3 ) اگر اين شرط را در ضمن عقد سوّم انجام دهند ، به اين معنى كه قرض را به شرط رهن بدهند و گروگان را تحويل بگيرند ، سپس معاملهء ديگرى با او كرده ، در ضمن اين معامله شرط كنند كه از گروى موجود در نزد گرو گيرنده استفادهء مجّانى شود ، ظاهر اين است كه اين شرط نيز جايز است و در مقابل استفاده از منافع مال گروى چيزى ضامن نمى شود .\r\n( مسألهء 2420 ) اگر گرو گيرنده بميرد حق او در مال گروى به ورثهاش منتقل مىشود و حق هيچكدام از آنها ساقط نمى شود مگر اينكه حق خودش را ساقط كند و يا بدهكار سهم او را از بدهى خود بپردازد و از سهم او برىء الذمّه بشود .\r\n( مسألهء 2421 ) اگر مالك مال گروى بميرد ، رهن باطل نمى شود ، اگرچه آن مال گروى به ورثه منتقل شده باشد .\r\n( مسألهء 2422 ) هنگامى كه وقت پرداخت بدهى رسيد ، گرو گيرنده نمى تواند خودسرانه به فروش مال گروى اقدام كند ، بايد به گروگذار مراجعه كرده ، طلب خودش را مطالبه كند ، اگر خوددارى كند ميتواند او را وادار كند كه بدهى خودش را از طريق فروش گروى و يا از هر طريق ديگرى پرداخت نمايد . اگر مؤثر نشود ، ميتواند مال گروى را بفروشد و طلب خودش را وصول كند . ولى بنابر احتياط واجب در صورت امكان پس از مراجعه به حاكم شرع اقدام به فروش نمايد .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n( مسألهء 2423 ) اين حكم در مورد كسى كه به مالك دسترسى نداشته باشد ، به جهت غايب بودن يا ناشناخته بودنش ، نيز جارى است .\r\n( مسألهء 2424 ) اگر گرو گيرنده در عقد رهن يا در عقد ديگرى شرط كند كه در سر موعد حق فروش گروى را بدون مراجعه به گروگذار داشته باشد ، شرط صحيح و نافذ است .\r\n( مسألهء 2425 ) اگر گروگذار ، گرو گيرنده را وكيل كند كه در سر موعد گروى را بفروشد و حق خودش را وصول كند ، و در عقد رهن يا در عقد ديگرى شرط نكند كه اين وكالت را عزل كنند ، شرط صحيح و نافذ است .\r\n( مسألهء 2426 ) در مسألهء فوق شرط بلاعزل بودن بايد در عقد رهن و يا عقد ديگرى ، خارج از عقد وكالت باشد ، و بنابر احتياط واجب خارج از عقد قرض باشد .\r\n( مسألهء 2427 ) اگر گروگذار ورشكست شود يا بميرد و از خود قرضى بگذارد كه تركهاش به آن كفايت نكنند ، آيا ميتوان حق گرو گيرنده را در مورد گروى بر ديگر طلبكاران مقدّم داشت يا نه ؟ محلّ اشكال است . و لذا بنابر احتياط واجب بايد او با ديگر طلبكاران مصالحه نمايد .\r\n( مسألهء 2428 ) اگر گروگذار بميرد و گرو گيرنده هيچ دليل و سندى براى طلب خود نداشته باشد ، و ترس داشته باشد كه اگر به مال گروى اعتراف كند ، ورثه آن را بگيرند و طلب او را انكار نمايند ، در اين صورت ميتواند آن را بفروشد ، طلب خودش را وصول كند و مازاد آن را به ورثه برساند و چيزى در مورد رهن بازگو نكند .\r\n( مسألهء 2429 ) اگر گرو گيرنده ، يك مال گروى به خاطر طلبى كه از\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nكسى داشته ، در اختيار دارد ولى صاحب آن را نمى شناسد ، ميتواند آن را بفروشد و طلب خود را وصول كند ، و در اينجا چند صورت است :\r\n1 ) اگر طلبش به مقدار گروى باشد ، آن را در مقابل طلبش تصاحب مىكند .\r\n2 ) اگر طلبش بيش از مال گروى باشد ، آن را تصاحب مىكند و بقيهء طلبش بر عهدهء بدهكارى كه نمى شناسد باقى ميماند .\r\n3 ) اگر طلبش كمتر از مال گروى باشد ، طلب خود را وصول مىكند و مازاد آن به عنوان امانت در دست او ميماند ، و حكم امانتى كه صاحبش ناشناخته است بر آن جارى مىشود ، كه حكم آن را در پايان فصل وديعه بيان كرديم .\r\n4 ) اگر مقدار طلبش را فراموش كرده و احتمال ميدهد كه به مقدار مال گروى باشد ، آن را از بابت طلب خود تملك مىكند .\r\n* * *\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nاحكام كفالت\r\nكفالت همانند رهن وثيقهاى است براى اطمينان از استيفاى حق ، جز اينكه رهن در مورد اشياء و كفالت در مورد اشخاص مىباشد .\r\n( مسألهء 2430 ) كفالت آنست كه شخصى به شخص ديگرى تعهد ميسپارد كه شخص سوّم را هر وقت كه بخواهد و يا در وقت مشخصى در نزد او حاضر نمايد ، به طورى كه اگر او حاضر نشود خود به جاى او حضور پيدا كند .\r\n( مسألهء 2431 ) كسى كه كفالت مىكند و اين تعهد را ميسپارد ، « كفيل » ناميده مىشود .\r\n( مسألهء 2432 ) محل بحث در كفالت مواردى است كه شخص كفالت شده ملزم به حضور در نزد صاحب حق يا صاحب ادّعا باشد و آن در جائى است كه دست حاكم عادل باز باشد ، و لذا احكام اين فصل در زمان ما خيلى مورد ابتلا نمى باشد ، از اين رهگذر دامن سخن فرا ميچينيم ، فقط به دو مطلب اشاره ميكنيم :\r\nمطلب اوّل :\r\nدر جايى كه بر شخص مورد ادّعا منهاى كفالت حضور واجب نباشد ، مانند كسى كه به ستم زندانى شده ، يا مجبور شده كه در نزد ظالم گواهى\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nدهد و يا به زور مجبور شده كه پول ناحقى را پرداخت نمايد ، در اينجا كفالت شرعى صحيح نيست ، زيرا كفيل حق ندارد كه او را وادار كند كه به زندان برگردد ، يا در نزد ظالم شهادت دهد و يا پول ناحق را بپردازد .\r\n( مسألهء 2433 ) در مثال هاى ياد شده در مواردى ممكن است كه كفالت صحيح باشد ، مثل اينكه ظالم اجازه دهد كه زندانى تا مدّت معينى به قيد كفالت آزاد شود ، و زندانى از كسى بخواهد كه براى او كفالت كند ، و تعهد كند كه در سر موعد به زندان باز گردد ، تا كفيل به مشكل نيفتد ، اگر او كفالت كند ، بر شخص متّهم واجب است كه بر سر موعد به زندان باز گردد و كفيل نيز حق دارد كه او را به اين كار وادار كند ، اگرچه او در واقع مستحق زندان نباشد و به ستم به زندان افتاده باشد .\r\n( مسألهء 2434 ) در فرض ياد شده اگر بازگشت زندانى با قطع نظر از كفالت حرام باشد ، مثل مواردى كه خطر مرگ داشته باشد ، يا در معرض ضررى قرار بگيرد كه تحمّل آن شرعاً جايز نباشد ، در اينجا نفوذ كفالت مشكل است .\r\nمطلب دوّم :\r\nكفالت مشهور و معهود آنست كه كفيل متعهد شود كه طرف را در وقت تعيين شده در محل تعيين شده حاضر نمايد ، ولى آنچه در زمان ما شايع گرديده كه شخص متعهد مىشود كه اگر بدهكار بدهى خود را در سر موعد پرداخت نكند ، كفيل به جاى او پرداخت كند ، ظاهراً مانعى ندارد و چنين تعهدى نافذ مىباشد .\r\n( مسألهء 2435 ) در اين كفالت ذمهء بدهكار برىء نمى شود و او بايد در سر موعد بدهى خودش را بپردازد ، اگر خوددارى كند كفيل موظف\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nمىشود كه بر اساس كفالت خود بدهى او را پرداخت نمايد .\r\n( مسألهء 2436 ) فرق اين كفالت با ضمان اين است كه در ضمان به محض اينكه كسى ضامن مىشود ، ذمهء ضامن مشغول مىشود و ذمه طرف فارغ ميگردد ، به خلاف كفالت ، كه ذمهء طرف فارغ نمى شود .\r\n( مسألهء 2437 ) در كفالت مالى ظاهراً اجازهء بدهكار شرط نيست ، بلكه توافق كفيل و طلبكار كافى مىباشد . ولى نفوذ آن مشروط بر اين است كه از طرف طلبكار اقدامى انجام گرفته باشد ، مثلًا او بدهكار را مورد تعقيب قرار دهد و بر او سخت بگيرد ، وكيل بگويد كه او را رها كن من كفيل او هستم ، پس او نيز به اتكاى كفالت او بدهكار را رها كند .\r\n( مسألهء 2438 ) اگر تاجرى با كسى معامله نمى كند از ترس اينكه پولش را ندهد يا نتواند بدهد ، شخصى ميگويد : نترس ، با او معامله كن ، هر ضررى از او برسد من كفيل هستم و جبران ميكنم ، او نيز به اتّكاى كفالت او با آن شخص معامله مىكند . در اينجا نيز اين كفالت نافذ است .\r\n( مسألهء 2439 ) در غير اين موارد كفالت نافذ نيست ، پس اگر كسى از شخصى طلب دارد كه از وصول آن ناتوان و مأيوس شده ، رهايش كرده است ، كسى براى دلگرمى او ميگويد من براى وصول حق تو كفيل هستم ، آن صرفاً يك وعده است و چيزى بر عهدهء او ثابت نمى شود .\r\n( مسألهء 2440 ) اگر كسى بدون اجازهء بدهكار از طرف او كفيل شود ، پس از پرداخت بدهى او نمى تواند به او مراجعه كند .\r\n( مسألهء 2441 ) اگر كسى با اجازه يا به درخواست بدهكار كفيل شود ، پس از پرداخت بدهى او ميتواند به او رجوع كند ، مگر اينكه اجازهء او مبتنى بر عدم ضمان باشد ، كه بايد قرينهاى براى اين كار در ميان باشد .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n( مسألهء 2442 ) اگر چيزى را به ناحق از كسى مطالبه كنند و او از كسى بخواهد كه كفيل او شود ، اين كفالت در مورد صاحب ادّعا نافذ نيست ، و او حق ندارد از كفيل آن خواستهء ناحق را مطالبه كند ، ولى اگر به ستم از او گرفت ، كفيل در صورتى كه با اجازه يا به درخواست متّهم كفيل شده باشد ، ميتواند پس از پرداخت آن به متّهم رجوع كند . و بر او واجب است كه آن را پرداخت نمايد .\r\n* * *\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n\r\nاحكام ضمان\r\nضمان عبارت از آنست كه انسان بدهى ديگرى را به عهده بگيرد تا ذمّهء او فارغ شود و به جاى او ذمّهء ضامن مشغول گردد . كسى كه اين بدهى را به عهده ميگيرد ضامن ناميده مىشود .\r\n( مسألهء 2443 ) در عقد ضمان هر قول يا فعلى كه اين تعهد را برساند كفايت مىكند .\r\n( مسألهء 2444 ) ضمان عقدى است كه بين ضامن و صاحب حق بسته مىشود و لذا بايد اين قرارداد از روى اختيار منعقد شود و هيچكدام بر اين كار مجبور نشوند ، و هر دو بايد بالغ و عاقل و رشيد باشند ، يعنى كودك ، ديوانه و سفيه نباشند .\r\n( مسألهء 2445 ) ضامن لازم نيست كه ورشكست نباشد ، زيرا نهايت امر اين است كه اين بدهى نيز بر عهدهاش ثابت مىشود ، لكن طلبكار با ديگر طلبكاران در موجودى او سهيم نمى شود .\r\n( مسألهء 2446 ) اما در مورد طلبكار ، اگر ضمانت با محجور بودن او منافات داشته باشد ، لازم است كه او ورشكست نباشد ، تا طلبش در معرض تلف قرار نگيرد .\r\n( مسألهء 2447 ) در ضمانت رضايت بدهكار شرط نيست ، بلكه\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nضمانت از طرف مرده هم جايز است .\r\n( مسألهء 2448 ) اگر ضامن يا طلبكار كودك ، ديوانه يا سفيه باشد ، ولى آنها جانشين آنها ميشوند و عقد ضمان را برگزار ميكنند .\r\n( مسألهء 2449 ) عقد ضمان وكالت پذير است ، يعنى از طرف ضامن يا طلبكار ، وكيلشان مىتوانند عقد ضمان را منعقد كنند ، به شرط اينكه وكيل و موكل بالغ و عاقل و رشيد باشند .\r\n( مسألهء 2450 ) در صحت ضمان شرط است كه ذمهء بدهكار به آن بدهى مشغول شده باشد ، اگرچه به صورت متزلزل ، مانند جنس خريدارى شده در ايام خيار فسخ . ولى پيش از ثبوت آن بر ذمهء بدهكار ضمانت صحيح نيست ، مانند مزد جعاله پيش از اقدام به كار .\r\n( مسألهء 2451 ) ضمانت منحصر به مواردى است كه بر ذمّه تعلّق گرفته باشد ، و لذا در مورد اعيان مضمونه ، مانند اشياء مغصوبه ضمان جارى نمى شود .\r\n( مسألهء 2452 ) اگر ضمانت با اجازهء شخص بدهكار نباشد ، نمى تواند پس از اداى بدهى او به او رجوع كند ، ولى اگر با اجازهء او باشد ، ميتواند به او رجوع كند و آنچه از طرف او پرداخت نموده از او مطالبه نمايد .\r\n( مسألهء 2453 ) اگر طلبكار چيزى از طلبش را به ضامن ببخشد ، ضامن نمى تواند آن را از بدهكار بگيرد .\r\n( مسألهء 2454 ) چيزى را كه ضامن به جهت ناتوانى يا هر دليل ديگرى پرداخت نكرده ، نمى تواند از بدهكار مطالبه نمايد .\r\n( مسألهء 2455 ) اگر ضامن با طلبكار به كمتر از بدهى طرف ضمان مصالحه نمايد ، نمى تواند بيشتر از مقدار مصالحه را از او مطالبه نمايد .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\n( مسألهء 2456 ) ضمان از عقود لازمه است و فسخ آن از طرف ضامن ، طلبكار ، حتى با توافق آن دو جايز نمى باشد .\r\n( مسألهء 2457 ) در ضمانت شرط خيار صحيح نيست .\r\n( مسألهء 2458 ) در ضمانت خيار تخلف وصف يا تخلف شرط پديد نميآيد . پس اگر طلبكار شرط كند كه ضامن چيزى را انجام دهد و او انجام ندهد ، حق فسخ ندارد . و اگر به اين شرط ضمانت را بپذيرد كه ضامن توانمند باشد و بعداً معلوم شود كه تهيدست بوده ، حق فسخ ندارد . چه اين شرطها صريح بوده يا از محتواى سخن استفاده ميشد .\r\n( مسألهء 2459 ) ولى در صورتى كه قرارداد ضمانت با اجازهء فرد بدهكار باشد ، ظاهر اين است كه شرط خيار فسخ در آن جايز است ، و خيار تخلف وصف و شرط نيز در آن جارى مىشود و فسخ آن نيز با رضايت هر سه ( طلبكار ، بدهكار و ضامن ) امكان پذير مىباشد .\r\n( مسألهء 2460 ) ضمانت مدّتدار براى بدهى نقدى جايز است ، و طلبكار پس از قبول ضمانت تا رسيدن زمان تعيين شده حق مطالبه نخواهد داشت . و ضمانت نقدى براى بدهى مدتدار نيز جايز است ، و ضامن پس از ضمانت بايد نسبت به پرداخت آن اقدام نمايد .\r\n* * *\r\n\r\n","description":"","footnote":"","page_name":" 513 ","page_number":513},
  {"content":"\r\n\r\n-\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nاحكام حواله\r\n( مسألهء 2461 ) منظور از حواله آن است كه بدهكار بدهى خودش را به شخص ديگرى حواله كند كه ذمهء خودش فارغ شود و ذمهء او در مقابل طلبكار مشغول شود .\r\n( مسألهء 2462 ) براى قرارداد حواله هر لفظ يا عملى كه به آن دلالت كند كفايت مىكند .\r\n( مسألهء 2463 ) در حواله رضايت حواله دهنده ( بدهكار ) و حواله شونده ( طلبكار ) شرط است .\r\n( مسألهء 2464 ) شخص سوّم كه به او حواله داده مىشود ، اگر ذمهءاش به حواله دهنده بدهكار نباشد ، رضايت او نيز شرط است .\r\n( مسألهء 2465 ) اگر شخص سوّم به حواله دهنده مثلًا درهم بدهكار باشد ، و حواله دهنده به او دينار حواله دهد ، حتماً بايد با رضايت او انجام بگيرد .\r\n( مسألهء 2466 ) اگر شخص سوّم به حواله دهنده بدهكار باشد ، ولى حواله دهنده او را غير بدهكار حساب كرده - ولو اشتباهاً - و به او حواله كرده ، در اين صورت نيز بايد با رضايت او حواله انجام پذيرد .\r\n( مسألهء 2467 ) اگر انسان از كسى طلبى دارد ، اگر بخواهد آن را\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nعيناً به طلبكار خودش حواله دهد ، رضايت او شرط نيست ، بلكه رضايت طلبكار و حواله دهنده كافى است .\r\n( مسألهء 2468 ) حواله دهنده و حواله شونده بايد بالغ و عاقل باشند و مكره ( مجبور ) نباشند ، و در مواردى كه نفوذ حواله با ورشكستگى منافات داشته باشد ، بايد ورشكست نيز نباشد .\r\n( مسألهء 2469 ) در مواردى كه رضايت شخص ثالث ، يعنى كسى كه به او حواله داده مىشود ، شرط باشد ، او نيز بايد بالغ و عاقل و غير مكره باشد .\r\n( مسألهء 2470 ) در اينجا تفصيلات بيشترى است كه با مراجعه به فصل « حجر » روشن مىشود .\r\n( مسألهء 2471 ) اگر شخص سوّم كه به حواله دهنده بدهكار نيست ، اگر اجازه داد كه به او حواله دهند ، اگر اين اجازه بر اساس مراجعه باشد ، پس از پرداخت حواله ، ميتواند به حواله كننده رجوع كند ، ولى اگر بر اساس تبرّع باشد ، ذمهء حواله دهنده بر او مشغول نمى شود .\r\n( مسألهء 2472 ) در صحت حواله شرط است كه ذمهء حواله دهنده به آنچه حواله ميدهد مشغول باشد ، پس اگر چيزى در ذمهاش مستقر نشده باشد نمى تواند آن را حواله كند ، اگرچه سبب آن فراهم شده باشد ، مانند مزد جعالهاى كه هنوز طرف انجام نداده است .\r\n( مسألهء 2473 ) حواله نيز همانند ضمان عقد لازم است ، و شرط خيار فسخ در آن جارى نمى شود ، چنان كه در مسائل 2456 - 2458 گفته شد .\r\n( مسألهء 2474 ) اگر حواله با اجازه شخص سوّم ( كه بر او حواله واگذار مىشود ) انجام بگيرد ، خيار فسخ و غيره جارى مىشود ، چنان كه در\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nمسألهء 2359 بيان گرديد .\r\n( مسألهء 2475 ) اگر شخص ثالث در هنگام حواله تهيدست بوده ، و حواله شونده مطلع نبوده ، پس از آگاهى خيار فسخ دارد . ولى اگر پيش از آنكه فسخ كند تهيدستى او از بين برود ، آيا باز هم حق فسخ دارد ؟ محل اشكال است .\r\n( مسألهء 2476 ) اگر از اول بناى شخص حواله داده شد بر اين بوده كه از كسى قرض كند ، يا به هر وسيلهء ديگر حواله را تأمين كند ، در اين صورت حواله شونده خيار فسخ ندارد .\r\n* * * \r\nتذكر :\r\nحوالهاى كه در اصلاح فقها و لسان اخبار مورد گفتگو است ، همان است كه در اينجا بيان گرديد ، و آن انتقال ذمّهء حواله دهنده به ذمهء كسى است كه حواله براى او فرستاده مىشود . امّا آنچه در زمان رايج ما شده ، كه حواله دهنده از كسى كه هيچگونه بدهى به او ندارد ميخواهد كه بدهى او را از طرف او ادا نمايد ، آن نيز مانعى ندارد .\r\n( مسألهء 2477 ) اگر كسى در كشورى پولى را به شخصى ميدهد كه در كشور ديگرى معادل آن را از او دريافت كند ، اگر پولى كه ميدهد با پولى كه دريافت مىكند ، از دو نوع باشند ، مثلًا مقدارى دلار ميدهد تا در كشور ديگرى از او مارك بگيرد ، مانعى ندارد ، زيرا بازگشت آن به فروش دلار به مارك است و آن مانعى ندارد .\r\n( مسألهء 2478 ) اگر در فرض بالا پولى كه ميدهد با پولى كه ميگيرد از يك نوع باشد ، در اينجا سه صورت است :\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n1 ) اگر كسى 1000 دلار به كسى ميدهد كه در خارج از آن كشور ، 1000 دلار از او دريافت كند ، مانعى ندارد ، چه به صورت معامله باشد يا قرض ، زيرا شرط اختلاف مكان در قرض مانعى ندارد .\r\n2 ) اگر 1000 دلار بدهد و در خارج 950 دلار بگيرد ، ظاهر اين است كه آن نيز مانعى ندارد ، چه معامله باشد يا قرض ، زيرا بيشتر از پول قرضى گرفتن حرام است نه كمتر از آن گرفتن .\r\n3 ) اگر 1000 دلار بدهد كه در خارج 1050 دلار بگيرد ، اگر به صورت قرض باشد ، حرام و ربا مىباشد ، ولى اگر به صورت معامله باشد ، يعنى 1000 دلار بفروشد به 1050 دلار ، مانعى ندارد ، زيرا شرط زياده در معدودات ( شمردنى ها ) مانعى ندارد .\r\n* * *\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nاحكام حَجْر\r\nمنظور از « حَجر » آنست كه انسان به جهت كمبودى در سيطره و سلطنتش ، از تصرّف در جان و مال خود ممنوع باشد .\r\n( مسألهء 2479 ) عوامل حجر در انسان فراوان است كه در ابواب مختلف فقه از آنها سخن رفته است ، و مهم ترين آنها چهار چيز است :\r\n1 ) خردسالى\r\n( مسألهء 2480 ) كودك پيش از آنكه به حدّ بلوغ برسد ، نمى تواند در جان و مال خود به طور مستقل تصرّف كند ، اگرچه مميّز باشد ، مگر در مواردى چون وصيّت كه در جاى خود بيان مىشود .\r\n( مسألهء 2481 ) كودك ميتواند با اذن ولى در جان و مال خود تصرّف نمايد ، به شرط اينكه مميّز باشد ، يعنى در مورد چيزى كه انجام ميدهد صاحب تشخيص باشد ، تا معنى و مفهوم آن را بداند و آن را قصد كند .\r\n( مسألهء 2482 ) كودك مميّز ميتواند در جان و مال شخص ديگر با اجازهء كسى كه در آن حق تصرّف دارد ، تصرّف كند . و در اينجا اجازهء ولى كودك شرط نيست .\r\n( مسألهء 2483 ) كودك غير مميّز نمى تواند در جان و مال خود و يا\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nجان و مال ديگرى تصرّف كند ، اگرچه ولى كودك و يا آن شخص اجازهء تصرّف داده باشند .\r\n( مسألهء 2484 ) اگر كودك فقط نقش واسطه را ايفا كند ، يعنى با اجازهء ولى خود و صاحب اختيار چيزى ، پيام او را به طرف مقابل برساند ، مثل اينكه شخصى پولى را توسط كودك خردسالى به محل تجارت طرف معامله بفرستد ، تا به او اعلام كند كه صاحب پول جنس مشخّصى را از او در مقابل اين پول ميخواهد ، او نيز متصدى ايجاب و قبول شود مانعى ندارد .\r\n( مسألهء 2485 ) اگر بچّه مميّزى اقدام به انجام معاملهاى براى خويش نمايد و مأذون بودنش از سوى ولى مورد شك باشد ، بر حسب ظاهر حكم بر صحّت معامله و تحقق اذن مىشود ، خصوصآ اگر صريحاً ادّعاى اذن ولى را بكند ، ولى اگر بعداً ولى او منكر صدور اذن شود ، سخن او مقدم مىشود .\r\n( مسألهء 2486 ) بالغ بودن شخصى به يكى از سه راه ثابت مىشود :\r\n1 ) اطلاع و آگاهى\r\n2 ) گواهى دو شاهد عادل\r\n3 ) ادّعاى خود شخص ، به شرط اينكه متّهم به دروغگويى نباشد .\r\n( مسألهء 2487 ) علامت بلوغ در اول كتاب ( در سر آغاز احكام تقليد ) بيان گرديد .\r\n2 ) ديوانگى\r\nدومين عامل ممنوعيّت انسان از تصرّف در جان و مال خود جنون است .\r\n( مسألهء 2488 ) جنون از نظر شدّت و ضعف مختلف است و كمترين\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nمرتبهء آن براى ممنوع التصرّف بودن كافى است .\r\n( مسألهء 2489 ) كمترين مرتبهء جنون آن است كه شخص در اثر ضعف عقل و كمبود ادراك ، مصلحت را از مفسده ، و منفعت را از ضرر تشخيص ندهد و براى انتخاب راه منطقى و عقلائى قادر نباشد .\r\n( مسألهء 2490 ) ديوانهاى كه معنى و مفهوم دادوستد را ميفهمد و ميتواند براى انجام معامله تصميم بگيرد ، جز اينكه بر انتخاب راه صحيح قادر نيست ، در حكم بچّهء مميّز مىباشد ، ولى اگر معنى و مفهوم معامله را تشخيص ندهد ، در حكم بچّهء غير مميّز مىباشد .\r\n3 ) سفاهت\r\nسومين عامل محجورى سفاهت است و آن عبارت از يك حالت درونى است كه به ناتوانى انسان از نگهدارى اموال خويش از تلف شدن ، فاسد شدن و ناقص شدن مربوط مىشود .\r\n( مسألهء 2491 ) كسى كه در اثر كمبود داشتن ، به كارى دست مىزند كه مالش را در معرض تلف و تباهى و نقصان قرار ميدهد ، سفيه به شمار ميرود .\r\n( مسألهء 2492 ) كسى كه نمى تواند مراقبت لازم را از مال خود داشته باشد ، يا آن را به رايگان ميبخشد و يا معاملاتى انجام ميدهد كه به صورت آشكار مغبون مىشود ، سفيه مىباشد .\r\n( مسألهء 2493 ) اگر آثار جنون و سفاهت در كسى آشكار نباشد ، بنابر عدم آنها گذارده مىشود .\r\n( مسألهء 2494 ) به محض بالغ شدن كودك ، ولى نمى تواند اموال او را به دستش بسپارد ، بلكه بايد با آزمودن و امثال آن رشد او را به دست آورد .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n( مسألهء 2495 ) كسى كه سابقهء جنون و يا سفاهت داشته ، براى صحّت دادوستد با او لازم است كه عقل و رشد او آزموده شود ، يا دو شاهد عادل بر آن گواهى دهند ، و يا مشاهده كنيم كه ولى با او همانند يك فرد عاقل و هشيار رفتار مىكند .\r\n( مسألهء 2496 ) براى ثبوت حكم سفاهت بر فردى و يا رفع آن از فردى ، نيازى به حكم حاكم شرع نيست ، بلكه هر كسى بايد بر طبق علائمى كه در مسألهء فوق بيان گرديد ، رفتار نمايد .\r\n( مسألهء 2497 ) اگر در ثبوت يا رفع حكم سفاهت در مورد شخصى اختلاف رخ دهد ، آنجا بايد به حاكم شرع مراجعه شود .\r\n( مسألهء 2498 ) شخص سفيه منحصراً در مورد امور مالى از تصرّف ممنوع مىباشد ، خواه رايگان باشد ، مانند هبه و صدقه ، و يا به صورت دادوستد باشد ، مانند بيع و اجاره .\r\n( مسألهء 2499 ) شخص سفيه از هر تصرّفى كه هزينه كردن مال را در پى داشته باشد منع مىشود ، مانند ازدواج ، نذر ، عهد و سوگند .\r\n( مسألهء 2500 ) سفاهت موجب ممنوعيت از تصرفات غير مالى ، چون طلاق و ظهار نمى شود .\r\n4 ) ورشكستگى\r\nچهارمين عامل ممنوعيّت از تصرّف در مال ، افلاس و ورشكستگى است .\r\n( مسألهء 2501 ) مفلّس به كسى گفته مىشود كه موجودى او به پرداخت بدهى هايش كفايت نكند .\r\n( مسألهء 2502 ) شخص مفلّس اگر از پرداخت قرضهايش امتناع بورزد\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nو طلبكاران در نزد حاكم شرع طرح دعوا كنند ، حاكم شرع به او دستور ميدهد كه نسبت به اداى دين خود اقدام نمايد و اگر باز هم امتناع نمايد ، حاكم شرع متصدّى پرداخت مطالبات مردم از اموال او مىشود .\r\n( مسألهء 2503 ) اگر اموال مفلس به اداى ديونش كفايت نكند ، موجودى او ، به جز مستثنيات دين ، به نسبت بدهى هايش تقسيم مىشود .\r\n( مسألهء 2504 ) مستثنيات دين در مسألهء 2355 بيان گرديد .\r\n( مسألهء 2505 ) اگر مفلّس از پرداخت ديون خود امتناع ندارد ، جز اينكه موجودى او به پرداخت بدهى هايش كفايت نمى كند ، در اينجا نيز موجودى او - به جز مستثنيات دين - در ميان طلبكاران به نسبت مطالبات آنها تقسيم مىشود .\r\n( مسألهء 2506 ) اگر شخص مفلّس توانائى كار كردن را داشته باشد ، و كار كردن بر خلاف شئون او نباشد ، طلبكاران مىتوانند او را به كار كردن وادار نمايند .\r\n( مسألهء 2507 ) هنگامى كه حاكم شرع به مفلّس دستور داد كه نسبت به پرداخت ديون خود اقدام كند ، تسلّط او بر اموالش ساقط مىشود ، او ديگر نمى تواند در اموال خود به گونهاى تصرّف كند كه مانع پرداخت بدهى ها و يا موجب نقصان اموال گردد .\r\n( مسألهء 2508 ) اگر مفلّس پس از حكم حاكم كار كند و پولى به دست آورد ، در آن پول نيز حق تصرّف ندارد ، تا هنگامى كه مطالبات مردم را بپردازد .\r\n( مسألهء 2509 ) مفلّس غير از موارد ياد شده ، از ديگر تصرفات ممنوع نمى باشد .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n( مسألهء 2510 ) در موردى كه اموال مفلّس به پرداخت ديونش كفايت نمى كند ، اگر يكى از طلبكاران مشاهده كنند كه جنسى كه مفلّس از او خريدارى كرده ، دست نخورده مانده است ، ميتواند جنس خود را از بابت طلب خود بردارد و نيازى نيست كه آن را همراه ديگر اموال مفلّس ميان طلبكاران تقسيم كنند .\r\n* * *\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n\r\nدر مورد اولياء\r\n( مسألهء 2511 ) پدر و نياى پدرى هر چه بالاتر برود ، بر كودك ولايت دارند ، در مورد مال و جانش ، جز در مورد طلاق و برخى از مسائل ازدواج ، كه در جاى خود بيان خواهد شد .\r\n( مسألهء 2512 ) براى اعمال ولايت پدر و جدّ ، وجود مصلحت شرط نيست ، بلكه همين مقدار كه مفسده نداشته باشد و تضييع حق كودك به شمار نيايد كافى است .\r\n( مسألهء 2513 ) پدر و جدّ پدرى مىتوانند مال كودك را به قيمت روز بفروشند ، مگر اينكه از نظر عرفى سهلانگارى به شمار آيد ، به جهت اينكه به قيمت بالاتر بدون هيچ مشكلى ، امكان فروش باشد .\r\n( مسألهء 2514 ) اگر پدر يا جدّ پدرى بخواهند حق كودك را اعمال و يا اسقاط كنند ، علاوه بر شرط ياد شده ، بنابر احتياط واجب ، لازم است كه عرفاً مورد نياز باشد ، به اين معنى كه اقدام نكردن به آن ، كودك را در معرض مشكل قرار دادن ، و يا مصلحت مهمّى را از او تفويت كردن به شمار آيد .\r\n( مسألهء 2515 ) پدر ميتواند براى كودكان خود براى پس از مرگش سرپرست و قيّم تعيين كند ، به شرط اينكه با ولايت جدّ تزاحم پيدا نكند .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n( مسألهء 2516 ) جدّ پدرى نيز ميتواند براى پس از مرگش سرپرست و قيّم تعيين كند كه سرپرستى نوهاش را بر عهده بگيرد ، به شرط اينكه با ولايت پدر كودك تزاحم پيدا نكند .\r\n( مسألهء 2517 ) اگر پدر يا جدّ پدرى در وصيّت خود صريحاً به وصى اجازه دهند كه با مال كودك تجارت كند ، ميتواند با آن تجارت كند . در غير اين صورت بنابر احتياط واجب نبايد با مال كودك تجارت كند ، مگر اينكه توانمند باشد كه بتواند خسارتهاى احتمالى را جبران كند و در سود آن با يتيم مشاركت نكند .\r\n( مسألهء 2518 ) اگر كودكى در حال جنون به سنّ بلوغ برسد ، ولايت پدر ، جد و وصى آنها ، بر او ادامه پيدا مىكند .\r\n( مسألهء 2519 ) اگر بچّهاى در حال رشد به حدّ بلوغ برسد ، سپس جنون بر او عارض شود ، ولى او كسيست كه به ميراث او از همه شايسته تر است . چنان كه در مسألهء بعدى توضيح داده مىشود .\r\n( مسألهء 2520 ) اگر كودك يا ديوانه ، پدر ، جد پدرى و وصى آنها را از دست بدهد ، ولايت او با كسى است كه از همه به ميراث او شايسته تر باشد ، به شرط اينكه بخواهد سرپرستى او را بر عهده بگيرد . و كسى نمى تواند در برابر اعمال ولايت او مزاحمت ايجاد كند ، و يا بدون اجازهء او در كارهايش مداخله نمايد .\r\n( مسألهء 2521 ) اگر در مسأله ياد شده ، اولى به ميراث نخواهد سرپرستى او را به عهده بگيرد ، هر كسى ميتواند به اين كار اقدام كند ، با خير انديشى با او رفتار كند ، بدون سهلانگارى يا فساد انگيزى شؤون زندگياش را اداره كند . چنان كه در مورد پدر و جدّ پدرى بيان گرديد . البته\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nانسان بر خويشتن آگاه است و خداوند بر اعمال او ناظر است و او فتنهانگيز را از مصلحت انديش باز ميشناسد .\r\n( مسألهء 2522 ) كسى كه متصدى امور كودك است ، در مسائل مهم ، كه فراتر از مسائل روزمرّه است ، بنابر احتياط واجب بايد از شخص عادلى كمك بگيرد .\r\n( مسألهء 2523 ) در مسائل ازدواج و طلاق ، هنگامى متصدّى امر كودك و ديوانه ميتواند اقدام كند كه عرفاً به اين كار نياز باشد و بنابر احتياط واجب بايد در صورت امكان به حاكم شرع نيز مراجعه كند .\r\n( مسألهء 2524 ) كودكى كه در حال سفاهت به سن بلوغ برسد ، ولايت او با كسى است كه در دوران كودكى ولايت او را بر عهده داشت .\r\n( مسألهء 2525 ) بچّهاى كه در حال رشد به سن بلوغ برسد ، ولى بعداً سفاهت بر او عارض شود ، بنابر احتياط واجب ، ولايت او با حاكم شرع است با مشاركت پدر و جدّ پدرى ، سپس با كسى كه اولى به ميراث او باشد ، به شرط اينكه بخواهد سرپرستى او را بر عهده بگيرد .\r\n* * *\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n-\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\nاحكام صلح\r\nصلح قرار دادى است كه به هنگام نارسائى ديگر قرار دادها بين دو نفر بسته مىشود ، تا آنها به خواستهء خود برسند و بر مشكل خود فايق آيند .\r\n( مسألهء 2526 ) در صلح همانند ديگر عقود لازم است كه طرفين بالغ ، عاقل و رشيد باشند ، ورشكست و يا مجبور نباشد .\r\n( مسألهء 2527 ) در صلح هر لفظ و يا فعلى كه مضمون آن را برساند كافى است .\r\n( مسألهء 2528 ) اگر صلح متضمّن تحريم حلال ، تحليل حرام و يا مخالف با يكى از احكام شرع باشد ، منعقد نمى شود .\r\n( مسألهء 2529 ) صلح از عقود لازمه است ، مگر اينكه در آن شرط خيار فسخ كنند ، در اين صورت صاحب خيار ميتواند آن را فسخ نمايد .\r\n( مسألهء 2530 ) هر يك از طرفين مصالحه مىتوانند صلح را به جهت تخلّف شرط ، تخلّف وصف يا پديدار شدن عيب فسخ كنند . چنان كه با توافق طرفين نيز ميتوان آن را بهم زد .\r\n( مسألهء 2531 ) به هنگام بروز اختلاف و براى جلوگيرى از جنگ و جدال ميتوان راه صلح را پيش گرفت .\r\n( مسألهء 2532 ) در صلح ميتوان حق مورد اختلاف را در ميان\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nطرفين تقسيم كرد و يا به يكى از طرفين اعطاء نمود ، و يا هر كار ديگرى كه اختلاف را رفع كند و يا از بروز اختلاف جلوگيرى نمايد . اگرچه حق كلًّا از آنِ يكى باشد و هر دو به آن واقف باشند ، جز اينكه چيزى در دست داشته باشند كه بتوانند به وسيله آن اقامهء دعوا كنند .\r\n( مسألهء 2533 ) پس از قرار داد صلح حقّ اقامهء دعوا از طرفين ساقط مىشود و آنچه به وسيلهء صلح گرفته شده به آنها حلال مىباشد ، اگرچه بعداً هم به وسيلهء اقرار و امثال آن حقيقت امر روشن شود .\r\n( مسألهء 2534 ) اگر ترك تجاوز حرام ، يكى از اركان قرار داد صلح باشد ، به اين معنى كه صاحب حق به طرف مقابل چيزى بدهد كه او از شرارت دست بكشد ، به او فحش ندهد و بر عليه او در نزد حاكم جاير اقامهء دعوا نكند ، در اينجا پرداخت مال در مقابل عدم تعدّى است نه از باب صلح ، و اين مال بر او حلال نمى باشد .\r\n( مسألهء 2535 ) اگر كسى را با تهديد و امثال آن مجبور به صلح كنند ، چنين صلحى صحيح نيست ، زيرا هر عقدى كه از روى اجبار باشد باطل است .\r\n( مسألهء 2536 ) براى جدا كردن حق مشاع ، صلح جايز است ، مثلًا اگر دو نفر در يك اسب و گاو با يكديگر شريك باشند ، پس صلح كنند كه اسب از آنِ يكى و گاو از آنِ ديگرى باشد . البتّه اين كار از باب تقسيم نيست ، بلكه از باب صلح مىباشد .\r\n( مسألهء 2537 ) در مورد مشتبه شدن حق دو نفر نيز مصالحه جايز است ، مثل اينكه كتابى از آنِ كسى و لباسى از آن شخص ديگرى باشد ، مالك كتاب و لباس با يكديگر اشتباه شده باشد ، در اينجا نيز ميتوان صلح كرد كه كتاب را يكى بردارد و لباس را ديگرى .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\n( مسألهء 2538 ) براى رفع اشتباه از اينكه حقى در كار هست يا نه ؟ ميتوان با كسى كه احتمالًا صاحب حق است ، يا با ولى او صلح كرد ، به اين معنى كه اگر نميدانيم آيا مثلًا زيد از خالد فلان مبلغ قرض كرده يا نه ؟ يا قرض خود را ادا كرده يا نه ؟ در اينجا مثلًا به نصف آن مبلغ صلح ميكنيم .\r\n( مسألهء 2539 ) فائدهء صلح در مورد ياد شده اين است كه جنس يا مبلغى كه مورد صلح قرار ميگيرد ، بر آن شخص واقعاً حلال مىباشد ، به طورى كه اگر بعداً حقيقت امر آشكار شود ، از مقتضاى صلح بيرون نخواهد رفت .\r\n( مسألهء 2540 ) اگر در مورد حقّى كه ثابت است به كمتر از آن صلح كنند ، جايز است و ذمّه طرف از مازاد آن برىء مىشود ، لكن با دو شرط :\r\n1 ) صاحب حق مقدار آن را بداند .\r\n( مسألهء 2541 ) اگر صاحب حق مقدار آن را نميداند ولى طرف آن را ميداند ولى اظهار بى اطلاعى مىكند كه به كمتر از آن صلح شود ، چنين صلحى جايز نيست ، مگر اينكه صاحب حق به آن راضى باشد ، حتى در صورتى كه بداند كه طرف مقابل آن را ميداند .\r\n2 ) صلح واقعى باشد و قصد جدّى به برىء الذمّه ساختن طرف مقابل از حق خود با طيب خاطر داشته باشد .\r\n( مسألهء 2542 ) اگر صاحب حق صرفاً به اين جهت به صلح تن بدهد كه بتواند قسمتى از حق خودش را به دست بياورد ، چنين صلحى صلح واقعى نيست و ذمهء طرف نسبت به مازاد آن مشغول ميماند .\r\n* * *\r\n\r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n\r\n\r\nاحكام وكالت\r\nوكالت قرار دادى است كه موجب مىشود وكيل به جاى موكّل قرار بگيرد ، آنگونه كه ولى به جاى كسى قرار داشت كه ولايت او را بر عهده داشت .\r\n( مسألهء 2543 ) به محض قرار داد وكالت ، وكيل به جاى موكّل قرار ميگيرد ، اگرچه هنوز هيچ تصرّفى انجام نداده است . و اين خيلى فراتر از اذن در تصرّف است ، كه در آنجا فقط حق تصرّف پيدا مىكند و به جاى اذن دهنده قرار نمى گيرد .\r\n( مسألهء 2544 ) تفاوت اذن با وكالت ، در وكالت تفويضى ظاهر مىشود ، اگر انسان از طرف شخصى و يا از طرف ولى او به صورت مطلق در امور مالى او وكيل شود ، بر او واجب است بر همهء آنچه كه بر موكّل واجب بوده اقدام كند ، در حالى كه بر مأذون چنين وظيفهاى نيست ، بلكه او فقط حق اقدام دارد .\r\n( مسألهء 2545 ) در وكالت همانند ديگر عقود ، هر لفظ يا عملى كه بر التزام وكيل و موكّل به قرار داد وكالت دلالت كند ، كافى است .\r\n( مسألهء 2546 ) بنابر احتياط واجب وكالت بايد قطعى باشد ، پس اگر تعليقى باشد و مقيّد به چيزى باشد كه معلوم نيست كه آيا رخ ميدهد يا نه ، وكالت منعقد نمى شود .\r\n( مسألهء 2547 ) اگر وكالت قطعى باشد ، ولى مورد وكالت تعليقى\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nباشد ، مانعى ندارد .\r\n( مسألهء 2548 ) وكيل و موكّل بايد هر دو بالغ ، عاقل و رشيد باشند و ممنوعيّت تصرّف در امور مالى نداشته باشند ، مگر اينكه با اذن ولى چنين قرار دادى را ببندند .\r\n( مسألهء 2549 ) اگر فرد كامل ، شخص قاصر مميّزى را وكيل كند ، مانعى ندارد ، اگرچه با اذن ولى نباشد ، و اين به جهت صحّت وكالت نيست ، بلكه به جهت اذن تصرّف است كه از مفاد وكالت استفاده مىشود . زيرا در نفوذ تصرّف مأذون كمال مأذون و اذن ولى شرط نيست .\r\n( مسألهء 2550 ) براى نافذ بودن تصرفات وكيل شرط است كه موكّل او بر اين كار حاكميت داشته باشد ، و لذا اگر دختر با كرهاى كه ولى دارد ، كسى را براى اجراى عقد ازدواجش وكيل كند ، وكالتش صحيح است ولى نفوذ عقد او مشروط به رضايت ولى موكّل مىباشد .\r\n( مسألهء 2551 ) اگر صاحب مالى كه در گرو ديگرى است ، كسى را وكيل كند كه مالش را بفروشد ، وكالت صحيح است ، ولى نفوذ اين معامله مشروط به اذن گرو گيرنده است .\r\n( مسألهء 2552 ) وكالت از عقود جايزه است ، و لذا موكّل هر وقت خواست ميتواند وكيل را عزل كند ، و وكيل هر وقت خواست ميتواند از وكالت كناره گيرى كند .\r\n( مسألهء 2553 ) عزل وكيل هنگامى نافذ است كه او مطّلع باشد ، يا شخص مورد وثوق به او اطلاع داده باشد .\r\n( مسألهء 2554 ) اگر در ضمن قرار داد وكالت و يا در ضمن عقد ديگرى شرط كنند كه هرگز وكيل را عزل نكنند ، يا تا زمان معينى او را عزل نكنند ، شرط\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nصحيح است و تا آن زمان عزل نافذ نمى شود و او همچنان وكيل بلا عزل مىباشد .\r\n( مسألهء 2555 ) در هر كارى كه شارع مقدس نفرموده كه شخص بايد شخصاً آن كار را انجام دهد ، وكالت جايز است . و در انتساب آن به موكّل همين مقدار بس كه به امر او و به نيابت از طرف او انجام گرفته است .\r\n( مسألهء 2556 ) وكالت در امور اعتبارى ، چون اجراى عقود و ايقاعات ، و در امور خارجى ، مثل تحويل گرفتن و تسليم كردن جنس و هبه ، انجام دادن بسيارى از واجبات و مستحبات ، كه بالخصوص شارع مقدس شرط مباشرت نكرده ، صحيح و نافذ است .\r\n( مسألهء 2557 ) به پيروى از فقها ، رضوان الله عليهم ، در ابواب مختلف فقه ، بيان كرديم كه در چه موردى وكيل گرفتن صحيح و در چه موردى غير صحيح مىباشد .\r\n( مسألهء 2558 ) اگر وكالت مطلق باشد ، وكيل در راهى كه بر ميگزيند آزاد است ، ولى اگر مقيد باشد ، نبايد از محدوده وكالت خود خارج شود ، و اگر خارج شود كارش نافذ نيست ، مگر اينكه موكّل بر آن اجازه دهد .\r\n( مسألهء 2559 ) ميزان در تعيين حدود وكالت كه آيا دائرهاش ضيق بوده يا وسيع بوده ، عرف است . يعنى عرف براساس آنچه از قرار داد وكالت ، به ضميمهء شواهد و قراين حالى و مقالى ، و شيوهء متعارف بين مردم ، تشخيص دهد ، ملاك قرار داده ، محدودهء وكالت او را تعيين مىكند .\r\n( مسألهء 2560 ) اگر مورد وكالت يك كالا باشد ، آن را موكّل به دست وكيل ميسپارد تا در محدودهء وكالت خود با آن رفتار كند .\r\n( مسألهء 2561 ) اگر جنسى را به دست وكيل سپرده كه آن را بفروشد ، يا تعمير كند ، يا نگهدارى كند ، آن جنس در دست او امانت است . و اگر در دست او تلف شود ، ضامن نيست ، مگر اينكه از محدوده وكالت خود خارج\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nشود ، يا در نگهدارى آن كوتاهى كند و يا در به كار گرفتن آن زياده روى نمايد . كه در اين صورت ضامن است ولى وكالتش باطل نمى شود .\r\n( مسألهء 2562 ) هنگامى كه وكيل معاملهاى را انجام ميدهد ، مسئوليّت و پيامدهاى آن با اوست ، پس اگر موكّل از پرداخت پول يا تسليم جنس خوددارى كند ، طرف معامله ميتواند آن را از وكيل مطالبه كند و وكيل بايد از عهده بر آيد . پس اگر پول باشد بايد بپردازد و اگر جنس باشد بايد عوض آن را تحويل دهد .\r\n( مسألهء 2563 ) اگر جنسى كه وكيل فروخته معيوب در آيد ، مشترى ميتواند مابهالتفّاوت آن را از وكيل مطالبه كند و اگر معامله فسخ شود ، مشترى پولش را از وكيل ميگيرد . و اگر مورد وكالت تزويج باشد ، دختر ميتواند مهريهاش را از او مطالبه نمايد .\r\n( مسألهء 2564 ) اگر وكيل تصريح كند كه هيچ مسئوليّتى را به عهده نخواهد گرفت و يا قراين نشان دهد كه او فقط وكيل در اجراى عقد بود ، در اين صورت مسئوليّتى نخواهد داشت .\r\n( مسألهء 2565 ) تعيين اجرت براى وكيل مانعى ندارد ، پس اگر اجرت در مقابل خود وكالت باشد ، با پذيرش وكالت مستحق اجرت مىشود و به كيفيت كار توجّه نمى شود ، پس اگر كسى را وكيل كند كه به هنگام لزوم اقدامات لازمه را انجام دهد و ماهيانهاى را براى او تعيين كند ، تا وكالت ادامه دارد مستحق آن اجرت خواهد بود .\r\n( مسألهء 2566 ) اگر اجرت وكيل بر اساس كارى كه انجام ميدهد تعيين شود ، بر آن اساس استحقاق پيدا مىكند ، پس اگر بگويد براى هر معاملهاى كه انجام ميدهد فلان مقدار به او بدهد ، بر آن اساس مستحق اجرت خواهد شد .\r\n* * *\r\n\r\n","description":"","footnote":"","page_name":" 536 ","page_number":536},
  {"content":"\r\n\r\n\r\nاحكام هبه\r\nهبه عبارت از بخشيدن و تمليك كردن چيزى به صورت رايگان است ، البتّه نه به عنوان صدقه ، كه احتياج به قصد قربت داشته باشد .\r\n( مسألهء 2567 ) در عقد هبه ، هر لفظ يا عملى كه بين هبه كننده و هبه پذير ، و يا از سوى وكيل يا ولى آنها واقع شود كه مضمون هبه و بخشش را برساند كافى است .\r\n( مسألهء 2568 ) براى تحقق هبه همين بس كه هبه كننده جنس هبه شده را به نزد شخص هبه پذير به قصد هبه و بخشش ارسال كند و او آن را بگيرد .\r\n( مسألهء 2569 ) هبه كننده و هبه پذير بايد بالغ و عاقل باشند ، و يا ولى آنها به جاى آنها متصدّى اين كار بشوند . و بايد هبه كننده محجور ( سفيه يا ورشكست ) نباشد .\r\n( مسألهء 2570 ) در صحّت هبه شرط است كه هبه پذير آن را با اذن هبه كننده قبض كند ، اگرچه مدّت مديدى پس از اجراى عقد باشد . پس اگر هبه كننده پيش از قبض بميرد ، هبه باطل مىشود ، و عين هبه شده جزءِ تركه قرار ميگيرد .\r\n( مسألهء 2571 ) اگر به جاى هبه پذير وكيل يا ولى او قبض كند ، يا\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nجنس هبه شده در تصرّف هبه پذير باشد ، كفايت مىكند و نيازى به قبض مجدّد ندارد .\r\n( مسألهء 2572 ) در هبه برداشتن موانع از سر راه هبه پذير و ثبت در دفاتر رسمى كافى نيست ، بلكه بايد هبه كننده آن را از حوزهء تصرفات خود خارج كند و عرفاً در حوزهء تصرفات هبه پذير قرار بگيرد .\r\n( مسألهء 2573 ) هبه بايد عين باشد و هبه كردن منافع صحيح نيست .\r\n( مسألهء 2574 ) اگر كسى سهم مشاع خودش را هبه كند مانعى ندارد و قبض كردن آن با قبض همهء آن عين تحقق ميپذيرد .\r\n( مسألهء 2575 ) اگر انسان از كسى طلب دارد ، ميتواند آن را به شخص ديگرى هبه كند ، و قبض كردن آن با گرفتن آن تحقق مييابد .\r\n( مسألهء 2576 ) اگر انسان از كسى طلب دارد ، ميتواند آن را به خود آن شخص هبه كند ، اينجا ديگر احتياج به قبض ندارد ، بلكه به معناى برىء الذّمه كردن او مىباشد .\r\n( مسألهء 2577 ) هنگامى كه قرار داد هبه بسته شد و هبه پذير آن را قبض نمود ، اين عمل الزامى نمى شود ، بلكه هبه كننده هر وقت بخواهد ميتواند آن را پس بگيرد ، مگر در پنج مورد :\r\n1 ) اينكه كسى كه به او هبه شده ، از ارحام و خويشاوندان باشد ، و ميزان در خويشاوندى صدق عرفى آن است .\r\n( مسألهء 2578 ) زن و شوهر اگر پيش از پيوند زناشوئى فاميل نباشند ، جزء خويشاوندان به شمار نميآيند .\r\n2 ) اينكه هبه كننده آن را در مقابل هبهء طرف مقابل به او هبه كرده باشد ، كه آن را هبهء معوّضه مينامند .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n( مسألهء 2579 ) اگر هبه كننده آن را در مقابل هبهء آن شخص به فرد ديگرى هبه كرده باشد ، بنابر احتياط واجب الزامى نمى شود .\r\n3 ) آن كه در عين هبه شده تغييراتى حاصل شود ، مثل اينكه پارچه بريده ، يا دوخته شود ، گندم آرد شود و امثال اينها ، چه اين تغييرات توسط شخص هبه شونده انجام پذيرد و يا به دست ديگرى .\r\n4 ) آنكه عين هبه شده از ملك طرف به وسيلهء فروش ، بخشش ، وقف و غيره بيرون رفته باشد .\r\n( مسألهء 2580 ) اگر بعداً عين هبه شده به مالكيت شخص هبه شده برگردد ، آيا باز هم هبه كننده ميتواند آن را پس بگيرد يا نه ؟ محل اشكال است .\r\n5 ) آنكه يكى از دو طرف هبه كننده يا هبه شونده بميرد .\r\nدر اين موارد پنجگانه هبه كننده نمى تواند چيزى را كه هبه كرده پس بگيرد .\r\n( مسألهء 2581 ) در هبهء معوّضه لازم نيست كه عوض عين باشد ، بلكه هر چيزى كه به آن عوض و پاداشِ هبه صدق كند ، كفايت مىكند ، از قبيل كالا ، منفعت يا يك عمل ، چه به صورت تمليك باشد ، يا در اختيار او قرار دهد ، تا وى از آن بهره مند گردد ، به شرط اينكه به عنوان عوض و پاداش هبه انجام بگيرد .\r\n( مسألهء 2582 ) اگر كسى ميخواست خانهاى را بخرد و صاحب خانه مايل به فروش نبود ، اگر چيزى را به او هبه كند ، او نيز در مقابل به فروش خانه متمايل شود ، همين مقدار نيز هبهء معوّضه به شمار ميآيد .\r\n( مسألهء 2583 ) در هبهء معوّضه بنابر احتياط واجب لازم است كه هبه\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nكننده آن را به عنوان عوض هبهاش بپذيرد ، پس اگر از اين عنوان غفلت داشته و آن را به عنوان عوض هبه نپذيرفته ، هبه الزامى نمى گردد .\r\n( مسألهء 2584 ) اگر در هبه شرطى شده باشد ، بايد كسى كه بر او شرط شده ، تا هنگامى كه عين هبه شده باقى هست ، به آن شرط پاى بند باشد ، در غير اين صورت به طرف مقابل خيار شرط ثابت مىشود ، اگرچه يكى از عوامل پنجگانه ( كه موجب الزامى شدن هبه بود ) موجود باشد .\r\n( مسألهء 2585 ) اگر كسى به يكى از همسران يا فرزندانش چيز اضافى ببخشد ، اگر تنگدست باشد مكروه است و گفته شده كه مطلقاً مكروه است .\r\n* * *\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nاحكام صدقات و موقوفات\r\nهمهء صدقات اين ويژگى را دارند كه از ملك مالك بيرون ميروند و هرگز مالك نمى خواهد كه از آن بهره مند شود ، ولى به طور كلّى صدقات بر دو نوع هستند :\r\n1 ) عين حبس شده و استفاده از آن يله و رها مىشود ، و يا منافع آن تحصيل شده در راه تعيين شده هزينه مىشود .\r\n2 ) عين از ملك مالك خارج مىشود و هر گونه نقل و انتقال در آن ، يا بهره گيرى از آن آزاد مىباشد .\r\nنوع اوّل را « وقف » مينامند و نوع دوّم ديگر صدقات را تشكيل ميدهد .\r\n( مسألهء 2586 ) در برخى از اقسام وقف ، چون : سُكنى ، عُمرى و رُقبى ، عين موقوفه از ملك مالك بيرون نميرود ، چنان كه در فصل چهارم به تفصيل بيان خواهد شد .\r\nو اينك احكام صدقات و موقوفات در دو مبحث بيان ميگردد .\r\n* * *\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n\r\nمبحث اوّل : احكام وقف\r\nو در آن چهار فصل هست .\r\n\r\nفصل اوّل : وقف و اقسام آن\r\nوقف عبارت است از بيرون كردن عين از مُلكِ مالك و حبس كردن آن براى بهرهورى از منافع يا توليدات آن .\r\n( مسألهء 2587 ) منافع عين موقوفه ممكن است براى يك مصلحت همگانى و استفادهء عموم طبقات از آن منظور شود و يا براى استفادهء طبقهء خاصّ و قشر خاصّى اختصاص داشته باشد . از اين رهگذر موقوفات بر دو قسم ميباشند :\r\nقسم اوّل : وقف عام\r\n( مسألهء 2588 ) موقوفاتى كه تحت عنوان خاصّى وقف ميشوند ولى حق استفاده از آنها به قشر خاصّى اختصاص ندارد ، وقف عام ميباشند ، مانند مساجد ، حرم ائمّه ( عليهم السلام ) ، مشاهد مشرّفه ، اماكن مقدّسه و ساختمانهاى وابسته به آنها .\r\n( مسألهء 2589 ) بهرهورى زائران و نمازگزاران از اين اماكن از آثار عناوين آن اماكن مىباشد ، نه از مقوّمات آنها ، تا استفاده از آن اماكن را به اين موارد تخصيص بزند .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n( مسألهء 2590 ) در وقف عام كسى مالك منافع آن نمى شود و استفاده از آنها به گروه خاص يا به موارد خاص ، اختصاص پيدا نمى كند .\r\n( مسألهء 2591 ) اجاره دادن وقف عام در مثل اين موارد و پول گرفتن در مقابل استفاده از آن جايز نيست .\r\n( مسألهء 2592 ) اگر كسى وقف عام را غصب كند و يا استفاده از آن به خود اختصاص دهد ، كار حرامى انجام داده ، ولى ضمان آور نمى باشد .\r\n( مسألهء 2593 ) وقف كردن محلّى به عنوان نامشروع ، از قبيل : بتخانه ، بتكده ، كنيسه ، كليسا و يا هر چيزى كه شعار فرقهء باطل و يا معبد يكى از اديان باطل و يا منسوخ باشد ، جايز نيست و وقف حاصل نمى شود .\r\n( مسألهء 2594 ) وقف كردن چيزى به عنوان آرامگاه يكى از افراد كافر ، گمراه و بدعت گذار صحيح نيست .\r\n( مسألهء 2595 ) اگر مسجدى را يكى از فرقه هاى گمراه تصرّف كنند و مركز تبليغات خود قرار بدهند ، وقف بودن آن از بين ميرود .\r\n( مسألهء 2596 ) معبدى كه به عنوان عبادتگاه يكى از اديان آسمانى ، پيش از فسخ شدن آن ، تأسيس شده است و اينك پيروان و منسوبين آن دين در آنجا مستقر هستند و در اختيار دارند ، از حالت وقفى بيرون نميرود .\r\n( مسألهء 2597 ) بقعه هايى كه در اطراف قبور مؤمنين ساخته شده و اينك توسط اهل بدعت و ضلالت تصرّف شده ، ضررى به وقف بودن آنها نميرسد ، فقط تصرّف اهل باطل در آنجا نامشروع مىباشد .\r\nقسم دوّم : وقف خاص\r\n( مسألهء 2598 ) بنيادهايى كه براى طبقهء مشخّصى وقف شده ، تا آنها از منافع و يا عايدات آنها استفاده كنند ، وقف خاص ناميده مىشود و براى\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nآنها سه صورت هست :\r\n1 ) وقف آنها بر اين اساس باشد كه آن طبقهاى كه اين بنياد بر آنها وقف شده شخصاً از منافع و ثمرات آنها استفاده كنند ، بدون اينكه مالك بشوند ، مانند : مدارس دينى كه بر طلاب وقف مىشود ، سراهايى كه براى زائران و مسافران وقف مىشود ، يا منازلى كه بر اولاد وقف مىشود .\r\n( مسألهء 2599 ) در مثال هاى ياد شده طبقهء مورد نظر مىتوانند بر اساس ضوابط تعيين شده در آن اماكن اقامت كنند ، ولى نمى توانند كه تملّك نمايند و يا به اجاره دهند . و اگر كسى آنجا را غصب كند ، گناه كرده ولى ضامن نمى شود .\r\n2 ) وقف بر اساس مالكيّت طبقهء مورد نظر باشد ، به اين معنى كه آن طبقهاى كه بنياد بر آنها وقف شده مالكِ منافع و عايدات آن بشوند . مثل اينكه خانه و يا باغى را براى اولادش وقف كند و تصريح كند كه مال آنها بشود .\r\n( مسألهء 2600 ) در فرض بالا افراد آن طبقه مالكِ منافع آن خانه يا باغ ميشوند ، مىتوانند آن را اجاره دهند و آثار مالكيّت بر آنها بار مىشود ، و لذا خمس و زكات بر آنها تعلّق ميگيرد .\r\n( مسألهء 2601 ) در فرض ياد شده اگر كسى آنجا را مصادره كند ، يا از منافعش استفاده نمايد ، و يا موجبات به هدر رفتن منافع آن را فراهم كند ، ضامن مىشود .\r\n( مسألهء 2602 ) ظاهراً در مواردى كه طبقهء موقوفٌ عليهم افراد فراوان داشته باشد ، چنين معنايى از وقف منظور نمى شود ، مثل اماكنى كه به طلّاب ، علما ، سادات ، فقرا ، زوّار و امثال آنها وقف شده باشد بلكه در مثل\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nوقف بر اولاد چنين وقفى متصوّر مىباشد ، كه بر اساس وقف نامه منافع آن بين آنها تقسيم مىشود .\r\n3 ) وقف بر اساس تمليك متولّى باشد ، به اين صورت كه متولّى منافع آن را در ميان طبقهء موقوفٌ عليهم تقسيم كند ، و در اين صورت پيش از اقدام متولّى بر تقسيم آن بر افراد طبقهء مورد نظر ، كسى مالك منافع و عايدات آن بنياد نمى شود . ولى بعد از تقسيم او بر اساس ضوابط تعيين شده از طرف واقف افراد مالك منفعت آن ميشوند .\r\n( مسألهء 2603 ) ظاهراً اين است كه در اين فرض نيز ضمان هست . حتّى پيش از تعيين و تقسيم متولّى ، و اگر در اين مقطع كسى آنجا را اشغال كند ، متولى اجرت آن را ميگيرد و در ميان افراد آن طبقه تقسيم مىكند .\r\n( مسألهء 2604 ) در همهء اقسام وقف ، شرط است كه منافع مورد نظر از عين موقوفه حرام نباشد ، و لذا وقف كردن آلات قمار و شطرنج و امثال آنها جايز نيست .\r\n( مسألهء 2605 ) در همهء اقسام وقف همچنين شرط است كه محلّ تعيين شده براى صرف در آمد آن حرام نباشد ، پس اگر چيزى را وقف كنند كه عايدات آن صرفِ چاپ كتب ضاله ، يا تبليغ فرق ضالّه ، يا ترويج فسق و فجور شود ، چنين وقفى باطل است .\r\n* * *\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n\r\nفصل دوّم : صيغهء وقف و شرايط آن\r\nوقف جز با انشاى صيغهء وقف توسّط واقف يا وكيل او تحقّق نمى يابد . و در انشاى وقف كافى است كه بگويد : « آن را وقف كردم » ، يا « آن را حبس كردم » .\r\n( مسألهء 2606 ) در انشاى وقف هر فعلى كه بر آن دلالت كند كافى است ، از قبيل : امضا كردن پاى وقف نامه ، به عنوان التزام به مضمون آن ؛ سپردن عين موقوفه به دست متولّى آن ؛ انداختن فرش در يكى از مساجد ، يا مشاهد مشرّفه ؛ نصب لوستر در مساجد ، حسينيه ها و مشاهد مشرّفه ؛ و هر كار ديگرى كه به انگيزهء وقف انجام پذيرد و بر آن دلالت كند .\r\n( مسألهء 2607 ) در انشاى وقف بنيادهايى چون مساجد و حسينيه ها ، گشودن در آنها براى اقامهء نماز و اجراى مراسم مذهبى كفايت مىكند .\r\n( مسألهء 2608 ) وقف از ايقاعات است ، نه از عقود ، و لذا احتياج به قبول ندارد ، چه افراد موقوفٌ عليهم نا محدود باشد ، مثل فقرا ، يا محدود باشد ، مانند اولاد واقف .\r\n( مسألهء 2609 ) بنابر احتياط واجب در وقف قصد قربت شرط است ، اگرچه واقف مسلمان نباشد .\r\n( مسألهء 2610 ) در وقف شرط است كه در حال حيات واقف قبض شود و اگر پيش از قبض واقف بميرد ، وقف واقع نمى شود و جزء تركهء ميّت قرار ميگيرد . و بنابر احتياط واجب بايد قبض با اذن واقف انجام\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nبگيرد .\r\n( مسألهء 2611 ) اگر واقف براى وقف متولى و سرپرست تعيين كند ، قبض كردن او كفايت مىكند ، اگرچه خودش باشد .\r\n( مسألهء 2612 ) با وجود متولى قبض كردن موقوفٌ عليهم شرط نيست ، بلكه بنابر احتياط واجب كافى هم نيست .\r\n( مسألهء 2613 ) اگر واقف متولّى و سرپرستى براى وقف تعيين نكرده باشد ، قبض كردن طبقهء نخست از موقوفٌ عليهم ، به صورت دسته جمعى ، و يا قبض ولى و يا وكيل آنها كافى است .\r\n( مسألهء 2614 ) اگر برخى از طبقهء موقوفٌ عليهم آن را قبض كند ، به مقدار حصّهء آنها وقف تحقّق پيدا مىكند .\r\n( مسألهء 2615 ) اگر محلّى را براى فرزندان خردسال خودش وقف كرده كه آنها تحت سرپرستى خودش ميباشند ، قبض خودش از طرف آنها كفايت مىكند .\r\n( مسألهء 2616 ) چيزى كه به عنوان خاصّ وقف شده ، بنا بر احتياط واجب براى تحقق وقف لازم است كه كارى متناسب با آن عنوان انجام پذيرد ، مانند نماز در مساجد ، اقامهء مراسم در حسينيه ها و دفن مرده در گورستان .\r\n( مسألهء 2617 ) اگر باغى را وقف كرده كه ميوهء آن از آنِ فقرا باشد ، بنابر احتياط واجب بايد به مقتضاى آن عمل نمايد .\r\n( مسألهء 2618 ) اگر تعيين نكردن متولى به اين معنى باشد كه خود سرپرستى آن را به عهده بگيرد ، در همهء صورتها قبض خودش كافى خواهد بود .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n( مسألهء 2619 ) در هيچيك از موارد ياد شده به قبض حاكم شرع نياز نيست ، بلكه قبض او تأثير هم ندارد .\r\n( مسألهء 2620 ) وقفى كه به دنبالهء وقف ديگرى وقف مىشود ، در تحقق وقف همين بس كه آن را به صورتى در آورند كه وقف شده ، مانند ساختمانى كه براى حرم امام و يا امامزادهاى وقف مىشود ، يا مكانى براى توسعهء حرم يا مسجد اختصاص داده مىشود ، دربى كه بر بناى موقوفهاى نصب مىشود ، فرش و ظرف و چراغ و پنكهاى كه در مسجد و حرم و امثال آن نهاده مىشود .\r\n( مسألهء 2621 ) وقف بايد براى هميشه باشد ، پس اگر چيزى را وقف كند و مدت تعيين كند ، پس اگر منظورش اين باشد كه در اين مدّت منافع آن در آن راه صرف شود ، مانعى ندارد . ولى اگر منظورش اين باشد كه از ملك او خارج شود و بعد از سپرى شدن آن مدّت به ملك او باز گردد ، باطل مىشود . همين حكم در مورد موقوفاتى كه وقف شده بر عنوانى كه انتظار ميرود كه از بين برود نيز جارى است .\r\n( مسألهء 2622 ) اگر بنيادى را بر طبقهاى وقف كنند كه انتظار نميرفت منقرض شوند ، ولى تصادفاً منقرض شدند ، در اينجا وقف تبديل به صدقه مىشود .\r\n( مسألهء 2623 ) اگر چيزى را وقف كند و شرط كند كه هر وقت نياز داشته باشد ، به مالكيّت خودش برگردد ، ظاهراً باطل مىباشد .\r\n( مسألهء 2624 ) وقف بايد منجّز باشد ، پس اگر آن را به حصول چيزى معلّق كند كه در آينده حاصل مىشود ، مثلًا بگويد : اگر مسافر از سفر بيايد ، يا اگر بيمار شفا پيدا كند ، و يا اگر هلال فلان ماه رؤيت شود ، خانهام\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nرا وقف نمودم ، چنين وقفى باطل است .\r\n( مسألهء 2625 ) و اگر آن را به چيزى معلّق كند كه معلوم نيست حاصل خواهد شد يا نه ؟ مثلًا بگويد : اگر اين نوزاد پسر باشد ، خانهام را وقف نمودم ، آن نيز باطل است .\r\n( مسألهء 2626 ) اگر وقف را به چيزى معلّق كند كه شرط صحّت وقف است ، مثلًا بگويد : اگر اين خانه مال من باشد ، آن را وقف نمودم ، مانعى ندارد .\r\n( مسألهء 2627 ) اگر بگويد : اين خانه پس از مرگ من وقف است ، از اقسام وقف معلّق و باطل است . مگر اينكه مقصودش اين باشد كه ورثه را وصيّت كند كه پس از مرگش آن را وقف كنند ، مشمول احكام وصيّت خواهد بود .\r\n( مسألهء 2628 ) وقف كردن چيزى به خويشتن باطل است ، و اگر ديگران را به خودش ضميمه كند ، همهاش باطل مىباشد .\r\n( مسألهء 2629 ) اگر چيزى را به ديگران وقف كند ولى شرط كند كه هزينهء زندگى واقف را آنها بپردازند ، يا حقوق واجبهء خود را به او بدهند ، يا قرضهايش را پرداخت نمايند ، باطل مىشود .\r\n( مسألهء 2630 ) اگر چيزى را وقف كند و توليت آن را با خودش قرار دهد ، و چيزى از عايدات موقوفه را براى متولّى قرار دهد ، باز هم باطل است . مگر اينكه اين مبلغ در مقابل كارى باشد كه براى اداره كردن موقوفه انجام ميدهد ، در اين صورت مانعى ندارد ، به شرط اينكه بنابر احتياط واجب بيشتر از اجرت آن نباشد .\r\n( مسألهء 2631 ) اگر چيزى را وقف كند كه پس از مرگش از در آمد\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nآن قرضهايش ادا شود ، حقوق واجبهاش پرداخت شود ، يا اعمال واجب و مستحب از طرف او انجام شود ، مانعى ندارد .\r\n( مسألهء 2632 ) واقف همانند ديگران ميتواند از چيزى كه براى عموم وقف كرده ، خودش نيز استفادهء كند ، به شرط اينكه وقف را از اوّل بر اساس استفاده خويشتن پايه گذارى نكرده باشد .\r\n( مسألهء 2633 ) در ميان باديه نشينها دو رقم وقف رايج است :\r\n1 ) گاو يا گوسفندى را وقف ميكنند كه از شير و پشم آن استفاده شود ، بچّهء نرى كه از آن متولد شود قربانى باشد ، ذبح شده اطعام شود ، امّا بچهء مادهاى كه از آن متولد شود ، همانند مادرش وقف باشد ، و هكذا در نسلهاى بعدى .\r\n2 ) حيوان را براى يكى از معصومين ( عليهم السلام ) قف ميكنند و يا سهم مشاعى را از حيوانى وقف ميكنند ، تا نوزادهاى مادهاش براى زاد و ولد بماند و بچه هاى نرش را ذبح كرده در احسان آن معصوم اطعام كنند و يا آن را بفروشند و پولش را در آن راه احسان كنند .\r\n( مسألهء 2634 ) ظاهراً در هر دو مورد وقف صحيح است به شرط اينكه به دو نكته توجه شود :\r\n1 ) وقف به صورت منجّز باشد نه معلّق ، چنان كه در مسألهء 2624 بيان گرديد .\r\n2 ) واقف چيزى از توليدات آن را تملّك نكند ، چنان كه در مسألهء 2628 گفته شد .\r\n( مسألهء 2635 ) اگر واقف براى موقوفٌ عليهم شرايطى را شرط كند ، مثلًا بگويد : هر كس در اين مدرسه بماند بايد هر روز يك جزء قرآن\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nبخواند ، چنين شرطى دو صورت دارد :\r\n1 ) اگر منظورش وادار كردن آنها به اين كار باشد ، شرطش نافذ نيست و عمل به اين شرط بر آنها واجب نمى شود .\r\n2 ) اگر منظورش اين باشد كه تنها كسانى جزء موقوفٌ عليهم اين موقوفه هستند كه به اين شرطها عمل كنند ، كه معمولًا منظور از شرطها اين معنى مىباشد ، ظاهراً اين شرط نافذ است ، ولى عمل به اين شرط بر آنها واجب نمى شود ، نهايت امر اين است كه هر كس به آن شرط عمل نكند ، از زمرهء موقوفٌ عليهم بيرون ميرود .\r\n( مسألهء 2636 ) واقف علاوه بر بلوغ ، عقل ، رشد و محجور ( ورشكست ) نبودن ، بايد دو شرط ديگر نيز داشته باشد :\r\n1 ) بر عين موقوفه تسلّط داشته باشد ، يعنى يا مالك آن باشد ، و يا بر مالك آن ولايت داشته باشد .\r\n2 ) مختار باشد ، يعنى كسى او را به اين كار مجبور نكرده باشد .\r\n( مسألهء 2637 ) اگر انسان مال ديگرى را بدون اذن او ، و بدون اينكه بر او ولايت داشته باشد ، وقف كند ، وقف باطل است و اگر صاحبش بعد به آن اجازه دهد وقف حاصل نمى شود .\r\n( مسألهء 2638 ) عين موقوفه شرايطى دارد ، كه از آن جمله است :\r\n1 ) عين باشد ، پس نمى توان منفعت را وقف نمود .\r\n2 ) موجود باشد ، پس وقف بچهء حيوانى كه هنوز حامله نيست ، صحيح نيست ، مگر اينكه به تبع موجود باشد ، يعنى حيوانى را با نوزادهايش وقف كنند .\r\n( مسألهء 2639 ) بنابر احتياط واجب بچهء حيوانى را كه هنوز در شكم\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nمادرش مىباشد ، نمى توان وقف كرد ، مگر به تبع مادر .\r\n3 ) عين بايد مشخّص باشد ، پس نمى توان گوسفندى را از ميان گلّهء گوسفند وقف كند ، كه بعداً بخواهد آن را مشخّص نمايد .\r\n4 ) عين موقوفه استعداد آن را داشته باشد كه با بقاى عين از منافعش استفاده شود ، مثلًا خانهاى باشد كه در آن سكونت كنند ، يا درختى باشد كه از سايه و ميوهاش استفاده كنند ، يا حيوانى باشد كه از شير پشم و نوزادش استفاده شود .\r\n( مسألهء 2640 ) وقف كردن چيزى كه استفاده كردن از آن موقوف باشد بر تلف شدن عين آن ، جايز نيست ، مثل ميوه جات ، خوراكيها ، صابونها و پودرهاى لباسشوئى .\r\n( مسألهء 2641 ) وقف كردن چيزى كه استفاده از آن موقوف بر عوض شدن عين آن باشد جايز نيست ، مثل وقف كردن پول براى تجارت ، قرض الحسن و امثال آن .\r\n5 ) منافع مورد نظر در وقف حلال باشد ، پس اگر آلات قمار ، شطرنج ، و لعب را وقف كنند كه با آن بازى شود ، يا از درآمدش استفاده شود ، باطل است .\r\n( مسألهء 2642 ) در وقف بايد فرد يا افرادى كه عين بر آنها وقف مىشود ، مشخص باشد ، پس اگر چيزى را بر يكى از دو نفر ، يا يكى از دو صنف وقف كند كه بعداً آن را مشخّص كند ، صحيح نيست .\r\n( مسألهء 2643 ) ولى اگر چيزى را بر دو نفر يا بر دو صنف وقف كند ، كه هر كدام از آنها بخواهند از آن استفاده كنند ، مخيّر باشند ، مانعى ندارد .\r\n* * *\r\n\r\n","description":"","footnote":"","page_name":" 552 ","page_number":552},
  {"content":"\r\n\r\n\r\nفصل سوّم : احكام وقف\r\n( مسألهء 2644 ) واقف ميتواند حق توليت و سرپرستى وقف را براى خود يا ديگرى قرار دهد ، چه اين توليت براى بهرهور ساختن موقوفه باشد ، يا هزينه كردن در آمد آن ، يا ساختن ، تعمير كردن ، اصلاح كردن و يا نگهدارى آن باشد . در اين موارد بدون اذن متولّى كسى حق مداخله در اين امور را ندارد .\r\n( مسألهء 2645 ) قرار دادن توليت براى بيش از يك نفر مانعى ندارد ، خواه منظور اين باشد كه با مشاركت يك ديگر توليت آن را به عهده بگيرند ، يا هر يك از آنها مستقل باشد ، تا بر طبق ضوابط تعيين شده ، مثل اينكه هر كدام زودتر اقدام كند ، يا هر كدام حضور داشته باشد ، توليت آن را بر عهده بگيرد .\r\n( مسألهء 2646 ) توليتى كه واقف بر كسى قرار ميدهد ، مشروط به پذيرش او نيست ، چنان كه با رد كردن او نيز از بين نميرود . نهايت امر اين است كه او ميتواند كناره گيرى كند و توليت آن را بر عهده نگيرد ، پس در اين صورت مثل اين است كه براى آن متولّى تعيين نشده باشد .\r\n( مسألهء 2647 ) اگر متولّى پس از ردّ توليت ، به آن راضى شود ، توليت از آنِ او هست ، و توليتش با خوددارى ساقط نمى شود .\r\n( مسألهء 2648 ) واقف ميتواند براى متولّى در مقابل توليتش مبلغى از در آمد موقوفه را تعيين كند ، چه اين مبلغ به مقدار اجرت المثل باشد ، يا\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nكمتر و يا بيشتر باشد .\r\n( مسألهء 2649 ) متولى حق ندارد بيش از حق تعيين شده چيزى از در آمد وقف را بردارد ، فقط ميتواند از توليت كناره گيرى كند .\r\n( مسألهء 2650 ) اگر توليت موقوفهاى به صورت رايگان تعيين شده باشد ، متولّى حق پذيرش چيزى از در آمد آن را ندارد ، فقط ميتواند از منصب خود كناره گيرى كند . و حكم آن در مسألهء 2657 بيان خواهد شد .\r\n( مسألهء 2651 ) اگر واقف براى موقوفه متولّى تعيين نكرده باشد ، توليت آن در وقف خاص با افراد موقوفٌ عليهم مىباشد ، و اگر در ميان آنها اختلاف پديد آيد ، براى رفع اختلاف به حاكم شرع مراجعه ميكنند ، تا آنچه به نظر او براى مصلحت وقف مناسبتر باشد ، آن را برگزيند .\r\n( مسألهء 2652 ) در وقف عام براى استفادهء همگان از عين موقوفه به مقتضاى وقفيّت نيازى به تعيين متولى نيست ، ولى اگر نداشتن متولّى آن را در معرض خرابى و تباهى قرار دهد ، به حاكم شرع رجوع ميكنند .\r\n( مسألهء 2653 ) اگر در مورد كيفيّت استفاده يا نگهدارى از عين موقوفه در وقف عام راههاى مختلفى باشد ، از قبيل اينكه درب حرم يا مسجد را كى باز كنند ؟ چراغهاى آن را كى روشن كنند ؟ از چه نوع وسيلهاى براى سرد كردن يا گرم نمودن آن استفاده كنند ؟ به حاكم شرع رجوع ميكنند .\r\n( مسألهء 2654 ) در مواردى كه بايد به حاكم شرع رجوع شود ، اگر دسترسى به حاكم شرع نباشد ، بايد به افراد عادل و اهل شناخت رجوع كنند ، اگر آن هم ممكن نباشد ، به افرادى رجوع ميكنند كه آگاهى بيشترى به مصالح وقف و دلسوزى بيشترى به حفاظت آن دارند .\r\n( مسألهء 2655 ) شرط نيست كه متولّى عادل باشد ، ولى اگر از روى\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nناتوانى ، خوددارى يا خيانت ، مقتضاى توليت خود را انجام ندهد ، اگر واقف براى او جايگزين تعيين كرده باشد ، او توليت را بر عهده ميگيرد ، در غير اين صورت مانند آن است كه متولّى تعيين نشده باشد .\r\n( مسألهء 2656 ) اگر در فرض ياد شده ، پس از آن قصور يا تقصير ، بخواهد كه توليت را بر عهده بگيرد ، حق توليتش محفوظ است و قصور يا تقصير موجب سقوط توليت او نمى شود ، مگر اينكه در وقفنامه پيش بينى شده باشد كه با اين كار عزل شود .\r\n( مسألهء 2657 ) اگر واقف شخص معينى را براى توليت تعيين كند كه به صورت رايگان ، يا با حقوق اندك توليت موقوفه را بر عهده بگيرد . اگر آن شخص از توليت آن بدون حقوق يا با حقوق تعيين شده امتناع كند ، اگر حاكم شرع كسى را پيدا كند كه به صورت مجّانى يا با همان حقوق اندك آن را به عهده بگيرد ، او را براى ادارهء آن تعيين مىكند .\r\n( مسألهء 2658 ) اگر كسى با اين خصوصيت پيدا نشود ، احتياط واجب آن است كه متولّى تعيين شده از سوى واقف را با حقوق متناسب برگزينند . مگر اينكه بيش از افراد ديگر مطالبه كند و شخص ديگرى با حقوق كمتر از آن يافت شود ، كه در اين صورت او را بر ميگزينند .\r\n( مسألهء 2659 ) در مواردى كه براى تعيين متولى به حاكم شرع رجوع مىشود ، حاكم شرع ميتواند كسى را براى اداره و سرپرستى موقوفه به عنوان وكيل خويش تعيين كند ، نه اينكه كسى را به عنوان متولّى نصب كند ، كه ديگر نتواند او را عزل كند و با مرگش نيز معزول نگردد ، مگر اينكه در وقفنامه چنين موضوعى پيش بينى شده باشد .\r\n( مسألهء 2660 ) متولّى بايد همواره مصلحت همهء طبقات موقوفٌ\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nعليهم را در اعصار مختلف در نظر بگيرد ، نه فقط مصلحت معاصران خود را .\r\n( مسألهء 2661 ) هنگامى كه وقف تحقّق پيدا كرد ( با ضوابطى كه در مسائل 2606 تا 2620 بيان گرديد ) لزوم پيدا مىكند ، نه واقف و نه ورثهء او حق رجوع به آن را ندارد ، اگرچه اين وقف در مرض موت واقف انجام پذيرد و بيش از ثلث تركهاش باشد .\r\n( مسألهء 2662 ) پس از تحقّق يافتن وقف ، نه واقف و نه ديگرى حق تغيير دادن كيفيّت وقف ، طبقهء موقوفٌ عليهم يا كيفيّت استفاده از وقف را ندارد . مگر اينكه در وقفنامه چنين چيزى پيش بينى شده باشد ، زيرا واقف به هنگام انشاء وقف ، حق دارد كه اختيار چنين تغييراتى را براى خود يا ديگرى شرط كرده باشد .\r\n( مسألهء 2663 ) وقف بر دو قسم است : شراكتى و ترتيبى . در وقف شراكتى همهء افراد يك عنوان با اختلاف مراتبى كه دارند ، در آن شريك و سهيم ميباشند ، مثل وقفى كه بر علما يا سادات باشد . در وقف ترتيبى تا افراد طبقهء اول هستند به طبقهء دوّم نوبت نميرسد .\r\n( مسألهء 2664 ) در هر يك از اين وقفها ، اگر متولّى عين موقوفه را مثلًا براى مدّت يكسال اجاره داده باشد ، اگر در وسط سال برخى از افراد موقوفٌ عليهم بميرند ، يا همهء طبقهء قبلى منقضى شوند ، يا افراد جديدى متولّد شوند ، اجاره عين موقوفه ، به مقدار سهم آنها باطل نمى شود ، بلكه توزيع اجاره بها دگرگون مىشود ، به اين معنى كه بقيهء سال را بايد با توجّه به افراد در گذشته و افراد به دنيا آمده محاسبه نمايد .\r\n( مسألهء 2665 ) در فرض ياد شده بعيد نيست كه مطابق آنچه در عرف\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nرايج است ، درآمد سالانهء وقف نيز در پايان سال بر اساس افراد موجود در سر سال تقسيم و توزيع گردد .\r\n( مسألهء 2666 ) فروش عين موقوفه در وقف عام كه عين موقوفه براى استفادهء همهء طبقات در همهء قرون و اعصار وقف شده ، كه شرح آن در مسألهء 2588 گذشت ، هرگز جايز نمى شود .\r\n( مسألهء 2667 ) فروش عين موقوفه در وقف خاص ، كه شرح آن در مسائل 2598 تا 2603 گذشت ، در دو مورد جايز است :\r\n1 ) استفاده كردن از وقف به صورتى كه وقف شده غير ممكن شود و وقفيّت باطل شود و عين موقوفه تبديل به صدقه گردد .\r\n2 ) واقف به هنگام وقف تصريح كند كه در مواقعى چون پديدار شدن اختلاف ، يا مطلقاً فروخته شود . در اين صورت فروخته مىشود و پول آن در موردى كه واقف تعيين كرده ، يا از وقفنامه استفاده مىشود ، خرج ميگردد .\r\n( مسألهء 2668 ) نسخه هاى خطى اگرچه در اثر سقوط از مورد استفاده بودن ، موقوفه بودن آنها باطل مىشود و به صدقهء مطلق يا مخصوص مبدّل ميگردد ، ولى نگهدارى آنها در كتابخانه هاى عمومى مورد اعتماد ، از بهترين موارد صرف صدقات مىباشد ، و لذا شايسته نيست كه آنها را با فروش و امثال آن تباه كنند .\r\n( مسألهء 2669 ) آثار عتيقهء هنرى و غيره كه نگهدارى آنها موجب سرفرازى اسلام و مسلمين است ، حكم مسألهء پيشين را دارند و لازم است كه متولّى آنها در حفظ و حراست آنها تلاش كنند و به هنگام اعمال ولايت به اين جهت توجّه داشته باشند .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\n( مسألهء 2670 ) اگر از مفاد وقفنامه استفاده شود كه واقف ميخواهد منافع ، توليدات و يا عايدات حاصله از وقف به افراد موقوفٌ عليهم تمليك شود ، اگر تعداد آنها محدود باشند و دسترسى به همهء آنها امكان پذير باشد ، ظاهر اين است كه بايد در ميان همهء آنها توزيع گردد . و اگر واقف تصريح به امتياز برخى بر ديگرى نكرده باشد ، بايد به طور مساوى و يكسان تقسيم گردد .\r\n( مسألهء 2671 ) اما در مواردى كه تعداد موقوفٌ عليهم محدود نباشد و دسترسى به همهء آنها ممكن نباشد ، مثل مواردى كه به فقرا ، سادات ، علما و امثال آنها وقف مىشود ، ظاهر اين است كه توزيع در ميان گروهى از آنها كافى است و لازم نيست كه به همه آنها برسد .\r\n( مسألهء 2672 ) اگر مفاد وقفنامه اين باشد كه افراد موقوفٌ عليهم شخصاً از آن استفاده كنند ، در اينجا جايز نيست كه برخى از آنها پولى از برخى ديگر بگيرند و به آنها اجازه بدهند كه مستقلا از آن استفاده كنند .\r\n( مسألهء 2673 ) اگر برخى از افراد موقوفٌ عليهم در مقابل استفاده نكردنشان چيزى به عنوان مصالحه بگيرند ، كه اين مبلغ در مقابل اعمال نكردن حق خود باشد ، نه در مقابل استفادهء مستقلّ آنها ، مانعى ندارد .\r\n( مسألهء 2674 ) موقوفه بودن چيزى به يكى از سه راه ثابت مىشود :\r\n1 ) اطلاع شخصى به صورت يقينى\r\n2 ) گواهى دو شاهد عادل\r\n3 ) خبر دادن كسى كه عين موقوفه در اختيار اوست .\r\n( مسألهء 2675 ) ويژگيهاى آن نيز ، كه آيا وقف عام است يا خاصّ ؟ آيا مثلًا به عنوان مسجد وقف شده يا حسينيّه ؟ آيا شراكتى هست يا ترتيبى ؟ آيا منافع آن تمليك مىشود يا نه ؟ آيا موقوفٌ عليهم شخصاً بايد استفاده كنند\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nيا نه ؟ و ديگر ويژگيهاى آن نيز به همين سه طريق ياد شده ثابت مىشود .\r\n( مسألهء 2676 ) هر بنيادى و يا هر عينى كه شايستگى وقف را داشته باشد ، و بر روى آن عنوان وقف نوشته شده باشد ، و احتمال داده شود كه آن نوشته صحّت دارد ، اين نوشته دو صورت دارد :\r\n1 ) از نوشته معلوم باشد كه عادتاً به دست كسى كه اين عين را در اختيار داشته ، نوشته شده است ، مانند كاشيكارى هاى نصب شده در ساختمان ، يا نوشته هاى حكّ شده در ظروف و امثال آن ، و وقف نامه هاى توأم با مهر و امضا و تاريخ در نسخه هاى دستنويس و امثال آن .\r\n2 ) نوشته هاى معمولى ، مانند نوشتهاى كه مثلًا با ماژيك روى ديوارى نوشته شده باشد .\r\nقسم دوّم هيچ ارزشى ندارد ، ولى ظاهر اين است كه قسم اوّل موجب مىشود كه به وقف بودن آن حكم شود .\r\n( مسألهء 2677 ) چيزى كه روى آن نوشتهاى دالّ بر وقف بودن حكّ شده ، در دست كسى باشد و او ادّعاى مالكيّت بكند و براى آن نوشته توجيه معقولى بيان نمايد ، پذيرفته مىشود و احكام ملكيّت بر آن جارى مىشود . و اگر ادّعا كند آن را خريده و شرايط مجوّز فروش وقف را احراز نموده است ، گفتارش پذيرفته مىشود .\r\n( مسألهء 2678 ) ميزان در تعيين نوع وقف ، كيفيت وقف و ديگر ويژگيهاى آن ، ظاهر گفتار واقف است . پس آنچه از تعبير واقف با ملاحظهء قراين زمانى و مكانى حاكم بر آن ، استفاده شود ، به آن عمل مىشود .\r\n( مسألهء 2679 ) اگر در اثر گنگ بودن يا گم شدن وقفنامه ، محل مصرف موقوفه معلوم نباشد ، اگر هزينه كردن آن در همه جهات مورد\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nاحتمال ممكن باشد ، بايد آنگونه هزينه شود . و اگر قابل جمع نباشد ولى موارد احتمال محدود باشد ، بايد در ميان آنها قرعه كشى شود و اگر غير محدود باشد ، بايد در كارهاى خير هزينه شود .\r\n( مسألهء 2680 ) در بخش اخير بنابر احتياط واجب ، مواردى كه احتمال داده مىشود كه محل صرف وقف بوده بايد بر ديگر امور خيريه مقدّم شود .\r\n( مسألهء 2681 ) چيزى كه از نظر مردم وقف شناخته شده ، و هر نسلى با آن معاملهء وقف ميكنند و كسى هم مزاحمت ايجاد نمى كند ، براى اثبات وقف بودن آن كافى است .\r\n( مسألهء 2682 ) براى اثبات وقف عام يا وقف خاص بودن چيزى هم همين رفتار مردم كافى است .\r\n( مسألهء 2683 ) اماكن عمومى كه مردم به عنوان اينكه وقف عام است از آنها استفاده ميكنند و كسى هم براى آنها ايجاد مزاحمت نمى كند ، و به كيفيت استفاده از آن اعتراض نمى كند ، براى اثبات وقف عام بودنش كافى است و به جستجوى دليل ديگرى از بيّنه و اقرار و امثال آنها نيازى نيست . و تا هنگامى كه قراين ديگرى بر خلاف آن يافت نشود ، به ظاهر همين تصرّف مردم اعتماد و استناد مىشود .\r\n( مسألهء 2684 ) اگر در مورد شامل بودن وقف ، بر فرد خاصّ ، يا بر مورد خاصّى شك كنيم ، بنا را بر عدم ميگذاريم و موقوفه را در آن مورد هزينه نمى كنيم ، بلكه به موارد يقينى اختصاص ميدهيم . يا به مواردى كه از ظاهر عبارت واقف استفاده مىشود ، و يا به مواردى كه متوليّان پيشين در آن صرف ميكردند ، بسنده مىشود .\r\n* * *\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n\r\nفصل چهارم : احكام حبس ، سُكنى ، عُمرى و رُقبى\r\nعناوين ياد شده در حبس كردن عين براى بدست آوردن منافع آن به صورت تدريجى ، با وقف مشترك هستند ، جز اينكه اينها بر اساس بيرون كردن عين از مالكيّت مالك پيريزى نشدهاند ، بلكه در مُلك مالك باقى ميمانند و پس از در گذشت او به ورثهاش منتقل ميشوند .\r\n( مسألهء 2685 ) در عناوين ياد شده ، افرادى كه عين به نفع آنها حبس شده ، نمى توانند در آن تصرّف مالكانه كنند ، مثلًا آن را بفروشند ، يا به كسى هبه كنند .\r\n( مسألهء 2686 ) حبس كردن عبارت است از تصدّق دادن منافع يك عين و منحصر كردن آن به فرد ، افراد و يا طبقهء خاصى كه وقف بر آنها جايز باشد ، از قبيل : فقرا ، طلّا ب ، حجّاج ، زوّار ، خادم مسجد و امثال آنها .\r\n( مسألهء 2687 ) حبس كردن همانند وقف نياز به انشاء دارد ، يعنى بايد با لفظ يا عملى كه دلالت بر مراد خود كند ، آن را انشا نمايد ، مثلًا بگويد : اين اسب را در راه خدا حبس نمودم . يا آن را در اختيار كسى قرار دهد كه براى او حبس نموده است .\r\n( مسألهء 2688 ) براى الزامى شدن حبس قصد قربت و قبض دادن آن به فرد يا افرادى كه به نفع آنها حبس شده ، شرط است ، چنان كه در وقف بيان گرديد . ولى شرط بودن پذيرش آنها محلّ اشكال است .\r\n( مسألهء 2689 ) اگر مالك عينى را براى مدت معيّنى حبس نمود ، تا آن مدّت الزامى مىشود و پيش از سپرى شدن آن مدت نمى تواند از آن\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nبرگردد . و اگر در اثنا بميرد ورثه نيز حق ندارد كه آن را برهم بزنند .\r\n( مسألهء 2690 ) پس از سپرى شدن مدّت تعيين شده منافع آن به مالك برمى گردد و اگر فوت كرده باشد به ورثهء او باز ميگردد .\r\n( مسألهء 2691 ) اگر مالك عينى را حبس كند ، ولى مدّتى براى آن تعيين نكند ، بلكه مطلق بگذارد ، يا به دائمى بودن آن تصريح كند ، اگر از اين كارش وقف فهميده شود ، حكم وقف بر آن جارى ميگردد ، در غير اين صورت تا زنده است حق بازگشت ندارد ، ولى پس از مرگش جزء تركه قرار ميگيرد و به ورثه منتقل مىشود .\r\n( مسألهء 2692 ) اگر كسى چيزى را در اختيار فرد يا عنوانى قرار دهد ، ولى حبس كردن آن را انشاء نكند ، هر وقت بخواهد ميتواند از اين كار بر گردد ، مثل اينكه خانهاش را در اختيار كسى قرار دهد ، غلام ، ماشين يا مركبش را در اختيار كسى قرار دهد ، يا مثلًا ماشين خود را به نقل و انتقال حجاج اختصاص دهد .\r\n( مسألهء 2693 ) يكى از مصاديق حبس « سُكنى » مىباشد و آن اختصاص به مسكن دارد . و منظور از سُكنى اين است كه حق سكونت در آن مسكن را به فرد معينى اختصاص دهد .\r\n( مسألهء 2694 ) كسى كه عينى را حبس كرده ، اگر براى پايان آن وقت مشخّصى را تعيين كند ، مثلًا بگويد : اين عين را تا ده سال حبس كردم ، آن را « رُقبى » مينامند .\r\n( مسألهء 2695 ) اگر كسى عينى را حبس كند و پايان مدّت آن را مرگ خودش يا مرگ طرف قرار بدهد ، آن را « عُمرى » مينامند . مثل اينكه بگويد : من اين ماشين را براى زيد حبس كردم ، كه تا زنده است از آن استفاده كند ،\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nيا تا من زنده هستم از آن استفاده كند .\r\n( مسألهء 2696 ) در سُكنى ، رُقبى و عُمرى شرط است كه عين را براى فرد معين حبس كند ، پس اگر آن را براى طبقهاى مثلًا حبس كند ، آن را فقط « حبس » مينامند .\r\n( مسألهء 2697 ) در عناوين ياد شده ، چنان كه در آغاز فصل گفتيم ، مالكيّت عين از مالك سلب نمى شود و عين از ملك او بيرون نميرود ، و لذا هر وقت بخواهد ميتواند آن را بفروشد و با خريدار شرط كند كه تا وقت تعيين شده و يا براى هميشه از منافع آن استفاده نكند و در اين صورت حبس باطل نمى شود .\r\n( مسألهء 2698 ) كسى كه عينى براى او حبس شده نمى تواند آن را به كسى اجاره دهد و يا منافع آن را با كسى مصالحه كند ، يا از كسى مبلغى بگيرد و حق استفادهاش را از آن ساقط نمايد ، زيرا او مالك منافع آن عين نيست ، تا آن را به كسى واگذار كند .\r\n( مسألهء 2699 ) با توجه به اينكه ظهور يا قدر متيقّن از حبس آن است كه شخصاً از آن عين بهره مند گردد ، نمى تواند آن را به كسى واگذار كند ، از اين رو جواز مصالحه نيز مشكل مىشود .\r\n( مسألهء 2700 ) كسى كه عينى براى او حبس شده ، اگر نخواهد از آن استفاده كند ، منافع آن به مالك بر ميگردد و به تبع عين تحت سيطرهءاو قرار ميگيرد .\r\n* * *\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nمبحث دوّم : احكام صدقات\r\n( مسألهء 2701 ) صدقات كه بر اساس حبس عين پايه گذارى نشدهاند ، به طور كلى بر دو قسم هستند :\r\nقسم اوّل : صدقاتى كه شرع مقدّس آنها را صدقه قرار داده و صدقه بودن آنها به انشاء مالك نياز ندارد ، مانند زكات واجبه ، زكات فطره و عين موقوفهاى كه وقفيّت آن باطل شده باشد .\r\n( مسألهء 2702 ) تمليك و تقسيم اين قسم از صدقات به مستحقّ ، از پيامدهاى صدقه بودن آنهاست ، و از نظر رتبه و زمان متأخّر از آن مىباشد و پى ريزى آن به دست مكلّف يا هم زمان با آن نيست .\r\n( مسألهء 2703 ) اگرچه مكلّف ميتواند اين نوع از صدقات را پيش از قبض مستحق ، جدا سازد و كنار بگذارد ، ولى با قرار دادن نصاب معين در زكات و تعيين كردن مقدار معين در زكات فطره ، از طرف خداوند منان تعيين شده هستند .\r\n( مسألهء 2704 ) ظاهر اين است كه صدقه دادن به صورت ياد شده صحيح و مشروع مىباشد و آن نوعى ايقاع است ، پس بيرون كردن مال از مُلك مالك و قرار دادن آن در مسير تقرّب به پروردگار كفايت مىكند .\r\n( مسألهء 2705 ) اين نوع از صدقات همانند وقف مىباشد ، با اين تفاوت كه وقف بر اساس حبس عين است ولى صدقات بر اين اساس نمى باشند ، بلكه به مجرّد صدقه دادن از ملك مالك بيرون ميرود و در جهت\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nتعيين شده قرار ميگيرد .\r\n( مسألهء 2706 ) صدقه به معناى ياد شده بر دو نوع مىباشد :\r\n1 ) صدقهء مطلقه ، و آن همان صدقاتى است كه در زمان ما رايج شده ، كه مقدارى پول يا جنس به عنوان خيرات كنار ميگذارند ، چنين صدقهاى را در همهء اقسام خيرات ميتوان هزينه كرد .\r\n2 ) صدقهء مقيد و مشروط به مورد خاص ، مثل صدقاتى كه براى موارد مشخّص اختصاص داده مىشود ، مانند : درمانگاه ، بيمارستان ، جهيزيه ، مراسم عزادارى ، مجالس جشن ، اطعام در مساجد و تكايا و امثال آنها .\r\n( مسألهء 2707 ) از همين قبيل است صدقاتى كه براى گروه خاصى از مؤمنان اختصاص داده مىشود ، مانند : علما و سادات ، و يا فرد خاصى از افراد نيازمند اختصاص مييابد ، كه به او تمليك نمى شود ، ولى براى رفع نياز او هزينه مىشود ، مثل ساختن خانه ، مخارج ازدواج و يا هزينه هاى درمانى او . ولى اگر به او تمليك شود از قسم دوّم خواهد بود كه بعد بحث ميكنيم .\r\n( مسألهء 2708 ) و از همين قبيل است پولهايى كه به صندوقهاى خيريهء ايتام ، مستمندان ، بيمارستانها ، كتابخانه ها و امثال آنها ريخته مىشود .\r\n( مسألهء 2709 ) همهء اينها در صورتى است كه شخص متبرّع آن مال جدا شده را از مُلك خود خارج كند و رابطهاش را با آن قطع كند ، در غير اين صورت اذن در تصرّف مىشود و پيش از هزينه شدن صدقه بودن آن تحقّق پيدا نمى كند .\r\n( مسألهء 2710 ) صدقهاى كه براى مورد خاصى اختصاص يافته ، اگر هزينه كردن آن در آن مورد غير ممكن شود ، يا آن مورد از بين برود ، مثلًا آن مريض بهبودى يابد ، در ديگر موارد خير هزينه مىشود .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\n( مسألهء 2711 ) اگر شخصى مالى را به عنوان صدقه جدا كرده و مورد خاصى را تعيين نكرده ، بلكه گفته كه در راه خدا باشد ، احتياط واجب آن است كه براى فقرا ، مساكين و افراد ابن سبيل مصرف شود .\r\nقسم دوّم : صدقاتى كه با اراده و انشاء مالك به صورت صدقه در ميآيد .\r\n( مسألهء 2712 ) برخى از اين نوع صدقات نيز واجب ميباشند ، مانند : كفّارات ، فديهء روزه و امثال آنها ، كه در ابواب مختلف فقه بيان گرديده است و غير آنها مستحب است .\r\n( مسألهء 2713 ) صدقه دادن مستحب مؤكّد است و تشويق و ترغيب فراوانى براى آن در قرآن كريم ، سنت نبوى و احاديث ائمّهء هُدى ( عليهم السلام ) آمده است . و اينك تعدادى از آثار آن كه در احاديث آمده :\r\n1 ) صدقه سپر آتش است .\r\n2 ) كسى كه نامهء اعمالش با صدقه پايان پذيرد اهل بهشت است .\r\n3 ) صدقه انسان را از دامهاى گستردهء 70 بلكه 700 شيطان رهائى ميدهد .\r\n4 ) صدقه درمان بيماران است .\r\n5 ) صدقه از مرگ ناگهانى نگه ميدارد .\r\n6 ) صدقه از طاعون مصونيت ميدهد .\r\n7 ) صدقه از غدّه هاى خطرناك و كشنده بيمه مىكند .\r\n8 ) صدقه از آتش سوزى جلوگيرى مىكند .\r\n9 ) صدقه از غرق شدن مانع مىشود .\r\n10 ) صدقه از زير آوار ماندن نگه ميدارد .\r\n11 ) صدقه از جنون حفظ مىكند .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\n12 ) صدقه اجل را به تأخير مياندازد .\r\n13 ) صدقه موجب ادا شدن قرضها مىشود .\r\n14 ) صدقه سبب زيادتى مال مىشود .\r\n15 ) صدقه باعث بركت در مال ميگردد .\r\nو در حديث آمده كه 70 نوع بلا را از انسان دور مىكند .\r\n( مسألهء 2714 ) بهترين نوع صدقهء ، صدقه مخفيانه است ، كه خشم خداوند را فرو مينشاند و صاحب صدقه يكى از هفت گروهى است كه در زير سايه رحمت پروردگار قرار ميگيرد ، در روزى كه سايهاى جز سايه رحمت خداوند نيست .\r\n( مسألهء 2715 ) مستحب است كه انسان صدقهاى در آغاز روز و صدقهاى در آغاز شب بدهد ، تا شر آنها را با صدقه دفع كند . و در حديث آمده است كه : صدقهء شب غضب خدا را فرو مينشاند ، گناه بزرگ را محو مىكند و حساب را آسان ميسازد ؛ امّا صدقهء روز مال را بركت ميدهد و عمر را افزايش ميدهد .\r\n( مسألهء 2716 ) بچهاى كه به ده سالگى برسد و صدقات را به مورد مصرف كند ، ميتواند از مال خود صدقه بدهد ، و اين يكى از مواردى است كه از محجور بودن كودك استثنا شده است ، و اذن ولى در آن شرط نيست .\r\n( مسألهء 2717 ) صدقه در اصل همانند هبه يكى از عقود است ، كه در آن علاوه بر ايجاب و قبول ، قصد قربت نيز شرط است .\r\n( مسألهء 2718 ) در صدقه نيز همانند ديگر عقود هر لفظ يا عملى كه بر مقتضاى آن دلالت كند ، كافى است .\r\n( مسألهء 2719 ) در صدقه نيز همانند هبه قبض دادن شرط است .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n( مسألهء 2720 ) هر نوع احسان و كمك مالى در پاداش و استحباب به صدقه ملحق مىشود ، از قبيل : برىء الذمّه ساختن بدهكار ، عاريه دادن كالا ، بذل طعام و لباس و امثال آنها ، اگرچه به صورت تمليك نباشد . و در اين صورت به ايجاب و قبول نياز نيست ، بلكه از ايقاعات مىباشد . و حكم هبه بر اينها جارى نمى شود ، بلكه ملحق به صدقه ميباشند .\r\n( مسألهء 2721 ) هر نوع خدمت به خلق در حكم صدقه است اگرچه مالى نباشد ، چنان كه در حديث آمده است :\r\n1 ) هر كار نيكى صدقه است .\r\n2 ) دور كردن موجبات آزار و اذيّت از راه صدقه است .\r\n3 ) انجام دادن نيكوكارى ها از مرگ پليد و شكست ذلّت بار جلوگيرى مىكند .\r\n( مسألهء 2722 ) در صدقه قصد قربت شرط است ، در غير اين صورت آثار صدقه بر آن مترتّب نمى شود ، بلكه حكم هبه را پيدا مىكند .\r\n( مسألهء 2723 ) صدقهء سيّد بر سيّد حلال است ، چه صدقهء واجبه باشد ، يا صدقهء مستحبى ، حتى زكات واجب . ولى زكات غير سيّد بر سيّد جايز نيست .\r\n( مسألهء 2724 ) غير از زكات ديگر صدقات غير سيّد بر سيّد مانعى ندارد ، حتّى صدقات واجب ، مانند كفّارات حج ، روزه ، عهد ، نذر ، قسم و غيره .\r\n( مسألهء 2725 ) صدقات مستحبى را غير سيّد ميتواند به سيّد بدهد ، مگر پولهاى ناچيزى كه به عنوان بلا گردان به فقرا ميدهند ، كه پذيرش آن براى سادات خالى از اشكال نيست ، زيرا كه در آن نوعى ذلّت و خوارى هست .\r\n( مسألهء 2726 ) كسى كه ميخواهد صدقه به سيّد بدهد ، اولى اين است كه آن را به نيّت بخشش و هبه به او بدهد ، تا از طرفى او را محروم نكرده باشد و از طرفى او را تحقير نكرده باشد .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\n( مسألهء 2727 ) پس از آنكه صدقه به دست فقير رسيد ، پس گرفتن آن جايز نيست ، اگرچه بيگانه باشد ، و در آن تصرّف نكرده باشد . و اينجاست كه صدقه از هبه متمايز مىشود .\r\n( مسألهء 2728 ) كسى كه فقير نيست نمى تواند صدقه را بپذيرد و اگر بگيرد آن را مالك نمى شود و ذمّهء پرداخت كننده برىء نمى شود ، اگر صدقهء واجبه باشد .\r\n( مسألهء 2729 ) مستحب است به سائلى كه از وضع زندگياش مطلع نيستيم ، از باب احتياط كه شايد مستحق باشد ، صدقه داده شود . ولى اگر بى نياز باشد ، تصرّف در آن براى او جايز نيست .\r\n( مسألهء 2730 ) صدقه دادن به ناصبى كه دشمن اهل بيت باشد ، جايز نيست ولى به غير آنها از فرق اسلامى و به كفار نيازمند مانعى ندارد .\r\n( مسألهء 2731 ) صدقه دادن به شخص نيازمندى كه از عقيدهاش اطلاعى نداريم مانعى ندارد ، بالخصوص به زنان ، كودكان ، پير مردان و افراد بى نوايى كه در دل انسان نسبت به آنها رقّت و ترحّم پيدا مىشود . ولى بهتر اين است كه در اين مورد به حدّ اقل اكتفا شود .\r\n( مسألهء 2732 ) كسى كه صدقهاى را به مستحق بفرستد و او قبول نكند و برگرداند ، نمى تواند آن را جزء مال خود قرار دهد ، بلكه بايد آن را در امور خيريه صرف كند و از قسم اول صدقه مىشود ، كه در ذيل مسألهء 2701 بيان گرديد .\r\n( مسألهء 2733 ) توسعه بر خانواده ، به شرط اينكه به حدّ اسراف نرسد ، از صدقه دادن به ديگران افضل است .\r\n( مسألهء 2734 ) اگر كسى امكاناتى دارد و آن را در امور خيريّه صرف\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nمىكند ، خود و خانوادهاش تهيدست ميمانند ، مكروه است و در روايت آمده كه اگر از خداوند طلب روزى كند ، دعايش مستجاب نمى شود .\r\n( مسألهء 2735 ) صدقه دادن بر خويشاوندان ، از تصدق بر ديگران افضل است و در روايات آمده است كه اگر ارحام انسان نيازمند باشند و انسان به ديگران صدقه بدهد ، خداوند آن را نمى پذيرد .\r\n( مسألهء 2736 ) بهترين مورد صدقه خويشاوندى است كه از انسان كينه به دل دارد و يا به جهت مخالفت از او رو گردان مىباشد .\r\n( مسألهء 2737 ) مستحب است كه انسان تلاش كند كه براى مستمندان اعانه جمع كند ، كه در روايت آمده است : اگر هشتاد نفر واسطهء خير يك خير بشوند و يك خير 80 دست بگردد تا به دست مستحق برسد ، همهء آنها مأجور ميشوند ، بدون اينكه از پاداش بقيه چيزى كاسته شود .\r\n( مسألهء 2738 ) بر شخص نيازمند سؤال كردن مكروه است ، و از برخى روايات استفاده مىشود ، كه سؤال كردن به غير نيازمند حرام است .\r\n( مسألهء 2739 ) منظور از نيازمند فقير شرعى نيست ، بلكه نيازمند عرفى است ، چنان كه در حديث آمده : « اگر كسى خوراك سه روزش موجود باشد و از مردم سؤال كند ، روز قيامت در حالى خداوند را ملاقات مىكند كه گوشت صورتش ريخته باشد » .\r\n* * *\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n\r\nاحكام وصيّت\r\nوصيّت عهد و پيمانى است كه انسان در حال حيات خود ميبندد ، تا آنچه را كه براى پس از مرگش ميخواهد ، تبيين نمايد .\r\n( مسألهء 2740 ) وصيّت كردن از مستحبّات مؤكده است ، و احاديث فراوانى در اين رابطه از پيامبر اكرم ( صلى الله عليه وآله ) و پيشوايان معصوم ( عليهم السلام ) رسيده است ، كه از آن جمله است :\r\n1 ) وصيّت حقّى است بر عهدهء هر مسلمان .\r\n2 ) شايسته نيست كه مسلمانى شبى را به استراحت بپردازد ، جز اينكه وصيتنامهاش بالاى سرش باشد .\r\n3 ) كسى كه به هنگام مرگ وصيّت نيكو نكرده باشد ، علامت نقصان عقل و مروّت او مىباشد .\r\n4 ) خداوند تبارك و تعالى ميفرمايد : اى فرزند آدم سه فرصت گرانبها در اختيار تو قرار دادم :\r\n1 - چيزهايى را براى تو پوشانيدم كه اگر خانوادهات از آنها آگاه ميشدند ، جنازهات را در زير خاكها دفن نمى كردند .\r\n2 - امكاناتى برايت فراهم كردم ، آنگاه از تو قرض خواستم ، ولى چيزى را پيش نفرستادى .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\n3 - اجازهء اظهار نظر دادم كه به هنگام مرگ در مورد ثُلث خود وصيّت كنى ، ولى كار خيرى عرضه نكردى .\r\n( مسألهء 2741 ) در فصل غسل اموات مطالبى ياد آور شديم كه به اين فصل مربوط مىشود .\r\nدر اينجا احكام وصيّت را در ضمن شش فصل و يك خاتمه بيان ميكنيم :\r\n* * *\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n\r\nفصل اوّل : در بيان آنچه وصيّت با آن محقّق مىشود\r\n( مسألهء 2742 ) وصيّت بر دو قسم است :\r\nقسم اوّل : وصيّت تمليكى\r\nوصيّت تمليكى عبارت است از اينكه انسان چيزى از تركهاش را براى شخص معينى يا عنوان معينى قرار دهد ، و آن نوعى تمليك يا تخصيص دادنى است ، كه مشروط به مرگ وصيّت كننده مىباشد .\r\n( مسألهء 2743 ) اگر كسى بگويد كه اين خانه يا اين فرش مثلًا پس از مرگ من مالِ فلانى است ، يا مال فقرا يا مربوط به فلان مسجد مىشود ، به محض فوت ، آن عين به آن شخص يا عنوان مربوط مىشود و نيازى به انشاء وصى يا وارث ندارد .\r\nقسم دوّم : وصيّت پيمانى\r\nوصيّت عهدى يا پيمانى آنست كه كسى را به عنوان سرپرست و قيم كودكان خردسال خود قرار دهد و يا او را بر بخشى از اموال خود مسلّط كند تا پس از مرگش آن را در مواردى كه تعيين مىكند هزينه كند .\r\n( مسألهء 2744 ) وصيّت پيمانى ممكن است مربوط به يك موضوع خارجى باشد ، مثل اينكه وصيّت كند كه او را با پارچهء مخصوصى كه قبلًا تهيه كرده ، كفن كند ، و ممكن است مربوط به يك امر اعتبارى باشد ، مثل اينكه وصيّت كند كه درصدى از تركهاش را به زيد بدهد ، يا هزينهء ساختمان مسجدى كند ، يا قسمتى از مالش را بفروشد و در ميان فقرا تقسيم كند .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\n( مسألهء 2745 ) تصرفات اعتبارى از قسم پيمانى به محض مرگ وصيّت كننده نافذ نمى شود ، بلكه بايد از سوى وصى يا كسى كه چنين حقى دارد تنفيذ شود .\r\n( مسألهء 2746 ) اگر كسى در حال حياتش كفن تهيه كرده باشد . بايد حتماً او را با آن كفن كنند ، در غير اين صورت اگر كفن خاصى را وصيّت كرده باشد ، نافذ بودن وصيّت محلّ اشكال است ، در اين صورت لازم است بين وصيّت و اذن وصى يا ولى شرعى را جمع كنند .\r\n( مسألهء 2747 ) براى تحقق يافتن وصيّت ، هر لفظ صريح و روشن ، اشاره ، نوشته و يا هر كار ديگرى كه بر انشاى وصيّت دلالت كند ، كفايت مىكند .\r\n( مسألهء 2748 ) در وصيّت تمليكى پذيرفتن كسى كه براى او وصيّت شده ، شرط نيست ، پس اگر كسى كه چيزى براى او وصيّت شده ، فرد معين و يا افراد معيّنى باشند و آن را ردّ كنند ، بنابر مشهور وصيّت باطل مىشود .\r\n( مسألهء 2749 ) اگر كسى كه چيزى براى او وصيّت شده ، در حال حيات وصيّت كننده يا پس از مرگش اوّل قبول كند ، سپس ردّ نمايد ، بدون ترديد وصيّت باطل نمى شود ، ولى اگر ابتداءً آن را رد كند ، بطلان وصيّت محل اشكال است ، و احتياط واجب آن است كه طرف احتياط رعايت شود .\r\n( مسألهء 2750 ) اگر در وصيّت عهدى چيزى را وصيّت كند كه به ديگرى مربوط مىشود ، انجام دادن آن بر او واجب نمى شود ، چه اين وصيّت به سود او باشد ، يا به ضرر او پس اگر وصيّت كند خانهاش را به كسى بدهند ، واجب نيست كه او بپذيرد ، يا وصيّت كند كه از طرف او حج يا عمرهاى را به جا آورد ، بر او واجب نمى شود .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n( مسألهء 2751 ) اگر چيزى از واجبات تجهيز جنازهاش را بر كسى وصيّت كند ، مثلًا وصيّت كه فلانى او را غسل دهد يا بر جنازهاش نماز بخواند ، احتياط واجب آنست كه با اذن ولى آن را انجام دهد ، مگر اينكه بر او مشقّت داشته باشد .\r\n( مسألهء 2752 ) در مسألهء ياد شده بين وصى و ديگرى فرقى نيست ، پس آنچه گفته مىشود كه بايد وصى وصاياى ميّت را بجا آورد ، منظور اين است كه بايد تلاش كند تا وصيتهاى ميّت بر زمين نماند ، نه اينكه حتماً بايد خودش انجام دهد .\r\n( مسألهء 2753 ) براى نفوذ وصايت شرط نيست كه وصى آن را بپذيرد و اگر رد كند ، از گردنش ساقط نمى شود ، بلكه بايد تلاش كند كه آن وصيّتها انجام شود .\r\n( مسألهء 2754 ) اگر در حال حيات وصيّت كننده ، وصى آن را رد كند و وصيّت كننده از او اعراض كند ، وصايت او ساقط مىشود ، ولى اگر بر وصايت او اسرار كند ، ظاهر اين است كه وصايت او ساقط نمى شود .\r\n( مسألهء 2755 ) بر وصى واجب نيست كه شخصاً بر وصاياى ميّت عمل كند و ميتواند كه از آن خوددارى كند ، پس مانند اين است كه وصى نتواند به وصيّت عمل كند ، و اگر بعداً به انجام وصيّت راضى شود ، بر ديگران حق تقدّم دارد .\r\n( مسألهء 2756 ) اگر انسان به كسى بگويد كه : به من وصيّت نكن ، يا بگويد : اگر به من وصيّت كنى من نمى پذيرم ، ولى او اعتنا نكند و او را وصى خود قرار دهد ، او مجبور نيست كه آن را بپذيرد و مكلّف نيست كه يك بار ديگر به او اطّلاع دهد كه بر مقتضاى وصايت عمل نخواهد كرد .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\n( مسألهء 2757 ) اگر كسى را وصى قرار دهد ، او نيز ردّ كند و رد كردنش را به او اطلاع دهد ، او نيز اعتنا نكند و مجددآ بر او وصيّت كند ، پذيرفتنش واجب نيست .\r\n( مسألهء 2758 ) اگر وصى وصايت را پذيرفت ، باز هم حق دارد كه آن را ردّ كند ، مشروط بر اينكه تلاش كند كه آن وصيّتها بر زمين نماند .\r\n( مسألهء 2759 ) اگر پدرى از فرزندش بخواهد كه وصايت او را بپذيرد ، فرزند حق ندارد كه از آن سر باز زند ، ولى اگر پدرى بر فرزند خود وصيّت كند ، ولى از او نخواهد كه آن را رد نكند ، او نيز همانند ديگران حق دارد از پذيرش آن امتناع كند .\r\n* * *\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n\r\nفصل دوّم : احكام وصيّت كننده و وصيّت شونده\r\n( مسألهء 2760 ) در وصيّت كننده شرايطى لازم است كه از آن جمله است :\r\n1 ) بلوغ ، كه وصيّت كودك خردسال نافذ نيست ، ولى بچهاى كه به ده سالگى رسيده ، اگر عاقل باشد و وصيّتش در راه امور خيريّه باشد ، نافذ مىباشد .\r\n( مسألهء 2761 ) بنابر احتياط واجب وصيّت بچهء هفت ساله نيز در مورد اموال كم ، كه براى امور خيريّه باشد ، نافذ است .\r\n2 ) عقل ، پس وصيّت ديوانه و مست و امثال آنها در حالى كه عقل خود را از دست دادهاند ، نافذ نيست .\r\n3 ) اختيار ، و لذا وصيّت كسى كه او را مجبور كرده باشند ، نافذ نيست .\r\n4 ) آزادى ، كه وصيّت برده بدون اذن مولايش نافذ نيست .\r\n5 ) مرگ غير انتحارى ، پس اگر كسى از روى عصيان اقدام به خود كشى كرده ، آنگاه وصيّت نموده و از دنيا رفته ، چنين شخصى وصيّتش در امور مالى نافذ نيست و در غير آن نافذ مىباشد .\r\n( مسألهء 2762 ) كسى كه پس از اقدام به خودكشى وصيّت كرده ، در چند مورد وصيّتش نافذ مىباشد :\r\n1 - اقدام به خودكشى عمدى نباشد .\r\n2 - اقدام به خود كشى عمدى باشد ولى به قصد مرگ نباشد .\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n3 - اقدام به خود كشى از روى عصيان نباشد ، بلكه به جهت كار مهم ترى باشد كه معذور شناخته شود .\r\n4 - با اقدام به خودكشى تلف نشود ، بلكه بهبودى بيابد و به جهت ديگرى بميرد .\r\n5 - وصيّتش پيش از اقدام به خودكشى باشد .\r\n( مسألهء 2763 ) در نفوذ وصيّت خودكشى كننده در مسائل غير مالى ، از قبيل تعيين سرپرست براى كودكان ، اشكالى هست و لذا احتياط واجب آنست كه طرف احتياط رعايت شود .\r\n( مسألهء 2764 ) آدم سفيه كه رشد مالى ندارد ، وصيّتش در امور مالى نافذ نيست ، ولى در مسائل غير مالى ، همچنين در مسائل مالى اگر مربوط به امور خيريّه باشد نافذ است .\r\n( مسألهء 2765 ) در وصيّت كننده ايمان شرط نيست ، و لذا وصيّت غير مؤمن و اهل خلاف و غير مسلمان نيز نافذ است ، جز اينكه مؤمن بايد آنها را در احكام وصيّت به مقتضاى آيين خودشان وادار كند .\r\n( مسألهء 2766 ) وصيّت به كسى كه وجود خارجى ندارد صحيح نيست ، مثل اينكه بگويد خانهام را پس از مرگ من به پسر زيد بدهيد و به هنگام مرگ او زيد پسرى نداشته باشد .\r\n( مسألهء 2767 ) اگر انسان به بچهاى كه در رحم مادر است چيزى را به صورت تمليكى وصيّت كند و آن بچه زنده به دنيا نيايد ، در اينجا چند صورت است :\r\n1 ) اگر پيش از آنكه روح در كالبد آن دميده شود ، سقط شود ، وصيّت باطل ميگردد .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\n2 ) اگر پس از آنكه روح در كالبد آن دميده شده ، زنده سقط شود ، گريه كند و صداى گريهاش آشكار شود ، سپس بميرد ، در اين صورت وصيّت نافذ است .\r\n3 ) اگر روح در آن دميده شود ولى پيش از آنكه گريه كند و صدايش شنيده شود بميرد ، در صحّت وصيّت اشكال هست ، ، بنابر احتياط واجب رعايت احتياط لازم است .\r\n( مسألهء 2768 ) وصيّت كردن به وارث ، اهل خلاف ، كافر حربى و كافر ذمّى مانعى ندارد ، مگر اينكه موجب ترويج باطل يا تشويق به آن گردد ، در اين صورت باطل مىشود .\r\n( مسألهء 2769 ) در وصيّت تمليكى و عهدى ، اگر شخص وصيّت شده پيش از وصيّت كننده بميرد ، اگر وصيّت كننده از وصيّتش برگردد ، وصيّت ساقط مىشود ، ولى اگر از وصيّتش برنگردد ، اگر چه به جهت بى اطّلاعى از مرگ او باشد ، وصيّت نافذ است و مال به ورثهء آن شخص منتقل مىشود .\r\n( مسألهء 2770 ) در فرض ياد شده ورثه حقّ رد كردن ندارند ، بلكه به صورت قهرى مالك ميشوند و در ميان ورثه همانند ديگر تركهاش تقسيم مىشود . و اگر مال وصيّت شده زمين باشد ، به همسرش سهم نميرسد . ولى قرضهاى آن ميّت از آن مال پرداخت مىشود و وصايايش با آن تنفيذ مىشود .\r\n* * *\r\n\r\n","description":"","footnote":"","page_name":" 579 ","page_number":579},
  {"content":"\r\n\r\n\r\nفصل سوّم : احكام وصى\r\nكسى را وصيّت كننده براى تنفيذ وصاياى خود تعيين مىكند « وصى » ناميده مىشود ، چه يك نفر باشد يا چند نفر .\r\n( مسألهء 2771 ) در وصى چند شرط معتبر است :\r\n1 ) بلوغ\r\n( مسألهء 2772 ) وصى قرار دادن بچّه ، اگر به اين منظور باشد كه در حال كودكى به مقتضاى وصايت عمل كند ، چنين وصيّتى صحيح نيست ، چه او را به تنهايى وصى قرار دهد يا همراه ديگران . ولى اگر منظور اين باشد كه پس از بلوغ آن را به عهده بگيرد ، مانعى ندارد .\r\n( مسألهء 2773 ) اگر كودكى را وصى خود قرار دهد و مشخص نكند كه آيا پيش از بلوغ اقدام به كار بكند يا بعد از آن ، وصيّت صحيح است ، ولى پيش از بلوغ حق تصرّف ندارد .\r\n( مسألهء 2774 ) در جايى كه وصى كودك باشد و هنوز به بلوغ نرسيده باشد ، در مورد كارهاى فورى از قبيل اداى دَين ، تقسيم مال در ميان ورثه و دفع غائلهاى كه مال را به خطر بيندازد ، ديگران اقدام ميكنند .\r\n( مسألهء 2775 ) اگر وصى يك كودك و يك فرد بالغ باشد ، شخص بالغ به تنهايى تنفيذ وصايا را به عهده ميگيرد و منتظر بالغ شدن بچّه نمى شود ، مگر اينكه وصيّت كننده به اين كار تصريح كرده باشد .\r\n2 ) عقل ، پس وصى قرار دان ديوانه صحيح نيست ، به گونهاى كه در\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nمورد كودك گفتيم .\r\n3 ) آزادى ، پس وصى قرار دادن برده بدون اذن مالكش صحيح نمى باشد .\r\n( مسألهء 2776 ) مسلمان ميتواند غير مسلمان را در مورد امور مالى مربوط به او وصى قرار دهد ، به شرط اينكه متضمّن ولايت و سيطره بر فرزندان مسلمان و اموال آنها نباشد .\r\n( مسألهء 2777 ) در وصى عدالت شرط نيست ، حتى مورد اعتماد بودن نيز شرط نيست ، مگر اينكه متضمّن ولايت بر كودكان باشد ، كه وصيّت كننده نمى تواند كسى را بر كودكان خود مسلّط كند كه به رعايت كردن مصلحت آنها اعتماد ندارد .\r\n( مسألهء 2778 ) اگر فردى را كه مورد اعتماد نيست وصى قرار دهد ، وصيّتش در مورد سرپرستى كودكان صحيح نيست ، و مانند اين است كه در اين مورد وصى تعيين نكرده باشد .\r\n( مسألهء 2779 ) وصيّت كننده ميتواند چند نفر را وصى خود قرار دهد ، كه به صورت دسته جمعى به تنفيذ وصاياى او اقدام كنند ، به گونهاى كه بدون جلب نظر همهء آنها كارى صورت نگيرد ، يا به ترتيب و با رعايت حق تقدّم ، و يا هر يك از آنها در وصايت مستقل باشند ، پس هر كدام زودتر اقدام كرد ، يا زودتر حضور يافت مقدّم باشد .\r\n( مسألهء 2780 ) در مواردى كه جلب نظر بيش از يك نفر لازم باشد ، اگر در كيفيّت عمل به وصيّت اختلاف كنند ، اگر راهى براى رعايت نظر آنها باشد ، بايد آن گونه عمل شود ، مثلًا يكى بگويد كه فلان مال را به سادات بدهيم و ديگرى بگويد به فقرا ، پس به سادات فقير داده مىشود . در غير اين\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nصورت بنابر احتياط واجب به حاكم شرع رجوع كنند .\r\n( مسألهء 2781 ) اگر وصى در اثر مرگ ، ناتوانى و امثال آن از وصى بودن ساقط شود ، بنابر احتياط واجب لازم است كه آن عدّه از ورثه كه مىتوانند تنفيذ وصيّت را بر عهده بگيرند ، با حاكم شرع مشتركاً آن را بر عهده بگيرند .\r\n( مسألهء 2782 ) به هنگام سقوط وصى از وصايت ، نمى توان كسى را برگزيد كه همانند وصى تعيين شده از سوى ميّت در كارها مستقل باشد ، بلكه فرد انتخاب شده به عنوان وكيل از سوى آنها به تنفيذ وصيّت ميپردازد .\r\n( مسألهء 2783 ) اگر وصى در اجراى وصيّت كوتاهى كند ، هر كسى ميتواند او را از اين كار باز دارد ، به ويژه ورثه . پس اگر باز داشته نشد ، يا با ورثه به ستيز برخاست ، ورثه ميتواند همراه با حاكم شرع بر كارهاى او نظارت كنند ، و اگر نتوانند او را به اجراى وصيّت وادار كنند ، حكم مسألهء پيشين جارى مىشود .\r\n( مسألهء 2784 ) وصى امين است و در مقابل تلف شدن مال ضامن نمى باشد ، مگر در مورد :\r\n1 ) بيرون رفتن از محدودهء وظيفهء خود و هزينه كردن مال در جايى كه مورد وصيّت نباشد .\r\n2 ) كوتاهى كردن در وصيّت ، مثل اينكه اجراى وصيّت را به تأخير بيندازد ، تا مال تلف شود ، يا در نگهدارى مال ، مثل اينكه در حفاظت آن كوتاهى كند ، تا مال به سرقت برود .\r\n( مسألهء 2785 ) اگر وصيّت كننده مورد وصايت را مشخّص كند ، بايد\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nوصى در آن محدوده اجراى وصيّت كند و از آن محدوده بيرون نرود ، ولى اگر مطلق بگذارد ، مثلًا بگويد فلانى وصى من است ، ظاهر چنين وصيّتى در عرف ما اين است كه او بايد ثلث را جدا كرده ، در مصالح ميّت هزينه كند ، حقوقى را كه به گردن ميّت بوده ادا كند ، امانتهايى را كه در نزد او بوده به صاحبانش رد كند ، و امثال اينها .\r\n( مسألهء 2786 ) آيا وصيّت مطلق در مورد وصى شامل ولايت او بر كودكان خردسال نيز مىشود يا نه ؟ محلّ اشكال است . احتياط واجب در اين است كه متصدّى سرپرستى امور كودكان از او اذن بطلبد .\r\n( مسألهء 2787 ) در زمان ما متعارف شده كه ناظرى بر وصى از طرف وصيّت كننده تعيين مىشود ، اگر بازگشت اين كار بر تعيين دو نفر به عنوان وصى ، با حق تقدّم يكى بر ديگرى باشد ، مانعى ندارد و وصيّت نافذ است .\r\n( مسألهء 2788 ) اگر معناى تعيين ناظر ، اين باشد كه وصى يك نفر است به صورت مستقل ، و ناظر هم ميتواند كه اظهار نظر كند ، در اين صورت وصيّت در مورد ناظر نافذ نيست . ولى وصيّت كننده ميتواند وصى را مكلّف كند با فرد معيّنى در كارها مشورت كند و نظر او را در عمل به وصيّت رعايت كند . جز اينكه بر آن شخص واجب نيست كه نظرش را مطرح سازد .\r\n* * *\r\n\r\n","description":"","footnote":"","page_name":" 583 ","page_number":583},
  {"content":"\r\n\r\n\r\nفصل چهارم : احكام چيزهايى كه دربارهء آنها وصيّت مىشود\r\nدر فصل اوّل گفتيم كه وصيّت بر دو قسم است :\r\n1 ) تمليكى\r\n2 ) پيمانى\r\n( مسألهء 2789 ) چيزى كه در وصيّت تمليكى در مورد آن وصيّت مىشود ، هر مالى است كه منفعت حلال و چشمگير داشته باشد . و آن به شكلهاى مختلف امكان پذير است ، كه از آن جمله است :\r\n1 ) عين موجود ، مثل خانه و حيوان\r\n2 ) عينى كه الآن وجود خارجى ندارد ، ولى انتظار ميرود كه در آينده پديد آيد ، مانند بچه حيوان يا ميوهء درخت .\r\n3 ) منفعت عين موجود .\r\n4 ) منفعت عينى كه در آينده به وجود خواهد آمد .\r\n5 ) حق قابل انتقال ، مثل حق تحجير ( ديوار كشى دور زمين باير ) نه حقوق غير قابل انتقال ، چون حق شفعه .\r\n( مسألهء 2790 ) چيزى كه در وصيّت عهدى و پيمانى در مورد آن وصيّت مىشود ، هر تصرّف حلال در تركه مىباشد ، چه موجود خارجى باشد ، مانند وصيّت به دادن دانه به كبوترهاى حرم ، از غلهء موجود در انبار ، يا اعتبارى باشد ، مانند وصيّت كردن به صدقه دادن اموال يا نايب گرفتن كسى براى انجام حج ، روزه و نماز نيابتى از طرف وصيّت كننده ، يا غير اينها\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nاز تصرّفهاى مشروع .\r\n( مسألهء 2791 ) در مسألهء 2515 به بعد احكام وصى تعيين كردن براى كودكان خردسال بيان گرديد ، و در مسألهء 2750 به بعد احكام وصيّت مربوط به تجهيز ميّت گذشت .\r\n( مسألهء 2792 ) وصيّت كردن در مورد هر چيزى كه سود چشمگير آن حرام باشد ، مثل شراب ، يا منجر به حرام باشد ، مثل ترويج باطل ، صحيح نيست ، و نافذ نمى شود .\r\n( مسألهء 2793 ) وصيّت كردن در مورد شرابى كه قابل تبديل به سركه است و يا منفعت حلال ديگرى دارد ، مانعى ندارد ، همچنين است ديگر محرمات . و در اين مسألهء ميان وصيّت تمليكى و پيمانى فرقى نيست .\r\n( مسألهء 2794 ) ميّت تا يك سوّم تركهاش به خودش مربوط است ، تا يك سوّم تركه هر وصيّتى بخواهد ، به صورت تمليكى يا پيمانى ، ميتواند انجام دهد . ولى بهتر آن است كه فقط تا يك چهارم تركه وصيّت كند و بهتر از آن ، اينست كه به يك پنجم آن اكتفا كند .\r\n( مسألهء 2795 ) اگر ميّت از طبقهء ورّاث ، هيچ وارثى جز امام ( عليه السلام ) نداشته باشد و همهء اموالش را در راه امور خيريّه وصيّت كند ، باز هم تا ثلث نافذ مىشود .\r\n( مسألهء 2796 ) در فرض ياد شده ، احتياط واجب آنست كه در مورد دو سوّم ديگر ، بين وصيّت ميّت و حكم تركهء كسى كه وارث ندارد جمع شود .\r\n( مسألهء 2797 ) معيار در ثلث ، يك سوّم تركهء ميّت به هنگام درگذشت اوست .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\n( مسألهء 2798 ) اگر كسى به هنگام وصيّت به چيزى وصيّت كرد كه بيش از يك سوّم موجودى آن روز بود ، ولى بعداً قيمت آن پايين آمده ، يا قيمت ديگر اموالش بالا رفت و يا بر حجم اموالش افزوده شد ، و در نتيجه مال مورد وصيّت به مقدار ، ثلث يا كمتر از ثلث تركهء او شد ، وصيّتش نافذ مىباشد .\r\n( مسألهء 2799 ) اگر انسان در مورد قسمتى از اموالش وصيّت كرد كه آن وقت قيمت آن بيش از يك سوّم اموالش نبود ، ولى بعد قيمت آن بالا رفت ، يا قيمت ديگر اموالش پايين آمده ، و يا قسمتى از اموالش را از دست داد ، و در نتيجه قيمت آن بيش از ثلث تركه شد ، وصيّتش در مورد زايد بر ثلث نافذ نمى شود .\r\n( مسألهء 2800 ) به هنگام محاسبهء ثلث ، هزينهء كفن و دفن و ديگر هزينه هايى كه در مسألهء 2802 بيان خواهد شد ، از تركه كسر مىشود ، سپس يك سوم آن به عنوان ثلث محاسبه مىشود .\r\n( مسألهء 2801 ) اگر وصيّت در مورد بخش مشاعى از دارائى ميّت باشد و قسمتى از تركه تلف شود ، از مورد وصيّت نيز به همان نسبت خود مورد ضمان قرار ميگيرد .\r\n( مسألهء 2802 ) آن قسمت از واجبات مالى كه بايد از اصل تركه برداشت شود ، چيزهايى است كه ذمّهء ميّت بر آنها مشغول شده ، و آنها عبارتند از :\r\n1 ) قرضهاى ميّت .\r\n2 ) چيزى كه به صورت سلف فروخته است .\r\n3 ) پول چيزهايى كه به صورت نسيه خريده است .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n4 ) عوض چيزهايى كه ضامن شده است .\r\n5 ) ديهء جنايتهايى كه مرتكب شده است .\r\n6 ) كارهايى كه به وسيلهء اجير شدن بر ذمّهاش آمده است .\r\n7 ) چيزهايى كه در ضمن عقدى ملتزم شده ، و تعهد نكرده كه شخصاً انجام دهد .\r\n8 ) حقوق شرعى ، چون خمس و زكات كه بر عهدهاش باشد .\r\n9 ) حجّة الاسلام اگر بر عهدهاش باشد .\r\nو در مسألهء 2369 ياد آور شديم كه حقوق واجبه و هزينهء حجّة الاسلام قبل از هر چيزى از اصل تركه برداشت مىشود .\r\n( مسألهء 2803 ) ديگر واجباتى كه در آنها نايب گرفتن مشروع باشد ، از اصل تركه برداشت نمى شود .\r\n( مسألهء 2804 ) كفّاره هايى كه متضمّن تصدّق به مال است از اصل تركه برداشت نمى شود . و هزينهء عهدها و نذرهايى كه مباشرت خود را در آنها منظور نكرده بود ، از اصل تركه برداشت مىشود . و هزينهء سوگند از اصل تركه برداشت نمى شود .\r\n( مسألهء 2805 ) اگر چيزى از تركه تلف شود ، از حقوق واجبه و ديگر واجبات مالى كه در مسألهء 2802 بيان گرديد ، چيزى كم نمى شود ، بلكه آنچه تلف شده موجب نقصان در ميراث و موارد وصيّت ميگردد .\r\n( مسألهء 2806 ) اگر برخى از وارثان از پرداخت واجبات مالى خوددارى كند ، چه از روى نافرمانى باشد ، و يا به اين جهت باشد كه در نزد او ثابت نشده باشد ، ديگر وارثان بايد از سهم خود نسبت به پرداخت آن اقدام كنند و پيش از پرداخت آن حق تصرّف در سهم خود را ندارند .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\n( مسألهء 2807 ) اگر ديگر وارثان آن را تبرعاً پرداخت كنند ، از سهم آنها حساب مىشود ، و اگر به اين نيّت بپردازند كه بعد دريافت كنند ، به وصى مراجعه ميكنند ، اگر وصى نباشد ، يا مراجعه كردن به او ممكن نباشد ، به حاكم شرع مراجعه ميكنند . اگر آن هم ممكن نباشد ، پرداخت آن به نيّت مراجعه كفايت مىكند .\r\n( مسألهء 2808 ) اگر ميّت به بيش از يك سوم تركه وصيّت كند ، تا يك سوم نافذ مىباشد و نسبت به مازاد ثلث به اجازهء وارثه ، در حال حيات يا پس از ممات وصيّت كننده ، موقوف مىباشد .\r\n( مسألهء 2809 ) اگر برخى از وارثان در مورد مازاد ثلث اجازه دهند و برخى ديگر اجازه ندهند ، نسبت به سهم آنها نافذ مىشود .\r\n( مسألهء 2810 ) اگر ورثه برخى از وصيّتهاى مازاد ثلث را اجازه دهند ، فقط در آن مورد نافذ مىشود .\r\n( مسألهء 2811 ) هر وارثى كه در مورد مازاد ثلث اجازه داد ، ديگر نمى تواند از اجازهاش برگردد ، چه در زمان حيات وصيّت كننده اجازه داده باشد ، يا بعد از مرگ او .\r\n( مسألهء 2812 ) اگر وصيّت كننده ، ورثه ، يا برخى از ورثه را از ارث بردن محروم كند ، در اينجا سه صورت است :\r\n1 ) اگر ميّت همهء سهم برخى از ورثه را به ديگرى واگذار كند ، به جهت اينكه او نيازى به اين مال ندارد ، يا براى اينكه آن ديگرى نياز فراوان دارد ، و يا به جهت اينكه وصيّت كننده به اين كار نياز دارد ، و به اين جهت كه رسيدن مال به آن غير از امور خيريّه باشد و ميّت را در آن سراى سودمند باشد ، و امثال اينها ، كه بازگشت اين كار به محروم كردن ورثه از ارث نباشد ،\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nبلكه تصرّف در سهم او به شمار آيد ، در اين صورت اگر وارث ( صاحب سهم ) اجازه دهد ، همهء وصيّت نافذ مىشود ، اگر اجازه ندهد به مقدار ثلث نافذ ميگردد .\r\n2 ) اگر ميّت برخى از وارثه را براى تشكيك در نسب او ، و يا براى كيفر دادن او به سبب كار ناپسندى كه از او سر زده ، و يا امثال اينها ، از سهم خود محروم نمايد ، ظاهر اين است كه چنين وصيّتى نافذ نيست ، حتى به مقدار ثلث نيز ، چه وارثه اجازه بدهند يا نه .\r\n3 ) اگر ميّت وصيّت كند كه به فلان فرزندم چيزى از تركه ندهيد و سهم او را مثلًا به فقرا بدهيد ، در اينجا اگر آن وارث اجازه بدهد ، وصيّت ميّت در همهء سهم او نافذ مىشود و اگر اجازه ندهد ، فقط در ثلث آن نافذ مىباشد .\r\n( مسألهء 2813 ) اگر ميّت چيزى از مالش را به عنوان ثلث خود تعيين كند ، بايد همان را به عنوان ثلث جدا كنند و در محلّى كه مشخّص كرده صرف كنند . و اگر تعيين كردن آن را به وصى واگذار كرده ، پس از تعيين كردن آن به وسيلهء وصى ، همان شىء به عنوان ثلث مقرر مىشود و نيازى به اجازهء ورثه ندارد .\r\n( مسألهء 2814 ) اگر كسى وصيّت كند كه با ثلث اموالش تا مدّت مشخّصى تجارت كرده ، سود حاصله از آن را در امور خيريّه مصرف كنند . پيدا است كه اين وصيّت بر جدا كردن ثلث و كنار گذاشتن آن مبتنى مىباشد ، و اينكه نگفته چه كسى آن را جدا كند ، ظهور در اين دارد كه اين كار را بر عهدهء وصى نهاده است ، و همين مقدار براى جواز تصرّف و جدا كردن ثلث به وسيلهء وصى كفايت مىكند .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n( مسألهء 2815 ) اگر ميّت ثلث خود را مشخّص نكند و تعيين كردن آن را به وصى واگذار نكند ، و كيفيّت وصيّتش نيز بر جدا كردن آن مبتنى نباشد ، بلكه فقط محلّ مصرف آن را تعيين كند ، در اينجا ظاهر اين است كه نه وصى و نه ديگرى حق جدا كردن آن را ندارند ، بلكه به صورت مشاع در ضمن تركه ميماند ، پس اگر مقدار تركه به وسيلهء تجارت و توليد و غيره افزايش پيدا كرد ، ثلث نيز افزايش مييابد ، و اگر مقدار تركه در اثر تلف شدن و امثال آن كاهش پيدا كرد ، از مقدار ثلث نيز به همين نسبت كاسته مىشود .\r\n( مسألهء 2816 ) اگر چيزى را وصيّت كند كه در ميان چند نفر تقسيم كنند ، اين وصيّت حمل بر تساوى مىشود و آن مال در ميان آنها به صورت مساوى تقسيم مىشود .\r\n( مسألهء 2817 ) اگر چيزى را وصيّت كند كه در ميان عموها و دايى ها تقسيم كنند ، يك سوّم آن از آنِ دائى ها و دو سوّم آن از آنِ عموها مىباشد ، كه به صورت مساوى در ميان آنها تقسيم ميگردد .\r\n* * *\r\n\r\n","description":"","footnote":"","page_name":" 590 ","page_number":590},
  {"content":"\r\n\r\n\r\nفصل پنجم : احكام وصيّت\r\n( مسألهء 2818 ) وصيّت كننده تا زنده است ميتواند از وصيّت خود برگردد ، پس اگر از قسمتى از آن برگردد ، آن مقدار از وصيّت باطل مىشود .\r\n( مسألهء 2819 ) بازگشت وصيّت كننده از وصيّت خود با هر سخن و يا عملى كه بر آن دلالت كند ، محقق مىشود .\r\n( مسألهء 2820 ) انكار كردن وصيّت به معناى بازگشت از آن نمى باشد ، مگر اينكه اين عمل براى اعلام عدم رضايت به آن وصيّت از او سر زده باشد ، خواه وصيّت قبلى را فراموش كرده باشد يا نه .\r\n( مسألهء 2821 ) اگر به چيزى وصيّت كند ، سپس بر ضدّ آن وصيّت كند ، مثلًا نخست وصيّت كند كه چيزى را به زيد بدهند ، سپس وصيّت كند آن را به خالد بدهند ، اين وصيّت به معناى بازگشت از وصيّت اوّلى است و بايد به وصيّت دوّم عمل شود ، چه وصيّت اوّلى را فراموش كرده باشد يا نه .\r\n( مسألهء 2822 ) اگر ميّت چندين وصيّت كرده باشد كه در ميان آنها تضاد نيست ، ولى تزاحم است ، مثل اينكه به چيزهايى وصيّت كند كه مالى كه وصيّت در آن نافذ است به همهء آنها كفايت نكند ، اگر در ميان آنها چيز واجبى باشد ، آن مقدّم مىشود ، چه مالى باشد ، مانند حج ، و يا بدنى باشد ، مانند نماز .\r\n( مسألهء 2823 ) در فرض ياد شده تفاوت نمى كند كه به همهء آنها در يك زمان وصيّت كرده باشد ، يا در اوقات مختلف ، نيز فرق نمى كند كه به واجب جلوتر وصيّت كرده باشد يا نه .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\n( مسألهء 2824 ) مقدم داشتن واجب هنگامى است كه به جهت واجب بودنش بر آن وصيّت كرده باشد ، ولى اگر چنين تكليفى بر عهدهء او نباشد و صرفاً براى احتياط به آن وصيّت كرده باشد ، در اين صورت لزومى بر مقدّم داشتن آن نيست ، بلكه آن نيز همانند ديگر وصيّتهاى تبرّعى مىباشد .\r\n( مسألهء 2825 ) اگر ميّت به چيزهايى وصيّت كرده كه در ميان آنها تضادّ نيست ، ولى تزاحم هست ، يعنى مالى كه وصيّت در آن نافذ است به همهء آنها كفايت نمى كند ، پس اگر همهء آنها واجب يا همهء آنها غير واجب باشد ، در اينجا دو صورت است :\r\n1 ) اگر به همهء آنها در يك جلسه و با يك تعبير وصيّت كرده باشد ، مثلًا گفته باشد : آنچه نماز و روزه به گردن من هست ، آنها را از طرف من انجام دهيد ، و يا گفته باشد كه از طرف من هر يك از مشاهد ائمه ( عليهم السلام ) را ده بار زيارت كنيد ، در اينجا بر همهء آنها نقص وارد مىشود ، يعنى از هر يك به مقدارى كه مال كفايت كند انجام داده مىشود .\r\n2 ) اگر به آنها در جلسات مختلف وصيّت كند ، و يا در يك جلسه ولى با ترتيب وصيّت كند ، مثل اينكه اوّل بگويد : آنچه نماز بر گردن من هست انجام دهيد ، سپس بگويد آنچه روزه بر گردن من هست انجام دهيد . يا اوّل بگويد : دو بار از طرف من به زيارت اميرالمؤمنان ( عليه السلام ) برويد ، سپس بگويد دو بار نيز به زيارت امام حسين ( عليه السلام ) برويد . يا اوّل بگويد : 1000 دينار از طرف من صدقه بدهيد ، سپس بگويد : 1000 دينار به زيد بدهيد . در همهء اين موارد آنچه را كه اوّل گفته شده انجام داده مىشود ، سپس به مقدارى كه از پول باقى باشد به دوّمى پرداخته مىشود .\r\n( مسألهء 2826 ) اگر وصيّت كند كه يك سلسله واجبات مالى را از ثلث\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nاو انجام دهند ، اگر ثلث به آنها كفايت نكند ، بقيّه را از اصل تركه صرف ميكنند .\r\n( مسألهء 2827 ) اگر وصيّت كند كه ثلث او را در تعدادى از امور مالى واجب و تعدادى امور مستحبّى صرف كنند ، اگر ثلث او بر انجام دادن همه آنها كفايت نكند ، ثلث را بر آنها تقسيم ميكنند ، كمبود واجبات را از اصل تركه جبران ميكنند ، ولى كمبود مستحبّات جبران نمى شود ، مگر اينكه ورثه اجازه دهند .\r\n( مسألهء 2828 ) اگر به چيزهايى وصيّت كند كه در ميان آنها تضاد نباشد ولى مزاحمت باشد ، يعنى ثلث به آنها كفايت نكند ، اگر معلوم شود كه برخى از آنها از ثلث نمى باشند ، نقص فقط بر آن وارد مىشود ، اگرچه آن را جلوتر گفته باشد ، مثلًا بگويد به پسر كوچكم هزار دينار بدهيد ، و ثلث مرا كه 10000 دينار مىشود به مستمندان بدهيد ، در اينجا نقص بر 1000 دينار وارد مىشود ، مگر اينكه ورثه اجازه دهند .\r\n( مسألهء 2829 ) اگر ظهور وصيّت در اين باشد كه برخى از وصيّتهايش از اصل تركه خارج شود ، مثلًا بگويد 100 دينار به زيد بدهيد و ثلث تركه را به فقرا بدهيد ، باز هم از ثلث حساب مىشود و بيشتر از ثلث نياز به اجازهء ورثه دارد .\r\n( مسألهء 2830 ) اگر بگويد 100 دينار به زيد بدهيد ، اما در مورد ثلث محل مصرف آن را بيان خواهم كرد و پيش از آن فوت كند ، وصيّت در مورد آن 100 دينار نافذ است ، به شرط اينكه از ثلث بيشتر نباشد .\r\n( مسألهء 2831 ) اگر ميّت به چيزى وصيّت كند و مالى كه وصيّتش در آن نافذ است به انجام آن كافى نباشد ، در اينجا دو صورت است :\r\n1 ) اگر مورد وصيّت قابليّت تبعيض و تقسيم داشته باشد ، بايد به آن مقدار كه مال وافى باشد ، بسنده شود ، مثل اينكه وصيّت كند كه 1000 دينار به\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nمستمندان داده شود ، و ثلث او 500 دينار باشد ، به مقدار موجود بسنده مىشود .\r\n2 ) اگر مورد وصيّت قابل تقسيم نباشد ، مثل اينكه وصيّت كند كه از سوى او حج آورده شود و مال به آن كفايت نكند ، حتّى به حج ميقاتى ، در اين صورت آن را در راههاى خير صرف ميكنند .\r\n( مسألهء 2832 ) در مسألهء ياد شده فرق نمى كند كه از اوّل كم بوده باشد ، يا بعداً در اثر تلف شدن ، يا مزاحمت با ديگر وصيّتها كاهش پيدا كند .\r\n( مسألهء 2833 ) اگر وصيّت كند كه ثلث او را در كار نامشروع صرف كنند وصيّتش نافذ نيست ، ولى از ريشه باطل نمى شود كه مال به ورثه تعلّق پيدا كند ، بلكه بايد وصى ، يا هر كس كه تنفيذ وصايا را بر عهده گرفته ، آنها را در راه خير هزينه كند .\r\n* * *\r\n\r\n","description":"","footnote":"","page_name":" 594 ","page_number":594},
  {"content":"\r\n\r\n\r\nفصل ششم : راه ثبوت وصيّت\r\n( مسألهء 2834 ) اگر اصل وصيّت مورد ترديد باشد و دليلى بر وجود آن نباشد ، بنا بر عدم آن گذاشته مىشود ، ولى اگر وصيّت حتمى باشد ، امّا اينكه آيا از آن عدول كرده يا نه ؟ مورد شك و ترديد باشد ، و دليلى بر عدول نباشد ، بنا بر عدم آن گذاشته مىشود .\r\n( مسألهء 2835 ) وصيّت خواه تمليكى يا پيمانى باشد ، به چند راه ثابت مىشود :\r\n1 ) اطلاع حتمى\r\n2 ) اعتراف وصيّت كننده\r\n3 ) گواهى دو شاهد عادل\r\n4 ) اعتراف ورثه ، اگرچه عادل نباشند .\r\n( مسألهء 2836 ) وصيّت به مال با اعتراف ورثه ثابت مىشود ، ولى وصيّت مربوط به سرپرستى اطفال با اعتراف خود آنها ثابت نمى شود .\r\n( مسألهء 2837 ) وصيّت تمليكى با گواهى يك مرد عادل و دو زن عادل نيز ثابت مىشود .\r\n( مسألهء 2838 ) وصيّت تمليكى با گواهى فقط يك مرد ، يا فقط دو زن نيز با ضميمهء سوگند صاحب حق در نزد حاكم شرع ، ثابت مىشود .\r\n( مسألهء 2839 ) وصيّت تمليكى با گواهى دادن چهار زن عادل ، سه چهارم آن با گواهى سه زن عادل ، نصف آن با گواهى دو زن عادل و يك چهارم آن با گواهى يك زن عادل نيز ثابت مىشود .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\n( مسألهء 2840 ) وصيّت عهدى نيز اگر قابل تقسيم باشد ، همانند مسألهء ياد شده است .\r\n( مسألهء 2841 ) سرپرستى اطفال خردسال ، به شكلهاى ياد شده قابل اثبات نيست .\r\n( مسألهء 2842 ) بازگشت از وصيّت نيز با راههاى زير ثابت مىشود :\r\n1 ) آگاهى قطعى\r\n2 ) اعتراف وصيّت كننده\r\n3 ) گواهى دو شاهد عادل\r\n( مسألهء 2843 ) بازگشت از وصيّت قبلى با گواهى شاهدان عادل بر وصيّت بعدى نيز ثابت مىشود .\r\n( مسألهء 2844 ) با اعتراف ورثه يا برخى از آنها بر وصيّت بعدى ، اگر عادل نباشند ، بازگشت از وصيّت قبلى ثابت نمى شود .\r\n( مسألهء 2845 ) اگر ميّت مالى را به كسى داده باشد كه پس از مرگش در راه معيّنى مصرف كند ، او بايد آن مال را در آن مورد تعيين شده هزينه كند ، به شرط اينكه با يكى از راههاى زير صحّت وصيّت را احتمال بدهد :\r\n1 ) احتمال بدهد كه كمتر از مقدار ثلث باشد .\r\n2 ) احتمال بدهد كه از واجبات مالى باشد .\r\n3 ) احتمال بدهد كه آن مال متعلّق به آن ميّت نباشد ، بلكه مالى باشد كه براى مورد ياد شده تعلّق داشته است .\r\n( مسألهء 2846 ) در مسألهء ياد شده ، اگر انسان بداند كه وصيّت مزبور صحيح نيست ، اگر احتمال بدهد كه آن مال از آنِ ميّت باشد ، بايد به ورثهء او رجوع كند . ولى اگر بداند كه مال او نبوده ، حكم مجهول المالك را پيدا مىكند .\r\n* * *\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n\r\nبخش پايانى : تصرفات منجّز\r\n( مسألهء 2847 ) انسان تا زنده است ميتواند هر گونه تصرّف قطعى در اموال خود انجام بدهد ، مثلًا چيزى را به كسى به صورت مجانى ببخشد ، يا ذمّهء بدهكارى را برى نمايد ، يا معاملهاى را بر اساس بذل و بخشش انجام دهد ، چه اين كار به ضرر ورثه باشد يا نه ؟\r\n( مسألهء 2848 ) در مسألهء ياد شده فرق نمى كند كه در حال صحّت كامل باشد ، يا در بستر بيمارى ، حتى بستر مرگ باشد .\r\n( مسألهء 2849 ) در تصرفات قطعى ثبت كردن در دفتر اسناد رسمى كفايت نمى كند ، بلكه بايد تمليك با همهء شرايط آن تحقق پيدا كند ، به طورى كه اگر كسى كه جنس به او تمليك شده در آن تصرّف كند و دست مالك قبلى را از آن كوتاه كند ، به او ظلم نكرده باشد . خواه آن را به طور رايگان به او داده باشد ، يا در مقابل چيزى به او تمليك كرده باشد .\r\n( مسألهء 2850 ) اگر معلوم نباشد كه ثبت كردن در دفتر اسناد رسمى از آثار تمليك شرعى است ، يا مقارن با آن است و يا يك تمليك صورى و ظاهرى است ، ظاهر اين است كه پس از ثبت در دفتر اسناد بايد بنا را بر تحقّق تمليك حقيقى بگذارند ، ولى حكم واقعى تابع حصول تمليك حقيقى بين خود و خداوند متعال مىباشد .\r\n( مسألهء 2851 ) اگر معلوم باشد كه به هنگام امضا كردن دفتر اسناد رسمى تمليك حقيقى در بين نبوده ، ولى احتمال بدهد كه بعد تمليك كرده باشد ، در اينجا بايد بنا را بر عدم تمليك بگذارد تا هنگامى كه شرعاً ثابت نشده باشد .\r\n( مسألهء 2852 ) اگر كسى اقرار كند كه فلان مبلغ به فلان شخص\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nمديون است ، اين اعتراف در حال حيات او نافذ است و آن شخص حق دارد كه طلب خود را مطالبه نمايد .\r\n( مسألهء 2853 ) اگر شخصى اقرار كند كه فلان مال از آنِ فلانى است ، اين اعتراف نيز در حال حياتش نافذ است ، چه آن شخص ورثهء او باشد يا شخص بيگانهاى باشد .\r\n( مسألهء 2854 ) اگر كسى در حال احتضار در مورد وارث خود به چيزى اقرار كند ، و بگويد كه اين مال از آنِ اوست ، اگر شخص محتضر مورد اعتماد و درستكار باشد ، اين اقرار در مورد آن وارث نافذ است ، ولى اگر درستكار نباشد ، فقط به مقدار ثلث تركهاش نافذ مىشود ، و در عين حال بر ديگر وصيتهايش مقدم مىباشد .\r\n( مسألهء 2855 ) اگر كسى در حال سلامت مزاج به چيزى اعتراف كند ، مثلًا بگويد : اين خانه از آن فلان پسرم مىباشد ، آنگاه به صورت ناگهانى مرگ به سراغش بيايد ، در اينجا اقرارش مطلقاً نافذ است اگرچه امين و درستكار نباشد .\r\n( مسألهء 2856 ) انسان دو نوع تصرف را ميتواند به مرگش مشروط كند :\r\n1 ) وصيّت\r\n2 ) عتق ، يعنى آزاد شدن بنده ، كه آن را تدبير گويند .\r\n( مسألهء 2857 ) به جز وصيّت و عتق ، هيچ تصرف ديگرى ، چون : وقف ، صدقه ، برىء الذمّه كردن بدهكار و امثال آنها را نمى توان به مرگ خود مشروط ساخت .\r\n( مسألهء 2858 ) همهء اين تصرفات يا بايد منجّز باشد ، يعنى در حال حياتش نافذ و عملى شود ، و يا به صورت وصيّت پيمانى باشد ، كه در اين صورت بر اساس شرايط وصيّت صحيح مىشود .\r\n\r\n","description":"","footnote":"","page_name":" 598 ","page_number":598},
  {"content":"\r\n\r\n( مسألهء 2859 ) اگر يكى از اينها را مشروط نمايد ، مثلًا بگويد : اين خانه پس از مرگ من وقف باشد ، باطل است ، حتى در حدّ ثلث نيز نافذ نمى باشد .\r\n( مسألهء 2860 ) اگر كسى بگويد : فلان بدهكار پس از مرگ من برىء الذمّه شود ، و منظورش اين باشد كه ورثه او را برىء الذمّه نمايند ، و آنها نيز برىء الذمّه نمودند ، نافذ مىشود . ولى اگر منظورش اين باشد كه من او را پس از مرگم برىء الذمّه ميكنم ، شما فقط كار مرا امضا كنيد ، و آنها امضا كردند ، به اين امضا ترتيب اثر داده نمى شود .\r\n( مسألهء 2861 ) اگر بدهكار بدهى خود را پرداخت نمايد ، آن گاه ورثه او را برىء الذمّه كنند ، باز هم اثرى نخواهد داشت ، زيرا ذمّهاش مشغول نيست ، تا آن را ابراء كنند .\r\n* * *\r\n\r\n","description":"","footnote":"","page_name":" 599 ","page_number":599},
  {"content":"\r\n . \r\n","description":"","footnote":"","page_name":" 600 ","page_number":600},
  {"content":"\r\n\r\n\r\nاحكام ازدواج\r\nپيوند زناشوئى ، پيوندى شريف و مقدّس است كه خداوند منّان آن را از روى رحمت بر بندگانش مقرّر فرموده ، تا به اين وسيله بقاى نوع بشر تضمين گردد ، غريزه هاى به وديعت نهاده شده در نهاد انسان تعديل شود ، دامن عفّت و گوهر پاكياش محفوظ بماند ، در آغوش گرم خانواده از خطر وحشت و تنهائى رهائى يافته ، رشته زندگياش سامان پذيرد . چنان كه خداوند منّان ميفرمايد :\r\n[ وَاللّهُ جَعَلَ لَكُم مِّنْ أَنفُسِكُمْ أَزْوَاجاً وَجَعَلَ لَكُم مِّنْ أَزْوَاجِكُم بَنِينَ وَحَفَدَةً وَرَزَقَكُم مِّنَ الطَّيِّبَاتِ أَفَبِالْبَاطِلِ يُؤْمِنُونَ وَبِنِعْمَتِ اللّهِ هُمْ يَكْفُرُونَ 
  ] « 1 » :\r\n« خداوند براى شما از جنس خود همسرانى قرار داد ، و از همسرانتان براى شما فرزندان و نوه هايى پديد آورد ، و از پاكيزه ها براى شما روزى داد . آيا به باطل ايمان ميآورند و به نعمت خدا كافر ميشوند ؟ » .\r\nو در سورهء ديگر ميفرمايد :\r\n[ وَمِنْ آيَاتِهِ أَنْ خَلَقَ لَكُم مِّنْ أَنفُسِكُمْ أَزْوَاجاً لِّتَسْكُنُوا إِلَيْهَا وَجَعَلَ بَيْنَكُم مَّوَدَّةً وَرَحْمَةً إِنَّ فِي ذَلِكَ لَآيَاتٍ لِّقَوْمٍ يَتَفَكَّرُونَ 
  ] « 2 » :\r\n\r\n\r\n","description":"","footnote":"\r\n( 1 ) سورهء نحل ( 16 ) ، آيه 72 .\r\n( 2 ) سورهء روم ( 30 ) ، آيه 21 .\r\n","page_name":" 601 ","page_number":601},
  {"content":"\r\n\r\n« و از نشانه هاى او اينست كه همسرانى از جنس خودتان براى شما آفريد ، تا به سوى آنها آرامش پيدا كنيد ، و در ميانتان مودّت و رحمت قرار داد . در اين ، نشانه هايى است براى آنان كه انديشهء خود را به كار مياندازند » .\r\nدر احاديث فراوانى بر فضيلت ، اهمّيت و استحباب ازدواج تأكيد شده و از ترك آن به شدّت نهى شده و مكروه است ، و اينك ترجمهء چند حديث از رسول اكرم ( صلى الله عليه وآله ) تقديم ميگردد :\r\n1 ) كسى كه ازدواج مىكند ، نيمى از دين و ايمانش به اين وسيله محفوظ مىباشد ، در مورد نيم ديگر بايد تقوا پيشه كند .\r\n2 ) در اسلام بنيادى تأسيس نشده كه در نزد خداوند از بنياد ازدواج محبوبتر باشد .\r\n3 ) كسى كه دوست دارد بر فطرت و آيين من گام بردارد ، بايد از سنّت من پيروى كند ، يكى از سنّتهاى من ازدواج است .\r\n4 ) هر كس بخواهد خدا را پاك و پاكيزه ملاقات كند ، در حالى كه همسرى براى خود برگزيده او را ملاقات نمايد .\r\n5 ) دو ركعت نمازى كه شخص ازدواج كرده به جاى آورد ، بهتر از فرد مجّردى است كه شبها را با عبادت سپرى كند و روزها را روزه بگيرد .\r\n6 ) پليدترين مردگان شما ، مردههاى بى همسر ميباشند .\r\nامام باقر ( عليه السلام ) نيز در اين رابطه ميفرمايد :\r\n7 ) هيچ بندهاى در دنيا سودى به دست نياورده كه براى او بهتر باشد از همسر شايستهاى كه هر وقت او را ببيند شادمان گردد و چون از او دور باشد ، دامن عفّتش را پاكيزه دارد و از اموال شوهرش محافظت نمايد .\r\nروايات صادره از پيشوايان معصوم ( عليهم السلام ) در مورد ترغيب و تشويق به\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nازدواج و نهى از تجرّد بيرون از شمار است .\r\nدر برخى از اين روايات آمده است كه هر كس براى ترس از فقر و تنگدستى از تشكيل خانواده سر باز زند ، به خداوند متعال سوءظن پيدا كرده است .\r\nو در برخى ديگر آمده است كه ازدواج يكى از عوامل جلب روزى مىباشد ، و رزق و روزى همراه با همسر و اولاد است .\r\nشايسته است كه افراد با ايمان براى ساده كردن زمينهء ازدواج تلاش كنند ، شرايط آن را آسان نمايند ، هزينه هاى آن را كاهش دهند ، براى اقامهء سنّت پيامبر و ريشه كن ساختن فتنه و فساد ، از بذل هر گونه كمك و مساعدت دريغ نورزند .\r\nكسى كه از ازدواج ناتوان است بايد تقوا پيشه كند ، دامن عفّتش را آلوده نكند ، خود را از فتنه و گناه دور بدارد ، از حيله هاى شيطان بر حذر باشد ، از نيرنگهاى نفس ، كه همواره انسان را به سوى زشتى ها سوق ميدهد ، غافل نباشد ، خود را با زيور فضايل و پاكدامنى آراسته نمايد ، از قرار گرفتن در پرتگاه پليدى و ناپاكى بر حذر باشد و توصى ههاى خداوند منّان را آويزهء گوش خود قرار دهد كه ميفرمايد :\r\n[ وَلْيَسْتَعفِفِ الَّذينَ لايَجِدُونَ نِكاحاً حَتّى يُغْنِيَهُمُ اللهُ مِنْ فَضْلِهِ 
  ] « 1 » :\r\n« كسانى كه امكاناتى براى ازدواج نمى يابند ، بايد پاكدامنى را پيشه كنند ، تا خداوند از فضل خود آنان را بى نياز كند » .\r\nپيشوايان دين به افراد مجرّد توصيه فرمودهاند ، در ايّام تجرّد با روزه گرفتن و بلند نگه داشتن موهاى خويش بر مشكلات تجرّد فائق آيند ، كه\r\n\r\n\r\n","description":"","footnote":"\r\n( 1 ) سورهء نور ( 24 ) ، آيه 33 .\r\n","page_name":" 603 ","page_number":603},
  {"content":"\r\n\r\nاين دو عمل از شدّت نياز به ازدواج ميكاهد .\r\nاز خداوند منّان ميخواهيم كه جوانان با ايمان را در اين آزمايش سخت يارى نمايد ، دامن عفّتشان را پاكيزه دارد ، بر ايمان و تسليم آنان بيفزايد ، چنان كه خود ميفرمايد :\r\n[ وَ مَنْ يَتَّقِ اللهَ يَجْعَلْ لَهُ مَخْرَجاً * وَ يَرْزُقْهُ مِنْ حَيْثُ لايَحْتَسِبُ ، وَ مَنْ يَتَوَكَّلْ عَلَى اللهِ فَهُوَ حَسْبُهُ ، انَّ اللهَ بالِغُ أمْرِهِ ، قَدْ جَعَلَ اللهُ لِكُلِّ شَيْءٍ قَدْراً 
  ] « 1 » « كسى كه تقواى الهى را پيشه كند ، خداوند راه نجاتى براى او فراهم آورد . و او را از جايى كه گمان ندارد روزى ميدهد . و هر كس بر خدا توكّل كند ، خداوند كفايت امرش را مىكند و فرمانش را به پايان مىرساند ، كه خدا براى هر چيزى اندازهاى قرار داده است » .\r\nشايسته است در اينجا به عنوان ديباچهء سخن ، پيرامون احكام ارتباط پسر و دختر و روابط پسر با پسر و دختر با دختر ، با قطع نظر از ازدواج گفتگو نماييم ، آنگاه احكام ازدواج ، آداب ، اركان ، اقسام و شرايط آن را در ضمن چندين فصل بيان كنيم .\r\n* * * \r\nآغاز سخن در روابط مرد و زن با جنس موافق و مخالف\r\n( مسألهء 2862 ) براى مرد و زن ، به جز در موارد زن و شوهر و مالك و كنيز ، هرگونه كامجوئى و لذّت طلبى ، از جنس مخالف و موافق ، بلكه حتّى مانند حيوانات و مجسّمه ، حرام مىباشد ، چه اين كامجوئى به وسيلهء\r\n\r\n\r\n","description":"","footnote":"\r\n( 1 ) سورهء طلاق ( 65 ) ، آيه 3 .\r\n","page_name":" 604 ","page_number":604},
  {"content":"\r\n\r\nدست ، بوسيدن ، نگاه يا شنيدن صدا باشد .\r\n( مسألهء 2863 ) بر مرد و زن حرام است كه به وسيلهء دست زدن به عضو تناسلى خود كامجوئى بكند ، اگرچه به مرحلهء بيرون آمدن منى منجر نشود .\r\n( مسألهء 2864 ) بنابر احتياط واجب ، نگاه كردن به عضو تناسلى خود به قصد كامجوئى جايز نيست .\r\n( مسألهء 2865 ) دست زدن و بازى كردن با عضو تناسلى به قصد زمينه سازى براى كامجوئى از همسر خود مانعى ندارد ، به شرط اينكه به مرحلهء خروج منى نرسد .\r\n( مسألهء 2866 ) زن ميتواند دستها و صورت خود را از مرد محرم و نامحرم نپوشد ، ولى بايد موى سر و ديگر اندام بدنش را از نامحرم بپوشاند ، حتّى پاهايش را بنابر احتياط واجب .\r\n( مسألهء 2867 ) زنى كه در ازدواج و زناشوئى به او رغبت نمى شود ، ميتواند سر و بازوهايش را باز گذارد ، اگرچه بهتر است آنها را بپوشاند .\r\n( مسألهء 2868 ) زن از كار افتاده نمى تواند عضوى را كه باز ميگذارد ، زينت كند ، مگر در حدّ سرمه كشيدن و انگشتر و النگو در دست كردن باشد .\r\n( مسألهء 2869 ) براى زن از كار افتاده ، پوشيدن لباسهاى تزيينى ، كه ظاهر آنها به وسيلهء نوع رنگ ، حاشيه ، برش و دوخت تزيين شده ، جايز ولى مكروه است .\r\n( مسألهء 2870 ) بنابر احتياط واجب زن از كار افتاده نبايد عطرى بزند كه بوى آن به نامحرم برسد ، و نبايد از لباسهاى شهوت برانگيز استفاده كند .\r\n( مسألهء 2871 ) براى زن واجب نيست از بچهء غير مميّز و يا مرد ابله\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nكه به جهت كمبود فهم نسبت به زنها كششى ندارد ، خود را بپوشاند .\r\n( مسألهء 2872 ) بنابر احتياط واجب زنها بايد از مرد نامحرمى كه به جهت بيمارى يا كهولت سن به زنها رغبت ندارد ، خود را بپوشانند .\r\n( مسألهء 2873 ) زن ميتواند به جز عورت ، ديگر قسمت بدنش را از محرم نپوشاند ، مگر اينكه موجب فتنه و شهوت برانگيز باشد ، كه در اين صورت بنابر احتياط واجب بايد بپوشاند .\r\n( مسألهء 2874 ) مرد ميتواند بدون شهوت به جز عورت به همهء اعضاى بدن محارم خود نگاه كند .\r\n( مسألهء 2875 ) افرادى كه بر يك زن محرم هستند ، عبارتند از :\r\n1 ) پدر ، پدرِ پدر ، پدرِ مادر ، و نياهاى پدر و مادر ، هر چه بالا روند .\r\n2 ) پسر ، پسرِ پسر ، پسرِ دختر و نواده هاى آنها ، هر چه پايين بروند .\r\n3 ) برادران .\r\n4 ) برادر زادگان ، هر چه پايين بروند .\r\n5 ) خواهر زادگان ، هر چه پايين بروند .\r\n6 ) عموها ، عموهاى پدر و مادر و جدّ و جدّه ، هر چه بالا روند .\r\n7 ) دايى ها ، دايى هاى پدر و مادر و جدّ و جدّه ، هر چه بالا روند .\r\n8 ) فرزندان و نوادگان شوهرش ، اگرچه پيش از انجام مراسم زناشويى از او جدا شده باشد .\r\n9 ) پدران و نياكان شوهرش ، اگرچه پيش از عروسى از او جدا شده باشد .\r\n10 ) داماد ، و داماد فرزندان ، هر چه پايين بروند ، اگرچه پيش از عروسى جدا شده باشند .\r\n11 ) ناپدرى ، يعنى شوهر مادر و شوهر مادر بزرگ ، به شرط اينكه\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nمراسم زناشويى انجام شده باشد .\r\n( مسألهء 2876 ) در محرم بودن ناپدرى ، فرق نمى كند كه پيش از پدر اين فرد با مادرش ازدواج كرده باشد ، يا بعد از پدر او ، فقط شرط است كه با مادر او آميزش كرده باشد . ولى اگر قبل از آميزش از او جدا شده باشد به دختر او محرم نمى شود .\r\n( مسألهء 2877 ) يازده مورد محرم كه در مسألهء پيشين بيان كرديم ، عيناً در مورد خويشاوندان شيرى نيز جارى مىشود ، يعنى براى يك زن : پدران شيرى ، برادران شيرى ، فرزندان شيرى ، عموها و دايى هاى شيرى ، برادر زادگان و خواهر زادگان شيرى ، دامادها و ناپدريهاى شيرى نيز ، به شرحى كه در جاى خود بيان خواهد شد ، محرم ميباشند .\r\n( مسألهء 2878 ) كنيزان با شرايطى كه در كتب فقهى بيان شده به مالك خود محرم ميباشند . ولى چون در زمان ما مورد ابتلا نيست ، از تفصيل احكام آنها خوددارى گرديد .\r\n( مسألهء 2879 ) در موارد يازده گانه زن ميتواند به جز عورت ديگر اندامهاى خود را از افراد ياد شده ( در مسألهء 2875 ) نپوشاند ، و آنها مىتوانند بدون قصد ريبه به سر و صورت و بدن او نگاه كنند .\r\n( مسألهء 2880 ) خواهر زن براى شوهر خواهر ، تا مدّتى كه خواهرش همسر اوست حرام است ، ولى محرم نمى باشد ، يعنى نمى تواند به بدن و موى سرش نگاه كند و بر او واجب است خود را از شوهر خواهرش بپوشاند .\r\n( مسألهء 2881 ) به جز موارد يازدهگانه ، هر زن ديگرى كه براى انسان حرام ابدى باشد مانند زنى كه نُه بار او را طلاق داده ، براى او محرم نمى باشد يعنى بايد خودش را از او بپوشاند ، اگرچه هرگز نمى تواند با او\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nازدواج نمايد .\r\n( مسألهء 2882 ) نگاه كردن به موى سر و بدن زن نامحرم جايز نيست مگر اينكه بى حجاب باشد ، به طورى كه هر چه او را از بى حجابى نهى كنند ، به جهت سهلانگارى يا سركشى و يا به خيال اينكه مانعى ندارد ، گوش ندهد .\r\n( مسألهء 2883 ) زنى كه بى حجاب نيست ولى به جهت غفلت از وجود نامحرم خودش را نپوشانيده ، نگاه كردن به او حرام است ، حتّى اگر كافر هم باشد ، بنابر احتياط واجب .\r\n( مسألهء 2884 ) نگاه زن به مرد نامحرم جايز است ، ولى بنابر احتياط واجب نبايد به سوى او خيره شود و ديدگانش را از او پر كند .\r\n( مسألهء 2885 ) زن و مرد نامحرم نمى توانند جزئى از بدن يكديگر را لمس كنند ، اگرچه نگاه به آن عضو جايز باشد ، مثلًا حق مصافحه با يكديگر را ندارند ، اگرچه در برخى از مناطق جزء آداب معاشرت به شمار آمده باشد .\r\n( مسألهء 2886 ) در مناطقى كه دست ندادن مرد و زن ، دور از ادب و اخلاق به شمار آيد ، باز هم مصافحه كردن مرد و زن نامحرم جايز نيست ، و پيروى كردن از شيوهء آنان زير پا نهادن تعاليم دين و لگدمال كردن ارزشهاى معنوى و سقوط در منجلاب تقليد كوركورانه از جهان كفر مىباشد .\r\n( مسألهء 2887 ) هر فرد با ايمان بايد به ارزشهاى والاى اسلام پاى بند باشد و با افتخار و سربلندى به تعاليم دينى ارج نهاده ، عظمت و شخصيّت خودش را براى همگان آشكار سازد ، كه سهلانگارى نشان بى شخصيّتى مىباشد .\r\n( مسألهء 2888 ) اگر مرد ناگزير شود كه به جهت درمان و امثال آن\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nبه بدن زن نامحرم نگاه كند ، در صورت امكان به ديدن عكس او در آينه بسنده كند ، در غير اين صورت بايد به مقدار اضطرار از نظر زمان و محل نگاه اكتفا كند .\r\n( مسألهء 2889 ) اگر دكتر مجبور باشد بدن زن نامحرم را لمس كند ، او نيز بايد به همان مقدار ضرورت اكتفا نمايد .\r\n( مسألهء 2890 ) اختلاط خانوادگى ، و زندگى اعضاى يك خانواده در يك ساختمان ، موجب نمى شود كه نگاه كردن افراد نامحرم به يكديگر جايز شود ، و آنچه در اين زمان رايج شده كه خويشاوندانى چون پسر عمو و دختر عمو ، پسر دايى و دختر عمه ، زن و شوهر خواهر ، مرد و خواهر زن ، نسبت به يكديگر مسامحه ميكنند ، هيچ مجوّز شرعى ندارد ، تأسّف بار اينكه در برخى از خانواده هاى متديّن نيز چنين سهلانگارى ها مشاهده مىشود .\r\n( مسألهء 2891 ) دردناكتر اينكه در مراسم عروسى و امثال آن غيرت و حميّت فراموش مىشود و جوانانى كه در اوج شهوت هستند به سالنهايى كه زنان آرايش كرده با لباسهاى شهوت برانگيز حضور دارند ، رفت و آمد ميكنند ، كه اين رفتارها به دور از غيرت و جوانمردى ، زير پا نهادن ارزشهاى الهى ، لگدمال كردن تعاليم مذهبى ، تجاوز به حريم دين ، كفران نعمت ، طغيان و سركشى ، و غوطهور شدن در گناه و معصيت مىباشد .\r\n( مسألهء 2892 ) مراسم عروسى يكى از مظاهر الطاف الهى است كه شايسته است خانواده هاى داماد و عروس هر لحظه به ياد خدا باشند ، از الطاف بيكران خدا سپاسگذار باشد ، از كفران نعمت به شدّت پرهيز كنند ، مرزهاى دين را شديداً رعايت نمايد ، از موجبات غضب خدا بر حذر باشند و عوامل جلب عنايت حضرت احديّت را مورد عنايت قرار دهند . چنان كه\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nدر قرآن كريم آمده :\r\n[ لَئِنْ شَكَرْتُمْ لَا زيدَنَّكُمْ وَ لَئِنْ كَفَرْتُمْ انَّ عَذابي لَشَديدٌ 
  ] ( 21 )\r\n« اگر سپاسگذار باشيد نعمتهاى خود را براى شما افزون خواهم نمود ، و اگر كفران بورزيد ، عذاب من بسيار شديد است » .\r\n( مسألهء 2893 ) جايز است مرد صداى زن نامحرم را بشنود و زن ميتواند صداى مرد نامحرم را بشنود ، به شرط اينكه لذّت جنسى در ميان نباشد .\r\n( مسألهء 2894 ) اختلاط مردان و زنان نامحرم مكروه است ، چنان كه سرور بانوان جهان ، حضرت فاطمه  B  فرمود :\r\n« براى زنان بهتر آنست كه مردان را نبينند و مردان نيز آنها را نبينند » .\r\n( مسألهء 2895 ) اگر اختلاط زن و مرد موجب فتنه و فساد باشد ، حرام است ، به ويژه در مواردى كه بر روابط تنگاتنگ پايه گذارى شود .\r\n* * *\r\n\r\n","description":"","footnote":"","page_name":" 610 ","page_number":610},
  {"content":"\r\n\r\n\r\nفصل اوّل : آداب و سنن ازدواج\r\n( مسألهء 2896 ) مستحب است انسان هنگامى كه تصميم بر ازدواج گرفت ، دو ركعت نماز بخواند و عرضه بدارد :\r\n« اللّهمّ انّى اريد أن أتزوّج ، اللّهمّ فقدّر لى مِنَ النّساء أعفّهن فرجاً و أحفظهنّ لى فى نفسها و فى مالى ، و أوسعهنّ رزقاً و أعظمهنّ بركةً ، و قدّر لى منها ولداً طيّباً تجعله خلفاً صالحاً فى حياتى و بعد موتى » .\r\n( مسألهء 2897 ) مرد ميتواند به زنى كه قصد ازدواج با او را دارد ، نگاه كند ، ولى بنابر احتياط واجب به همان مقدارى كه متعارف است كه به هنگام پوشيدن لباس خانگى باز باشد ؛ نگاه كند ، مانند بازوها ، پاها ، سر و قسمتى از سينه ، نه قسمتهاى ديگر كه معمولًا پوشيده مىباشد .\r\n( مسألهء 2898 ) در مسألهء ياد شده اگر لباس زن نازك و بدن نما باشد مانعى ندارد ، ولى در هر حال بايد به مقدارى كه وضع جسمانى او معلوم شود بسنده شود و از آن حدّ تجاوز نشود .\r\n( مسألهء 2899 ) انتخاب همسر به جهت مال و يا جمال او كراهت دارد ، چنان كه رسول اكرم ( صلى الله عليه وآله ) فرمود : « هر كس با زنى به جهت مالش ازدواج كند ، خداوند او را به همان واگذارد ، و اگر به جهت جمالش با او ازدواج كند ، با چيزى كه دوست ندارد مواجه شود ، ولى اگر به جهت دينش با او ازدواج كند ، خداوند همه آنها را براى او گرد آورد » .\r\n( مسألهء 2900 ) ازدواج كردن با زن زيبايى كه ريشه ندارد مكروه است ،\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nرسول اكرم ( صلى الله عليه وآله ) چنين زنى را به گياه روييده در مزبله تشبيه فرموده است .\r\n( مسألهء 2901 ) ازدواج با زن احمق كراهت دارد ، و در حديث آمده است كه ممكن است از مرد ابله فرزند شايستهاى به دنيا بيايد ، ولى از زن ابله هرگز فرزند شايسته پديدار نمى شود .\r\n( مسألهء 2902 ) اسلام بر كنار گذاشتن امتيازات نژادى تأكيد كرده ، و زن مؤمن را همسنگ مرد مؤمن شمرده است .\r\n( مسألهء 2903 ) شايسته است هنگام ازدواج به دين ، اخلاق ، عفّت و امانت دقّت شود ، چنان كه در روايات فراوان از پيشوايان معصوم ( عليهم السلام ) آمده است « اگر خواستگارى كه دين و اخلاقش را ميپسنديد به سراغ شما بيايد ، به او تزويج كنيد ، و گرنه فتنه و فساد بزرگى در زمين پديدار مىشود » .\r\n( مسألهء 2904 ) رد كردن خواستگار متدين و خوش اخلاق ، شايسته نيست ، به ويژه اگر امكاناتى هم داشته باشد كه بتواند زندگى خود و همسرش را تأمين كند .\r\n( مسألهء 2905 ) آنچه در برخى از قبايل مرسوم شده كه دخترشان را به ديگر قبيله ها تزويج نمى كنند و نژاد خود را برتر و بزرگتر از هر نژاد ديگر ميپندارند ، و يا دخترانشان را در شأن طبقه خاصّى ميدانند ، در خدمت شيطان و پيرو افكار جاهلى ميباشند .\r\n( مسألهء 2906 ) انحصارى كردن حق ازدواج ، ظلم به زنان و محروم كردن آنان از مهم ترين حقشان مىباشد ، كه اگر شكيبايى پيشه كنند مورد ستم قرار ميگيرند و كسى به دادخواهى آنها گوش نميدهد و اگر از سنّت قبيلگى خارج شوند ، مورد تهاجم ، سرزنش ، ننگ و عار اعضاى قبيله واقع ميشوند و عكسالعملهاى حادّى را به دنبال خواهد داشت . خداوند منّان\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nدر ردّ اين افكار ميفرمايد :\r\n[ أفَحُكْمَ الْجاهِلِيَّةِ يَبْغُونَ ، وَ مَنْ أحْسَنُ مِنَ اللهِ حُكْماً لِقَوْمٍ يُوقِنُونَ 
  ] « 1 » :\r\n« آيا داورى جاهليّت را جستجو ميكنند ؟ چه كسى از نظر داورى از خداوند بهتر است ، براى گروهى كه يقين داشته باشند ؟ » .\r\n( مسألهء 2907 ) آنچه در ميان بسيارى از خانواده ها مرسوم شده كه پس از آمدن خواستگار و پسنديدن آن ، موضوع را به استخاره موكول ميكنند ، ريشهء مذهبى ندارد ، و با روايات ياد شده سازگار نمى باشد .\r\n( مسألهء 2908 ) در ازدواج و در هر امر خيرى مناسب آن است كه از خدا طلب خير كنند ، يعنى از خدا بخواهد آنچه خير است آن را مقدّر و ميسّر كند ، و اگر اقدام كردن صلاح نباشد او را منصرف كند و از تحقق يافتن آن مانع شود . در مسألهء 1278 در اين رابطه سخن گفتيم .\r\n( مسألهء 2909 ) دختر دادن به شرابخوار ، بد اخلاق ، ناپاك و هر كسى كه به احكام دين پاى بند نباشد ، مكروه است . رسول اكرم ( صلى الله عليه وآله ) فرمود : « ازدواج قيد و بند است ، كسى كه دخترش را شوهر ميدهد ، نيك بينديشد كه نازدانهاش را به قيد و بند چه كسى در ميآورد » .\r\n( مسألهء 2910 ) مستحب است انسان در شوهر دادن دخترش تعجيل كند . امام صادق ( عليه السلام ) فرمود : « از سعادت انسان است كه دخترش در خانه او رِگل نشود » . و اگر در خانه او رگل شد ، ديگر تأخير در تزويج او كراهت دارد .\r\n( مسألهء 2911 ) براى زن و شوهر هرگونه كامجوئى از پيكر يكديگر جايز است ، از نگاه ، بوسه ، لمس و غير آنها ، و اگر به انزال منى نيز منتهى شود مانعى ندارد .\r\n\r\n\r\n","description":"","footnote":"\r\n( 1 ) سورهء مائده ( 5 ) ، آيه 50 .\r\n","page_name":" 613 ","page_number":613},
  {"content":"\r\n\r\n( مسألهء 2912 ) رابطهء جنسى از دبر همسر مكروه است و اگر راضى نباشد جايز نيست .\r\n( مسألهء 2913 ) در روابط زناشوئى بيرون ريختن منى مانعى ندارد ، البته اين رفتار نسبت به زن آزاده مكروه است ، مگر اينكه با او شرط كرده باشد ، بالخصوص اگر راضى نباشد ، به ويژه اگر انتظار حاملگى داشته باشد ، يا بچهاش را شير دهد ، مشروط بر اينكه زبان دراز ، تندخو و ترشرو نباشد .\r\n( مسألهء 2914 ) جلوگيرى از باردارى اگر موقّتى باشد ، مانعى ندارد ، ولى اگر به عقيم شدن يكى از طرفين ( زن يا شوهر ) باشد ، بنابر احتياط واجب فقط در موردى جايز است كه باردارى پياپى ضرر جسمى داشته باشد .\r\n( مسألهء 2915 ) اگر جلوگيرى از باردارى مستلزم آن باشد كه انسان عورتش را براى پزشك پديدار نمايد ، بايد اكتفا شود به موردى كه باردار شدن مستلزم حرج باشد و يا خود باردارى او را به مراجعه به دكتر نامحرم و كشف عورت براى او ناگزير سازد .\r\n( مسألهء 2916 ) منظور از جلوگيرى در مسائل پيشين آن است كه انسان كارى كند كه نطفه منعقد نشود ، امّا پس از آنكه نطفه منعقد شد ، به هيچ وجه ساقط كردن آن جايز نيست ، اگرچه مدّت بسيار كوتاه باشد .\r\n( مسألهء 2917 ) ناقص الخلقه بودن جنين ، بيمارى مادر ، در مشقت بودن مادر ، مشكلات اقتصادى و امثال آنها مجوّز سقط جنين نمى شود .\r\nخداوند منّان در قرآن كريم ميفرمايد :\r\n[ وَ لاتَقْتُلُوا أوْلادَكُمْ خَشْيَةَ إمْلاقٍ ، نَحْنُ نَرْزُقُهُمْ وَ إيّاكُمْ 
  ] : « 1 » « فرزندانتان را از ترس تنگدستى نكشيد ، شما و آنها را ما روزى ميدهيم » .\r\n\r\n\r\n","description":"","footnote":"\r\n( 1 ) سورهء اسراء ( 17 ) ، آيه 31 .\r\n","page_name":" 614 ","page_number":614},
  {"content":"\r\n\r\n( مسألهء 2918 ) اگر يقين حاصل شود كه اگر سقط جنين نكنند مادر تلف مىشود ، يعنى : امر داير شود بين اينكه بچّه تلف شود ، يا بچّه و مادر هر دو تلف شوند ، در اين مورد كورتاژ كردن جايز است ، به شرط اينكه دقّت كافى مبذول شود و مرگ مادر در غير اين صورت قطعى باشد .\r\n( مسألهء 2919 ) براى زن واجب است كه شوهرش هر وقت اراده كند خود را در اختيار او قرار دهد ، چه در مورد آميزش و يا هر گونه كامجوئى كه بخواهد ، به جز در مورد دبر ، كه اطاعتش واجب نيست .\r\n( مسألهء 2920 ) براى زن حرام است كه از روى خشم و يا به دليل كار و خستگى ، يا از ترس باردار شدن و يا به هر دليل ديگر از شوهرش تمكين نكند .\r\n( مسألهء 2921 ) براى زن مستحب است كه خود را آرايش كند ، خوشبو سازد ، زمينه سازى كند و خود را بر شوهرش عرضه نمايد .\r\n* * *\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n\r\nفصل دوم : احكام عقد نكاح و أولياى عقد\r\n( مسألهء 2922 ) رابطهء زناشوئى در ميان زن و مرد فقط به يكى از دو صورت زير جايز مىشود :\r\n1 ) ازدواج\r\n2 ) سيطره بر كنيز\r\nبا توجّه به اينكه مسألهء كنيز در زمان ما مورد ابتلا نيست ، به بحث در پيرامون ازدواج بسنده ميكنيم .\r\n( مسألهء 2923 ) ازدواج عقدى است كه ميان زن و مرد رابطهء ويژهاى را پديد ميآورد . و آن بر دو قسم است :\r\n1 ) عقد دائم\r\n2 ) عقد موقّت\r\n( مسألهء 2924 ) در عقد دائم حتماً بايد صيغهء عقد خوانده شود ، و بدون تلفّظ به آن عقد حاصل نمى شود ، اگرچه به وسيلهء امضاى سند ازدواج و امثال آن پاى بندى خودش را به مضمون عقد اعلام كرده باشد . بلكه حتماً بايد به آن تلفّظ شود ، به هر زبانى كه باشد . و به اين وسيله از ديگر عقدها متمايز مىشود .\r\n( مسألهء 2925 ) عقد عبارت از آن است كه صيغهء ايجاب توسط يكى از طرفين ، يا وكيل و يا ولى او خوانده شود ، سپس صيغهء قبول توسط طرف ديگر ، يا وكيل و يا ولى او خوانده شود .\r\n\r\n","description":"","footnote":"","page_name":" 616 ","page_number":616},
  {"content":"\r\n\r\n( مسألهء 2926 ) صيغهء عقد به يكى از دو صورت زير امكان پذير است :\r\n1 ) زن مثلًا بگويد : « زَوَّجْتُكَ نَفْسى بِمَهْرٍ كَذا » و مرد بگويد : « قَبِلْتُ هكَذا » و امثال آن .\r\n2 ) مرد مثلًا بگويد : « تَزَوَّجْتُكِ بِمَهْرٍ كَذا » و زن بگويد : « قَبِلْتُ هكَذا » و امثال آن .\r\n( مسألهء 2927 ) در عقد نكاح لازم نيست فقط از مشتقّات لفظ\r\n« زواج » استفاده شود ، بلكه با مشتقّات واژهء « نكاح » و امثال آن نيز ميتواند عقد نكاح را جارى ساخت .\r\n( مسألهء 2928 ) ثبت ازدواج در دفاتر اسناد رسمى و امضاى طرفين كفايت نمى كند و اثر ازدواج بر آن مترتّب نمى شود ، بلكه حتماً بايد صيغهء عقد در ميان آنها جارى شود .\r\n( مسألهء 2929 ) سر دفترها و صاحبان محضر ، يا بايد هنگام ثبت ازدواج از طرفين وكالت بگيرند و عقد را جارى كنند و يا از آنها بخواهند كه قبل از ثبت در دفتر نسبت به اجراى عقد اقدام كنند .\r\n( مسألهء 2930 ) پدر ، جدّ پدرى و جدّ او هر چه بالا رود ، نسبت به پسر و دخترى كه به سن تكليف نرسيدهاند ، ولايت دارند ، و مىتوانند آنها را شوهر دهند و يا داماد كنند . پس اگر آنها را تزويج كردند ، نافذ است و بعد از بلوغ حق رجوع ندارند .\r\n( مسألهء 2931 ) پدر ، جدّ پدرى و جدّ او هر چه بالا برود ، نسبت به پسر و دخترى كه در ايّام كودكى ديوانه بودهاند و به سنّ تكليف رسيدهاند ، ولى هنوز ديوانه هستند ، نيز ولايت دارند ، و اگر آنها بعداً عاقل شوند حق رجوع ندارند .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n( مسألهء 2932 ) پدر و جدّ پدرى بر كوك و مجنون مستقلًا ولايت دارند ، پس هر كدام از آنها از ولايت خود استفاده كرد و قبل از ديگرى نسبت به ازدواج كودك يا ديوانه اقدام نمود ، كارش نافذ است .\r\n( مسألهء 2933 ) اگر پدر و جدّ پدرى به طور همزمان نسبت به ازدواج كودك و يا ديوانه اقدام كنند ، و يا در اين موضوع اختلاف كنند ، جدّ مقدم بر پدر مىباشد .\r\n( مسألهء 2934 ) در جواز تزويج پدر و جدّ پدرى ، وجود مصلحت شرط نيست ، بلكه نبودن مفسده كافى است ، ولى نبايد در انتخاب آنچه شايسته تر است كوتاهى نمايد . چنان كه در مسألهء 2512 بيان نموديم .\r\n( مسألهء 2935 ) پسر و دخترى كه به سن تكليف رسيدهاند و از نعمت عقل برخوردارند ، در مورد ازدواج مستقل هستند و پدر و جدّ پدرى بر آنها ولايت ندارند . فقط در مورد دختر باكره اذن پدر و يا پدر پزرگ پدرى شرط است ، و اگر هر دو حضور داشته باشند ، اذن يكى از آنها كافى است ، و اگر در ميانشان اختلاف باشد نظر جدّ مقدّم است .\r\n( مسألهء 2936 ) منظور از باكره دخترى است كه هنوز ازدواج نكرده و اگر ازدواج كرده عروسى و آميزش مشروع انجام نگرفته است .\r\n( مسألهء 2937 ) اگر دخترى در اثر پرش و امثال آن بكارتش از بين برود ، يا به وسيلهء گناه و يا در اثر وطى به شبهه بكارتش رفته باشد ، در حكم باكره است و اذن پدر در ازدواج او شرط است .\r\n( مسألهء 2938 ) دختر باكره در دست پدر و جدّ اسير وكالا نمى باشد ، تا آنها مطابق خواسته هاى خويش و يا بر اساس عادت قبيلگى در مورد او تصميم بگيرند ، بلكه حتماً بايد مصلحت و نياز طبيعى او را مورد نظر قرار دهند .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n( مسألهء 2939 ) اگر پدر و پدربزرگ از ازدواج دختر باكره جلوگيرى كنند و اين كار عرفاً به ضرر و زيان او باشد ، ولايتشان ساقط مىشود ، و دختر شخصاً در مورد خود تصميم ميگيرد .\r\n( مسألهء 2940 ) اگر اذن گرفتن از پدر يا پدربزرگ به جهت بيمارى و يا مسافرت طولانى آنها ممكن نباشد ، اذن آنها ساقط مىشود و دختر به طور مستقل تصميم ميگيرد . و در اين صورت اذن ديگرى ، چون برادر ، يا حاكم شرع لازم نيست .\r\n( مسألهء 2941 ) دخترى كه پدر و پدربزرگ ندارد ، در تصميمگيرى مستقل است و هيچيك از فاميل و غير فاميل حق مداخله در ازدواج او ندارند ، پس آنچه در برخى از خانواده ها مرسوم شده كه در امور دختر بالغ و عاقل مداخله ميكنند و يا در تصميم ولى دختر مداخله ميكنند ، ستمى آشكار است ، دور از معيارهاى دينى و شيوهء جاهلانه است . و از موجبات فتنه و فساد است ، كه در مواردى پيامدهاى ناگوارى نيز در پى دارد .\r\n( مسألهء 2942 ) كسى كه در مسائل مالى سفيه است ، اگر در ديگر مسائل هشيار باشد ، نه خودش و نه وليّش در مورد ازدواج او نمى توانند مستقلا تصميم بگيرند ، بلكه بايد با اذن و توافق همديگر در اين رابطه تصميم بگيرند .\r\n( مسألهء 2943 ) كسى كه حق ولايت بر نكاح ندارد و در اين مورد وكالت ندارد ، اگر اقدام به تزويج پسر يا دخترى بكند ، اين عقد فضولى خواهد بود و نياز به اجازهء آن شخص ، يا ولى و يا وكيل او دارد ، پس اگر آنها اجازه دهند ، عقد نافذ مىشود ، در غير اين صورت باطل ميگردد .\r\n* * *\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n\r\nفصل سوم : موجبات حرمت ازدواج\r\n( مسألهء 2944 ) شش چيز موجب حرمت ازدواج مىباشد :\r\nاوّل : نسبت ( محرّمات نسبى )\r\n( مسألهء 2945 ) گروهى از زنان به وسيلهء نسب بر مرد محرّم ميباشند و ازدواج با آنها حرام مىباشد ، كه عبارتند از :\r\n1 ) مادر ، مادربزرگ ، مادربزرگ پدر و مادر ، هر چه بالا روند .\r\n2 ) دختران ، دختران پسر و دختر ، و نوه هاى آنها ، هر چه پايين بروند .\r\n3 ) خواهران .\r\n4 ) دختران خواهر و برادر ، و نواده هاى آنها ، هر چه پايين بروند .\r\n5 ) عمّه ، عمّهء پدر و مادر و عمّه هاى آنها ، هر چه بالا روند .\r\n6 ) خاله ، خالهء پدر و مادر و خاله هاى آنها ، هر چه بالا روند .\r\nدوّم : ازدواج ( محرّمات سببى )\r\n( مسألهء 2946 ) به وسيلهء ازدواج گروهى از زنان به مرد محرم ميشوند كه ازدواج با آنها براى هميشه بر او حرام است ، آنها عبارتند از :\r\n1 ) زن پدر ، همسرِ پدربزرگ و همسرِ پدربزرگ پدر ، هر چه بالا رود .\r\n2 ) عروس ، عروس فرزند و عروسِ نوادگان ، هر چه پايين بروند .\r\n3 ) مادر زن و مادربزرگهاى زن ، هر چه بالا روند .\r\n( مسألهء 2947 ) مادر زن ، عروس و زن پدر به محض عقد محرم ميشوند و ازدواج با آنها حرام مىباشد ، اگرچه پيش از عروسى متاركه شود\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nو به طلاق بيانجامد .\r\n4 ) ربيبه ، يعنى دختر همسر از شوهر قبلى و يا شوهر بعدى ، به شرط اينكه با مادر او آميزش كرده باشد ، همچنين است نوادگان همسر .\r\n( مسألهء 2948 ) اگر انسان با زنى ازدواج كند ولى عروسى نكند ، تا هنگامى كه او را طلاق نداده ، نمى تواند با دخترش ازدواج كند ، ولى اگر او را قبل از عروسى طلاق دهد ، ميتواند با دخترش ازدواج كند .\r\n( مسألهء 2949 ) دخترِ زن ، فقط بر شوهر او حرام مىباشد ، بر پدر شوهر و پسر شوهر حرام نمى باشند ، و لذا انسان ميتواند با ربيبهء پدر و يا ربيبهء پسر ازدواج كند ، اگرچه مادر او در حبالهء نكاح پدر يا پسر باقى باشد .\r\n( مسألهء 2950 ) جمع كردن بين دو خواهر همزمان جايز نيست ، و لذا اگر انسان با زنى ازدواج كند ، تا هنگامى كه آن زن در حبالهء نكاح اوست ، نمى تواند با خواهر او ازدواج كند .\r\n( مسألهء 2951 ) اگر انسان زنش را طلاق رِجعى بدهد ، تا عدّهء او تمام نشده نمى تواند با خواهرش ازدواج كند .\r\n( مسألهء 2952 ) اگر انسان زنش را طلاق دهد ، پس از سپرى شدن عدّهء او ، ميتواند با خواهرش ازدواج كند . همچنين است اگر در عدّهء طلاق به اين باشد .\r\n( مسألهء 2953 ) اگر انسان بخواهد با دختر برادر و يا دختر خواهر همسرش ازدواج كند ، بايد قبلًا از همسرش اجازه بگيرد ، در اين صورت ازدواج صحيح و در غير اين صورت باطل مىباشد .\r\n( مسألهء 2954 ) اگر كسى بدون اذن همسرش با دختر برادر يا دختر خواهرِ او ازدواج كند ، اگر همسرش به آن اجازه دهد ، عقدش صحيح مىشود ، ولى بهتر است صيغهء عقد را تجديد كنند .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n( مسألهء 2955 ) عمل فحشا موجب نشر حرمت نمى شود ، پس اگر انسان با زنى زنا كند ، دختر و مادر او بر اين شخص حرام نمى شود ، اگرچه بهتر است با آنها ازدواج نكند . چنان كه آن زن نيز بر پدر و يا پسر آن مرد حرام نمى شود ، اگرچه بهتر است آنها نيز با آن زن ازدواج نكنند .\r\n( مسألهء 2956 ) اگر نعوذ بالله كسى با عمّه يا خالهء خودش زنا كند ، بنابر احتياط واجب نمى تواند با دختر آنها ازدواج كند . ولى اگر قبلًا با دختر آنها ازدواج كرده باشد ، اين كار موجب حرام شدن زنش نمى شود ، به خصوص اگر اين كار پس از عروسى روى داده باشد .\r\n( مسألهء 2957 ) اگر انسان با پسرى لواط كند ، خواهر ، مادر و دختر او بر لواط كننده حرام مىشود .\r\n( مسألهء 2958 ) اگر انسان با پدر زن ، برادر زن و يا فرزند همسرش لواط كند ، بنابر احتياط واجب همسرش بر او حرام مىشود . و اگر اين كار با حقوق همسرش منافات داشته باشد ، او را طلاق ميدهد .\r\n( مسألهء 2959 ) اگر لواط كننده بچه باشد ، موجب نشر حرمت نمى شود .\r\n( مسألهء 2960 ) اگر انسان با زن شوهردار عمداً ازدواج كند ، ازدواجش باطل است ، و آن زن بر اين مرد حرام ابدى مىشود .\r\n( مسألهء 2961 ) اگر كسى نميدانست كه ازدواج با زن شوهردار حرام است ، و لذا با او ازدواج كرده ، بنابر احتياط واجب باز هم بر او حرام ابدى مىشود .\r\n( مسألهء 2962 ) اگر انسان نميدانست كه زنى شوهر دارد و لذا با او ازدواج كرد ، ولى هرگز زناشوئى با او انجام نگرفت ، بر او حرام ابدى نمى شود ، پس اگر بعدها شوهر آن زن بميرد و يا او را طلاق دهد ، پس از سپرى شدن عدّهاش بنابر احتياط واجب ، ميتواند با عقد جديد با او ازدواج كند .\r\n\r\n","description":"","footnote":"","page_name":" 622 ","page_number":622},
  {"content":"\r\n\r\n( مسألهء 2963 ) اگر كسى با زنى در ايّام عدّهاش ازدواج كند ، بر او حرام ابدى مىشود ، مگر اينكه جاهل باشد و تا سپرى شدن ايّام عدّه نزديكى نكرده باشد ، در اين صورت حرام نمى شود ، بلكه ميتواند با عقد جديد با او ازدواج كند .\r\n( مسألهء 2964 ) در مسألهء پيشين اگر يكى از طرفين آگاه و ديگرى جاهل باشد ، و نزديكى حاصل نشود ، نسبت به كسى كه آگاه بوده ، حرمت ابدى ثابت مىشود ، ولى در مورد آنكه جاهل بوده ثبوت حرمت محلّ اشكال است .\r\n( مسألهء 2965 ) در جهالت مانع از حرمت ابدى ، فرق نمى كند كه جاهل به موضوع يا جاهل به حكم باشد ، يعنى نداند كه زن در عدّه است ، و يا نداند كه ازدواج با زن در حال عدّه حرام است ، در هر دو مورد به شرط اينكه آميزش انجام نشده باشد ، حرام ابدى نمى شود .\r\n( مسألهء 2966 ) ازدواج كردن با زن زناكار ، اگرچه مشهور به اين كار باشد ، مانعى ندارد ، ولى نسبت به كسى كه نميداند آيا توبه كرده يا نه ، كراهت دارد . براى آگاهى از توبه او همين مقدار كافى است كه او را به گناه دعوت كند و او امتناع نمايد .\r\n( مسألهء 2967 ) اگر كسى با زن شوهردار ، و يا زنى كه در عدّهء طلاق رجعى است ، زنا كند ، بنابر احتياط واجب آن زن بر او حرام ابدى مىشود ، اگرچه از شوهردار بودن ، يا در حال عدّه بودن او آگاه نباشد .\r\n( مسألهء 2968 ) در اين مسأله در مورد شوهردار بودن فرق نمى كند كه شوهر دائمى داشته باشد يا ازدواج موقّت كرده باشد .\r\n( مسألهء 2969 ) اگر زن شوهردار زنا كند ، به همسر خود حرام نمى شود .\r\n( مسألهء 2970 ) ازدواج بر مرد و زنى كه در حال احرام هستند ، حرام\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nاست ، پس اگر مردى در حال احرام با زنى ازدواج كند ، اگر ميدانست كه ازدواج در حال احرام حرام است و عمداً به اين كار اقدام نموده ، عقد باطل است و آن زن براى هميشه به او حرام مىشود . ولى اگر جاهل به مسأله باشد ، عقد باطل است ، ولى حرمت ابدى نميآيد .\r\n( مسألهء 2971 ) در مسألهء ياد شده فرق نمى كند كه نزديكى حاصل شود ، يا نشود .\r\n( مسألهء 2972 ) زن نيز اگر در حال احرام شوهر كند ، اگر به حرمت آن آگاه باشد ، بنابر احتياط واجب بر آن مرد حرام ابدى مىشود ، ولى اگر جاهل به مسأله باشد عقد باطل است ، ولى حرمت ابدى حاصل نمى شود .\r\n( مسألهء 2973 ) شخص آزاده نمى تواند بيش از چهار زن دائمى داشته باشد ، ولى در مورد كنيز و زن موقّت محدوديّتى نيست .\r\nسوّم : شيردادن\r\n( مسألهء 2974 ) شيردادن با شرايط زير موجب محرميّت و حرمت ازدواج مىشود :\r\nاوّل : شير خوردن به وسيلهء مكيدن از پستان زن باشد ، نه به وسيلهء شيشه و امثال آن .\r\nدوّم : شير خوردن به صورت كامل باشد ، يعنى در هر نوبت بچّه سير شود . شير خوردنهاى بريده بريده موجب نشر حرمت نمى شود ، اگرچه تعداد آنها زياد باشد .\r\n( مسألهء 2975 ) فاصله هاى كوتاه مدّت در ميان هر نوبت شيردهى ، براى سرگرم شدن بچه يا جابجا شدن او از پستانى به پستان ديگر و يا مانند آنها ، مانع از نشر حرمت نمى شود .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nسوّم : شيردهى به مقدار لازم باشد ، و آن عبارت است از :\r\n1 ) پانزده بار شيردهى پياپى ، بدون فاصله شدن شيرِ زن ديگر .\r\n( مسألهء 2976 ) اگر در ميان پانزده نوبت شير ، غذاى ديگرى بخورد ، آيا از نشر حرمت مانع مىشود يا نه ؟ محلّ اشكال است .\r\n2 ) شيردهى به مدّت يك شبانه روز كامل ، به طورى كه به مدّت 24 ساعت هر وقت نياز به غذا پيدا كند ، فقط از پستان او شير بخورد ، از پستان ديگرى شير نخورد و غذاى ديگر نيز نخورد .\r\n3 ) آن مقدار از پستان يك زن شير بخورد كه گوشت و استخوانش با شير او استحكام پيدا كند ، و به صورت محسوس با شير او رشد و نموّ كند . اگرچه در ميان آنها غذاى ديگرى هم بخورد ، يا از پستان زن ديگرى هم شير بخورد . مگر اينكه به قدرى فاصله بيفتد كه رشد و نمو كودك عرفاً به شير آن زن مستند نباشد .\r\nچهارم : شير خوردن از پستان يك زن باشد ، پس اگر بچهاى آن مقدار لازم را از پستان دو زن بخورد نشر حرمت نمى كند ، اگرچه هر دو يك شوهر داشته باشند و شير هر دو زن مربوط به يك شوهر باشد . حتى نسبت به آن مرد نيز محرميّت ايجاد نمى شود .\r\n( مسألهء 2977 ) در نشر حرمت شرط است كه شير مربوط به يك شوهر باشد ، پس اگر فرض شود كه زن شيرده از همسر قبلى جدا شده باشد ، ازدواج مجدد نموده و باردار باشد ، اگر در اثناى شير دادن زايمان كند ، مقدارى از شير شوهر قبلى بچهاى را شير دهد و بقيّهء آن را از شير شوهر دوّم شير دهد ، و هيچيك از آنها به تنهائى به حدّ نصاب نرسد ، نشر حرمت نمى كند ، حتى نسبت به اين زن هم محرم نمى شود ، و فرزند او به شمار نميآيد .\r\nپنجم : بايد شير مربوط به زايمان باشد ، پس اگر از پستان زنى بدون\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nزايمان شير جارى شود ، اين شير نشر حرمت نمى كند .\r\n( مسألهء 2978 ) در مورد نشر حرمت كردن شير مربوط به زايمانى كه از راه نامشروع نطفهاش منعقد شود ، اشكال هست .\r\nششم : شير خوردن پيش از رسيدن كودك به دو سالگى باشد .\r\n( مسألهء 2979 ) بنابر احتياط واجب بايد از زايمان آن زن نيز دو سال نگذشته باشد و كودك قبلًا از شير گرفته نشده باشد .\r\n( مسألهء 2980 ) اگر بچّهاى با شرايط ياد شده از پستان زنى شير بخورد ، فرزند آن زن و فرزندِ شوهر او ( صاحب شير ) به شمار ميآيد و همهء احكام پدر و مادر واقعى ( نَسَبى ) براى آنها حاصل مىشود .\r\n( مسألهء 2981 ) فرزندان زنِ شيرده و فرزندان شوهرش ، برادران و خواهرانِ شيرخوار ؛ پدران و مادرانشان ، پدربزرگ و مادربزرگ او ؛ برادران و خواهرانشان نيز عموها و عمّه ها ، دايى ها و خاله هاى او به حساب ميآيند ؛ و هكذا .\r\n( مسألهء 2982 ) همهء احكام خويشاوندان نسبى و سببى ، در مورد خويشاوندان شيرى نيز جارى مىباشد ، بنابر اين خواهر شيرى ، مادر شيرى ، دختر شيرى ، خواهر زادهء شيرى ، برادر زاهء شيرى ، مادر زن شيرى ، عروس شيرى ، عمّهء و خالهء شيرى ، محرم هستند و ازدواج با آنها حرام مىباشد .\r\n( مسألهء 2983 ) انسان نمى تواند با دو خواهر شيرى همزمان ازدواج كند .\r\n( مسألهء 2984 ) ازدواج با دختر برادر شيرى و دختر خواهر شيرى همسر ، بدون اجازهء همسر جايز نيست . چنان كه در مسألهء 2971 بيان گرديد .\r\n( مسألهء 2985 ) به طورى كه خويشاوندان نسبى و سببى زن شيرده و شوهرش بر شيرخوار محرم ميشوند ، خويشاوندان شيرى آنها نيز بر بچهء شيرخوار حرام و محرم ميشوند . به عنوان مثال : خواهر شيرى زنِ شيرده ،\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nبر فرزند شيرى او حرام و محرم مىباشد .\r\n( مسألهء 2986 ) اگر زنى با شير دو همسر ، دو بچّه را شير دهد ، اين دو بچّه نسبت به يكديگر محرم نمى شوند ، حتّى مىتوانند با يكديگر ازدواج كنند ، ولى هر يك از آنها نسبت به مادر شيرى و صاحب شير و همهء خويشان نسبى ، سببى و شيرى آن دو ، حرام و محرم ميشوند .\r\n( مسألهء 2987 ) پدر و پدربزرگ كودك شيرخوار نمى توانند با دختر و نواده هاى صاحب شير ازدواج كنند ، خواه آنها فرزندان نسبى صاحب شير باشند يا فرزندان شيرى .\r\n( مسألهء 2988 ) پدر و پدربزرگ كودكِ شيرخوار ، نمى توانند با دختر و نواده هاى نسبى زن شيرده ازدواج كنند . ولى اگر آن زن دختر شيرى داشته باشد كه او را با شير شوهر ديگرش شير داده باشد ، پدر و پدربزرگ كودك مىتوانند با او ازدواج كنند . چنان كه خود آن كودك نيز ميتواند با آن دختر ازدواج كند ، چنان كه در مسألهء 2986 بيان گرديد .\r\n( مسألهء 2989 ) مادر همسر و همسرِ پدربزرگ مادرى ، بايد از شير دادن به نوهء دخترى خود خوددارى كنند ، زيرا در اين صورت مادر آن بچه بر پدرش حرام مىشود و عقد ازدواجشان باطل ميگردد .\r\n( مسألهء 2990 ) اگر مادرِ پدر ، يا مادربزرگ پدر ، نوادهء خود را شير بدهند ، نسبت به ازدواج پدر و مادر كودك مشكلى پيش نميآيد ، فقط آن كودك بر عمو زاده ها و عمّه زاده هايش حرام مىشود ، زيرا با اين شير خوردن برادرِ شيرى پدر ، عموى شيرى عمو زاده ها ، و دائى شيرى عمّه زاده هايش ميگردد .\r\n( مسألهء 2991 ) فرزندان زن شيرده و فرزندان صاحب شير نسبت به برادران و خواهران كودك شيرده هيچگونه محرميّتى پيدا نمى كنند .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n( مسألهء 2992 ) شيردهى موجب نشر حرمت با يقين و آگاهى ، و گواهى دو شاهد عادل ثابت مىشود .\r\n( مسألهء 2993 ) اگر زنى بگويد : من فلان كودك را شير دادم ، با ادّعاى او رابطهء شيرى ثابت نمى شود ، مگر اينكه علم حاصل شود .\r\n( مسألهء 2994 ) اگر تعدادى زن گواهى دهند فلان زن فلان كودك را شير داده است ، با گواهى آنها رابطهء شيرى ثابت نمى شود ، اگرچه تعدادشان به چهار تن برسد ، مگر اينكه از گواهى آنها علم حاصل شود .\r\nچهارم : لعان\r\nچهارمين عامل حرمت بين مرد و زن ، لعان با شرائط خاصّ آنست كه در باب لعان بيان گرديده است .\r\n( مسألهء 2995 ) اگر زنى لال باشد و يا قدرت بر سخت گفتن نداشته باشد ، اگر شوهرش او را به فحشا متّهم كند ، آن زن بر شوهرش حرام مىشود ، اگرچه لعان در ميان آنها انجام نپذيرد . مشروط بر اينكه شرايط لعان فراهم باشد .\r\n( مسألهء 2996 ) در فرض ياد شده ، اگر شرايط لعان فراهم نباشد نيز بنابر احتياط واجب آن زن بر شوهرش حرام مىشود .\r\nپنجم : نُه بار طلاق دادن يك زن\r\nبه طورى كه در فصل طلاق بيان خواهد شد ، اگر كسى زنش را نه بار طلاق دهد ، آنها به يكديگر حرام ابدى ميشوند .\r\nششم : كفر\r\n( مسألهء 2997 ) زنِ مسلمان هرگز نمى تواند با مرد كافر ازدواج كند ، چه اهل كتاب باشد يا نه . براى مرد مسلمان نيز جايز نيست با زن كافر ( غير\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nاهل كتاب ) ازدواج كند ، خواه به صورت دائم باشد يا موقّت .\r\n( مسألهء 2998 ) مرد مسلمان ميتواند با زن يهودى و زن مسيحى ، به صورت دائمى و يا موقّت ازدواج كند ، جز اينكه مكروه است ، به ويژه دائمى ، به خصوص اگر زن مسلمان فراهم باشد و ازدواج با او امكان پذير باشد .\r\n( مسألهء 2999 ) اگر مرد مسلمان با داشتن زن مسلمان بخواهد با زن يهودى و يا نصرانى به صورت دائم ازدواج كند ، بايد قبلًا از همسرش اذن حاصل كند ، و اگر پس از اجراى عقد نيز اجازه دهد كفايت مىكند .\r\n( مسألهء 3000 ) اگر كسى بخواهد با زن يهودى و يا زن مسيحى ازدواج موقّت انجام دهد ، اجازهء همسر شرط نيست .\r\n( مسألهء 3001 ) ازدواج موقّت با زن مجوسى كراهت دارد ، بيش از زن يهودى و مسيحى ، ولى ازدواج دائم با زن مجوسى خالى از اشكال نيست ، و بنابر احتياط واجب ترك آن لازم است .\r\n( مسألهء 3002 ) ارتداد از اسلام بر دو نوع است :\r\n1 ) ارتداد فطرى\r\n2 ) ارتداد ملّى\r\n( مسألهء 3003 ) كسى كه پدر و مادر و يا فقط پدرش مسلمان بوده و بر فطرت اسلام به دنيا آمده ، اگر از آيين اسلام برگردد ، او را مرتدّ فطرى مينامند .\r\n( مسألهء 3004 ) كسى كه از پدر كافر و مادر مسلمان به دنيا آمده باشد ، اگر از اسلام خارج شود مرتد فطرى به شمار ميآيد يا نه ؟ محلّ اشكال است ، جز اينكه چنين موردى پيش نميآيد ، زيرا زن مسلمان نمى تواند با مرد كافر ازدواج كند ، مگر اينكه وطى به شبهه پيش آمده باشد ، و\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nيا در فرضهاى نادر .\r\n( مسألهء 3005 ) كسى كه كافر به دنيا آمده ، پس از رسيدن به حدّ تكليف مسلمان شده ، اگر از اسلام برگردد ، او را مرتدّ ملّى مينامند .\r\n( مسألهء 3006 ) اگر كسى با ارتداد فطرى مرتدّ شود ، حتماً بايد زنش از او جدا شود و عدّهء وفات نگه بدارد ، چه زناشوئى انجام يافته باشد ، و يا فقط عقد بسته باشد .\r\n( مسألهء 3007 ) در مرتدّ ملّى لزوم جدا شدن همسرش از او محلّ اشكال است ، به ويژه بعد از مراسم زناشوئى ، ولى بايد از او كناره گيرى كند و به او اجازه ندهد كه از وى كامجوئى نمايد .\r\n( مسألهء 3008 ) زنِ مرتد ملّى هنگامى كه از شوهرش جدا شد عدّهء طلاق نگه ميدارد و بعد از سپرى شدن ايام عدّه از او منقطع مىشود . ولى اگر در اثناى عدّه شوهرش بميرد ، بنابر احتياط واجب بايد آن عدّه را رها كرده ، عدّهء وفات نگه دارد .\r\n( مسألهء 3009 ) اگر زنى مرتد شود ، چه ارتداد فطرى يا ملّى ، اگر به صورت كافر غير كتابى درايد ، حتماً بايد شوهر مسلمانش از او جدا شود و عقدش باطل مىشود . ولى اگر به صورت اهل كتاب درآمد ، در نكاح شوهرش باقى ميماند ، چه زناشوئى انجام يافته باشد يا نه .\r\n( مسألهء 3010 ) اگرچه ارتداد موجب بطلان عقد نكاح است ، امّا موجب حرمت ابدى نمى شود و از نكاح مجدد مانع نمى شود ، نه در مورد زن و نه در مورد مرد . پس اگر شخص مرتد در ارتداد خود باقى بماند ، حكم دينى كه برگزيده بر او جارى مىشود ، و اگر به اسلام بازگردد ، ميتواند با عقد جديد با همسر قبلى خود ازدواج نمايد ، خواه ارتداد فطرى باشد يا ارتداد ملّى .\r\n( مسألهء 3011 ) اگر دو زوج كافر همزمان مسلمان شوند ، بر نكاح\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nخود باقى ميمانند .\r\n( مسألهء 3012 ) دو زوج كافر كه عقد بسته بودند و مراسم زناشوئى در ميان آنها حاصل نشده بود ، اگر يكى از آنها مسلمان شود ، عقدشان باطل مىشود .\r\n( مسألهء 3013 ) دو زوج كافر كه مراسم زناشوئى ميانشان انجام يافته ، اگر يكى از آنها مسلمان شود ، منتظر ميماند ، اگر آن يكى هم در مدّت عدّهء طلاق به آيين اسلام مشرّف شود ، بر نكاح خود باقى ميماند . ولى اگر تا پايان مدّت عدّه مسلمان نشود ، ازدواجشان باطل مىشود .\r\n( مسألهء 3014 ) از فرض بالا استثنا مىشود صورتى كه مرد مسلمان شود و زن يهودى يا مسيحى باشد ، در اينجا عقد نكاح باطل نمى شود ، خواه زناشوئى انجام يافته باشد يا نه ، خواه زن نيز در مدّت عدّهء طلاق اسلام بياورد و يا بر كفر خود باقى بماند .\r\n( مسألهء 3015 ) شايسته است مرد مؤمن با زن مؤمنه ازدواج كند ، و ازدواج كردن با زن مستضعف مانعى ندارد .\r\n( مسألهء 3016 ) براى فرد با ايمان مكروه است با زنى از اهل خلاف ( غير شيعه ) ازدواج كند ، مگر اينكه مستضعف باشد .\r\n( مسألهء 3017 ) ازدواج زن با ايمان با مرد غير مستضعف از اهل خلاف ( غير شيعه ) كراهت بيشترى دارد .\r\n( مسألهء 3018 ) ازدواج مرد يا زن شيعه با اهل خلاف ، اگر ترس گمراه شدن در بين باشد ، حرام است ، ولى عقدشان باطل نيست .\r\n( مسألهء 3019 ) بنابر احتياط واجب بايد از ازدواج با مرد يا زن ناصبى پرهيز شود .\r\n* * *\r\n\r\n","description":"","footnote":"","page_name":" 631 ","page_number":631},
  {"content":"\r\n\r\n\r\nفصل چهارم : ازدواج موقّت\r\n( مسألهء 3020 ) ازدواجى كه تا وقت معيّنى بدون نياز به طلاق انجام ميگيرد و در سرِ وقت پايان ميپذيرد ، مُتعه و ازدواج موقّت ناميده مىشود .\r\n( مسألهء 3021 ) مشروعيّت ازدواج موقّت به اجماع همهء فرق اسلامى ثابت شده ، و به اجماع و اتّفاق آراى اهل بيت عصمت و طهارت و شيعيان آنان ، هرگز نسخ نشده است . چنان كه روايات فراوانى از طريق شيعيان و اهل سنّت بر آن دلالت مىكند .\r\n( مسألهء 3022 ) در ازدواج موقّت همانند ازدواج دائم نياز به ايجاب و قبول لفظى هست ، و همين مقدار كافى است كه زن بگويد : « زوّجتُكَ نفسى إلى وقت كذا به مهر قدره كذا » پس مرد بگويد : « قَبِلْتُ » . و يا مرد بگويد : « أتزوّجكِ إلى وقت كذا به مهر قدره كذا » پس زن بگويد : « قَبِلْتُ » و يا هر عبارت ديگرى كه اين معنى را ادا كند .\r\n( مسألهء 3023 ) در ازدواج موقّت حتماً بايد مهر ( اجرت ) ذكر شود ، و اگر گفته نشود عقد باطل مىشود .\r\n( مسألهء 3024 ) در ازدواج موقّت بايد مدّت ذكر شود ، پس اگر صريحاً گفته نشود ، چه از روى فراموشى باشد ، يا از روى خجالت ، و يا به تصوّر اينكه قصدشان كفايت مىكند ، ازدواج تبديل به دائم ميگردد .\r\n( مسألهء 3025 ) اگر در ازدواج موقّت به جاى تعيين مدّت ، به شمار آميزش بسنده كنند ، مثلًا بگويند : يك يا چند بار ، بنابر احتياط واجب لازم\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nاست مدّت را ببخشد و عقد را تجديد نمايند .\r\n( مسألهء 3026 ) در ازدواج موقّت حتماً بايد مدّت دقيقاً تعيين شود ، پس اگر بگويد : تا آمدن فلانى از مسافرت ، و تاريخ آمدن او دقيقاً مشخّص نباشد ، عقد باطل است .\r\n( مسألهء 3027 ) در عقد موقّت حتماً بايد مدّت مشخص باشد ، پس اگر مدّت آن يك ماه باشد ، ولى آغاز و انجام آن مشخّص نباشد ، باطل است .\r\n( مسألهء 3028 ) در ازدواج موقّت بنابر احتياط واجب حتماً بايد مدّت آن از لحظهء اجراى عقد باشد ، پس اگر آغاز آن را مثلًا از اوّل ماه آينده تعيين كنند ، بايد عقد را تجديد كنند . و در اين سه مورد عقد تبديل به دائم نمى شود .\r\n( مسألهء 3029 ) در عقد موقّت نيازى به طلاق نيست ، بلكه به يكى از دو طريق زير از يكديگر جدا ميشوند :\r\n1 ) سپرى شدن مدّت تعيين شده .\r\n2 ) بخشيدن مدّت باقيمانده .\r\n( مسألهء 3030 ) ولى دو طفل صغير مىتوانند آنها را براى مدّت كوتاهى به يكديگر عقد كنند ، اگرچه در آن مدّت قابل كامجوئى نباشند ، براى اهداف ديگرى ، از قبيل ايجاد محرميّت . اين عقد صحيح است به شرط اينكه مفسدهاى در كار نباشد و سهلانگارى نسبت به حقّ صغير به شمار نيايد . چنان كه در مسألهء 2934 بيان گرديد .\r\n( مسألهء 3031 ) ولى طفل صغير پس از اجراى عقد ، ميتواند مدّت آن را ببخشد كند ، به شرط آنكه اين كار به مصلحت طفل باشد .\r\n* * *\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n\r\nفصل پنجم : عيبهايى كه موجب فسخ مىشود\r\n( مسألهء 3032 ) نكاح عقد لازم است ، امّا بر خلاف ديگر عقدهاى لازم ، با اقالهء طرفين فسخ نمى شود .\r\n( مسألهء 3033 ) در عقد نكاح نمى توان شرط خيار كرد و خيار تخلف شرط در آن جارى نمى شود . فقط در موارد معدودى اختيار فسخ هست كه در مسائل بعدى مورد گفتگو قرار ميدهيم و نمى توان از آنها تجاوز كرد .\r\n( مسألهء 3034 ) زن در چهار مورد اختيار فسخ دارد :\r\n1 ) مرد ديوانه شود ، خواه پيش از عقد باشد يا بعد از عقد ، اگرچه زناشوئى هم انجام شده باشد .\r\n2 ) مرد قدرت نزديكى نداشته باشد ، به شرط اينكه حتى يك بار هم نزديكى نكرده باشد و از نزديكى با زنان ديگر نيز ناتوان باشد ، چه از اوّل ناتوان بوده ، يا بعداً ناتوان شده باشد .\r\n( مسألهء 3035 ) اگر مردى از نزديكى با همسر خود ناتوان باشد ، و هرگز قدرت چنين كارى را پيدا نكند و حتى از نزديكى با ديگر زنان نيز ناتوان باشد ، زن اختيار فسخ دارد ، ولى نبايد خودسرانه اقدام به فسخ كند ، بلكه ميتواند به حاكم شرع مراجعه كند ، و حاكم شرع به مدّت يك سال از زمان مراجعه به او مهلت ميدهد ، اگر تا اين مدّت او توان حاصل نكند ، حق فسخ در مورد او ثابت مىشود .\r\n3 ) مرد هنگام عقد اخته باشد .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\n4 ) نسب مرد خلاف درآيد .\r\n( مسألهء 3036 ) اگر زنى با مردى ازدواج كند و مرد خود را از يك قبيلهء خاصى معرفى كند ، اگر معلوم شود از آن قبيله نيست ، زن حق فسخ دارد ، چه پيش از مراسم عروسى كشف شود يا بعد از آن .\r\n( مسألهء 3037 ) مرد نيز در هشت مورد اختيار فسخ دارد :\r\n1 ) زن ديوانه باشد .\r\n2 ) زن مبتلا به جذام ( خوره ) باشد .\r\n3 ) زن مبتلا به برص ( پيسى ) باشد .\r\n4 ) زن عيبى داشته باشد كه مانع نزديكى و يا موجب سختى آن باشد ، از قبيل فراخى محلّ ، بودن گوشت ، استخوان يا غدّه در محلّ ، حتّى تنگ بودن بيش از حدّ كه عيب شمرده شود .\r\n5 ) زن مبتلا به افضا باشد ، يعنى نشيمنگاه او با مجراى حيض يكى شده باشد و ديواره از ميان رفته باشد .\r\n6 ) زن نابينا باشد ، اگرچه ظاهر چشمها سالم به نظر برسد .\r\n7 ) زن لنگ باشد .\r\n8 ) زن مرتكب زنا باشد .\r\n( مسألهء 3038 ) موارد هشتگانهء فوق فقط در جايى موجب خيار فسخ ميشوند كه از قبل از عقد موجود باشند ، پس اگر بعد از عقد پديد آيند موجب خيار فسخ نمى شوند ، خواه پيش از عروسى باشد يا بعد از آن .\r\n( مسألهء 3039 ) در عيبهايى كه موجب خيار فسخ براى مرد يا زن مىشود ، بين عقد دائم و عقد موقت فرق نيست .\r\n( مسألهء 3040 ) حق خيار فسخ در عيبهاى ياد شده فورى نيست ، بلكه\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمىتوانند با تأخير و پس از گذشت مدّتى از آگاهى يافتن ، از حق خيار فسخ استفاده كنند .\r\n( مسألهء 3041 ) حق فسخ صاحب خيار ساقط نمى شود مگر به ساقط كردن و يا اظهار رضايت به ازدواج پس از آگاهى از عيب .\r\n( مسألهء 3042 ) اگر مرد پس از آگاهى از عيب زن ، اقدام به نزديكى كند ، اين عمل نشان رضايت است .\r\n( مسألهء 3043 ) اگر زن پس از آگاهى از عيب مرد ، از او تمكين كند ، آن نيز بنابر احتياط واجب نشان رضايت مىباشد .\r\n( مسألهء 3044 ) اگر پيش از نزديكى فسخ كنند مهريّه ساقط مىشود ، و اگر قبلًا پرداخت كرده آن را پس ميگيرد ، مگر در مورد ناتوانى جنسى ( عنين ) كه بايد نصف مهريّه را بپردازد .\r\n( مسألهء 3045 ) فرد اخته شده نيز هنگام فسخ بنابر احتياط واجب بايد نصف مهريّه را بپردازد .\r\n( مسألهء 3046 ) اگر پس از وقوع نزديكى اقدام به فسخ كنند بايد همهء مهريّه را پرداخت نمايد . و اگر تدليس و نيرنگى در كار بوده ، به تدليس كننده مراجعه كرده ، مهريّه را از او ميگيرد ، و اگر زن شخصاً نيرنگ زده باشد ، مهريّه را از او پس ميگيرد ، اگر نيرنگى در كار نباشد نمى تواند به كسى مراجعه كند .\r\n( مسألهء 3047 ) اگر با دخترى به عنوان باكره ازدواج كند ، بعد معلوم شود باكره نبوده ، حق فسخ ندارد ، بلكه اگر ثابت شود ازالهء بكارت به وسيلهء نزديكى بوده ، به مقدار تفاوت باكره و غير باكره از مهريّه كم مىشود .\r\n( مسألهء 3048 ) اگر با دخترى به عنوان اينكه باكره است ازدواج كند ،\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nبعد معلوم شود به وسيلهء پرش و امثال آن ازالهء بكارت شده ، حق فسخ ندارد و بنابر احتياط واجب چيزى از مهريهاش نيز كم نمى شود .\r\n( مسألهء 3049 ) به جز ازالهء بكارت ، در عيبهاى ديگر از مهريّه كاسته نمى شود .\r\n( مسألهء 3050 ) اگر يكى از زن و شوهر به بيمارى واگير مبتلا شود ، طرف مقابل حق خيار فسخ ندارد ، خواه پيش از عروسى باشد يا بعد از آن ، فقط ميتواند به مقدارى كه از سرايت كردن آن در امان باشد ، از همسرش دورى گزيند .\r\n( مسألهء 3051 ) در صورت ابتلاى شوهر به بيمارى واگير ، اگر زن براى مصونيّت از سرايت كردن آن ، از او دورى گزيند ، نفقهاش ساقط نمى شود . و در صورت ابتلاى زن و دورى جستن شوهر ، براى حفظ حقوق زوجيّت طلاق دادن بر شوهر واجب نمى شود .\r\n( مسألهء 3052 ) در فرض ياد شده ، اگر مرد نمى تواند حقوق همسرش را رعايت كند و زن به ضرر و زيان ميافتد ، بنابر احتياط واجب بايد او را طلاق دهد .\r\n( مسألهء 3053 ) اگر اين بيمارى واگير قبل از عقد بوده و طرف مقابل با داشتن آگاهى از آن اقدام به ازدواج نموده ، در اينجا بايد حقوق همسرش را ادا كند ، اگرچه موجب ضرر و زيان باشد ، مگر اينكه ضرر شديد و خطر جدّى باشد ، به طورى كه اقدام به آن شرعاً مجاز نباشد . در اين صورت بايد براى حفظ جان خويش دورى برگزيند .\r\n( مسألهء 3054 ) ازدواج با زن بيمار مانعى ندارد و حتى اگر هرگز نزديكى حاصل نشود ، عقد صحيح است و آثار زوجيّت بر آن مترتّب مى\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nشود . ولى ازدواج با مرد مريض فقط با تحقّق و عمل نزديكى حاصل مىشود .\r\n( مسألهء 3055 ) اگر كسى با مرد بيمارى ازدواج نمود و پيش از حصول نزديكى آن مرد از دنيا رفت ، عقد باطل است ، و مهريّه و عدّه و ارثى نخواهد بود .\r\n( مسألهء 3056 ) منظور از بيمارى در مسألهء ياد شده بيمارى آشكار است كه عرفاً او را بيمار به شمار آورند ، نه آن بيمارى نهفتهاى كه آثارى در ظاهر ندارد و پزشكان با آزمايش و امثال آن به وجودش پى مىبرند .\r\n* * *\r\n\r\n","description":"","footnote":"","page_name":" 638 ","page_number":638},
  {"content":"\r\n\r\n\r\nفصل ششم : احكام مهريّه\r\n( مسألهء 3057 ) هر چيزى كه ماليّت دارد و شرعاً كاسبى با آن جايز است ، ميتوان آن را مهريّه قرار داد ، اگرچه بسيار اندك باشد ، خواه جنس ، منفعت ، نقد يا در ذمّه باشد . پس اگر دوختن لباس يا تعليم قرآن را مهريّه قرار دهند ، مانعى ندارد .\r\n( مسألهء 3058 ) چيزى كه شرعاً كاسبى با آن جايز نيست ، نمى توان آن را مهريّه قرار داد ، از قبيل : شراب ، خوك ، آلات قمار و امثال آنها .\r\n( مسألهء 3059 ) بايد مهريّه در عقد ملك زوجه قرار داده شود ، پس اگرملك شخص ديگرى چون پدر ، مادر يا برادر زوجه قرار بگيرد عقد باطل مىشود .\r\n( مسألهء 3060 ) اگر ولى شرط كند مقدارى از مهريّه از آنِ او باشد ، عقد باطل مىشود . اما ميتواند شرط كند كه علاوه بر مهريّه چيزى به او داده شود ، و زن ميتواند اين شرط را ساقط كند .\r\n( مسألهء 3061 ) در نكاح حتماً بايد مهريّهباشد ، پس اگر ازدواج بر اساس نداشتن مهريّه مبتنى شود ، باطل مىشود .\r\n( مسألهء 3062 ) اگر هنگام اجراى عقد مهريّه مطرح نشود ، اگر ازدواج موقّت باشد ، عقد باطل مىشود ، ولى اگر عقد دائم باشد ، باطل نمى شود ، جز اينكه در صورت نزديكى كردن مهرالمثل بر عهدهاش مىباشد .\r\n( مسألهء 3063 ) در عقدى كه مهريّه تعيين نشده ، اگر پيش از عروسى\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nطلاق بدهد ، بايد بر اساس وضع مالى خود چيزى به او بدهد . و بهتر است حال زن را نيز رعايت كند و چيزى كمتر از شأنش به او ندهد ، مگر اينكه طلاق خلعى باشد ، كه در اين صورت چيزى به او تعلّق نمى گيرد ، و در طلاق مبارات اشكال هست .\r\n( مسألهء 3064 ) در عقدى كه مهريّه تعيين نشده ، اگر پيش از عروسى يكى از طرفين بميرد ، در اينجا نيز بنابر احتياط واجب بايد چيزى مطابق شأن و امكانات مالى مرد به زن داده شود .\r\n( مسألهء 3065 ) اگر در عقد مقدار مهريّه تعيين نشود ، بلكه به نظر يكى از زوجين موكول شود ، اگر عقد موقّت باشد ، باطل مىشود و اگر عقد دائم باشد عقد صحيح است . پس اگر به نظر شوهر موكول شود ، او هر چه بگويد زن بايد بپذيرد ، كم باشد يا زياد . و اگر به نظر زن موكول شود ، او نمى تواند از مهر السّنّه تجاوز كند .\r\n( مسألهء 3066 ) در فرض ياد شده ، اگر پيش از اظهار نظر ، يكى از آنها بميرد ، و هنوز نزديكى حاصل نشده باشد ، ديگر نيازى به اظهار نظر نيست ، بلكه چيزى مطابق شأن و امكانات مالى مرد به او تعلّق ميگيرد .\r\n( مسألهء 3067 ) اگر در فرض ياد شده ، پس از نزديكى و پيش از اظهار نظر ، يكى از طرفين بميرد ، پس اگر حق نظر با شخصى بود كه از دنيا رفته ، به زن مهرالمثل داده مىشود ، و اگر حق نظر با كسى بود كه زنده است ، بر اساس مسألهء 3065 اظهار نظر مىكند و حكمش نافذ مىباشد .\r\n( مسألهء 3068 ) به محض اجراى عقد ، زن مالك مهريّه مىشود و حق دارد همهء آن را مطالبه كند ، و اطلاق عقد ايجاب مىكند كه مهريّه نقد باشد ، خواه شوهر توانمند باشد يا تنگدست ، و ميتواند پيش از وصول كامل آن\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nاز تمكين و در اختيار قراردادن خود براى شوهر خوددارى كند .\r\n( مسألهء 3069 ) اگر شوهر پيش از پرداخت مهريّه نزديكى كند ، ديگر زن نمى تواند به خاطر گرفتن مهريّه از تمكين دادن خوددارى كند ، و اگر اين كار را انجام دهد ناشزه مىشود . ولى اگر مطالبه كند بر شوهر واجب است كه اگر قدرت دارد آن را پرداخت كند ، همانند ديگر قرضهايش .\r\n( مسألهء 3070 ) زن نمى تواند به خاطر وصول كردن مهريّه مدت دار كه بر ذمّهء زوج است و بر اساس متعارف زمان عجلهاى در پرداخت آن نيست ، از تمكين كردن خوددارى كند .\r\n( مسألهء 3071 ) اگر در عقد شرط كند كه مهلت تأخير در پرداخت مهريّه بر اساس مهلت در تمكين باشد ، مطابق شرط ميتواند تا وصول مهريّه از تمكين خوددارى نمايد .\r\n( مسألهء 3072 ) اگر همه و يا مقدارى از مهريّه در ذمّه باشد و براى آن مدّتى تعيين نشود ، مقتضاى اطلاق آن اينست كه پيش از طلاق يا مرگ حق مطالبهء آن را ندارد . البتّه شوهر هر وقت بخواهد ميتواند نسبت به پرداخت آن اقدام كند .\r\n( مسألهء 3073 ) اگر براى پرداخت مهريّه وقتى تعيين شود ، بايد مطابق شرط عمل شود ، مگر اينكه منظور از آن تأخير مهريّه تا هنگامى كه زن در حبالهء نكاح اوست باشد ، كه اين معنى در زمان ما بعيد نيست .\r\n( مسألهء 3074 ) اگر براى پرداخت مهريّه وقتى تعيين شود ، اگر پيش از فرارسيدن آن وقت او را طلاق دهد ، بايد بلافاصله نسبت به پرداخت آن اقدام كند ، چنان كه با مرگ نيز تبديل به نقد مىشود .\r\n( مسألهء 3075 ) در ازدواج دائم اگر پيش از نرديكى ، يكى از زوجين\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nبميرد ، يا شوهر همسرش را طلاق دهد ، نصف مهريّه ساقط مىشود . ولى به محض نزديكى ولو از دبر ، همهء مهر بر گردنش ميآيد .\r\n( مسألهء 3076 ) اگر پس از عقد پيش از آنكه نزديكى حاصل شود به وسيلهء ديگرى بكارتش را از بين ببرد ، همهء مهريّه بر گردنش مستقر نمى شود . بلى اگر اين كار بدون اجازهء دختر انجام شود ، مهرالمثل بر عهدهء او ثابت مىشود . پس اگر بعد نزديكى انجام شود ، مهر تعيين شده نيز برايش ثابت مىشود .\r\n( مسألهء 3077 ) اگر غير از شوهر شخص ديگرى بكارت دخترى را بدون اجازهء او از بين ببرد ، مهرالمثل بر عهده او ثابت مىشود .\r\n( مسألهء 3078 ) در ازدواج موقّت اگر پيش از حصول نزديكى ، زمان تعيين شده سپرى شود و يا يكى از طرفين بميرد ، چيزى از اجرت كم نمى شود .\r\n( مسألهء 3079 ) اگر در ازدواج موقّت پيش از نزديكى مدّت را بذل كند ، ساقط شدن نصف اجرت محلّ اشكال است\r\n( مسألهء 3080 ) اگر در ازدواج موقّت در مقدارى از زمان تعيين شده عليرغم مطالبهء مرد ، زن تمكين ندهد ، به آن مقدار از اجرت كم مىشود . چه اين خوددارى به جهت عذر باشد يا نه . البتّه دوران حيض و نفاس و احرام مستثنى مىباشد ، زيرا در آن اوقات تمكين بر او حرام مىباشد .\r\n( مسألهء 3081 ) در ايام حيض كامجوئيهاى ديگر حرام نيست و زن نمى تواند از آنها امتناع كند ، پس اگر امتناع كند ، به آن مقدار نيز اجرت كم مىشود .\r\n( مسألهء 3082 ) معيار در تقسيم اجرت بر مدّت مهيا بودن زن بر\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nكامجوئى مىباشد ، نه بر اساس انواع كامجوئيها .\r\n( مسألهء 3083 ) اگر كسى چيزى را به جاى مهريّه با رضايت همسرش به او پرداخت كند ، اگر پيش از عروسى او را طلاق دهد ، يا يكى از طرفين بميرد ، نصف مهريّه تعيين شده را از او پس ميگيرند ، نه نصف آنچه را كه به او پرداخت نموده است .\r\n( مسألهء 3084 ) اگر زن همهء مهريّه يا قسمتى از آن را به شوهرش ببخشد ، آنگاه مرد پيش از نزديكى او را طلاق دهد ، يا پيش از نزديكى يكى از آنها بميرد ، نصف مهر بر گردن زن است كه به مرد پرداخت كند .\r\n( مسألهء 3085 ) اگر مردى با زنى بر اساس عقد فاسدى كه در آن مهريّه تعيين شده ، اشتباهاً نزديكى كند ، بايد آن مهريّه را به او بپردازد ، ولى اگر مهريّهاى در آن تعيين نشده بود ، بايد مهرالمثل بپردازد .\r\n( مسألهء 3086 ) اگر انسان از روى اشتباه با زنى بدون عقد نزديكى كند ، در اينجا نيز بايد مهرالمثل پرداخت كند ، و اگر كسى او را به اشتباه انداخته به او مراجعه مىكند .\r\n( مسألهء 3087 ) اگر مردى زنى را مجبور به نزديكى كند ، بايد مهرالمثل به او بپردازد ، ولى اگر با رضايت او با وى زنا كند ، در اين صورت مهريّه ندارد .\r\n( مسألهء 3088 ) سنگينى مهريّه مكروه است و در روايات پيشوايان ( عليهم السلام ) آمده است كه كم بودن مهريّه نشان بركت زن و سنگينى آن علامت شوم بودن اوست . همچنين مكروه است كه مهريّه بيش از « مهر السّنّه » باشد .\r\n( مسألهء 3089 ) مهر السّنّه عبارت است از 500 درهم و آن معادل 5 / 1485 گرم نقره مىباشد ، تقريباً .\r\n* * *\r\n\r\n","description":"","footnote":"","page_name":" 643 ","page_number":643},
  {"content":"\r\n\r\n\r\nفصل هفتم : احكام تقسيم و ناشزه بودن زن\r\n( مسألهء 3090 ) از حقوق زن دائم اين است كه همسرش هر چهار شب ، يك شب بايد نزد او بماند ، خواه همسر ديگرى داشته باشد يا نه . ولى در ازدواج موقّت چنين حقّى برگردن همسر نيست .\r\n( مسألهء 3091 ) اين ماندن كه از حقوق همسر است ، بايد بر اساس محبّت و الفت و معاشرت نيكو باشد ، و اگر بر اساس قهر و اعراض و ترشروئى باشد ، كفايت نمى كند .\r\n( مسألهء 3092 ) اين حق در موردى است كه شوهر در وطن باشد ، پس اگر مسافرت برود و نزد همسرش نباشد ، مانعى ندارد ، مگر اينكه به قدرى مسافرت كند كه عرفاً به معناى سهلانگارى در حق همسر و بر خلاف معاشرت نيكو باشد .\r\n( مسألهء 3093 ) كسى كه بيش از يك همسر دارد ، بنابر احتياط واجب بايد هنگام بازگشت از سفر ، از كسى شروع كند كه هنگام مسافرت نوبت او بوده است .\r\n( مسألهء 3094 ) كسى كه سفر زياد ميرود ، بنابر احتياط واجب بايد رضايت همسر يا همسرانش را جلب كند .\r\n( مسألهء 3095 ) اگر همسر انسان كنيز يا اهل كتاب باشد ، از هشت شب يك شب حق دارد همسرش نزد او بماند .\r\n( مسألهء 3096 ) كسى كه همسر بر ميگزيند ، ميتواند در ايام زفاف\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nحق بيشترى براى او منظور كند و سه شب نزد او بماند . و اگر همسر جديد باكره باشد ، ميتواند تا هفت شب نزد او بماند .\r\n( مسألهء 3097 ) زن ميتواند به جهت خستگى و فرسودگى از حق شب خود چشم پوشى كند ، يا به جهت فرار از كار ناخوشايندى چون طلاق از اين حق خود بگذرد ، يا براى جلب نظر شوهرش به چيزى چون اضافه كردن نفقه ، اذن خروج از منزل و امثال آنها از اين حقّش بگذرد .\r\n( مسألهء 3098 ) زن پس از صرف نظر از حق شب خود ميتواند از آن برگردد و حق خودش را مطالبه كند ، مگر اينكه در ضمن شرط لازم يا عقد لازم از آن گذشته باشد ، كه در اين صورت نمى تواند آن را مطالبه نمايد .\r\n( مسألهء 3099 ) از حقوق زن دائم بر عهده شوهر ، خواه جوان باشد يا نه ، حق نزديكى هر چهار ماه يك بار از طريق متعارف ، در حدّ اشباع غريزه جنسى مىباشد .\r\n( مسألهء 3100 ) بنابر احتياط واجب در ازدواج موقّت نيز اين حق جارى است ، مگر اينكه بناى عقد بر عدم كامجوئى باشد .\r\n( مسألهء 3101 ) اگر مردى به جهت خشم ، به مدّت چهار ماه با همسرش آميزش نكند ، زن شكايت پيش حاكم شرع ميبرد ، حاكم شرع او را به نزديكى كردن و يا طلاق دادن وادار مىكند . ولى اگر اين كار به جهت ناتوانى ، مسافرت و امثال آنها باشد ، زن حق شكايت ندارد .\r\n( مسألهء 3102 ) زن بايد در برابر همهء كامجوئيهاى شوهر تسليم شود ، به جز نزديكى از دبر ، كه ميتواند آن را نپذيرد . و بايد موجبات تنفّر را از بين ببرد و با اقسام خشبو كنندهها و آرايشيهايى كه شوهرش برايش فراهم مىكند ، خود را بيارايد ، و زمينه را براى خواسته هاى همسرش فراهم نمايد .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\n( مسألهء 3103 ) بيرون رفتن زن از خانه شوهرش بدون اذن او يا اطمينان از رضايت او جايز نيست ، مگر اينكه براى درمان و امثال آن ناگزير شود ، كه اگر ترك كند به ضرر ميافتد ، و يا براى اداى واجب ، مانند حَجّة الاسلام باشد .\r\n( مسألهء 3104 ) اگر شوهرى همسرش را از خانه بيرون كند و او در منزل ديگرى مستقر شود ، ظاهر اين است كه بيرون رفتنش از آن منزل بدون اذن شوهر مانعى ندارد .\r\n( مسألهء 3105 ) اگر همسرى ناشزه شود و حقوق شوهرش را ادا نكند ، شوهر ميتواند او را موعظه كند ، اگر موعظه سود نبخشد ، در رختخواب به او پشت كند ، اگر آن هم مؤثر نباشد ، ميتواند در حدّى كه خونى نشود و استخوانش نشكند ، او را تأديب كند .\r\n( مسألهء 3106 ) اگر مرد حقوق همسرش را ادا نكند ، زن نمى تواند ناشزه شود و از حقوق شوهرش امتناع كند ، بلكه او ميتواند يكى از دو راه را در پيش بگيرد :\r\n1 ) نزد حاكم شرع شكايت ببرد ، تا او را به اداى حق همسرش وادار كند ، و اگر خوددارى كند او را تعزير نمايد ، و در صورت مطالبهء طلاق از سوى زن ، او را وادار به طلاق كند ، و اگر امتناع كند خودش طلاق دهد .\r\n2 ) از برخى از حقوق خود چشم پوشى كند ، مثلًا از حق شب خود بگذرد ، تا به اين وسيله از بحرانى شدن اوضاع جلوگيرى كند ، تا به طلاق منجر نشود .\r\n( مسألهء 3107 ) با توجّه به اينكه خداوند قيموميت و سرپرستى خانواده را بر عهدهء شوهر قرار داده ، انتظار ميرود با عقل و درايت و مطابق\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nحكمت و كياست ، با وسعت قلب و سعهء صدر ، در حلّ مشكلات تلاش كند ، در برابر بحرانها و تشويشها شكيبائى پيشه كند ، از لغزشها و خطاها چشم پوشى نمايد ، از خشم و غضب ، حرص و آز ، و از هر گونه لجاجت و پافشارى جدّاً پرهيز كند . با استمداد از خداوند منّان از دامهاى شيطان خود را رها سازد .\r\n( مسألهء 3108 ) شايسته است زن نيز جايگاه خود را بشناسد ، مسئوليت سنگين خود را به بهترين وجهى ايفا كند ، فراموش نكند كه جهاد او شوهردارى نيكو ، تلاش براى جلب خشنودى همسر ، همراهى و همگامى و همسوئى با شوهر است ، و حق شوهر بر گردن او بيش از حقوق هر فرد ديگرى است .\r\nاز رسول اكرم ( صلى الله عليه وآله ) روايت شده فرمود :\r\n« اگر قرار بود دستور بدهم كه كسى براى كسى سجده كند ، به زن دستور ميدادم بر همسرش سجده كند » .\r\n( مسألهء 3109 ) دستورات خداوند منّان براى هر يك از زن و شوهر ، و قرار دادن آنها در جايگاه شايستهء خود ، و آموزش دادنشان با تعاليم عاليهء الهى ، همهبراى حفظ كانون خانواده و فراهم كردن عوامل خوشبختى افراد خانواده ، و بر حذر داشتن آنها از گرفتار شدن در دامهاى شيطان و نيرنگهاى نفس اغواگر مىباشد . از اين رهگذر بر هر زن و شوهر با ايمان واجب است هنگام شعلهور شدن آتش غضب ، عنان عقل و بردبارى را از دست ندهند و از تصميم گيرى هاى شتاب زده پرهيز كنند ، تا خداى ناكرده با پيامدهاى ناپسند و فاجعه هاى جبران ناپذير مواجه نگردند .\r\n* * *\r\n\r\n","description":"","footnote":"","page_name":" 647 ","page_number":647},
  {"content":"\r\n\r\n\r\nفصل هشتم : احكام اولاد\r\n( مسألهء 3110 ) فرزند به صاحب نطفهاى كه نطفهاش از او منعقد شده ملحق مىشود . خواه اين انقعاد نطفه به وسيلهء آميزش جنسى صورت بگيرد ، يا مثلًا منى مرد سرازير شود و به سوى رحم همسرش جذب شود ، يا به وسيله دستگاهى به رحم همسرش هدايت شود ، و يا اسپرم مرد در بيرون با تخمك زن تلقيح شود ، آنگاه در رحم او قرار داده شود .\r\n( مسألهء 3111 ) در تمام فرضهاى ياد شده همهء آثار فرزندى و پدر مادرى بار مىشود ، از قبيل حرمت ازدواج ، جواز نگاه ، لزوم نفقه و ثبوت ارث و امثال آنها .\r\n( مسألهء 3112 ) اگر اين رابطه و آميزش به صورت نامشروع رخ دهد ، از يكديگر ارث نمى برند ، ولى سقوط نفقه محلّ اشكال است .\r\n( مسألهء 3113 ) اگر يكى از طرفين قصد زنا كرده ، ولى امر بر ديگرى مشتبه شده ، در ميان كودك و فردى كه به اشتباه افتاده ارث برقرار مىشود ، ولى بين كودك و فرد زناكار ارثى صورت نمى پذيرد .\r\n( مسألهء 3114 ) اگر پس از انقعاد نطفهء كودك از راه نامشروع ، آن زن و مرد با يكديگر ازدواج كنند ، حكم زنا از بين نميرود و بين كودك و آنها حكم ارث جارى نمى شود .\r\n( مسألهء 3115 ) اگر زن شوهردار حامله شود و معلوم باشد كه بچه از اسپرم شوهرش پديد آمده مشكلى پيش نميآيد ، ولى اگر معلوم نباشد ،\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nدر ازدواج دائم و موقّت ، به سه شرط بچه به شوهر آن زن ملحق مىشود :\r\n1 ) رابطهء زناشوئى در ميان آنها واقع شده باشد ، يا حدّاقل كارى انجام شده باشد كه امكان انعقاد نطفه از اسپرم او محقق شده باشد ، گرچه بدون آميزش جنسى بين زن و شوهر .\r\n2 ) حداقل از رابطهء زناشوئى آنها شش ماه گذشته باشد . پس اگر كودكى در كمتر از شش ماه متولّد شود و زنده بماند ، به او ملحق نمى شود .\r\n3 ) از تاريخ رابطهء زناشوئى آنها بيش از يك سال نگذرد ، و گرنه آن كودك به او ملحق نمى شود .\r\n( مسألهء 3116 ) اگر مردى از روى اشتباه با زنى نزديكى كند ، اگر شرايط سه گانه فراهم باشد ، كودك به آن مرد ملحق مىشود ، مگر اينكه زن شوهردار و يا در عدّهء طلاق رجعى باشد ، پس اگر معلوم باشد كه بچّه از آنِ شوهر و يا آن فرد اشتباهكار است ، بر آن اساس رفتار مىشود . و اگر معلوم نباشد ، قرعه انداخته مىشود .\r\n( مسألهء 3117 ) اگر زن شوهردار و يا در حال عدّهء رجعى ، زنا كند و صاحب فرزند شود ، كودك به شوهر آن زن ملحق مىشود ، مگر اينكه معلوم باشد كه به فرد زناكار مربوط است .\r\n( مسألهء 3118 ) بر مرد و زن حرام است كه كودكى را كه از آنها متولّد نشده و شرعاً به آنها ملحق نيست ، به فرزندى خود برگزيند و آثار فرزندى بر او بار كنند .\r\n( مسألهء 3119 ) فرزند خواندگى هيچ اثر شرعى ندارد ، بچّه به آن زن و مرد محرم نمى شود ، نفقهاش بر آنها واجب نمى شود ، ازدواج كردنش با آنها حرام نمى باشد و از آنها ارث نمى برد و هيچ اثر شرعى ديگرى ندارد .\r\n\r\n","description":"","footnote":"","page_name":" 649 ","page_number":649},
  {"content":"\r\n\r\n( مسألهء 3120 ) قرآن كريم فرزند خواندگى رايج در زمان جاهليّت را به كلّى لغو كرده ، ميفرمايد : [ وَمَا جَعَلَ أَدْعِيَاءكُمْ أَبْنَاءكُمْ ذَلِكُمْ قَوْلُكُم بِأَفْوَاهِكُمْ وَاللهُ يَقُولُ الْحَقَّ وَهُوَ يَهْدِي السَّبِيلَ * ادْعُوهُمْ لِآبَائِهِمْ هُوَ أَقْسَطُ عِندَ اللهِ فَإِن لَّمْ تَعْلَمُوا آبَاءهُمْ فَإِخْوَانُكُمْ فِي الدِّينِ وَمَوَالِيكُمْ . . . 
  ] « 1 » :\r\n« فرزند خوانده هاى شما را فرزندان شما قرار نداده است ، اين سخن شماست كه به دهان ميآوريد ، امّا خداوند حق را ميگويد و به سوى راه راست هدايت مينمايد . آنان را با نام پدرانشان بخوانيد ، كه اين كار نزد خداوند عادلانه تر است . و اگر پدرانشان را نمى شناسيد ، آنها برادران دينى و موالى شما هستند » .\r\n( مسألهء 3121 ) حرام است كه انسان از نسب خود بيزارى جويد و خود را به غير پدر خود نسبت دهد . كه در روايت صحيح از امام\r\nصادق ( عليه السلام ) روايت شده كه فرمود : « به خدا كفر ورزيده آن كسى كه از نسب خود بيزارى جويد ، اگرچه برده باشد » . بسيار درد آور است كه آداب عهد جاهلى يك بار ديگر در ميان ما زنده شده ، گروهى از روى غفلت ، بر خلاف احكام صريح اسلام ، از سنن جاهلى پيروى ميكنند .\r\n( مسألهء 3122 ) اما تربيت و سرپرستى كودكانى كه پدرانشان شناخته نشود ، بدون آنكه آنها را به فرزندى برگزينند ، هر كس به عهده بگيرد بسيار كار نيكو و شايستهاى مىباشد و پاداش فراوان دارد . ولى بايد تلاش كرد كه موجب اشتباه در نسب و گمگشتگى آن نشود .\r\n( مسألهء 3123 ) ثبت كردن نام كودكان بى سرپرست در شناسنامهء افراد خيّر كار بدى نيست ، به ويژه اگر حل مشكل قانونى منحصر به آن\r\n\r\n\r\n","description":"","footnote":"\r\n( 1 ) سورهء احزاب ( 33 ) ، آيه 4 .\r\n","page_name":" 650 ","page_number":650},
  {"content":"\r\n\r\nباشد ، ولى بايد به شدّت مراقبت شود كه موجب اشتباه در نسب نشود و آثار خلاف شرع بر آن مترتّب نشود ، از قبيل ارث و معاشرت محرم گونه و امثال آن ، كه در اين صورت حرام مىباشد .\r\n( مسألهء 3124 ) و از موارد مخالفت احكام دين و دستورات شرع مبين محسوب مىشود ، كه خداوند حق را آشكار نموده و نشانه هاى آن را بر ملا ساخته و راه عذر را بر همگان بسته است . بى گمان اين گستاخى و تجاوز به حريم مقدّسات موجب خشم خداوند در دنيا و آخرت خواهد بود .\r\n( مسألهء 3125 ) هنگام زايمان حرام است مرد نامحرم متصدّى امور زائو باشد ، به ويژه اگر ايجاب كند كه به عورتش نگاه كند ، مگر در مقام ضرورت ، كه آنجا هم بايد به حدّ ضرورت بسنده شود .\r\n( مسألهء 3126 ) شايسته است هنگامى كه بشارت تازه مولودى به مؤمن داده مىشود ، از پسر يا دختر بودنش نپرسد . و چون آگاه شد كه از نظر خلقت صحيح و سالم است ، زبان به ستايش پروردگار گشوده بگويد : « الحمدلله الّذى لم يخلق منّى خلقاً مشوّهاً » . پس اگر پسر بود خدا را شكر كند و اگر دختر بود گزينش خدا را ناخوش ندارد ، كه در روايت آمده است : « پسر نعمت و دختر حسنه است ، از نعمت سؤال مىشود ولىّ در مقابل حسنه پاداش داده مىشود » .\r\n( مسألهء 3127 ) مستحب است در گوش راست تازه مولود اذان و در گوش چپش اقامه گفته شود و كامش را با آب فرات ، تربت امام\r\nحسين ( عليه السلام ) ، خرما و عسل بردارند .\r\n( مسألهء 3128 ) بنابر احتياط واجب ، مستحب است تربت و آب فرات\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nرا در سقف دهان و زير زبان نوزاد قرار دهند .\r\n( مسألهء 3129 ) مستحب است نوزاد را تا هفت روز « محمّد » بخوانند ، پس از روز هفتم اگر خواستند عوض كنند و اگر خواستند باقى بگذارند .\r\n( مسألهء 3130 ) از حقوق فرزند بر پدر آنست كه براى او نام نيكو انتخاب كند ، و راست ترين نامها نامى است كه معناى عبوديت را در بر داشته باشد ، مانند : عبدالله ، عبدالرّحيم ، و امثال آنها .\r\n( مسألهء 3131 ) برترين نامها ، نام پيامبران و افضل آنها « محمّد » مىباشد .\r\nهمچنين در روايات بر نام « على » نيز تأكيد شده و آمده است :\r\n1 ) هنگامى كه شيطان بشنود كه كسى را با نام « محمّد » يا\r\n« على » صدا مى كنند ، آب مىشود ، آنگونه كه سرب آب مىشود .\r\n2 ) فقر به خانهاى وارد نمى شود كه در آن نام : محمّد ، احمد ، على ، حسن ، حسين ، جعفر ، طالب و عبدالله ، و يا فاطمه باشد .\r\n( مسألهء 3132 ) نامگذارى نوزاد با نام دشمنان اهل بيت ( عليه السلام ) مكروه است . و در حديث آمده است : « هنگامى كه شيطان بشنود كه كسى را با نام يكى از دشمنان ما صدا مى كنند ، به خود مى بالد و مى غرّد » .\r\n( مسألهء 3133 ) منظور از نام دشمنان اهل بيت ، نامهايى است كه با گذشت زمان بر دشمنان اهل بيت استقرار يافته ، به طورى كه اگر مطلق گفته شود ، آنها به ذهن ميآيند . پيش از اشتهار اين نامها در مورد آنان ، نامگذارى افراد به آن نامها مانعى نداشت .\r\n( مسألهء 3134 ) مستحب است پسر بچه را در روز هفتم ختنه كنند و تأخير انداختن آن از روز هفتم مكروه است .\r\n\r\n","description":"","footnote":"","page_name":" 652 ","page_number":652},
  {"content":"\r\n\r\n( مسألهء 3135 ) در ختنه بايد همهء گوشتى كه حشفه را ميپوشاند ، بريده شود . و اگر پس از ختنه دوباره برويد ، بايد دوباره ختنه شود .\r\n( مسألهء 3136 ) بچهاى كه ختنه شده متولّد شود ، مستحب است تيغ بر جايگاه ختنه كشيده شود - البته بدون آسيب رساندن - .\r\n( مسألهء 3137 ) كسى كه ختنه نشده به حد بلوغ برسد ، بر خودش واجب است نسبت به ختنه شدنش اقدام نمايد .\r\n( مسألهء 3138 ) براى كودك مستحب مؤكد است كه در روز هفتم عقيقه ذبح شود ، و اگر در روز هفتم نشد بعدها انجام شود . و اگر كسى به حد تكليف رسيد و نميداند كه براى او عقيقه ذبح شده يا نه ؟ مستحب است براى خودش عقيقه ذبح كند .\r\n( مسألهء 3139 ) از برخى روايات استفاده مىشود كه مستحب است انسان براى خودش عقيقه ذبح كند ، اگرچه بداند كه در كودكى برايش عقيقه ذبح شده است .\r\n( مسألهء 3140 ) براى كودك كه پس از روز هفتم بميرد ، مستحب است كه عقيقهاش به عنوان قضا ذبح شود .\r\n( مسألهء 3141 ) اگر به جاى عقيقه پول آن را تصدّق كنند كفايت نمى كند ، ولى اگر به جاى آن قربانى بكشند كفايت مىكند .\r\n( مسألهء 3142 ) عقيقه ممكن است گوسفند ، گاو يا شتر باشد ، و بهتر است كه قوچ باشد ، به خصوص براى پسر بچه ، و هر چه چاقتر باشد بهتر است .\r\n\r\n","description":"","footnote":"","page_name":" 653 ","page_number":653},
  {"content":"\r\n\r\n( مسألهء 3143 ) در عقيقه شرايط قربانى شرط نيست . « 1 » ( مسألهء 3144 ) مستحب است هنگام ذبح عقيقه از دعاهاى مأثور خوانده شود ، كه از آن جمله است دعاى زير :\r\n« بسم الله و بالله ، عقيقةٌ عن فلان ، لحمها بلحمه ، و دمها بدمه ، و عظمها بعظمه ، الّلهمّ اجعله وقاءً لآل محمّد ( صلى الله عليه وآله ) » .\r\n( مسألهء 3145 ) خوردن پدر و مادر و خانوادهء آنها از گوشت عقيقه مكروه است ، و در مورد مادر كراهت بيشترى دارد و أولى اينست كه نخورد .\r\n\r\n\r\n","description":"","footnote":"\r\n( 1 ) مسأله 1 : قربانى براى غير حاجى اگر متمكن باشد مستحب مؤكّد است بلكه براى كسى كه پول خريدن قربانى را ندارد مستحب است به اين جهت قرض بگيرد . واشتراك در آن ، وتبرع به آن از طرف زنده يا ميّت جايز است ، از طرف مرد و زن كوچك و بزرگ مىشود قربانى كرد لكن از طرف حمل ( بچه اى كه درشكم مادر است نمى شود ) . مسأله 2 : اگر قربانى شتر باشد بايد در سال ششم واردشده باشد و اگر بز باشد وارد دو سالكى شده باشدواگر گوسفند باشد بنابر احتياط واجب بايد ده ماهش تمام شده باشد اگر چه بهتر اين است كه وارد دو سالگى شده باشد ولى اگر گاو باشد صدق اسم گاو بودن كفايت مىكند وبعيد نيست كه اسم گاو صدق نكند مگر اين كه در سال دوم وارد شود . مسأله 3 : در قربانى غير از سلامتى چشمان وگوشها چيزى ديگرى معتبر نيست وقربانى نمودن حيوانى كه رگهاى تخم آن را ما ليده باشند جايز است ولى براى كسى كه غير از آن را ميتواند پيدا نمايد برا و مكروه است كه اين چنين حيوانى را قربانى كند . مسأله 4 : اگر قربانى قوچ سياه مخلوط به سفيدى كه نر وچاق و داراى شاخهاى درشتى باشد افضل است و در صورتى كه ميخواهد گاو و ياشتر قربانى كند افضل آن است كه ماده باشد . مسأله 5 : افضل اوقات قربانى بعد از طلوع آفتاب از روز عيد است پا پس از گذشتن زمانى به قدر بجا آوردن نماز عيد باشد . وقت قربانى مستحبى در منى چهار روز و د رغير منى سه روز است ، ولى كسى كه درمسافرت بوده و روز دوازدهم وارد شده است براى او جايز است كه در روز سيزدهم قربانى كندمسأله 6 : مستحب است هنگامى كه اراده نحر يا ذبح دارد بگويد : « وجهت وجهى لمن فطر السموات والأرض حنيفاً مسلماً و ما أنا من المشركين ان صلوتى ونسكى ومحياى ومماتى لله ربّ العالمين لا شريك له وبذلك امرت وانا من المسلمين اللهم منك ولك اللهم تقبل منى ، بسم الله الذى لا إله إلّا هو والله أكبر و صلى الله على محمد وعلى أهل بيته » . مسأله 7 : مستحب است كه پوست قربانى را صدقه بدهد و احتياط واجب آن است كه آن را بعنوان عوضى در مقابل جنس خريدارى شده و مانند آن ندهد و از اين قبيل آست كه آن را از بابت اجرت قصاب بدهد ولى جايز است به عنوان سجّاده و غير آن از آن استفاده كرد وهديه دادن آن هم اشكالى ندارد .\r\n","page_name":" 654 ","page_number":654},
  {"content":"\r\n\r\n( مسألهء 3146 ) مستحب است اعضاى عقيقه به صورت درست و كامل بريده شود ، و شكستن استخوانهاى آن مكروه است . اما آنچه در ميان مردم رايج شده كه استخوانهاى عقيقه را در پارچهاى پيچيده دفن ميكنند ، ما سندى بر آن نيافتيم .\r\n( مسألهء 3147 ) بهترين دايه براى بچهء شيرخوار مادر اوست ، اميرالمؤمنان ( عليه السلام ) ميفرمايد : « هيچ شيرى براى بچه شيرخوار ، از شير مادر پر بركت تر نمى باشد » .\r\n( مسألهء 3148 ) مادر را نمى توان براى شير دادن مجبور كرد ، و ميتواند براى آن مطالبه اجرت نمايد . پس اگر بچه مال دارد ، از مال خودش ، اگر ندارد از مال پدرش ، اگر او نيز مال ندارد ، از مال كسى كه نفقهء كودك بر عهدهء اوست ، اجرت شير پرداخت مىشود .\r\n( مسألهء 3149 ) اگر مادر به اجرتى كه دايه ميگيرد راضى باشد ، او حقّ اولويّت دارد ، ولى اگر بيشتر از ديگران مطالبه كند ، پذيرش آن واجب نيست ، چه آن مبلغ بيش از اجرت المثل باشد يا نه . اگرچه افضل آنست كه در آن صورت نيز كودك در اختيار مادر قرار داده شود و از شير او استفاده كند .\r\n( مسألهء 3150 ) شير دادن كامل از نظر شرع مقدّس دو سال است و بيشتر از آن مانعى ندارد و حداقل آن 21 ماه است ، و كمتر از آن جايز ولى مكروه مىباشد .\r\n( مسألهء 3151 ) حق ولايت كودك با پدر اوست ، ولى مادر ميتواند سرپرستى او را مطالبه كند ، يعنى مسئوليّت زندگى و تربيت او را به عهده بگيرد ، يعنى در اختيار مادر و تحت نظارت و كنترل پدر باشد .\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n( مسألهء 3152 ) حق نگهدارى و سرپرستى كودك فقط در مدّت شيرخوارگى با مادر است ، و لذا هنگامى كه از شير گرفته شد ، حق او ساقط مىشود ، اگرچه هنوز دو سالش تمام نشده باشد . آنگاه پدر هر گونه صلاح بداند ، نگهدارياش را به عهده ميگيرد .\r\n( مسألهء 3153 ) حق سرپرستى و نگهدارى مادر ، در دوران شيرخوارگى كودك ، در مواردى ساقط مىشود ، كه از آن جمله است :\r\n1 ) براى شيردهى بيش از ديگر دايهها اجرت طلب كند .\r\n2 ) در اثر بيمارى ، ديوانگى و امثال آن از قابليّت سرپرستى بيفتد .\r\n3 ) پس از جدايى از پدر كودك ، ازدواج كند .\r\nدر اين سه صورت حق سرپرستى و نگهدارى او ساقط مىشود .\r\n( مسألهء 3154 ) اگر مادر از شوهر دوّم جدا شود ، حق سرپرستياش برنمى گردد .\r\n( مسألهء 3155 ) اگر مادر بميرد ، حق سرپرستى او به وكيل ، وصى و يا وارث او منتقل نمى شود .\r\n( مسألهء 3156 ) اگر ولايت پدر در اثر مرگ يا ديوانگى ساقط شود ، تا هنگامى كه پدر بهبودى نيافته ، حق نگهدارى بچه با مادر مىباشد ، اگرچه شوهر كرده باشد . و در اين صورت پدربزرگ بچه و يا وصى پدر نمى تواند كودك را از او پس بگيرد .\r\n( مسألهء 3157 ) مادر ميتواند حق حضانت خودش را در تمام مدّت و يا در بعضى از آن ساقط كند ، ولى پدر نمى تواند حق ولايت و سرپرستياش را ساقط نمايد .\r\n( مسألهء 3158 ) اگر بچهاى پدر و مادرش را از دست بدهد هيچ كس\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nحق نگهدارى او را ندارد ، بلكه به ولى مربوط مىشود ، او هر كجا صلاح بداند ، آنجا قرار ميدهد .\r\n( مسألهء 3159 ) بچهء عاقل و رشيد ، هنگامى كه به سن تكليف رسيد ، نه پدر ، نه مادر و نه شخص ديگرى بر او ولايت ندارد ، اگر بخواهد همراه پدر ، مادر يا غير آنها زندگى كند ، خودش تصميم ميگيرد ، و اگر بخواهد مستقل شود آزاد است .\r\n( مسألهء 3160 ) شايسته است پدر تربيت فرزندش را از نظر دينى ، اخلاقى و جسمى به نيكوترين وجهى بر عهده بگيرد ، او را بر انجام نماز ، روزه ، انفاق و احسان آموزش دهد . چنان كه در روايات آمده است : « از حقوق فرزند بر عهده پدر آنست كه تربيتش را نيكو نمايد » .\r\nو در حديث ديگر آمده است : « بچّه به مدّت شش و يا هفت سال براى بازى رها مىشود ، در اين مدّت پدر او را از خودش جدا نمى سازد و در تربيتش تلاش مىكند . آنگاه به مدّت هفت سال خواندن و نوشتن به او ياد ميدهد . سپس هفت سال به او حلال و حرام ياد ميدهد .\r\n( مسألهء 3161 ) پدر لازم است فرزندش را با تعليم ، تربيت ، پند و اندرز از آداب و سنن جاهلى دور بگرداند و او را از لجام گسيختگى ، بى بند و بارى ، و سقوط در رذايل اخلاقى مصون بدارد .\r\n( مسألهء 3162 ) پدر نبايد در تربيت فرزندان سستى و سهلانگارى نمايد ، كه كوتاهى در تربيت فرزندان فساد و تباهى جامعه را به دنبال دارد . خداوند منّان در اين رابطه ميفرمايد : [ يَا أَيُّهَا الَّذِينَ آمَنُوا قُوا أَنفُسَكُمْ وَأَهْلِيكُمْ نَاراً 
  ] « 1 » :\r\n\r\n\r\n","description":"","footnote":"\r\n( 1 ) سورهء تحريم ( 66 ) ، آيه 6 .\r\n","page_name":" 657 ","page_number":657},
  {"content":"\r\n\r\n« اى كسانى كه ايمان آوردهايد ، خود و خانوادهء خويش از آتشى كه . . . نگهداريد » .\r\n( مسألهء 3163 ) شايسته است متصدّى تربيت كودك با كمال نرمش ، بزرگوارى ، اخلاق شايسته ، رفتار نيكو ، معاشرت و ملاطفت با او رفتار كند ، تا كاملًا محبّت و مودّت او را به خودش جذب كند تا گفتارش در او مؤثّر باشد ، و رفتارش براى او درس باشد . چنان كه خداوند متعال ميفرمايد : [ ادْعُ إِلِى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ 
  ] « 1 » :\r\n« با حكمت و اندرز نيكو به سوى پروردگارت فراخوان » .\r\nرسول اكرم ( صلى الله عليه وآله ) در اين رابطه بيانات شيوائى دارند ، كه از آن جمله است :\r\n1 ) نرمش در هر كجا قرار بگيرد بر زيبائى آن ميافزايد و از هر كجا برداشته شود آن را زشت نمايد .\r\n2 ) خداى رحمت كند پدر و مادرى را كه - با اخلاق نيكو - بر نيكو شدن فرزندانشان يارى نمايند .\r\n( مسألهء 3164 ) ولى ميتواند فرزندش را در مقام تربيت ، به مقدارى كه صلاح ميداند تأديب كند ، ولى هرگز نبايد زياده روى كند و نبايد براى انتقام جويى به چنين كارى اقدام كند ، بلكه صرفاً براى تربيت ، آن هم حساب شده ، تدريجى و عاقلانه باشد ، كه كودك ضعيف است و آسيب پذير .\r\n( مسألهء 3165 ) پدر در مقام تربيت كودك نبايد مشكلات خارجى و ناراحتيهاى شخصى خودش را دخالت بدهد ، بلكه بايد فقط مصلحت كودك را از نظر تربيت در نظر بگيرد .\r\n\r\n\r\n","description":"","footnote":"\r\n( 1 ) سورهء نحل ( 16 ) ، آيه 125 .\r\n","page_name":" 658 ","page_number":658},
  {"content":"\r\n\r\n( مسألهء 3166 ) در احاديث آمده است كه براى تأديب كودك فقط ميتوان پنج شش نوبت او را زد ، و تأكيد فراوان شده كه بايد اين كار توأم با نرمش و ملاطفت باشد و جز در مقام ضرورت از آن تجاوز نكرد .\r\n( مسألهء 3167 ) كتك زدن كودك بدون اذن ولى جايز نيست ، و اگر دفع ضرر فقط از راه زدن ممكن باشد و دسترسى به ولى نباشد ، بايد به حاكم شرع مراجعه نمود . و اگر دسترسى به حاكم شرع نباشد ، بايد به حد اقلّى كه با آن جلوى شرّ گرفته شود ، و هيچ آسيبى به او نرسد ، اكتفا شود .\r\n( مسألهء 3168 ) اگر ولى به معلم كودك اجازهء تأديب دهد ، بايد زياده روى نكند ، با ولى همكارى كند ، به حدّ اقل تأديب بسنده كند ، و هنگام ضرورت نيز از سه نوبت تجاوز نكند . و اين هم در صورتى است كه اجازهء ولى از راه دلسوزى باشد ، نه انتقام جويى ، كه در اين صورت حرام است و ديه دارد .\r\n* * *\r\n\r\n","description":"","footnote":"","page_name":" 659 ","page_number":659},
  {"content":"\r\n\r\n\r\nفصل نهم : احكام نفقهها\r\nآنچه براى ما در اينجا مهم است ، دو قسم از آنهاست :\r\n1 ) نفقهء همسر\r\n2 ) نفقهء خويشاوندان\r\n( مسألهء 3169 ) نفقهء همسر دائمى بر شوهر واجب است ، اگرچه كنيز و يا ذمّى ( اهل كتاب ) باشد .\r\n( مسألهء 3170 ) همسرى كه با ازدواج موقّت همسر موقّتى انسان است ، نفقه ندارد ، مگر اينكه در ضمن عقد شرط كرده باشند . كه در اين صورت به سبب شرط واجب خواهد شد .\r\n( مسألهء 3171 ) زنى كه ناشزه شود ، نفقه ندارد ، اگرچه همسر دائمى باشد . و ناشزه بودن زن به وسيلهء يكى از دو كار حاصل مىشود :\r\n1 ) همسرش را از حقوق همسرى محروم كند ، يعنى به جز نزديكى از دبر از هرگونه كامجوئى كه شوهر ميخواهد ، خوددارى نمايد .\r\n( مسألهء 3172 ) شوهر هرگونه زينت و آرايش از همسرش بخواهد بايد خود را با آن آرايش دهد ، شوهر هرگونه وسيلهء تنفّر انگيزى را بخواهد ، زن بايد آن را از ميان بردارد .\r\n( مسألهء 3173 ) امتناع از كامجوئى مورد نظر شوهر ، خوددارى از زينت مورد نظر شوهر ، امتناع از زدودن جهات تنفّرانگيز ، حتّى به مقدار فحش و سوء معاشرت و روى گردانى از شوهر ، موجب نشوز مىشود ، اگرچه نسبت\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nبه اموال و ناموس شوهر امين باشد ، و هرگز در اين رابطه خيانت نورزد .\r\n2 ) بيرون رفتن از خانهء شوهر ، بدون اجازهء او ، چنان كه در مسألهء 3103 بيان گرديد .\r\n( مسألهء 3174 ) اگر زن براى كار ضرورى مانند مراجعه به دكتر ناگزير شود از خانه بيرون برود نفقهاش ساقط نمى شود .\r\n( مسألهء 3175 ) اگر زن با اجازهء شوهر بيرون برود نفقهاش ساقط نمى شود ، مگر اينكه اجازهاش بر اساس عدم نفقه باشد ، مثل اينكه به شهر و ديار اقوامش برود كه مدّتى در ضيافت آنها باشد .\r\n( مسألهء 3176 ) آنچه در اين زمان متعارف شده كه زن پس از عقد بستن تا هنگام زفاف در خانهء پدر و مادر بماند ، اين نيز از مواردى است كه رضايت شوهر بر ماندن او بر مبناى نفقه نداشتن مىباشد .\r\n( مسألهء 3177 ) زن تا هنگامى كه در عدّهء طلاق رجعى است ، نفقهاش بر عهده شوهرش مىباشد .\r\n( مسألهء 3178 ) زن در عدّهء طلاق به اين نفقه ندارد ، مگر اينكه از شوهرش حامله باشد . ولى اگر از شوهر قبلى حامله باشد و طلاقش از شوهر بعدى به صورت به اين باشد ، نفقه ندارد .\r\n( مسألهء 3179 ) زنى كه بدون طلاق در حال عدّه باشد ، مانند ازدواج موقّت ، نفقه ندارد .\r\n( مسألهء 3180 ) نفقهاى كه بر عهدهء شوهر است ، عبارت است از : خوردنى ، پوشيدنى ، نوشيدنى و محلّ سكونت ، با فرش و ظرف متعارف .\r\n( مسألهء 3181 ) اگر زن همراه شوهر ميماند بايد تشك و لحاف نيز در اختيارش بگذارد و اگر جدا زندگى مىكند ، باز هم بنابر احتياط واجب\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nبايد رختخواب برايش تأمين كند .\r\n( مسألهء 3182 ) هزينه آرايش و نظافت و امثال آن ، اگر شوهر آن را مطالبه كند ، بر عهدهاش مىباشد ، ولى اگر مطالبه نكند ، برايش واجب نيست .\r\n( مسألهء 3183 ) هزينهء غسل جنابتى كه به شوهرش مربوط باشد ، بنابر احتياط واجب بر عهدهء اوست .\r\n( مسألهء 3184 ) هزينهء دوران حاملگى و زايمان به مقدارى كه در حفاظت فرزند دخالت دارد ، بر عهدهء اوست ، جز اينكه اين هزينه ها جزء نفقهء فرزند است نه همسر .\r\n( مسألهء 3185 ) بيش از هزينه هاى ياد شده چيزى بر شوهر واجب نيست ، ولى مىتوانند با يكديگر توافق داشته باشند ، شوهر همهء نيازهاى همسر را تأمين كند و در رفاه و آسايش او تلاش نمايد ، او نيز در مقابل ادارهء خانه و اطفال را بر عهده بگيرد ، و بدين وسيله سعادت خانواده تأمين شود .\r\n( مسألهء 3186 ) اگر زن براى رفع نيازمنديهايى كه ترك آن موجب ضرر مىباشد ، ناگزير باشد كه از خانه بيرون برود ، ميتواند برود ولى بايد تلاش كند كه حقوق همسرش منافات پيدا نكند و شوهرش حق جلوگيرى ندارد ، مگر اينكه شخصاً براى رفع نيازمنديهاى او اقدام نمايد ، تا ديگر مجبور به خروج از منزل نباشد .\r\n( مسألهء 3187 ) اگر شوهر قدرت مالى داشته باشد ، بايد نفقهء همسرش را پرداخت كند و اگر توان مالى نداشته باشد ، بايد كسب كند ، و اگر قدرت بر كار و تجارت نداشته باشد ، در صورتى كه بداند در آينده ميتواند پرداخت كند ، بنابر احتياط واجب بايد قرض كند . ولى اگر نداند كه قدرت پرداخت خواهد داشت ، نفقه بر او واجب نيست . اگرچه توان هديه و\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nبخشش خواستن را داشته باشد .\r\nدوّم : نفقهء خويشاوندان\r\n( مسألهء 3188 ) نفقهء فرزندان ، نوادگان ، پدر و مادر ، بنابر احتياط واجب پدر بزرگ ها و مادر بزرگ ها نيز بر انسان واجب است ، ولى نفقهء ديگر خويشاوندان بر او واجب نيست ، اگرچه مستحب است .\r\n( مسألهء 3189 ) نفقهء پدر و مادر و فرزندان به دو شرط واجب مىباشد :\r\n1 ) توان مالى ، اگرچه به وسيلهء كار و تلاش و يا قرض گرفتن با قدرت پرداخت از مال موجود باشد .\r\n( مسألهء 3190 ) براى تأمين نفقهء پدر و مادر و فرزندان مجبور به قرض كردن ، بدون توان پرداخت ، و يا پذيرش صدقه و حقوق واجبه نيست .\r\n2 ) فقر و نياز آنها ، اگرچه توان استفاده از صدقات و حقوق و مانند آنها داشته باشند ، بنابر احتياط واجب .\r\n( مسألهء 3191 ) نفقه واجب فرزندان و پدر و مادر مربوط به خوراك ، پوشاك ، مسكن ، درمان و امثال آن مىباشد ، امّا پرداخت قرضهاى آنها و هزينهء ازدواجشان بر او واجب نيست .\r\n( مسألهء 3192 ) اگر پدر توان مالى دارد نفقهء فرزندان را بايد بپردازد ، و با وجود پدر توانمند ، نفقه فرزندان بر مادر ، پدربزرگ و مادربزرگ واجب نيست .\r\n( مسألهء 3193 ) اگر پدر نباشد ، يا توان مالى نداشته باشد و يا امتناع بورزد و برداشت از مالش ممكن نباشد ، آيا بر مادر ، پدربزرگ و مادربزرگ واجب است به صورت واجب كفائى هزينهء آنها را تأمين كنند ، يا هر كدام بايد سهم خودش را بپردازد ، و يا به نوبت هزينهء آنها را فراهم نمايند ، محلّ اشكال است و بنابر احتياط لازم بايد احتياط را رعايت كنند .\r\n\r\n","description":"","footnote":"","page_name":" 663 ","page_number":663},
  {"content":"\r\n\r\n( مسألهء 3194 ) اگر پدر و فرزند انسان هر دو احتياج به نفقه داشته باشند ، آيا پدر مقدم است و لازم است به او نفقه بدهد ، يا به صورت واجب كفائى بر آن دو انفاق كند ، يا آنچه در توان دارد در ميان آنها تقسيم كند ، محلّ اشكال است ، بنابر احتياط واجب لازم است احتياط را ترك نكند .\r\n( مسألهء 3195 ) اگر كسى از نفقه دادن به زن و فرزند و پدر و مادر خوددارى كند ، آنها و يا ولى آنها مىتوانند نفقه شان را از او مطالبه كنند ، اگر خوددارى كند بنابر احتياط واجب به حاكم شرع مراجعه ميكنند ، حاكم شرع او را به دادن نفقه وادار مىكند ، اگر ممكن نشد ، از اموالش برداشت مىكند و نفقه آنها را ميپردازد ، اگر امكان پذير نباشد ، از مال ديگرى نفقهء آنها را پرداخت مىكند تا بعد به او رجوع كند ، و در اين صورت معادل نفقهء آنها در گردن او به عنوان قرض باقى ميماند .\r\n( مسألهء 3196 ) اگر در فرض ياد شده دسترسى به حاكم شرع نباشد ، خود افرادى كه بايد نفقه بر آنها صرف شود ، به اين كار اقدام ميكنند ، يعنى او را به دادن نفقه وادار ميكنند ، اگر ممكن نباشد از مالش برداشت ميكنند ، اگر آن هم ممكن نشد از پول ديگرى هزينه ميكنند تا بعد از او بگيرند .\r\n( مسألهء 3197 ) كسى كه بايد نفقه را بپردازد ، اگر از روى قصور و يا تقصير آن را پرداخت نكند ، به صورت دين بر گردنش نمى ماند ، مگر اينكه به قصد مراجعه به او هزينه شود ، چنان كه در دو مسألهء گذشته بيان شد . در اين مسأله بين همسر و غير او فرقى نيست .\r\n( مسألهء 3198 ) انفاق به ديگر خويشاوندان نيز مستحب است ، چنان كه در حديث شريف از امام صادق ( عليه السلام ) آمده است :\r\n« هر كس نفقهء دو دختر ، دو خواهر ، دو عمّه ، يا دو خاله را بر عهده\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nبگيرد ، آن دو با اجازهء خداوند براى او سپرى از آتش جهنم ميشوند » .\r\n( مسألهء 3199 ) توسعه دادن بر اعضاى خانواده مستحب است ، چنان كه در روايات صحيحه از پيشوايان معصوم ( عليهم السلام ) بر آن تأكيد شده است .\r\nابوحمزهء ثمالى از امام سجاد ( عليه السلام ) روايت مىكند فرمود :\r\n« خداوند متعال در ميان شما از كسى خشنودتر است كه او بيش از ديگران بر عائلهاش توسعه فراهم كند » .\r\nدر اين رابطه مسعده نيز از امام كاظم ( عليه السلام ) روايت كرده فرمود :\r\n« عائلهء هر كسى اسيران او ميباشند ، پس اگر خداوند به كسى نعمتى عنايت فرمود ، بر اسيران خود توسعه دهد ، اگر نكند انتظار ميرود كه آن نعمت از دست او گرفته شود » .\r\n( مسألهء 3200 ) در اينجا رعايت سه نكته شايسته است :\r\n1 ) در توسعه به اهل خانه آن قدر افراط نشود كه به طغيان و سركشى منتهى شود ، چنان كه امام سجاد ( عليه السلام ) ميفرمايد :\r\n« انسان بايد نفقهء عائلهاش را بر مبناى اعتدال و به مقدار كفاف بپردازد ، و باقيماندهء آن را براى آخرت خود هزينه كند ، كه در اين صورت نعمتش پايدارتر ، به بركت و افزايش از سوى پروردگار نزديكتر ، و براى آخرت خود سودمندتر مىباشد » .\r\nگذشته از اين ، اسراف در انفاق ، پيامد نامطلوبى در روش ، منش ، و شكلگيرى شخصيّت اعضاى خانواده دارد .\r\n2 ) ثروت را نبايد بيارزش بشمارد و نبايد آن را با مصرف كردن در موارد بيهوده ، تباه كند ؛ كه امام صادق ( عليه السلام ) ميفرمايد :\r\n« خداوند ميانه روى را دوست و اسراف را دشمن ميدارد ، حتى اگر\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nدور انداختن هستهاى باشد كه به درد كارى بخورد و يا دور ريختن باقيمانده آب ليوان باشد » .\r\nاسحاق بن عمّار ميگويد : خدمت امام صادق ( عليه السلام ) عرض كردم : آيا ممكن است مؤمن ده تا ، بيست تا ، سى تا پيراهن داشته باشد ؟ فرمورد : « بلى ، اين كار اسراف نيست ، اسراف آن است كه لباس مهمانى را در خانه و يا بر سرِكار بپوشد » .\r\n3 ) انسان بايد ميان در آمد و هزينه هايش تعادل را منظور كند ، كه امام صادق ( عليه السلام ) در اين رابطه ميفرمايد : « ممكن است برخى از فقرا از ثروتمندان اسراف كارتر باشند ، زيرا شخص ثروتمند از آنچه به او داده شده خرج مىكند ، ولى شخص تنگدست از آنچه به او داده نشده هزينه مىكند » .\r\nمؤمن بايد در تمام شئون زندگى بر اساس عقل و درايت گام بردارد و هرگز بدون حساب و كتاب خرج نكند ، كه رعايت موازين حكيمانه بهترين روش زندگى است .\r\n* * *\r\n\r\n","description":"","footnote":"","page_name":" 666 ","page_number":666},
  {"content":"\r\n\r\n\r\nاحكام طلاق و ملحقات آن\r\n« طلاق » راهى است كه خداوند منّان از روى رحمت بر مردم و براى حل مشكل آنان ، آن را به روى مردم گشوده است ، ولى هرگز آن را دوست ندارد و موجب خشم و نفرت اوست . زيرا به وسيلهء طلاق رشتهء كانون زندگى از هم ميگسلد و شالودهء بنيان خانوادگى فرو ميريزد .\r\nتأسيس بنيان زناشوئى در نزد پروردگار محبوب ترين بنيادها مىباشد ، چنان كه رسولاكرم ( صلى الله عليه وآله ) ميفرمايد :\r\n« چيزى در نزد پروردگار محبوب تر از خانهاى نيست كه به وسيلهء ازدواج آباد ميگردد ، و چيزى نزد او مبغوضتر از خانهاى نيست كه شالودهاش به وسيلهء جدائى ويران شود » .\r\nرئيس مذهب ، امام جعفر صادق ( عليه السلام ) در اين رابطه فرمود :\r\n« در ميان آنچه خداوند حلال فرموده ، چيزى نزد خدا مبغوض تر از طلاق وجود ندارد » .\r\nبراى دوستان اهل بيت ( عليهم السلام ) شايسته است تا مىتوانند با صبر و شكيبايى ، با عقل و درايت ، با حلّ مشكلات و تلاش بر كاستن آنها ، از بروز طلاق جلوگيرى كنند و از سقوط در منجلاب بدبختى پرهيز نمايند ، مگر در مواردى كه ادامهء زندگانى مشترك غير ممكن شود و موجب تجاوز به مرزهاى پروردگار و تعدّى به حقوق همديگر شود ، و كانون صفا و\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nصميميّت مبدّل به يك زندگى جهنّمى و سقوط در مشكلات پيچيده و لاينحل گردد .\r\nاينجاست كه به ناچار به منفورترين راهها پناه برده ، به وسيلهء طلاق از زندگى با مشكلات و مشقت خود را رهايى ميبخشد ، چنان كه خداوند متعال فرموده است : ( إِن يَتَفَرَّقَا يُغْنِ اللهُ كُلًّا مِّن سَعَتِهِ ) « 1 » :\r\n« اگر از يكديگر جدا شوند ، خداوند هر يك از آنها را از رحمت گستردهاش بى نياز ميسازد » .\r\nو پيامبراكرم ( صلى الله عليه وآله ) فرمود :\r\n« پنج طايفه است كه دعاى آنها مستجاب نمى شود ، يكى از آنها مردى است كه طلاق همسرش در دست او قرار گرفته ، همسرش او را ميآزارد و او توان آن را دارد كه مهريهاش را بپردازد و خود را رها سازد . . . » .\r\n* * *\r\n\r\n\r\n","description":"","footnote":"\r\n( 1 ) سورهء نساء ( 4 ) ، آيهء 130 .\r\n","page_name":" 668 ","page_number":668},
  {"content":"\r\n\r\n\r\nفصل اوّل : حقيقت طلاق ، صيغهء طلاق\r\nو صاحب اختيار طلاق\r\n( مسألهء 3201 ) طلاق يكى از ايقاعات است كه موجب جدا شدن پس از ازدواج دائم مىشود .\r\n( مسألهء 3202 ) طلاق در دست شوهر است و شخص ديگرى در اين حق با او سهيم نمى باشد .\r\n( مسألهء 3203 ) در طلاق به قبول نياز نيست ، بلكه با اجراى صيغهء طلاق از سوى شوهر ، طلاق واقع مىشود .\r\n( مسألهء 3204 ) شوهر هر وقت بخواهد ميتواند همسرش را طلاق دهد ، اگرچه كاملًا با او سازگار باشد ، ولى به شدّت مكروه است .\r\n( مسألهء 3205 ) در چند مورد حق طلاق به غير شوهر نيز داده مىشود ، كه از آن جمله است :\r\n1 ) شوهر از پرداخت هزينهء زندگانى همسرش امتناع بورزد . چنان كه در باب نكاح ، در فصل نفقات بيان گرديد .\r\n2 ) شوهر با همسرش ظهار كند ، چنان كه در باب ظهار بيان مىشود .\r\n3 ) شوهر ناپديد شود ، ثروتى هم نداشته باشد و ولى او نيز نفقهء همسرش را پرداخت نكند ، در اين صورت زن ميتواند نزد حاكم شرع شكايت ببرد . حاكم شرع در مناطقى كه رفته و در منطقهاى كه در آن گم شده ، از او جستجو مىكند ، اگر چهار سال از مفقود شدن او بگذرد و خبرى از او دريافت\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nنشود ، به وليّش دستور ميدهد همسرش را طلاق دهد ، اگر ولى امتناع بورزد و يا آن شخص ولى نداشته باشد ، حاكم شرع شخصاً او را طلاق ميدهد .\r\n( مسألهء 3206 ) زنى كه به جهت گم شدن شوهرش از سوى حاكم شرع طلاق داده مىشود ، به مدّت چهار ماه و ده روز عدّه نگه ميدارد ، اين عدّه اگرچه از نظر مدّت همانند عدّهء وفات مىباشد ، ولى خود عدّهء رجعى مىباشد و شرايط عدّهء وفات ( ترك زينت ) را ندارد .\r\n( مسألهء 3207 ) شوهر ناپديد شده اگر مال داشته باشد ، از مال او نفقهء همسرش پرداخت مىشود ، و به او طلاق داده نمى شود . و اگر ولى او نفقهء همسرش را بدهد ، باز هم به او طلاق داده نمى شود .\r\n( مسألهء 3208 ) اگر معلوم باشد شوهر ناپديد شده در قيد حيات است ، و يا جستجوى او ميسّر نباشد ، زن بايد انتظار بكشد اگرچه مدّت به درازا بكشد .\r\n4 ) اگر شوهر ديوانه يا ناقص العقل باشد ، اگر ضرورت ايجاب كند ، ولى او ميتواند همسرش را طلاق دهد .\r\n( مسألهء 3209 ) اگر شوهر ديوانه باشد ، ولى ديوانگياش دائمى نباشد ، بلكه ادوارى باشد ، ولى او نمى تواند همسرش را طلاق دهد ، بلكه بايد منتظر شود تا مدّت ديوانگياش سپرى شود ، آنگاه خودش تصميم بگيرد .\r\n( مسألهء 3210 ) ولى كودك نمى تواند همسر او را طلاق دهد ، بلكه بايد منتظر شود به حدّ بلوغ برسد و خودش تصميم بگيرد .\r\n( مسألهء 3211 ) در مورد ديوانهء ادوارى و كودك ، اگر ضرورت ايجاب كند كه رشد و كمال آنها را منتظر نشوند ، بلكه نسبت به طلاق همسرشان اقدام كنند و يقين به رضايت شارع مقدس پيدا كنند ، ولى آنها ميتواند نسبت به طلاق همسرشان اقدام كند ، ولى بنابر احتياط واجب از حاكم شرع اذن تحصيل كنند .\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n( مسألهء 3212 ) كسى كه اختيار طلاق در دست اوست ، ميتواند به كسى اجازه دهد ، يا كسى را وكيل كند كه صيغهء طلاق را از طرف او اجرا كنند ، اگرچه خودش نيز همراه آنها در مجلس طلاق حضور پيدا كند .\r\n( مسألهء 3213 ) اگر كسى بدون اطلاع شخصى همسرش را به طور فضولى طلاق دهد ، باطل است ، اگرچه او بعد اجازه دهد .\r\n( مسألهء 3214 ) در صيغهء طلاق بايد واژهء « طالِقٌ » را به كار ببرد ، مثلًا بگويد : « فُلانَةُ طالِقٌ » ، « أنْتِ طالِقٌ » يا « زَوْجَتى طالِقٌ » . پس اگر بگويد : « طَلَّقْتُكِ » ، « أنْتِ مُطَلَّقَةٌ » ، « أنْتِ بايِنَةٌ » يا « أنْتِ حَرامٌ » با هيچكدام از اينها و امثال اينها طلاق محقّق نمى شود .\r\n( مسألهء 3215 ) اگر مرد به همسرش بگويد : « اعْتَدّى » ، يعنى : عدّه نگهدار ، آيا با اين تعبير طلاق محقق مىشود يا نه ؟ محلّ اشكال است .\r\n( مسألهء 3216 ) اگر كسى زنش را سه طلاقه يا دو طلاقه كند ، بدون ترديد دو طلاق و سه طلاق واقع نمى شود ، بلكه واقع شدن يك بار نيز مورد اشكال است .\r\n( مسألهء 3217 ) صيغهء طلاق جز به عربى واقع نمى شود ، مگر هنگامى كه طلاق دهنده به غير عربى قادر نباشد ، پس ميتواند به زبان ديگرى طلاق دهد ، و لازم نيست وكيل بگيرد .\r\n( مسألهء 3218 ) كسى كه قدرت بر تكلّم دارد ، اگر با نوشته و يا اشاره زنش را طلاق دهد ، كفايت نمى كند ، امّا كسى كه به جهت لال بودن و امثال آن قدرت بر تكلّم ندارد ، اگر به قصد انشاء طلاق با نوشتن زنش را طلاق دهد و ديگر شرايط طلاق از شاهد و غيره فراهم شود ، كفايت مىكند . و اگر بر نوشتن قدرت ندارد با اشاره بفهماند و شاهد بگيرد و قصد انشاء كند كفايت مىكند ، مثل اينكه چادر بر سرش بيندازد و ابراز كند كه او ديگر بيگانه است .\r\n* * *\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n\r\nفصل دوّم : شرايط طلاق\r\n( مسألهء 3219 ) شرايط طلاق عبارتند از :\r\n1 ) بلوغ ، پس طلاق كودك صحيح نيست .\r\n2 ) عقل ، پس طلاق ديوانه صحيح نيست .\r\n3 ) رُشد ، پس طلاق سفيه و ناقص العقل صحيح نيست .\r\n4 ) اختيار ، پس اگر كسى را مجبور كنند كه زنش را طلاق دهد ، اين طلاق باطل است ، اگرچه بعد به آن راضى شود .\r\n( مسألهء 3220 ) كسى كه از روى اكراه ، مثلًا براى مدارا كردن با پدر و مادر و يا همسر ديگر ، زنش را طلاق دهد ، اين طلاق باطل است . ولى اگر براى پرهيز از مشكلات ديگر با رضايت قلبى طلاق دهد ، طلاقش صحيح است .\r\n5 ) صيغهء طلاق را به قصد انشاء بخواند ، پس اگر آن را از روى شوخى ، اشتباهى ، يا بدون قصد بر زبان جارى كند ، طلاق حاصل نمى شود .\r\n6 ) به صورت قطعى باشد نه تعليقى ، پس اگر بگويد : « اگر من با فلانى ازدواج كنم پس او مطلّقه باشد » يا بگويد : « اگر همسرم از خانه بيرون برود مطلّقه باشد » چنين طلاقى باطل است .\r\n( مسألهء 3221 ) اگر به چيزى معلّق كند كه در صحّت طلاق شرط است ، مثلًا بگويد : « اگر فلانى همسر من باشد پس مطلّقه باشد » يا بگويد : « اگر همسرم از حيض پاك شده باشد ، پس مطلّقه باشد » بنابر احتياط\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nواجب باز هم طلاق صحيح نيست .\r\n( مسألهء 3222 ) در طلاق خُلع و مبارات ، اگر به چيزى معلّق كند كه از شرايط صحت طلاق است ، طلاق محقّق مىشود .\r\n7 ) زن مورد طلاق ولو به صورت اجمالى مشخّص باشد ، مثلًا بگويد : « بزرگترين همسرم مطلّقه است » ولى اگر مشخص نباشد ، مثلًا بگويد : « يكى از همسرانم مطلّقه باشد » طلاق واقع نمى شود .\r\n8 ) زن در حال پاكى باشد و پس از پاك شدن رابطهء زناشوئى واقع نشده باشد ، پس در حال حيض و نفاس طلاق واقع نمى شود ، و اگر پس از پاك شدن رابطهء زناشوئى واقع شده باشد ، طلاق محقّق نمى شود .\r\n( مسألهء 3223 ) گاهى در ايّام عادت زن براى مدّت كوتاهى پاك مىشود ، سپس دوباره رِگل مىشود ، در آن فاصله اگرچه زن محكوم به طهارت است ، ولى در آن حال باز هم طلاقش جايز نيست .\r\n( مسألهء 3224 ) كسى كه يقين به پاكى دارد ، اگر شك كند كه رِگل شده يا نه ؟ ، بنا را بر پاكى ميگذارد ، و كسى كه يقين به حيض دارد ، اگر شك كند كه پاك شده يا نه ؟ بنا را ظاهراً بر حيض ميگذارد ، ولى اگر بعد خلاف آن كشف شود ، حكم تابع واقع است .\r\n( مسألهء 3225 ) اگر زن بگويد من رِگل هستم ، پذيرفته مىشود ، و اگر بگويد پاك شدهام ، پذيرفته مىشود .\r\n( مسألهء 3226 ) اگر زنى بگويد من پاك شدهام ، پس او را طلاق بدهد ، سپس بگويد من دروغ گفته بودم ، اين ادّعا از او پذيرفته نمى شود . و به صحّت طلاق حكم مىشود ، مگر اينكه يقين پيدا شود يا بيّنه اقامه شود كه ادّعايش راست بوده است .\r\n\r\n","description":"","footnote":"","page_name":" 673 ","page_number":673},
  {"content":"\r\n\r\n( مسألهء 3227 ) كسى كه همسرش دور است ولى از حال او آگاه است ، يا ميتواند از حال او آگاه شود ، همانند كسى است كه حاضر باشد ، يعنى فقط ميتواند در حال پاكى زن او را طلاق دهد ، ولى اگر براى اطلاع از حال او راهى نداشته باشد ، هر وقت بخواهد ميتواند او را طلاق دهد .\r\n( مسألهء 3228 ) كسى كه با همسرش در يك محلّ زندگى مىكند ، ولى براى اطّلاع از حال او راهى ندارد ، او نيز ميتواند هر وقت بخواهد او را طلاق دهد .\r\n( مسألهء 3229 ) زنى كه در سن حيض ديدن است ، ولى حيض نمى بيند ، او را « مسترابه » ميگويند ، زن مسترابهاى را كه با او نزديكى صورت گرفته ، پس از سپرى شدن سه ماه قمرى از تاريخ آخرين رابطهء زناشوئى ، ميتواند طلاق دهد .\r\n( مسألهء 3230 ) آغاز سن حيض در زنها ، كامل شدن نه سال قمرى ، و پايان سن حيض در زنان قريشى كامل شدن 60 سال و در غير قريشى كامل شدن 50 سال قمرى مىباشد .\r\n( مسألهء 3231 ) در طلاق زن مسترابه ، فرق نمى كند كه شوهرش با او در يك محلّ زندگى كند يا دور باشد ، در هر دو صورت بايد سه ماه سپرى شود .\r\n( مسألهء 3232 ) شرط هشتم از شرايط صحّت طلاق در چند مورد ساقط مىشود ، كه از آن جمله است :\r\n1 ) زن در سنّ حيض نباشد ، به تفصيلى كه در مسألهء 3230 گفته شد .\r\n2 ) رابطهء زناشويى حاصل نشده باشد . در اين صورت طلاق دادن او حتى در حال حيض صحيح مىباشد .\r\n\r\n","description":"","footnote":"","page_name":" 674 ","page_number":674},
  {"content":"\r\n\r\n3 ) زن حامله باشد ، اگرچه آثار حاملگى ظاهر نباشد .\r\n( مسألهء 3233 ) اگر كسى زنش را در حال حيض طلاق دهد ، يا در حال پاكى كه رابطهء زناشوئى حاصل شده باشد طلاق دهد ، بعداً معلوم شود كه حامله بوده است ، كشف مىشود كه طلاق صحيح بوده است .\r\n( مسألهء 3234 ) اگر شك كنيم زنى بالغ شده يا نه ؟ يائسه شده يا نه ؟ حامله است يا نه ؟ زناشوئى حاصل شده است يا نه ؟ در هر چهار مورد بنا بر عدم گذاشته مىشود ، مگر اينكه بعد خلاف آن كشف شود ، كه حكم تابع واقع خواهد بود .\r\n9 ) دو شاهد عادل ، يعنى دو مرد عادل صيغهء طلاق را بشنوند و در مورد گنگ و امثال آن نوشتن و يا اشاره كردنش را ببينند .\r\n( مسألهء 3235 ) در احكام نماز جماعت معناى عدالت و راه به دست آوردن آن بيان گرديد .\r\n( مسألهء 3236 ) عدالت گواهان هنگام استماع صيغهء طلاق شرط است ، پس اگر بعد عدالت آنها از بين برود طلاق باطل نمى شود . چنان كه اگر هنگام اجراى طلاق عادل نباشند و بعدها عدالت پيدا كنند ، كفايت نمى كند .\r\n( مسألهء 3237 ) لازم نيست شاهدان طلاق ، مرد طلاق دهنده و يا زن طلاق داده شده را بشناسند ، بلكه مشخّص بودن آنها در واقع كفايت مىكند .\r\n( مسألهء 3238 ) در شهود شرط نيست كه آنها را براى استماع صيغهء طلاق فرا خوانده باشند ، پس اگر به صورت تصادفى هم در مجلس اجراى صيغهء طلاق حضور پيدا كنند و آن را استماع كنند ، كفايت مىكند .\r\n( مسألهء 3239 ) حتماً بايد دو شاهد عادل شهادت بدهند كه در مجلس\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nاجراى صيغهء طلاق حضور داشتهاند . پس اگر شهادت بدهند مرد در نزد آنها اعتراف كرده كه طلاق داده است ، كفايت نمى كند . پس اگر طلاق را بدون حضور دو شاهد عادل ، اجرا كرده باشد ، بايد يك بار ديگر در حضور دو شاهد عادل ، با رعايت ديگر شرايط آن ، تكرار نمايد .\r\n( مسألهء 3240 ) اگر مرد به كسى وكالت دهد كه صيغهء طلاق را از طرف او اجرا كند ، حتماً بايد علاوه بر وكيل دو شاهد عادل در جلسهء طلاق حاضر باشند . اگر شخص موكّل ( شوهر ) عادل باشد ، آيا ميتواند خودش و يا ولى او به جاى يكى از دو شاهد عادل قرار بگيرند يا نه ؟ محلّ اشكال است .\r\n( مسألهء 3241 ) حضور زنى كه طلاق داده مىشود در مجلس طلاق ، حتى اطلاع او از وقوع طلاق شرط نيست ، چه رسد به رضايت و اجازه او .\r\n( مسألهء 3242 ) واقع شدن طلاق با چند چيز ثابت مىشود :\r\n1 ) اطّلاع قطعى\r\n2 ) گواهى دو شاهد عادل\r\n3 ) اتّفاق نظر طرفين\r\n4 ) اعتراف شوهر ، وكيل يا ولى او\r\n( مسألهء 3243 ) اگر شوهر ، يا وكيل و يا ولى او بگويد كه در فلان تاريخ من صيغهء طلاق را اجرا كردهام ، سخن او پذيرفته مىشود ، اگرچه بيش از مدّت عدّه از آن تاريخ گذشته باشد .\r\n( مسألهء 3244 ) اگر يكى از افراد اهل خلاف زنش را طلاق دهد با شرايطى كه نزد او صحيح است ولى به اعتقاد ما صحيح نيست ، اين طلاق در واقع صحيح نيست ، پس اگر خودش به اين طلاق ترتيب اثر ندهد ، زنش ميتواند خودش را در اختيار او قرار دهد ، ولى ما ميتوانيم او را به صحّت\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nآن طلاق وادار كنيم .\r\n( مسألهء 3245 ) بانوى مؤمنهاى كه همسرش او را با شرايطى كه نزد خودش صحيح بوده ، طلاق بدهد ، ميتواند بر آن ترتيب اثر داده ، عدّه نگهدارد و بعد از سپرى شدن ايام عدّه ، شوهر كند .\r\n( مسألهء 3246 ) ازدواج كردن با زنان مطلقهء اهل خلاف ، پس از ايّام عدّه مانعى ندارد .\r\n( مسألهء 3247 ) فرد مؤمن ( شيعه ) زنى را كه قبلًا طلاق داده ، ميتواند با او ازدواج كند ، خواه آن زن شيعه باشد يا سنّى .\r\n( مسألهء 3248 ) اگر يك نفر از اهل خلاف زنش را با شرايط معتبر در نزد خود طلاق بدهد ، و آن زن پس از سپرى شدن ، عدّه شوهر كند ، اگر بعد آن مرد به مذهب حق ( شيعه ) بگرود ، راهى براى بازگشت به آن زن ندارد .\r\n( مسألهء 3249 ) اگر يك نفر از اهل خلاف زنش را طلاق دهد و پيش از آنكه آن زن شوهر كند ، به مذهب شيعه بگرود ، طلاقش نافذ نيست و آن زن در حبالهء نكاح او باقى است .\r\n( مسألهء 3250 ) اگر يك نفر شيعه زنش را مطابق شرايط اهل خلاف طلاق بدهد ، اين طلاق نافذ نيست و او را بر صحّت آن نمى توان وادار نمود .\r\n( مسألهء 3251 ) اگر يك نفر كافر كه از غير اهل قبله است ، زنش را طلاق بدهد با شرايطى كه در آيين خودش صحيح و در آيين اسلام باطل است ، طلاقش نافذ است ، خواه بعد مسلمان شود ، يا در آيين خود باقى بماند ، چه زنش شوهر كرده باشد چه نكرده باشد .\r\n* * *\r\n\r\n","description":"","footnote":"","page_name":" 677 ","page_number":677},
  {"content":"\r\n\r\n\r\nفصل سوّم : احكام طلاق\r\n( مسألهء 3252 ) هر طلاقى كه شرايط هشتگانهء يادشده را دارا نباشد ، چنين طلاقى باطل و بدعت مىباشد .\r\n( مسألهء 3253 ) طلاق صحيح بر دو قسم است :\r\n1 ) به اين\r\n2 ) رجعى\r\n( مسألهء 3254 ) طلاق به اين به طلاقى گفته مىشود كه مرد حق بازگشت نداشته باشد ، خواه زن عدّه داشته باشد يا نه ؟\r\n( مسألهء 3255 ) طلاق به اين بر چند قسم است :\r\n1 ) طلاق دختر بچهاى كه نُه سالش كامل نشده است .\r\n2 ) طلاق زنى كه به سنّ يائسگى رسيده ، يعنى اگر قرشى باشد ، 60 سال و اگر غير قرشى باشد ، 50 سالش كامل شده باشد .\r\n3 ) طلاق زنى كه رابطهء زناشوئى مطلقاً ( از پس و پيش ) واقع نشده باشد .\r\n4 ) طلاق خلعى و مبارات ، به تفصيلى كه در فصل پنجم بيان مىشود .\r\n5 ) طلاق سوّم در بانوان و طلاق دوّم در كنيزان ، به تفصيلى كه بيان خواهد شد .\r\n( مسألهء 3256 ) طلاق رِجعى به طلاقى گفته مىشود كه در آن تا هنگامى كه زن در حال عدّه است ، مرد حقّ بازگشت داشته باشد .\r\n( مسألهء 3257 ) به جز موارد پنجگانهاى كه در مسألهء 3255 گفته شد ،\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nديگر طلاقها « رجعى » مىباشد .\r\n( مسألهء 3258 ) طلاق پس از طلاق بدون اينكه بازگشتى در بين باشد ، صحيح نيست ، پس اگر كسى سه بار پشت سر هم به زنش بگويد : « أنْتِ طالِقٌ » و شرايط صحّت طلاق فراهم باشد ، اوّلى صحيح و بقيه باطل است .\r\n( مسألهء 3259 ) اگر كسى زنش را طلاق دهد ، پس باز گردد دوباره طلاق دهد ، مانعى ندارد ، اگرچه در بين رابطهء زناشوئى واقع نشود .\r\n( مسألهء 3260 ) اجراى دو طلاق در يك پاكى « طهر » مانعى ندارد ، اگرچه بهتر آن است كه پس از بازگشت منتظر تحيّض زن شود و طلاق دوّم را پس از پاك شدن او اجرا كند . و بهتر از آن اينست كه پس از بازگشت با او رابطهء زناشوئى برقرار كند ، سپس منتظر تحيّض او شود و طلاق دوّم را پس از پاك شدنش اجرا نمايد . همچنين است طلاق سوّم .\r\n( مسألهء 3261 ) مردى كه زنش را سه بار طلاق دهد ، ديگر نمى تواند به او برگردد ، مگر هنگامى كه مرد ديگرى با او ازدواج كند ، پس اگر طلاقش بدهد ، پس از سپرى شدن ايّام عدّه ، بر شوهر نخستين حلال مىشود .\r\n( مسألهء 3262 ) در مسألهء فوق ، فرق نمى كند كه پس از طلاق اول و دوّم در عدّه رجوع كرده باشد ، يا پس از انقضاى عدّه با عقد جديد ازدواج نموده باشد .\r\n( مسألهء 3263 ) در مورد كنيز به جاى طلاق سوّم ، پس از طلاق دوّم بر شوهرش حرام مىشود و شوهرش نمى تواند به او رجوع كند ، مگر اينكه با مرد ديگرى ازدواج كند . ولى چون مسائل مربوط به كنيز در زمان ما مورد حاجت نيست ، از تفصيل آن پرهيز مىشود .\r\n( مسألهء 3264 ) مرد دوّمى كه مُحَلّل واقع مىشود ، يعنى زن سه طلاقه\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nرا بر شوهر قبلى حلال مىكند ، با سه شرط او را بر شوهر اوّلش حلال مىكند :\r\n1 ) با ازدواج دائم او را به همسرى خود در آورد .\r\n2 ) بالغ باشد ، و بنابر احتياط واجب اخته نباشد .\r\n3 ) با او رابطهء زناشوئى پيدا كند و بنابر احتياط واجب لازم است كه از راه قُبُل باشد ، ولى خروج منى شرط نيست .\r\n( مسألهء 3265 ) زن سه طلاقه يا كنيز دو طلاقه با شرايط ياد شده با مرد ديگرى ازدواج كند ، اگر شوهر دوّم او را طلاق بدهد و يا بميرد و يا به هر وسيلهء ديگر از او جدا گردد ، پس از سپرى شدن ايّام عدّه ميتواند با شوهر قبلى ازدواج كند .\r\n( مسألهء 3266 ) به طورى كه مُحَلّل اثر سه طلاق را از بين ميبرد و زن سه طلاقه را بر شوهرش حلال مىكند ، اثر يك طلاق و دو طلاق را نيز از بين ميبرد ، پس اگر مردى زنش را يك بار يا دو بار طلاق داده باشد و او با مرد ديگرى ازدواج كند و از او جدا شود ، بر شوهر نخستين حلال مىشود و تا هنگامى كه پس از محلّل ، سه بار طلاقش ندهد ، بر او حرام نمى شود .\r\n( مسألهء 3267 ) اگر كسى زنش را سه بار طلاق رجعى داد ، و او با مرد ديگرى ازدواج كرد و از او جدا شد ، اگر شوهر قبلى بار ديگر او را بگيرد و سه بار طلاق رجعى بدهد ، باز هم احتياج به محلّل پيدا مىكند .\r\n( مسألهء 3268 ) پس از طلاق ششم ، اگر با مرد ديگرى ازدواج كند و از او جدا شود و با شوهر قبلى ازدواج كند ، اگر سه بار ديگر او را طلاق رجعى دهد ، پس از طلاق نهم بر او حرام ابدى مىشود ، و با هيچ راه ديگرى بر او حلال نمى شود .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\n( مسألهء 3269 ) بنابر احتياط واجب اين حكم به طلاق رجعى اختصاص ندارد ، و در همهء طلاقها ، پس از طلاق نهم بر او حرام ابدى مىشود .\r\n( مسألهء 3270 ) بازگشت مرد به همسرش در ايّام عدّه ، به معناى دست برداشتن از طلاق و بازگشت به زندگى زناشوئى است و در آن تعبير مخصوصى شرط نيست ، بلكه شوهر ، يا وكيل او و يا ولى او هر تعبيرى بگويد كه مفهومش بازگشت به زندگى مشترك باشد ، كفايت مىكند .\r\n( مسألهء 3271 ) اگر مرد در ايّام عدّهء طلاق رجعى كارى انجام بدهد كه از آن بازگشت فهميده شود ، كفايت مىكند ، مثل اينكه چادر از سرش بر دارد و يا به نيّت بازگشت به او دست بزند يا با او رابطهء زناشوئى برقرار كند براى بازگشت كفايت مىكند و نيازى به عقد جديد ندارد . ولى اگر اين كارها را بدون قصد بازگشت انجام دهد ، بازگشت حاصل نمى شود ، مگر در مورد رابطهء زناشوئى كه در مسألهء بعدى بيان مىشود .\r\n( مسألهء 3272 ) اگر انسان در ايّام عدّه با زنى كه او را طلاق رجعى داده ، همبستر شود ، در اينجا چند صورت است :\r\n1 ) اگر اين كار از روى اراده و اختيار و با توجّه به اينكه او در حال عدّه است ، انجام شود ، اين به معناى بازگشت است ، اگرچه با اين عمل قصد بازگشت نكرده باشد .\r\n2 ) اگر اين كار را بياراده انجام دهد و يا او را بر اين كار مجبور كنند ، با اين عمل بازگشت حاصل نمى شود ، مگر اينكه قصد بازگشت بكند .\r\n3 ) اين كار را از روى اراده و اختيار انجام دهد ، ولى از اينكه او در عدّهء رجعى مىباشد غفلت كند ، در اينجا تحقّق رجوع با اين عمل محلّ اشكال است و احتياط واجب آنست كه رعايت احتياط كنند ، به اين معنا كه\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nيا طلاقش دهد و يا قصد رجوع كند .\r\n( مسألهء 3273 ) اگر مردى زنش را با شرايط لازم در طلاق به صورت رجعى طلاق دهد و پيش از سپرى شدن ايام عدّه بگويد من او را طلاق ندادهام ، انكار طلاق به معناى بازگشت مىباشد ، اگرچه نيّت بازگشت نكند .\r\n( مسألهء 3274 ) مستحب است انسان هنگام بازگشت شاهد بگيرد ، و اگر در آن هنگام شاهد نگرفته ، بعد شاهد بگيرد ، يعنى نزد دو شاهد عادل اعتراف كند كه او قبلًا به همسرش رجوع كرده است .\r\n( مسألهء 3275 ) تا زن در حال عدّه است ، اگر مرد بگويد من رجوع كردهام ، سخنش پذيرفته مىشود ، ولى اگر بعد از سپرى شدن عدّه ، ادّعا كند كه در ايّام عدّه باز گشته است ، گفتارش پذيرفته نمى شود ، مگر اينكه يقين حاصل شود و يا بيّنه قائم شود ، يعنى دو مرد عادل بر آن گواهى دهند و در اينجا چيز ديگرى جايگزين بيّنه نمى شود .\r\n( مسألهء 3276 ) اگر كسى در ايّام عدّه به همسرش رجوع كند ، ولى از او مخفى بدارد ، و شاهدانى بر آن بگيرد و از آنها نيز بخواهد كه مخفى بدارند و تا سپرى شدن ايّام عدّه ، اين خبر به زن نرسد ، در اينجا صحّت چنين بازگشتى محلّ اشكال است و بنابر احتياط واجب بايد مراعات احتياط كنند ، به اين معنى كه او را طلاق دهد و يا با عقد مجدّد به او باز گردد .\r\n( مسألهء 3277 ) اگر مردى به زنى كه طلاق داده نياز ندارد و نمى خواهد با او زندگى كند مكروه است براى تجديد طلاق به او بازگشت نمايد . بلكه مستحب است كه او را رها سازد و شكيبائى پيشه نمايد ، تا حق بازگشت براى هر دوى آنها باقى بماند ، شايد خداوند راه ديگرى را پيش روى او قرار دهد . و شايسته نيست انسان راهى را كه خداوند از روى لطف و كرم\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nپيش رويش گشوده ، آن را با دست خود ببندد و احياناً تحت تأثير وسوسهء شيطان شتابزده دست به كارى بزند كه ديگر نتواند آن را جبران نمايد .\r\n( مسألهء 3278 ) براى شخص مريض مكروه است زنش را بدون رضايت او طلاق دهد ، پس اگر طلاق بدهد ، اگر يكى از آنها در ضمن عدّهء رجعى بميرد از ديگرى ارث ميبرد ، امّا پس از سپرى شدن ايّام عدّه مرد از زن ارث نمى برد ، ولى زن تا يك سال از تاريخ طلاق ، از او ارث ميبرد ، اگرچه طلاق به اين باشد ، مگر در چند مورد :\r\n1 ) در طول سال مرد بهبودى پيدا كند ، سپس مرگش فرا رسد .\r\n2 ) پس از تمام شدن عدّه با ديگرى ازدواج كرده باشد .\r\n3 ) طلاق با خواهش و رضايت او انجام گرفته باشد .\r\n4 ) طلاق به صورت خُلعى يا مبارات باشد .\r\n* * *\r\n\r\n","description":"","footnote":"","page_name":" 683 ","page_number":683},
  {"content":"\r\n\r\n\r\nفصل چهارم : احكام عدّه\r\nدر سه مورد زن بايد عدّه نگهدارد :\r\n1 - مرگ شوهر\r\n( مسألهء 3279 ) هنگام مرگ شوهر ، لزوم عدّه بر همسر هيچ شرطى ندارد ، يعنى مطلقاً بر او لازم است عدّه نگه بدارد ، چه هر دو بالغ ، يا هر دو صغير ، يا يكى بالغ و ديگرى صغير باشد ، زناشوئى انجام شده باشد يا نه ، هر دو مسلمان ، هر دو كافر ، يا يكى مسلمان و ديگرى كافر باشد .\r\n2 ) گسستن پيوند زناشوئى\r\n( مسألهء 3280 ) اگر در حال حيات زوجين پيوند زناشوئى گسسته شود ، زن بايد عدّه نگه بدارد ، با شرايطى كه در مسألهء 3282 بيان مىشود .\r\n( مسألهء 3281 ) پيوند زناشوئى با يكى از راههاى زير ممكن است از هم بگسلد :\r\n1 ) به وسيلهء طلاق در عقد دائم .\r\n2 ) به سبب سپرى شدن مدّت در عقد موقّت .\r\n3 ) به وسيلهء بخشيدن مدّت در عقد موقّت .\r\n4 ) به سبب فسخ نكاح ، به جهت عيوبى كه در مسألهء 3034 تا 3056 بيان گرديد .\r\n5 ) به وسيله بطلان نكاح ، در اثر ارتداد يا پديد آمدن شير دادنى كه موجب بطلان عقد شود ( به تفصيلى كه در مسألهء 2989 گفته شد ) و يا\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nهر جهت ديگر .\r\n( مسألهء 3282 ) در پنج مورد بالا كه پيوند زناشوئى گسسته مىشود ، به دو شرط زن بايد عدّه نگهدارد :\r\n1 ) زن در سنّ حيض باشد ، به تفصيلى كه در مسألهء 3230 بيان گرديد .\r\n2 ) مراسم زناشوئى و نزديكى واقع شده باشد .\r\n( مسألهء 3283 ) در موردى كه زناشوئى انجام نشده عدّه ندارد ، ولى اگر منى مرد در رحم زن راه يافته باشد ، لازم است احتياط شود ، يعنى بنابر احتياط واجب در مدّت عدّه با ديگرى ازدواج نكند و شوهر قبلياش نيز بدون عقد جديد به او رجوع نكند .\r\n3 - وطى به شبهه\r\n( مسألهء 3284 ) اگر مردى با زنى اشتباهاً نزديكى كند ، يعنى با زن نامحرمى به خيال اينكه همسرش مىباشد همبستر شود ، آن را وطى به شبهه ميگويند ، اگر زن در سنّ حيض باشد بايد عدّه نگه بدارد .\r\n( مسألهء 3285 ) عدّهء زن آزاد و مسلمانى كه حيض ميبيند و از شوهرش طلاق گرفته است ، آن است كه سه بار حيض ببيند ، به اين معنى كه پس از سپرى شدن دوران پاكى كه در آن طلاق گرفته ، حايض شود و پاك شود ، يك بار ديگر حيض ببيند و پاك شود ، و با آغاز سوّمين حيض عدّهاش پايان مييابد .\r\n( مسألهء 3286 ) زن آزاد كافرى كه طلاق گرفته باشد ، اگر پيش از سپرى شدن دوّمين دوران پاكياش مسلمان شود ، عدّهاش با آغاز سوّمين حيض بعد از طلاق ، پايان مييابد . بلكه بنابر احتياط واجب اگر مسلمان هم نشود حكمش چنين است .\r\n\r\n","description":"","footnote":"","page_name":" 685 ","page_number":685},
  {"content":"\r\n\r\n( مسألهء 3287 ) عدّهء كنيز دو حيض است ، به اين معنى كه پس از سپرى شدن ايّام پاكى كه در آن طلاق گرفته ، حيض ببيند و پاك شود ، با آغاز دوّمين حيض عدّهاش پايان ميپذيرد .\r\n( مسألهء 3288 ) عدّهء زنى كه ازدواج موقّت كرده ، و مدّتش سر آمده و يا بخشيده شده نيز دو حيض است ، پس اگر در حال پاكى مدتش تمام شود ، عدّهاش به اين است كه خون ببيند و پاك شود ، هنگامى كه براى بار دوّم خون ديد ، عدّهاش پايان مييابد ، ولى اگر در ايّام حيض مدّتش تمام شود ، بايد صبر كند تا پاك شود ، يك بار ديگر حيض ببيند و پاك شود ، با آغاز سوّمين حيض عدّهاش پايان ميپذيرد .\r\n( مسألهء 3289 ) زن آزادى كه در سنّ حيض است ولى حيض نمى شود عدّه طلاقش سه ماه قمرى است ، ولو به صورت تلفيق ، يعنى مثلًا از دهم ماه قمرى ، تا دهم سه ماه ديگر .\r\n( مسألهء 3290 ) كنيز و همچنين زنى كه ازدواج موقّت كرده ، اگر در سنّ حيض باشند و حيض نشوند ، عدّه آنها يك ماه و نيم است .\r\n( مسألهء 3291 ) زنى كه حيض نمى شود ، اگر احتمال داشته باشد كه به جهت حامله بودن موقّتاً حيضش قطع شده باشد ، از تاريخ آخرين نزديكى خود به مدّت يك سال صبر مىكند ، اگر حامله باشد به وظيفهء حامله عمل مىكند ، و اگر حامله نباشد ، كشف مىشود كه عدّهء او همان سه ماه ، يا يك ماه و نيم بوده است .\r\n( مسألهء 3292 ) زنى كه در هر چند ماه يك بار خون ميبيند ، اگر بعد از طلاق تا سه ماه هيچ خون نبيند ، با سپرى شدن سه ماه عدّهاش پايان ميپذيرد . و اگر در كمتر از سه ماه سه بار خون ببيند با آغاز سوّمين حيض\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nعدّهاش پايان مييابد . پس اگر سه ماه قمرى زودتر فرا رسد با آن عدّهاش تمام مىشود و اگر سه بار حيض زودتر واقع شد ، با آن عدّهاش پايان مييابد .\r\n( مسألهء 3293 ) زن جوانى كه هميشه سرِ وقت و منظّم خون ميديد ، اگر بعد از طلاق يك بار خون ببيند و ديگر به علت نامعلومى خونش قطع شود و تا آخر سه ماه خون نبيند ، بايد از تاريخ طلاق تا نُه ماه قمرى انتظار بكشد ، سپس سه ماه عدّه نگه بدارد ، در نتيجه عدّهء او يكسال قمرى خواهد بود .\r\n( مسألهء 3294 ) كسى كه وظيفهاش دو بار حيض ديدن است ، مانند زنى كه ازدواج موقّت كرده و كنيزى كه طلاق گرفته ، اگر از هر چند ماه يك بار عادت مىشود ، حتماً بايد دو بار پاك شود ، با آغاز دوّمين حيض عدّهاش تمام مىشود . و چنين فردى نمى تواند عدّهاش را يك ماه و نيم قرار دهد .\r\n( مسألهء 3295 ) زن مستحاضهاى كه در طول ماه خونش قطع نمى شود ، براى تعيين ايّام عادت خود بر اساس آنچه در مسائل 262 تا 269 گفته شد عمل مىكند . چنين زنى نبايد در روزهايى كه به عنوان ايام عادت خود برگزيده طلاق داده شود ، بلكه بايد در روزهايى كه در حكم پاكى است طلاق داده شود .\r\n( مسألهء 3296 ) در فرض ياد شده ، بنابر احتياط واجب در زن آزاد عدّه طلاقش سه ماه تمام است ، ولى در مورد كنيز و ازدواج موقّت بيشترين مدّت را بايد عدّه نگهدارد . يعنى اگر دوّمين حيض را در كمتر از يك ماه و نيم ببيند بايد يك ماه و نيم عدّه نگه بدارد و اگر دوّمين حيض را در بيشتر از يك و ماه و نيم ببيند ، عدّهاش با آغاز دوّمين حيض پايان مييابد .\r\n( مسألهء 3297 ) زنى كه در يك ماه بيش از دو بار حيض ميبيند ، بنابر احتياط واجب بايد بر اساس سه ماه و يك ماه و نيم عدّه نگهدارد .\r\n( مسألهء 3298 ) دختر نوجوانى كه به سنّ بلوغ رسيده ولى هنوز عادت\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nنشده ، اگر طلاق بگيرد و يك ماه از عدّهاش بگذرد ، آنگاه عادت شود ، آن يك ماه از عدّهاش حساب نمى شود ، بلكه بايد با سه بار عادت شدن عدّه نگه دارد .\r\n( مسألهء 3299 ) هر كسى كه حيض نمى شود وظيفهاش سه ماه يا يك ماه و نيم عدّه نگه داشتن بود ، اگر تصادفاً در وسط عدّهاش حيض ببيند ، بنابر احتياط واجب لازم است عدّهاش را بر اساس سه حيض و دو حيض قرار دهد .\r\n( مسألهء 3300 ) كسى كه حيض ميشد ، و لذا عدّهاش را با عادت ماهانه آغاز كرده ، ولى بعد عادتش قطع شد ، آنچه را بر اساس عادت ماهانه سپرى كرده ، رها مىكند ، بر اساس ماهها ( سه ماه يا يك ماه و نيم ) عدّهاش را از نو آغاز مىكند ، مگر اينكه در سنين بالا باشد و قطع شدن عادت به بالا بودن سنّ مستند شود . در اين صورت آنچه از عدّهاش سپرى شده به قوّت خود باقى است ، پس اگر يك بار خون ديده ، دو ماه نيز عدّه نگه ميدارد تا سه ماهش كامل شود ، اگر دو بار خون ديده ، يك ماه ديگر نيز عدّه نگه ميدارد .\r\n( مسألهء 3301 ) اگر فرض ياد شده در ازدواج موقّت و يا در مورد كنيز اتّفاق بيفتد ، بايد گذشته را رها كرده ، يك ماه و نيم ديگر از نو عدّه نگهدارد .\r\n( مسألهء 3302 ) اگر زن حامله از شوهرى كه از او حامله است طلاق بگيرد ، تا فرا رسيدن زايمان عدّه نگه ميدارد ، اگرچه يك لحظه پس از طلاق اتفاق بيفتد .\r\n( مسألهء 3303 ) در زايمان كه موجب پايان يافتن عدّه مىشود ، فرق نيست كه بچه سالم به دنيا بيايد و يا به صورت سقط دفع شود ، آنچه لازم است آنست كه معلوم شود آنچه سقط شده مبدء نوزاد آدمى بوده است .\r\n( مسألهء 3304 ) زن حاملهاى كه طلاق گرفته ، اگر به بيش از يك بچه حامله باشد ، با اوّلين زايمان عدّهاش سپرى مىشود و شوهرش حق رجوع\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nندارد ، ولى تا بچهء بعدى به دنيا نيايد ، حق ازدواج با شوهر ديگر ندارد .\r\n( مسألهء 3305 ) زنى كه ازدواج موقّت كرده و حامله است ، پس از سپرى شدن مدّت آن ، بنابر احتياط واجب بايد بيشترين مدّت را ، از زمان عدّه و وقت زايمان ، عدّه نگه دارد .\r\n( مسألهء 3306 ) اگر زنى در ازدواج دائم بدون طلاق از شوهرش جدا شود ، مثلًا به وسيلهء فسخ در عيوب ، يا بطلان نكاح به سبب پديدار شدن يكى از عوامل تحريم ، عدّهء او عدّهء طلاق است ، يعنى : سه بار پاك شدن ، يا سه ماه ، و يا زايمان .\r\n( مسألهء 3307 ) اگر موجبات فسخ و يا بطلان نكاح در ازدواج موقّت پديد آيد ، عدّهء او همان عدّهء عقد موقّت ( دو بار پاك شدن ، يا يك ماه و نيم ) مىباشد .\r\n( مسألهء 3308 ) زنى كه همسرش بميرد ، عدّهء او در هر حال چهار ماه و ده روز است ، مگر زن حامله ، اگر عدّهء او بيشترين مدّت ، از زايمان و چهار ماه و ده روز مىباشد . يعنى اگر در كمتر از مدّت ياد شده زايمان كند بايد تا پايان مدّت ياد شده عدّه نگهدارد ، و اگر پس از آن مدّت زايمان كند ، عدّهاش تا هنگام زايمان امتداد مييابد .\r\n( مسألهء 3309 ) زنى كه در حال عدّهء به اين است ، اگر شوهرش بميرد همان عدّهء خودش را به پايان مىرساند و عدّهء وفات نگه نميدارد . ولى اگر در عدّهء رجعى باشد ، بايد عدّه وفات نگه دارد .\r\n( مسألهء 3310 ) زنى كه در عدّهء رجعى شوهرش بميرد و چهار ماه و ده روز عدّه نگهدارد ولى عدّه طلاقش تمام نشده باشد ، مانند زنى كه در چند ماه يك بار رِگل مىشود ، بنابر احتياط واجب بايد تا آن وقت عدّه را\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nامتداد دهد .\r\n( مسألهء 3311 ) بر زن آزاد ، بالغ و عاقل ، كه شوهرش بميرد ، واجب است در طول عدّهء وفات ترك آرايش كند ، يعنى از به كار بردن عطر و زينت در بدن و لباس خود پرهيز كند .\r\n( مسألهء 3312 ) شستن بدن و لباس ، شانه زدن گيسوان ، و گرفتن ناخنها و رعايت ديگر مسائل بهداشتى كه عرفاً زينت محسوب نمى شود ، در ايّام عدّهء وفات مانعى ندارد .\r\n( مسألهء 3313 ) سرمه كشيدن اگر براى زينت نباشد ، بلكه از روى نياز باشد ، و يا در ميان آنها مرسوم باشد و در عرف آنها آرايش به شمار نيايد ، مانعى ندارد .\r\n( مسألهء 3314 ) اگر زن در عدّهء وفات آرايش كند ، معصيت كرده است ، ولى عدّهاش باطل نمى شود .\r\n( مسألهء 3315 ) زن ميتواند عدّهء وفات را در خانهء خود ، يا در هر خانهاى كه بخواهد ، حتى در خانه هاى متعدّد سپرى كند ، يعنى در هر خانهاى مدّتى بماند .\r\n( مسألهء 3316 ) بيرون رفتن زن در عدّهء وفات جايز ، ولى مكروه است ، مگر اينكه از روى نياز ، يا براى انجام وظيفه ، اداى حق و كار خيرى باشد .\r\n( مسألهء 3317 ) آنچه در ميان عوام شايع است كه زن بايد در ايّام عدّهء وفات ، در گوشهء عزلت و سراپرده اختفا ، مستقر شود و حتّى از معاشرت مجاز نيز پرهيز كند ، ريشهء شرعى ندارد .\r\n( مسألهء 3318 ) در وطى به شبهه ، يعنى در مورد زنى كه از روى اشتباه با او نزديكى حاصل شده ، عدّه لازم است و عدّهء او به مقدار عدّهء طلاق يك\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nزن آزاد است ، يعنى سه بار پاك شدن و يا سه ماه ، به تفصيلى كه در مسألهء 3285 بيان گرديد .\r\n( مسألهء 3319 ) ميزان در تحقّق وطى به شبههء آن است كه اين عمل در اثر غفلت و اشتباه مرد انجام شده باشد و عمداً قصد گناه نكرده باشد ، امّا اشتباه كردن زن در اين مسأله تأثير ندارد .\r\n( مسألهء 3320 ) زنى كه در مورد وطى به شبهه قرار گرفته ، اگر همسر داشته باشد ، در مدّت عدّه نبايد همسرش با او نزديكى كند ، بلكه بنابر احتياط واجب بايد همسرش از او دورى گزيند و به هيچ وجه از او كامجويى به عمل نياورد ، و اگر مجرد باشد در اين مدّت حق ازدواج ندارد .\r\n( مسألهء 3321 ) زنى كه زنا كرده عدّه ندارد و نياز به استبرا ندارد ، اگرچه بهتر آنست كه از آن آب آلوده استبرا نمايد ، به ويژه در صورتى كه با همان شخص بخواهد ازدواج نمايد .\r\n( مسألهء 3322 ) آغاز عدّهء وفات از لحظهاى است كه زن از درگذشت همسرش آگاه شود ، نه از لحظهء وفات ، خواه شوهرش در وطن مرده باشد يا در سفر .\r\n( مسألهء 3323 ) بنابر احتياط واجب در مورد كنيز و دختر خردسالى كه ترك زينت بر آنها واجب نيست و همچنين در موردى كه فاصلهء مرگ همسر و آگاه شدن زن از مرگ او اندك باشد نيز عدّهء وفات از لحظهء آگاه شدن همسر آغاز مىشود .\r\n( مسألهء 3324 ) آغاز عدّهء وطى به شبهه از لحظهايست كه شبهه بر طرف شود و حقيقت حال معلوم گردد ، نه از تاريخ آخرين رابطهء جنسى .\r\n( مسألهء 3325 ) در مورد عدّهء طلاق ، فسخ نكاح ، سرآمدن مدّت يا بخشيده شدن آن ( در عقد موقّت ) ، آغاز عدّه از لحظهايست كه سبب آن\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nواقع شده باشد ، اگرچه زن پس از سپرى شدن عدّه آگاه گردد .\r\n( مسألهء 3326 ) به جز طلاق رجعى كه شرح آن در مسألهء 3256 گفته شد ، ديگر عدّهها به اين هستند ، يعنى شوهر در آنها حق رجوع ندارد .\r\n( مسألهء 3327 ) در طلاق رجعى تا هنگامى كه عدّهء طلاق تمام نشده ، همهء احكام زوجيّت پابرجا مىباشد و درنتيجه :\r\n1 ) شوهر نمى تواند در آن مدّت با خواهر او ازدواج كند .\r\n2 ) اگر او زن چهارم شوهر باشد ، نمى تواند در آن مدّت با زن پنجمى ازدواج كند .\r\n3 ) اگر يكى از آنها ( شوهر يا همسر ) در مدّت عدّه بميرد ، از يكديگر ارث مىبرند .\r\n4 ) شوهر بدون اجازهء او ميتواند با او نزديكى كند .\r\n5 ) اگر از او بخواهد كه همبستر شوند ، بر او واجب است كه اطاعت كند .\r\n6 ) زن ميتواند براى او آرايش كند و زينتش را براى او آشكار كند ، بلكه مستحب هم هست .\r\n7 ) نفقه و محلّ سكونت او در اين مدّت بر عهدهء شوهر است .\r\n8 ) شوهر تا سپرى شدن مدّت عدّه نمى تواند او را از خانهاش بيرون كند ، يا وادار كند جدا از او زندگى كند ، مگر در صورتى كه عمل ناشايست مرتكب شود .\r\nمنظور از كار ناشايست بنابر احتياط واجب منحصر به اقوال و يا افعال مربوط به مسائل جنسى مىباشد .\r\n( مسألهء 3328 ) در طلاق به اين رشتهء زوجيّت به طور كلّى گسسته مىشود و آن مرد نسبت به آن زن در حكم بيگانه است ، فقط يك استثنا هست و آن اينست كه اگر مردى در حال بيمارى زنش را طلاق دهد ، اگر تا يكسال\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nبميرد زن از او ارث ميبرد ، به تفصيلى كه در مسألهء 3278 بيان گرديد .\r\n( مسألهء 3329 ) اگر انسان با زنى ازدواج موقّت كند ، بايد بنابر احتياط واجب در مدّت عدّهء او با خواهرش ازدواج نكند .\r\n( مسألهء 3330 ) اگر انسان اشتباهاً با مادر زن و يا خواهر زنش نزديكى كند بنابر احتياط واجب لازم است در مدّت عدّهء وطى به شبههء آنها از همسرش دورى گزيند .\r\n( مسألهء 3331 ) اگر مردى همسرش را طلاق رجعى بدهد و در ايّام عدّه به او برگردد و پيش از آنكه با او نزديكى كند ، دوباره او را طلاق دهد ، بر زن واجب است عدّهاش را از نو آغاز كند ، به پايان بردن عدّهء اوّلى كفايت نمى كند و طلاق دوّم نياز به عدّهء كامل دارد .\r\n( مسألهء 3332 ) زنى كه در حال عدّه است ، نسبت به مردى كه از او عدّه نگه داشته ، مشكل عدّه ندارد ، پس ميتواند در حال عدّهء به اين با او ازدواج كند ، به شرط اينكه از جهت ديگر بر او حرام نباشد ، مانند عدّهء طلاق خُلعى ، عدّهء عقد موقّت و عدّهء وطى به شبهه و امثال آنها .\r\n( مسألهء 3333 ) اگر انسان با همسر قبلى خود هنگام عدّه ازدواج كند و پيش از آنكه نزديكى كند طلاقش بدهد ، و يا مدّتش را به او ببخشد ، تا عدّهء قبلى او به پايان نرسيده با شخص ديگرى نمى تواند ازدواج كند . پس اگر زنى در اوّل ماه شوال مدّتش سپرى شده ، و ميبايست يك ماه و نيم عدّه نگه دارد ، اگر همسر قبلياش با او ازدواج كند و پيش از نزديكى طلاقش دهد ، تا نيمهء ماه ذيقعده نمى تواند با فرد ديگرى ازدواج كند ، يعنى بايد آن يك ماه و نيم را به پايان برساند .\r\n* * *\r\n\r\n","description":"","footnote":"","page_name":" 693 ","page_number":693},
  {"content":"\r\n\r\n\r\nفصل پنجم : احكام طلاق خُلع و مبارات\r\nطلاق خلعى و طلاق مبارات دو نوع از اقسام طلاق هستند كه بر مبناى تقاضاى زن از شوهر و بخشش مالى به اين منظور انجام مىشود . در اين دو طلاق ، جدائى شوهر از همسر ، به عنوان اجابت خواستهء او و بر آوردن خواهش او جامه عمل ميپوشد .\r\n( مسألهء 3334 ) در طلاق خُلعى و مبارات ، همهء شرايط طلاق ، كه در مسألهء 3219 تا 3235 بيان شد ، شرط است و علاوه بر آنها لازم است زن بالغ و عاقل باشد و كسى او را براى مطالبهء طلاق و بذل مال مجبور نكرده باشد .\r\n( مسألهء 3335 ) در طلاق خُلعى شرط است زن از پيوند زناشوئى ناراضى باشد ، به گونهاى كه نتواند حق شوهرش را ادا كند و نسبت به او تجاوز كرده به معصيت بيفتد ، يا براى او خطر ايجاد كرده ، همواره با او در جنگ و ستيز باشد .\r\n( مسألهء 3336 ) اگر زن نسبت به پيوند زناشوئى ناراضى هست ، ولى به جهت پايبندى به احكام شرع ، يا به دليل اصالت خانوادگى حقوق شوهر را رعايت مىكند ، و يا اگر در اداى حقوق شوهر كوتاهى مىكند ، ولى به جنگ و ستيز برنمى خيزد ، اين مقدار نارضايتى مجوّز طلاق خُلعى نمى شود .\r\n( مسألهء 3337 ) اگر شخص ديگرى او را وادار كند كه با شوهر ناسازگارى كند و جنگ و جدال راه بيندازد ، ولى اين كار مطابق تشخيص و برخاسته از صميم قلب نباشد ، براى طلاق خُلعى مجوّز نمى شود .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\n( مسألهء 3338 ) امّا طلاق مبارات در مواردى است كه زن و شوهر هر دو نسبت به يكديگر تنفر داشته باشند ، اگرچه به مرحله تجاوز به حق و كوتاهى از اداى وظيفه نرسيده باشد .\r\n( مسألهء 3339 ) طلاق خلع و مبارات براى جبران برخى از مشكلات ناشى از پيوند زناشوئى ، بدون اينكه از اصل زناشوئى متنفر باشند ، جايز نيست ، مثل اينكه انجام برخى از كارهاى زناشوئى ، يا مسافرت به همراه شوهر و يا معاشرت با اقوام او بر زن سخت باشد ، اينها مجوّز طلاق نمى شوند .\r\n( مسألهء 3340 ) طلاق خلع و مبارات براى مشكلات خارج از رابطهء زناشوئى ، مانند اصرار فاميل زن ، عرف و عادت قبيلگى ، ترس از ظالم و امثال آنها هرگز جايز نيست .\r\n( مسألهء 3341 ) بر مرد حرام است نسبت به حقوق همسرش تعدى كند و بر او سخت بگيرد تا او ناگزير شود مالى را به او بخشيده ، خود را از دست او رها سازد . اين شيوه سوء استفاده از ضعف و ناتوانى زن ، از بدترين اقسام ظلم مىباشد . پيامبر اكرم ( صلى الله عليه وآله ) در اين رابطه ميفرمايد :\r\n« هركس همسرش را بيازارد تا او دست نزنيد تاوان بدهد و جانش را رها سازد ، خداوند منّان جز آتش جهنم عقوبت ديگرى را براى او انتخاب نمى كند ، كه خداوند براى زن خشمگين مىشود ، آن گونه كه براى يتيم خشمگين مىشود . . . » .\r\n« آگاه باشيد كه خدا و پيامبرش از هر كسى كه همسرش را بيازارد تا او تاوان بپردازد و خود را رها سازد ، بيزارى ميجويند » .\r\n( مسألهء 3342 ) اگر شخص سومى در ميان زن و شوهر مداخله كند و زن را تحريك ، تشويق و يا وادار كند كه مالى را به شوهر ببخشد ، از او\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nمطالبهء طلاق نمايد ، او نيز مشمول بيان رسول اكرم ( صلى الله عليه وآله ) است كه در ذيل مسألهء فوق نقل گرديد .\r\n( مسألهء 3343 ) اگر شوهر با فريب نفس و نيرنگ شيطان و يا تحت تأثير فرد ديگرى بر همسرش سخت بگيرد و او ناگزير شود چيزى را به او ببخشد و درخواست طلاق نمايد ، اين مال بر شوهر حلال نمى شود و طلاق خُلع يا مبارات تحقق نمى يابد ، مگر اينكه ناسازگارى آنها به حدّى برسد كه مجوّز طلاق خُلع و مبارات بشود ( به نحوى كه در مسألهء 3335 و 3338 گفته شد ) . و در هر صورت كسى كه مسبّب چنين رويدادى بشود ، مرتكب گناه بزرگى شده است .\r\n( مسألهء 3344 ) مالى كه در اين طلاقها بذل مىشود بايد چيزى باشد كه شرعاً معامله كردن با آن جايز باشد ، از قبيل عين ، منفعت يا حق باشد ، نه از قبيل شراب و خوك .\r\n( مسألهء 3345 ) مالى كه در مقابل طلاق بذل مىشود بايد معين باشد ، پس اگر بگويد : يكى از اين دو لباس ، يا هر چه را شوهر بعد بگويد بخشيدم ، كافى نيست . امّا اگر در واقع مشخص باشد ولى بيان نشود ، مانعى ندارد . مثل اينكه يك بسته پول را در دست بگيرد و مقدارش را نگويد و اظهار كند كه اين پول را بخشيدم ، كافى است .\r\n( مسألهء 3346 ) مالى كه در مقابل طلاق بذل مىشود از نظر كم يا زياد بودن حدّ معينى ندارد ، جز اينكه در طلاق مبارات مشروط است بر اينكه از مقدار مهريه بيشتر نباشد .\r\n( مسألهء 3347 ) آنچه زن ميبخشد بايد ملك خودش باشد و يا بر عهده بگيرد ، و نمى تواند مال ديگرى را بذل كند ، اگرچه او راضى باشد ،\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nمگر اينكه قبلًا آن را مالك شود ، سپس بذل كند .\r\n( مسألهء 3348 ) در طلاق خلع و مبارات لازم است طلاق به بذل مربوط باشد و مبتنى بر آن باشد ، همانگونه كه قبول در عقود مربوط به ايجاب و مبتنى بر آن است ، آگاهى شوهر از رضايت همسر به بذل ، و يا خبر دادن زن كه حاضر است فلان مقدار به او بذل كند ، كفايت نمى كند ، بلكه بايد بذل واقع شود ، آنگاه طلاق بر اساس در خواست او انجام پذيرد .\r\n( مسألهء 3349 ) در طلاق خلع و مبارات ، صيغهء طلاق را به دو قسم ميتوان جارى نمود :\r\n1 - با استفاده از واژهء طلاق ، مانند : « أنتِ طالقٌ على ما بَذَلْتِ » يا\r\n« فلانةُ طالقٌ على ما بَذَلَتْ » .\r\n2 - بدون استفاده از واژه طلاق ، با هر عبارت ديگرى كه حكايت از جدائى و گسستن رشته زناشوئى داشته باشد ، مشروط بر اينكه عنوان فسخ نكاح را در بر نگرفته باشد . مثلًا :\r\n1 ) در طلاق خلعى بگويد : « خَلَعتكِ على كذا » ، « أنتِ مختلعةٌ على كذا » يا « خلعتُ فلانةَ على كذا » .\r\n2 ) در طلاق مبارات بگويد : « بارأتُ فلانةَ على كذا » يا « بارأتكِ على كذا » .\r\n3 ) در هر دو بگويد : « فارقتكِ على كذا » ، « فارقتُ فلانةَ على كذا » يا\r\n« تركتكِ على كذا » ، « تركتُ فلانةَ على كذا » .\r\n4 ) زن در مقام بذل بگويد : « اخلعنى على كذا » ، « بارِئِنى على كذا » ، « لكَ كذا و اخعلنى » ، « لكَ كذا بارئنى » ، « لكَ كذا فارقنى » . شوهر نيز در مقابل به قصد انشاء طلاق خلعى يا مباراتى بگويد : « رضيتُ بذلك » .\r\nروى اين بيان شرط نيست كه اعلام جدايى ابتداءاَ از طرف شوهر باشد\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nو نيازى به آوردن واژهء طلاق نيست ، اگرچه بهتر است كه در همهء تعبيرهاى فوق پس از تحقق يافتن خلع و مبارات صيغهء طلاق را جارى كرده بگويد : « أنتِ طالقٌ » يا « فلانةُ طالقٌ » .\r\n( مسألهء 3350 ) به هنگام انشاء هر يك از صيغه هاى ياد شده بايد شرايط طلاق موجود باشد ، مثلًا حتماً بايد دو شاهد عادل حضور داشته باشند و زن در حال پاكى باشد و در آن دوران پاكى رابطهء زناشوئى رخ نداده باشد . به تفصيلى كه در مسألهء 3219 تا 3234 بيان گرديد .\r\n( مسألهء 3351 ) در طلاق خلع و مبارات ، مباشرت زن و شوهر شرط نيست ، بلكه وكيل زن ميتواند از طرف او بذل را انجام داده ، درخواست طلاق نمايد و وكيل مرد از طرف او صيغهء طلاق را جارى سازد .\r\n( مسألهء 3352 ) در طلاق خلع و مبارات تا هنگامى كه زن در حال عدّه است ، ميتواند به دو شرط از بخشش خود برگردد :\r\nشرط اوّل اينكه : آن مال در دست شوهر باقى باشد ، پس اگر آن به وسيلهء فروش ، هبه ، وقف و امثال آنها از دست او بيرون رفته باشد ، ديگر زمينهء بازگشت از بين رفته است . و اين در صورتى است كه مال مورد بخشش عين خارجى باشد ، مثل لباس و فرش و ظرف مشخّص ، ولى اگر كلى باشد ، مثلًا مقدارى پول باشد و شوهر آن را خرج كرده باشد آيا موظف است كه به آن مقدار پول ديگرى به او بپردازد ؟ محلّ اشكال است ، بنابر احتياط واجب لازم است احتياط ترك نشود .\r\nشرط دوّم اينكه : راه بازگشت مرد به زناشوئى مجدّد باز باشد و براى اين كار دو شرط هست :\r\n1 - زن در شرايطى باشد كه اگر چيزى نبخشيده بود طلاقش رجعى\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nميشد ، يعنى مثلًا طلاق سوم نباشد .\r\n2 - مانعى از بازگشت مرد پيش نيامده باشد ، از قبيل ازدواج با خواهر آن زن ، ازدواج با زن چهارم دائمى ، شير دادن آن زن ، زنِ صغيرهء آن مرد را ، كه برگردد و مادر زن او بشود ، و امثال آنها .\r\n( مسألهء 3353 ) در بازگشت زن از بخشش خود شرط سومى نيز لازم است و آن اينكه : از تعدّى به حقوق شوهر دست بردارد و از آنچه در گذشته انجام داده به درگاه حضرت احديت توبه نمايد .\r\n* * *\r\n\r\n","description":"","footnote":"","page_name":" 699 ","page_number":699},
  {"content":"\r\n\r\n\r\nفصل ششم : احكام ظِهار\r\n« ظِهار » آنست كه مردى همسر و يا كنيزش را به قصد حرام كردن آن بر خويش ، به يكى از محارم خود تشبيه كند ، به تفصيلى كه بيان خواهد شد .\r\n« ظِهار » يكى از بدعتهاى زمان جاهليّت است و چون متضمّن تحريم چيزى است كه خداوند آن را حلال كرده ، از نظر خداوند متعال كار زشت و نكوهيده است ، چنان كه در قرآن كريم آمده است :\r\n[ الَّذِينَ يُظَاهِرُونَ مِنكُم مِّن نِّسَائِهِم مَّا هُنَّ أُمَّهَاتِهِمْ إِنْ أُمَّهَاتُهُمْ إِلَّا اللَّائِي وَلَدْنَهُمْ وَإِنَّهُمْ لَيَقُولُونَ مُنكَراً مِّنَ الْقَوْلِ وَزُوراً 
  ] « 1 » :\r\n« آن عدّه از شما كه با زنهاى خود ظهار ميكنند ، آنها مادرانشان نيستند ، مادران آنها تنها كسانى هستند كه آنها را زائيدهاند . آنها سخنان زشت و باطل بر زبان ميآورند » .\r\nخداوند منّان از باب كيفر گفتارشان آنها را ملزم مىكند تا هنگامى كه كفاره ندادهاند از همسران خود دورى گزينند . « 2 » شايسته است افراد با ايمان در كردار و گفتار خود بسيار دقيق باشند و از آداب جاهلى در هر شرايطى اجتناب ورزند و همواره مؤدّب به آداب الهى و متخلّق به اخلاق اسلامى باشند تا خود را در تنگنا قرار ندهند و به حقوق ديگران تجاوز نكنند .\r\n\r\n\r\n","description":"","footnote":"\r\n( 1 ) سورهء مجادله ( 58 ) ، آيهء 2 .\r\n( 2 ) كفاره ظهار چنان كه در فصل كفّارات بيان مىشود : آزاد كردن يك برده است ، اگر ممكن نباشد دو ماهروزه ، اگر ممكن نباشد اطعام 60 تن فقير مىباشد .\r\n","page_name":" 700 ","page_number":700},
  {"content":"\r\n\r\n( مسألهء 3354 ) ظهار فقط از طرف مرد واقع مىشود و اگر زن چنين تشبيه ناروائى را بر زبان براند ، شوهرش بر او حرام نمى شود .\r\n( مسألهء 3355 ) صيغهء ظهار بايد به قصد تحريم رابطهء زناشويى با حفظ رشتهء زناشويى باشد ، پس اگر آن را به عنوان كنايه از طلاق بر زبان جارى كند ، نه طلاق واقع مىشود و نه ظهار . و اگر آن را به عنوان تهديد زن به دورى ، نه به قصد تحريم بگويد ، اثرى بر آن مترتّب نمى شود .\r\n( مسألهء 3356 ) ظهار آنست كه مردى به قصد تحريم همسرش بر خويشتن بگويد : « أنتِ على كظهرِ امّى » . و يا هر تعبيرى كه اين تشبيه را برساند ، مثلًا بگويد : « أنتِ على ظهرُ امّى » ، « أنتِ منّى كظهرِ امّى » ، « أنتِ حرامٌ على كظهرِ امّى » و يا هر تعبير ديگرى كه اين مفهوم را ادا كند . و يا به جاى « أنتِ » : « هِى » يا « فُلانةُ » بگويد .\r\n( مسألهء 3357 ) در ظهار اگر به جاى مادر ، خواهر ، عمّه ، خاله و يا هر عنوان ديگرى كه به وسيلهء نسبى ، سببى يا شيرى بر او حرامست ، بر زبان بياورد ، ظهار واقع مىشود .\r\n( مسألهء 3358 ) در ظهار حتماً بايد عنوان محرميّت بر زبان جارى شود مانند مادر ، خواهر و امثال آنها و اگر به جاى عنوان ، نام يكى از محارم خود را بر زبان آورد ، مثلًا بگويد : « أنتِ على كظهرِ هندٍ » و هند نام مادر و يا خواهرش باشد ، ظهار محقّق نمى شود .\r\n( مسألهء 3359 ) اگر به جاى « ظَهر » عنوان ديگرى بر زبان جارى كند ، مثلًا او را به دست ، پا ، يا هر عضو ديگرى از اعضاى مادرش تشبيه كند ، و يا به خود او تشبيه كند ، مثلًا بگويد : « أنتِ على كَأُمّى » ظهار واقع مىشود .\r\n\r\n","description":"","footnote":"","page_name":" 701 ","page_number":701},
  {"content":"\r\n\r\n( مسألهء 3360 ) اگر صيغه ظهار را بدون تشبيه جارى سازد ، مثلًا به قصد ظهار بگويد : « أنتِ على حرامٌ » ظهار واقع نمى شود .\r\n( مسألهء 3361 ) ظهار بايد مطلق باشد ، پس اگر مشروط به چيزى يا مقيّد به زمانى باشد ، ظهار واقع نمى شود . مثل تعبيرهاى زير :\r\n1 ) أنتِ على كظهرِامّى الى شهرٍ ( . . . تا يك ماه ) .\r\n2 ) أنتِ على كظهرِامّى من يوم الجمعهء ( . . . از روز جمعه ) .\r\n3 ) أنتِ على كظهرِامّى ان خرجتِ من الدّارِ ( . . . اگر از خانه بيرون به روى ) .\r\n4 ) أنتِ على كظهرِامّى ان أمطرتِ السَّماءُ ( . . . اگر باران ببارد ) .\r\n( مسألهء 3362 ) ظهار كننده بايد بالغ و عاقل باشد و از روى اختيار انجام دهد ، پس اگر از روى اجبار يا به خاطر خشنودى ديگرى - چون مادر يا همسر ديگر - و يا براى فرار از مشكلات آن را بر زبان آورد ، ظهار واقع نمى شود .\r\n( مسألهء 3363 ) ظهار اگر از روى خشم و احساسات - بدون تأمّل - و يا به قصد ايذا و اذيّت همسر باشد ، واقع نمى شود .\r\n( مسألهء 3364 ) ظهار در مورد زن دائمى و زن موقّت واقع مىشود ، ولى در مورد زن نامحرم واقع نمى شود ، اگرچه آن را به ازدواج با او معلّق كند .\r\n( مسألهء 3365 ) در ظهار شرايطى است كه از آن جمله است :\r\n1 ) بايد دو شاهد عادل وجود داشته باشند .\r\n2 ) زن بايد در حال پاكى باشد .\r\n3 ) بايد در آن پاكى رابطهء زناشويى برقرار نشده باشد ، در مورد زنى\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nكه در سن حيض است و حيض نمى بيند ، مطابق مسألهء 3230 رفتار شود .\r\n4 ) در مورد همسر عقد بستهاى كه مراسم زناشويى انجام نيافته ، ظهار واقع نمى شود . در ظهار حتماً بايد نزديكى انجام شده باشد - ولو از طريق دبر - .\r\n( مسألهء 3366 ) احكام طلاق غايب كه در مسألهء 3227 گفته شد ، آيا در مورد ظهار نيز جارى مىشود يا نه ؟ محلّ اشكال است بنابر احتياط واجب ، رعايت احتياط شود .\r\n( مسألهء 3367 ) هنگامى كه ظهار با شرايط ياد شده انجام پذيرفت ، تا هنگامى كه كفارهء ظهار را پرداخت نكرده ، نزديكى كردن با آن زن بر شوهر حرام است ، ولى ديگر كامجوئيها مانعى ندارد ، پس از اداى كفّاره حكم ظهار برداشته مىشود .\r\n( مسألهء 3368 ) اگر پيش از اداى كفّاره با او نزديكى كند ، معصيت كرده ، و بايد كفّارهء ديگرى براى آن عمل بپردازد و اگر اين كار تكرار شود ، به همان تعداد كفّاره نيز تكرار مىشود .\r\n( مسألهء 3369 ) زنى كه ظهار شده ، اگر به وسيلهء طلاق و امثال آن از همسرى ظهار كننده خارج شود ، حكم ظهار منحل مىشود و كفّارهاش ساقط مىشود ، و اگر پس از تمام شدن عدّه با او ازدواج مجدّد برقرار نمايد رابطهء زناشوئى آنها جايز است و كفّاره ندارد ، ولى اگر در وسط عدّه رجوع كند ، حكم ظهار به قوّت خود باقى است و كفّارهاش ساقط نمى شود .\r\n( مسألهء 3370 ) اگر ظهار كننده كفاره بدهد ، مشكل بر طرف مىشود و اگر كفّاره ندهد ، پس اگر زن بخواهد به آن وضع صبر مىكند و اگر نخواست سه ماه به او مهلت ميدهد ، اگر تا سه ماه كفّاره ندهد ، زن مى\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nتواند نزد حاكم شرع شكايت ببرد . و حاكم شرع او را وادار مىكند كه يا كفّاره بدهد و يا او را طلاق دهد .\r\n( مسألهء 3371 ) اگر ظهار كننده از كفّاره و طلاق امتناع كند ، حاكم شرع در صورت امكان - بنابر احتياط واجب - بر او سخت ميگيرد كه طلاق بدهد ، و اگر ممكن نباشد خودش صيغهء طلاق را از سوى او جارى ميسازد .\r\n( مسألهء 3372 ) رجعى يا به اين بودن طلاقى را كه حاكم شرع جارى ميسازد ، بستگى به وضع زن و شوهر دارد ، پس اگر رجعى باشد ، حق رجوع براى شوهر محفوظ است ، و اگر رجوع كند بايد كفّاره بدهد ، در غير اين صورت يك بار ديگر به طلاق وادار مىشود ، تا هنگامى كه كفاره بدهد و زندگى زناشويى را از سر بگيرد و يا زن از حبالهء نكاح او بيرون برود .\r\n* * *\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n\r\nفصل هفتم : احكام ايلاء\r\n« ايلاء » آنست كه به خداوند متعال سوگند ياد كند كه با همسرش نزديكى نكند .\r\n( مسألهء 3373 ) براى تحقق يافتن ايلاء شرايطى هست :\r\n1 - مرد بالغ و عاقل باشد و با اختيار خود به اين كار اقدام كند ، پس اگر ديگرى او را مجبور كند ، و يا آن را براى خشنودى ديگرى و رفع مشكلات ديگر انجام دهد ، ايلاء واقع نمى شود .\r\n2 - توان عمل زناشوئى را داشته باشد ، پس اگر براى كمبود و يا مانعى از آن ناتوان باشد ، ايلاء حاصل نمى شود .\r\n3 - اين عمل به منظور ايذا و آزار همسر ، و از روى خشم و به انگيزهء دورى جستن از او باشد ، نه به دليل ديگرى چون بيمارى ، يا مراعات حال بچهء شيرخوار و امثال آن .\r\n4 - مدّتى كه براى ترك رابطهء زناشوئى تعيين مىكند ، بيش از چهار ماه باشد .\r\n5 - همسرش ، همسر دائمى او باشد ، و نزديكى حاصل شده باشد ، ولو از طريق دبر .\r\n( مسألهء 3374 ) هنگامى كه سوگند با شرايط ياد شده انجام گرفت ، ايلاء حاصل مىشود و پيش از آنكه كفّارهاش را بپردازد ، نزديكى كردن با همسرش حرام مىباشد ، ولى كفاره ندارد .\r\n( مسألهء 3375 ) مردى كه ايلاء كرده ، اگر پيش از كفاره دادن با همسرش نزديكى كند ، مرتكب گناه شده ، جز اينكه يك كفّاره به عنوان كفّارهء ايلاء كافى است .\r\n\r\n","description":"","footnote":"","page_name":" 705 ","page_number":705},
  {"content":"\r\n\r\n( مسألهء 3376 ) اگر برخى از شرايط ايلاء فراهم نباشد حكم ايلاء جارى نمى شود و كفّارهء ايلاء بر او واجب نمى گردد . امّا در مورد اينكه آيا لازم است به مقتضاى سوگند عمل كند يا نه ؟ حكم سوگند معمولى بر او جارى مىشود ، به تفصيلى كه در فصل سوگند بيان مىشود .\r\n( مسألهء 3377 ) ايلاء بر خلاف ظهار ، به صورت مطلق و مشروط نيز جارى مىشود ، پس اگر بگويد : « اگر آفتاب بزند ، و يا اگر از خانه بيرون به روى ، به خدا ديگر با تو نزديكى نمى كنم » ايلاء حاصل مىشود .\r\n( مسألهء 3378 ) اگر مردى زنش را ايلاء كند ، اگر زن بر آن شكيبائى به خرج دهد ، بسته به ارادهء خودش مىباشد و اگر بخواهد ميتواند نزد حاكم شرع شكايت ببرد ، او نيز از لحظهاى كه شكايت نزد حاكم برده ، به مدّت چهار ماه بر او مهلت ميدهد ، تا در اين مدّت ، يا كفاره بدهد و زندگياش را از سر بگيرد و يا طلاق دهد .\r\n( مسألهء 3379 ) اگر تا پايان چهار ماه نه كفّاره بدهد و نه طلاق ، حاكم شرع او را وادار مىكند يكى از آن دو راه را انتخاب كند ، اگر اجبارش ممكن نباشد و يا از پذيرش آن مأيوس شود ، خود به اجراى صيغه طلاق اقدام مىكند و در ميان آنها جدايى مياندازد .\r\n( مسألهء 3380 ) در اينجا نيز در طلاقى كه حاكم ميدهد ، رجعى يا به اين بودن آن به وضع زن و شوهر بستگى دارد .\r\n( مسألهء 3381 ) اگر زن به وسيلهء طلاق و يا هر عامل ديگرى از همسرى او خارج شود ، حكم ايلاء ساقط نمى شود ، پس اگر در حال عدّه رجوع كند ، يا پس از عدّه با عقد جديد با او ازدواج كند ، تا كفّاره نداده ، نزديكى كردنش با او حرام است .\r\n* * *\r\n\r\n","description":"","footnote":"","page_name":" 706 ","page_number":706},
  {"content":"\r\n\r\n\r\nاحكام نذر و عهد و سوگند\r\nچيزى كه شرعاً انجام دادن آن بر انسان لازم نبود ، اگر به وسيلهء نذر و عهد و سوگند آن را بر خودش الزامى سازد ، انجام دادنش بر او واجب مىشود و مخالفت كردن با مقتضاى آن بر او حرام و مستلزم كفّاره مىباشد و اينك احكام و شرايط آن در ضمن سه فصل بيان مىشود .\r\n\r\nفصل اوّل : احكام نذر كننده ، عهد كننده و سوگند خورنده\r\n( مسألهء 3382 ) كسى كه سوگند ياد مىكند ، يا نذر و عهد به جا ميآورد ، بايد بالغ و عاقل باشد و از روى تصميم جدّى ، به طورى كه عقلًا به آن اعتنا ميكنند ، به آن اقدام كند .\r\n( مسألهء 3383 ) نذر و سوگند از شخص خشمگين در آن حالى كه آتش غضبش زبانه ميكشد ، منعقد نمى شود ، ولى عهد در آن حال اگر قصد جدّى داشته باشد ، منعقد مىشود .\r\n( مسألهء 3384 ) در حال احساسات و در مقام عكسالعمل از يك حادثه ، سوگند منعقد نمى شود ، ولى نذر و عهد در آن حال ، اگر از روى قصد جدّى باشد ، منعقد مىشود .\r\n\r\n","description":"","footnote":"","page_name":" 707 ","page_number":707},
  {"content":"\r\n\r\n( مسألهء 3385 ) براى انعقاد نذر و عهد و سوگند ، اختيار كامل شرط است ، و در صورت اجبار منعقد نمى شوند .\r\n( مسألهء 3386 ) كسى كه همانند پدر ، مادر و همسر ، رضايت آنها براى انسان مهم است و در زندگى او نقش دارند ، اگر انسان را وادار كنند كه در موردى سوگند بخورد و انسان براى خشنودى آنها سوگند ياد كند ، چنين سوگندى منعقد نمى شود ، اگرچه به حدّ اجبار نرسيده باشد ، ولى نذر و عهد در اين موارد منعقد ميشوند .\r\n( مسألهء 3387 ) سوگند خوردن فرزند بدون اذن پدر ، و همسر بدون اذن شوهر ، و برده بدون اذن مالك منعقد نمى شود . اگرچه بهتر است به مقتضاى سوگندش عمل كند ، مگر اينكه آنها سوگندش را منحلّ بسازند . حتى در صورت منحلّ كردن آنها نيز بهتر است به مقتضاى سوگندش عمل كند ، مگر اينكه پدر ، شوهر يا مالك از آن نهى كنند .\r\n( مسألهء 3388 ) اگر مورد قسم عمل واجبى باشد ، با نهى پدر ، شوهر و مالك ساقط نمى شود و سوگند منحل نمى گردد .\r\n( مسألهء 3389 ) بر خلاف قسم ، در مورد نذر و عهد ، اذن پدر ، شوهر و مالك شرط نيست و با منحل كردن آنها منحل نمى شوند . و با فرمان آنها مخالفت آنها جايز نمى شود .\r\n( مسألهء 3390 ) اگر مورد نذر و عهد با حقوق واجب الاطاعهء پدر ، شوهر يا مالك در تضاد باشد و آنها حقوق خودشان را مطالبه كنند ، در چنين موردى نذر و عهد منعقد نمى شوند .\r\n* * *\r\n\r\n","description":"","footnote":"","page_name":" 708 ","page_number":708},
  {"content":"\r\n\r\n\r\nفصل دوّم : صيغهء نذر ، عهد و قسم\r\n( مسألهء 3391 ) سوگند هرگز به چيزى جز با نام مقدّس خداوند متعال منعقد نمى شود ، در قسم حتماً بايد لفظ جلاله ( الله ) يا يكى از اسامى خاصّ پروردگار ( رحمن ) و يا اسامى مشترك خداوند ( صانع ) به قصد خداوند ، اگرچه به غير عربى باشد ( خدا ) برده شود .\r\n( مسألهء 3392 ) سوگند به چيزى جز خداوند منّان ، اگرچه مقام بسيار والائى داشته باشد ، مانند قرآن كريم ، كعبهء معظمه ، پيامبران ، امامان و اولياى پروردگار ، منعقد نمى شود . ولى شايسته است حريم آنها رعايت شود ، كه اگر انسان به آنها قسم بخورد و انجام ندهد ، موجب هتك حرمت آنها مىشود ، و ممكن است از اين جهت حرام باشد ، اگرچه مستلزم كفّاره نباشد .\r\n( مسألهء 3393 ) اگر كسى به قدرت خدا ، عظمت خدا و علم خدا ، يا حقّ خدا قسم ياد كند ، قسم شرعى منعقد نمى شود ، مگر اينكه منظورش قسم به ذات پروردگار باشد ، چنان كه در موارد زياد اين احتمال بعيد نيست ، ولى با تعبير « لعمرو الله » ( يعنى : به جان خدا سوگند ) قسم منعقد مىشود .\r\n( مسألهء 3394 ) قسم خوردن به بيزارى از خدا و پيامبر و امامان حرام است ، اگرچه راست باشد . ولى اگر كسى به برائت از خدا و پيامبر قسم بخورد ، قسم منعقد مىشود ، و اگر انجام ندهد و ديگر شرايط قسم فراهم باشد ، كفّاره بر او واجب مىشود .\r\n( مسألهء 3395 ) بنابر احتياط واجب قسم خوردن به برائت از دين\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nاسلام ، و گفتن اينكه اگر چنين باشد من يهودى هستم ، نصرانى هستم ، و امثال اين تعبيرها ، حرام مىباشد .\r\n( مسألهء 3399 ) كفّارهء قسم سير كردن 10 فقير است و بايد به هر فقير كمتر از يك مُدّ داده نشود .\r\n( مسألهء 3397 ) با سوگند خوردن به برائت از دين اسلام ، يا هر چيزى كه بازگشت آن به برائت از اسلام باشد ، از قبيل قطع رحم ، قسم منعقد نمى شود ، ولى بهتر است سه روز روزه بگيرد و به 10 فقير صدقه بدهد . ولى با گفتن : من يهودى باشم يا مسيحى باشم ، قسم منعقد نمى شود و كفّاره ثابت نمى شود .\r\n( مسألهء 3398 ) در انعقاد نذر شرط است كه مورد نذر را براى خداوند متعال قرار دهد ، مثلًا بگويد : « لِلَّهِ تعالى عَلَى كذا » ، « عَلَى لِلّهِ كذا » ، « لك يا ربِّ على كذا » ، « نذرتُ لِلّهِ عَلَى كذا » و امثال اينها . پس حتماً بايد براى خدا باشد ، ولى شرط نيست كه به لفظ جلاله ( اللّه ) باشد ، بلكه با هر تعبيرى كه بر ذات اقدس الهى دلالت كند ، منعقد مىشود .\r\n( مسألهء 3399 ) اگر انسان چيزى را بر عهدهء خود مقرّر نموده ، اگرچه نام خدا را بر زبان نياورده باشد ، بهتر است آن را انجام دهد ، بويژه اگر آن را در مقابل بر آورده شدن حاجتى مقرّر نموده باشد ، و اگر انجام ندهد ، بيم آن ميرود كه در آن مورد يا در مورد ديگرى با چيزى كه دوست ندارد مواجه شود .\r\n( مسألهء 3400 ) در عهد هر لفظى كه بر پيمان بستن با خدا دلالت كند ، كفايت مىكند ، مثل اينكه بگويد : « عاهدتُ اللهَ » ، « عَلى عَهْدِ اللهِ » ،\r\n« عاهدتُكَ يا ربِّ » و امثال اينها .\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n( مسألهء 3401 ) در نذر و قسم تلفّظ شرط است و انجام دادن آن در دل كفايت نمى كند ، مگر در مورد كسى كه قدرت بر تلفّظ ندارد ، مثل لال و امثال آن ، كه بنابر احتياط واجب از آنها اشارهاى كه بر نذر و قسم دلالت كند ، كفايت مىكند .\r\n( مسألهء 3402 ) اگر انسان چيزى را در دلش با خداوند متعال پيمان ببندد ، بنابر احتياط واجب بايد به آن وفا كند ، اگرچه بر زبان جارى نكرده باشد .\r\n( مسألهء 3403 ) نذر و عهد براى غير خدا ، از پيامبران ، امامان ، اولياى خدا ، اماكن مقدّسه و مشاهد مشرّفه منعقد نمى شود ، و عمل به آنها واجب نيست ، اگرچه شايسته است انسان به آنها عمل كند ، زيرا با توجه به مقام والاى آنها عمل نكردن به اين تعهّدات با احترام آنها منافات دارد ، مخصوصاً اگر اين تعهّدات در مقابل بر آورده شدن حاجتى باشد كه از آنها تقاضا نموده كه از خداوند متعال بخواهند ، يا خداوند را به حقّ آنها خوانده باشد ، كه در اين موارد وفا نكردن به عهد ، از نظر عرفى لگدمال كردن حق آنها به شمار ميرود و خوف آن هست كه عاقبت نامطلوبى به دنبال داشته باشد .\r\n* * *\r\n\r\n","description":"","footnote":"","page_name":" 711 ","page_number":711},
  {"content":"\r\n\r\n\r\nفصل سوّم : در متعلّق نذر و عهد و قسم\r\n( مسألهء 3404 ) متعلّق نذر و عهد و سوگند حتماً بايد رُجحان شرعى داشته باشد ، يعنى از موارد اطاعت پروردگار به شمار آيد ، از قبيل : انجام واجبات يا مستحبّات ، ترك محرّمات يا مكروهات . و لذا براى ترك واجب ، ترك مستحب ، انجام حرام ، انجام مكروه ؛ نذر ، عهد يا سوگند منعقد نمى شود .\r\n( مسألهء 3405 ) نذر و سوگند براى انجام مباحات و يا ترك آنها منعقد نمى شود ، مگر اينكه به عنوان ثانوى يك رُجحان شرعى بر فعل آنها ، يا يك نامطلوبى شرعى بر ترك آنها مترتّب شود ، همچنين است متعلق عهد . ولى در اين موارد ، بنابر احتياط واجب بدون ملاحظه عنوان ثانوى هم ، عهد منعقد مىشود .\r\n( مسألهء 3406 ) اگر به جهت فراهم بودن شرائط ياد شده ، نذر ، عهد يا قسم منعقد شد ، ولى بعد وضعى پيش آمد كه موجب شد مخالفت با آن رُجحان شرعى پيدا كند ، در اين صورت مخالفت جايز مىشود و كفّاره ندارد ، اگرچه اين پيش آمد يك امر دنيوى باشد ، از قبيل حفظ مال يا جلب محبّت مردم ، و مانند آنها از چيزهايى كه شرعاً رُجحان دارد .\r\n( مسألهء 3407 ) بايد متعلق نذر و عهد و قسم ، در زمان عمل به آن در توان انسان باشد ، پس اگر در توان او نباشد ، منعقد نمى شود .\r\n( مسألهء 3408 ) اگر انسان تصوّر ميكرد چيزى را به موقع خواهد توانست جامهء عمل بپوشاند ، و لذا آن را با نذر ، عهد يا قسم بر خود واجب كرد ، ولى بعد معلوم شد در توان او نيست ، كشف مىكند كه از اوّل منعقد نشده است .\r\n\r\n","description":"","footnote":"","page_name":" 712 ","page_number":712},
  {"content":"\r\n\r\n( مسألهء 3409 ) اگر چيزى در توان انسان بوده ، امّا در اثناى وقت تصادفاً از توان او خارج شد ، مثل اينكه انسان نذر كند در ماه رمضان به زيارت امام حسين ( عليه السلام ) مشرّف شود ، در وسط ماه رمضان راه ها بسته شود ، در اينجا دو صورت وجود دارد :\r\n1 ) اگر پيش از فرارسيدن وقت نشانه هائى بوده كه احتمال ميداد در اثناى وقت قدرت بر انجام آن سلب شود ، در اينجا ميبايست در اوّل وقت به آن مبادرت كند ، پس اگر با داشتن قدرت كوتاهى كرده ، مخالفت با نذر محسوب مىشود و كفّاره بر او واجب ميگردد .\r\n2 ) اگر پيش از وقت هيچ نشانهاى در كار نبوده ، و او تصوّر ميكرد در وقت مقرّر توان عمل به نذر را خواهد داشت ، تصادفاً چنين وضعى پيش آمد ، در اينجا مخالفت عمدى به شمار نميآيد و كفّاره بر او تعلّق نمى گيرد .\r\n( مسألهء 3410 ) اگر انسان چيزى را با خصوصيّتى نذر كند ، بعد از آن خصوصيت ناتوان شود ، ولى نسبت به اصل آن عمل قدرت داشته باشد ، در اينجا دو صورت وجود دارد :\r\n1 ) اگر آن خصوصيّت به قدرى مهم باشد كه آن عمل بر آن خصوصيّت استوار باشد ، در اين صورت اگر بر آن خصوصيّت قادر نباشد ، همانند اين است كه بر اصل عمل قادر نباشد ، مثل كسى كه نذر مىكند در ماه رجب عمره بياورد ، يا روز عرفه به زيارت كربلا برود ، در اينجا اگر به عمرهء رجبيَه قادر نباشد ، آوردن عمره در ماه هاى ديگر بر او واجب نمى شود .\r\n2 ) اگر آن خصوصيّت ، ريشه و اساس آن عمل به شمار نيايد ، بنابر احتياط واجب بايد آن عمل را بدون اين خصوصيّت به جا بياورد ، مثل اينكه قسم بخورد با پاى پياده به زيارت خانه خدا ، كربلاى معلّا يا مشهد مقدّس\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nبرود ، يا با غسل ، يا با ماشين مخصوص يا با افراد مخصوصى برود .\r\n( مسألهء 3411 ) در فرض ياد شده ، اگر بر مقدارى از آن خصوصيّت توان داشته باشد و آن قابل تفكيك باشد ، بنابر احتياط واجب بايد به آن مقدار عمل نمايد ، مثل كسى كه قسم بخورد با پاى پياده به زيارت برود ، بر همهء آن قادر نيست ، ولى بر مقدارى از آن قدرت دارد .\r\n( مسألهء 3412 ) اگر كسى نذر كرده كه روز معينى را روزه بگيرد ، تصادفاً آن روز مسافر بود ، يا آن روز مصادف با روز عيد قربان شد ، و يا با روزهاى تشريق - در مورد كسى كه در منى است - مصادف شد ، بايد قضاى آن روز را به جا آورد ، همچنين بقيّهء عذرها بنابر احتياط واجب .\r\n( مسألهء 3413 ) اگر كسى نذر كرده يك يا چند روز روزه بگيرد ، ولى كلًّا قدرت روزه گرفتن را از دست داده قضا ندارد ، چه ايام معينى را نذر كرده يا غير معيّن ، فقط براى هر روز يك مُدّ طعام صدقه ميدهد ، بنابر احتياط واجب .\r\n( مسألهء 3414 ) اگر كسى بگويد : ترا به خدا چنين كارى را انجام بده ، يا ترا به خدا قسم مىدهم كه اين كار را انجام بدهى ، براى طرف مقابل الزام آور نيست ، و براى قسم دهنده لازم نيست او را به آن كار وادار كند ، و اگر آن كار را انجام ندهد به هيچكدام كفّاره واجب نمى شود . در نذر و عهد نيز همين حكم جارى است .\r\n( مسألهء 3415 ) اگر نذر ، عهد يا قسم را بر معصيت و يا كار مكروهى مشروط كند ، اگر براى شكرانهء آن باشد ، منعقد نمى شود ، ولى اگر براى خويشتن دارى باشد ، منعقد مىشود .\r\nمثال اوّلى : اگر فلانى را بكشم نذر ميكنم يك روز روزه بگيرم ، يعنى اگر قدرت بر او يافتم به عنوان سپاسگزارى اين كار را انجام مىدهم ، كه در\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nاين صورت منعقد نمى شود .\r\nمثال دوّمى : اگر غيبت كنم ، براى هر غيبت مسلمانى يك روز روزه بگيرم ، كه ميخواهد به اين وسيله خود را از غيبت مسلمانان نگهدارد ، در اين صورت نذرش منعقد مىشود .\r\n( مسألهء 3416 ) اگر نذر ، عهد يا قسم را بر انجام كار واجب يا مستحبى مشروط سازد ، اينجا نيز اگر براى شكرگزارى باشد ، منعقد مىشود ، ولى اگر براى سنگ اندازى باشد ، منعقد نمى شود .\r\nمثال اوّلى : اگر امسال موفّق به زيارت خانهء خدا ، يا زيارت كربلا بشوم ، يك روز روزه ميگيرم ، يعنى براى شكرانه آن كه ، منعقد مىشود .\r\nمثال دوّمى : براى هر صدقهاى كه به يك فقير بدهم ، يك روز روزه ميگيرم و هدفش اين باشد كه به اين وسيله خود را از صدقه دادن منع كند ، كه در اين صورت منعقد نمى شود .\r\n( مسألهء 3417 ) عهد و نذر و قسم ممكن است به چيزى مشروط نشود و مثلًا به طور منجّز بگويد : به خدا سوگند فلان روز روزه ميگيرم ، يا بر خدا باشد بر عهدهء من كه اوّل هر ماه را روزه بگيرم ، يا با خدا عهد ميبندم كه هر روز فلان مقدار به فقير صدقه بدهم .\r\n( مسألهء 3418 ) اگر انسان عهد ، نذر يا قسم را به چيزى مشروط كند كه در آينده حاصل شود ، بعد معلوم شود كه در آن وقت حاصل بوده ، منعقد نمى شود . مثلًا بگويد : اگر خداوند به من فرزندى عنايت كند چنين ميكنم . بعد معلوم شود كه پيش از آن لحظه فرزند عنايت شده بود . در اينجا چيزى بر او واجب نمى شود .\r\n( مسألهء 3419 ) اگر نذر و عهد و قسم را به مشيّت پروردگار مشروط\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nكند ، مثلًا بگويد : به خدا به زيارت امام حسين ( عليه السلام ) خواهم رفت ، اگر خدا بخواهد . در اينجا اگر به زيارت نرفت كفّارهاى بر او نيست . ولى اگر منظورش اين باشد كه حتماً به زيارت برود و آوردن انشاء الله از باب تبرك است ، يا به اين منظور است كه هيچ كارى در خارج بدون مشيّت پروردگار محقّق نمى شود ، در اينجا زيارت بر او واجب است و اگر نرود كفاره بر او ثابت مىشود .\r\n( مسألهء 3420 ) در قرآن كريم و احاديث معصومين ( عليهم السلام ) تأكيد فراوان شده كه هرگز چيزى را بدون « انشاءالله » بر زبان جارى نكنيم ، حتى در برخى از روايات آمده كه اگر چيزى را به انشاء الله مقيد نكرديد ، هر وقت يادتان آمد بگوييد : « ان شاء الله » . اگرچه 40 روز از آن گذشته باشد . البته اين انشاء الله يك امر تبرّكى است و به وسيلهء آن نذر و عهد منحل نمى شود . و قسم نيز بنابر احتياط واجب با آن منحل نمى شود .\r\n( مسألهء 3421 ) اگر انسان فرش و ظرف و چراغى را براى كعبهء معظّمه يا يكى از مشاهد مشرّفه نذر كند ، اگر خود آن در آنجا قابل استفاده باشد ، بايد عيناً در آنجا به كار گرفته شود ، و در غير اين صورت ، آن را ميفروشند و پولش را در آنجا مصرف ميكنند .\r\n( مسألهء 3422 ) اگر چيزى كه براى كعبه يا يكى از حرمها نذر شده ، در اثر خيانت نگهبانان يا ناتوانى آنان در آنجا قابل استفاده نباشد ، آن را براى محتاجان از حاجيان يا زائران آن حرم صرف ميكنند .\r\n( مسألهء 3423 ) اگر چيزى را براى شخص پيامبر ( صلى الله عليه وآله ) ، يا يكى از امامان يا يكى از اولياى الهى نذر كرده باشد ، آن را در راههاى خيريّه صرف ميكنند و ثوابش را به آن شخص اهدا ميكنند ، مگر اينكه راه مشخّصى را هنگام نذر تعيين كرده باشد ، كه بايد در آن راه صرف شود .\r\n\r\n","description":"","footnote":"","page_name":" 716 ","page_number":716},
  {"content":"\r\n\r\n( مسألهء 3424 ) به طورى كه در مسألهء 3403 يادآور شديم منحصراً نذرى واجبالوفا مىباشد كه براى خداوند متعال باشد ، و لذا در مسألهء فوق نيز شرط انعقاد نذر آن است كه آن را براى خدا نذر كرده باشد .\r\n( مسألهء 3425 ) شخص اگر بيمارى خودش را در مقابل مال معيّنى از خداوند بخرد ، پس از بهبودى بر آن مال حكم سهم امام ( عليه السلام ) جارى مىشود ، پس بايد آن را به حاكم شرع بدهد ، حاكم شرع نيز بنابر احتياط واجب بايد آن را به فقرا ، مساكين و ابناء سبيل ( در راه ماندگان ) صرف نمايد .\r\n( مسألهء 3426 ) كفّاره در صورت مخالفت عمدى واجب مىشود ، پس اگر مخالفت عمدى نباشد ، كفّاره واجب نمى شود ، كفّاره فقط موجب منحل شدن عهد و نذر و سوگند است .\r\n( مسألهء 3427 ) پيش از مخالفت با نذر ، عهد و سوگند ، كفّاره دادن مشروعيّت ندارد و موجب انحلال و جواز مخالفت با آنها نمى شود .\r\n* * * تذكر :\r\nآنچه در مورد « قسم » بيان نموديم ، در مورد سوگندى است كه در رديف عهد و نذر است و شخص ميخواهد به وسيلهء آن چيزى را بر خودش واجب و الزامى سازد ، يا بر مقدار التزام و پاى بندى خود بيفزايد ، ولى در موارد زيادى صرفاً براى اينكه گفتارش را تأكيد كند و مورد اعتماد بودن گفتارش را اثبات كند ، قسم مىخورد ، اين نوع قسمها از مورد بحث ما بيرون است همچنين سوگندى كه در كشمكشها و مرافعات براى اثبات حقّى ياد مىشود نيز از بحث ما بيرون است .\r\n( مسألهء 3428 ) سوگند خوردن در موردى كه راست باشد ، جايز ولى\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nمكروه است ، مگر اينكه محذور شرعى بر آن مبتنى شود ، مثلًا موجب شود به شخص با ايمانى ضرر برسد ، در اين صورت حرام مىباشد .\r\n( مسألهء 3429 ) سوگند به دروغ حرام است ، مگر اينكه براى دفع ظلم از خويش و يا از يك مسلمان و يا براى پرهيز از يك گناه باشد ، مثل كسى كه شخص ستمگرى از او ميخواهد كه غنا بخواند و او سوگند ياد مىكند كه بلد نيست . در اين موارد جايز مىشود . و به هر حال در اين موارد كفّاره واجب نمى شود .\r\n( مسألهء 3430 ) كسى كه سوگندى ياد كرده كه بر او حرام بوده ، بايد توبه كند و از خداوند طلب مغفرت كند .\r\n( مسألهء 3431 ) خدا را به شهادت طلبيدن و گفتن : « خدا گواه است » ، « خدا ميداند » نيز همانند سوگند مىباشد ، يعنى اگر بر خلاف واقع انسان خدا را به شهادت بطلبد حرام مىباشد و بايد توبه كند .\r\n( مسألهء 3432 ) سوگندى كه به وسيلهء آن حقى ثابت مىشود ، سوگند به ذات اقدس الهى است ، امّا با سوگند به پيامبران ، امامان ، قرآن ، كعبه و غير آنها حقى ثابت نمى شود .\r\n( مسألهء 3433 ) سوگندى موجب ثبوت حق ، سقوط دعوا و رفع اختلاف است كه به در خواست حاكم شرع انجام پذيرد .\r\n( مسألهء 3434 ) اگر طرفين نزاع با يكديگر توافق كنند كه با سوگند يكى از آنها طرف مقابل از ادّعاى خود صرف نظر كند ، با سوگند او ادّعاى طرف مقابل ساقط مىشود ، اگرچه به ذاتاقدس الهى نباشد و بنابه در خواست حاكم شرع نيز نباشد .\r\n* * *\r\n\r\n","description":"","footnote":"","page_name":" 718 ","page_number":718},
  {"content":"\r\n\r\n\r\nاحكام كفّارات\r\nكفّاره هاى واجب ، علاوه بر كفّاره هاى احرام كه در مناسك حج بيان گرديد ، چهارده تاست :\r\n1 - كفّارهء قتل عمدى مسلمان ، و آن كفّارهء جمع است :\r\n1 ) آزاد كردن يك بندهء مؤمن .\r\n2 ) دو ماه روزهء پى در پى .\r\n3 ) سير كردن 60 فقير .\r\n( مسألهء 3435 ) اگر مقتول بردهء قاتل باشد ، باز هم بنابر احتياط واجب كفّارهاش همان است .\r\n( مسألهء 3436 ) اگر قتل در مكهء معظمه ( داخل حرم ) يا در يكى از ماه‌هاى حرام اتّفاق بيفتد ، بايد دو ماه روزه را در ماه‌هاى حرام ( رجب ، ذيقعده ، ذيحجّه و محرّم ) بگيرد .\r\n( مسألهء 3437 ) كفّاره در موردى واجب مىشود كه اولياى مقتول از قاتل مطالبهء قصاص نكنند .\r\n2 - كفّارهء قتل مسلمان از روى خطا ، و آن كفّارهء ترتيبى است ، يعنى بايد يك برده آزاد كند ، اگر ميسّر نشود دو ماه روزه بگيرد ، اگر نتواند ، 60 فقير را اطعام كند .\r\n\r\n","description":"","footnote":"","page_name":" 719 ","page_number":719},
  {"content":"\r\n\r\n( مسألهء 3438 ) اگر قتل در حرم مكّه و يا در ماه حرام اتّفاق بيفتد ، بايد در ماه‌هاى حرام دو ماه روزه بگيرد ، اگر نتواند بردهء مؤمن آزاد كند ، اگر ميسّر نشود 60 فقير را سير نمايد .\r\n3 - كفّارهء خوردن روزهء ماه رمضان ، و آن يكى از سه كفّارهء ياد شده است به صورت تخييرى ، يعنى : يا بايد يك بردهء مؤمن آزاد كند ، يا دو ماه روزه بگيرد و يا 60 فقير را سير نمايد .\r\n( مسألهء 3439 ) اگر روزهدار ، روزهاش را در ماه رمضان با حرام افطار كند ، مثلًا با شراب يا زنا ، كفّارهء جمع بر او واجب مىشود .\r\n4 - كفّارهء خوردن روزهء قضاى ماه رمضان بعد از زوال ، و آن سير كردن 10 مسكين است و در صورت نتوانستن سه روز روزه است .\r\n5 - كفّارهء ظهار ، و آن يكى از سه كفّارهء روزه و لكن به صورت ترتيبى است ، يعنى بايد برده آزاد كند ، اگر نتوانست دو ماه روزه بگيرد ، و اگر نتوانست 60 فقير را سير كند .\r\n6 - كفّارهء نزديكى با همسر در حال اعتكاف ، و آن يكى از كفّاره هاى روزه به صورت تخييرى است .\r\n7 - كفّارهء شكستن عهد ، و آن نيز يكى از كفّاره هاى سه گانه است به صورت تخييرى .\r\n8 - كفّارهء بريدن زن گيسوان خود را در مصيبت ، كه آن نيز يكى از كفّاره هاى سه گانهء روزه است ، اگرچه همهء موهايش را نبرد ، بلكه قسمت عمدهء آن را ببرد يا بتراشد .\r\n9 - كفّارهء مخالفت با سوگند ، و آن آزاد كردن يك بردهء مؤمن ، يا اطعام ده مسكين ، يا پوشانيدن ده مسكين است ، و اگر از همهء آنها ناتوان باشد ،\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nبايد سه روز پى در پى روزه بگيرد .\r\n10 - كفّارهء مخالفت با نذر ، كه همان كفّارهء مخالفت با سوگند است .\r\n11 - كفّارهء ايلاء ، كه تفصيل آن در مسألهء 3373 بيان شد ، و كفّارهء آن همان كفّارهء مخالفت با سوگند است .\r\n12 - كفّارهء كندن زن موهايش را در مصيبت ، كه آن هم همان كفّارهء مخالفت با سوگند است .\r\n13 - كفّارهء خراشيدن زن صورت خود را در مصيبت ، به گونهاى كه خون آلود شود ، و كفّارهء آن همان كفّارهء سوگند است ، ولى سيلى به صورت زدن كفّاره ندارد ، فقط مستحب است توبه و استغفار كند .\r\n14 - كفّاره پاره كردن مرد جامهاش را در سوگ همسر و فرزند ، كه آن نيز همان كفّارهء مخالفت با سوگند است .\r\n( مسألهء 3440 ) در مصيبتها سيلى به صورت زدن كفّاره ندارد ، پاره كردن زن جامهاش را در سوگ شوهر و ديگر خويشاوندان كفاره ندارد و پاره كردن مرد جامهاش را در سوگ پدر و برادر كفّاره ندارد .\r\n( مسألهء 3431 ) اگر كسى با زن شوهردار و يا زنى كه در حال عدّه است ازدواج كند ، ( علاوه بر اينكه بر او حرام ابدى مىشود ، به تفصيلى كه در مسألهء 2960 تا 2965 گفته شد ) مستحب است كفّاره بدهد و كفّارهء آن 5 صاع آرد است و هر صاع چهار مُدّ مىباشد .\r\n( مسألهء 3442 ) اگر كسى نماز عشا را نخوانده بخوابد تا شب از نيمه بگذرد ، مستحب است فرداى آن شب را به عنوان كفّارهء اين كار روزه بگيرد .\r\n( مسألهء 3443 ) در برخى از روايات در شمارش كفاره هاى مستحبى آمده است كه :\r\n\r\n","description":"","footnote":"","page_name":" 721 ","page_number":721},
  {"content":"\r\n\r\n1 ) كفّارهء فال بد زدن ، توكّل نمودن است ، چون در اسلام فال بد جايز نيست .\r\n2 ) كفّارهء خنديدن اينست كه بگويد « اللّهُمَ لا تُمْقِتْنى » يعنى : خدايا بر من خشم مگير .\r\n3 ) كفّاره حضور در مجلس آنست كه به هنگام بر خاستن از آن مجالس بگويد : [ سُبْحَانَ رَبِّكَ رَبِّ الْعِزَّةِ عَمَّا يَصِفُونَ * وَسَلَامٌ عَلَى الْمُرْسَلِينَ * وَالْحَمْدُ لِلَّهِ رَبِّ الْعَالَمِينَ 
  ] « 1 » ( مسألهء 3444 ) وجوب كفّاره در همهء مواردى كه موجبات آنها فراهم شود ، دو شرط عمده دارد :\r\n1 - مكلّف بودن شخص ، يعنى بالغ و عاقل باشد و به گونهاى مجبور نباشد كه تكليف از او ساقط شود .\r\n2 - تعمّد ، يعنى انجام دادن عمدى ، پس اگر يكى از موجبات كفّاره را از روى اشتباه ، فراموشى ، يا نادانى ( به حكم يا موضوع ) انجام بدهد ، كفّاره بر او واجب نمى شود ، مگر در مورد قتل مسلمان از روى خطا ، به تفصيلى كه در همين فصل بيان گرديد .\r\n( مسألهء 3445 ) در قتل خطا ، كفّاره هنگامى واجب مىشود كه عرفاً قتل به او مستند باشد ، بر خلاف اسباب ضمان ، كه در فصل ديات گفته مىشود . پس اگر كسى در مسير مردم چاهى بكند و از پى آمد آن غافل باشد ، و رهگذرى در آن بيفتد و بميرد ، اگرچه ديه دارد و لكن كفّاره ندارد .\r\n( مسألهء 3446 ) كفّارهء قتل عمدى و خطائى در مورد جنين نيز جارى مىشود ، اگرچه هنوز روح در آن دميده نشده باشد .\r\n\r\n\r\n","description":"","footnote":"\r\n( 1 ) سورهء صافّات ( 37 ) ، آيه هاى : 180 - 182 .\r\n","page_name":" 722 ","page_number":722},
  {"content":"\r\n\r\n( مسألهء 3447 ) بايد نسبت به پرداخت كفّاره مبادرت كند ، زيرا آن همانند توبه از گناه مىباشد و آن واجب فورى است .\r\n( مسألهء 3448 ) كفّاره هاى ياد شده از اقسام عبادات است و در آنها قصد قربت لازم است و مطالبى كه در باب وضو در مورد نيّت گفته شد\r\n( مسألهء 117 - 124 ) در اينجا هم جارى مىشود .\r\n( مسألهء 3449 ) در زمانى كه برده يافت شود ، اگر كسى از نظر مالى قدرت خريد آن را نداشته باشد و توان كسب و كارى كه بتواند بيش از گذران خانوادهاش ثروت اندوزى كند ، نداشته باشد همين مقدار براى ساقط شدن آن از عهدهء او كفايت مىكند . ولى چون در زمان ما يافت نمى شود ، ديگر نيازى به بحث و تفصيل نيست .\r\n( مسألهء 3450 ) براى درك دو ماه روزهء پياپى كافى است يك ماه و يك روز آن را پى در پى بگيرد ، مگر در كفّارهء قتل حرم مكه يا قتل در ماه حرام ، چه از روى عمد باشد يا خطا ، كه حتماً بايد دو ماه به طور كامل پشت سر هم روزه بگيرد ، اگرچه موجب شود روز عيد قربان را نيز روزه باشد .\r\n( مسألهء 3451 ) كسى كه به روزهء كفّاره آغاز كرده ، اگر پيش از آنكه يك ماه و يك روز از آن سپرى شود ناگزير به خوردن روزه بشود ، به جهت حيض ، بيمارى ناگهانى ، سفر ضرورى و امثال آنها ، به مجرّد بر طرف شدن عذرش بايد بدون فوت وقت به روزهاش ادامه بدهد .\r\n( مسألهء 3452 ) كسى كه بايد دو ماه روزه بگيرد ، بايد طورى آن را آغاز كند كه در مدّت يك ماه و يك روز با روز عيد قربان مصادف نشود .\r\n( مسألهء 3453 ) معيار در فقير بودن مسكينى كه به او كفّاره داده\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nمىشود ، همان است كه در مستحق زكات ، در مسألهء 1467 گفته شد .\r\n( مسألهء 3454 ) انسان نمى تواند كفّارهاش را به كسى بدهد كه براى او واجب النّفقه باشد ، به تفصيلى كه در مسألهء 1485 بيان شد .\r\n( مسألهء 3455 ) منظور از جامهاى كه در كفّارهء مخالفت با سوگند و ملحقات آن گفته شد ، لباس كامل است و بهتر آنست كه براى هر فقير دو قطعه لباس بدهد ، تا پوشانيدن حاصل شود .\r\n( مسألهء 3456 ) سير كردن فقير به يكى از دو صورت امكان پذير است :\r\n1 ) به هر فقير يك مُدّ طعام بدهد ، و بهتر است به هر فقير دو مُدّ طعام بدهد .\r\n( مسألهء 3457 ) هر مُدّ عبارت از 870 گرم مىباشد - تقريباً - و لذا اگر 900 گرم بدهد ، مطابق احتياط خواهد بود .\r\n( مسألهء 3458 ) در كفّارهء مخالفت سوگند ملحقات آن ( كفّاره هاى شماره 9 تا 14 ) بنابر احتياط واجب به گندم ، آرد گندم يا نان گندم اكتفا كند . اما در ديگر كفّاره ها هر طعامى كفايت مىكند ، مانند : برنج ، خرما ، گندم و امثال آنها .\r\n( مسألهء 3459 ) در كفّاره ها حتماً بايد عين طعام داده شود و قيمت آن كفايت نمى كند .\r\n2 ) سير كردن فقير در اين صورت مقدار طعام و نوع طعام شرط نمى باشد . ولى اگر فقير خردسال باشد بايد تفاوت خوراك او با بزرگسال منظور شود . و اگر رعايت آن ميسّر نباشد ، دو نفر خردسال را به جاى يك بزرگسال منظور كند . و در هر حال بايد به ولى كودك مراجعه كند .\r\n( مسألهء 3460 ) در اطعام فقير حتماً بايد تعداد آنها مورد عنايت باشد ، پس اگر به يك فقير چندين بار اطعام كند كفايت نمى كند ، مگر در جايى\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nكه به تعداد لازم فقير يافت نشود . در اين صورت تكرار آنها در روزهاى مختلف مانعى ندارد ، ولى نبايد در يك روز تكرار كند .\r\n( مسألهء 3461 ) اگر چندين كفّاره بر عهدهء او باشد ، ميتواند به آن تعداد به هر فقير كفّاره بدهد ، مثلًا اگر ده تا كفّاره بر عهده دارد ، ميتواند به شصت فقير به هر يكى ده مُدّ گندم بدهد .\r\n( مسألهء 3462 ) در كفّاره هاى ترتيبى كه گفتيم اگر از يكى ناتوان باشد ، بعدى را انجام دهد ، ميزان آنست كه هنگام اداى كفّاره ناتوان باشد . پس اگر كسى موظف است دو ماه روزه بگيرد و به آن قدرت ندارد و لذا به 60 فقير طعام داد ، اگر بعدها قدرت روزه گرفتن پيدا كند ، همان اطعام او را كفايت مىكند .\r\n( مسألهء 3463 ) اگر كسى به جهت ناتوانى از روزه به اطعام فقرا آغاز كرد و پيش از آنكه آن را به اتمام برساند ، قدرت روزه گرفتن پيدا كرد ، بنابر احتياط واجب به آن اكتفا نكند و كفّاره قبلى ( يعنى روزه ) را از سربگيرد .\r\n( مسألهء 3464 ) اگر كسى در كفّارهء ظهار به جهت ميسّر نبودن بنده ، شروع به روزه كرد ، اگر پس از ورود به ماه دوّم به بنده دسترسى پيدا كند ، همان روزه او را كفايت مىكند و لازم نيست كه بنده تهيه كند و آن را آزاد نمايد .\r\n( مسألهء 3465 ) كسى كه وظيفهاش كفّارهء جمع است ، به هر كدام از آنها قدرت نداشته باشد ، آن مورد ساقط مىشود و بقيّه را انجام ميدهد . و به جاى آنچه قدرت ندارد استغفار مىكند و بهتر است به جاى آن ، به مقدارى كه ميتواند صدقه هم بدهد .\r\n( مسألهء 3466 ) كسى كه از اطعام عاجز باشد ، بنابر احتياط واجب بايد در صورت داشتن قدرت ، به جاى آن 18 روز روزه بگيرد .\r\n\r\n","description":"","footnote":"","page_name":" 725 ","page_number":725},
  {"content":"\r\n\r\n( مسألهء 3467 ) كسى كه در كفّارهء ترتيبى ، از آخرين كفّاره هم كه اطعام 60 فقير است عاجز باشد ، بايد 18 روز روزه بگيرد ، يعنى به جاى اطعام هر ده نفر سه روز روزه بگيرد . اگر از آن هم ناتوان باشد ، بايد به جاى آن استغفار كند و بهتر است به قدر امكان صدقه نيز بدهد .\r\n( مسألهء 3468 ) در كفّارهء ظهار اگر از 18 روز روزه نيز ناتوان باشد ، استغفار كفايت نمى كند ، بلكه حكم كسى كه كفّاره نداده بر او ثابت ميماند .\r\n( مسألهء 3469 ) كسى كه چندين كفّاره بر او واجب است ، اگر بر همهء آنها قادر نباشد ، به مقدارى كه قدرت دارد بايد انجام دهد ، و آن موجب نمى شود كه همهء آنها ساقط شود ، مگر در مورد كسى كه به هيچيك از آنها قادر نباشد .\r\n( مسألهء 3470 ) كسى كه قدرت بر كفّاره نداشت و به جاى آن بدل آن را انجام داد ، از استغفار و امثال آن ، از گردنش ساقط مىشود ، پس اگر بعدها بر آن قدرت پيدا كند ، جبران آن بر او واجب نمى شود .\r\n( مسألهء 3471 ) اگر كسى كفّاره بر گردنش هست و قدرت ندارد آن را انجام دهد ، اگر شخص متبرّعى پيدا شود و بخواهد از طرف او آنها را انجام دهد ، تا او زنده است فقط ميتواند كفّاره هاى مالى او را تبرعاً پرداخت نمايد ، از قبيل اطعام و آزاد كردن بنده . ولى نمى تواند از جانب او مثلًا روزه بگيرد ، ولى از جانب شخص مرده ميتواند هر وظيفهاى را كه بر عهدهاش بوده انجام دهد .\r\n* * *\r\n\r\n","description":"","footnote":"","page_name":" 726 ","page_number":726},
  {"content":"\r\n\r\n\r\nاحكام اقرار\r\nاقرار به معناى اعتراف انسان به حقّى است كه بر عهدهء او به نفع شخص ديگرى ثابت است و يا اعتراف انسان است بر منتفى بودن حق او بر عهدهء شخصى ديگر .\r\n( مسألهء 3472 ) اگر انسان پس از اقرار به چيزى ، خلاف آن را ادّعا كند ، از او پذيرفته نمى شود و اقرار اوليهاش نافذ و معتبر است .\r\n( مسألهء 3473 ) اقرارى كه شرايط آن فراهم باشد ، بر همهء حجّتها مقدّم مىباشد ، حتّى بر بيّنه ( دو شاهد عادل ) .\r\n( مسألهء 3474 ) براى نافذ بودن اقرار 5 شرط لازم است :\r\n1 ) بالغ بودن اقرار كننده\r\n2 ) عاقل بودن او\r\n3 ) رشيد بودن او در موضوعى كه در مورد آن اقرار مىكند .\r\n( مسألهء 3475 ) اگر كسى مثلًا در مورد مسائل مالى رشيد باشد ، ولى در مورد ازدواج رشيد نباشد ، اقرار او در مسائل مالى نافذ است و در مسائل ازدواج نافذ نمى باشد .\r\n4 ) از روى قصد بودن اقرار ، پس اگر در حال خواب و مستى و يا از روى اشتباه و به غلط به چيزى اقرار كند ، نافذ نمى شود .\r\n\r\n","description":"","footnote":"","page_name":" 727 ","page_number":727},
  {"content":"\r\n\r\n5 ) از روى اختيار باشد ، پس اگر از روى اجبار و يا اضطرار بر چيزى اقرار كند نافذ نمى باشد .\r\n( مسألهء 3476 ) اگر كسى به قدرى تشنه باشد كه خوف هلاك داشته باشد ، و صاحب آب فقط به اين شرط به او آب بدهد كه او به چيزى در حقّ او اقرار كند ، چنين اقرارى نافذ نمى باشد .\r\n( مسألهء 3477 ) در اقرار صيغهء مخصوص شرط نيست ، بلكه به هر تعبيرى از ثبوت حقّى بر عهدهء خويش ، يا منتفى بودن حقّش از عهدهء ديگرى خبر دهد ، كفايت مىكند .\r\n( مسألهء 3478 ) اگر كسى ادعا كند مالى از شخصى طلب دارد ، و آن شخص بگويد آن را پرداخت كردهام ، لازمهء اين گفتار ، اقرار است بر اينكه آن مبلغ را به آن شخص مديون بوده است . پس اگر نتواند اثبات كند كه آن را پرداخت نموده ، او را وادار ميكنند آن مبلغ را پرداخت كند .\r\n( مسألهء 3479 ) در اقرار تلفظ به آن شرط نيست ، بلكه با اشاره ، نوشته و امثال آنها نيز اقرار حاصل مىشود .\r\n( مسألهء 3480 ) در اقرار لازم است آنچه را كه بر آن اقرار مىكند ، حقّى باشد كه بر عهدهء او ثابت باشد ، به طورى كه شخصى كه به نفع او اقرار مىشود بتواند آن را مطالبه كند ، از قبيل : پول ، جنس ، منفعت ( در خارج يا بر عهده ) ، حق ، مانند حق خيار ، نفقه ، استمتاع و امثال آنها . ولى در غير اينها نافذ نمى شود ، مثل اينكه كسى اقرار كند كه سوگند خورده كه چيزى را به كسى بدهد ، زيرا در اين فرض او حق دارد كه از وعدهء خود صرف نظر كند و پرداخت نكند .\r\n( مسألهء 3481 ) اگر كسى اعتراف كند بدهى مدّت دارى به كسى\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nبرگردن دارد ، با چنين اعترافى آن مبلغ بر عهدهاش ثابت مىشود ، و طلبكار نمى تواند پيش از فرارسيدن موعِد ، آن را مطالبه كند ، مگر اينكه طلبكار نقد بودن آن را اثبات كند .\r\n( مسألهء 3482 ) اگر كسى اعتراف كند به كسى مديون است و آن را به صورت مطلق بيان كند ، اگر بعدها ادّعا كند كه مدّتدار بوده ، اصل بدهى ثابت مىشود ، ولى مدّتدار بودنش ثابت نمى شود ، زيرا مقتضاى اصل در مطالبات آنست كه نقد باشد ، مگر اينكه مدّتدار بودنش را اثبات نمايد .\r\n( مسألهء 3483 ) ميزان در تعيين حدود حق ، ظاهر عبارت اقرار كننده مىباشد ، يعنى آنچه از اطلاق سخن ، يا از قراين حاليه و مقاليه به دست ميآيد ، همان ثابت مىشود و اگر خلاف آن را ادّعا كند پذيرفته نمى شود ، مگر اينكه ادّعا كند كه هنگام اقرار ، قرينهاى بر خلاف ظاهر آن وجود داشته است ، در اين صورت از او مطالبه مىشود كه آن را اثبات كند .\r\n( مسألهء 3484 ) اگر شخصى پس از اقرار ، ادّعا كند قصد جدّى نداشته ، بلكه از روى شوخى ، اجبار ، اضطرار و يا اشتباه بوده ، از او مطالبهء دليل مىشود ، تا آن را اثبات كند ، اگر نتواند اثبات كند اقرارش نافذ مىشود .\r\n( مسألهء 3485 ) اگر كسى پس از اقرار بگويد : من دروغ گفتم ، در صورتى كه شرايط اقرار فراهم باشد ، به اين ادّعا اعتنا نمى شود . پس اگر اقرار كند خانهاش را فروخته و پولش را گرفته ، سپس ادّعا كند من به جهت تنظيم سند در محضر چنين گفتم و گرنه پول خانه را نگرفتهام ، به ادّعايش اعتنا نمى شود .\r\n( مسألهء 3486 ) اقرار يك حجت ظاهرى است و تنها در صورتى نافذ است كه احتمال صدق داشته باشد ، پس اگر معلوم باشد كه دروغ است ،\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nنافذ نمى باشد و ترتيب اثر داده نمى شود .\r\n( مسألهء 3487 ) به طورى كه در مسألهء 3473 بيان گرديد اقرار بر همهء حجّتهاى ظاهرى مقدّم است و اگر اقرار كننده بعد خلاف آن را ادّعا كند از او پذيرفته نمى شود .\r\n( مسألهء 3488 ) براى نافذ بودن اقرار نيازى به حكم حاكم شرع نيست ، بلكه هر كسى كه از آن مطلع شود بر او حجت مىباشد .\r\n( مسألهء 3489 ) كسى كه به نفع شخص ديگرى اقرار كند ، اگر طرف مقابل آن را تأييد كند و يا بگويد من نميدانم ، اين اقرار در حق اقرار كننده ثابت و نافذ است . ولى اگر طرف مقابل آن را تكذيب كند ، به جهت تعارض دو اقرار ، اقرارش نافذ نمى شود و به ديگر مرجّحات از قبيل : شهود ، قاعدهء يد ، اصل و امثال آنها مراجعه مىشود .\r\n* * *\r\n\r\n","description":"","footnote":"","page_name":" 730 ","page_number":730},
  {"content":"\r\n\r\n\r\nاحكام غصب\r\nغصب عبارت است از تجاوز به حقوق ديگران و گرفتن مال مردمان ، بدون حق ، به سبب داشتن زور و قدرت .\r\nانسان با اين عمل از اوج فضيلت انسانى به سطح رذيلت حيوانى سقوط مىكند ، زيرا اين حيوان است كه به حيوان ضعيف تر از خود ستم مىكند ، به نداى وجدان اعتنا نمى كند و هيچ مرزى را به رسميّت نمى شناسد .\r\nخداوند منّان براى اصلاح جامعهء انسانى و تنظيم روابط افراد جامعه با يكديگر آن را به شدّت تحريم كرده است .\r\nدر بخش امر به معروف و نهى از منكر گفتيم كه محروم كردن انسانها از حق خود از گناهان كبيره است .\r\nدر روايات بسيارى از غصب حقوق ديگران سخن رفته ، كه از آن جمله است :\r\n1 ) پيامبر اكرم ( صلى الله عليه وآله ) فرمود : « كسى كه زمينى را به ناحق تصرّف كند ، او را وادار مى كنند كه خاك آن را به محشر حمل كند » .\r\n2 ) حضرت على ( عليه السلام ) فرمود : « مصادره مال مسلمان به نا حق ، بزرگترين گناهان است » .\r\n3 ) رسول اكرم ( صلى الله عليه وآله ) فرمود : « يك سنگ غصبى در يك بنا ، عامل\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nويرانى آنست » .\r\n( مسألهء 3490 ) اگر كسى مالى را از روى اشتباه و به خيال اينكه حقّ او مىباشد ، تصرّف كند و قصد تجاوز و ستم نداشته باشد ، در بيشتر احكام همانند مال غصبى مىباشد ، مانند چيزى كه با معاملهء باطل به دست بياورد . از اين رهگذر بحث ما در اين بخش در مورد هر چيزى است كه بدون حق شرعى در دست انسان قرار بگيرد ، اگرچه از روى عمد و به قصد ستم نباشد ، و در مواردى كه حكم آن با غصب متفاوت باشد به آن اشاره خواهيم كرد .\r\n( مسألهء 3491 ) غصب يك عين ( مال يا جنس ) هنگامى محقّق مىشود كه انسان آن را در اختيار بگيرد و بر آن سلطه پيدا كند ، ولى با صرف تصرف و يا جلوگيرى مالك از تصرّف در آن ، محقّق نمى شود ، اگرچه آن نيز حرام مىباشد .\r\n( مسألهء 3492 ) غصب وكالت بردار نيست . پس اگر كسى به عنوان وكيل از طرف ديگر چيزى را غصب كند ، او شخصاً غاصب و ضامن است ، نه موكّل ، مگر اينكه موكّل نيز در غصب مباشرت نمايد .\r\n( مسألهء 3493 ) به مجرّد اينكه غاصب دست روى جنس مغصوب گذاشت ضامن مىشود ، چه قصد تجاوز داشته باشد يا نه .\r\n( مسألهء 3494 ) بر گردانيدن مال غصبى به مالك چند صورت دارد :\r\n1 ) اگر عين غصبى موجود باشد ، بر غاصب واجب است آن را عيناً به مالك برگرداند ، اگرچه سخت و دشوار باشد و متوقّف بر صرف هزينه باشد .\r\n2 ) اگر عين غصبى در دسترس نباشد - مثلًا گم شده باشد - اگر مالك\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nحاضر باشد كه انتظار بكشد ، انتظار ميكشد تا مال پيدا شود و در دسترس قرار بگيرد ، ولى اگر راضى نشود ، بر غاصب واجب است عوض آن را به مالك بدهد . در اين صورت مال غصبى به غاصب تعلّق ميگيرد . و لازم نيست بعد از پيدا شدن ، آن را به مالك بر گرداند .\r\n3 ) اگر عين غصبى تلف شود ، بر غاصب واجب است عوض آن را به مالك بدهد .\r\n( مسألهء 3495 ) اگر غاصب در زمين غصبى چيزى را بكارد و يا ساختمانى بسازد ، بايد اجرت زمين را در مدتى كه زير كشت يا ساختمان قرار داشته ، به مالك بپردازد ، زراعت و ساختمان از آنِ خودش مىباشد . و مالك ميتواند به او دستور دهد زراعت را از ريشه در آورد ، يا ساختمان را تخريب نمايد ، اگرچه موجب ضرر و زيان باشد .\r\n( مسألهء 3496 ) در اثر تصرّف غاصب در زمين ، مثل كندن و شخم زدن ، اگر قيمت زمين تنزّل پيدا كند ، لازم است مابهالتّفاوت آن را به مالك پرداخت نمايد .\r\n( مسألهء 3497 ) اگر تصرّف غاصب در زمين غصبى ظالمانه نباشد ، بلكه به خيال اينكه آن زمين ملك خودش مىباشد ، در آن ساختمان بسازد ، زراعت كند و يا درخت بكارد ، ميتواند مالك را وادار كند كه اجارهء زمين را بگيرد و ساختمان را خراب نكند يا زراعت را از بين نبرد ، مگر اينكه به صاحب زمين ضرر و زيان برسد ، كه در اين صورت ميتواند آن را از بين ببرد و يا به نوعى ديگر با يكديگر مصالحه كنند .\r\n( مسألهء 3498 ) در مسألهء 3494 گفتيم در صورتى كه مال غصبى تلف شود ، بايد عوض آن را به مالك بدهد ، در اينجا دو صورت است :\r\n\r\n","description":"","footnote":"","page_name":" 733 ","page_number":733},
  {"content":"\r\n\r\n1 - اگر مال غصبى « قيمى » باشد ، يعنى ويژگى هاى افراد آن از نظر قيمت و رغبت مشترى متفاوت باشد ، مانند حيوانات ، و قيمت آن در ايّام مختلف فرق كند ، و اين اختلاف قيمت به جهت وفور آن در زمانى و كمبود آن در زمان ديگر باشد ، بايد قيمت روز غصب را بپردازد ، ولى اگر به جهت نوسان ارزش پول باشد ، بايد ارزش روز غصب را منظور كند و پولى به او بدهد كه ارزش آن روز را داشته باشد .\r\n( مسألهء 3499 ) اگر مال غصبى از دسترس غاصب خارج شود ، مثلًا گم شود ، آيا در اينجا غاصب مكلّف است كه قيمت روز غصب را بپردازد ، يا قيمت روز پرداخت را ؟ محلّ اشكال است . بنابر احتياط واجب ، لازم است كه با صلح كردن احتياط را مراعات كنند .\r\n2 - اگر مال غصبى « مثلى » باشد ، يعنى خصوصيات افراد صنف آن ، از جهت قيمت و رغبت مشترى يكى باشد ، مانند حبوبات ، بايد مثل آن را در صورت تلف بپردازد ، اگرچه تهيّه كردنش مستلزم آن باشد كه چندين برابر قيمتش را پرداخت نمايد . و اگر تهيّه كردنش سخت باشد ، بايد قيمت روز پرداخت را به مالك بدهد .\r\n( مسألهء 3500 ) « قيمى » به چيزى گفته مىشود كه به هنگام قيمت گذارى قيمت را بر افراد آن تعيين ميكنند و ميگويند : اين اسب و اين لباس به اين قيمت است ، مانند حيوانات ، اشياء مستعمل ، دست بافت و دست ساز . ولى در « مثلى » قيمت را بر نوع آن تعيين ميكنند و فرد خاصّى را در نظر نمى گيرند ، مانند طلا ، نقره ، پنبه ، حبوبات و توليدات ماشينى يك كارخانه با يك مارك .\r\n( مسألهء 3501 ) اگر در مال غصبى عيب يا نقصى پديد آيد ، غاصب\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nضامن است ، بايد هم عين را برگرداند و هم تفاوت قيمت سالم و معيوب را بر اساس قيمت بازار بدهد . ولى اگر قيمت بازار تنزّل كرده باشد ، و بدون اينكه عيب و نقصى بر جنس وارد شود ، برگردانيدن عين كفايت مىكند ، و از بابت تنزّل قيمت چيزى بر عهدهء او نمى باشد .\r\n( مسألهء 3502 ) اگر مال غصب شده در نزد غاصب فزونى پيدا كرد ، خواه فزونى متّصل ، مانند چاقى ، يا فزونى منفصل ، مانند شير و تخم مرغ ، بر عهدهء غاصب است كه علاوه بر برگردانيدن مال غصبى فزونى را نيز عيناً به مالك برگرداند ، و اگر عيناً ممكن نباشد عوض آن را .\r\n( مسألهء 3503 ) اگر جنس غصبى در دست غصب كننده ، دگرگونى پيدا كند ، مثلًا تخم مرغ به جوجه ، يا دانه تبديل به زراعت گردد ، آن جوجه يا زراعت از آنِ مالك است . و اگر با اين دگرگونى ارزش آن پايين آمده باشد غاصب بايد تفاوت قيمت را نيز پرداخت نمايد .\r\n( مسألهء 3504 ) همانگونه كه غاصب ضامن مال غصبى هست ، ضامن منافعى كه برداشت كرده نيز مىباشد ، پس اگر در خانهء غصبى سكونت كرده يا ماشين غصبى را سوار شده ، يا جامهء غصبى را پوشيده ، بايد اجرت آن را به مالك بپردازد .\r\n( مسألهء 3505 ) منافع فوت شدهء مال غصبى ، مثلًا اجارهء مدّتى كه خانه يا ماشين غصبى بدون استفاده مانده ، بر عهده او نيست .\r\n( مسألهء 3506 ) اگر شخص ديگرى از مال غصبى بهره بجويد ، اجرت آن بر عهدهء غاصب نيست ، بلكه بر عهدهء كسى است كه از آن بهره جسته است .\r\n( مسألهء 3507 ) غصب كردن شخص آزاد حرام است ولى غصب\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nكننده ضامن او نمى باشد ، مگر اينكه تلف شود يا دچار نقص عضوى گردد و اين تلف شدن يا ناقص شدن به غاصب مستند باشد ، در اين صورت بايد ديهء او را بپردازد ، و اگر در اين مدّت او را وادار به اين كار كرده باشد ، بايد اجرت آن را نيز بپردازد .\r\n( مسألهء 3508 ) اگر مال غصبى چند دست بگردد ، مثل اينكه غاصب آن را به ديگرى بفروشد ، يا ديگرى از او غصب نمايد ، هر تك تك آنها ضامن هستند و مالك ميتواند به همهء آنها مراجعه كرده ، مال خود را مطالبه نمايد . و ميتواند به فردى كه مال در دست او تلف شده مراجعه كند ، اگرچه او غاصب نباشد و مال را زير سيطرهء خود نگرفته باشد .\r\n( مسألهء 3509 ) كسى كه مال غصبى را از غاصب بخرد يا به صورت رايگان از او بگيرد ، نمى تواند آن را به غاصب برگرداند ، و اگر برگرداند ذمّهاش فارغ نمى شود ، بلكه بايد آن را به مالكش برگرداند . و اگر مالك آن را نشناسد ، حكم مجهول المالك پيدا مىكند .\r\n( مسألهء 3510 ) خريدن جنس غصبى از غاصب و تصرّف كردن در آن جايز نيست مگر با اجازهء مالك و يا ولى و يا وكيل او .\r\n( مسألهء 3511 ) وارد شدن به محلّ غصبى جايز نيست ، اگرچه به منظور صلهء رحم ، معالجه و يا خريد چيزى باشد كه در جاى ديگر يافت نمى شود و امثال اينها از نيازمندى هاى عرفى ، مگر اينكه به حدّ ضرورت برسد ، آنچنان ضرورتى كه موجب از بين رفتن حُرمت شود .\r\n( مسألهء 3512 ) وارد شدن به سرزمينهاى بى در و پيكر كه حصار و ديوار ندارد مانعى ندارد ، اگرچه غصبى باشند .\r\n( مسألهء 3513 ) مالك ميتواند مال غصب شده را از چنگ غاصب\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nبيرون بكشد ، اگر غاصب امتناع كند ، ميتواند شكايت به نزد حاكم شرع ببرد ، اگر خوددارى كند ، ميتواند به حاكم جور شكايت كند ، و ميتواند كه با توسّل به زور مالش را از دست او بيرون آورد .\r\n( مسألهء 3514 ) اگر پس گرفتن مال غصبى موجب تصرّف در مال غاصب و يا اتلاف آن باشد ، مانعى ندارد ، از قبيل ورود به منزل ، شكستن قفل ، سوراخ كردن ديوار ، پايمال كردن زراعت ، كشتن سگ نگهبان و امثال آنها ، ولى بايد به حدّاقل ضرر و زيان بسنده نمود و ضمان ندارد .\r\n( مسألهء 3515 ) اگر براى پس گرفتن مال غصبى پولى هزينه كند ، نمى تواند آن را از غاصب مطالبه نمايد .\r\n* * *\r\n\r\n","description":"","footnote":"","page_name":" 737 ","page_number":737},
  {"content":"\r\n\r\n-\r\n\r\n","description":"","footnote":"","page_name":" 738 ","page_number":738},
  {"content":"\r\n\r\n\r\nاحكام احياء موات\r\n( مسألهء 3516 ) احياء كردن زمين باير ، كه از اوّل باير بوده ، به قصد تملّك جايز است و پس از احيا كردن حكم ملك بر آن جارى مىشود ، خواه احيا كننده مسلمان ، ( مؤمن يا اهل خلاف ) و يا كافر باشد .\r\n( مسألهء 3517 ) زمين باير به وسيلهء خريدن از دولت و يا ثبت كردن در دفاتر دولتى ، به تملّك شخص در نميآيد ، بلكه همچنان به حالت اباحه باقى ميماند ، و هركس نسبت به احيا كردن آن اقدام كند به ملكيّت او در ميآيد و صاحب سند نمى تواند از آن جلوگيرى به عمل آورد ، فقط ميتواند از زدن سند به نام او خوددارى كند ، يا چيزى در مقابل آن مطالبه نمايد .\r\n( مسألهء 3518 ) در احيا كردن زمين مباشرت شرط نيست ، بلكه ميتواند براى اين كار وكيل يا اجير بگيرد ، هنگامى كه وكيل اين كار را به صورت رايگان يا در مقابل اجرت براى موكل خود انجام داد ، زمين به ملكيّت او در ميآيد . ولى نيز ميتواند زمينى را براى كسى كه در تحت ولايت و قيموميّت اوست احيا كند .\r\n( مسألهء 3519 ) كسى كه وكيل و ولى نيست ، اگر بخواهد تبرعاً زمينى را براى كسى احيا كند كه او مالك زمين شود ، كفايت نمى كند .\r\n\r\n","description":"","footnote":"","page_name":" 739 ","page_number":739},
  {"content":"\r\n\r\n( مسألهء 3520 ) احيا كردن زمين ، عبارت است از انجام دادن چيزى كه به وسيلهء آن عرفاً بگويند كه در اين زمين عمران و آبادى انجام گرفته است ، مثل اينكه آنجا را به صورت مزرعه ، بستان ، منزل ، محلّ تجارت ، انبار كالا ، محلّ نگهدارى دام و طيور و امثال اينها در آورده باشد . و اگر چنين كارى انجام نشده باشد ، ملكيّت نميآيد .\r\n( مسألهء 3521 ) حكم ديوار كشيدن و سنگچين كردن ، در مسألهء 3533 بيان خواهد شد .\r\n( مسألهء 3522 ) كسى كه به وسيلهء احياء و يا غير آن مالك زمينى بشود ، در حريم آن حق پيدا مىكند ، و لذا ميتواند از راه و چاه ، چشمه و چراگاه و ديگر امكانات موجود در آن برخوردار باشد ، به گونهاى كه حدود آن را بيان خواهيم كرد . از اين رهگذر شخص ديگرى نمى تواند طورى در آنها تصرّف كند كه با حقوق حريم آن سازگار نباشد .\r\n( مسألهء 3523 ) حدود راه جديد و نوساز ، در صورتى كه توافق حاصل نشود ، 5 ذراع ، يعنى در حدود دو متر و نيم است و مستحب است كه 7 ذراع ، يعنى در حدود سه متر و نيم باشد .\r\n( مسألهء 3524 ) اگر كسى زمينى دارد و ديگرى ميخواهد زمين رو به روى او را احياء كند ، بايد به مقدار ياد شده ( 5 يا 7 ذراع ) از زمين او فاصله بگيرد تا فرصت و مجالى براى رفت و آمد او باشد .\r\n( مسألهء 3525 ) اگر كسى زمينى را احيا كرده كه از خيابان اصلى فاصله دارد ، او حق دارد كه راهى را به مقدار ياد شده تا خيابان اصلى براى خودش منظور كند ، ولى اگر به كمتر يا بيشتر از آن توافق كنند مانعى ندارد .\r\n( مسألهء 3526 ) راهى كه پيش از احيا كردن دو طرف آن با رفت و\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nآمد مردم در طول سالها به صورت راه درآمده ، نمى توان آن را به وسيله احيا كردن تنگ تر نمود ، اگرچه بسيار وسيع باشد .\r\n( مسألهء 3527 ) چاهى كه در زمين باير براى سيراب شدن حيوانات كنده مىشود ، حريم آن از هر طرف 20 متر مىباشد ، تا حيوانات به راحتى در آنجا گردآيند .\r\n( مسألهء 3528 ) چاهى كه براى آب دادن زمينهاى زراعتى در زمين باير كنده مىشود ، حريم آن از هر طرف 30 متر است ، تا وسايل نقليه بتوانند در اطراف آن گرد آمده ، نسبت به انتقال دادن آب اقدام نمايند .\r\n( مسألهء 3529 ) بر احدى جايز نيست كه چاهى بكند كه به چاه ديگرى كه پيش از او كنده شده صدمه بزند ، و يا چشمهاى بيرون آورد كه به چشمهء ديگرى كه قبلًا استخراج شده صدمه بزند ، در صورتى كه اين صدمه و ضرر مهمّ و معتنابه باشد .\r\n( مسألهء 3530 ) حريم رودخانه هاى عمومى و جويهائى كه براى استفادهء اشخاص از آن منشعب مىشود ، به مقدارى است كه خاك و گلِ آن به هنگام كندن و لايه روبى كردن در آن ريخته مىشود ، به اضافهء راهى كه رهگذرها از دو طرف رفت و آمد نمايند .\r\n( مسألهء 3531 ) حريم خانه همان راهى است كه رو به روى درب خانه به طرف خيابان اصلى كشيده مىشود و مقدار آن دو و نيم يا سه و نيم متر است كه در مسألهء 3523 بيان گرديد .\r\n( مسألهء 3532 ) اگر صاحب منزل به محلّ بيشترى براى گذاردن زباله و امثال آن نيازمند باشد ، ظاهر اين است كه بيش از مقدار ياد شده حريم براى او ثابت نيست ، ولى اگر مكانى را به اين كار اختصاص بدهد\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nو مدتهاى متمادى آن را در دست داشته باشد ، آيا ميتوان براى او ايجاد مزاحمت كرد يا نه ، محلّ اشكال است .\r\n( مسألهء 3533 ) همانگونه كه انسان به وسيلهء احياء كردن زمين ، مالك آن مىشود و در حريم آن حقّى براى او ثابت مىشود ، به وسيلهء « تحجير » نيز كه مقدّمهء احيا كردن است ، در مورد زمين و حريم آن صاحب حق مىشود .\r\n( مسألهء 3534 ) تحجير عبارت است از كارهاى مقدّماتى ساختوساز ، از قبيل كندن پى ، تعيين حدود ، شناژبندى ، پيريزى و ديگر كارهايى كه عرفاً احيا به شمار نميآيد ، ولى مقدمهء احياء مىباشد .\r\n( مسألهء 3535 ) حق اولويتى كه در زمين و حريم آن به وسيلهء تحجير حاصل مىشود ، محدود به زمانى است كه عرفاً بين تحجير و احياء پيش ميآيد ، اگر به درازا بكشد اين حق اولويت ساقط مىشود و ديگران مىتوانند نسبت به احيا كردن آن اقدام نمايند .\r\n( مسألهء 3536 ) در فرض ياد شده اگر به هنگام تحجير از وسائلى چون سنگ ، آجر ، آهن و غيره استفاده شده ، احيا كننده بعدى مشكل است كه بتواند در آنها تصرّف كند ، مادامى كه ثابت نشده كه تحجير كننده از آنها اعراض كرده است ، يا به قدرى به درازا بكشد كه عرفاً معطّل گذاشتن زمين محسوب شود . كه در اين صورت بنابر احتياط واجب به حاكم شرع مراجعه نمايد .\r\n( مسألهء 3537 ) اگر در فرض ياد شده بدون مراجعه به حاكم شرع آثار تحجير را از بين ببرد و به احياء زمين اقدام كند ، مالك زمين مىشود ، اگرچه نسبت به آنچه از مال ديگرى تلف كرده ، بنابر احتياط واجب ضامن\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nمىباشد ، و در مواردى هم ممكن است گنهكار باشد .\r\n( مسألهء 3538 ) كسى كه شروع كند به كندن چاه ، بيرون آوردن چشمه و يا كندن كانال رودخانهاى ، نسبت به زمينى كه زمينهء سيراب شدنش با اين چاه و چشمه و رودخانه فراهم شده ، حق تحجير پيدا مىكند . و حدود آن محدود است به زمانى كه در مسأله 3535 بيان گرديد .\r\n( مسألهء 3539 ) تحجير موجب مالكيت نمى شود ، و لذا نمى تواند زمينى را كه تحجير كرده بفروشد ، ولى ميتواند حقّ اولويتش را به كسى واگذار كند و آن را با چيزى مصالحه كند ، مشروط بر اينكه در اثر طول مدّت حقّش ساقط نشده باشد .\r\n( مسألهء 3540 ) سرزمينهايى كه در مجاورت ايل و قبيلهاى قرار دارد و به آنها منسوب است ، اگر به وسيلهء احيا كردن به ملكيت آنها در نيامده باشد ، اگر بهره جوئى از آن در طول زمان به آنها اختصاص داشته ، مثلًا چراگاه و تفريحگاه آنها بوده ، از حريم آنان به حساب ميآيد و هرگز ديگران نمى توانند به وسيلهء احيا كردن آنجا را تملّك نموده ، اسباب مزاحمت آنها را فراهم كنند ، حتّى برخى از خود آنها نيز بدون اجازهء بقيّه نمى توانند چنين كارى انجام دهند .\r\n( مسألهء 3541 ) در فرض ياد شده ، اگر اين سرزمينها به آنها اختصاص نيافته باشد ، آنها حقّى در آنجا نخواهند داشت و هر كس بخواهد ، از خودشان و يا ديگران ، ميتواند آنجا را احياء كرده به ملكيّت خود درآورد ، و آنها حق جلوگيرى ندارند .\r\n( مسألهء 3542 ) اگر اهالى يك منطقه سرزمينهاى پيرامون خود را با جلب رضايت يكديگر در ميان خودشان تقسيم كنند ، تا اقدام به احياى آن\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nنكردهاند ، اين تقسيم اثرى ندارد و هر كس بخواهد ميتواند آنجا را احيا كرده تملّك نمايد . اصولًا شهرها و روستاها نيز به همين وسيله گسترش مييابند و بزرگ ميشوند .\r\n( مسألهء 3543 ) حرام است كه انسان در ملك خود كارى انجام دهد كه آثار آن به ملك همسايه سرايت كند و به او آسيب برساند ، آسيبى كه در ميان همسايه ها متداول نيست . مثل اينكه آب را به گونهاى در ملك خود رها سازد كه رطوبت آن به ديوار همسايه برسد و صدمه بزند ، كه بايد از اين كار خوددارى كند ، اگرچه متضرّر شود . و اگر خوددارى نكند هر آسيبى به همسايه برسد ضامن است .\r\n( مسألهء 3544 ) اگر انسان در ملك خودش كارى انجام بدهد كه اثرش به ملك همسايه سرايت نكند ، ولى ضررش به او برسد ، مثل اينكه ديوارش را بالا ببرد و از رسيدن نور و هوا به ملك همسايه مانع شود ، چنين كارى جايز است ، مگر اينكه ضرر جدّى به همسايه برسد ، كه در اين صورت جايز بودنش محلّ اشكال است .\r\n( مسألهء 3545 ) در مسألهء 3529 گفتيم كه انسان نمى تواند در ملك خود چاهى بكند يا چشمهاى احداث كند ، كه به چاه و چشمه هايى كه همسايه ها قبلًا احداث كردهاند صدمه بزند .\r\n* * *\r\n\r\n","description":"","footnote":"","page_name":" 744 ","page_number":744},
  {"content":"\r\n\r\n\r\nاماكن عمومى و اموال همگانى\r\n( مسألهء 3546 ) اموال عمومى كه همگان حق استفاده از آنها را دارند عبارتند از :\r\n1 - موقوفات\r\nگستره استفاده از اموال وقفى تابع كيفيّت وقف است كه به تفصيل در بخش « احكام وقف » بيان شد .\r\n2 - مشاهد مشرّفه\r\n( مسألهء 3547 ) در مساجد ، مشاهد مشرّفه و اماكن متبرّكه ، كه براى استفادهء مؤمنان و زائران فراهم شده و افراد با ايمان از راههاى دور و نزديك براى درك فضيلت به آنجاها روى ميآورند ، اگر كسى به محلّى سبقت نمود و آنجا را در اختيار گرفت ، تا از آنجا اعراض نكرده ، تا شب از ديگران شايسته تر است ، و ايجاد مزاحمت براى او حرام است . چنان كه در مسألهء 717 بيان گرديد .\r\n( مسألهء 3548 ) هر فرد مسلمان ميتواند نقطهاى از مسجد را با نماز ، دعا ، درس ، تلاوت قرآن ، حتى خواب و دادوستد اشغال كند ، مگر اينكه با اين كار حرمت مسجد شكسته شود .\r\n( مسألهء 3549 ) ظاهراً نماز در مساجد بر هر كار ديگر مقدّم است و\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nقدر مسلّم از آن نماز جماعت ، در اوقات نمازهاى يوميّه ، به صورت متعارفِ آن است ، كه احدى نمى تواند از آن جلوگيرى كند . بنابر احتياط واجب در مورد نماز فُرادى نيز در اوّل وقت بايد چنين حريمى رعايت شود ، ولى در مواقع ديگر ظاهراً نماز اولوليّت ندارد ، مشروط بر اينكه انجام دادن آن در نقطهء ديگرى از مسجد ميسّر باشد .\r\n( مسألهء 3550 ) آنچه در مسألهء 3548 گفتيم در مورد مشاهد مشرّفه نيز جارى مىباشد .\r\n( مسألهء 3551 ) در مشاهد مشرّفه ، نماز ، تلاوت قرآن ، زيارت و ديگر عبادتها بر غير آن تقدم دارد و نمى تواند با اعمال ديگر از آن جلوگيرى نمود ولى زيارت بر ديگر اعمال عبادى تقدّم ندارد ولى نبايد مشاهد مشرّفه را با اعمال ديگر طورى مشغول كنند كه موجب تعطيل زيارت به مقدار معتنابه شود .\r\n( مسألهء 3552 ) به هنگام فرا رسيدن وقت نماز ، اشغال كردن حرم مطهر با نماز مانعى ندارد ، اگرچه موجب تعطيل زيارت در آن فاصلهء زمانى بشود ، مشروط بر اينكه نمازگزاران در آنجا جاى گرفته باشد .\r\n3 - بازارها\r\nمنظور از بازار فضاهاى باز و گستردهاى است كه به شخص معين و گروه خاصّى اختصاص ندارد و همواره مردم ميآيند بساط خود را در آنجا پهن كرده ، كالاهاى خود را در معرض دادوستد قرار ميدهند .\r\n( مسألهء 3553 ) حكم سبقت جستن در بازارها ، همان حكم مساجد و مشاهد را دارد .\r\n4 - راهها\r\nراهها بر دو قسمند :\r\n\r\n","description":"","footnote":"","page_name":" 746 ","page_number":746},
  {"content":"\r\n\r\n1 ) كوچه هاى بن بست ، كه از سه طرف به وسيلهء ساختمانها احاطه شده است .\r\n( مسألهء 3554 ) حق استفاده از كوچه هاى بن بست ، اختصاص به افرادى دارد كه به آن كوچه در دارند و استفادهء آنها از اين كوچه ها نيازى به اجازهء ديگران ندارد .\r\n( مسألهء 3555 ) كسى كه به كوچهء بن بست در دارد ، اگر بخواهد درِ خانهاش را وسعت بدهد يا دريچهاى به آن احداث كند ، نيازى به اجازهء ديگران ندارد ، مگر اينكه به برخى از آنها صدمه بزند ، كه در اين مورد بايد رضايت او را جلب كند .\r\n( مسألهء 3556 ) اگر راه ورودى كوچهء بن بست ، به وسيله درب ، نرده و امثال آن ايجاد مانع شده باشد ، كسى كه اهل آن كوچه نيست ، نمى تواند رفت و آمد نمايد و يا در آنجا استراحت كند ، ولى اگر ايجاد مانع نشده باشد ، ديگران هم مىتوانند در آنجا رفت و آمد كرده ، در آنجا بنشينند و استراحت كنند ، مگر اينكه موجب ضرر به اهل كوچه باشد .\r\n( مسألهء 3557 ) كوچه هاى بن بست ، پيش از آنكه به صورت كوچه درآيد ، اگر ملك اهل آن كوچه بوده هيچ يك از اهل كوچه نمى تواند بدون جلب رضايت ديگران به آن كوچه ناودان يا تراس بگذارد يا در آن كوچه چاه فاضلاب و يا سرداب بكند .\r\n( مسألهء 3558 ) اگر كوچه هاى بن بست قبلًا ملك اهل كوچه نبوده ، بلكه به وسيلهء گذر گاه در آوردن ملك آنها گرديده ، هر يك از اهل كوچه ميتواند بدون رضايت بقيّه ، ناودان و تراس بگذارد ، يا چاه و سرداب بكند . مشروط بر اينكه مزاحم رهگذرها نباشد . و بنابر احتياط واجب به كوچه\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nصدمه نرساند ، از قبيل تاريك كردن ، از هوا جلوگيرى كردن و امثال آنها .\r\n2 ) كوچه هاى باز ، كه از دو طرف آن ساختمان شده ، و انتهاى آن به گذرگاه ديگر باز است .\r\n( مسألهء 3559 ) كوچه هاى باز از آنِ همگان است و همهء مردم مىتوانند در آنها رفت و آمد كنند ، بنشينند ، بخوابند ، خريد و فروش كنند ، و كسى نمى تواند از آن جلوگيرى كند . مشروط بر اينكه مزاحم رهگذرها نباشد و گرنه متجاوز مىباشد و هر گونه ضررى از او به رهگذرها برسد ضامن خواهد بود .\r\n( مسألهء 3560 ) احداث در و پنجره و تراس و ناودان ، بر گذرگاه ها و كندن چاه و سرداب مانعى ندارد ، مشروط بر اينكه مزاحم رهگذرها نباشد و بنابر احتياط واجب به گذرگاه نيز صدمه نزند ، از قبيل تاريك كردن و سدّ كردن راه هوا .\r\n5 - آب درياها و رودخانه ها\r\n( مسألهء 3561 ) آب درياها ، درياچه ها ، رودخانه ها و چشمه سارهائى كه از سيلها و آب شدن برفها جريان پيدا مىكند ، و آب چشمه ها و چاههاى خود جوش ، و آب بركه ها و مردابهايى كه در زمين موات قرار دارند ، از اموال عمومى هستند ، همگان مىتوانند از آنها استفاده كنند و كسى نمى تواند از آن جلوگيرى نمايد .\r\n( مسألهء 3562 ) احدى نمى تواند آب دريا ، رودخانه ، چشمه و امثال آنها را پيش از آنكه به حيازت و ملكيّت خود درآورد ، نسبت به فروش آن اقدام كند .\r\n( مسألهء 3563 ) اگر كسى از آب رودخانه ، با كندن كانال ، قسمتى را به زمين خودش و يا زمين بايرى به قصد حيازت آبِ آن هدايت كند ، مالك آن آب مىشود و هيچكس نمى تواند از آن جلوگيرى كند .\r\n( مسألهء 3564 ) اگر كسى در زمين موات به قصد حيازتِ آب ،\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nچشمهاى بيرون آورد و يا چاهى بكند ، مالك آبِ آن مىشود .\r\n( مسألهء 3565 ) اگر چاه و يا چشمهاى در ملك كسى خود به خود پديد آيد ، مالك آبِ آن مىشود ، اگرچه قصد حيازت نكند .\r\n( مسألهء 3566 ) اگر كسى در كنار رودخانه ، حوضچهاى بسازد كه راحت تر بتواند از آنجا آب برداشت كند ، اولويت پيدا مىكند و كسى نمى تواند براى او ايجاد مزاحمت كند ، ولى مالك آبِ آن حوضچه نمى شود ، مگر اينكه براى خودش حيازت كرده باشد .\r\n( مسألهء 3567 ) آبهاى شخصى كه مالك خصوصى دارد ، اگر در محلّى باشد كه به وسيلهء ديوار و نرده و امثال آن محصور شده ، بدون اجازهء مالك نمى توان در آن تصرّف نمود . ولى اگر در زمين بى در و پيكر باشد ، خوردن و شستشو كردن در آن به صورت معمول ، بدون اذن مالك ، مانعى ندارد ، مشروط بر اينكه به آب صدمه نزند .\r\n( مسألهء 3568 ) اگر يك عدّه در كنار آب مباحى گرد آيند و در صدد استفاده از آن باشند ، برخى از آنها نمى تواند آن آب را به خودش اختصاص دهد و ديگران را از آن منع كند . پس اگر آب به همهء آنها كفايت كند ، همه از آن برخوردار ميشوند ولى اگر به همهء آنها كفايت نكند ، در اينجا دو صورت هست :\r\n1 ) اگر به صورت دسته جمعى و همزمان در كنار آب گرد آيند ، در اين صورت يكى برترى ندارد ، بلكه بايد آن را به طور مساوى در ميان خودشان تقسيم كنند و هر يكى به سهم خود قانع شود .\r\n2 ) به دنبال يكديگر در كنار آب گرد آيند ، پس هر كسى كه جلوتر وارد شده ، او اولويّت دارد ، تا هنگامى كه او نيازش بر طرف نشده ، نفر بعدى حق استفاده ندارد .\r\n\r\n","description":"","footnote":"","page_name":" 749 ","page_number":749},
  {"content":"\r\n\r\n( مسألهء 3569 ) اگر افرادى قطعه زمينهائى را در كنار آبى در زمانهاى مختلف احيا كردهاند ، و آب به همهء آنها كفايت نمى كند ، بايد به ترتيب تاريخ احيا از آن آب استفاده كنند . پس تا هنگامى كه نفرات قبلى زمين خود را سيراب نكردهاند ، نوبت به نفرات بعدى نميرسد .\r\n( مسألهء 3570 ) اگر آب براى همهء زمينهاى احيا شده در پيرامون آن كفايت ميكرد ، ولى بعداً آب كم شد و به همهء آنها كفايت نكرد ، آيا در اينجا نيز به ترتيب احيا كردن ، نفرات اوّل مقدم ميشوند يا نه ؟ محلّ اشكال است .\r\n6 - چراگاهها\r\n( مسألهء 3571 ) چراگاههايى كه در صحرا و زمينهاى باير است و مالك خصوصى ندارد ، از آنِ همه مىباشد و همگان مىتوانند از آن استفاده كنند و كسى نمى تواند دور آن حصار بكشد و ديگران را از آن منع كند .\r\n( مسألهء 3572 ) چراگاههايى كه در زمينهاى شخصى است ، اگر مالك آن ، آنجا را چراگاه چهار پايان خود قرار دهد ، از آنِ خود او خواهد بود و شخص ديگرى بدون اجازهء او نمى تواند از آنجا استفاده كند .\r\n7 - موجودى زمين موات\r\n( مسألهء 3573 ) شن ، ماسه ، سنگ ، سنگ ريزه ، هيزم ، معدن و غير آن كه در زمين موات باشد ، از آنِ همگان است و هر كس زودتر به حيازت آنها اقدام كند ، آنچه را كه حيازت كرده از آنِ او مىباشد . ولى هيچكس نمى تواند كه آنجا را حصار كشيده ديگران را از آن منع كند .\r\n( مسألهء 3574 ) اگر كسى اشياء معدنى را حيازت كند ، لازم است با شرايط ياد شده در مسأله 1540 - 1543 خمس آن را بپردازد .\r\n* * *\r\n\r\n","description":"","footnote":"","page_name":" 750 ","page_number":750},
  {"content":"\r\n\r\n\r\nاحكام گمشده ها\r\nگمشده ها بر سه قسم هستند :\r\n1 ) انسان گمشده ، كه آن را « لَقيط » مينامند .\r\n2 ) حيوان گمشده ، كه آن را « ضالّه » ميگويند .\r\n3 ) اشياى گمشده ، كه « لُقَطَه » ناميده مىشود .\r\n\r\nفصل اوّل : احكام لقيط ( كودك سرِ راهى )\r\n( مسألهء 3575 ) بچهء سر راهى كه خانوادهاش شناخته نشود ، محكوم به آزادى است ، مگر اينكه دليل قطعى بر برده بودن آن باشد .\r\n( مسألهء 3576 ) بچهء سر راهى اگر در معرض تلف باشد ، بايد آن را برداشت ، در غير اين صورت بر داشتنش واجب نيست .\r\n( مسألهء 3577 ) بچّهء سر راهى در ديار كفّار كه اطّلاعى نداريم كه آيا كودك مسلمان و يا فرزند كافر ذمّى هست يا نه ؟ اگرچه احترام خونش معلوم نباشد ، بنابر احتياط واجب اگر در معرض تلف باشد ، برداشتنش واجب است .\r\n\r\n","description":"","footnote":"","page_name":" 751 ","page_number":751},
  {"content":"\r\n\r\n( مسألهء 3578 ) اگر شخص بالغ و عاقل بچّهاى را از سرِ راه بر دارد ، بر او ولايت پيدا مىكند و بايد در نگهدارى و سرپرستى آن تلاش كند .\r\n( مسألهء 3579 ) كسى كه بچهء سرِ راهى را برميدارد بايد به مقدار متعارف از ولى او جستجو كند ، تا هنگامى كه نوميد شود . مگر اينكه معلوم شود كه ولى او ، او را بر سر راه نهاده است ، در اين صورت ولايتش ساقط مىشود و جستجو كردن از او لازم نمى باشد مشروط بر اين كه بر دارنده بچه ، بالغ و عاقل باشد ، امّا برداشتن كودك و ديوانه اثرى ندارد .\r\n( مسألهء 3580 ) اگر همراه بچهء سر راهى مالى باشد ، آن مال تا قرينهاى بر خلاف نباشد ، محكوم است به اينكه مالِ آن بچّه است و ولى بچّه آن را همراه بچّه قرار داده كه هر كس بچه را بردارد ، آن را بر بچّه انفاق كند . و لذا ميتوان آن را در نفقهء بچّه هزينه كرد .\r\n( مسألهء 3581 ) اگر مشخّص باشد كه بچّه را عمداً بر سرِ راه نگذاشتهاند ، بلكه افتاده ، يا گمشده ، و يا كسى به زور از دست آنها گرفته و رها كرده است ، در اين صورت اگر پولى همراه بچّه باشد در حكم مجهولالمالك مىباشد .\r\n( مسألهء 3582 ) اگر راهى باشد كه نفقهء بچّه تأمين شود ، مثل اينكه همراه او مالى باشد كه حكم شود كه مال بچّه است ، يا شخصى تبرعاً نفقهء او را پرداخت كند ، يا از حقوق شرعيه پرداخت شود ، و يا بتواند كارى انجام دهد كه از اجرت آن زندگياش بگذرد ، هر كدام از اينها ميسّر شود مانعى ندارد ، در غير اين صورت كسى كه او را پيدا كرده بايد نفقهاش را بپردازد .\r\n( مسألهء 3583 ) كسى كه نفقهء بچهء سر راهى را هزينه مىكند ، اگر قصد تبرّع داشته باشد ، نمى تواند آن را بعد مطالبه كند ، ولى اگر قصد تبرّع\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nنداشته باشد ، پس از بزرگ شدن بچه ميتواند به او مراجعه كند ، ولى با دو شرط :\r\n1 ) بچّه توانمند باشد .\r\n2 ) با او معامله ولاى ضامن جريره - كه حكم آن در مسألهء 3874 تا 3885 بيان خواهد شد - انجام نداده باشد پس اگر فقير باشد و يا با او معامله ولاى ضامن جريره انجام داده باشد ، ديگر نمى تواند به او رجوع كند .\r\n( مسألهء 3584 ) كسى كه بچّهاى را پيدا كرده نمى تواند آن را به فرزندى خود درآورد ، و اگر چنين كارى انجام دهد ، هيچ اثر شرعى ندارد ، چنان كه در مسألهء 3119 بيان گرديد .\r\n( مسألهء 3585 ) اگر فرد گمشده بزرگسال باشد ولى توان ادارهء خودش را نداشته باشد ، از قبيل ديوانه يا بيمار عقب افتاده ، اينجا نيز اگر خوف تلف باشد بايد او را نگهدارى كنند و خونش محترم است ، جز اينكه احكام لقيط ( بچهء سر راهى ) بر او جارى نمى شود ، بلكه در حكم ديوانه ايست كه ولى مشخّص ندارد ، و حكم آن در مسألهء 2521 گذشت .\r\n* * *\r\n\r\n","description":"","footnote":"","page_name":" 753 ","page_number":753},
  {"content":"\r\n\r\n\r\nفصل دوّم : احكام ضالّه ( حيوان گمشده )\r\n( مسألهء 3586 ) در ديار كفر ( يعنى در جايى كه اكثريت ساكنان آن غير مسلمان و غير كافر ذمى باشد ) اگر انسان با حيوان گمشدهاى مواجه شود كه مال كسى بوده و از او گمشده ، ميتواند آن را براى خود بگيرد و درصدد تلاش براى پيدا كردن صاحبش بر نيايد . مشروط بر اين كه نشانى از تملّك مسلمان بر آن نباشد ، در آن صورت در حكم گمشدهء سرزمين اسلامى خواهد بود كه حكم آن بعد بيان مىشود .\r\n( مسألهء 3587 ) در كشورهاى غير مسلمان ، اگر از نظر قانونى يا از نظر عرفى ، مسائلى باشد كه گرفتن گمشدهء آن ، موجب اعمال فشار بر مسلمانان يا لكّهدار شدن چهرهء اسلام باشد ، گرفتن آن جايز نمى باشد .\r\n( مسألهء 3588 ) در مسائل ياد شده بين اقسام حيوان ، و اينكه در شهر و آبادى با آن حيوان مواجه شود يا در دشت و صحرا ، فرقى نيست .\r\n( مسألهء 3589 ) در كشورهاى اسلامى ، اگر انسان حيوانى را در منطقهاى پيدا كند كه آنجا خالى از سكنه باشد و حيوان در معرض تلف نباشد به اين معنى كه در آنجا آب و علف باشد ، و باكى از درندگان نداشته باشد ، يا به اين جهت كه حيوان نيرومند باشد و يا در آنجا درندهاى نباشد ، گرفتن آن حرام است .\r\n( مسألهء 3590 ) اگر در فرض ياد شده ، اقدام به گرفتن آن حيوان كند ،\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nضامن آن حيوان و ضامن منافع متّصل و منفصل ( مثل چاق شدن ، شير و توليدمثل ) آن نيز خواهد بود و بايد از مالك آن جستجو كند و اگر از پيدا كردنش نوميد شود ، بايد از طرف صاحبش تصدّق كند و بنابر احتياط واجب از حاكم شرع هم اذن تحصيل كند .\r\n( مسألهء 3591 ) در فرض ياد شده ، تا پيدا شدن صاحب آن حيوان ، بايد از مال خودش علوفهء آن را تهيه كند و حق مطالبهء آن را از صاحب حيوان ندارد .\r\n( مسألهء 3592 ) اگر انسان حيوانى را در منطقهاى خالى از سكنه پيدا كند كه در معرض تلف باشد ، يا به جهت نبودن آب و علف ، يا به سبب حيوانات درنده ، ميتواند آن را بگيرد ، پس اگر در آن منطقه آبادى يا چادر نشينهايى باشد ، بايد در آنجا به دنبال صاحبش بگردد ، اگر صاحبش را پيدا كند ، به او تحويل ميدهد و اگر پيدا نكند ميتواند آن را تملّك نمايد اگر بعدها صاحبش پيدا شود خودش و يا قيمتش را به او برمى گرداند .\r\n( مسألهء 3593 ) اگر انسان حيوانى را به جهت سركشى آن ، يا بيمارى و از كار افتادگياش ، و يا به جهت ناتوانى از هزينهء علوفهاش ، در بيابان رها كند ، اگر آنجا آب و علف باشد و خطرى از درندگان آن را تهديد نكند ، كسى نمى تواند آن حيوان را بگيرد ، و اگر بگيرد ، احكام ياد شده در مسألهء 3590 بر او جارى مىشود . مگر اينكه قرينهاى باشد بر اينكه مالكش از آن اعراض كرده و هرگز به دنبال آن نخواهد آمد ، در اين صورت ميتواند آن را بگيرد .\r\n( مسألهء 3594 ) و اگر آن را در محلّى رها كند كه آب و علف نباشد و حيوان در معرض تلف باشد ، يابنده آن ميتواند آن را بگيرد ، مگر در جايى\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nكه بداند صاحبش قصد دارد پيش از آنكه آن حيوان تلف شود به سوى آن مراجعت كند .\r\n( مسألهء 3595 ) اگر انسان حيوانى را در شهر و روستاى پر جمعيّت پيدا كند ، اگر احتمال بدهد كه گم نشده ، بلكه به قصد چرا بيرون آمده و سپس به محلّش برمى گردد ، نمى تواند آن را بگيرد و اگر بگيرد به گونهاى كه در مسألهء 3590 گفته شد ضامن خواهد بود .\r\n( مسألهء 3596 ) حيوانى را كه در شهر و روستاى پر رفت و آمد پيدا كند و بداند كه گم شده است ، ميتواند آن را بگيرد و حكم لقطه بر آن جارى مىشود و بايد تا يك سال به دنبال صاحبش بگردد ، چنان كه در فصل سوّم بيان خواهد شد .\r\n( مسألهء 3597 ) اگر حيوان در مدّت يكسال كه بايد به دنبال صاحبش بگردند ، نياز به هزينه داشته باشد ، پس مانده سفره و خرده ريز خانه او را كفايت نكند و كسى هم آن را تبرعاً پرداخت نكند ، هزينهاش بر عهدهء مالك خواهد بود . پس اگر منافع حيوان ( شير و امثال آن ) آن را كفايت كند ، از آن برداشت مىكند ، اگر كفايت نكند و صاحبش پيدا شود ، از مالك مطالبه مىكند ، اگر پيدا نشود ، پس از يكسال حيوان را ميفروشد و حقّ خودش را برداشت مىكند .\r\n( مسألهء 3598 ) در اين ميان گوسفند يك حكم استثنائى دارد ، اگر گوسفندى را در شهر و روستا پيدا كند ، آن را به مدّت سه روز معرفى مىكند ، اگر صاحبش را پيدا نكند ميفروشد و از طرف صاحبش صدقه ميدهد . و ميتواند بيش از سه روز نيز انتظار بكشد ، جز اينكه هزينهء نگهدارى آن بر عهدهء خودش مىباشد .\r\n\r\n","description":"","footnote":"","page_name":" 756 ","page_number":756},
  {"content":"\r\n\r\n( مسألهء 3599 ) اگر بعداً صاحب گوسفند پيدا شود و راضى به صدقه نباشد بايد پول گوسفند را به او بدهد .\r\n( مسألهء 3600 ) آنچه در اين فصل گفتيم و آنچه در فصل سوّم خواهيم گفت ، فرق نمى كند كه پيدا كننده بالغ و عاقل باشد ، يا كودك و ديوانه ، جز اينكه در مورد كودك و ديوانه ، ولى آنها به دنبال صاحب حيوان يا شىء گمشده ميگردد ، او تملّك مىكند و او صدقه ميدهد .\r\n( مسألهء 3601 ) اگر حيوانى به خانهء انسان درآيد و يا وارد باغ و بستان حصاردار او گردد ، گرفتن حيوان صدق نمى كند ، و ضامن او نمى شود ، حتى ميتواند كه آن را از محدوده ملك خود بيرون كند ، و اگر احتمال بدهد كه آن حيوان گم نشده بايد آن را بيرون نمايد و اگر بداند كه گم شده ميتواند آن را بگيرد و به حكم گمشده عمل كند .\r\n( مسألهء 3602 ) اگر پرندهاى بال درآورده ، پرواز كرده ، از حوزه اختيار صاحبش بيرون رفت ، براى هر كسى جايز است كه آن را بگيرد . پس اگر صاحبش را بشناسد بايد به او برگرداند و اگر كسى به دنبال آن بيايد و ادعا كند كه مال منست ، پس اگر مورد اعتماد باشد و متّهم به دروغ نباشد ، به او برمى گرداند ، در غير اين صورت ميتواند آن را تملّك كند و نيازى به معرّفى ندارد .\r\n* * *\r\n\r\n","description":"","footnote":"","page_name":" 757 ","page_number":757},
  {"content":"\r\n\r\n\r\nفصل سوّم : احكام لقطه\r\n( اشياء گمشده )\r\n« لقطه » عبارت از چيز گمشده ايست كه انسان و حيوان نباشد ، منقول باشد و در سرزمين اسلامى و يا اهل ذمه ( اهل كتابى كه زير پرچم اسلام زندگى ميكنند ) پيدا شود .\r\nاحكام گمشدهء انسان و حيوان در دو فصل پيشين گفته شد و امّا اشياء غير منقول ، مانند زمين و درخت ، آنها حكم لقطه ندارند ، بلكه در حكم مجهولالمالك ميباشند .\r\n( مسألهء 3603 ) كسى كه گمشدهاى را مييابد ، ميتواند آن را بردارد ، ولى كراهت دارد ، بالخصوص چيزى كه در حرم مكّه پيدا شود ، به ويژه در مورد كسى كه اطمينان ندارد كه بتواند تا يكسال به معرّفى آن بپردازد . چنان كه بسيارى از مردمان به اين كار تن در نميدهند . براى چنين اشخاصى ممكن است عقلًا برداشتن آن حرام باشد .\r\n( مسألهء 3604 ) اگر مال گمشده به هنگام برداشتن كمتر از يك درهم قيمت داشته باشد ، ميتواند آن را براى خودش بردارد و نيازى به معرفى ندارد ، ولى بنابر احتياط واجب از افرادى كه احتمال ميدهد مالِ آنها باشد بپرسد ، از قبيل كسى كه آنجا ايستاده ، يا قبلًا آنجا نشسته بود ، يا اهل خانهاى كه از درِ خانهء آنها پيدا كرده است .\r\n( مسألهء 3605 ) اگر پس از تملّك آن صاحبش پيدا شود و عين آن\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nباقى باشد ، بايد آن را به صاحبش بر گرداند ، اگرچه زمان طولانى گذشته باشد . ولى اگر از بين رفته باشد يا از ملك او خارج شده و دسترسى به آن نداشته باشد ، لازم نيست كه عوض را بپردازد ، ولى اگر دسترسى داشته باشد مسأله خالى از اشكال نيست و احتياط واجب آنست كه بين مالك و يا بنده و كسى كه به او منتقل شده مصالحه شود .\r\n( مسألهء 3606 ) يك درهم عبارت است از ( 3 / 4 ) 2 ( دو گرم و سه چهارم ) گرم نقره .\r\n( مسألهء 3607 ) اگر قيمت لقطه يك درهم يا بيشتر باشد ، كسى كه آن را پيدا كرده تا يكسال بايد آن را معرفى كند . و اگر نگهدارى يا معرّفى آن هزينه داشته باشد ، هزينهاش بر عهدهء كسى است كه آن را برداشته است .\r\n( مسألهء 3608 ) بردارندهء لقطه پس از يكسال معرّفى ، ميتواند آن را به اميد اينكه صاحبش پيدا شود نگهدارى كند ، يا از طرف صاحبش صدقه دهد و يا خودش تملّك كند ، به جز لقطهء حرم مكّه ، كه بنابر احتياط واجب آن را نمى تواند تملك نمايد .\r\n( مسألهء 3609 ) اگر پس از گذشت يكسال صاحبش پيدا شود ، در اينجا چند صورت است :\r\n1 - اگر آنچه پيدا كرده عيناً موجود باشد ، بايد به صاحبش برگرداند .\r\n2 - اگر در اثر اهمال كارى تلف شده باشد ، بايد عوضش را بپردازد .\r\n3 - اگر بدون اهمال تلف شده باشد ، ضمانتش مشكل است ، بنابر احتياط واجب لازم است كه مصالحه كنند .\r\n4 - اگر آن را از طرف مالك صدقه داده باشد ، مالك ميتواند به آن رضايت بدهد و پاداش آن از آنِ مالك باشد و ميتواند رضايت ندهد ، پس\r\n\r\n","description":"","footnote":"","page_name":" 759 ","page_number":759},
  {"content":"\r\n\r\nپيدا كننده عوض آن را به مالك بدهد و ثواب صدقه مربوط به خودش باشد .\r\n( مسألهء 3610 ) اعلام و معرفى گمشده در جايى واجب است كه احتمال داده شود كه صاحبش پيدا شود ، پس اگر مطمئن باشد كه پيدا نخواهد شد ، براى اينكه آن شىء گمشده علامت و نشانهاى ندارد ، يا ميداند كه صاحبش به كشورهاى دور دست مسافرت كرده ، و اين اعلام و معرّفى هرگز به او نميرسد ، يا ميداند كه او به پيدا كردن اين گمشده اعتنا ندارد و لو از نظر اينكه از آن مأيوس شده ، اعلام شرط نيست .\r\n( مسألهء 3611 ) در فرض بالا پيش از سپرى شدن يكسال ميتواند آن را تملك كند يا از طرف صاحبش صدقه بدهد ، ولى اگر احتمال زيادى ميدهد كه بر حسب تصادف با صاحب آن مصادف شود ، بايد تا يكسال انتظار بكشد .\r\n( مسألهء 3612 ) به هنگام اعلامِ گمشده ، بايد از چيزى كه موجب سردرگمى مالك مىشود پرهيز كند ، پس اگر يك لباس پنبهاى پيدا كرده ، نبايد به همين بسنده كند كه : هر كس « پنبه » گم كرده ، زيرا پنبه غير از لباس بافته شده از پنبه مىباشد . و يا اگر مدّتها پيش چيزى را پيدا كرده ، نبايد طورى معرّفى كند كه تصوّر شود كه تازه پيدا شده است .\r\n( مسألهء 3613 ) اگر در عين گمشده ويژگيهايى باشد كه بيان كردن آن باعث مىشود كه ذهن مالك به سوى آن كشيده مىشود ، بايد آن را بيان كند ، از قبيل اينكه : طلا ، نقره ، ساخته شده ، يا دوخته شده مىباشد . ولى بايد همهء ويژگى هايش را بيان نكند ، تا به وسيلهء برخى از ناگفته ها مالك واقعى آن را شناسائى كند .\r\n\r\n","description":"","footnote":"","page_name":" 760 ","page_number":760},
  {"content":"\r\n\r\n( مسألهء 3614 ) معرّفى گمشده بايد در مكانهايى باشد كه انتظار برود كه خبر آن به گوش صاحب مال برسد ، به جهت پرسوجوى او در آن مكان ، يا حضور او در آنجا و يا رسيدن گزارش آن به او ، و اين معنى در زمانها و مكانهاى مختلف فرق مىكند .\r\n( مسألهء 3615 ) بايد اين اعلام و معرّفى پى در پى باشد ، به طورى كه عرفاً بگويند كه اين معرّفى در طول سال ادامه داشته و هرگز قطع نشده است . اين معنى نيز با اختلاف عرف و عادت و كيفيت اعلام فرق مىكند .\r\n( مسألهء 3616 ) اگر كسى ادّعا كند كه اين گمشده از او گم شده است و بدانيم كه راست ميگويد ، يا به جهت اينكه مورد اعتماد است و يا نشانه هايى را بيان مىكند كه معمولًا غير مالك از آن مطلع نمى باشد ، و يا دو نفر عادل گواهى دهند كه اين گمشده از آنِ او بوده است ، بايد گمشده را به او تحويل داد .\r\n( مسألهء 3617 ) اگر كسى نشانه هاى گمشده را ياد آور شود ولى احتمال بدهيم كه آنها را از مالك شنيده و مطمئن نشويم كه مالِ اوست ، نمى توانيم به او تحويل بدهيم ، اگرچه احتمال راست گفتنش باشد ، بلكه بايد به حدّ اطمينان برسد .\r\n( مسألهء 3618 ) اگر بدانيم كه كسى كه لقطه از او گم شده مالك نيست ، بلكه آن را غصب كرده ، نمى توانيم آن را به او تسليم كنيم ، بلكه بايد به دنبال مالك واقعى آن بگرديم و آن را به مالك ، يا وكيل او بدهيم .\r\n( مسألهء 3619 ) اگر گمشده وقفى باشد ، بايد متولى آن را پيدا كرده به دست متولّى بدهيم .\r\n( مسألهء 3620 ) اگر مالك شناخته شود ، ولى رسانيدن لقطه به دست\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nمالك ، يا وكيل و يا ولى او امكان پذير نباشد ، اگر لقطه از اجناسى باشد كه خودش مصرف مىشود ، مانند خوراك و پوشاك ، و بدانيم كه مالك راضى هست از اينكه آنها را به مستمندان بدهيم تا بخورند و بپوشند ، همان كار را انجام ميدهيم . و در اين فرض نمى توانيم آنها را فروخته ، پولش را صدقه بدهيم .\r\n( مسألهء 3621 ) در موارد ديگر اگر بتوانيم از مالك نظر خواهى كنيم و مطابق نظرش رفتار كنيم ، بايد همان كار را انجام دهيم و اگر ممكن نباشد ، بايد آن را براى رسيدن به دست مالك محافظت كنيم ، اگرچه زمان به درازا كشد . ولى اگر از رسيدن آن به دست مالك يا ورثهء او مأيوس شويم ، بايد به حاكم شرع مراجعه كنيم تا كيفيت تصرّف در آن را از جانب مالك او تعيين كند .\r\n( مسألهء 3622 ) اگر لقطه از چيزى هايى باشد كه با گذشت زمان فاسد مىشود ، مانند سبزيجات و ميوه جات ، بايد كسى كه آن را برداشته ، قيمت كند و قيمتش را به عهده بگيرد ، آنگاه پول آن جانشين لقطه مىشود در احكام ياد شده .\r\n( مسألهء 3623 ) در مورد اموال موجود در خانه هاى مسكونى ، به اهل خانه مراجعه مىشود ، اگر آنها ادعا كردند كه مال آنهاست ، يا گفتند كه مال فلانى است ، يا گفتند كه مال ما نيست و يا مال فلانى نيست ، گفتهء آنها پذيرفته مىشود ، ولى اگر اظهار كردند كه اطلاعى ندارند ، پس اگر در آن خانه جز اهل خانه رفت و آمد نمى كنند ، حكم مىشود كه مال آنهاست . همچنين است اگر در قسمتى از خانه يافت شود كه جز اهل خانه به آن قسمت رفت و آمد نمى كنند .\r\n\r\n","description":"","footnote":"","page_name":" 762 ","page_number":762},
  {"content":"\r\n\r\n( مسألهء 3624 ) اموال موجود در خانهاى كه افراد مختلف در آن رفت و آمد ميكنند و اهل خانه نميدانند كه آنها از آنِ كيست ؟ اگر افراد رفت و آمد كننده معدود باشند ، بايد به آنها مراجعه شود ، اگر صاحبش معلوم شود بايد به او داده شود و اگر در ميان چند نفر مردّد شود ، بايد بنابر احتياط واجب با يكديگر مصالحه كنند .\r\n( مسألهء 3625 ) اموال موجود در خانهاى كه افراد بى شمار در آنجا رفت و آمد ميكنند و صاحب آن اموال معلوم نيست ، حكم لقطه پيدا مىكند .\r\n( مسألهء 3626 ) اگر انسان صندوقى دارد كه به خودش اختصاص دارد و هميشه درش بسته است و براى نگهدارى اموال خويش است و كسى چيزى در آن نمى گذارد ، مگر به عنوان وكالت از سوى او ، اگر در آن چيزى بيابد كه نميداند از خودش هست يا نه ؟ حكم مىشود به اينكه از آنِ خويش مىباشد و به اين احتمال اعتنا نمى كند كه شايد امانت شخص ديگرى باشد در نزد او .\r\n( مسألهء 3627 ) اگر صندوقى بين دو نفر مشترك باشد و يكى از آنها چيزى را در آن پيدا كند بايد به آن شخص دوّم مراجعه كند ، اگر او شناسائى كند بر آن اساس رفتار مىشود ، و اگر بگويد كه مال من نيست ، رفيقش آن را تصاحب مىكند ، ولى اگر او نيز دچار ترديد شود ، به گونهاى كه مال بين دو نفر مردّد شود ، بنابر احتياط واجب بايد مصالحه كنند .\r\n( مسألهء 3628 ) اگر صندوق دربسته نباشد ، بلكه همانند ديگر قسمتهاى منزل ، اشياء در آن نهاده مىشود ، پس آنچه در آن يافته مىشود ، از آنِ اهل خانه مىباشد .\r\n\r\n","description":"","footnote":"","page_name":" 763 ","page_number":763},
  {"content":"\r\n\r\n( مسألهء 3629 ) اگر كشتى غرق شود ، پس آنچه از اموال سرنشينان ، روى آب باشد ، يا به وسيلهء امواج به ساحل افكنده شود ، به خانوادهء آنها ميرسد ، و اگر صاحبان آنها معلوم نباشد ، حكم لقطه بر آنها جارى مىشود . و آنچه در اعماق دريا فرو برود ، پس اگر صاحبان آنها در صدد استخراج آنها بر آيند ، ديگران حق ندارند از آنها سبقت بگيرند ، ولى اگر آنها صرف نظر كنند ، اگرچه به جهت ناتوانى باشد ، هر كس به وسيلهء غوّاصى يا غيره آن را استخراج كند ، از آنِ او خواهد بود .\r\n( مسألهء 3630 ) اگر كالاى انسان با ديگرى عوض شود ، مثلًا لباس ، كفش و امثال آنها در يك مجلس عمومى اشتباهاً عوض شود ، اگر او آغاز كرده باشد ، نمى تواند در آن تصرّف كند و حكم مجهولالمالك بر آن جارى مىشود ، ولى اگر طرف مقابل آغاز كرده باشد ، در اينجا چند صورت است :\r\n1 ) اگر بداند كه طرف عمداً اين كار را انجام داده و قصد تجاوز به حق او داشته ، او ميتواند از باب « تقاصّ » در چيزى كه به جاى جنس خودش به جا مانده تصرّف كند .\r\n2 ) اگر قيمت آنچه برايش مانده از مال خودش بيشتر باشد ، مقدار اضافى به ملك صاحبش باقى ميماند ، پس اگر او را بشناسد بايد به او برساند ، و اگر نشناسد ، حكم مجهولالمالك بر آن جارى مىشود .\r\n3 ) اگر بداند كه طرف عمداً كالاى خودش را بر جاى نهاده كه اين شخص آن را به جاى كالاى خودش بردارد ، در اين صورت ميتواند همهاش را براى خودش بردارد .\r\n4 ) اگر احتمال بدهد كه طرف عمداً عوض نكرده ، بلكه اشتباهاً كالاى او را به جاى كالاى خودش برداشته ، در آن هنگام حكم مجهولالمالك بر\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nآنچه بر جاى مانده ، جارى مىشود و نمى تواند در آن تصرّف كند ، مگر اينكه بداند كه اگر طرف متوجّه شود به تصرّف او راضى مىشود .\r\n5 ) در صورت ياد شده بايد از صاحب آن جستجو كند ، اگر از شناختن يا دسترسى پيدا كردن مأيوس شود ، از حاكم شرع اجازه ميگيرد كه حق خودش را از آنچه بر جاى مانده برداشت كند ، و اگر چيزى اضافه بماند از طرف صاحبش صدقه ميدهد .\r\n* * * تذكر\r\n( مسألهء 3631 ) احكام لقطه منحصر به چيزى است كه صاحبش آن را گم كرده باشد ، در موارد ديگرى كه مالك چيزى مجهول باشد ، لقطه حساب نمى شود ، كه از آن جمله است :\r\n1 ) چيزى كه در نزد او امانت گذاشتهاند و امانت گذار را فراموش كرده است .\r\n2 ) چيزى كه با معاملهء باطل به دستش رسيده و مالكش را نمى شناسد .\r\n3 ) چيز غصبى ، كه مالكش را نميداند .\r\n4 ) چيزى كه اشتباهاً برداشته است و مالكش را نميداند .\r\n5 ) طرف معامله به هنگام خريد اشتباهاً جنس اضافه داده باشد .\r\n6 ) طرف معامله به هنگام فروش اشتباهاً پول اضافه داده باشد .\r\n7 ) هر مال ديگرى كه به عمد يا به اشتباه در دست غير مالك قرار بگيرد .\r\nدر همهء اين موارد كه احتمال بدهد كه مالك آن را پيدا خواهد كرد ، بايد از او جستجو كند ، و اين جستجو محدود به يك سال نمى باشد .\r\n\r\n","description":"","footnote":"","page_name":" 765 ","page_number":765},
  {"content":"\r\n\r\n( مسألهء 3632 ) بنابر احتياط واجب در مال گرفته شده از دست دزد نيز حكم بالا جارى مىشود .\r\n( مسألهء 3633 ) در فرضهاى ياد شده اگر احتمال بدهد كه روزى مالك به سراغ كالاى خود خواهد آمد ، بايد انتظار بكشد .\r\n( مسألهء 3634 ) در فرضهاى ياد شده اگر از پيدا كردن مالك نا اميد شود ، نمى تواند آن را تملك كند ، اگرچه خودش فقير باشد ، بلكه يا بايد از طرف مالك به فقير ديگرى بدهد ، و يا براى مالك نگهدارى كند ، اگرچه زمان به درازا بكشد .\r\n( مسألهء 3635 ) اگر پس از صدقه دادن مالك را پيدا كند ، بايد بنابر احتياط واجب او را آگاه سازد ، پس اگر رضايت دهد پاداش صدقه از آنِ او خواهد بود و اگر رضايت ندهد بايد در مورد ضامن بودن يا نبودنش با يكديگر مصالحه كنند .\r\n( مسألهء 3636 ) براى صدقه دادن مال مجهولالمالك لازم نيست كه از حاكم شرع اجازه گرفته شود ، مگر اينكه مال در دست غاصب باشد ، كه بنابر احتياط واجب لازم است اجازه بگيرد .\r\n( مسألهء 3637 ) پرداخت كردن مال مجهولالمالك به حاكم شرع كفايت نمى كند ، مگر به عنوان وكيل از سوى كسى كه مال در دست اوست ، در صدقه دادن به فقير ، از باب اينكه او به موارد صدقه آگاه تر است .\r\n( مسألهء 3638 ) به هنگام صدقه دادن ميتواند خود مال را صدقه بدهد ، و ميتواند كه آن را بفروشد و يا خودش بردارد و قيمت آن را صدقه دهد .\r\n( مسألهء 3639 ) تبديل كردن جنس به پول به هنگام تصدّق ، بايد يك\r\n\r\n","description":"","footnote":"","page_name":" 766 ","page_number":766},
  {"content":"\r\n\r\nجهت رجحانى داشته باشد ، از قبيل اينكه فقير نتواند از آن جنس بهره ببرد . ولى بنابر احتياط واجب بايد از حاكم شرع اجازه بگيرد .\r\n( مسألهء 3640 ) در فرض ياد شده بهتر آنست كه در صورت امكان خود جنس را به فقير صدقه بدهد ، سپس از او خريدارى كند و قيمتى كه بر آن توافق ميكنند به او بپردازد .\r\n( مسألهء 3641 ) اگر جنس مجهولالمالك در دست چند نفر باشد ، همهء آنها در برابر آن مسئوليت دارند ، پس اگر يكى از آنها اقدام به صدقه دادن نمود ، از عهدهء ديگران ساقط مىشود .\r\n( مسألهء 3642 ) در فرض ياد شده ، اگر بعداً مالك پيدا شود و به صدقه رضايت ندهد ، بنابر احتياط واجب همه آنها ضامن هستند و بايد همه آنها به مالك مراجعه كنند و با او مصالحه نمايند .\r\n( مسألهء 3643 ) در مسألهء ياد شده اگر يكى از آنها به عنوان وكالت از سوى كسى كه قبلًا جنس مجهولالمالك را در اختيار داشته صدقه بدهد ، او ديگر ضامن نيست و ضمانت بر عهدهء موكّل اوست .\r\n( مسألهء 3644 ) اگر انسان مديون است و دسترسى به طلبكار ندارد ، اينجا حكم مجهولالمالك جارى نمى شود ، بلكه حكم ديگرى دارد كه در مسألهء 2373 بيان گرديد .\r\n* * *\r\n\r\n","description":"","footnote":"","page_name":" 767 ","page_number":767},
  {"content":"\r\n . \r\n","description":"","footnote":"","page_name":" 768 ","page_number":768},
  {"content":"\r\n\r\n\r\nاحكام شكار و سربريدن حيوانات\r\nدر مسألهء 534 يادآور شديم كه هر حيوانى كه خون جهنده دارد ، اگر مطابق دستور شرع ذبح نشده باشد ، مردارش نجس و خوردنش حرام است .\r\nدر اينجا توضيح ميدهيم كه راه تذكيه حيوان به دو چيز منحصر مىباشد :\r\n1 - شكار\r\n2 - سربريدن\r\n\r\nباب اوّل : احكام شكار\r\nو در آن دو فصل است :\r\n\r\nفصل اوّل : شكار حيوانى كه خون جهنده دارد\r\n( مسألهء 3645 ) شكار اختصاص به حيوان وحشى دارد ، از قبيل بيشتر پرنده ها ، آهو ، گوزن ، گاو و الاغوحشى .\r\n( مسألهء 3646 ) حيوانات اهلى ، چون : گاو ، شتر ، گوسفند ، مرغ و امثال آنها ، با شكار كردن حلال نمى شوند ، مگر در صورتى كه وحشى شوند و از حالت اهلى بودن بيرون بروند .\r\n\r\n","description":"","footnote":"","page_name":" 769 ","page_number":769},
  {"content":"\r\n\r\n( مسألهء 3647 ) اگر حيوان وحشى اهلى شود با شكار حلال نمى شود .\r\n( مسألهء 3648 ) اگر انسان يك حيوان وحشى را بگيرد و در دسترس داشته باشد ، آن نيز با شكار حلال نمى شود .\r\n( مسألهء 3649 ) نوزاد حيوان وحشى هنگامى كه قدرت فرار ندارد ، آن نيز با شكار حلال نمى شود .\r\n( مسألهء 3650 ) ابزار شكار دو چيز است :\r\n1 - سگ\r\n2 - اسلحه\r\n( مسألهء 3651 ) غير از سگ هر حيوان ديگرى چون يوزپلنگ و باز شكارى ، چيزى را شكار كند ، حلال نمى شود ، مگر اينكه پيش از مردنش ذبح شرعى شود . ولى در سگ فرق نمى كند كه سگ تازى باشد ، يا هر سگ ديگر ، به جز سگ سياهى كه كلًّا سياه باشد ، بنابر احتياط واجب .\r\n( مسألهء 3652 ) سگى كه به وسيلهء آن شكار انجام مىشود دو شرط دارد :\r\n1 ) آموزش ديده باشد ، به اين معنى كه براى شكار كردن براى صاحبش آموزش ديده و تجربه آموخته باشد و اين معنى براى اهل خبره كاملًا روشن است . و به عنوان يك ضابطه گفته شده : سگ آموزش ديده آنست كه هر وقت آن را به سوى شكار بفرستند پيش ميتازد ، و هر وقت از آن بخواهند كه برگردد بر ميگردد .\r\n2 ) كاملًا در اختيار شكارچى باشد و به دستور او برود و با تشويق و تحريك او شكار را انجام دهد ، بهگونهاى كه شكار كردن به او مستند باشد ، و سگ به عنوان يك ابزار به شمار آيد .\r\n( مسألهء 3653 ) اگر سگ با ديدن شكار هيجان زده شده ، خودش به\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nاين كار اقدام كند ، يا از دست صاحبش خود را رها كرده به هشدار او اعتنا نكند و حيوانى را شكار كند ، چنين شكارى حلال نخواهد بود .\r\n( مسألهء 3654 ) اگر حيوانى را به وسيلهء اسلحه شكار كنند ، آن اسلحه بايد بُرّنده باشد ، مانند : شمشير و كارد ، و يا شكافنده باشد ، مانند : تير ، نيزه و سرنيزه .\r\n( مسألهء 3655 ) اگر حيوانى را با پهناى بيل بزنند ، كه نه برنده است و نه شكافنده ، حلال نمى شود .\r\n( مسألهء 3656 ) با وسائل برنده و يا شكافندهاى كه اسلحه به شمار نميآيد ، مانند : داس ، ارّه ، جوالدوز و گرز نيز اگر حيوانى را شكار كنند بنابر احتياط واجب حلال نمى شود ، مگر اينكه به عنوان اسلحه از آنها استفاده بشود و اسلحه به شمار آيد .\r\n( مسألهء 3657 ) اگر حيوانى را با سلاح گرم متعارف در زمان ما شكار كنند ، حلال مىشود ، به شرط اينكه يك طرف گلوله تيز و برنده باشد .\r\n( مسألهء 3658 ) شكار كردن با گلوله هايى كه گرد باشد و در بدن فرو نرود ، بنابر احتياط واجب موجب حليّت آن نمى شود .\r\n( مسألهء 3659 ) براى حلال شدن شكار با اسلحه ، شرط است كه شكارچى به هنگام تيراندازى قصد شكار كند ، پس اگر او مشغول تيراندازى بوده و تصادفاً به حيوانى اصابت كرد و كشت ، حلال نمى شود ، اگرچه بعداً بسم الله نيز بگويد .\r\n( مسألهء 3660 ) اگر شكارچى به قصد شكار به سوى حيوانى تيراندازى كند ، ولى تير خطا كند و به حيوان ديگرى اصابت كند و از پاى درآورد حلال مىشود .\r\n( مسألهء 3661 ) براى حلال شدن حيوان شكار شده به وسيلهء سگ يا اسلحه شرايطى است كه از آن جمله است :\r\n\r\n","description":"","footnote":"","page_name":" 771 ","page_number":771},
  {"content":"\r\n\r\n1 - شكارچى بايد مسلمان باشد ، اگرچه سنّى ، حرامزاده ، زن يا كودك باشد ، مشروط بر اينكه مميّز باشد و بتواند قصد صيد كند . پس شكار كافر حرام است ، اگرچه نام خدا را بر زبان جارى كند .\r\n2 - نام خدا بر زبان جارى كردن ، به هنگام تيراندازى يا فرستادن سگ .\r\n( مسألهء 3662 ) اگر پس از تيراندازى و بعد از فرستادن سگ پيش از آنكه سگ يا تير به شكار برسند ، بسم الله بگويد ، كافى است .\r\n( مسألهء 3663 ) اگر كسى عمداً بسم الله نگويد ، شكارش حرام مىشود ، اگرچه جاهل به مسأله باشد .\r\n( مسألهء 3664 ) كسى كه همواره به هنگام شكار ملتزم بود كه بسم الله بگويد ، اگر يك بار فراموش كرد و نگفت ، شكارش حلال است .\r\n( مسألهء 3665 ) به هنگام شكار حتماً بايد ، لفظ جلاله « الله » را بر زبان جارى كند و آن را با واژهاى كه به معناى ستايش پروردگار است تركيب نمايد ، از قبيل : بسم الله ، الله اكبر ، الحمدلله ، و ترجمهء آن به غير عربى بنابر احتياط واجب كفايت نمى كند .\r\n( مسألهء 3666 ) اگر شكارچى لال باشد ، اگر زبانش را حركت دهد ، با انگشت اشاره كند و منظورش بردن نام خدا باشد ، كفايت مىكند .\r\n3 - مرگ حيوان به شكار مستند باشد ، يعنى در اثر اصابت گلوله و يا زخمى شدنش به وسيلهء سگ جان سپرده باشد . پس اگر از بلندى بيفتد و بميرد يا در آب غرق شود حلال نمى شود .\r\n( مسألهء 3667 ) اگر مرگ حيوان به شكار و به يك امر ديگر مستند باشد ، مثل اينكه اسلحه به آن اصابت كرده و از بلندى افتاده و در اثر اين دو مرده است ، حلال نمى شود .\r\n\r\n","description":"","footnote":"","page_name":" 772 ","page_number":772},
  {"content":"\r\n\r\n4 - شكارچى بايد در حال احرام نباشد .\r\n5 - شكار بايد در حرم مكه نباشد . چنان كه در مناسك حج بيان شده است .\r\n6 - شكارچى فرصت سربريدن پيدا نكند ، به اين معنى كه تا رسيدن شكارچى ، شكار جان باخته باشد ، و يا ديگر فرصت سربريدن نباشد .\r\n( مسألهء 3668 ) اگر شكارچى هنگامى به نزد شكار برسد كه براى سربريدن فرصت باشد ولى اقدام به اين كار نكند حرام مىشود . اگرچه اين كار به جهت همراه نداشتن چاقو باشد .\r\n( مسألهء 3669 ) اگر هنگامى برسد كه شكار هنوز زنده است ، ولى چاقو همراه نداشته باشد ، اگر سگ را تشويق كند كه يك بار ديگر حمله كند و از پاى درآورد ، حلال مىشود .\r\n( مسألهء 3670 ) اگر شكار يكى از شرايط ياد شده را نداشته باشد ، حرام مىشود ، مگر اينكه شكارچى آن را زنده درك كند و سرش را ببرد ، به جز در حرم مكّه و يا در حال احرام ، كه پس از سربريدن نيز حلال نمى شود .\r\n( مسألهء 3671 ) در دو مسألهء ياد شده ، اگر به هنگامى برسد كه سرش را ببرد و حيوان قسمتى از بدنش چون دست ، گوش ، چشم يا دمش را حركت بدهد ، كفايت مىكند .\r\n( مسألهء 3672 ) هر حيوان قابل تذكيه به وسيلهء اسلحه اگر شكار شود ، حلال مىشود ، اگرچه حرام گوشت باشد ، كه پوستش پاك مىشود و ميتوان از آن بهره جست .\r\n( مسألهء 3673 ) به وسيلهء سگ فقط حيوان حلال گوشت حلال مىشود ، امّا حيوان حرام گوشت اگر به وسيله سگ شكار شود ، حلال نمى شود .\r\n* * *\r\n\r\n","description":"","footnote":"","page_name":" 773 ","page_number":773},
  {"content":"\r\n\r\n\r\nفصل دوّم : شكار حيوانى كه خون جهنده ندارد\r\n( مسألهء 3674 ) تذكيهء ماهى همان صيد كردن آنست ، و صيد كردن آن به اين است كه به صورت زنده از آب بيرون آورده شود .\r\n( مسألهء 3675 ) اگر ماهى در آب بميرد خوردنش حرام است . اگر آب فروكش كند و ماهى در خشكى بميرد و يا خودش را به بيرون آب بيندازد و در خشكى بميرد و يا موج آن را بيرون بيندازد ، باز هم حرام است ، مگر اينكه پيش از آنكه جان بسپارد كسى آن را با دست يا هر وسيلهء ديگر بگيرد .\r\n( مسألهء 3676 ) اگر كسى به قصد صيد ماهى دامى بگسترد ، تورى بگذارد و يا مانعى ايجاد كند كه به هنگام بالا آمدن آب ، ماهى ها در آن گرد آيند و به هنگام فروكش كردن آب نتوانند از آن خارج شوند ، و در بيرون آب جان بسپارند ، خوردن آنها حلال است ، اگرچه در تور بميرند . ولى اگر پيش از فروكش كردن آب بميرند ، يا مشكوك باشد ، حرام مىشود .\r\n( مسألهء 3677 ) اگر ماهى در تور ماهى گير بميرد ولى معلوم نباشد كه پيش از فرو كش كردن آب مرده يا بعد از آن ، اگر تاريخ فروكش كردن آب معلوم باشد ، تاريخ مردن ماهى معلوم نباشد ، خوردنش حلال است .\r\n( مسألهء 3678 ) اگر ماهى از آب بيرون آورده شود ، سپس در آب بيفتد و در آب بميرد ، حرام است .\r\n( مسألهء 3679 ) اگر ماهى گير با ريختن زهر در آب يا ايجاد انفجار در آب ، موجب شود كه ماهيها خود را به بيرون آب بيندازند ، خوردن آنها\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nحلال نمى شود ، مگر اينكه آنها را در بيرون آب زنده بگيرد ، و مالك آنها كسى است كه در بيرون آب آنها را ميگيرد نه كسى كه زهر در آب ريخته يا انفجار ايجاد كرده است .\r\n( مسألهء 3680 ) اگر يك ماهى ، ماهى ديگرى را ببلعد ، اگر آن را صيد كنند و در بيرون آب بميرد ، هم خودش حلال مىباشد و هم آنچه در شكم اوست .\r\n( مسألهء 3681 ) تذكيهء ماهى همانست كه گفته شد ، خواه حلال گوشت ( فلسدار ) باشد ، يا حرام گوشت ( بدون فلس ) ، ولى ديگر حيوانات دريائى با اين شيوه تذكيه نمى شوند .\r\n( مسألهء 3682 ) اگر ملخ را زنده بگيرند خوردنش حلال است ، و اگر پيش از آن بميرد حرام است .\r\n( مسألهء 3683 ) در شكار ماهى و ملخ بسم الله گفتن ، مسلمان بودن ، حتى بالغ و عاقل بودن شرط نيست ، بلكه همين مقدار درك كند كه آنها را به قصد دست يافتن بر آنها شكار كند كفايت مىكند .\r\n( مسألهء 3684 ) ماهى و ملخ اگر در دست كافر باشد و ادعا كند كه آن را زنده گرفته است ، براى اثبات تذكيهء آنها كفايت نمى كند ، اگرچه متّهم به دروغ نباشد ، مگر اينكه انسان خودش نظارت داشته باشد ، يا از گفتار او يقين پيدا كند .\r\n( مسألهء 3685 ) اگر ماهى ، ملخ ، يا هر حيوان ديگرى كه احتياج به تذكيه دارد ، در دست كافر باشد و ادّعا كند كه آن را از دست مسلمان گرفته است ، اگر متّهم به دروغ نباشد ، به گفتارش ترتيب اثر داده مىشود و حكم به تذكيهء آن مىشود ، به جهت پيشى گرفتن دست مسلمان بر آن .\r\n* * *\r\n\r\n","description":"","footnote":"","page_name":" 775 ","page_number":775},
  {"content":"\r\n\r\n\r\nباب دوّم : احكام سربريدن\r\nحيوانات نجسالعين ، چون سگ و خوك قابل تذكيه نيستند . ديگر حيوانات حرام گوشت ، قابل تذكيه هستند ، ولى گوشت آنها خورده نمى شود . همهء حيوانات حلال گوشت قابل تذكيهء هستند ، و تذكيه آنها به شكلهاى مختلف است :\r\n1 ) شتر فقط به وسيلهء نحر كردن حلال مىشود .\r\n2 ) ماهى و ملخ فقط به وسيلهء صيد كردن حلال ميشوند .\r\n3 ) حيوانات وحشى به وسيلهء ذبح و شكار حلال ميشوند .\r\n4 ) حيوانات اهلى منحصراً به وسيلهء سربريدن حلال ميشوند .\r\nاحكام شكار گفته شد ، در اينجا احكام نحر شتر و ذبح حيوانات اهلى را در دو فصل بيان ميكنيم :\r\n* * * \r\nفصل اوّل : كيفيّت سربريدن و نحر كردن\r\n( مسألهء 3686 ) به هنگام بريدن سر حيوان بايد چهار عضو آن بريده شود :\r\n1 ) حلقوم ، كه مجراى تنفس است .\r\n2 ) مِرى ، كه مجراى آب و علف است .\r\n3 ) سياهرگ ، كه مسير رفت خون است .\r\n4 ) سرخرگ ، كه مسير بازگشت خون است .\r\n\r\n","description":"","footnote":"","page_name":" 776 ","page_number":776},
  {"content":"\r\n\r\n( مسألهء 3687 ) شكافتن چهار عضو ياد شده كفايت نمى كند بلكه بايد بريده شوند .\r\n( مسألهء 3688 ) بريده شدن چهار عضو مشروط بر اين است كه برآمدگى حلقوم روى سر بماند پس اگر قسمتى از آن بر روى بدن بماند ، ذبح به طور كامل انجام نمى شود و تذكيه حاصل نمى شود . مگر اينكه پيش از آنكه حيوان جان سپارد آن را تدارك كنند و يك بار ديگر از زير برآمدگى حلقوم ذبح كنند .\r\n( مسألهء 3689 ) بريدن سر حيوان از پشت گردن كفايت نمى كند ، اگرچه اعضاى چهار گانه بريده شود .\r\n( مسألهء 3690 ) بنابر احتياط واجب لازم است كه چاقو را زير برجستگى گلو بگذارد و به طرف داخل بكشد ، نه اينكه چاقو را از پهلوى گلو فروبرده به طرف بيرون بكشد و اعضا را ببرد .\r\n( مسألهء 3691 ) نبايد پيش از آنكه حيوان جان بسپارد سر آن را از بدن جدا كند ، و نبايد پيش از مردنش چاقو را به نخاع او برسانند .\r\n( مسألهء 3692 ) اگر پيش از آنكه حيوان بميرد ، سرش را جدا كنند ، يا چاقو را به نخاع برسانند ، گوشتش حرام نمى شود ، اگرچه عمدى باشد ، ولى بهتر آنست كه در صورت عمدى بودن از گوشت آن پرهيز كنند .\r\n( مسألهء 3693 ) در ميان حيوانات تنها شتر است كه بايد تذكيهء آن به صورت نحر انجام شود .\r\n( مسألهء 3694 ) نحر عبارت است از اينكه چاقو ، نيزه ، سرنيزه ، داس و امثال آن را در گودى زير گلوى آن را فرو ببرند .\r\n( مسألهء 3695 ) شتر منحصراً به وسيلهء نحر كردن و ديگر حيوانات اهلى منحصراً با ذبح كردن تذكيه ميشوند ، پس اگر شتر را سر ببرند ، يا ديگر\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nحيوانات را نحر كنند ، حلال نمى شوند ، حتى اسب بنابر احتياط واجب .\r\n( مسألهء 3696 ) اگر حيوانى چموشى كند و تذكيهء آن به شكل تعيين شده ميسّر نباشد ، يا مثلًا در چاه بيفتد و يا زير آوار بماند و بريدن سرش از محلّ تعيين شده امكان پذير نباشد ، به هر شكل ممكن ميتوان آن را نحر يا ذبح كرد و گوشتش حلال مىشود ، به شرط اينكه غير از رو به قبله شدن ديگر شرائط ذبح فراهم باشد .\r\n( مسألهء 3697 ) در فرض ياد شده ، اگر پيش از آنكه حيوان جان بسپارد ، دسترسى به آن فراهم شد ، بايد طبق معمول آن را ذبح يا نحر كنند .\r\n( مسألهء 3698 ) اگر حيوان باردارى بميرد ، اگر بچهاش زنده بيرون آورده شود ، جز با سربريدن حلال نمى شود .\r\n( مسألهء 3699 ) اگر حيوان باردارى را تذكيه كنند ( نحر ، ذبح و يا شكار كنند ) بچهء او چند صورت دارد :\r\n1 ) اگر زنده بيرون آورده شود و بدون تذكيه بميرد ، حرام مىشود ، اگرچه به جهت تنگى وقت باشد .\r\n2 ) اگر زنده بيرون آورده ، تذكيه شود ، حلال است .\r\n3 ) اگر روح در آن دميده نشده باشد ، پاك و حلال است .\r\n4 ) اگر مرده بيرون آورده شود ، پاك و حلال است ، مگر در صورتى كه احتمال داده شود كه مردن آن به سبب تأخير در كندن پوست و يا شكافتن شكم مادرش به صورت غير معمول اتفاق افتاده است . در اين صورت حرام خواهد بود .\r\n( مسألهء 3700 ) خوردن گوشت جنين ( بچهاى كه در شكم مادر است ) هنگامى با تذكيه حلال مىشود كه خلقت آن كامل شده ، موى بر بدنش روييده باشد .\r\n* * *\r\n\r\n","description":"","footnote":"","page_name":" 778 ","page_number":778},
  {"content":"\r\n\r\n\r\nفصل دوّم : شرايط ذبح و نحر\r\n( مسألهء 3701 ) براى حلال شدن گوشت ذبيحه شرايطى هست ، كه از آن جمله است :\r\n1 - ذبح كننده يا نحر كننده مسلمان باشد ، به توضيحى كه در مسألهء 3661 بيان گرديد .\r\n2 - قصد ذبح يا نحر داشته باشد ، پس اگر كودك ، ديوانه ، خفته و يا شخص غافل ، كه قصد ذبح ندارند ، سر حيوانى را ببرند يا چاقو را در گلوى شتر وارد كنند ، تذكيه حاصل نمى شود .\r\n3 - ذبح يا نحر بايد به وسيلهء آهن انجام شود و هيچ فلزّ ديگرى چون مس ، طلا و نقره كفايت نمى كند .\r\n( مسألهء 3702 ) اگر آهن پيدا نشود ، به هر وسيلهاى كه بتوان چهار عضو را بريد ، ذبح حاصل مىشود ، حتى به مثل سنگ ، استخوان ، و تختهاى كه تيز باشند . و لازم نيست كه ذبح يا نحر را تأخير بيندازند تا آهن پيدا شود .\r\n( مسألهء 3703 ) برخى از اهل خبره گفتهاند كه « استيل » نيز همان آهن تصفيه شده است يا آميزه هايى از ديگر فلزّات ، چنان كه آهن معمولى نيز با فلزّات ديگرى ، آميخته است ، پس اگر ميزان آميزهء استيل با ميزان آميزهء آهن معمولى نزديك باشد ، ميتوان با آن ذبح كرد . و ظاهراً بيشتر استيلهاى موجود در بازار از اين قبيل هستند .\r\n4 - بايد حيوان به هنگام ذبح رو به قبله باشد ، پس اگر آن را در حال\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nخوابيده ذبح ميكنند ، بايد به پهلوى راست يا پهلوى چپ طورى بخوابانند ، كه گلو ، سينه و شكمش به سوى قبله باشد ، و حتماً بايد به قفا نخوابانند .\r\n( مسألهء 3704 ) به هنگام نحر كردن شتر بايد سينهاش به طرف قبله باشد ، همچنين است اگر حيوانى را در حال نشسته يا ايستاده ذبح كنند ، بايد سينهاش به طرف قبله باشد .\r\n( مسألهء 3705 ) اگر مرغ و امثال آن را در حالى كه از سر يا پاها آويزان است ، ذبح كنند ، بايد سينه و شكمش به طرف قبله باشد .\r\n( مسألهء 3706 ) اگر طرف قبله ، معلوم نباشد ، و به دست آوردن آن در مدّت كوتاه ميسّر نباشد ، و يا رو به قبله كردن حيوان ممكن نباشد ، به جهت چموش بودن آن ، و يا به جهت ترس از مردن آن ، اين شرط ساقط مىشود .\r\n( مسألهء 3707 ) به هنگام ذبح يا نحر ، لازم نيست كه ذبح كننده رو به قبله باشد ، اگرچه بهتر است .\r\n( مسألهء 3708 ) اگر در صورت امكان ، عمداً حيوان را رو به قبله نكنند ، تذكيه محقق نمى شود و خوردنش حرام مىباشد ، ولى اگر فراموش كنند ، يا وجوب رو به قبله كردن را نميدانند ، يا سوى قبله را اشتباه كنند ، تذكيه حاصل مىشود و خوردنش جايز مىباشد .\r\n5 - كسى كه ذبح يا نحر را انجام ميدهد ، بايد همزمان با بريدن سر و يا وارد كردن كارد در فرورفتگى شتر ، نام خدا را به تفصيلى كه در مسألهء 3665 گفته شد ، بر زبان جارى كند .\r\n6 - زنده بودن حيوان ، به طورى كه به هنگام ذبح اعضاى بدنش را تكان دهد .\r\n7 - بيرون رفتن خون به مقدارى كه به هنگام سر بريدن حيوانات\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nمعمول هست .\r\n8 - تكان خوردن حيوان ، پس از بريده شدن سرش ولو به مقدار كم .\r\n( مسألهء 3709 ) براى حلال شدن ذبيحه شرط نيست كه « حياة مستقرّه » داشته باشد ، به اين معنى كه اگر ذبح نمى شد ، يك يا چند روزى زنده ميماند ، و لذا اگر حيوانى مصدوم يا مجروح شود ، و پيش از آنكه بميرد آن را با شرايط ياد شده ذبح كنند ، پاك و حلال مىباشد .\r\n( مسألهء 3710 ) اگر شكم حيوانى پاره شده و امعايش بيرون ريخته ، اگر پيش از آنكه بميرد سرش را ببرند ، پاك و حلال است .\r\n( مسألهء 3711 ) هر عضوى از بدن حيوان پيش از مردن جدا شود ، حرام و مردار است .\r\n( مسألهء 3712 ) اگر سر حيوانى را بالاتر از برآمدگى حلقوم ببرند ، اگر پس از جدا شدن سر ، از زير برآمدگى چهار عضو را ببرند ، علاوه بر سر ، جسد نيز حرام و ميته مىباشد ، اگرچه هنوز نمرده باشد .\r\n( مسألهء 3713 ) اگر حيوانى در آتش بيفتد ، در آب بيفتد ، از بلندى بيفتد ، يا هر حادثهاى بر آن رخ دهد ، كه لحظاتى بعد خواهد مرد ، اگر پيش از مردن آن را ذبح كنند ، حلال مىشود ، جز اينكه خوردن گوشتش مكروه است و بهتر آنست كه خورده نشود ، بر خلاف صيد ، كه در مسألهء 3667 بيان گرديد . البته آنجا نيز اگر پيش از مردن ذبح كنند حلال مىشود .\r\n( مسألهء 3714 ) پس از ذبح حيوان ، پيش از آنكه جان بسپارد ، اگر عضوى از بدن آن را جدا كنند ، خوردنش حرام نيست ، ولى بهتر آنست كه چنين كارى را انجام ندهند ، كه احتمالًا موجب آزار حيوان مىشود .\r\n( مسألهء 3715 ) پيش از مردن حيوان اقدام كردن به كندن پوست\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nحيوان مكروه است ، ولى با اين كار حرام نمى شود .\r\n( مسألهء 3716 ) ذبح حيوان آدابى دارد كه رعايت آنها مستحب است ، كه از آن جمله است :\r\n1 ) بردن حيوان به سوى مذبح با ملاطفت و آرامى\r\n2 ) آب دادن حيوان پيش از سر بريدن\r\n3 ) تيز كردن چاقو\r\n4 ) شتاب كردن در بريدن سر ، تا آسانتر انجام شود .\r\nرسول اكرم ( صلى الله عليه وآله ) مى فرمايد :\r\n« خداوند متعال در هر چيزى از شما خواسته است كه آن را به صورت نيكو انجام دهيد ، پس اگر كسى را ( در ميدان نبرد ) ميكشيد ، آن را به صورت زيبا بكشيد ، اگر حيوانى را ذبح ميكنيد ، آن را نيكو ذبح كنيد ، چاقوى خود را تيز كنيد ، تا حيوان را راحت سر ببريد » .\r\n* * *\r\n\r\n","description":"","footnote":"","page_name":" 782 ","page_number":782},
  {"content":"\r\n\r\n\r\nاحكام خوردنيها و آشاميدنيها\r\nدر اينجا چهار فصل هست :\r\n\r\nفصل اوّل : حيواناتى كه ذاتاً حرام گوشتند\r\n( مسألهء 3717 ) از حيوان دريائى فقط آنچه فلس دارد حلال است و بقيّه حرام مىباشد .\r\n( مسألهء 3718 ) منظور از فلس آن پوسته ايست كه به راحتى از آن جدا مىشود ، مانند پوست ميگو و ماهى فلسدار .\r\n( مسألهء 3719 ) پوسته هاى سختى كه به گوشت حيوان متّصل است ، مانند پوست لاكپشت ، خرچنگ و صدف ، به حلال گوشت بودن آنها دلالت نمى كند .\r\n( مسألهء 3720 ) اگر در مورد نوعى از ماهى شك كنيم كه آيا فلس دارد يا نه ؟ حرام مىباشد ، البته برخى از ماهى ها پيدا مىشود كه فلسدار هستند ولى در اثر برخورد با صخره ها و غيره فلس هاى آنها ميريزد . در اين ماهى ها نمونه هايى از اين فلس ها ميماند كه به هنگام دقّت ديده مىشود ، اينها حلال ميباشند .\r\n( مسألهء 3721 ) اگر ماهى فروش بگويد كه اين ماهى فلس دارد و خودش متّهم به دروغ نباشد ، ميتوان به گفتهاش اعتماد كرد .\r\n\r\n","description":"","footnote":"","page_name":" 783 ","page_number":783},
  {"content":"\r\n\r\n( مسألهء 3722 ) اگر مارى ، ماهى را ببلعد ، سپس بيرون بيندازد ، اگر پوستش كنده نشده ، پس از تذكيه ( صيد ) حلال مىباشد ، ولى اگر پوستش كنده شود بنابر احتياط واجب حلال نيست .\r\n( مسألهء 3723 ) از حيوانات خشكى هر حيوانى كه « دندان نشترى » « 1 » دارد حرام است ، و هر حيوان درندهاى كه حيوانات را پاره مىكند و مىخورد حرام است ، اگرچه دندان نشترى نداشته باشد ، خواه قوى باشد ، مانند شير و پلنگ ، يا ضعيف باشد ، مانند گربه و روباه .\r\n( مسألهء 3724 ) همهء حيواناتى كه در امّتهاى پيشين انسان به صورت آنها درآمده حرام ميباشند ، در قرآن كريم و احاديث اهل بيت ( عليهم السلام ) آمده است كه خداوند برخى از سركشان و گردنكشان را به صورت برخى از حيوانات در آورده است ، و در روايات تأكيد شده كه هيچ مسخ شدهاى توليد مثل نكرده و در روى زمين نمانده است ، پس منظور از حيوان مسخ شده ، آن عدّه از حيوانات هستند كه انسان به شكل آنها افتاده است ، و آنها عبارتند از : خوك ، بوزينه ، فيل ، خرس ، خرگوش ، سوسمار ، موش ، عقرب و مارمولك .\r\n( مسألهء 3725 ) حيواناتى كه در دل زمين زندگى ميكنند ، از قبيل : خارپشت ، راسو ، موش ، موش صحرائى ، مار و امثال آنها ، كلّا حرام ميباشند .\r\n( مسألهء 3726 ) حيوانات اهلى سه گانه حلال ميباشند :\r\n1 ) شتر ، خواه يك كوهان داشته باشد ، يا دو كوهان .\r\n\r\n\r\n","description":"","footnote":"\r\n( 1 ) دندان نشترى ، چهار دندان بزرگ درندگان است ، كه به آن « يشك » نيز ميگويند « مترجم » .\r\n","page_name":" 784 ","page_number":784},
  {"content":"\r\n\r\n2 ) گاو ، كه شامل گاوميش نيز مىباشد .\r\n3 ) گوسفند ، كه شامل بز نيز مىباشد .\r\n( مسألهء 3727 ) اسب ، استر و الاغ ، حلال گوشت ولى مكروه هستند ، به ويژه در مورد استر و الاغ كراهت بسيار شديد است .\r\n( مسألهء 3728 ) گاوهاى وحشى ، قوچ هاى كوهى ، گورخرها ، گوزنها ، آهوان و اقسام بزهاى كوهى ، و همهء حيوانات وحشى كه از اين سنخ باشند ، حلال گوشت هستند ، امّا اينكه حلال گوشتها منحصر به اينها باشند محلّ اشكال است .\r\n( مسألهء 3729 ) پرندگان درنده و گوشتخوار ، مانند باز ، چرخ ، عقاب ، شاهين ، قرقى ، كركس ، زغن و غير آنها همه حرام گوشت هستند ، ولى دُرناهايى كه ماهيان را ميخورند از آنها نيستند .\r\n( مسألهء 3730 ) پرندگانى كه مانند لك لك به هنگام پرواز غالبآ بالهاى خود را صاف نگه ميدارند حرام گوشت هستند ، ولى پرندگانى كه بيشتر بال ميزنند حلال گوشت هستند .\r\n( مسألهء 3731 ) هر پرندهاى كه چينه دان ، سنگدان و خارپشت پا نداشته باشد ، حرام گوشت است و اگر يكى از آنها را داشته باشد ، حلال گوشت است .\r\n( مسألهء 3732 ) گوشت طاووس ، شب پره ، خفّاش و اقسام كلاغها حرام ميباشند و همهء حشرات پرنده ، چون زنبور ، زنبور عسل ، مگس و غيره ، به جز ملخ حرام ميباشند ، البتّه ملخ هاى ريز نيز حلال نمى باشند .\r\n* * *\r\n\r\n","description":"","footnote":"","page_name":" 785 ","page_number":785},
  {"content":"\r\n\r\n\r\nفصل دوّم : حيواناتى كه به جهتى حرام گوشت ميشوند\r\nحيواناتى كه در اصل حلال گوشت بوده سپس به دلائلى حرام ميشوند ، عبارتند از :\r\n1 ) حيوان نجاستخوار\r\n( مسألهء 3733 ) حيوان حلال گوشتى كه مدّت چشمگيرى با خوردن مدفوع انسان خو گرفته ، و چيز ديگرى جز به صورت نادر نمى خورد ، و گفته مىشود كه خوراك او مدفوع انسان است ، گوشتش حرام مىشود . ولى اگر در كنار آن از ديگر خوراكيها به مقدار متنابه بخورد حرام گوشت نمى شود .\r\n( مسألهء 3734 ) براى بر طرف شدن جلل و حرام گوشتى از آن لازم است آن را مدّتى در محلّى نگهدارى كنند كه دسترسى به مدفوع انسان نداشته باشد و به تدريج از حال نجاستخوارى بيرون بيايد . كه اين كار را « استبرا » ميگويند .\r\n( مسألهء 3735 ) مدّت استبرا شرعاً در شتر 40 روز ، در گاو 20 روز ، در گوسفند 10 روز ، در مرغابى 5 روز و در ماهى يك شبانه روز تعيين شده ، ولى بهتر آنست كه در مرغابى 7 روز ، در گوسفند 14 روز و در گاو 30 روز و بهتر از آن 40 روز منظور گردد .\r\n( مسألهء 3736 ) در حيوانات ديگر به نسب حجم بدنش ، يكى از ارقام ياد شده منظور ميگردد ، و احتياط واجب آن است كه بيشترين زمان منظور\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nشود ، از رقم ياد شده و مدّت زمانى كه از نظر عرف ديگر نجاستخوار به شمار نيايد .\r\n2 - بزغالهاى كه شير خوك بخورد\r\n( مسألهء 3737 ) بزغاله ، بلكه بنابر احتياط واجب هر حيوان ديگرى كه از پستان خوك مدّت چشمگيرى شير بخورد ، حرام گوشت مىشود و بايد استبرا شود .\r\n( مسألهء 3738 ) اگر شير خوك را بدوشند و در اختيار بزغاله قرار دهند ، بنابر احتياط واجب باز هم احتياج به استبرا پيدا مىكند .\r\n( مسألهء 3739 ) اين حكم مخصوص خوك است و خوردن شير ديگر حيوانات چنين حكمى ندارد .\r\n( مسألهء 3740 ) استبراء حيوانى كه شير خوك خورده آنست كه به مدّت هفت روز آن را در جائى نگهدارند كه دسترسى به خوك پيدا نكند و در اين مدّت شير حيوان حلال گوشتى را از سنخ خودش به او ميدهند ، و اگر نياز به شير نداشته باشد ، علف پاكيزه به مدّت 7 روز به او ميدهند .\r\n( مسألهء 3741 ) اگر حيوان ياد شده را استبرا نكنند ، هر حيوان ديگرى كه از نطفهء او پديد آيد ، آن نيز حرام گوشت خواهد بود ، و آن با استبرا حلال نمى گردد .\r\n( مسألهء 3742 ) اگر حيوان نجاستخوار نيز استبرا نشود ، حيوانى كه از نطفهء او پديد آيد ، آن نيز بنابر احتياط واجب حرام گوشت خواهد بود .\r\n( مسألهء 3743 ) نسل حيوان مادهء نجاستخوار ، و نسل حيوان مادهاى كه شير خوك خورده و استبرا نشدهاند ، بنابر احتياط واجب حرام گوشت ميباشند .\r\n\r\n","description":"","footnote":"","page_name":" 787 ","page_number":787},
  {"content":"\r\n\r\n( مسألهء 3744 ) مرغ نجاستخوار نيز تا هنگامى كه استبرا نشده ، هر چه تخم در درونش شكل بگيرد ، حرام مىباشد .\r\n3 - حيوان موطوءه\r\n( مسألهء 3745 ) چهارپائى كه مرد بالغ و يا بنابر احتياط واجب پسر بچهاى با آن نزديكى كرده باشد ، گوشتش حرام مىشود و راهى براى استبراء آن وجود ندارد . حتى بنابر احتياط واجب نسلش نيز حرام گوشت ميشوند و اگر از اقسام پرندگان باشد تخمش نيز حرام مىباشد . ولى نزديكى كردن با حيوانى مرده اثرى ندارد ، اگرچه ذبح شرعى شده باشد .\r\n( مسألهء 3746 ) حيوانى كه با آن نزديكى صورت گرفته ، اگر از حيواناتى باشد كه گوشتش مورد توجه باشد ، آن را سر مىبرند و اگر خودش بميرد ، پيكرش را ميسوزانند .\r\n( مسألهء 3747 ) اگر كسى كه با حيوانى نزديكى كرده ، مالك آن نباشد ، بايد قيمت آن را به صاحبش بپردازد .\r\n( مسألهء 3748 ) اگر حيوان ياد شده از حيواناتى باشد كه براى سوار شدن مورد استفاده قرار ميگيرد ، مانند استر و الاغ ، آن را به شهر ديگرى مىبرند ، و در آنجا ميفروشند . در اينجا نيز اگر نزديكى كننده غير مالك باشد ، بايد قيمت آن را به مالك بپردازد ، سپس هزينهء بردنش را به شهر ديگر متحمّل شود ، تا پس از فروش پول خودش را به دست بياورد .\r\n( مسألهء 3749 ) اگر حيوانى كه مورد نزديكى قرار گرفته ، از حيواناتى باشد ، كه گوشتش مورد توجه است ، و با حيوان ديگرى مشتبه شود ، به قيد قرعه آن را مشخص ميكنند .\r\n( مسألهء 3750 ) اگر حيوان حلال گوشت شراب بخورد ، گوشتش\r\n\r\n","description":"","footnote":"","page_name":" 788 ","page_number":788},
  {"content":"\r\n\r\nحرام نمى شود ، ولى اگر در حال مستى ذبح شود ، بنابر احتياط واجب از امعاء او چون دل و جگر و سيرابى ، پرهيز شود .\r\n( مسألهء 3751 ) اگر حيوان حلال گوشت ، ادرار ، يا مايعات نجس و يا هر چيز نجسى را بخورد ، و ذبح شود ، اگر عين نجس هضم نشده باشد ، بايد درونش شسته شود ، ولى خوردنش بعد از تطهير حرام نيست .\r\n* * *\r\n\r\n","description":"","footnote":"","page_name":" 789 ","page_number":789},
  {"content":"\r\n\r\n\r\nفصل سوّم : اعضاء حلال و حرام حيوان\r\n( مسألهء 3752 ) شير ، آغوز و تخم ، حتى تخم ماهى ، تابع حيوانى است كه از آن به عمل آمده است ، پس اگر حلال گوشت باشد خورده مىشود ، و اگر حرام گوشت باشد ، خورده نمى شود ، به جز شير انسان كه خورده مىشود .\r\n( مسألهء 3753 ) اگر شير و آغوز معلوم نباشد كه از حلال گوشت است يا حرام گوشت ، بنا بر حليّت آن گذاشته مىشود .\r\n( مسألهء 3754 ) اگر تخم مرغ مشتبه شود ، اگر دو طرف بيضى شكل آن فرق داشته باشد خورده مىشود ، ولى اگر يكسان باشد خورده نمى شود . اين در صورتى است كه احتمال داده شود كه در اصل حرام گوشت است ، ولى اگر احتمال بدهيم كه به وسيلهء نجاستخوارى حرام شده باشد ، در آنجا محكوم به حليّت است .\r\n( مسألهء 3755 ) از حيوان حلال گوشت آنچه در پايين نام ميبريم حرام است :\r\n1 ) خون\r\n2 ) سرگين\r\n3 ) نرينه\r\n4 ) دنبلان\r\n5 ) غدد ، كه آن را دشول مينامند .\r\n\r\n","description":"","footnote":"","page_name":" 790 ","page_number":790},
  {"content":"\r\n\r\n6 ) سپرز ، كه همان طحال است .\r\nو بنابر احتياط واجب :\r\n7 ) رحم ، يعنى بچهدان .\r\n8 ) شرمگاه ( مادينه )\r\n9 ) مغز حرام كه در ميان تيرهء پشت است .\r\n10 ) پى ها ، كه در دو طرف تيرهء پشت قرار دارند .\r\n11 ) مثانه ( بولدان )\r\n12 ) زهرهدان\r\n( مسألهء 3756 ) بهتر اين است كه از خوردن حدقهء چشم و از دانهء كوچكى كه در مغز كلّه به شكل نخود مىباشد ، پرهيز شود .\r\n( مسألهء 3757 ) خوردن كليه ها و دو گوشدل مكروه است .\r\n( مسألهء 3758 ) آنچه به عنوان حرام يا مكروه گفته شد ، در تمام حيوانات بزرگ و كوچك جارى مىباشد ، جز اينكه اگر حيوان به قدرى كوچك باشد كه اين اعضا در آنها قابل تشخيص نباشد ، مانعى ندارد .\r\n( مسألهء 3759 ) آنچه به عنوان اعضاى حرام در حيوانات گفته شد ، در ماهى و ميگو جارى نمى شود ، ولى اگر ماهى خون چشمگيرى داشته باشد ، بنابر احتياط واجب بايد از خوردن آن پرهيز شود .\r\n( مسألهء 3760 ) بايد از خون حيوان حرام گوشت اجتناب شود .\r\n( مسألهء 3761 ) خون بسيار اندكى كه در رگهاى نازك حيوان باقى ميماند ، و عرفاً جزو گوشت به شمار ميآيد و از نظر عرفى قابل تشخيص نمى باشد ، خوردنش مانعى ندارد .\r\n( مسألهء 3762 ) خوردن اعيان نجسه و هر چيزى كه نجس شده و\r\n\r\n","description":"","footnote":"","page_name":" 791 ","page_number":791},
  {"content":"\r\n\r\nتطهير نشده حرام است . خوردن چيزهايى كه فطرت انسان از آن تنفر دارد ، مانند آب دماغ ، اگرچه پاك باشد و از حيوان حلال گوشت باشد ، بنابر احتياط واجب حرام است .\r\n( مسألهء 3763 ) خوردن ادرار پاك از حيوان حلال گوشت ، براى درمان برخى از بيماريها ، مانعى ندارد ، اگرچه به حد ضرورت نرسيده باشد .\r\n( مسألهء 3764 ) انسان ميتواند آب دهانش را فرو ببرد ، همچنين خوردن آب دهان ديگران و حيوانات حلال گوشت مانعى ندارد ، ولى از حيوانات حرام گوشت ، اگر چشمگير باشد و در آب دهانش مستهلك نشود ، بنابر احتياط واجب بايد پرهيز كند .\r\n( مسألهء 3765 ) خوردن گِل ، و بنابر احتياط واجب خوردن خاك و ماسه و امثال اينها ، از چيزهايى كه از اقسام زمين مىباشد ، حرام است ، ولى ديگر معدنى ها حرام نيست ، مگر اينكه موجب ضررى باشد ، كه مبتلا كردن انسان خودش را به چنين ضررى حرام باشد .\r\n( مسألهء 3766 ) در ميان گِلها ، خوردن تربت امام حسين ( عليه السلام ) به مقدار يك نخود ، به قصد شفا استثنا شده و مانعى ندارد ، و اين حكم به تربت امام حسين ( عليه السلام ) اختصاص دارد ، شامل ديگر معصومان نمى شود .\r\n( مسألهء 3767 ) شراب و هر مست كنندهء ديگر حرام است ، اگرچه جامد باشد ، ولى فقط در صورتى نجس مىباشد كه مايع بالأصاله باشد .\r\n( مسألهء 3768 ) اگر شراب بماند و سركه شود پاك و حلال مىشود .\r\n( مسألهء 3769 ) به طورى كه در مسأله 549 گفته شد ، آبجو نيز در حكم شراب است .\r\n( مسألهء 3770 ) آب انگور و آب كشمش اگر به وسيلهء آتش به جوش\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nآيد ، حرام مىشود ، اگر به قدرى بجوشد كه دو سوّم آن بخار شود و يك سوم آن باقى بماند ، حلال مىشود . و تفصيل آن در مسأله 552 - 554 بيان شد .\r\n( مسألهء 3771 ) به جز آب انگور و آب كشمش ، هر آب ميوهء ديگر و انواع مربّاها اگر به جوش آيد حرام نمى شود ، اگرچه بوى شراب بدهند ، مگر اينكه مست كننده باشد .\r\n* * *\r\n\r\n","description":"","footnote":"","page_name":" 793 ","page_number":793},
  {"content":"\r\n\r\n\r\nفصل چهارم : برخى احكام عمومى\r\n( مسألهء 3772 ) خوردن ، نوشيدن و مصرف كردن هر چيزى كه به انسان خطر جدّى دارد و سلامتياش را به خطر مياندازد ، يا موجب هتك آبرو مىشود حرام است .\r\n( مسألهء 3773 ) خوردن و نوشيدن چيزى كه يكى از نيروهاى خدادادى انسان را از كار بيندازد ، بنابر احتياط واجب حرام است ، مگر اينكه آن را براى دفع خطر ديگرى انجام دهد ، كه ضررش با آن همسان و يا بيشتر باشد .\r\n( مسألهء 3774 ) اگر دارو و درمان منحصر به خوردن چيزى باشد كه شرعاً حرام مىباشد ، به مقدار ضرورت جايز مىباشد ، اگرچه به حدّ خطر جدّى نرسيده باشد .\r\n( مسألهء 3775 ) اگر دارو و درمان منحصر به خوردن شراب ، گوشت خوك ، روغن خوك ، يا ديگر اعضاى آن باشد ، باز هم جايز نيست ، مگر اينكه زنده ماندن انسان منحصر به آن باشد ، آن هم در صورتى كه به طور يقين به اين نتيجه رسيده باشد .\r\n( مسألهء 3776 ) بنابر احتياط واجب سرمه كشيدن با مسكرات جايز نيست ، مگر اينكه بهبودى چشم به آن وابسته باشد .\r\n( مسألهء 3777 ) كسى كه نزديك است از گرسنگى تلف شود ، ميتواند به مقدارى كه خطر را رفع كند ، غذاى حرام ( مثلًا ميته ) بخورد .\r\n( مسألهء 3778 ) شخص « باغى » و « عادى » كه در مسألهء بعدى\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nتوضيح خواهيم داد ، اگر از گرسنگى به حدّ تلف شدن برسند ، نمى توانند از مال حرام سدّ جوع كنند ، مگر اينكه توبه كنند و عهد كنند كه ديگر به سراغ بغى و تعدّى نروند .\r\n( مسألهء 3779 ) « باغى » به كسى گفته مىشود كه بر عليه امام حق خروج كرده باشد ، و يا براى خوشگذرانى و تفريح بدون اينكه نيازى به آن داشته باشد به شكار رفته باشد .\r\n( مسألهء 3780 ) « عادى » به راهزنانى گفته مىشود كه براى سرقت بيرون ميروند و اموال محترمه را به سرقت مىبرند .\r\n( مسألهء 3781 ) آنچه در مسألهء 3778 گفته شد ، آيا به همهء متجاوزان و ستمگران ، كه خون به ناحق ميريزند و آبروى مؤمن را مىبرند ، شامل مىشود يا نه ؟ محلّ اشكال است .\r\n( مسألهء 3782 ) خوردن ، نوشيدن و تصرّف كردن در اموال كسى كه مالش محترم است ، بدون اجازهء او ، و بدون به دست آوردن رضايت او به اين تصرّف جايز نيست ، مگر در مورد افرادى كه در قرآن كريم 
  ] سورهء مباركهء نور آيهء 16 [ بيان شده است و آنها عبارتند از : پدران ، مادران ، برادران ، خواهران ، عمه ها ، عموها ، دائى ها ، خاله ها ، دوستان و كسانى كه كليد خانه شان را در اختيار انسان ميگذارند . همسران و فرزندان نيز به آنها ملحق ميباشند .\r\n( مسألهء 3783 ) از خانه هاى ياد شده بدون به دست آوردن رضايت صاحبشان ميتوان استفاده كرد ، ولى در چند مورد بنابر احتياط واجب بايد پرهيز كرد :\r\n1 ) اگر انسان احتمال قوى دهد كه راضى نيستند ، كجا برسد آنجا كه\r\n\r\n","description":"","footnote":"","page_name":" 795 ","page_number":795},
  {"content":"\r\n\r\nيقين داشته باشد .\r\n2 ) اگر انسان رضايت آنان را به اصل ورود به خانهء آنها به دست نياورده باشد .\r\n( مسألهء 3784 ) در موارد بالا كه گفتيم بدون احراز كردن رضايت صاحب خانه ميتوان استفاده كرد ، فقط در مورد نان و خورشت است ، مانند گوشت پخته و خرما ، ولى چيزهاى ديگرى چون حلوا و مربّا ، كه به تنهائى خورده ميشوند و خورشت نمى باشند ، و چيزى كه نياز به پختن دارد ، بدون اطمينان به رضايت صاحبش نمى توان خورد .\r\n( مسألهء 3785 ) به طورى كه در مسألهء 1978 - 1985 توضيح داديم ، رهگذر ميتواند از باغ و بستانى كه در مسيرش هست و در و پيكر ندارد ، استفاده كند .\r\n( مسألهء 3786 ) خوردن انسان از خوراكى كه به آن دعوت نشده ، حرام است ، چنان كه در حديث آمده است : « هر كس از طعامى كه به آن دعوت نشده بخورد ، مانند ، اين است كه پاره آتش خورده باشد » مگر اينكه اطمينان به رضايت صاحب خانه داشته باشد .\r\n( مسألهء 3787 ) كسى كه به مهمانى دعوت شده ، حرام است بچّهاش را نيز با خودش ببرد ، مگر اينكه به رضايت صاحب خانه يقين داشته باشد ، يا قرينهاى بر آن دلالت كند .\r\n( مسألهء 3788 ) نشستن در كنار سفرهاى كه در آن شراب خورده مىشود حرام است و خوردن غذا از آن سفره حرام است . و اين حكم مربوط به زمان شرب خمر است و شامل قبل و بعد نمى شود ، ولى اگر نشستن در كنار اين سفره موجب گستاخى آنها بشود ، قبل و بعدش نيز حرام مى\r\n\r\n","description":"","footnote":"","page_name":" 796 ","page_number":796},
  {"content":"\r\n\r\nشود ، حتّى ممكن است در مواردى ورود به چنين خانهاى حرام باشد ، و در برخى از موارد ممكن است هرگونه ارتباط با صاحب خانه نيز حرام باشد .\r\n( مسألهء 3789 ) در كنار سفره رعايت كردن برخى از آداب مستحب است ، كه از آن جمله است :\r\n1 ) ميانه روى در خوردن ، كه پر كردن معده از طعام مكروه است .\r\n2 ) شستن دستها پيش از غذا و بعد از غذا .\r\n3 ) بسم الله گفتن پيش از غذا و الحمد لله گفتن بعد از غذا .\r\n4 ) شروع كردن و ختم كردن غذا با نمك .\r\n5 ) با دست راست غذا خوردن ، به جز در مورد انگور و انار ، كه با دو دست خورده مىشود .\r\n6 ) تمام كردن غذا و باقى نگذاشتن چيزى در ظرف غذا ، اگرچه بسيار كم باشد .\r\n7 ) مكيدن انگشتان و ليسيدن ظرف غذا .\r\n8 ) كامل خوردن ميوه ، به طورى كه چيزى از آن همراه پوست و هستهاش دور ريخته نشود .\r\n9 ) جستجو كردن آنچه از خورده هاى نان و غذا در سفره ميريزد و خوردن آنها .\r\n10 ) پاك كردن دندانها به وسيلهء خلال كردن ، تا چيزى از غذا در وسط دندانها باقى نماند .\r\nو ديگر آدابى كه در كتابهاى گسترده به تفصيل بيان شده است .\r\n* * *\r\n\r\n","description":"","footnote":"","page_name":" 797 ","page_number":797},
  {"content":"\r\n . \r\n","description":"","footnote":"","page_name":" 798 ","page_number":798},
  {"content":"\r\n\r\n\r\nاحكام ارث\r\nموجبات ارث رشتهء اتّصالى است كه بين وارث و مورّث وجود دارد و آن بر دو قسم است :\r\n1 - نسب\r\n2 - سبب\r\n( مسألهء 3790 ) كسانى كه به وسيلهء « نسب » ارث مىبرند ، بر سه طبقه هستند ، كه با وجود يك نفر از طبقهء قبلى ، به طبقهء بعدى ارث نميرسد ، و اينك طبقات سه گانه :\r\n1 - والدين و فرزندان\r\n( مسألهء 3791 ) در اينجا تعبير فرزندان شامل : پسران ، دختران ، نوهها و نويره ها نيز مىشود .\r\n2 - نياكان ، برادران و خواهران\r\n( مسألهء 3792 ) تعبير نياكان شامل : جدّ ، جدّه ، پدران و مادران آنها نيز مىباشد .\r\n( مسألهء 3793 ) برادر زادگان و خواهر زادگان ، و فرزندان آنها نيز جانشين پدران و مادرانشان ميشوند .\r\n3 - عموها ، عمهها ، دائيها و خالهها\r\n( مسألهء 3794 ) عموها ، عمه ها ، دائى ها و خاله ها ، شامل عموهاى\r\n\r\n","description":"","footnote":"","page_name":" 799 ","page_number":799},
  {"content":"\r\n\r\nپدر و مادر ، عمه هاى پدر و مادر ، دائى هاى پدر و مادر و خاله هاى پدر و مادر ، حتى شامل عموها و عمه ها و دائى ها و خاله هاى نياكان نيز ميشوند .\r\n( مسألهء 3795 ) پسر عموها ، دختر عموها ، پسر عمه ها و دختر عمه ها ، پسر دائى ها و دختر دائى ها ، پسر خاله ها و دختر خاله ها نيز جانشين پدران و مادرانشان ميشوند .\r\n\r\nوارثان سببى\r\n( مسألهء 3796 ) وارثان سببى عبارتند از زن و شوهر و رابطه ولائى .\r\n( مسألهء 3797 ) رابطه ولائى نيز سه طبقه هستند ، كه با وجود طبقهء قبلى كسى از طبقهء بعدى ارث نمى برد ، و آنها به ترتيب زير هستند :\r\n1 - ولاى عتق\r\n2 - ولاى ضامن جريره\r\n3 - ولاى امامت\r\n( مسألهء 3798 ) طبقات وِلا كلًّا از طبقات نسب متأخّر هستند و در نتيجه طبقات ارث به شش طبقه ميرسند ، كه با وجود يك نفر از طبقهء قبلى نوبت به طبقهء بعدى نميرسد\r\n( مسألهء 3799 ) رابطهء زناشوئى اگر به صورت ازدواج دائم باشد ، در كنار همهء طبقات محفوظ است و موجب ارث بردن مىباشد ، ولى اگر موقّت باشد ، ارث نمى برند ، مگر اينكه در ضمن عقد ازدواج ، با يكديگر شرط كرده باشند . ولى در اين فرض نيز ، بنابر احتياط واجب ، فقط زن و شوهر از يكديگر ارث مىبرند .\r\n( مسألهء 3800 ) ارث بردن همهء طبقات ارث ، مشروط است بر اينكه چيزى از موانع ارث در ميان نباشد ، و لذا بايد موانع ارث را بيان كنيم :\r\n\r\n","description":"","footnote":"","page_name":" 800 ","page_number":800},
  {"content":"\r\n\r\n\r\nفصل اوّل : موانع ارث\r\n( مسألهء 3801 ) سه چيز مانع ارث مىباشد :\r\n1 - كفر\r\nكافر از مسلمان ارث نمى برد ولى مسلمان از كافر ارث ميبرد .\r\nدر اين مسأله بين اقسام كافر فرق نيست و در مورد مسلمان نيز بين شيعه و اهل خلاف فرقى نيست .\r\n( مسألهء 3802 ) مسلمان ، كافر را از ارث بردن حاجب مىشود ، يعنى با وجود يك نفر مسلمان در ميان وُرّاث ، كافر ارث نمى برد ، اگرچه مسلمان در طبقهء بعدى و كافر در طبقهء قبلى باشد . پس اگر يك نفر مسلمان يا كافر از دنيا برود ، اگر در ميان وارث هاى او مسلمان و كافر باشد ، با وجود مسلمان كافر ارث نمى برد ، اگرچه كافر بسيار نزديك باشد ، مثلًا فرزند ميّت باشد و مسلمان بسيار دور باشد ، مثلًا عموى پدرش باشد .\r\n( مسألهء 3803 ) در چند مورد وارث مسلمان از ارث بردن كافر حاجب نمى شود ، كه عبارتند از :\r\n1 ) وارث مسلمان منحصر به امام ( عليه السلام ) باشد ، كه از ارث بردن طبقه هاى قبلى مانع نمى شود .\r\n2 ) متوفّى كافر باشد و كودكان صغير داشته باشد و وارثان مسلمان در طبقه هاى بعدى باشند ، كه آنها هزينهء كودكان متوفّى را از تركه پدرشان پرداخت ميكنند تا به حدّ بلوغ برسند ، اگر اسلام را اختيار كنند ، ميراث\r\n\r\n","description":"","footnote":"","page_name":" 801 ","page_number":801},
  {"content":"\r\n\r\nپدر از آنِ آنها خواهد بود ، اگر مسلمان نشوند ، بقيهء تركه را وارثان مسلمان به ارث مىبرند .\r\n3 ) اگر وارثان مسلمان متعدّد باشند و پيش از آنكه تركه را در ميان خود تقسيم كنند ، وارث كافر مسلمان شود اگر طبقهاش مقدّم بر آنها باشد ، همهء مال را به خود اختصاص ميدهد ، و اگر در طبقهء آنها باشد ، با آنها اشتراك مىكند و سهم خودش را ميبرد .\r\n4 ) اگر وارث مسلمان منحصر به امام باشد و وارثِ كافر پيش از آنكه تركه به وسيلهء امام انفاق شود ، اسلام اختيار كند ، همهء تركه را به خود اختصاص ميدهد .\r\n2 - قتل\r\nاگر كسى يكى از ارحام خود را به ناحق به قتل برساند ، از او ارث نمى برد ، اگرچه عمدى نباشد . ولى اگر به عنوان قصاص و يا در مقام دفاع از خويش كشته باشد ، مانع ارث نمى شود .\r\n( مسألهء 3804 ) اگر چند نفر در كشتن يك نفر شركت داشته باشند ، همهء آنها از ارث او محروم ميشوند .\r\n( مسألهء 3805 ) قاتل خودش از ارث محروم مىشود ، ولى ديگران را حاجب نمى شود ، اگرچه رشتهء اتّصال آنها به مقتول از طريق او باشد . پس اگر كسى فقط يك پسر داشته باشد ، آن پسر پدرش را بكشد ، تركهء او به فرزند زاده ها ميرسد ، كه از آن جمله است فرزندان قاتل .\r\n3 - بردگى\r\nبردگى نيز يكى از موانع ارث است ، ولى چون در زمان با محلّ ابتلا نيست ، توضيح نميدهيم .\r\n\r\n","description":"","footnote":"","page_name":" 802 ","page_number":802},
  {"content":"\r\n\r\n\r\nفصل دوّم : احكام ارث طبقهء اوّل\r\n( مسألهء 3806 ) اگر فقط پدر ، يا فقط مادر وارث باشد ، همهء مال به او تعلّق ميگيرد و اگر همسر نيز همراه آنها باشد ، اگر ميّت مرد باشد ، يك چهارم تركه به همسر و بقيه به پدر يا مادر ميرسد ، و اگر ميّت زن باشد ، نصف تركه به شوهر و بقيّه به پدر يا مادر تعلق ميگيرد .\r\n( مسألهء 3807 ) اگر وارث ميّت فقط يك پسر و يا يك دختر باشد ، همهء تركه به او ميرسد ، و اگر همسر نيز داشته باشد ، اگر ميّت مرد باشد ، يك هشتم تركه به همسر و بقيه به فرزندش ميرسد ، و اگر زن باشد ، يك چهارم تركه به شوهر و بقيه به فرزندش تعلّق ميگيرد .\r\n( مسألهء 3808 ) اگر وارث ميّت فقط پدر و مادر او باشند و ميّت برادر نداشته باشد ، يك سوّم تركه از آن مادر و دو سوم آن از آن پدر مىباشد .\r\n( مسألهء 3809 ) اگر در فرض بالا ميّت برادر داشته باشد ، چه تنى باشد يا از مادر جدا باشد ، يك ششم تركه به مادر ، و بقيه به پدر تعلق ميگيرد ، مشروط بر اينكه :\r\n1 ) دو برادر ، يك برادر و دو خواهر ، و يا چهار خواهر به بالا باشند .\r\n2 ) حداقل تعداد فوق در قيد حيات و متولد باشد ، نه در شكم مادر .\r\n3 ) مسلمان و آزاد باشند .\r\nاگر يكى از شرايط سه گانه مفقود باشد ، يك سوّم به مادر و دو سوّم به پدر ميرسد و وجود برادر حاجب نمى شود .\r\n\r\n","description":"","footnote":"","page_name":" 803 ","page_number":803},
  {"content":"\r\n\r\n( مسألهء 3810 ) اگر وارث ميّت منحصر به پدر ، مادر و همسر باشد ، اگر ميّت مرد باشد ، يك چهارم تركه به همسر ، و اگر زن باشد نصف تركه به شوهر تعلق ميگيرد ، يك سوم و يا يك ششم ( به تفصيلى كه گذشت ) به مادر و بقيه به پدر تعلق مييابد .\r\n( مسألهء 3811 ) اگر وارثان ميّتى منحصر به فرزندانش باشد ، اگر همه پسر يا همه دختر باشند ، تركه به طور مساوى در ميان آنها تقسيم مىشود ، ولى اگر برخى پسر و برخى دختر باشد ، به هر پسر سهم دو دختر داده مىشود .\r\n( مسألهء 3812 ) اگر همراه فرزندان همسر نيز باشد ، اگر ميّت مرد باشد يك هشتم تركه به همسر و بقيه به فرزندان تعلق ميگيرد ، و اگر زن باشد ، يك چهارم تركه از آنِ شوهر و بقيه در ميان فرزندان تقسيم ميگردد .\r\n( مسألهء 3813 ) اگر وارث ميّت ، پدر ، يا مادر ، يا هر دو با يك پسر يا چند پسر باشد ، براى هر يك از پدر يا مادر يك ششم ميرسد و بقيّه از آنِ پسر يا پسرها مىباشد . و اگر همسر نيز داشته باشد ، يك چهارم از آن شوهر ( اگر زن باشد ) و يا يك هشتم از آن همسر ( اگر ميّت مرد باشد ) يك ششم از آن پدر يا مادر ، يا هر يك از آنها ، و بقيه از آنِ پسر يا پسران مىباشد ، كه به طور مساوى در ميان آنها قسمت مىشود .\r\n( مسألهء 3814 ) اگر وارث ميّت پدر يا مادر با يك دختر باشد ، به پدر يا مادر يك چهارم ميرسد و بقيه از آن دختر است . و اگر همسر نيز داشته باشد ، يك چهارم از آنِ شوهر ( اگر ميّت زن باشد ) ، يا يك هشتم از آنِ همسر ( اگر ميّت مرد باشد ) ، از باقيمانده يك چهارم به پدر يا مادر و بقيه به دختر تعلق ميگيرد .\r\n\r\n","description":"","footnote":"","page_name":" 804 ","page_number":804},
  {"content":"\r\n\r\n( مسألهء 3815 ) اگر وارث ، پدر ، مادر و يك دختر باشد ، يك پنجم به پدر و يك پنجم به مادر و بقيّه به دختر تعلق ميگيرد .\r\n( مسألهء 3816 ) اگر وارث ميّت ، پدر ، مادر ، زن و يك دختر باشد ، يك هشتم از آنِ همسر ، يك پنجم باقيمانده به پدر ، يك پنجم به مادر ، و بقيّه به دختر تعلق ميگيرد .\r\n( مسألهء 3817 ) اگر وارث ميّت ، پدر ، مادر ، شوهر و يك دختر باشد ، يك چهارم به شوهر و يك ششم به پدر ، يك ششم به مادر و بقيّه به دختر تعلق ميگيرد .\r\n( مسألهء 3818 ) اگر وارث ميّت ، پدر يا مادر و دو دختر يا بيشتر باشد ، به پدر يا مادر يك پنجم تعلق ميگيرد و بقيهء در ميان دختران به طور مساوى تقسيم مىشود .\r\n( مسألهء 3819 ) اگر وارث ميّت ، پدر يا مادر ، شوهر ، دو يا چند دختر باشد ، يك چهارم به شوهر ، يك ششم به پدر يا مادر ، و بقيّه به دختر تعلق ميگيرد .\r\n( مسألهء 3820 ) اگر وارث ميّت ، پدر يا مادر ، زن و چند دختر باشد ، يك هشتم از آن همسر ، يك پنجم باقيمانده به پدر يا مادر و بقيه به دختران تعلق ميگيرد . كه به طور مساوى تقسيم ميكنند .\r\n( مسألهء 3821 ) اگر وارث ميّت ، پدر ، مادر ، دو يا چند دختر باشد ، به هر يك از پدر و مادر يك ششم و بقيه به دخترها به طور مساوى تعلّق ميگيرد .\r\n( مسألهء 3822 ) اگر وارث ميّت ، پدر ، مادر ، همسر و چند دختر باشد ، يك چهارم به شوهر ( اگر ميّت زن باشد ) ، يا يك هشتم به همسر ( اگر\r\n\r\n","description":"","footnote":"","page_name":" 805 ","page_number":805},
  {"content":"\r\n\r\nميّت مرد باشد ) ، يك ششم به هر يك از پدر و مادر و بقيه به طور مساوى به دختران تعلق ميگيرد .\r\n( مسألهء 3823 ) اگر وارث ميّت ، پدر ، مادر ، يا يكى از آنها ، با يك يا چند پسر ، و يك يا چند دختر باشد ، به هر يك از پدر و مادر يك ششم و بقيه به فرزندان تعلق ميگيرد ، به هر پسر سهم دو دختر داده مىشود .\r\n( مسألهء 3824 ) اگر در فرض ياد شده همسر نيز باشد ، به شوهر يك چهارم ( اگر ميّت زن باشد ) و يا به همسر يك هشتم ( اگر ميّت مرد باشد ) ، به هر يك از پدر و مادر يك ششم و بقيه به فرزندان تعلق ميگيرد . ( هر پسرى سهم دو دختر ) .\r\n( مسألهء 3825 ) نوهها جاى فرزندان مينشيند ، هنگامى كه فرزندان نباشند ، و با وجود آنها نوبت به طبقهء بعدى نميرسد . يعنى با وجود يك نوه نوبت به جدّ و جدّه نميرسد .\r\n( مسألهء 3826 ) نوادگان پسرى سهم پدرانشان را ميگيرند و نوادگان دخترى سهم مادرانشان را ميگيرند ، يعنى اگر پدر و مادرشان زنده بودند چه سهمى در تركه داشتند ، همان سهم به فرزندان آنها ميرسد .\r\n( مسألهء 3827 ) اگر برخى از فرزندان ميّت در حال حيات او از دنيا رفتهاند و اولادى از خود برجاى نگذاشتهاند ، ولى از برخى ديگر اولادى برجاى مانده است . تنها آنان كه فرزند دارند زنده فرض ميشوند و تركه در ميان آنها تقسيم مىشود و سهم هر يك از آنها به فرزندانشان تعلق ميگيرند .\r\n( مسألهء 3828 ) ارث بردن نواده ها منحصر به جايى نيست كه ميّت پدر و مادر نداشته باشد ، بلكه نواده ها با وجود آنها نيز ارث مىبرند و آنها\r\n\r\n","description":"","footnote":"","page_name":" 806 ","page_number":806},
  {"content":"\r\n\r\nرا حاجب ميشوند از اينكه بيش از يك ششم ارث ببرند .\r\n( مسألهء 3829 ) ارث بردن نوادگان مشروط نيست بر اينكه ميّت همسر نداشته باشد ، بلكه با وجود همسر آنها ارث مىبرند ، و ارث شوهر را از نصف به يك چهارم ، و ارث زوجه را از يك چهارم به يك هشتم كاهش ميدهند .\r\n( مسألهء 3830 ) ارث بردن نواده ها مشروط است بر اينكه ميّت فرزند صلبى نداشته باشد ، و گرنه همهء تركه به او تعلق ميگيرد و نواده ها چيزى به ارث نمى برند ، اگرچه فرزند صلبى فقط يك پسر و يا فقط يك دختر باشد .\r\n( مسألهء 3831 ) نوه ها و نويره ها و فرزندان آنها ، جاى پدران و مادران خود قرار ميگيرند و سهم آنها را مىبرند ، مشروط بر اينكه حتى يك نفر از طبقهء آنها موجود نباشد ، و گرنه نسل بعدى ارث نمى برند ، زيرا نسل قبلى به ميّت نزديكتر هستند .\r\n( مسألهء 3832 ) نوه ها و نويره ها آنچه به عنوان سهم پدران و مادران خود مىبرند ، اگر همه پسر يا همه دختر باشند ، آن سهم را در ميان خود به طور مساوى تقسيم ميكنند ، ولى اگر برخى پسر و برخى دختر باشند ، به هر يك از پسرها سهم دو دختر داده مىشود .\r\n( مسألهء 3833 ) « حَبوه » اختصاص به پسر بزرگتر دارد ، و آن عبارت است از قرآن ، انگشترى ، شمشير و لباسهاى پدر ، خواه پسر مكلّف باشد يا نه ، حتى اگر در شكم مادر باشد ، خواه ميّت غير از آنها تركهء ديگرى داشته باشد ، يا تركهء ميّت منحصر به آنها باشد .\r\n( مسألهء 3834 ) پسر بزرگتر لازم نيست كه در مقابل « حبوه » چيزى\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nبه ديگر ورثه بدهد ، بلكه او علاوه بر سهم خودش از ارث پدرى ، حبوه را نيز تصاحب مىكند .\r\n( مسألهء 3835 ) حبوه از اصل تركه برداشت مىشود ، ولى اگر ميّت قرضى داشته باشد كه همهء تركه را فرا بگيرد ، پس از اداى دَين نوبت حبوه خواهد رسيد .\r\n( مسألهء 3833 ) اگر با وجود قرض فراگير ، پسر بزرگتر حبوه را مطالبه كند ، بايد معادل آن را از دَين بپردازد .\r\n( مسألهء 3837 ) اگر قرض ميّت شامل بقيّهء تركه و قسمتى از حبوه باشد ، باز نوبت حبوه پس از اداى دَين مىباشد .\r\n( مسألهء 3838 ) اگر تركهء ميّت كلّا 30 ريال باشد و حبوهء او معادل 10 ريال باشد ، و 25 ريال قرض داشته باشد ، 20 ريال آن را از غير حبوه و 5 ريال آن را از حبوه ادا ميكنند . پس اگر آن 5 ريال را از جيب خودش بپردازد ، حبوه را به صورت كامل دريافت مىكند .\r\n( مسألهء 3839 ) اگر قرض ميّت كمتر از تركهء او منهاى حبوه باشد ، چيزى از حبوه كم نمى شود و بايد قرض او از غير حبوه پرداخت شود .\r\n( مسألهء 3840 ) اگر ورثه از پرداخت قرضهاى ميّت امتناع كنند ، پسر بزرگتر نمى تواند پيش از پرداخت قرضها ، حبوه را به خود اختصاص دهد . و اگر شخصاً آنها را پرداخت كند ، بعداً نمى تواند آن را از ديگر ورثه مطالبه كند . ولى اگر به حاكم شرع رجوع كند ، حاكم شرع ميتواند به او بگويد كه قرضها را به نيّت مطالبه از ورثه ادا كند .\r\n( مسألهء 3841 ) مخارج كفن و دفن نيز از اصل تركه ، از غير حبوه برداشت مىشود ، پس اگر بقيّهء تركه كفايت نكند از حبوه برداشت مىشود .\r\n\r\n","description":"","footnote":"","page_name":" 808 ","page_number":808},
  {"content":"\r\n\r\n( مسألهء 3842 ) آيا انسان ميتواند وصيّت كند كه حبوه را به پسر بزرگتر ندهند ، بلكه به شخص ديگرى بدهند ، يا نه ؟ محلّ اشكال است . و اگر چنين وصيّتى انجام داده باشد ، بنابر احتياط لازم به تأييد پسر بزرگتر برسد ، و يا بين پسر بزرگتر و آن شخص مصالحه شود .\r\n( مسألهء 3843 ) منظور از قرآن در حبوه ، آن قرآنى است كه ميّت همواره از روى آن تلاوت ميكرد و براى اين كار مهيّا شده بود و منظور از شمشير آن شمشيرى است كه براى پيكار آن را برگزيده بود ، و منظور از انگشترى آن انگشترى است كه معمولًا آن را در دست ميكرد ، همچنين است مسألهء لباس .\r\n( مسألهء 3844 ) غلاف شمشير نيز به شمشير ملحق مىشود ، كفش و كلاه و جوراب نيز جزء لباس قرار ميگيرد . و اگر چند قرآن ، چند شمشير ، و چند انگشترى داشته باشد ، همهاش حبوه مىباشد .\r\n( مسألهء 3845 ) حبوه ، اختصاص به پسر صلبى دارد ، به نوهء بزرگتر و نويرهء بزرگتر شامل نمى شود .\r\n* * *\r\n\r\n","description":"","footnote":"","page_name":" 809 ","page_number":809},
  {"content":"\r\n\r\n\r\nفصل سوّم : احكام ارث طبقهء دوّم\r\nطبقه دوّم از كسانى كه به جهت قرابت نسبى ارث مىبرند ، عبارتند از : برادران ، خواهران ، جدّ ( پدربزرگ ) و جدّه ( مادربزرگ ) .\r\n( مسألهء 3846 ) اگر وارث ميّت منحصر به يك برادر ، يا يك خواهر ، يا يك جدّ ، يا يك جدّه باشد ، همهء مال به او تعلق ميگيرد . و اگر علاوه بر او ميّت همسر نيز داشته باشد ، اگر ميّت زن باشد نصف مال به شوهر و نصف ديگر به برادر ، خواهر ، جد و جدّه ميرسد . و اگر ميّت مرد باشد ، يك چهارم مال به زوجه و بقيه به برادر ، خواهر ، جد ، يا جدّه ميرسد .\r\n( مسألهء 3847 ) اگر ورثه منحصر به تعدادى برادر و خواهر باشد ، همه مال به آنها تعلق ميگيرد . پس اگر همه برادر و يا همه خواهر بودند ، مال را به طور مساوى تقسيم ميكنند . ولى اگر تعدادى برادر و تعدادى خواهر بودند ، برادران و خواهرانِ مادرى ، مال را به طور مساوى تقسيم ميكنند ، برادران و خواهران تنى ( كه با ميّت از يك پدر و يك مادر هستند ) و برادران و خواهران پدرى ( كه با ميّت از مادر جدا هستند ) به هر برادر سهم دو خواهر ميدهند .\r\n( مسألهء 3848 ) برادران و خواهران پدرى ، كه با ميّت از مادر جدا هستند ، با وجود برادر و خواهر تنى ، يا برادر و خواهر مادرى ارث نمى برند . ولى برادر و خواهر مادرى ، با وجود برادر و خواهر تنى هم ارث مىبرند .\r\n( مسألهء 3849 ) اگر ورثهء ميّت منحصر به تعدادى برادر و خواهر تنى\r\n\r\n","description":"","footnote":"","page_name":" 810 ","page_number":810},
  {"content":"\r\n\r\nو غير تنى باشد ، اگر برادر يا خواهر مادرى يك نفر باشد ، يك ششم از تركه به او تعلق ميگيرد و اگر بيش از يك نفر باشند ، يك سوّم مال به او و بقيّه به ديگر برادران و خواهران تعلق ميگيرد .\r\n( مسألهء 3850 ) برادران و خواهران مادرى ، سهم خودشان را به طور مساوى در ميان خودشان تقسيم ميكنند ، ولى برادران و خواهران تنى و پدرى ، هر برادرى سهم دو خواهر بر ميدارد .\r\n( مسألهء 3851 ) اگر ميّت علاوه بر برادر و خواهر همسر نيز داشته باشد ، يك چهارم مال از آن زوجه و بقيه متعلّق به برادران و خواهران خواهد بود . و اگر ميّت زن باشد ، نصف مال از آنِ شوهر و بقيه از آنِ برادران و خواهران خواهد بود ، كه بر اساس آنچه در مسألهء 3846 - 3850 بيان گرديد ، تقسيم ميكنند .\r\n( مسألهء 3852 ) با توجه به اينكه طبقهء نياكان با طبقه برادران و خواهران يكى است ، بين جدّ اعلى و جدّ پايين ، و بين جدّهء اعلى و جدّهء پايين فرق نيست ، تنها موضوعى كه هست اينست كه با وجود جدّ و جدّه پايين ، جدّ و جدّهء اعلى ارث نمى برند ، پس اگر ميّت جدّ ( پدربزرگ ) يا جدّه ( مادربزرگ ) داشته باشد ، پدرِ جدّ و يا مادر جدّ ارث نمى برند .\r\n( مسألهء 3853 ) اگر ورثه منحصر به پدرِ پدر و مادرِ پدر باشد ، يك سوّم مال به مادربزرگ و دو سوّم آن به پدربزرگ ميرسد .\r\n( مسألهء 3854 ) اگر ورثهء ميّت منحصر به پدرِ پدر ، مادرِ پدر و همسر باشد ، يك چهارم مال به همسر ( اگر ميّت مرد باشد ) ، يا نصف آن مالِ شوهر ( اگر ميّت زن باشد ) و بقيّه به پدربزرگ و مادربزرگ ميرسد ، كه يك سوم به مادربزرگ و دو سوم به پدربزرگ تعلق ميگيرد .\r\n\r\n","description":"","footnote":"","page_name":" 811 ","page_number":811},
  {"content":"\r\n\r\n( مسألهء 3855 ) اگر ورثهء ميّت منحصر به پدر مادر و مادرِ مادر باشد ، مال را به طور مساوى تقسيم ميكنند .\r\n( مسألهء 3856 ) اگر ورثهء ميّت منحصر به همسر ، پدرِ مادر و مادرِ مادر باشد ، يك چهارم آن متعلق به همسر ( اگر ميّت مرد باشد ) و يا نصف آن متعلق به شوهر ( اگر ميّت زن باشد ) و بقيه از آنِ پدربزرگ و مادربزرگ مىباشد ، كه به طور مساوى تقسيم ميكنند .\r\n( مسألهء 3857 ) اگر پدربزرگ يا مادربزرگ و برادر يا خواهر ، وارث باشند ، سهم پدربزرگ سهم يك برادر و سهم مادربزرگ سهم يك خواهر مىباشد ، خواه پدرِ پدر باشند ، يا پدرِ مادر ، مادرِ پدر يا مادرِ مادر ، همچنين فرق نمى كند ، كه يك برادر يا يك خواهر باشد يا بيشتر .\r\n( مسألهء 3858 ) اگر برادر و خواهر نباشد ، برادر زاده ها و خواهر زاده ها جانشين آنها ميشوند و همراه پدربزرگ و مادربزرگ ارث مىبرند ، و اگر پدربزرگ و مادربزرگ نباشند ، همهء ارث را به خود اختصاص ميدهند .\r\n( مسألهء 3859 ) با وجود برادر يا خواهر ، برادرزاده و خواهرزاده ارث نمى برند ، اگر پدر و مادرشان از دنيا رفته باشند ، چنان كه با وجود برادرزاده و خواهرزاده ، نوبت به عمّه و عمو كه از طبقهء سوم هستند نميرسد .\r\n( مسألهء 3860 ) در مسأله ياد شده بين تنى و ناتنى فرق نيست ، پس اگر يك برادر و يا خواهر پدرى يا مادرى باشد ، هيچ برادرزاده و خواهر زادهاى ارث نمى برد . ولى اگر هيچ برادر و خواهر نباشد ، برادرزاده ها و خواهرزاده جاى آنها مينشينند و همراه نياكان ( جد و جده ) ارث مىبرند .\r\n( مسألهء 3861 ) برادرزاده ها سهم پدرانشان را مىبرند و خواهرزاده ها سهم مادرانشان را مىبرند ، يعنى پدر و مادرشان زنده فرض ميشوند\r\n\r\n","description":"","footnote":"","page_name":" 812 ","page_number":812},
  {"content":"\r\n\r\nو سهم آنها به فرزندانشان تعلق ميگيرند . خواهرزاده ها سهم خودشان را به طور مساوى تقسيم ميكنند ولى برادرزاده ها به پسر سهم دو دختر منظور ميكنند .\r\n( مسألهء 3862 ) برادرزاده ها و خواهرزاده ها ، اگر پدرشان يا مادرشان ، برادر يا خواهر مادرى ميّت باشد ، سهم پدر و مادرشان را در ميان خودشان به طور مساوى تقسيم ميكنند ، ولى اگر پدر يا مادرشان ، برادر يا خواهر پدرى ميّت باشد ، آيا به طور مساوى تقسيم كنند ، يا به هر پسرى سهم دو دختر بدهند ؟ محلّ اشكال است ، بنابر احتياط لازم مصالحه كنند .\r\n* * *\r\n\r\n","description":"","footnote":"","page_name":" 813 ","page_number":813},
  {"content":"\r\n\r\n\r\nفصل چهارم : احكام ارث طبقهء سوّم\r\nطبقهء سوّم از كسانى كه به وسيلهء خويشاوندى نسبى با ميّت ارث مىبرند ، عبارتند از : عموها ، عمه ها ، دائى ها و خاله ها .\r\n( مسألهء 3863 ) اگر ورثه منحصر به يك عمو ، عمه ، دائى يا خاله باشد ، همهء تركه به او تعلق ميگيرد و اگر ميّت همسر نيز داشته باشد ، يك چهارم مال به همسر ( اگر ميّت مرد باشد ) و يا نصف آن به شوهر ( اگر ميّت زن باشد ) و بقيه به آن فرد موجود از طبقه سوّم ( عمو ، عمه ، دائى يا خاله ) داده مىشود .\r\n( مسألهء 3864 ) اگر ميّت همسر و چند عمو ، يا همسر و چند عمّه داشته باشد ، پس از جدا كردن سهم همسر ، عموها ، يا عمه ها بقيه را به طور مساوى تقسيم ميكنند ، ولى اگر مختلف باشند ، به هر عمو سهم دو عمّه داده مىشود .\r\n( مسألهء 3865 ) در عموها و عمه ها فرق نمى كند كه آنها با پدرِ ميّت برادر و خواهرتنى باشند ، يا پدرى و يا مادرى باشند ، در هر صورت به هر عمو سهم دو عمه داده مىشود .\r\n( مسألهء 3866 ) اگر ورثهء ميّت منحصر به دائى ها و خاله ها باشد ، همهء مال به آنها ميرسد ، و آنها مال را به صورت مساوى در ميان خود تقسيم ميكنند . و اگر ميّت همسر داشته باشد ، نصف مال از آن شوهر ، يا يك چهارم آن از آنِ زوجه و بقيه متعلق به دائى ها و خاله ها مىباشد .\r\n\r\n","description":"","footnote":"","page_name":" 814 ","page_number":814},
  {"content":"\r\n\r\n( مسألهء 3867 ) با وجود عموى تنى ( كه با پدر ميّت از يك پدر و مادر باشند ) عموى پدرى ( كه با پدر ميّت از مادر جدا باشند ) ارث نمى برد ، ولى عموى مادرى ( كه با پدرِ ميّت از پدر جدا باشند ) با وجود عموى تنى ارث ميبرد ، همچنين است حكم عمه .\r\n( مسألهء 3868 ) با وجود خالهء تنى ( كه با مادر ميّت از يك پدر و مادر باشند ) خالهء پدرى ( كه با مادر ميّت از مادر جدا باشند ) ارث نمى برد ، ولى خالهء مادرى ( كه با مادر ميّت از پدر جدا باشند ) ارث ميبرد . همچنين است حكم دائى .\r\n( مسألهء 3869 ) اگر ورثه عبارت از عمو ، عمه ، دائى و خاله باشند ، يك سوّم تركه مربوط به دائى و خاله ، يا دائى ها و خاله ها مىباشد ، كه در ميان خود به طور مساوى تقسيم ميكنند ، و دو سوّم آن مربوط به عمو و عمّه ، يا عموها و عمّه ها مىباشد ، كه به هر عمو سهم دو عمّه داده مىشود .\r\n( مسألهء 3870 ) اگر ميّت همسر نيز داشته باشد ، پس از جدا كردن سهم همسر ( يك چهارم براى زوجه و نصف مال براى شوهر ) بقيه را به شرحى كه در مسألهء بالا گفته شد تقسيم ميكنند .\r\n( مسألهء 3871 ) عموزاده ها ، عمهزاده ها ، دائيزاده ها و خالهزاده ها ، جاى پدران و مادران خود مينشينند ، هنگامى كه كسى از آنها در قيد حيات نباشد . ولى اگر يك نفر از آنها ( عمو ، عمه ، دائى و خاله ) در قيد حيات باشد ، نوبت به فرزندان آنها نميرسد .\r\n( مسألهء 3872 ) اگر ميّت عموئى دارد كه با پدرش برادر پدرى بوده ( يعنى از مادر جدا بوده ) ولى عمو زادگانى دارد كه پدر آنها با پدر ميّت تنى بوده است ، در اين صورت تركه به عموزادگان تعلق ميگيرد ، و اين يك استثنا از مسألهء فوق مىباشد .\r\n\r\n","description":"","footnote":"","page_name":" 815 ","page_number":815},
  {"content":"\r\n\r\n( مسألهء 3873 ) عموزادگان ، عمهزادگان ، داييزادگان و خالهزادگان ، سهم پدر و مادرشان را مىبرند ، يعنى پدرشان و مادرشان زنده فرض ميشوند ، آنچه به آنها تعلّق ميگرفت به فرزندشان داده مىشود ، عمهزاده ها ، دائيزاده ها و خالهزاده ها ، بين خودشان به طور مساوى تقسيم ميكنند ولى عموزاده ها به هر پسر سهم دو دختر ميدهند .\r\n* * *\r\n\r\n","description":"","footnote":"","page_name":" 816 ","page_number":816},
  {"content":"\r\n\r\n\r\nفصل پنجم : احكام ارث به ولاء\r\nياد آور شديم كه طبقات ارث به جهت خويشاوندى نسبى ، سه طبقه ميباشند ، و اگر يك نفر از طبقهء قبلى موجود باشد ، نوبت به طبقهء بعدى نميرسد . و گفتيم كه كسانى كه به سبب « ولاء » ارث مىبرند ، آنها نيز سه طبقه ميباشند :\r\n1 - ولاى عتق\r\nاگر كسى بندهاش را آزاد كند ، و او هيچ وارثى از خويشاوندانش نداشته باشد ، تركهاش به مالك قبلى او ميرسد ، با شرايطى كه به جهت محلّ ابتلا نبودن از توضيح آن صرف نظر مىشود .\r\n2 - ولاى ضامن جريره\r\nمنظور از « جريره » ديهء قتل خطا مىباشد كه بر عهدهء فاميلهاى پدرى انسان مىباشد .\r\n( مسألهء 3874 ) به طورى كه در فصل ديات يادآور خواهيم شد ، اگر قتلى به اشتباه از كسى سر بزند ، بايد فاميلهاى پدرى ديهء او را بپردازند ، اگر فاميل پدرى نداشته باشد ، پس اگر سابقهء بندگى دارد ، ديهاش بر عهدهء مالك قبلى است كه او را آزاد كرده است .\r\n( مسألهء 3875 ) اگر كسى فاميل پدرى ندارد و سابقهء بندگى ندارد ، ميتواند با كسى قرار داد ببندد كه اگر قتلى از او سربزند ، ديهاش را آن شخص بپردازد ، آن شخص ضامن جريرهء او مىشود ، يعنى ديهء قتل خطأى او را مى\r\n\r\n","description":"","footnote":"","page_name":" 817 ","page_number":817},
  {"content":"\r\n\r\nپردازد و از او ارث ميبرد .\r\n( مسألهء 3876 ) كسى كه ضامن جريرهء كسى مىشود به او ميگويد : « من ولى تو ميشوم كه ديهء قتل خطاى ترا بپردازم » او نيز ميگويد : « قبول كردم » پس از اجراى عقد او شرعاً ضامن جريره و وارث آن شخص مىشود .\r\n( مسألهء 3877 ) كسى كه هيچ وارث نسبى ندارد ، اگر بميرد ، همهء اموالش به ضامن جريرهاش ميرسد ، و اگر همسر داشته باشد ، يك چهارم تركه به همسر ( اگر ميّت مرد باشد ) و يا نصف آن به شوهر ( اگر ميّت زن باشد ) ميرسد و بقيّه به ضامن جريره .\r\n3 - ولاى امامت\r\nاگر كسى هيچ فاميل نسبى نداشته باشد ، آزاد كننده و ضامن جريره نيز نداشته باشد ، اموالش به امام ميرسد ، كه امام ( عليه السلام ) وارث كسى است كه وارث ندارد . به جز در دو صورت :\r\n1 - اگر ميّت همسر داشته باشد ، پس اگر زن باشد ، همهء اموالش به شوهرش ميرسد و چيزى به امام ( عليه السلام ) نميرسد ، ولى اگر مرد باشد ، يك چهارم تركهاش به همسرش ميرسد و بقيّهاش به امام ( عليه السلام ) تعلّق ميگيرد .\r\n2 - اگر ميّت وصيّت كند كه همهء اموالش به مسلمانان ، بينوايان و در راه ماندگان صرف شود ، وصيّتش در كلّ اموالش نافذ مىشود و در آن راه هزينه مىشود ، ولى اگر به موارد ديگرى وصيّت كرده باشد ، تا يك سوّم تركهاش نافذ مىشود و بقيّهاش به امام تعلّق ميگيرد .\r\n( مسألهء 3878 ) در زمان غيبت امام ( عليه السلام ) ، ارثيّهاى كه به امام تعلّق ميگيرد ، حكم سهم امام از خمس را دارد ، پس به حاكم شرع پرداخت مىشود تا آن را در موارد سهم امام مصرف كند و بهتر آنست كه آن را به فقراى شهر\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nآن ميّت اختصاص دهد .\r\n( مسألهء 3879 ) منظور از كسى كه وارث ندارد ، كسى است كه ميدانيم هيچ وارث مسلمانى از خويشاوندانش ندارد ، مثل كسى كه تازه مسلمان شده ، و كسى از خويشاوندانش مسلمان نشده ، آزاد كننده و ضامن جريرهاى هم ندارد . و در اين حكم است آن كسى كه گمشده و پيش از شناسائى نسبش از دنيا رفته است .\r\n( مسألهء 3880 ) اگر مسافر در غربت بميرد و نسبش شناخته نشود ، اموالش به امام نميرسد ، بلكه به خويشاوندانش ميرسد ، و اگر شناخته نشوند ، بر اموالش حكم مجهولالمالك جارى مىشود كه بايد از مالكش جستجو شود ، و اگر يأس حاصل شود ، مىتوانند از طرف صاحبش به فقراى مسلمانها تصدق داده شود ، چنان كه در مسألهء 3608 - 3643 بيان گرديد .\r\n* * *\r\n\r\n","description":"","footnote":"","page_name":" 819 ","page_number":819},
  {"content":"\r\n\r\n\r\nبخش پايانى : در بيان برخى از مسائل مهم ارث\r\n( مسألهء 3881 ) شوهر همانند ديگر ورثه از همهء آنچه زنش به ارث گذاشته ، از منقول و غيرمنقول ، ارث ميبرد . ولى زن تنها از تركهء منقول شوهرش ، چون پول ، جنس ، ماشين ، حيوان ، ابزار و ادوات ، ارث ميبرد ولى از زمين ارث نمى برد ، نه از خود زمين و نه از قيمت آن .\r\n( مسألهء 3882 ) زن از درخت ، ساختمان و ابزار و ادوات نصب شده در زمين يا بنا ارث ميبرد ، ولى به هنگام قيمت گذارى آنها را جدا از زمين و به صورت يلهورها - كه قابل تداوم نيست - منظور ميكنند .\r\n( مسألهء 3883 ) ورثه ميتواند قيمت درخت و ساختمان را به همسر ميّت بدهند و او بايد بپذيرد .\r\n( مسألهء 3884 ) حرامزاده از پدر و مادر و برادر و خواهر و ديگر افرادى كه توسط پدر و مادر تبهكارشان با آنها قرابت پيدا كرده ، ارث نمى برد ، چنان كه آنها نيز از آن شخص ارث نمى برند . ولى از همسر ، فرزند و ضامن جريره ارث ميبرد ، آنها نيز از او ارث مىبرند .\r\n( مسألهء 3885 ) بچّهاى كه به هنگام مرگ ميّت در رحم مادر بود ، اگر به صورت مرده سقط شود يا متولّد شود ، از او ارث نمى برد . ولى اگر زنده به دنيا بيايد ، حركتى كند يا فريادى بكشد كه نشان زنده بودنش باشد ، اگر پس از آن بميرد ، از او ارث ميبرد و ارثيّهاش به خويشاوندان نزديكش منتقل مىشود .\r\n( مسألهء 3886 ) اگر كسى ناپيدا شود ، اگر اطلاعى از زنده يا مرده\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nبودنش نباشد ، اگر جستجو كنند به مدّت چهار سال انتظار ميكشند ، اگر تا چهار سال خبرى به دست نيايد ، مىتوانند اموالش را در ميان ورثهاش تقسيم نمايند . و اگر جستجو نكنند ، اگرچه به اين سبب كه امكان جستجو نباشد ، به مدّت 10 سال انتظار ميكشند ، و بعد از 10 سال اموالش را تقسيم ميكنند .\r\n( مسألهء 3887 ) اگر در مدّت چهار سال يا 10 سالى كه انتظار او را ميكشند ، يكى از خويشاوندانش بميرد ، او را زنده فرض ميكنند و حكم ميكنند كه از او ارث ميبرد ، ولى پس از سپرى شدن مدّت ياد شده حكم به ارث بردنش نمى شود .\r\n( مسألهء 3888 ) انتظار چهار ساله يا ده ساله در جائى است كه او مكلّف به نفقه نباشد ، پس اگر كودكان خردسال نيازمندى داشته باشد ، پيش از سپرى شدن آن مدّت نيز مىتوانند از مال او بردارند و هزينهء كودكانش را تأمين كنند .\r\n( مسألهء 3889 ) اگر عدّهاى در آب غرق شوند يا در زير آوار بمانند ، و با يكديگر رشتهء خويشاوندى داشته باشند ، از نظر ارث بردن سه صورت دارند :\r\n1 ) اگر معلوم باشد كه كداميك زودتر و كداميك ديرتر مرده است ، آنكه دير مرده از فرد قبلى ارث ميبرد ، ولى آنكه زودتر مرده از فرد بعدى ارث نمى برد .\r\n2 ) اگر معلوم باشد كه همزمان جان سپردهاند ، هيچكدام از ديگرى ارث نمى برند .\r\n3 ) اگر معلوم نباشد ، هر يكى از ديگرى ارث ميبرد ، به اين معنى كه يكى از آنها را به هنگام مرگ ديگرى زنده فرض ميكنيم ، از ارثيهء ديگرى\r\n\r\n","description":"","footnote":"","page_name":" 821 ","page_number":821},
  {"content":"\r\n\r\nسهم او را منظور ميكنيم و او را از ارث بردن طبقهء بعدى حاجب قرار ميدهيم ، و يك بار ديگر آن يكى را زنده فرض ميكنيم و ارثيهاش را منظور ميكنيم .\r\n( مسألهء 3890 ) اگر زن و شوهر با غرق شدن يا زير آوار ماندن جان بسپارند ، اگر فرضاً مرد 400 دينار و وزن 4000 درهم داشته باشند ، و فرزند هم نداشته باشند ، سهم زن به هنگام مرگ شوهر يكصد دينار و سهم شوهر به هنگام مرگ همسرش 2000 درهم بود ، از تركهء آن دو زوج ، 300 دينار و 2000 درهم به ورثهء شوهر ، 100 دينار و 2000 درهم به ورثهء زوجه داده مىشود .\r\n( مسألهء 3891 ) اگر افراد خويشاوند در سانحهء ديگرى ، غير از غرق شدن و زير آوار ماندن جان بسپارند ، اگر معلوم باشد كه كداميك زودتر و كداميك ديرتر جان سپرده ، فرد بعدى از قبلى ارث ميبرد . و اگر معلوم باشد كه همزمان جان سپردهاند ، هيچكدام از ديگرى ارث نمى برد ، و اگر معلوم نباشد ، پس اگر تاريخ مرگ يكى معلوم باشد ، آن كسى كه تاريخ مرگش مجهول است از آن ديگرى ارث ميبرد ، ولى اگر هر دو مجهول باشد ، هيچكدام از ديگرى ارث نمى برد .\r\n( مسألهء 3892 ) بر اساس آنچه گفته شد ، اگر مثلًا پدر و پسرى در يك سانحهء رانندگى جان بسپارند ، اگر بدانيم كه پسر دقيقاً به هنگام زوال جان سپرده ، ولى تاريخ مرگ پدر معلوم نباشد ، پدر از پسر ارث ميبرد ، ولى اگر تاريخ مرگ هيچكدام معلوم نباشد ، از يكديگر ارث نمى برند .\r\n( مسألهء 3893 ) اگر ميدانيم كه همزمان جان نسپردهاند ، ولى تاريخ هيچ كدام را نميدانيم ، بهتر آنست كه ورثهء آنها با يكديگر مصالحه كنند ، اگرچه با قرعه كشيدن تعيين كنند كه به كداميك از آنها از ديگرى ارث داده شود .\r\n\r\n","description":"","footnote":"","page_name":" 822 ","page_number":822},
  {"content":"\r\n\r\n( مسألهء 3894 ) خونبهاى شخص مقتول جزء اموال او هست ، خواه اين ديه از اوّل ثابت شود ، مانند ديه در قتل خطا ، يا بعداً حاصل شود ، مانند ديهء قتل عمد ، كه پس از رضايت اولياى خون ، قصاص تبديل به ديه مىشود . در هر دو صورت اين ديه نيز جزء اموال ميّت قرار ميگيرد ، ورثهاش از آن ارث مىبرند ، وصيّتهايش از آن تنفيذ مىشود و قرضهايش از آن پرداخت مىشود .\r\n( مسألهء 3895 ) ديهاى كه در اثر نقص عضو و جراحات گرفته مىشود ، اگر به موجب جنايتى باشد كه در حال حياتش بر او رفته باشد ، در واقع در حال حيات مالك آن شده و حقيقتاً جزء اموالش قرار گرفته است . ولى اگر پس از مرگش جنايتى را بر پيكرش وارد كنند ، ديهاى كه از جانى گرفته مىشود ، جزء اموال ميّت نمى شود ، بلكه بايد از طرف ميّت در راههاى خير هزينه شود . ولى اگر ميّت قرض داشته باشد و امكان پرداخت از راه ديگر نباشد ، از همان پول ادا مىشود كه از بهترين راههاى خير مىباشد .\r\n( مسألهء 3896 ) همهء ورثه از ديه ارث مىبرند ، به جز برادران و خواهران مادرى ميّت ( كه از پدر جدا باشند ) ولى ديگر خويشان مادرى ارث مىبرند .\r\n( مسألهء 3897 ) در تقسيم ارث بين شيعه و اهل خلاف در مواردى اختلاف هست ، اگر براى شيعه سهميّهاى تعيين شود كه به مقتضاى فقه شيعه به او نميرسد ، ميتواند آن را بگيرد ، مشروط بر اينكه وارثى كه به او نقص وارد مىشود شيعه نباشد . تا آن را از باب الزام آنها به آنچه خود ملتزم هستند اخذ كند . در اينجا مخالف بودن ميّت تأثيرى ندارد .\r\n* * *\r\n\r\n","description":"","footnote":"","page_name":" 823 ","page_number":823},
  {"content":"\r\n . \r\n","description":"","footnote":"","page_name":" 824 ","page_number":824},
  {"content":"\r\n\r\n\r\nاحكام ديه\r\n« ديه » عبارت از مالى است كه در مقابل جنايتى كه بر جسم يا جان انسانى وارد شده ، تعيين گرديده است .\r\nدر اينجا فقط به مسائلى كه بيشتر مورد پرسش قرار ميگيرد ، اشاره ميكنيم .\r\n( مسألهء 3898 ) جنايت بر سه قسم است :\r\n1 - عمدى\r\nجنايت عمدى آنست كه به قصد انجام جنايت بر آن اقدام كند .\r\n( مسألهء 3899 ) اگر انسان به قصد كشتن كسى سنگى را به سوى او پرتاب كند كه معمولًا چنين سنگى موجب قتل نمى شد ، ولى تصادفاً او را بكشد ، اين را قتل عمدى ميگويند ، زيرا قصد كشتن داشت .\r\n( مسألهء 3900 ) اگر به قصد شكستن پاى كسى با عصا او را بزند ، كه معمولًا چنين ضربتى موجب شكستن پا نمى شد ، اگر تصادفاً بشكند ، عمدى محسوب مىشود ، چون قصد كرده بود .\r\n( مسألهء 3901 ) اگر انسان سنگ بزرگى را بر سرِ كسى عمداً بزند و قصد كشتن نداشته باشد ، ولى چنين سنگى معمولًا طرف را ميكشد ، اگر كشته شود عمدى به شمار ميآيد ، چون از اين وسيله انتظار ميرفت كه موجب قتل شود .\r\n( مسألهء 3902 ) اگر انسان سنگ بزرگى را بر پاى كسى بزند و موجب شكستن پاى او شود ، اگرچه قصد شكستن نداشت ، ولى عمدى به شمار\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nميآيد ، زيرا از چنين سنگى انتظار شكستن عضو ميرفت .\r\n2 - شبه عمد\r\nاگر انسان چيزى را عمداً به طرف كسى پرت كند كه معمولًا موجب قتل يا شكستن عضو نمى شد و قصد چنين كارى هم نداشت ، ولى تصادفاً موجب قتل يا شكستن عضو شد ، آن شبه عمد ميگويند .\r\n3 - خطأ محض\r\nاگر سنگى را به سوى حيوانى پرت كند ، تصادفاً به انسانى اصابت كند و او را بكشد يا يكى از عضوهايش را از بين ببرد ، يا بر فراز بامى راه برود ، تصادفاً سقف فرو ريزد و انسانى زير آوار بماند ، يا تفنگ را در دست بگيرد كه آن را اصلاح كند ، تصادفاً تيرى از آن پرتاب شود و انسانى را بكشد و يا مصدوم نمايد ، چنين كارى را خطأمحض گويند .\r\n( مسألهء 3903 ) جنايت عمدى اگر ديگر شرايط آن كه در باب قصاص بيان شده ، فراهم شود ، موجب قصاص مىباشد و بدون رضايت طرفين تبديل به ديه نمى شود .\r\n( مسألهء 3904 ) اگر طرفين ( مرتكب جنايت و شخصى كه بر او جنايت واقع شده ، و يا ولى او ) در جنايت عمدى به چيزى كمتر يا بيشتر از ديه مصالحه كنند ، مانعى ندارد و بايد بر آن اساس رفتار شود .\r\n( مسألهء 3905 ) اگر در جنايت عمدى ، ديگر شرايط قصاص فراهم نباشد ، تبديل به ديه مىشود و ديه از مال جانى ( مرتكب جنايت ) پرداخت مىشود نه از مال فاميلهاى پدرى او .\r\n( مسألهء 3906 ) اگر قاتل فرار كند و دسترسى به او نباشد و مالى نداشته باشد ، ديه از خويشاوندان نزديك او ، به ترتيب نزديكى در ارث ، اخذ مىشود . و اگر خويشاوندى نداشته باشد ، بر عهدهء امام ( عليه السلام ) است .\r\n\r\n","description":"","footnote":"","page_name":" 826 ","page_number":826},
  {"content":"\r\n\r\n( مسألهء 3907 ) در جنايت شبه عمد ديه بر گردن جانى هست ، يعنى بايد كسى كه مرتكب جنايت شده ، ديهاش را بپردازد ، اگر خوددارى كند ، يا بميرد بر ذمّهاش ميماند و بايد از مال او پرداخت شود . و اگر مالى نداشته باشد مانند ديگر قرضهايى است كه بر عهدهاش ميماند .\r\n( مسألهء 3908 ) در جنايت خطأمحض ديه لازم است ، ولى بر عهدهء « عاقله » يعنى فاميلهاى پدرى جانى است .\r\n( مسألهء 3909 ) عاقله عبارتند از : پدر ، فرزندان ، نواده ها ، پدرانِ پدر ، عموها ، پسر عموها و نوه عموها . يعنى مردان از فاميلهاى پدرى .\r\n( مسألهء 3910 ) در عاقله شرط است كه بالغ ، عاقل و توانمند باشند ، اگر كسى عاقله نداشته باشد ، پس اگر سابقهء بندگى داشته باشد ، بر عهدهء مالك قبلى اوست ، كه او را آزاد كرده است ، در غير اين صورت بر ضامن جريره ، اگر آن هم نباشد بر عهده خويش است ، و اگر خودش نيز مالى نداشته باشد بر عهده امام ( عليه السلام ) است .\r\n( مسألهء 3911 ) ديهء عمد بايد تا يكسال از حين وقوع جنايت پرداخت شود ، و ديهء شبه عمد و خطا بايد در ظرف سه سال پرداخت شود .\r\n( مسألهء 3912 ) ديهء قتل مسلمان يكى از شش چيزى است كه گفته مىشود :\r\n1 - 100 شتر\r\n( مسألهء 3913 ) در جنايت عمدى احتياط واجب آنست كه وارد سال ششم شده باشد .\r\n( مسألهء 3914 ) در جنايت شبه عمد بايد 33 نفر از شترها وارد چهار سالگى ، 33 نفر از آنها وارد پنج سالگى و 34 نفر از آنها دو شكم زايمان كرده باشد و بنا بر احتياط واجب همهاش حامله باشند . و يا 30 نفر از آنها وارد سال سوّم ، 30 نفرشان وارد سال چهارم و 40 نفرشان يا دو شكم زائيده\r\n\r\n","description":"","footnote":"","page_name":" 827 ","page_number":827},
  {"content":"\r\n\r\nباشند و يا وارد سال نهم شده باشند .\r\n( مسألهء 3915 ) در جنايت خطأمحض ، بنابر احتياط واجب بايد 20 نفر از شترها وارد سال دوّم ، و 20 نفرشان نر و داخل در سال سوّم ، و 30 نفر از آنها ماده و داخل در سال سوّم و 30 نفرشان هم وارد در سال چهارم باشد .\r\n( مسألهء 3916 ) در همهء اينها طرفين مىتوانند به غير اينها توافق كنند .\r\n2 - 200 گاو\r\n( مسألهء 3917 ) بهتر است كه گاوها ماده و داخل در سال سوّم باشند ، اگرچه هر چيزى كه عرفاً گاو ناميده شود كفايت مىكند .\r\n3 - 1000 گوسفند\r\n( مسألهء 3918 ) در جنايت شبه عمد احتياط واجب آنست كه گوسفندها نر باشند .\r\n4 - 1000 دينار طلا\r\nهزار دينار طلا : در حدود چهار كيلو و 250 گرم مىباشد .\r\n5 - 10000 درهم نقره\r\nده هزار درهم ، در حدود 29 كيلو و 750 گرم مىباشد .\r\n6 - 200 حُلّه\r\n( مسألهء 3919 ) هر حُلّه بايد شامل دو قطعه باشد ، يكى بالاپوش و ديگرى پوشش تن ، و بنابر احتياط واجب لازم است كه از برد يمانى باشد .\r\n( مسألهء 3920 ) در همهء اقسام ششگانهء ديه ، ديهء زن نصف مرد است .\r\n( مسألهء 3921 ) احتياط واجب آنست كه در انتخاب ديه تناسب آن با مردمى كه بايد پرداخت كنند رعايت شود ، مثلًا از اشترداران ، شتر ؛ از گاوداران ، گاو ؛ از گلهء داران ، گوسفند ؛ از بازرگانان ، درهم و دينار اخذ شود\r\n\r\n","description":"","footnote":"","page_name":" 828 ","page_number":828},
  {"content":"\r\n\r\nو اگر مثل مردمان شهر نشين عصر ما باشند كه اهل هيچيك از آنها نيستند ، آزاد بگذارند كه هر كدام را خواستند انتخاب كنند .\r\n( مسألهء 3922 ) اگر قتل در حرم مكّه واقع بشود ، ديهاش سنگينتر مىشود و نسبت بر ديهء غير حرم يك سوّم اضافه ميگردد .\r\n( مسألهء 3923 ) حرامزادهاى كه از طريق نا مشروع به دنيا آمده باشد ، اگر به جهت تبعيّت از پدر و مادر در حكم اسلام باشد ، و يا پس از بلوغ اسلام را اختيار كرده باشد ، و يا در حكم ذمّى باشد ، ديهاش 800 درهم ، يعنى در حدود دو كيلو و 330 گرم نقره مىباشد ، و اگر زن باشد ، نصف آن ، يعنى 400 درهم خواهد بود .\r\n( مسألهء 3924 ) ولد شبهه ، يعنى بچّهاى كه در اثر اشتباه يكى از والدين به دنيا آمده اگرچه فرد دوّم عمداً اقدام به گناه كرده باشد ، ديهاش ديهء كامل است .\r\n( مسألهء 3925 ) ديه جنين هنگامى كه نطفه باشد 20 دينار طلا ، اگر علقه باشد 40 دينار ، اگر مُضغه باشد 60 دينار ، اگر استخوانبندى شده باشد 80 دينار ، اگر گوشت آن را پوشانده باشد 100 دينار طلا مىباشد ، و در اين ديه ها فرقى بين پسر و دختر نيست .\r\n( مسألهء 3926 ) ديهء جنينى كه روح در آن دميده شده باشد ، ديهء انسان كامل است .\r\n( مسألهء 3927 ) نطفه به مدّت چهل روز در رحم ميماند ، سپس تبديل به علقه مىشود ، و چهل روز به حالت علقه ميماند ، سپس تبديل به مضغه مىشود و چهل روز به آن حالت ميماند ، آنگاه استخوان بندى مىشود ، سپس آن را گوشت ميپوشاند . هنگامى كه بچه پنج ماهه شد ، روح در آن دميده شده است . و منظور از دميده شدن روح آن نيست كه مادرش\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nحركت بچه را احساس كند ، كه آن از حدود چهار ماهگى احساس مىشود .\r\n( مسألهء 3928 ) آيا افزايش ديه در حالات مختلف به تدريج است ؟ به اين معنى كه پس از آغاز هر مرحله هر روز نيم دينار بر آن افزوده شود ؟ دو وجه و دو احتمال هست ، و لذا احتياط لازم آن است كه از طريق مصالحه رعايت احتياط شود .\r\n( مسألهء 3929 ) اگر زنى كشته شود و بچهاش در شكمش بميرد و معلوم نباشد كه پسر بوده يا دختر ، ديهء او نصف ديهء پسر ، به علاوهء نصف ديه دختر مىباشد ( 750 دينار ) .\r\n( مسألهء 3930 ) اگر مادر دوائى بخورد كه بچهاش را سقط كند ، او بايد ديهاش را بپردازد ، و اگر دكتر با عمل جراحى و امثال آن ( كورتاژ ) سقط كند ، او بايد ديهاش را بپردازد ، مگر اينكه اشتباه صرف باشد ، كه در اين صورت ديه بر عاقله است ، يعنى بايد فاميلهاى پدرى كسى كه موجب سقط جنين شده ديه را بپردازد .\r\n( مسألهء 3931 ) به طورى كه از مسألهء بالا معلوم شد ، كسى كه مباشر سقط كردن جنين باشد او بايد ديه را بپردازد ، امّا كسى كه به آن رضايت داده ، مانند پدر و مادر ، يا هر شخص ديگر ، اگرچه گناه كرده ، ولى ديه بر گردن او نيست .\r\n( مسألهء 3932 ) ديهء جنين به نزديكترين خويشانش كه پدر و مادر است ميرسد ، ولى اگر يكى از آنها به سقط او اقدام كرده و قاتل او باشد ، او از آن سهم نمى برد ، اگر هر دو قاتل او باشند ، هيچكدام سهم نمى برند ، ديگر خويشاوندانى كه پس از پدر و مادر - بر اساس طبقات ارث - به او نزديكتر هستند ، بر اساس ضوابط ارث بين خود تقسيم ميكنند .\r\n( مسألهء 3933 ) اگر جنين از طريق نامشروع منعقد شده باشد ، ديهء آن هنگامى كه نطفه است 16 درهم ، چون علقه شود 32 درهم ، آنگاه كه مضغه\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nباشد 48 درهم ، چون استخوانبندى شود 64 درهم ، هنگامى كه گوشت بپوشاند ، 80 درهم است . و اگر روح در آن دميده شده باشد ، ديهء يك فرزند نامشروع ، يعنى 800 درهم مىباشد .\r\n( مسألهء 3934 ) درهم بر اساس وزن ، سه گرم ، الّا يك چهلم گرم مىباشد .\r\n( مسألهء 3935 ) ديهء جنينى كه از طريق وطى شبهه نطفهاش منعقد شود ، ديهء جنين صحيحالنسب مىباشد . ولى فقط پدر يا مادرى كه امر وطى بر او مشتبه بوده ، از ديهء جنين ارث ميبرد ، آن ديگرى كه قصد گناه داشته و به عمد به اين كار تن داده ، از آن ارث نمى برد .\r\n( مسألهء 3936 ) اگر كسى سر ميّت مسلمان آزاد را عمداً جدا كند ، يا با مردهء آن كارى انجام دهد كه اگر زنده بود ميمرد ، 100 دينار ديه دارد ، يعنى همان ديهء جنين بيروح . چه ميّت مرد باشد يا زن و كفّاره ندارد . و اگر با ميّت حرامزاده اين كار را انجام دهد ، ديهاش 80 درهم ( يك دهم ديهء حرامزاده ) معادل ديهء جنين حرامزاده مىباشد .\r\n( مسألهء 3937 ) اگر چنين كارى را از روى اشتباه انجام دهد ديه ندارد ، بلكه بايد كفّارهء قتل خطأى را بپردازد .\r\n( مسألهء 3938 ) اگر كسى يكى از اعضاى ميّت را ببرد ، ديهء آن يك دهم بريدن همان عضو از آدم زنده است .\r\n( مسألهء 3939 ) ديه قطع عضو ميّت جزء تركهء او نيست و ورثهاش چيزى از آن ارث نمى برند ، بلكه از طرف او در امور خيريّه صرف ميكنند . ولى اگر ميّت قرض داشته باشد و امكان ادا كردن نباشد ، ميتوان از آن ديه قرض او را ادا كرد ، كه يكى از بهترين موارد خير مىباشد .\r\n\r\n","description":"","footnote":"","page_name":" 831 ","page_number":831},
  {"content":"\r\n\r\n( مسألهء 3940 ) اگر حجةالاسلام بر گردن ميّت باشد و اموالش براى نيابت حج كفايت نكند ، ميتوان از همان ديه براى او حجةالاسلام به جا آورد ، بلكه بنابر احتياط واجب مقدّم بر قرضهاى او مىباشد و لازم است كه ديه را به حاكم شرع بپردازند ، تا به وسيلهء حاكم شرع در اين راه هزينه شود .\r\n( مسألهء 3941 ) ديهء جنين و قطع اعضاى ميّت را ما بر اساس دينار ارائه داديم ، ولى دينار خصوصيّت ندارد ، بلكه يك دهم هر يك از موارد ششگانه را بپردازند ، كفايت مىكند ، به جز در مورد حرامزاده ، كه آن فقط با درهم محاسبه مىشود .\r\n( مسألهء 3942 ) ديهء كشتن سگ تعليم شده 40 درهم است ، ولى اگر كسى سگ نگهبان باغ و بستان را بكشد ، بايد قيمت آن را به صاحبش بپردازد ، اگرچه با ديوار حصار نشده باشد - بنابر احتياط واجب - .\r\n( مسألهء 3943 ) خوك و ديگر سگها ضمان ندارند ، مگر اينكه از آن كافر ذمّى باشد ، و او ملتزم به رعايت احكام ذمّه باشد ، در اين صورت كشندهء آنها بايد قيمت آن را بپردازد .\r\n( مسألهء 3944 ) اگر كسى به حيوان باردار صدمه بزند و آن حيوان بچهاش را سقط كند ، بايد يك دهم قيمت آن حيوان را به صاحبش پرداخت كند .\r\n( مسألهء 3945 ) اگر كسى چشم حيوان چهارپايى را درآورد ، بايد يك چهارم قيمتش را به صاحبش بدهد .\r\n( مسألهء 3946 ) در غير اين موارد ، اگر صدمهاى به حيوان بزند كه تلف شود ، بايد قيمت آن را به صاحبش بدهد ، و اگر مصدوم شود بايد مابهالتّفاوت قيمت سالم و مصدوم را به صاحبش بدهد .\r\n* * *\r\n\r\n","description":"","footnote":"","page_name":" 832 ","page_number":832},
  {"content":"\r\n\r\n\r\nمسائل حل و فصل عشايرى\r\nگاهى در ميان عشاير ، به ويژه باديه نشينان ، يك سلسله مسائلى چون شكنجه و ارعاب و جريمه همواره رايج بوده ، كه مشكلات ناشى از تعدّى برخى از آنها به برخى ديگر را ، از اين راه حلّ و فصل ميكردند .\r\nاين مسائل بر چند تفكّر استوار بود كه از آن جمله است :\r\n1 ) برگزيدن رؤساى قبيله به داورى و حلّ و فصل قضايا ، در حالى كه اين كار شرعاً صحيح نيست ، زيرا داورى و قضاوت منحصراً از آنِ حاكم شرع مىباشد ، كه آن هم عبارت از فقيه عادل و مورد اعتماد در امور دين و دنياست ، كه هرگز در اجراى فرمان پروردگار از سرزنش سرزنش كنندگان نمى هراسند .\r\n( مسألهء 3947 ) كسى كه در حدّ مجتهد جامع الشرائط نيست ، قضاوت كردنش حرام است ، اگرچه مطابق شرع مقدس داورى كرده باشد ، و قضاوتش در حق احدى نافذ نيست ، و مراجعه كردنش به ايشان از مصاديق « تحاكم به طاغوت » است ، كه قرآن كريم در اين رابطه ميفرمايد :\r\n( چگونه ميخواهند كه طاغوت را براى خود حَكَم قرار دهند ، در حالى كه به آنها امر شده كه به طاغوت كافر شوند . شيطان ميخواهد كه آنها را گمراه كند ، گمراهى بسيار دور و درازى ) « 1 » .\r\n-\r\n\r\n\r\n","description":"","footnote":"\r\n( 1 ) سورهء نساء ( 4 ) ، آيهء 60 .\r\n","page_name":" 833 ","page_number":833},
  {"content":"\r\n\r\n( مسألهء 3948 ) اگر مراجعه كردن به رؤساى قبايل از باب حَكَم قرار دادن آنها نباشد ، بلكه از باب اعتماد كردن به آنها باشد كه آنها حكم شرع مقدس را بيان ميكنند و آن را تنفيذ ميكنند ، مانعى ندارد . مشروط بر اينكه آنها نيز حكم شرع مقدس را از مرجعى كه بايد از او تقليد كنند بياموزند و همان را تنفيذ كنند ، پس از آنكه صد در صد مطمئن شوند كه در شناخت آن دچار اشتباه نشدهاند .\r\n( مسألهء 3949 ) اگر مراجعه كردن به رؤساى قبايل از اين جهت باشد كه آنان مشكلات را هرطور صلاح ميدانند به شيوهء كدخدامنشى حل و فصل كنند و نظر خود را بر ديگران تحميل نكنند ، مانعى ندارد .\r\n2 ) بر اساس اينكه در ميان افراد قبايل كارهايى انجام مىشود كه عرفاً جنايت محسوب مىشود ، اگرچه شرعاً جنايت به شمار نيايد ، از قبيل ازدواج كردن يك فرد با زنى بدون اجازه خانواده او ، و تشكيل خانواده دادن پيش از تحصيل رضايت خاندان زن .\r\nاين رويدادها در مواقعى واقعاً جنايت است ، از قبيل ازدواج با يك دختر بدون اذن پدر ، در حالى كه پدر موجود است ، ولى در موارد ديگر جنايت نيست و مانع شدن از آن روا نيست .\r\nپس حكم كردن به اينكه اين كارها جنايت است و شايستهء شكنجه و جريمه ، حكم به خلاف فرمودهء خداست كه ميفرمايد :\r\n( هركس مطابق آنچه خدا نازل فرموده ، حكم نكند ، پس آنها تبهكارانند ) .\r\n( هركس مطابق آنچه خدا نازل فرموده ، حكم نكند ، پس آنها ستمكارانند ) .\r\n( هركس مطابق آنچه خدا نازل فرموده ، حكم نكند ، پس آنها كافرانند ) « 1 » .\r\n\r\n\r\n","description":"","footnote":"\r\n( 1 ) سورهء مائده ( 5 ) ، آيه هاى 44 تا 47 .\r\n","page_name":" 834 ","page_number":834},
  {"content":"\r\n\r\n( آيا داورى عهد جاهلى را ميطلبد ؟ چه كسى نيكوتر است از نظر داورى كردن ، در مورد قومى كه باور دارند ) « 1 » .\r\n( مسألهء 3950 ) جنايات فراوانى در جامعه رخ ميدهد كه شرعاً گناه بزرگى به شمار ميآيد كه حتماً بايد از باب نهى از منكر از آنها جلوگيرى شود ، مانند بسيارى از فحشا و منكرات ، ولى كيفر آنها جريمهء نقدى ، زندان يا شكنجه نيست ، در اين موارد نيز حكم به جزاى نقدى و امثال آن نمودن ، حكم به غير ما أنزل الله مىباشد .\r\n3 ) جريمه كردن خانوادهء تبهكار و مجبور كردن آنها به جبران خسارتهاى افراد قبيله ، در غير از پرداخت ديهء قتل خطأى از سوى عاقله ، جايز نيست و از مصاديق آيات ياد شده مىباشد .\r\n4 ) تعيين جريمه و كيفر بر شخص تبهكار و اعضاى خانوادهاش ، از مصاديق داورى به غير ما انزل الله است .\r\n( مسألهء 3951 ) اگر اين سه مورد نيز از مصاديق حل مشكل به شيوهء كدخدامنشى باشد ، و از باب حكم و داورى نباشد مانعى ندارد ، مشروط بر اينكه افراد با طيب نفس بر آن گردن بگذارند . و كسى را بر آن تحميل نكنند .\r\n( مسألهء 3952 ) جريمهاى كه از فرد تبهكار گرفته مىشود ، اگر با عنوان ديه منطبق نباشد ، شرعاً جايز نيست ، مگر اينكه از راه كدخدامنشى باشد و كسى كه آن پول را ميپردازد راضى باشد .\r\n( مسألهء 3953 ) اگر اين جريمه ها در مقابل كارى باشد كه شرعاً ديه دارد ، پس آن بايد به ورثهء مقتول يا خود فرد مصدوم برسد ، نه به افراد قبيله ، كه بدون اجازهء شخص مصدوم يا ورثهء مقتول نمى توان در آن تصرف نمود .\r\n\r\n\r\n","description":"","footnote":"\r\n( 1 ) سورهء مائده ( 5 ) ، آيهء 50 .\r\n","page_name":" 835 ","page_number":835},
  {"content":"\r\n\r\n( مسألهء 3954 ) اگر كسى كه مرتكب جنايت شده ديهء جنايتش را به رئيس قبيلهء بپردازد ، و آن مال به فرد مصدوم يا ورثهء مقتول نرسد ، ذمّهاش برى نمى شود .\r\n( مسألهء 3955 ) اگر شخص مصدوم يا ورثهء مقتول ، رئيس قبيله را وكيل خود قرار دهند براى اخذ ديه ، در اين صورت ذمّهء فردى كه مرتكب جنايت شده بود برى مىشود ، ولى رئيس قبيله بايد آن را به افرادى كه ديه بايد به آنها برسد ، برساند .\r\n( مسألهء 3956 ) غالباً ديه را به كمتر از آنچه در شرع مقدس تعيين شده ، توافق ميكنند ، پس اگر فرد مصدوم يا ورثهء مقتول او را ابراء كنند و از بقيهء آن بگذرند ، ذمّهاش برى مىشود ، در غير اين صورت به مقدارى كه پرداخت كرده برى الذمه مىشود و بقيهاش بر عهدهاش باقى ميماند .\r\n( مسألهء 3957 ) اگر فرد مصدوم يا ورثهء مقتول صغير باشد ، ولى آنها حق ابراء ذمّه ندارند ، چون بر خلاف مصلحت صغير است . و لذا به همان مقدار كه پرداخت كرده ، ذمّهاش برى مىشود .\r\n( مسألهء 3958 ) اگر فرد مصدوم يا ورثهء مقتول به ديه راضى شدند ، ديگر نمى توانند به مراجع قانونى شكايت كنند و مطالبه قصاص يا كيفر بر اساس قوانين عرفى بنمايند .\r\n( مسألهء 3959 ) اگر فرد تبهكار را دادگاه هاى دولتى به عنوان جلوگيرى از وقوع جنحه و جنايت بازداشت كرده باشند ، بر فرد مصدوم و ورثهء او نيست كه تلاش كنند تا او را آزاد كنند ، مگر اينكه بر اين كار توافق كرده باشند .\r\nپا درميانى كردن براى صدور حكم ، هنگامى كه بر خلاف ميزان شرعى\r\n\r\n","description":"","footnote":"","page_name":" 836 ","page_number":836},
  {"content":"\r\n\r\nباشد ، جايز نيست .\r\n( مسألهء 3960 ) اگر اين پا درميانى براى ايجاد توافق و گرفتن تخفيف باشد از كسى كه شرعاً چنين حق را دارد ، مانعى ندارد .\r\n( مسألهء 3961 ) اگر پا درميانى كردن براى اصلاح و خاموش كردن آتش فتنه باشد ، كه شارع مقدّس به آن اهتمام ورزيده ، مانعى ندارد ، كه در مواقعى اين كار واجب مىشود تا جلوى خونريزى ، فتنه و فساد و هتك حرمت گرفته شود .\r\n* * * از خداوند منّان ميخواهيم كه افراد مصلح و تلاشگر در كارهاى خير را همواره موفّق بدارد ، و افراد با ايمان را توفيق پاى بندى به دين مقدس ، و تعهد به احكام دين و تعاليم حياتبخش اسلام را عنايت فرمايد ، تا هرگز به سوى قوانين عهد جاهلى برنگردند و غيرت و حميّت دينى خود را از دست ندهند ، كه او مددكار و سبب ساز است .\r\nدر اينجا رساله شريفه به پايان رسيد ، و فراغت از آن در روز جمعه ، دوّم محرم الحرام 1418 ه - در نجف اشرف حاصل گرديد .\r\nاز خداوند منّان خواهانيم كه امور مسلمانان را اصلاح نموده ، اعمال مؤمنان را قبول فرموده ، حُسن عاقبت به همه در دنيا و آخرت عنايت فرمايد .\r\n[ وَمَا تَوْفِيقِي إِلَّا بِاللّهِ عَلَيْهِ تَوَكَّلْتُ وَإِلَيْهِ أُنِيبُ 
  ] .\r\n\r\n","description":"","footnote":"","page_name":" 837 ","page_number":837},
  {"content":"\r\n . \r\n","description":"","footnote":"","page_name":" 838 ","page_number":838},
  {"content":"\r\n . \r\n","description":"","footnote":"","page_name":" 839 ","page_number":839},
  {"content":"\r\n . \r\n","description":"","footnote":"","page_name":" 840 ","page_number":840},
  {"content":"\r\n . \r\n","description":"","footnote":"","page_name":" 841 ","page_number":841},
  {"content":"\r\n . \r\n","description":"","footnote":"","page_name":" 842 ","page_number":842},
  {"content":"\r\n . \r\n","description":"","footnote":"","page_name":" 843 ","page_number":843},
  {"content":"\r\n . \r\n","description":"","footnote":"","page_name":" 844 ","page_number":844},
  {"content":"\r\n . \r\n","description":"","footnote":"","page_name":" 845 ","page_number":845},
  {"content":"\r\n . \r\n","description":"","footnote":"","page_name":" 846 ","page_number":846},
  {"content":"\r\n . \r\n","description":"","footnote":"","page_name":" 847 ","page_number":847},
  {"content":"\r\n . \r\n\r\n","description":"","footnote":"","page_name":" 848 ","page_number":848}
  ]