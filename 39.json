[
  {"content":"\r\n14 نور پاك ( عليهم السلام )\r\n4 . زندگى امام حسن مجتبى ( عليه السلام )\r\nالگوى حلم و بردبارى\r\nدكتر عقيقى بخشايشى\r\n","description":"","footnote":"","page_name":" 421 ","page_number":1},
  {"content":"\r\nبسم الله الرحمن الرحيم\r\n","description":"","footnote":"","page_name":" 422 ","page_number":2},
  {"content":"\r\nمؤسسهء انتشارات نويد اسلام\r\n14 نور پاك ( عليهم السلام )\r\nزندگى امام حسن مجتبى ( ع )\r\nناشر : انتشارات نويد اسلام / حروفچينى و صفحه بندى : متين نگار\r\nانتشار : تابستان 1381 / نوبت چاپ : اول\r\nليتوگرافى : اهل بيت ( ع ) / چاپ : بهار / صحافى : الجواد\r\nتيراژ : 2000 نسخه / قيمت : 550 تومان\r\nشابك : 9 - 97 - 6485 - 964\r\nكليه حقوق براى ناشر محفوظ است .\r\nنشانى :\r\nتهران ، رو به روى دانشگاه ، خيابان 12 فروردين ، كوچه نوروز ، پلاك 6 ، انتشارات فراهانى / 6405932\r\nقم ، پاساژ قدس ، طبقه همكف ، پلاك 111 ، انتشارات نويد اسلام / 7743462\r\nتبريز ، سازمان تبليغات اسلامى / 9 - 5272003\r\nمشهد ، انتشارات عليزاده / 50332\r\n","description":"","footnote":"","page_name":" 423 ","page_number":3},
  {"content":"\r\n","description":"","footnote":"","page_name":" 424 ","page_number":4},
  {"content":"\r\n","description":"","footnote":"","page_name":" 425 ","page_number":5},
  {"content":"\r\n","description":"","footnote":"","page_name":" 426 ","page_number":6},
  {"content":"\r\n","description":"","footnote":"","page_name":" 427 ","page_number":7},
  {"content":"\r\n\r\nشناسنامهء مبارك امام حسن مجتبى ( ع )\r\nنام مبارك : حسن ( ع )\r\nكنيهء شريف : ابو محمد\r\nالقاب مبارك : مجتبى ، زكى\r\nنام پدر بزرگوار : على بن ابيطالب ( ع )\r\nنام مبارك مادر : فاطمه زهراء ( س )\r\nتاريخ ولادت : 15 ماه رمضان سال سوم هجرى\r\nسال شروع امامت : سال 40 ه‍\r\nسن شروع امامت : 37 سالگى\r\nمدت امامت : 10 سال\r\nمدت عمر مبارك : 47 سال\r\nتاريخ شهادت : 28 ماه صفر سال 50 ه‍ . ق\r\nعلت شهادت : سم توسط جعده دختر اشعث بن قيس / با تحريك معاويه\r\nمحل دفن : قبرستان بقيع در مدينه منوره\r\nتعداد فرزندان : 8 پسر و 7 دختر\r\n","description":"","footnote":"","page_name":" 428 ","page_number":8},
  {"content":"\r\n\r\nپيشگفتار . . .\r\nبسمه تعالى\r\nپيشگفتار\r\nبسط اكبر ، ابومحمد امام حسن بن على بن ابيطالب ( عليه السلام ) پيشوا و امام دوم شيعيان\r\nجهان يكى از مظلوم ترين ، بى دفاع ترين و تنهاترين پيشواى روحى و معنوى جهان\r\nاسلام مى باشد .\r\nامام حسن مجتبى ( عليه السلام ) با اينكه بارها و بارها از سوى مقام شامخ رسالت ( صلى الله عليه وآله ) مورد\r\nتحسين و تأييد و توصيه قرار گرفته است و بارها از زبان لسان وحى و رسالت به عنوان\r\nامام و پيشوا معرفى گرديده است و در عين حال مورد شديدترين و سهمناك ترين آماج\r\nتبليغات و حملات دوست و دشمن قرار گرفته است به حدى كه هىچكدام از پيشوايان ما\r\nهمانند ايشان مورد هجوم ، اهانت و حملهء تبليغاتى دشمن قرار نگرفته است به حدى كه\r\nبه زنده و مرده و به حيات و ممات او نيز رحم نكرده اند و همچنان به شقاوت و قساوت\r\nخود در حق آن بزرگوار ادامه داده اند .\r\nراز اين همه حمله ومجمه و اين همه جسارت و شقاوت و سر اين همه گستاخى و\r\nشرارت اگر آن روزها كاملا مشخص نبود امروز ما مى توانيم به راحتى و آسانى دريابيم وعلة\r\nالعلل اين همه بى ادبى ها و اهانتها را پىگيريم ، و آن راز مهم در اين امر فشرده و كوتاه\r\nگنجانده شده است كه امام حسن مجتبى ( عليه السلام ) پس از خلافت ظاهرى پنج ساله على ( عليه السلام ) در\r\nبرابر سيل بنيان كن تبليغات سوء و تحريكات علنى و تلقيفات باند سياسى و نژادى أموى\r\nقرار داشت آنان كه مى خواستند فوتبال حكومت را بنا به توصيه نياى بزرگشان ، ابوسفيان\r\nدست به دست هم به گردانند و هرگز در اختيار حريفى قرار ندهند !\r\n","description":"","footnote":"","page_name":" 429 ","page_number":9},
  {"content":"\r\nامروز ما شيوه‌هاى بيرون راندن رقيب سياسى را از گردونهء حيات اجتماعى به خوبى\r\nدرمىيابيم و با چشم غير مسلح مىبينيم رقيبان عرصه‌هاى سياسى چگونه به رقيبان و\r\nهمدوره‌هاى خود ، انگ و رنگ ناجوانمردانه مى زنند تا حضور او را كمرنگ جلوه دهند ؟\r\nآرى اين شيوه ء معمول و مرسوم آن روزها به اين آسانى قابل رؤيت نبود ولى باند سياست\r\nباز اموى ، به جبران شكستهاى بدر ، أحد ، حنين و به دنبال ضربتهاى كارى و مؤثر\r\nجنگهاى جمل ، صفين و جهنم تر از همه به دنبال انتقام عقبه ، شيبه ، در ايام جاهلى و\r\nجنگ \" بدر \" تمام ضربتها و انتقادها را مى خواستند در وجود امام مجتبى ( عليه السلام ) خلاصه\r\nنمايند به اين ترتيب امام حسن مجتبى ( عليه السلام ) در برابر هجومهاى سهمگين تبليغاتى و\r\nفعاليتهاى سياسى و حركتهاى ايذائى وارتجاعى ، و بازگشت به انتقامهاى دوران جاهلى\r\nقرار دارد و هزاران حيف كه او اصحاب و ياران دلسوز و آگاه و مجربى نداشت از اينرو امام\r\nمجتبى ( عليه السلام ) مظلوم ترين و تنهاترين ولى ياورترين معصوم تاريخ اسلام به شمار مى آيد كه\r\nاين نوشته بازگو كننده ء بخشى از آن مظلوميتهاست .\r\nدكتر عقيقى بخشايشى ارديبهشت 1381\r\n","description":"","footnote":"","page_name":" 430 ","page_number":10},
  {"content":"\r\nبخش اول\r\nولادت ، عصر زندگى و خصوصيات روحى\r\n","description":"","footnote":"","page_name":" 431 ","page_number":11},
  {"content":"\r\n","description":"","footnote":"","page_name":" 432 ","page_number":12},
  {"content":"\r\n\r\nبخش اول / ولادت ، عصر زندگى و خصوصيات روحى . . .\r\nميلاد مسعود\r\n15 رمضان سالگرد شكوهمند ميلاد سبط اكبر ، قهرمان مقاومت و شكيبايى ،\r\nنخستين سلالهء پاك رسالت ( صلى الله عليه وآله ) حضرت امام حسن مجتبى فرزند على مرتضى ( عليه السلام )\r\nمى باشد . ( 1 )\r\nنخستين فرزند على و فاطمه در شب نيمهء ماه رمضان به سال سوم هجرت ديده به\r\nجهان گشود . ولادت او در پاك ترين و شامخ ترين خاندان عترت و طهارت انجام پذيرفت\r\nاو تحت تربيت و پرورش پدرى همچون على ( عليه السلام ) و مادرى مانند فاطمه ( عليه السلام ) صورت گرفت\r\nو در اثر اين تربيت بود كه جهانى از صفا و صميميت و مكارم اخلاق و صفات حميده را با\r\nخود به ارمغان آورد . با رفتار و روش و اخلاق و سلوك و منش خود ، عوامل انبساط خاطر و\r\nسرور قلبى نياى بزرگش پيامبر بزرگوار را فراهم ساخت ووجود او بهجت و سرور و شادى\r\nخاصى در خاندان رسالت برانگيخت چون او هم همانند اسمش زيبا ، و هم داراى اخلاق\r\nحميده و صفات پسنديده و و الا بود به حدى كه تا آن روز كمتر نظير آن ديده شده بود .\r\nپيامبر عاليقدر اسلام هنگامى كه از سفر كوتاه خود ، به مدينه باز مى گشت و طبق\r\nشيوه ء سنيه خود ، نخست به خانه فاطمه ( عليه السلام ) سر مى زد اين بار در خانه فاطمه با خبر\r\nمسرت بخش ولادت نخستين ثمره ء وجود خود ، رو به رو شد و نوزاد كه در قنداق زرد رنگى\r\nپيچيده شده بود در اختيار نياى بزرگش قرار گرفت . . . پيامبر عاليقدر اسلام با لحن\r\nعتاب آميزى فرمود : \" مگر من به شما نگفته ام كه بچه را در قنداق زرد رنگ نپيچيد . . . في\r\n\r\n","description":"","footnote":" 1 . ابن عماد ، شذرات الذهب ج 1 ، ص 118 ، ذهبى ، سير أعلام النبلاء ج 3 ، ص 242 ، طبرى\r\nج 2 ، ص 537 . ","page_name":" 433 ","page_number":13},
  {"content":"\r\n\r\n\r\nالفور پارچه سفيد آماده كردند و آنگاه نوزاد را با قنداقهء سفيد ، در آغوش نياى بزرگ و\r\nمهربان خود قرار دادند . پيامبر اسلام اين نوزاد عزيز را به آغوش خويش كشيد و نوازش\r\nكرد . در گوشهاى راست و چپش ، كلمه ى توحيد و اذان خواند و سپس با خوشحالى\r\nخاصى گفت : \" من نام اين پسر را \" حسن \" گذاشتم ، پس از نامگذارى دستور داد گوسفندى\r\nبراى نوه اش عقيقه نمودند تا گوشت آن را توزيع نمايند به اين ترتيب نوزاد را بيمهء\r\nآسمانى نمودند . و اين عمل تا آن روز ميان اعراب و مسلمانان رايج نبود و از آن روز تشريع\r\nگرديد پيامبر اسلام در دعاى عقيقه اين چنين فرمود :\r\n\" گوشت و استخوان و موى گوسفند فداى گوشت و استخوان و خون و موى حسن\r\nگردد و اين قربانى محمد و خاندانش را از آسيب دور دارد \" . سپس دستور داد از اين\r\nگوشت خورده شود و به ديگران نيز خورانده گردد و يك ران گوسفند را به قابله هديه\r\nنمايند .\r\nنمايشگر اخلاق محمد ( صلى الله عليه وآله )\r\nنخستين نوزاد خاندان رسالت ، آيينه تمام نماى سيماى اخلاقى و سيرهء عملى\r\nنبوى ( صلى الله عليه وآله ) بود ، همه محمد را در نوه اش حسن تماشا مى كردند و پيامبر اسلام نيز عشق و\r\nعلاقهء خاصى به اين نوزاد ابراز مى داشت از فرط علاقه و محبت و از روى استعداد و\r\nلياقتى كه در اين ذخيرهء دوران سراغ داشت . درباره ء او و برادر ارجمندش امام حسين ( عليه السلام )\r\nمى فرمود : \" حسن و حسين دو امانت من ، ميان امت من هستند آنان سروران جوانان\r\nبهشتى هستند \" . يا اينكه مكرر مى فرمود : \" خدايا من اين فرزند را دوست مى دارم . خدايا\r\nتو نيز دوست دار آن كس را كه او را دوست دارد . . . \" .\r\nگويى پيامبر اصرار داشت مردم اين علاقهء شديد را تماشا كنند و اين خاطره را در\r\nآينده نيز به ياد آورند و حق محمد ( صلى الله عليه وآله ) را در مورد نوادگانش به خوبى رعايت نمايند .\r\nفضائل اخلاقى و معنوى\r\nامام حسن مجتبى ( عليه السلام ) نمونه و الگوى اخلاق و رفتار صحيح اسلامى بودند اخلاق و\r\nرفتار و انديشه‌هاى او از يك شخصيت معنوى و الهى حكايت داشت او جزء آن پنج نفر\r\n","description":"","footnote":"","page_name":" 434 ","page_number":14},
  {"content":"\r\n\r\nنور پاكى بود كه خداوند متعال رجس و پليدى را از آنان زدوده است و آنان را پاك و پاكيزه\r\nنموده است و اين امر از القاب و اسامى كه به آن حضرت داده اند كاملا مشخص مى باشد\r\nچون از القاب متعدد او يكى : زاهد - زكى - بر - نقى - مجتبى مى باشد .\r\nپيامبر اكرم ( صلى الله عليه وآله ) فرمود :\r\nكسى كه مرا دوست مى دارد مى بايست اين دو ( حسن و حسين ) را دوست بدارد ( من\r\nاحبنى فليحب هذين ) . ( 1 ) و در مكارم اخلاق او توجه به حديث زير گوياى واقعيت اساسى\r\nاست . امام صادق ( عليه السلام ) فرمود عادت امام مجتبى ( عليه السلام ) اين بود كه با پاى پياده به حج\r\nمى رفت ، هرگاه يادى از : مرگ ، قبر ، بعث ، نشور ، صراط و . . . مى نمود ، اشك مى ريخت . او\r\n25 بار حج به جاى آورد و پياده راه مكه و مدينه را طى مى نمود . او 2 بار همه دارائى خود را\r\nدر راه خدا قسمت كرد . ( و كان اذا حج ماشيا وكان اذا ذكر الموت بكى ، واذا ذكر القبر\r\nبكى واذا ذكر البعث والنشور بكى واذا ذكر المر على الصراط بكى ( 2 ) . . . ان الحسن بن\r\nعلى حج خمسة عشرين حجة ما شيا وقاسم الله ماله مرتين ) [ وفى خبر قاسم ثلاث\r\nمرات 
  ] .\r\nمردى از اهل شام كه در مدينه ، آن حضرت را بى حرمتى كرد ( تحت تأثير شايعات\r\nمعاويه قرار داشت ) هنگامى كه مورد تفقد امام قرار گرفت و گفت : الله اعلم يجعل رسالته\r\n. . . مركوب خود را به طرف خانه آن حضرت برگرداند و مهمان آن حضرت شد و با عشق و\r\nمحبت به اهلبيت از خانه بيرون رفت . ( 3 )\r\nيكى از غلامان او جنايتى كرده بود كه بايد كيفر مى شد . او خواند والكاظمين الغيظ -\r\nامام فرمود : كظمت غيظى - خواند والعافين عن الناس ، فرمود : عفوت عنك ، خواند : والله\r\nيحب المحسنين ، فرمود : أنت حر لوجه الله تو در راه خدا آزاد هستى . ( 4 )\r\nبرخى از خصوصيات روحى او\r\n\" در وجود او برترين نشانه‌هاى انسانيت ، متبلور بود او به همه محبت مى كرد به مردم و\r\n\r\n","description":"","footnote":" 1 . بحار الانوار ، ج 43 ، ص 275 .\r\n2 . صدوق ، امالى ، ص 150 ، شماره 33 .\r\n3 . بحار الانوار ، ج 43 ، ص 344 .\r\n4 . بحارالانوار ، ج 43 ، ص 338 . ","page_name":" 435 ","page_number":15},
  {"content":"\r\n\r\nرفع نيازهاى آنان عشق مى ورزيد او سه نوبت دارايى خود را ميان مستمندان تقسيم\r\nنمود و دو نوبت تمام دارايى خود را در اختيار نيازمندان گذاشت . و در طول زندگى خود\r\nبيست و پنج بار به زيارت خانه ى خدا بار بست و با وجود آنكه مركب سوارى در اختيار\r\nداشت . ولى پياده و گاهى پا برهنه به اين سفر روحانى اقدام مى ورزيد تا در پيشگاه الهى ،\r\nاز ادب و خضوع و الا ، واجر و پاداش وافرترى برخوردار گردد \" . ( 1 )\r\nشجاع و دلير\r\nاو فرد شجاع و دلير و سخنور بى باك بود ، در ميان مردم از وجهه و اعتبار اجتماعى\r\nشگفت انگيزى برخوردار بود و از صفاى ذهن وقريحهء خدادادى به حد كامل بهره داشت\r\nاو در بيان عقايد و نظريات اجتماعى و شخصى ، كوچك ترين واهمه و هراسى نداشت و در\r\nراه پيشبرد اهداف اسلام ، از هر گونه جانبازى و فداكارى دريغ نمى ورزيد .\r\nچندى پس از رحلت رسول خدا ( صلى الله عليه وآله ) يك روز دو برادر در سنين كودكى با حالت\r\nافسرده و پژمرده به مسجد رسول خدا ( صلى الله عليه وآله ) رفتند و از آستان در مسجد ، مرد ديگرى را بر\r\nعرش منبر ديدند . حسن شجاع و دلير با آن حالت حساسيت فوق العاده وقتى ديد منبر\r\nپدر بزرگش ، زير پاى يك فرد ديگرى قرار دارد فرياد زد : از جاى پدرم بيا پايين ، تو چه\r\nحقى دارى بر جاى پدرم بنشينى ؟\r\nآن مرد از سخن فرو ماند سكوت غم آلودى فضاى مسجد را برگرفت . و دوران\r\nخطابه‌هاى پرشور رسول الله ( صلى الله عليه وآله ) در ميان حاضرين تداعى گرديد . بالأخره آن مرد ، با زبان\r\nلكنت بار فرياد كشيد : راست مى گويى اينجا جاى پدر تو است . . . \" . ( 2 )\r\nاين روحيه اعتراض و اين جوش و خروش در وجود او رشد و نمود داشت و اين روح\r\nپرخاشگرى در مواقع حساس تاريخ اسلام ، خود را نشان داد در دوران عثمان در ميان\r\nخون و آتش انقلابيون ، در جنگ جمل در ميان تيربارانهاى شديد هودچيان عايشه ، در\r\nجنگ صفين در آن معركه ى عظيم بين سپاه اسلام و سپاه كفر ونفاق ، بالأخره در تمام\r\n\r\n","description":"","footnote":" 1 . ابن شهر آشوب ، مناقب ج 4 ، ص 14 .\r\n2 . ","page_name":" 436 ","page_number":16},
  {"content":"\r\n\r\n\r\nصحنه‌ها و كارزارها ، جوهر ذات خود را نشان داد و لياقت و شايستگى و شجاعت و\r\nبرجستگى روحى خود را به منصه ى بروز رساند و او به عنوان يك عنصر شجاع و متحرك\r\nدر جوامع اسلامى شناخته گرديد . او در كارزارهاى پدر نقش مؤثر و مفيدى را ايفاء نمود .\r\nدفاع از مظلوم\r\nنخستين بار كه امام حسن ( عليه السلام ) به عنوان يك خطيب زبردست با سخنان خود از\r\nستمديده اى دفاع كرد در سال سى و چهارم هجرى در بدرقهء صحابى بزرگ ابوذر غفارى\r\nآن مجاهد شجاع و سترگ اسلام بود كه خليفه وقت ، دستور تبعيد او را صادر كرده بود و\r\nتأكيد داشت كه هيچ كس حق صحبت با او را ندارد امام على و فرزندانش تا بيرون شهر او\r\nرا بدرقه نمودند . امام حسن ( عليه السلام ) در خطابه اى در اين مراسم توديع ، چنين فرمودند :\r\n\" افسوس كه بدرقه كنندگان خواه و ناخواه بايد بازگردند ، و وداع كنندگان بايد حقيقت\r\nتلخ و ناگوار وداع را در چند كلمه به زبان آورند و اگر نه همگان درك مى كردند كه مرحلهء\r\nوداع ، مرحله دشوار و حسرت وداع كنندگان هرگز پايان نخواهد يافت .\r\nاى عم گرامى ! هم اكنون مى بينى كه ما به بدرقه آمده ايم دنيا را تحقير كن و در برابر\r\nفريب و تهديدهايش به روز مرگ بينديش ، و بر اين شكنجه‌ها و تلخى ها شكيبا باش ! زيرا\r\nروزگارش اندك و عمرش كوتاه مى باشد . به وراى اين دنيا كه جهان جاويد و جايگاه\r\nعرضه ى حقايق است اميدوار ، بردبار و صبور باش تا روز رستاخير رسول اكرم ( صلى الله عليه وآله ) را از\r\nخود خشنود و راضى بيابى ! . . . \" ( 1 )\r\nبلاغت و فصاحت او\r\nفرزندان نبوت و رسالت ، كانون‌هاى فصاحت و بلاغت و منابع سرشار علم و حكمت\r\nهستند امام حسن يكى از آن مشعلهاى درخشان بلاغت و فصاحت دودمان نبوى ( صلى الله عليه وآله )\r\nاست كه كلمات و ابزارى تفهيم و تفهم عموما در اختيارش قرار دارند .\r\nهنوز كودك است كه مادرش فاطمه مى بيند او بالشها را روى هم مى گذارد و براى خود\r\n\r\n","description":"","footnote":" 1 . صلح امام حسن ، آل ياسين . ","page_name":" 437 ","page_number":17},
  {"content":"\r\n\r\nمنبر مى سازد و آن وقت روى آن مى نشيند و خطابه ايراد مىكند . مادر از طرز أداى سخن\r\nاو سخت خوشحال و شادمان است و مى گويد : \" به ! به ! چه خوب حرف مى زنى ، و چه نيكو\r\nپروردگار خود را ستايش و توصيف مى نمايى ؟ و چه فصيح و بليغ به سخن مى پردازى ؟ در\r\nاثر تشويق مادر حسن هر روز شيرين تر و لطيف تر از روز پيشين ، سخنرانى مىكند و\r\nگفته‌هاى رسول خدا ( صلى الله عليه وآله ) را كه در مسجد ايراد كرده است در خانه بازگو و تكرار مى نمايد . . .\r\nولى جز مادر و خواهر و برادر كسى از اين سخنرانيها آگاهى ندارد \" .\r\nروزى فاطمه مطلب را به همسرش على ( عليه السلام ) تعريف مىكند و مى گويد دوست\r\nنمى دارى پاى سخن و منبر فرزندت بنشينى ؟ على ( عليه السلام ) مى فرمايد چگونه دوست ندارم ؟\r\nعلى فردا موقع سخنرانى در گوشه اى خود را پنهان مى سازد تا به سخنان دل‌بندش\r\nگوش فرا دهد . امام حسن ( عليه السلام ) بر عرش منبر قرار مى گيرد ، ولى با لكنت زبان رو به رو\r\nمىشود و نمى تواند درست اداى كلمات نمايد :\r\nمادر چه شده است كه امروز با لكنت صحبت مى كنى ؟ تو كه زبانى روان همچون\r\nشمشير برنده داشتى ؟\r\nحسن پس از مكث كوتاهى مى گويد : احساس مى كنم : روح بزرگ و شخصيت\r\nوارسته اى به سخنانم گوش فرا مىدهد من در برابر عظمت او از سخنانم باز ايستادم . . . \" ( 1 ) .\r\nدر اينجا على ( عليه السلام ) از پشت پرده در مى آيد وحسن را به آغوش مى كشد و تشويق و\r\nتمجيد فراوان به عمل مى آورد .\r\nعصر زندگى او\r\nعصر زندگى امام حسن مجتبى ( عليه السلام ) را به سه مرحله مى توان تقسيم نمود كه هر سه\r\nمرحله ، خصوصيات و ويژگىهاى خاص خود را دارد :\r\n1 . امام ( عليه السلام ) در عهد نبوى ( عليه السلام ) .\r\n2 . امام ( عليه السلام ) در عهد علوى ( عليه السلام ) .\r\n\r\n","description":"","footnote":" 1 . قل بيانى و كل لسانى ، لعل سيدا يرعانى - محدث قمى ، سفينة البحار ج 1 ، ص 254 . ","page_name":" 438 ","page_number":18},
  {"content":"\r\n\r\n\r\n3 . امام ( عليه السلام ) در عهد تاريك أموى .\r\n1 . امام در عهد نبوى ( صلى الله عليه وآله )\r\nهفت سال از زندگى امام حسن مجتبى ( عليه السلام ) در عهد نبوى ( صلى الله عليه وآله ) سپرى گرديده است اين\r\nايام بهترين و فرخنده ترين ايام زندگى آن پيشواى معصوم ( عليه السلام ) مى باشد .\r\nاز لحظه‌هاى ولادت ، تا ايامى كه جد بزرگوارش به لقاى الهى شتافت ، دائم همراه جد\r\nگرامىاش در مسجد ، خانه ، كوى وبرزن بود او را روى زانوانش مى نشاند و گاهى به صورت\r\nشتر سوارى بر كول آن بزرگوار مى رفت و گاهى در مسجد در منبر به سراغ جدش مى رفت\r\nو پيامبر خدا مى فرمود : \" الحسن والحسين سيد اشباب اهل الجنة ، هما امامان قاما\r\nأو قعدا \" . ( 1 )\r\nحسن و حسين سروران جوانان بهشتى هستند آنان هر دو امام و پيشوا هستند خواه\r\nقائم به امور امامت باشند يا نشسته و محروم از اجراى امور امامت باشند .\r\nحضور امام حسن در محضر پيامبر خدا و اظهار علاقه و عنايت آن بزرگوار به اين\r\nدلبند عزيزش ، مطالب خواندنى و شيرينى دارد كه در جاى كتاب خواهد آمد .\r\nفضائل حسنين ( عليها السلام )\r\n1 . اسماء دختر عميس گفت : \" وقتى فاطمه ( عليه السلام ) حسن ( عليه السلام ) را به دنيا آورد ، رسول\r\nخدا ( صلى الله عليه وآله ) از سفر بيامد و فرمود : اسماء پسرم را بياور من حسن را كه به پارچهء زردى\r\nپوشانيده بودم ، بر رسول خدا دادم . رسول خدا ( صلى الله عليه وآله ) آن پارچه را انداخت و فرود : مگر\r\nنگفتم هيچ كودكى را در پارچهء زرد قنداق نكنيد ؟ پس من كودك را به پارچهء سفيدى\r\nپيچيدم و به آغوش رسول خدا ( صلى الله عليه وآله ) دادم آن حضرت به گوش راست او اذان و به گوش\r\nچپش اقامه گفت . و از على ( عليه السلام ) پرسيد : او را چه نام نهاده اى ؟ عرض كرد : از شما سبقت\r\nنمى گيرم . فرمود : من نيز از پروردگارم سبقت نمى گيرم ، پس جبرئيل نازل شد و پيام آورد\r\nكه : پروردگارت سلام مى رساند و مى فرمايد : نام او را همانند نام فرزند \" هارون \" بگذار چون\r\n\r\n","description":"","footnote":" 1 . حديث متواتر بين فريقين . ","page_name":" 439 ","page_number":19},
  {"content":"\r\nعلى ( عليه السلام ) نسبت به تو به منزلهء هارون است نسبت به \" موسى \" . جز اين كه بعد از تو ديگر\r\nپيغمبرى برگزيده نخواهد شد \" .\r\nرسول خدا ( صلى الله عليه وآله ) از جبريل پرسيد نام پسر هارون چه بود ؟ گفت : \" شبر \" بود ، رسول\r\nخدا ( صلى الله عليه وآله ) فرمود : زبان من عربى است جبرئيل گفت : نام او را \" حسن \" بگذار بعد از يك سال\r\nكه \" حسين \" ( عليه السلام ) به دنيا آمد همين مسأله پيش آمد ، جبرئيل دستور داد او را به نام پسر\r\nديگر \" هارون \" ، \" شبير \" نام بگذار . باز رسول خدا ( صلى الله عليه وآله ) فرمود : زبان من عربى است ، و\r\nجبرئيل گفت : او را \" حسين \" نام بگذار \" .\r\n2 . ابوهريره گفت : \" خدا را به شهادت مى طلبم كه با رسول خدا ( صلى الله عليه وآله ) بيرون رفتيم در\r\nبين راه آن حضرت صداى گريهء حسن و حسين ( عليه السلام ) را شنيد با شتاب به طرف فاطمه ( عليه السلام )\r\nرفت و شنيدم كه پرسيد بچه‌هايم چرا گريه مى كنند ؟ گفت : از تشنگى . رسول خدا ( صلى الله عليه وآله )\r\nبرگشت تا از مشكى كهنه ، آبى پيدا كند ولى در آن از آب خبرى نبود ، آنگاه به مردم فرمود :\r\nآيا كسى از شما آب دارد ؟ كسى حتى قطره ء آبى نداشت ، يكى از بچه ها را از فاطمه گرفت .\r\nرسول خدا او را به سينه اش چسبانيد و زبان خود را در دهان او گذاشت و كودك شروع به\r\nمكيدن كرد تا آرام شد او را به مادرش داد و ديگرى را گرفت او را نيز بدين ترتيب\r\nسيراب نمود \" . ( 1 )\r\n3 . ابن ابى نعيم گفت : \" نزد عبد الله پسر عمر بودم كه مردى درباره ء خون پشه ، از وى\r\nسؤال كرد ، عبد الله بن عمر پرسيد أهل كجائى ؟ گفت : اهل عراقم ، عبد الله رو به حضار كرد\r\nو گفت : اين مرد را بنگريد كه از خون مگس مى پرسند در حالى كه همينها خون پسر\r\nپيغمبر را ريختند من خود از رسول خدا ( صلى الله عليه وآله ) شنيدم كه مى فرمود : \" حسن و حسين \" دو\r\nريحانهء من از دنيايند \" . ( 2 )\r\n4 . جابر روايت كرده است كه رسول خدا ( صلى الله عليه وآله ) به على ( عليه السلام ) فرمود : \" سلام بر تو اى پدر دو\r\nريحانهء من ، جان تو و جان دو ريحانهء من ، زيرا به زودى دور ركن تو فرو مى ريزد آن روز\r\n\r\n","description":"","footnote":" 1 .\r\n2 . ","page_name":" 440 ","page_number":20},
  {"content":"\r\nخدا خودش به داد تو برسد . يعنى تو را به خدا مى سپارم . چون رسول خدا ( صلى الله عليه وآله ) از دنيا\r\nرفت ، على ( عليه السلام ) فرمود : اين يكى از آن دو ركن بود كه رسول خدا ( صلى الله عليه وآله ) خبر داد و چون فاطمه\r\nاز دنيا رفت ، فرمود اين ركن دوم بود كه فرو ريخت \" . ( 1 )\r\n5 . أنس بن مالك گفت : \" بسيار مى شد رسول خدا ( صلى الله عليه وآله ) مى شدم را ملاقات مى كردم و\r\nمى ديدم \" حسن و حسين \" ( عليها السلام ) بر روى سينهء ايشان نشسته اند و آن حضرت مى فرمايد :\r\nاينها دو ريحانهء من از اين امتند \" . ( 2 )\r\n6 . انس بن مالك مى گويد : \" از رسول خدا ( صلى الله عليه وآله ) سؤال شد محبوبترين اهل بيت تو\r\nكيست ؟ فرمود : حسن و حسين ( عليها السلام ) \" . هر كس \" حسن و حسين \" ( عليها السلام ) را دوست بدارد ، مرا\r\nدوست داشته است و هر كس آنها را دشمن بدارد ، مرا دشمن داشته است \" . ( 3 )\r\n7 . اسامة بن زيد گويد : \" پيامبر اكرم ( صلى الله عليه وآله ) درباره ء \" حسن و حسين \" ( عليها السلام ) فرمود : اين دو تا\r\nپسران من و پسران دخترم هستند ، خدايا من اين دو تا را دوست مى دارم تو هم دوست\r\nبدار آنها را و كسانى را كه آنها را دوست مى دارند \" . ( 4 )\r\n8 . سلمان فارسى گفت : \" رسول خدا ( صلى الله عليه وآله ) درباره ء \" حسن و حسين \" ( عليها السلام ) مى فرمود : هر\r\nكس اين دو تا را دوست بدارد ، من هم او را دوست مى دارم و هر كس را من دوست داشته\r\nباشم ، خداوند نيز او را دوست مى دارد ، و هر كسى را كه خدا دوست بدارد ، داخل بهشت\r\nمىكند . و هر كس اين دو تا را دشمن بدارد ، من او را دشمن مى دارم و هر كسى را كه من\r\nدشمن داشته باشم ، خدا هم او را دشمن مى دارد و كسى را كه خدا دشمن بدارد ، او را\r\nداخل جهنم مىكند و براى او عذاب آماده است \" . ( 5 )\r\n9 . حاكم به سند خود از سلمان روايت كرده است كه گفت : \" از رسول خدا ( صلى الله عليه وآله ) شنيدم\r\nكه مى فرمايد : \" حسن و حسين \" ( عليها السلام ) دو پسر منند هر كس آنها را دوست بدارد ، مرا دوست\r\nداشته است و هر كس مرا دوست بدارد ، خدا او را دوست مى دارد و هر كسى كه خدا او را\r\n\r\n","description":"","footnote":" 1 .\r\n2 .\r\n3 . صحيح ترمذى ج 2 ، ص 307 .\r\n4 . كنز العمال ج 7 ، ص 106 .\r\n5 . صحيح بخارى ، كتاب بدء الخلق . ","page_name":" 441 ","page_number":21},
  {"content":"\r\nدوست بدارد ، داخل بهشت مىكند و هر كس حسن و حسين را دشمن بدارد ، مرا دشمن\r\nداشته است و هر كس مرا دشمن بدارد ، خدا او را دشمن مى دارد ، و هر كسى را خدا\r\nدشمن بدارد ، او را داخل آتش مىكند \" . ( حاكم مى گويد : اين حديث طبق شرط \" بخارى و\r\nمسلم \" صحيح است ) ( 1 )\r\n10 . انس بن مالك گفت : \" حسن و حسين \" ( عليها السلام ) شبيه ترين مردم به رسول خدا ( صلى الله عليه وآله )\r\nبودند \" . و به اين مضمون روايات متعددى وارد شده است . ( 2 )\r\n11 . ابوسعيد خدرى گفت : \" رسول خدا ( صلى الله عليه وآله ) فرمود : \" حسن و حسين \" ( عليها السلام ) آقايان\r\nجوانان بهشت هستند \" .\r\n12 . ابن ماجه در صحيح خود در باب فضائل اصحاب رسول خدا ( صلى الله عليه وآله ) به سند خود\r\nروايت كرد از ابن عمر كه گفت : \" رسول خدا فرمود : \" حسن و حسين \" ( عليها السلام ) سرور جوانان\r\nاهل بهشت هستند و پدرشان بهتر از آنهاست \" .\r\n13 . زر بن حبيش از حذيفه روايت كرده كه گفت : \" در سيماى رسول خدا ( صلى الله عليه وآله ) آثار\r\nسرور و خوشحالى ديديم عرض كرديم اى رسول خدا ! در سيماى تو امروز آثار خوشحالى\r\nمى بينيم ؟ فرمود : چرا خوشحال نباشم كه امروز جبرئيل بر من نازل شد ، و مژده داد كه\r\nحسن و حسين ( عليها السلام ) سيد جوانان اهل بهشتند و پدرشان از آنها أفضل وبرتر است \" .\r\n14 . ابن عباس از پيامبر بزرگوار اسلام ( صلى الله عليه وآله ) روايت كرده است : \" حسن و حسين \" ( عليها السلام )\r\nسيد جوانان اهل بهشتند و هر كس اين دو را دوست بدارد ، مرا دوست داشته است و هر\r\nكس اينها را دشمن بدارد ، مرا دشمن داشته است \" .\r\n15 . عقبة بن عامر گفت : \" رسول خدا ( صلى الله عليه وآله ) فرمود : هنگامى كه اهل بهشت در بهشت\r\nاستقرار يافتند ، بهشت مى گويد : خدايا آيا به من وعده نفرموده بودى كه مرا به دو ركن از\r\nركنهايت زينت بخشى ؟ خداوند مى فرمايد : آيا تو را با \" حسن و حسين \" ( عليها السلام ) زينت ندادم ؟\r\n\r\n","description":"","footnote":" 1 . صحيح ترمذى ج 2 ، ص 308 .\r\n2 . صحيح ترمذى ، ج 2 ، ص 307 - كنز العمال ، ج 7 ، ص 106 - صحيح بخارى في كتاب\r\nبدء الخلق . ","page_name":" 442 ","page_number":22},
  {"content":"\r\nرسول خدا ( صلى الله عليه وآله ) فرمود : آن وقت بهشت به خود مىبالد مانند باليدن عروس \" .\r\n16 . ابن عباس گفت : \" روزى با رسول خدا ( صلى الله عليه وآله ) بوديم كه فاطمه ( عليه السلام ) در حالى كه گريه\r\nمى كرد ، به رسول خدا وارد شد رسول خدا ( صلى الله عليه وآله ) فرمود : پدرت به قربانت چرا گريه مى كنى ؟\r\nعرض كرد : \" حسن و حسين \" ( عليها السلام ) از خانه بيرون رفته اند و نمى دانم شب را كجا به سر\r\nمى برند . فرمود : گريه منما : خدايا آن دو را حفظ مىكند ، چيزى نگذشت كه جبرئيل نازل\r\nشد و گفت : اى محمد غم مخور آنان در باغ بنى نجار هستند ، رسول خدا ( صلى الله عليه وآله ) با اصحابش\r\nبه باغ بنى نجار آمدند ديدند كه \" حسنين \" ( عليها السلام ) دست به گردن هم خوابيده اند . رسول\r\nخدا ( صلى الله عليه وآله ) بى اختيار خود را به روى آن دو انداخت ، شروع به بوسيدن آنان كرد تا بيدار\r\nشدند ، \" حسن \" ( عليه السلام ) را به شانهء راست و \" حسين \" ( عليه السلام ) را به شانهء چپ خود ، سوار كرد و به راه\r\nافتاد \" .\r\n\" ابوبكر \" گفت : اى رسول خدا يكى از آن دو را به من بده ، رسول خدا ( صلى الله عليه وآله ) فرمود :\r\n\" نعم المطى مطيهما ونعم الراكبان هما وأبوهما خير منهما حتى أتى المسجد \" .\r\n\" چه خوب شترى است مركب آنان و چه سواره‌هاى خوبى هستند آن دو ، و پدرشان از\r\nآن دو بهتر است تا به مسجد رسيدند \" .\r\nرسول خدا همچنان ايستاده بود و بچه ها هنوز روى شانه‌هايش بودند ، خطاب به\r\nمسلمانان فرمودند : \" مردم مى خواهيد شما را به بهترين افراد بشر از نظر جد وجده\r\nراهنمائى كنم ؟ همه گفتند : بلى اى رسول خدا ( صلى الله عليه وآله ) فرمود : \" حسن و حسين \" ( عليها السلام ) كه\r\nجدشان رسول خدا ( صلى الله عليه وآله ) خاتم پيامبران است وجده شان \" خديجه \" دختر خويلد كه سيده ء\r\nزنان اهل بهشت است . آيا مى خواهيد شما را به بهترين افراد بشر از نظر عمو و عمه\r\nراهنمائى كنم ؟ گفتند : بلى اى رسول خدا ( صلى الله عليه وآله ) فرمود : \" حسنين \" ( عليها السلام ) چون عمويشان\r\nجعفر و عمه شان ام هانى است .\r\nاى مردم ! مى خواهيد شما را به بهترين افراد بشر از نظر خاله و دائى راهنمائى كنم ؟\r\nهمه گفتند : بلى . فرمود : باز هم \" حسن و حسين \" ( عليها السلام ) چون دائى آنان قاسم پسر رسول\r\nخدا ( صلى الله عليه وآله ) و خاله شان زينب دختر رسول خدا ( صلى الله عليه وآله ) است آنگاه فرمود : خدا مىداند كه\r\n","description":"","footnote":"","page_name":" 443 ","page_number":23},
  {"content":"\r\n\r\n\" حسن و حسين \" ( عليها السلام ) و عموها و عمه ها و دوستانشان در بهشت و دشمنانشان در آتشند \" .\r\n2 . در عهد علوى ( عليه السلام )\r\nامام حسن مجتبى مدت 37 سال تمام با پدر بزرگوارش على ( عليه السلام ) زندگى كرده است\r\nاين دوره از زندگى آن عزيز ، همراه با تنشها و اضطرابات و حوادث بس بزرگ در صدر\r\nاسلام بوده است .\r\nدر سنين هفت و هشت سالگى با چشم خود غصب شدن حقوق اهل بيت ( عليه السلام ) را\r\nمشاهده مى نمايد كه چگونه مادرش حضرت زهرا ( عليه السلام ) در ارتباط با مغصوب شدن فدك ،\r\nتلاش و كوشش دارد و از سوى ديگر حق ولايت و سرپرستى امت اسلامى كه بنا به\r\nتصريح پيامبر بزرگوار اسلام در غدير ، و ديگر مناسبتها ، بر عهده ء پدر عاليقدرش قرار\r\nداشت و اين حق مسلم با ترفندهاى سياسى و نقشه‌هاى از پيش طرح شده از دست\r\nصاحبش بيرون آورده مىشود و در اختيار ديگران قرار مى گيرد .\r\nدر اين مدت ، رحلت مادر و دفن غمبار او اين كودك را در غم تنهايى فرو مى برد آنگاه\r\nدوران معاويه و حمايت گران سياست باز او پيش مى آيد با اينكه پدر ارجمندش با اجماع\r\nو اتفاق مسلمين و اصحاب حل و عقد به عنوان خليفه و جانشين پيامبر خدا ( صلى الله عليه وآله ) در آمده\r\nاست در عين حال شيطنت و فريبكارى و خريد آراء مردم ، بخش اعظمى از مناطق\r\nمعمورهء مسلمانان را در اختيار مى گيرد و در شام و شامات ادعاى خلافت مى نمايد و اين\r\nادعاى ناحق منجر به جنگهاى جمل ، نهروان وصفين مى گردد كه بخش اعظم حيات\r\nسياسى و اجتماعى امام را به خود مشغول مى دارد و در پايان ، آن اتفاق نارواى سياسى\r\nرخ مىدهد كه نمى بايست صورت پذيرد و آن تعيين حكميت نوظهور از دو طرف\r\nمتخاصم بود كه بالأخره كارها به نفع معاويه و به ضرر عراقيان ، تمام مى گردد .\r\nدر نهج البلاغه مستندترين منبع موجود از عهد علوى ، چند بار نام امام حسن\r\nمجتبى ( عليه السلام ) آمده است كه موقعيت او را به خوبى نشان مىدهد . يك بار در خطبه 207 در\r\nمورد امام حسن مجتبى ( عليه السلام ) از لسان پدر مهربان و مشفق چنين مى خوانيم :\r\n1 . إملكوا عنى هذا الغلام لايهدنى فأننى انفس لهذين ( الحسن والحسين ) على\r\n","description":"","footnote":"","page_name":" 444 ","page_number":24},
  {"content":"\r\nالموت ، لئلا ينقطع بهما نسل رسول الله ( صلى الله عليه وآله ) .\r\nاز سوى من از اين دو نوجوان مواظبت كنيد و به همراه آمدن آنان ، با من جلوگيرى\r\nكنيد ( تا وارد معركه قتال نگردند ) و من نگرانم از اينكه اين دو را مرگ فرا گيرد و با كشته\r\nشدن آنان ، نسل رسول خدا ( صلى الله عليه وآله ) منقطع و بريده گردد .\r\nسيد رضى گويد : \" جمله املكو عنى هذا الغلام از برترين و بهترين سخنان مى باشد .\r\nاين سخن مولى مى رساند كه امام حسن و حسين در جنگ صفين حضور مؤثرى\r\nداشته اند و خود را به قلب سپاه معاويه مى زدند به حدى كه امام ( عليه السلام ) توصيه مى دارد آن دو\r\nرا مراقب باشند و نگذارند بيش از حد خود را وارد صحنه سازند ، نسل رسالت گردد .\r\n2 . بار ديگر در خطبه 31 نهج البلاغه ، امام حسن مجتبى را با دلسوزى كامل مورد\r\nعنايت و وصيت خود قرار مىدهد و در خطبه مفصلى او را طرف خطاب سفارشهاى\r\nارزنده و سازنده خويش قرار مىدهد فرازهايى از آن خطبه چنين است :\r\n\" من الوالد الفائى ، المفرج للزمان ، المدبر العمر . . . الى المولود المؤمل مالايدرك ، و\r\nالظاعن عنها غدا . فإنى اوصيك يا نبى بتقوى الله و لزوم امره وعمارة قلبك بذكره ،\r\nوالأعتصام بحبله . . . اى بنى انى وان لم اكن عمرت عمر من كان قبلى ، فقد نظرت في\r\nاعمالهم وفكرت في أخبارهم وسرت في آثار هم حتى عدت كأحد منهم . . . \" . ( 1 )\r\n[ از پدرى كه در آستانه فنا وزوال قرار گرفته است و چيرگى طبيعت را پذيرا است .\r\nزندگى را پشت سر نهاده است ، به گردش روزگار گردن نهاده است ، نكوهندهء اين جهان\r\nاست به فرزندى كه آرزومند چيزى است كه آن را درنمىيابد و روندهء راهى است كه سر از\r\nجهان نيستى درآورد . . . 
  ] پسرم ، تو را به تقواى الهى توصيه مى كنم ، به ملازمت امر پروردگار\r\nمى خوانم و به چنگ زدن به ريسمان الهى فرا مى خوانم .\r\nپسرم ! من هر چند در بين گذشتگان نزيسته‌ام ولى در اعمال و كردار آنان تأمل كرده ام\r\nو در اخبار آنان سير نموده ام و در آثار بجا مانده از آنان سير و سياحت كرده ام اكنون\r\n\r\n","description":"","footnote":" 1 . نهج البلاغه خطبه 31 . ","page_name":" 445 ","page_number":25},
  {"content":"\r\nهمانند آنم كه يكى از آنان مى باشم در پايان خطبه او را دعا مىكند و خير دنيا و آخرت را\r\nبر او مى طلبد .\r\nبار سوم در نهج البلاغه در خطبه 24 در مقام وصيت به امام حسن مجتبى ( عليه السلام )\r\nمى فرمايد : \" حسن بن على مال مرا عهده دار شود خود از آن مصرف كند و به ديگرى هم\r\nببخشد آن سان كه روا بود و شايسته اگر براى حسن ، حادثه اى پيش آيد و حسين زنده\r\nباشد او بدين كار بپردازد و وصيت را انجام دهد چنان كه بايد و شايد .\r\nدو پسر فاطمه - حسن و حسين - را از صدقهء على همان است كه از آن ديگر پسران\r\nاست من انجام اين كار را به عهده ء پسران فاطمه مى گذارم تا خشنودى خدا را بدست\r\nآورده باشم و به رسول او نزديكى جويم و پاس حرمت او و خويشاوندى او را داشته\r\nباشم \" . ( 1 )\r\nبار چهارم در نهج البلاغه در خطبه 73 حسن و حسين را در مقام شفاعت مروان بن\r\nحكم مى بينيم وعلى ( عليه السلام ) بنابر خواست آنان ، مروان را رها مى سازد سپس اظهار مى دارند\r\nاجازه ء مى فرمائيد كه او با شما بيعت نمايد ؟\r\nامام ( عليه السلام ) در پاسخ مى فرمايد : مگر او يك بار پس از كشته شدن عثمان با من بيعت\r\nنكرد ؟ مرا به بيعت چنين فرد پيمان شكنى نيازى نيست كه با دستى همچون دستان\r\nجهود مكار بيعت كند ولى در نهان آن را بشكند و كنار بگذارد . . . ! ( 2 )\r\nبار پنجم در مقام عتاب به ابن عباس كه گويا بخشى از بيت المال را مورد تصرف\r\nخويش قرار داده است در خطبه 41 چنين مى خوانيم : به خدا اگر حسن و حسين هم\r\nچنان مى كردند كه تو كردى از من روى خوشى نمى ديدند و به آرزويى نمى رسيدند تا\r\nآنكه حق را از آنان بستانم و خسارتى را كه در اثر ستم آنان ، پديدار گشته است نابود\r\nگردانم . . . . ( 3 )\r\n\r\n","description":"","footnote":" 1 . خطبه 24 نهج البلاغه ، منقول از \" بر ساحل سخن مولا \" از مؤلف كتاب كه هم اكنون با لطف\r\nخدا در دست انتشار مى باشد .\r\n2 . خطبه 73 نهج البلاغه .\r\n3 . نهج البلاغه ، خطبه 41 . ","page_name":" 446 ","page_number":26},
  {"content":"\r\n\r\nبار ششم در سخنان برگزيده اش كلام 38 فرزندش امام مجتبى را به چهار چيز توصيه\r\nمى نمايد . جائى كه مى فرمايد : \" بالاترين ثروت عقل است ، بزرگترين فقر ، احمقى و نادانى\r\nاست گرامى ترين حسب ، حسن خلق و خوش رفتارى و وحشتناك ترين وحشتها ، عجب و\r\nخود بزرگ بينى است . ( 1 )\r\nو بار هفتم در نهج البلاغه در كلام 416 به فرزندش توصيه‌هايى دارد كه عموما در\r\nمسير هدايت مى باشد .\r\nبار هشتم و آخرين بار پس از ضربت خوردنش ، هر دو برادر حسن و حسين را مورد\r\nتوصيه و سفارش قرار مىدهد جائى كه در نامه 47 مى فرمايد : \" اوصيكما بتقوى الله وان\r\nلاتبغيا الدنيا وان بغتكما . . . شما را سفارش مى كنم به پروا داشتن از خدا و اين كه دنيا را\r\nطلب نكنيد هر چند دنيا پى شما آيد . . . \" . آنگاه در ارتباط با انتقام و قصاص ، يا عفو و\r\nگذشت در مورد ابن ملجم به آنان سفارشى مى نمايد .\r\nاينها مجموع حيات معمول و معقول امام حسن مجتبى ( عليه السلام ) ، در عهد علوى مى باشد\r\nكه با مستندات توأم بود .\r\n3 . در عهد تاريك أموى\r\nامام حسن مجتبى ( عليه السلام ) پس از شهادت پدر بزرگوارش فقط شش ماه و چند روز در\r\nمسند حكومت و قدرت بودند روزهايى كه سراسر اضطراب بود و تنش ، نافرمانى بود و\r\nمخالفت و ناجوانمردى بود و پيمان شكنى و فرار اصحاب و ياران و ديگر هيچ .\r\nامام حسن مجتبى ( عليه السلام ) با كوله بارى از گذشته ها و با كينه‌هايى از دور و نزديك از عهد\r\nبدر واحد و حنين و از دوران جمل و صفين و عهد علوى با رقيب سخت حيله گر و\r\nفريبكارى مانند معاويه رو به رو شده بود فردى كه در زندگى تنها به دنيا و عيش و نوش\r\nآن فكر مى كرد و تنها به شيوه‌هاى به دست آوردن آن ، ديگر معاد و رستاخيز و خدا در\r\nنظرش امور موهومى بودند ، او با بذل و بخشش فراوان موجودى بيت المال ، آراء ديگران\r\n\r\n","description":"","footnote":" 1 . نهج البلاغه كلام 38 ، ص 267 دكتر شهيدى . ","page_name":" 447 ","page_number":27},
  {"content":"\r\nرا مى خريد و به نفع حكومت خويش ، بهره مى جست او به خاطر ادعاى خلافت و\r\nحكومت اسلام را داشت و احيانا دم از قرآن و پيامبر مى زد اما در باطن در مرحلهء عمل\r\nبسيار ضعيف و ناتوان بلكه منكر آنها بود ولى در امور سياست وسياست بازى فردى\r\nفريبكار و سالوسى بود به خصوص آنگاه كه از رأى مشاور ويژه ء خود \" عمروعاص \" هم\r\nكمك مى گرفت اين دو نفر آتش افروز معركه‌هاى صدر اسلام بودند و چه جناياتى كه\r\nمرتكب نشدند و چه آثار جنايت بارى كه در تاريخ اسلام از خود به بدعت نگذاشته اند ؟ كه\r\nدر جايگاه خاص خود خواهد آمد .\r\nمهم ترين مسألة در زندگى امام حسن مجتبى ( عليه السلام ) در دوران أموى دو موضوع حساس\r\nو دو مورد اخلاقى ضربه زننده و شكننده‌اى بود كه دائم از سوى حكومت معاويه ، مورد\r\nتبليغ و ترويج قرار مى گرفت 1 . صلح با معاويه ، 2 . ازدواجهاى مكرر امام ( عليه السلام ) .\r\nنخستين مورد كه صلح با معاويه باشد از دو طرف آماج فشارها بود يكى از ناحيهء\r\nطرفدارانش كه چرا تن به چنين امرى داده است در صورتى كه اكثر فرماندهان در غياب او\r\nخود را به معاويه فروخته بودند و جز تعداد بس اندكى از مؤمنان و معتقدان واقعى ، وفادار\r\nنمانده بودند و از از سوى ديگر از ناحيهء دشمن مكار مورد تهديد و فشار بود كه\r\nمى خواست حاكميت دنياى اسلام آن روز را در قبضه داشته باشد و امام حسن ( عليه السلام ) براى\r\nحفظ جان آن اقليت معتقد و مؤمن ، چاره اى جز سازش ظاهرى با معاويه نداشت آن هم\r\nبا آن شرايط و خصوصياتى كه اگر مورد عمل قرار مى گرفت قطعا نتيجه اش خيلى بهتر و\r\nمفيدتر از جنگ وخونريزى و ادامهء حكومت با اقليت ضعيفى بود كه همگى در معرض فنا\r\nو نابودى بودند . نكته اى كه در مورد صلح امام حسن ( عليه السلام ) قابل ذكر است اينست كه اركان\r\nسپاه او از همان دوران صفين و از برنامهء حكميت ، درهم شكسته بود اتفاق نظر و وحدت\r\nكلمه در بين آنان وجود نداشت . أمير المؤمنين ( عليه السلام ) آن قدر از دست آنان در شكنجهء روحى\r\nو ناراحتى بر سر مى برد كه نهج البلاغه اثر ماندگار على ( عليه السلام ) را مى توان \" غمنامه \" يا \" درد دل\r\nنامه \" و \" زجر نامه روحى مولى \" نامگذارى نمود گاهى مى فرمايد : \" لا رأى لمن لايطاع \"\r\nكسى كه مورد اطاعت نباشد رأيى ندارد گاهى على ( عليه السلام ) حاضر است ده نفر از هواداران خود\r\n","description":"","footnote":"","page_name":" 448 ","page_number":28},
  {"content":"\r\n\r\nرا با يك نفر از سپاه معاويه معاوضه كند ، گاهى درد دل خود را از دست همين سربازان و\r\nفرماندهان چموش و سهل انگار ، به چاهها و بيابانها مى برد و بارها و بارها آرزوى مرگ و از\r\nدست اين افراد سست عنصر را دارد به حدى كه تقريبا ثلث محتويات نهج البلاغه اعم از\r\nخطبه ها ، مكاتبات ، و كلمات قصار و سخنان بلند و كوتاه امام ( عليه السلام ) در مورد شكايت از دست\r\nزيردستان و سپاه خويش مى باشد و گاهى فرهيختگان و فرزانگانى هم مانند ، ابن عباس\r\n[ يا انشاء الله 
  ] عبيدالله بن عباس گرفتار هوس دنيا وغارت و يغماگرى بيت المال مى گردند\r\nكه آنگاه است كه اسف على و درد و ناله اش ، زمين و زمان را مىسوزاند و كسى را ياراى\r\nتحمل سوز دل و جراحت قلب غمگين و درد آلود على را نيست ! هر چند تعداد محدودى\r\nهم امثال مالك اشتر ، عمار ياسر ، صعصعة بن صوحان ، خباب بن أرت وقيس بن سعد هم\r\nوجود داشتند ولى به يقين با يك گل بهار نمى شود در بهار بايد همه جا گل باشد و\r\nگلستان ، ولى سپاه شام ، قطعا اين گونه نبود كه سپاه كوفه وعراف بودند .\r\nدر چنين شرايطى امام حسن مجتبى ( عليه السلام ) كه وارث چنين عناصر كم كفايت چه\r\nمى توانست انجام دهد ؟ جايى كه برخى از سپاهيان او توطئه داشتند كه خود امام را به\r\nمعاويه تسليم كنند ، و برخى از آنان به مقر فرماندهى يورش مى كردند و خود امام را مورد\r\nحمله قرار مى دادند آنچنان كه در ساباط رخ داد و تعداد كثيرى از سوى ستون پنجم\r\nپنهانى از معاويه پول دريافت نموده ، و در جمع سپاه امام حسن مجتبى ( عليه السلام ) به نفع\r\nدشمن ، فعاليت داشتند . آرى امام حسن ( عليه السلام ) هرگز صلح نمى نمود اين شرايط و مقتضيات\r\nزمان و مكان بود كه صلح را بر او تحميل نمود و شوكران تلخ را نوشانيد واو بالأجبار كنار\r\nآمدن با معاويه را پذيرفت و از جنگ دست برداشت .\r\nگفتارى از آل ياسين\r\nوى در متن كتاب خلاصه اى از عوامل صلح و خلاصه‌ى جالبى را به عنوان ختم بحث\r\nخود دارد جائى كه مى گويد : \" گناه يك رهبر چيست اگر مردمش فاسد و سپاهيانش خائن\r\nو اجتماعش فاقد وجدان اجتماعى باشد ؟ \" بدين ترتيب راز صلح يا ترك جنگ امام\r\nحسن ( عليه السلام ) روشن مى گردد . و ما در بخش مستقلى به تفصيل به اين موضوع\r\n","description":"","footnote":"","page_name":" 449 ","page_number":29},
  {"content":"\r\n\r\nخواهيم پرداخت .\r\nفريادرس محرومان\r\nپيشواى دوم نه تنها از نظر علم و تقوى و زهد و پارسايى مقام برجسته و والايى داشت\r\nبلكه از نظر بذل و بخشش و دستگيرى از مستمندان اجتماع ، در حد توانايى يكتاى عصر\r\nخود بود و وجود گرامى او آرام بخش دلهاى دردمند و اميدوار ، و پناهگاه مستمندان و\r\nتهى دستان و درماندگان جامعه بود هيچ نيازمندى از محضر او دست خالى بر نمى گشت\r\nو هيچ دل آزرده اى بدون دارو و مرهم از پيشگاه او مأيوس و نوميد باز نمى گشت . او عادت\r\nداشت قبل از آنكه نيازمندى ، شرح حال خود را بازگو نمايد و رنج مذلت و سوال را بر خود\r\nهموار سازد ، نياز او را بر طرف كند و معمولا بخشش‌هاى امام به نحوى بود كه نياز\r\nمستمند را به يكباره ، بر طرف مى ساخت تا ديگر بار دست نياز به اين سو و آن سو دراز\r\nنكند . سيوطى يكى از دانشمندان اهل سنت در تاريخ خود مىنويسد : \" حسن بن على ( عليه السلام )\r\nداراى امتيازات اخلاقى و فضايل انسانى متعددى بود او شخص متين ووقور و سخى بود\r\nاز اين رو مورد ستايش و احترام قاطبه‌ى مردم قرار داشت . . . \" . ( 1 )\r\nاو سرور جوانان بهشتى و يكى از چهار نفرى است كه رسول خدا ( صلى الله عليه وآله ) با آنان به\r\nمباهله ى نصاراى \" نجران \" حاضر شد و يكى از دوازده نفرى است كه خدا فرمانبرى آنان را\r\nبر بندگانش واجب و فرض ساخته است و در قرآن مجيد ، پاك و منزه از هر پليدى معرفى\r\nشده و خداوند دوستى آنان را پاداش رسالت دانسته است . \" إنما يريد الله ليذهب عنكم\r\nالرجس ويطهركم تطهيرا \" .\r\nافتخارات و مكارم اخلاقى و فضائل معنوى او به قدرى است كه ياد كردن تمام آنها به\r\nطول مى انجامد و تازه پس از بيان به پايان نمى رسد چه بهتر در فصل جداگانه اى مورد\r\nعنايت و بررسى واقع گردد .\r\n\r\n","description":"","footnote":" 1 . سيوطى ، تاريخ الخلفاء ص 172 . ","page_name":" 450 ","page_number":30},
  {"content":"\r\nبخش دوم\r\nفضائل اخلاقى و مناقب وجودى امام ( عليه السلام )\r\n","description":"","footnote":"","page_name":" 451 ","page_number":31},
  {"content":"\r\n","description":"","footnote":"","page_name":" 452 ","page_number":32},
  {"content":"\r\n\r\n\r\nبخش دوم / فضائل اخلاقى و مناقب وجودى امام ( ع ) . . .\r\nفضائل اختصاصى\r\nامام حسن مجتبى ( عليه السلام ) سبط اكبر و ريحانهء رسول الله ( صلى الله عليه وآله ) واجد شايسته ترين\r\nخصوصيات اخلاقى و معنوى مى باشد او عابدترين ، زاهدترين و بهترين مردم عصر\r\nخويش بود روايت نموده اند هنگامى كه او خود را براى نماز آماده مى ساخت رنگش متغير\r\nمى گشت و تمام اعضا و جوارحش از عظمت خدا به لرزه درمىآمد . مى فرمود زيبنده\r\nاست فردى كه در برابر آفريدگار عرش قرار مى گيرد اعضايش مرتعش گردد هنگامى كه به\r\nدرب مسجد مى رسيد سرش را بالا مى گرفت و مى گفت : خدايا مهمانت در مقابل درگاهت\r\nايستاده است اى احسان كننده ! بنده ء خطاكار تو پس از عمل ناروا و ناشايست به سوى تو\r\nروى آورده است پس قبايح او را با زيباترين چيزى كه پيش توست بگذر اى خداى\r\nبخشنده و كريم ! ( 1 )\r\nهنگامى كه به سفر حج مى رفتند به صورت پياده ره مى سپردند و گهگاهى هنگامى\r\nكه به ياد مرگ مى افتادند ، گريه مى كردند و هنگامى كه قبر و تاريكى آن را به ياد مى آوردند\r\nمى گريستند و آنگاه كه به ياد رستاخيز و برخاستن از قبر يا عبور از پل صراط و نشان\r\nدادن نامه اعمال مى افتادند با صداى بلند فرياد مى كشيدند و به حال غش مى افتادند .\r\nتقسيم مال\r\nروايت شده است امام حسن مجتبى ( عليه السلام ) سه بار اموال خود را در راه خدا با فقراء و\r\nمستمندان تقسيم نمود . ( 2 )\r\nاو هر وقت در قرآن مجيد به خطاب \" يا ايها الذين آمنوا \" مى رسيدند مى گفتند :\r\n\r\n","description":"","footnote":" 1 . سفينة البحار ج 1 ، ص 253 ، چاپ سنگى .\r\n2 . ","page_name":" 453 ","page_number":33},
  {"content":"\r\n\r\n\r\nلبيك اللهم لبيك . . . او در تمام احوال ذاكر خداى متعال بودند او راست لهجه ترين و\r\nفصيح ترين مردم از نظر نطق و گفتار بود \" . ( 1 )\r\nاگر نيازمندى كمكت مى كنيم\r\nبسيار مشهور است كه مردى شامى در اثر تلقينات و تبليغات معاويه و همشهريان\r\nفريب خورده اش ، وقتى وارد مدينه شد و چشمش به امام حسن مجتبى ( عليه السلام ) افتاد شروع\r\nبه بدگويى و اظهار بى ادبى نمود امام ( عليه السلام ) با اينكه در شهر خود قدرت انتقام را داشت در\r\nعين حال با زبان نرم و ملايم فرمودند اى مرد شامى ! معلوم است شما مسافر هستيد\r\nشايد خسته باشيد ، و نياز به استراحت داشته باشيد ، اگر مى خواهيد استراحت كنيد محل\r\nخواب را برايت فراهم مىكنيم و اگر نياز مالى داريد ، كمكتان مى كنيم وقتى مرد شامى\r\nاين محبت را از امام مشاهده نمود بى اختيار اعتراف كردند : \" الله يعلم حيث يجعل\r\nرسالته \" ، پروردگار آگاه است كه رسالت و امامت را در چه جايگاهى قرار دهد ؟\r\nجود و كرم\r\nجود و كرم در اين خاندان ، يك امر فطرى و جبلى است زندگى اين دودمان بر اصل\r\nجود و بخشش نهاده شده است آنچنان كه در زندگى ديگر پيشوايان معصوم ( عليه السلام ) گذشته\r\nاست اين بزرگان به مال و منال دنيوى ، با آن نگرش نگاه مى كنند كه به وسيله ى آن ،\r\nبتوانند خشنودى پروردگار را جلب كنند و اين خشنودى به هر طريق و با هر نوع جود و\r\nبخششى كه به دست آمده باشد ، مقدار مال ، و كم و كيف آن چندان مطرح نيست از اينرو\r\nدر زندگى هر كدام از پيشوايان ( عليه السلام ) بذل و بخشش فراوانى وارد شده است به عنوان نمونه\r\nآمده است كه يك بار امام حسن ( عليه السلام ) كل مال و دارائى خود را با فقراء تقسيم مى كرد و بار\r\nديگر ده هزار درهم به فقيرى كه از خداوند متعال اين مبلغ را درخواست داشت ، عطا\r\nنمود ( 2 ) بار ديگر موجودى نقدينگى منزل را كه همان 50 درهم را تشكيل مى داد به سائلى\r\nعطا مىكند ( 3 ) و ديگر بار پير زنى در سفر ، بزغاله اى را به امام حسن و حسين وعبد الله بن\r\n\r\n= + * * * + =\r\n","description":"","footnote":" 1 . امالى صدوق ص 151 .\r\n2 . كشف الغمه ج 2 ، ص 1841 ، چاپ لبنان .\r\n3 . منبع فوق . ","page_name":" 454 ","page_number":34},
  {"content":"\r\nجعفر اهدا كرد و اين پيرزن در سفرى كه به مدينه انجام مى داد با امام حسن ( عليه السلام ) آشنائى\r\nمىدهد آنگاه امام تعداد چندين رأس گوسفند [ در برابر آن بره يا بزغاله اى كه ايشان\r\nاحسان كرده بود مجموع ثروت او همين بود 
  ] به او عطا مىكند سپس به سراغ عبد الله بن\r\nجعفر ( عليه السلام ) فرستاده مىشود او نيز پس از اطلاع از عطاياى حسنين ( عليه السلام ) 100 نفر شتر به او\r\nعطا مىكند امام پس از اين همه عطايا و بخشش باز مى فرمايد ما هنوز يك دهم از عطا و\r\nبخشش پيرزن را انجام نداده ايم چون او تمام دارائى خانه و كاشانه‌اش را به ما تقديم\r\nنمود . پيرزن پس از اين عطايا خوشحال به سرزمين خود بازگشت . ( 1 )\r\nاو اغلب اوقات به اين شعر تمثل مى جست :\r\nيا اهل لذات دنيا ، لابقاءلها * إن اغترارا بظل زائل ، حمق\r\nاى صاحبان لذات و عيش و نوش دنيا ! بدانيد كه لذات آن بقاء و دوامى ندارد فريفته\r\nشدن به سايهء زايل شونده ، از حماقت و نادانى است . امام حسن ( عليه السلام ) خود درباره ء جود و\r\nبخشش مى فرمايد : \" احسان و بخشش پيش از سوال از بزرگترين سيادت و آقايى\r\nمى باشد و در مورد بخل و امساك مى فرمايد : بخل آنست كه فرد پندارد آنچه را كه انفاق\r\nمىكند ، تباه ساخته است ، و آنچه را كه نگه مى دارد شرف و عزت است \" . ( 2 )\r\nاز عبد الرحمن بن جبير روايت شده است كه به حسن بن على ( عليه السلام ) عرض كردم مردم\r\nمى گويند كه شما طالب خلافت هستيد ؟ در پاسخ فرمودند :\r\nسران عرب در اختيارم بودند ، آنان محاربه مى نمودند با كسانى كه من محاربه داشتم و\r\nمسالمت داشتند با كسانى كه من مسالمت داشتم ، همهء آن ها را به خاطر رضا و خشنودى\r\nخدا وحفظ خون أمت محمد ( صلى الله عليه وآله ) ، رها ساختم \" . ( 3 )\r\nدر موقع صلح با معاويه در محل \" نخيله \" جملهء بس بلندى دارد - هنگامى كه معاويه\r\nدرخواست نمود كه سخنانى در مورد اين قرار داد ايراد فرمايد - امام ( عليه السلام ) برخاستند پس از\r\nحمد و ثناى الهى اين جمله را اداء نمودند :\r\n\r\n","description":"","footnote":" 1 . كشف الغمه ص 113 .\r\n2 . كشف الغمه ج 2 ، ص 187 .\r\n3 . منبع فوق ص 188 . ","page_name":" 455 ","page_number":35},
  {"content":"\r\n\r\n\" زيرك‌ترين زيركان ، صاحبان تقوى مى باشند و احمق ترين احمقان ، افراد فاجر و\r\nفاسق مى باشند ( 1 ) ، من در اين مورد كه با معاويه اختلاف داشتم اگر حق شخصى ام\r\nبود او اولى تر از من مى باشد و اگر حق شخصى من بود پس به خاطر اصلاح حال\r\nامت وحفظ و نگهدارى خونهاى آنان ، رها نمودم \" . ( 2 )\r\nاعترافات مخالفان\r\n1 . گفتار ابوبكر : \" عقبة بن حارث گفت : ابوبكر نماز را خواند سپس از مسجد خارج شد\r\nو امام حسن را ديد كه با كودكان بازى مىكند او را گرفت و روى شانهء خود قرار داده و\r\nگفت : پدرم فداى كسى باد ! كه شبيه پيامبر است \" . ( 3 )\r\n2 . انس بن مالك : \" بخارى در صحيح خود در باب مناقب الحسن والحسين ( عليه السلام ) ، به\r\nسند خود از انس روايت كرده كه گفت : هيچ كس شباهتش بيشتر از حسن بن على به\r\nرسول خدا ( صلى الله عليه وآله ) نبود \" . ( 4 )\r\nزبير گفت : رسول خدا ( صلى الله عليه وآله ) \" حسن \" ( عليه السلام ) را مىبوسيد و او را به سينهء خود مى فشرد و\r\nمىبوئيد در خدمتش مردى از انصار بود كه از عمل پيامبر تعجب كرد و گفت : من پسرى\r\nدارم كه به حد بلوغ رسيده است و من تاكنون او را نبوسيده‌ام . پيامبر اكرم ( صلى الله عليه وآله ) فرمود : اين\r\nكه خداوند رحمت وعاطفه را از دل تو برگرفته ، من چه گناهى دارم ؟ \" . ( 5 )\r\n\" مساور مولى بن سعد بن بكر گفت : روزى كه امام \" حسن مجتبى \" ( عليه السلام ) فوت كرد ،\r\nابوهريره را ديدم در مسجد ايستاده و در حالى كه به شدت مىگريست با صداى بلند فرياد\r\nمى زدند كه اى مردم ! امروز محبوب رسول خدا ( صلى الله عليه وآله ) از دنيا رفت \" .\r\n\" زهير بن اقمر گفت : \" حسن بن على \" ( عليه السلام ) بعد از شهادت \" على \" ( عليه السلام ) مشغول ايراد\r\nخطابه اى بود كه مردى بلند قامت از قبيلهء \" ازد \" برخاست وگفت : رسول خدا ( صلى الله عليه وآله ) را ديدم\r\nاين آقا را به دوش خود سوار كرده و مى فرمايند : كسى كه مرا دوست مى دارد ، بايد\r\n\r\n","description":"","footnote":" 1 . حق حكومت ، حق عمومى ومربوط به آحاد مردم مسلمان مى باشد .\r\n2 . كشف الغمه ج 2 ، ص 189 .\r\n3 .\r\n4 .\r\n5 . حلية الأولياء ج 2 ، ص 35 . ","page_name":" 456 ","page_number":36},
  {"content":"\r\nحسن ( عليه السلام ) را دوست بدارد ، اين پيام را حاضر به غائب برساند . اگر دستور پيامبر نبود ، من\r\nاين حديث را به شما نمى گفتم \" .\r\n\" عايشه گفت : پيامبر اكرم ( صلى الله عليه وآله ) \" حسن \" ( عليه السلام ) را مى گرفت و به سينه اش مى چسباند\r\nسپس مى فرمود : خدايا اين پسر من است و من او را دوست مى دارم و تو هم او را و كسانى\r\nرا كه او را دوست مى دارد ، دوست بدار \" .\r\nابن عباس گويد : \" من به هيچ چيز به غير از اين كه در جوانى با پاى پياده به حج نرفتم\r\nافسوس نخوردم در حالى كه حسن بن على 25 بار با پاى پياده به حج رفت . در وضعى كه\r\nمركبها در جلو او كشيده مى شد و سه بار همهء اموالش را بين خود وفقرا تقسيم كرد به\r\nطورى كه يك لنگه را مى داد ولنگهء ديگر را نگه مى داشت \" .\r\n3 . مروان بن حكم : جويريه گفت : چون امام حسن ( عليه السلام ) فوت كرد مروان در تشييع\r\nجنازه ء او شركت كرده و مى گريست . امام حسين ( عليه السلام ) فرمود : \" آيا براى او گريه مى كنى مگر\r\nتو نبودى كه او را پر از خون نمودى ، ومدام جرعه هاى غيظ را به او خورانيدى . مروان در\r\nحالى كه اشاره به كوه مى كرد ، گفت : من اين كار را با كسى كردم كه حلم وبردبارى او ،\r\nهموزن ومعادل اين كوه بود \" . ( 1 )\r\n4 . ابن روزبهان اصفهانى ( عليه السلام ) : مى گويد : \" بار خدايا صلوات و سلام بفرست بر امام دوم ،\r\nصاحب آياتى از قرآن كه در فضيلت او نازل شده ، كاشف اسرار حقائق ومعانى ، رباينده ء\r\nگوى سبقت در فضائل وكمالات . او است كه پيامبر درباره ء او فرمود : او چه نيكو سوار\r\nشونده است \" . كنيه آن حضرت ابومحمد است و از جمله القابش يكى سيد است و يكى\r\nرضا به واسطهء آن كه كمال رضا وتواضع ، او را حاصل بوده و ديگر سبط زيرا كه آن حضرت\r\nسبط حضرت پيغمبر ( صلى الله عليه وآله ) بوده و يكى ديگر \" زكى \" به واسطهء كمال پاكى وطهارتى كه آن\r\nحضرت داشته است . آن حضرت به زهر شهيد شد و در بقيع دفن گرديد \" .\r\nاللهم وصل على سيدنا محمد وآله سيما الإمام المجتبى الحسن الرضا و\r\n\r\n","description":"","footnote":" 1 . سفينة البحار ج 1 ، ص 255 ، ماده \" حسن \" . ","page_name":" 457 ","page_number":37},
  {"content":"\r\nسلم تسليما . ( 1 )\r\n5 . حافظ حسين كربلائى تبريزى ( م 994 ه‍ ) : صاحب كتاب \" روضات الجنان \" درباره ء\r\nامام حسن مجتبى ( عليه السلام ) مىنويسد : \" وى سبط اول رسول خداست و امام دوم از ائمهء هدى\r\nاست شبيه ترين خلق به سيد انبيا بود . ولادت خجسته اش در مدينهء طيبه در شب\r\nپانزدهم رمضان سنهء ثلاث هجرى . . . \" رخ داده است . در كتاب \" كشف المحجوب \" مذكور\r\nاست كه شيخ حسن بصرى به حضرت امام حسن مجتبى ( عليه السلام ) در مورد جبر و قدر چيزى\r\nنوشت و سؤالى از آن حضرت نمود كه حق در اين مسألهء غامضهء چيست ؟ آن حضرت\r\nجواب او نوشت و آن سؤال و جواب اين است :\r\nسؤال : بسم الله الرحمن الرحيم . السلام عليك يا ابن رسول الله ، وقرة عينه ورحمة\r\nالله و بركاته . اما بعد فانكم معاشر بنى هاشم كالفلك الجارية في اللجج ومصابيح الدجى\r\nواعلام الهدى والائمة القادة الذين من تابعهم نجى ، كسفينة نوح المشحونة التى يؤل\r\nاليها المؤمنون وينجو فيها المتمسكون . فما قولك يا ابن رسول الله عند حيرتنا في القدر\r\nواختلافنا في الاستطاعة علمنا بما تأكد رأيك فانكم \" ذرية بعضها من بعض \" ، به علم الله\r\nعلمتم وهو الشاهد عليكم وانتم شهداء الله على الناس \" .\r\nجواب مشحون به صواب آن حضرت :\r\n\" بسم الله الرحمن الرحيم ، امام بعد : فقد انتهى الى كتابك عند حيرتك وحيرة من\r\nزعمت من امتنا . والذى عليه رأيى ان من لم يؤمن بالقدر خيره وشره فقد كفر ، و من حمل\r\nالمعاصى على الله فقد فجر ، ان الله لايطاع بإكراه ولايعصى بغلبة ولايهمل العباد من\r\nالملكة ، لكنه المالك لما ملكهم ، والقادر على ما عليه قدرتهم . . . \" .\r\nسلام و درود بر تو باد اى فرزند رسول خدا و اى نور چشم آن بزرگوار رحمت و بركات\r\nخدا شامل حال شما باد ! شما گروه بنى هاشم همانند كشتىها در درياها و اقيانوسها\r\nهستيد شما چراغهاى روشنگر در تاريكيها و ظلمات مىباشيد شما پرچمهاى هدايت و\r\n\r\n","description":"","footnote":" 1 . وسيلة الخادم إلى المخدوم ، ص 151 - 157 . ","page_name":" 458 ","page_number":38},
  {"content":"\r\nپيشوايان راستين پيروان هستيد افرادى كه از شما پيروى نمايد نجات يافته‌اند همانند\r\nكشتى نوح كه مؤمنان به آن پناه مىبرند و چنگ زنندگان به آن نجات مىيابند چه\r\nمىفرمائيد در مورد \" قدر \" كه ما در حيرت به سر مىبريم و ما در مورد \" توان بشر \" و حدود\r\nآن اختلاف داريم ؟\r\nامام ( عليه السلام ) در پاسخ كوتاهى جان كلام را فرمودند : \" نامه‌ى شما به من رسيد تحير شما را\r\nدريافتم رأى من آنست هر كس كه به اصل قضاء و قدر خواه خير باشد يا شر ايمان نداشته\r\nباشد كفر ورزيده است كسى كه صدور تمام معاصى را به خدا نسبت فاجر و فاسق گرديده\r\nاست خداوند با اكراه و اجبار مورد اطاعت قرار نمى گيرد ( لا اكراه في الدين ) و با غلبه و\r\nپيروزى او مورد عصيان واقع نمىگردد او بندگان را مهمل و به خودشان وانداشته است او\r\nمالك تمام مملوكات بندگان مى باشد او توانا است بر تمام آنچه آنان توان و قدرت دارند .\r\n6 . آية الله كاشف الغطاء گويد : \" آية الله شيخ محمد حسين كاشف الغطاء مرد علم و\r\nعمل صاحب الفردوس الأعلى و شخصيتى كه در عرصه‌هاى مختلف علمى و اجتماعى\r\nحضور مؤثر داشته است و در كنفرانس فلسطينى آن روز ، پيشوا و امام جماعت تمام\r\nگروههاى مختلف شيعه و سنى گرديد در مقدمه كتاب حياة الأمام الحسن ( عليه السلام ) تأليف\r\nشيخ باقر قرشى گويد : \" الأمام السبط ابومحمد الزكى ، نخستين سبط از اسباط يازده گانه\r\nاز نسل محمد ( صلى الله عليه وآله ) سيد انبياء و نسل على سيد بشر نخستين فردى است كه نور نبوت و\r\nامامت ، هر دو در او گرد آمده است پس او مجمع نورين و يكى از نيرين وملتقاى بحرين\r\n\" مرج البحرين يلتقيان \" \" يخرج منهما اللؤ والمرجان \" مى باشد على ( عليه السلام ) بحر نور امامت و\r\nفاطمه بحر نور نبوت و كرامت ، از اين دو درياى پرگهر لولؤ اخضر و كبود خارج مى گردد\r\nلؤلؤ كبودى كه كبودى او همرنگ سم آسمان و مرجان قرمزى كه رنگ او با رنگ خونهاى\r\nجارى در زمين مى باشد .\r\nحسن مجتبى نخستين پيشواى امين از صلب سيد اوصياء ، فردى است كه حق را\r\nاظهار و باطل را نابود و خون مردم را با صلح خود تضمين و تأمين نمود .\r\nاگر در حركت صلح آميز او بنگريم شرايط و ظروف آن را در نظر بگيريم خواهيم ديد او با\r\n","description":"","footnote":"","page_name":" 459 ","page_number":39},
  {"content":"\r\n\r\nدشمن خود با سلم ومحاربه ننمود و پيروزى را با صلح و ترك جنگ به دست آورد و آتش\r\nجنگ را خاموش ساخت عار شناى آن را ظاهر ساخت و مصلحت همان بود كه جز با صلاح\r\nجنگ نكند نه با سلاح ، با اعمال و كارهاى صلح آميز دشمن را ذبح كند نه با قتال ونبال ،\r\nآنچنان كه حركت و نهضت برادرش حسين ( عليه السلام ) بر طاغوت زمان خود همان بود كه با او\r\nمقاتله ، ومحاربه نمايد خود و اصحاب خود را به كشتن دهد و اهل و عيال و امانتهاى\r\nرسالت را به اسارت بكشاند و همين امر در عالم سياست و قوانين غلبه وكياست با قطع\r\nنظر از اوامر الهى و مشيت ازلى همان بود كه صورت پذيرفته است واجب متغين در\r\nشرايط امام حسن ( عليه السلام ) و موقعيتى كه قرار داشت جز صلح با فرعون زمان چيز ديگرى نبود\r\nحقيقتى كه وجود دارد آنست اگر صلح امام حسن ( عليه السلام ) و شهادت امام حسين ( عليه السلام ) نبود\r\nبراى اسلام ، اسم و رسمى باقى نمى ماند و تمام تلاشها و كوششهاى مقام شامخ\r\nرسالت ( صلى الله عليه وآله ) و آنچه از خير ، بركت هدايت و رحمت آورده بود تباه مى گرديد چون ابوسفيان\r\nو بخل او معاويه و نسل او يزيد تمام سعى و كوششان متمركز بود كه اسلام را به آن دوران\r\nجاهليت برگردانند و همان عبادت لات ، عزى وجبت را مرسوم سازند . شايد اشاره به\r\nهمين جايى كه پيامبر خدا ( صلى الله عليه وآله ) مى فرمايد : \" حسن و حسين امام هستند خواه قيام ورزند\r\nيا قعود نمايند . شايد قصد دارد فرمود باشند حسن امام است در قعود خود ، و حسين هم\r\nامام است در قيام و نهضت خود \" . ( 1 )\r\nكريم اهل بيت ( عليه السلام )\r\nسخاوت و گشوده بودن دست انسان يكى از علائم و نشانه‌هاى ايمان و باور قلبى افراد\r\nمى باشد پيامبر خدا ( صلى الله عليه وآله ) مى فرمايد : \" دو خوى نيك است كه خداوند آن دو را دوست\r\nمى دارد : \" حسن خلق و سخاوت \" و در جاى ديگرى مى فرمايد : \" سخاوت از نشانه‌هاى\r\nايمان است \" . سخاوت از پاكى قلب و از فضايل نفسانى سرچشمه مى گيرد و مشعر آنست\r\nكه در قلب انسان رأفت و رحمت نهفته است وطبعا اين خوى نيك وقتى فضيلت شمرده\r\n\r\n","description":"","footnote":" 1 . پيشگفتار امام كاشف الغطاء بر كتاب \" حياة الأمام الحسن \" تأليف شيخ باقر قرشى در سال\r\n1373 ه‍ . ق . ","page_name":" 460 ","page_number":40},
  {"content":"\r\nمىشود كه بذل و بخشش از روى نيكخواهى و علاقه به خير و خوشى باشد نه به انگيزه ء\r\nريا و ثناگوئى و شنواندن به ديگرى بوده باشد .\r\nسخاوت حقيقى آنست كه انسان خير و نيكى را به انگيزه ء نيكى و احسان را به داعى\r\nاحسان و نيكى انجام داده باشد اين صفت نيك با بهترين صورت و زيباترين جلوهء آن در\r\nوجود مبارك امام حسن مجتبى ( عليه السلام ) متجلى بود آن بزرگوار به مال ومنال ارزش و قيمتى\r\nقائل نبود مگر آنكه گرسنگى گرسنه اى يا نياز نيازمندى يا عقب افتادگى دين مديونى را\r\nبر طرف سازد . سخاء و بذل و بخشش ، جوهره اى از جواهر وجود آن بزرگوار و ركنى از اركان\r\nحيات او شمرده مى شد وقتى به آن حضرت عرض شد به چه جهت سائلى را در نمى كنى ؟\r\nپاسخ داد : \" چون من خودم سائل درگاه خداوند فياض هستم خجالت مىكشم كه خودم\r\nسائل باشم و از خداوند بطلبم كه حاجت مرا روا سازد در عين سوال كننده اى را رد كنم\r\nخداوند متعال مرا عادت داده است كه نعمتهاى خود را به من سرازير نمايد و من نياز\r\nسائلى را بر طرف نسازم نگران آن هستيم اگر من احسان را قطع كنم او نيز احسانش را\r\nقطع نمايد \" . و در اين زمينه انشاء فرمودند :\r\nإذا ما اقانى مسائل ، قلت مرحبا * به من فضله على معجل\r\nو من فضله ، فضل على كلنا فاضل * وافضل ايام الفتى حين يسأل ( 1 )\r\nو در جاى ديگر مى فرمايد :\r\n\" إن السخاء على العباد فريضة * لله يقرء في كتاب محكم\r\nوعدد العباة الأسخياء جنانه * واعد للبخلاء نار جهنم\r\nمن كان لاتندى يداه بنائل * للراغبين فليس ذاك بمسل \"\r\nسخاوت بر بندگان خدا فريضه است كه در كتاب خدا خوانده مىشود .\r\nخداوند به بندگان سخى وعده ء بهشت داده است آنچنان كه بر بخيلان آتش جهنم را\r\nكسى كه دستش در احسان به خواستگاران نمى گردد او در واقع مسلمان نيست .\r\n\r\n","description":"","footnote":" 1 . نور الأبصار شبلنجى ص 111 ، به نقل از حياة الأمام الحسن ج 1 ، ص 315 - 316 . ","page_name":" 461 ","page_number":41},
  {"content":"\r\nبر اساس اين روحيهء بذل و بخشش فقراء و نيازمندان به سراغش مى رفتند او نيز با\r\nاحسان و بذل و بخشش خود آنان را كامياب مى كرد در تاريخ زندگى او موارد بسيارى قيد\r\nشده است و ما به عنوان نمونه چند مورد را ذكر مى كنيم :\r\n1 . اعرابى به عنوان سوال وارد محضرش گرديد امام دستور دادند آنچه در پس انداز و\r\nخزانه وجود دارد به او بدهند در آن ده هزار درهم وجود داشت اعرابى گفت : يابن رسول\r\nالله شما اجازه نداديد من حاجت خود را ابراز كنم و مدح خود را بازگو نمايم اما تمثل به\r\nشعرى فرمودند : \" ما دوست نداريم آبروى فردى در سوال و درخواست ريخته شود \" . ( 1 )\r\n2 . از غلامى عبور مى نمودند كه غذا مى خورد و در برابر او سگى قرار گرفته بود هر چه\r\nمى خورد به آن حيوان زبان بسته هم مى داد امام ( عليه السلام ) پرسيد چرا اين كار را انجام\r\nمى دهى ؟ عرض كرد : من خجالت مىكشم خودم چيزى بخورم ولى آن حيوان زبان بسته\r\nرا محروم سازم . امام ( عليه السلام ) احساس كردند در او يكى از بهترين خصلتهاى انسانى وجود دارد\r\nپس علاقه پيدا كرد كه در مقابل احسان و نيكى او خدمتى در حق او انجام دهد از اينرو به\r\nسراغ مولى و مالك او رخت او را خريد و خانه‌اى را هم كه در آن زندگى مى كرد از دو\r\nبازستاند و در ملكيت او قرار داد . ( 2 )\r\n3 . روزى از برخى از كوچه‌هاى مدينه عبور مى كرد صدايى را شنيد كه از خداوند\r\nمتعال درخواست ده هزار درهم مى نمود ، امام ( عليه السلام ) به منزلش رفت و فورا مبلغ درخواستى\r\nاو را به وى فرستاد . ( 3 )\r\n4 . او بارها مى فرمود \" الكثير عند الله قليل \" پرداخت هر چه بيشتر در راه خدا باز هم كم\r\nو ناچيز است عطاء پرداخت در راه خدا نيازمند پاداش و تشكر افراد نيست . ( 4 )\r\n5 . داستان عبور ايشان و برادرش امام حسين ( عليه السلام ) و عموزاده اش عبد الله بن جعفر از\r\nپيرزن و گرسنگى مفرطى دچار شدند به چادر پيرزن پناه بردند او تنها گوسفند خود را در\r\n\r\n","description":"","footnote":" 1 . اعيان الشيعه ج 4 ، ص 89 - 90 .\r\n2 . البداية والنهاية ج 8 ، ص 38 .\r\n3 . الطبقات الكبرى شعرانى ج 1 ، ص 23 .\r\n4 . دائرة المعارف بستانى ج 7 ، ص 39 ، احياء العلوم غزالى ج 3 ، ص 171 . ","page_name":" 462 ","page_number":42},
  {"content":"\r\nمقدم مهمان گرامى ذبح كرد و آنان را سير وسيراب ساخت در بازگشت از سفر حج وقتى\r\nآن پيرزن به مدينه آمد امام ( عليه السلام ) پول و گوسفندان متعدد و همچنين امام حسن تعداد\r\nگوسفند و پول وعبد الله بن جعفر چندين گوسفند همراه را به او پرداخت نمودند به حدى\r\nكه به صورت يك ثروتمند و بى نياز به چادر خود برگشت به حدى كه وضعيت او مورد\r\nحسد و غبطه هم چادرىهاى خويش قرار داشت . و همگى اين احسان و تشكر امام را\r\nمى ستودند . ( 1 )\r\n6 . خانه اى از انصار به قيمت 000 / 400 درهم خريدارى نمودند به اطلاع امام ( عليه السلام )\r\nرسيد كه فروشندگان نياز شديد به پول آن دارند و فروش خانه از آن نظر بوده است كه از\r\nذلت سوال از مردم نجات پيدا كنند امام ( عليه السلام ) خانه را همراه وجه آن به صاحبانشان\r\nبرگرداند و به اين ترتيب شرف و جوانمردى آنان را تأمين نمود البته اين نوع كرامت و\r\nسخاء يكى از بهترين و والاترين مراتب جود و بخشش مىباشد . ( 2 )\r\n7 . كنيزى ، دسته گلى تقديم محضر امام ( عليه السلام ) نمود ، امام ( عليه السلام ) فرمودند : تو در راه خدا آزاد\r\nهستى انس او را در اين سخاوت بى نظير ملامت نمود امام ( عليه السلام ) در پاسخ فرمودند : خداوند\r\nمتعال ما را اين چنين تأديب نموده است جائى كه مى فرمايد : \" إذا حيتتم بتحية فحيوا\r\nبأحسن منها \" ( 3 ) هنگامى مورد تحيت قرار گرفتيد پس با بهتر از آن تحيت انجام دهيد ،\r\nتحيت بهتر از تحيت او همان آزاد و رها ساختن او بود . ( 4 )\r\n8 . فردى به محضر امام ( عليه السلام ) آمد و اظهار نياز نمود امام ( عليه السلام ) فرمودند : سوال جز در چند\r\nمورد روا نيست ، قرض سنگين ، فقر شديد ، ديه يا غرامت ذمه . سوال كننده گفت : جهت\r\nيكى از آن سه مورد آمده ام . امام ( عليه السلام ) فرمودند 100 دينار به او پرداخت كردند اين شخص\r\nبه سراغ امام حسين ( عليه السلام ) هم رفت او نيز 99 دينار به او پرداخت نمود ( و نخواست در برابر\r\nبرادرش قرار گيرد ) او به سراغ عبد الله بن جعفر هم رفت او هفت دينار داد آن مرد داستان\r\n\r\n","description":"","footnote":" 1 . احياء العلوم ، غزال ج 3 ، ص 172 دائرة المعارف بستانى ج 7 ، ص 39 .\r\n2 . حياة الحسن ( ع ) ج 1 ، ص 322 .\r\n3 . سوره نساء آيه 86 .\r\n4 . ابن شهر آشوب ، المناقب ج 2 ، ص 23 . ","page_name":" 463 ","page_number":43},
  {"content":"\r\nبخشش حسنين را بازگو نمود عبد الله پاسخ داد واى بر تو آيا مرا در برابر آنان قرار\r\nمى دهى ؟ آيا نمى دانى آنان مركز و معدن علم و دانش و مال هستند ؟\r\nالبته تاريخ نويسان موارد فراوانى از جود و بخشش و كرم اين \" كريم اهل بيت ( عليه السلام ) \" را\r\nآورده اند كه ما محض اختصار به موارد فوق بسنده نموديم طالبان تفصيل مى توانند به\r\nحياة الامام الحسن ( عليه السلام ) ، قريشى ج 2 / عيون الأخبار الرضا ابن قتيبه ج 3 ، ص 140 به بعد /\r\nنور الأبصار ، شبلنجى ص 111 / خصال صدوق صفحات 130 مراجعه فرمايند .\r\nرباعى :\r\nنيك و بد خلق پيشت ار يكسانست * دانم كه تو را بهره‌اى از عرفانست\r\nاز مدح و مذمت كسان فارغ باش * كين شيوه هزار درد را درمانست\r\nصاحب \" روضات الجنان \" مى افزايد : \" روايت است از حضرت امام محمد باقر ( عليه السلام ) از\r\n\" جابر بن عبد الله انصارى \" كه گروهى از مردم به نزد امام حسن ( عليه السلام ) آمدند و گفتند كه : ما از\r\nتو استدعاى بعضى از خوارق عادات و كرامات را داريم چون از پدرت مشاهده كرده ايم از\r\nتو نيز مى خواهيم كه ببينيم . حضرت امام حسن ( عليه السلام ) فرمود : شما بدان ايمان داريد ؟\r\nگفتند : بلى همه ايمان داريم كه تو حجت خدائى همچنان كه پدرت پيشوا و حجت خدا\r\nبود . امام فرمود : شما پدرم را مىشناسيد ؟ گفتند : آرى . ما به صحبت وى بسيار مشرف\r\nگشته ايم . حضرت امام حسن ( عليه السلام ) آنجا نشسته بود پرده اى كه بر در خانه ديگر زده بودند ،\r\nگوشهء آن را برگرفت و گفت : بنگريد ، آن جماعت چون نگريستند ، حضرت أمير المؤمنين\r\nعلى ( عليه السلام ) را ديدند و گفتند : \" والله هذا أمير المؤمنين \" پس همه گفتند : گواهى مى دهيم كه\r\nتو فرزند رسول خدائى و بر خلق پدرت ، حجت حقى \" . ( 1 )\r\nالبته كرامات و خرق عادات پيشوايان خيلى بيشتر از آنست كه در عقول و افكار ناقص\r\nما به گنجد از اين رو از نقل و بازگوئى آنها خوددارى مى كنيم .\r\n\r\n","description":"","footnote":" 1 . روضات الجنان ، روضهء هشتم ، ص 422 - 427 . ","page_name":" 464 ","page_number":44},
  {"content":"\r\nبخش سوم\r\nامام حسن مجتبى ( عليه السلام ) در پيشگاه قرآن\r\n","description":"","footnote":"","page_name":" 465 ","page_number":45},
  {"content":"\r\n","description":"","footnote":"","page_name":" 466 ","page_number":46},
  {"content":"\r\n\r\n\r\nبخش سوم / امام حسن مجتبى ( ع ) در پيشگاه قرآن . . .\r\nامام حسن مجتبى ( عليه السلام ) و ارشادهاى تفسيرى او\r\nگر چه كتاب تفسيرى مستقلى از آن بزرگوار در دست نداريم چون تأليف و تدوين به\r\nاين صورت معمولى از قرن دوم به بعد رواج داشته است ، ولى كلمات تفسيرى اين بزرگوار\r\nرا مى توان از لابلاى كتب احاديث ، فقه ، تاريخ ، تراجم ، تفسير و سيره بدست آورد ، آنچه\r\nهم اكنون از اين بزرگوار در دست داريم بسيار معدود و ناچيز و خيلى كمتر از آن مطالب و\r\nسخنانى است كه از او فوت شده است ، ولى از باب \" الميسور لايسقط بالمعسور \" به چند\r\nمورد اشاره مى نمائيم :\r\n1 . در توصيف و شأن قرآن :\r\nقال الحسن ( عليه السلام ) : \" ان هذا القرآن فيه مصابيح النور ، وشفاء الصدور ، فليجل جال\r\nبضوئه ، وليلجم الصفة قلبه ، فان التفكير حياة القلب البصير ، كما يمشى المستنير في\r\nالظلمات بالنور . ( 1 ) ما بقى في الدنيا بقية غير هذا القرآن ، فاتخذوه اماما يدلكم وان احق\r\nالناس من عمل به ، وان لم يحفظه ، وابعدهم من لم يعمل به وإن كان يقرأه ، ان هذا القران\r\nيجيئ يوم القيامة قائدا وسائقا يقود قوما الى الجنة احلوا حلاله ، وحرموا حرامه ، وآمنوا\r\nبمتشابهه ، ويسوق قوما ضيعوا حدوده واحكامه ، واستحلوا محارمه \" ( 2 ) .\r\n\" اين قرآن است كه در آن چراغهاى نور و شفاى امراض دلها نهفته است هر جوياگرى\r\nمىتواند از آن بهره گيرد و دل خود را با توصيف آن ملجم سازد تفكر و انديشه در قرآن\r\nمايهء حيات قلب نورانى است آنچنان در تاريكى ها با نور مى توان گام برداشت . در دنيا جز\r\n\r\n","description":"","footnote":" 1 . بحار ، ج 75 ، ص 112 - كشف الغمه ، ج 1 ص 573 .\r\n2 . ارشاد القلوب ، ج 1 ، ص 79 . ","page_name":" 467 ","page_number":47},
  {"content":"\r\n\r\n\r\nاين قرآن چيزى بقاء و جاودانگى ندارد پس آن را امام و پيشواى خود قرار دهيد كه شما را\r\nبه هدايت ، رهنمون گردد ، سزاوارترين مردم به قرآن آن كس است كه عامل آن باشد هر\r\nچند حافظ قرآن نبوده باشد و دورترين آنان ، فردى است كه عامل آن نباشد هر چند\r\nقارى و خوانندهء آن باشد ، اين قرآن در روز قيامت به عنوان راهبر و قائد ، تجلى پيدا\r\nمىكند جمعى را كه حلال آن را حلال و حرام آن را حرام شمرده اند و به متشابه آن ايمان\r\nآورده اند را به بهشت سوق مىدهد ، و جمعى را كه حدود آن را ضايع ساخته اند و محارم آن را\r\nحلال شمرده اند ، به آتش سوق مىدهد \" .\r\n2 . تفسير به رأى :\r\nو در حديث ديگرى در مورد تفسير به رأى قرآن مى فرمايد :\r\n\" من قال في القرآن برأيه فأصاب فقد أخطأ \" ( 1 ) هر كس كه با رأى و هواى نفس خود\r\nچيزى در مورد قرآن بگويد اگر به صواب هم رسيده باشد ، راه خطا پيموده است .\r\n3 . تفسير و شرح ادب پيامبر اسلام ( صلى الله عليه وآله ) :\r\nقال الحسن ( عليه السلام ) : \" إن الله ادب نبيه فاحسن الأدب ، فقال : \" خذ العفو وأمر بالمعروف و\r\nاعرض عن الجاهلين \" فلما وعى الذى امره قال تعالى : ( ما اتاكم الرسول فخذوه ، و\r\nمانهاكم عنه فانتهوا ) فقال لجبرئيل ( عليه السلام ) و ما العفو ؟ قال ان تصل من قطعك ، وتعطى من\r\nحرمك ، وتعفو عمن ظلمك ، فلما فعل ذالك اوحى الله إليه ( انك لعلى خلق عظيم ) . ( 2 )\r\nخداوند متعال پيامبر خود را تأديب نمود و بهترين ادب را انجام داد كه فرمود : \" عفو و\r\nگذشت را پيشه كن و به نيكى و خوبى ، امر كن و از نادانان اعراض نما \" .\r\nهنگامى كه به دستورهاى فوق عمل نمود خداوند در آيه ديگر او را اين چنين توصيف\r\nنمود كه هر آنچه را پيامبر آورده است فرا بگيريد و از هر آنچه نهى كرده است ، خوددارى\r\nنمائيد پيامبر اسلام از جبرئيل پرسيد كه مقصود از عفو چيست ؟ گفت : هدف از عفو آن\r\nاست : كسى كه با تو قطع كرده است ، تو وصلت و ارتباط ايجاد نمائى و كسى كه با تو قطع\r\n\r\n","description":"","footnote":" 1 . تأسيس الشيعه لعلوم الاسلام ص 325 .\r\n2 . ","page_name":" 468 ","page_number":48},
  {"content":"\r\n\r\n\r\nاحسان و نيكى كرده است به او عطا و بخشش نمائى و آن كس كه به تو ظلم كرده است\r\nمورد عفو قرار دهى . . . . هنگامى كه پيامبر اسلام در زندگى خود ، اين شيوه ها را به كار بست\r\nو در حق او از سوى پروردگار اين شرف جاودانى نازل شد :\r\n\" انك لعلى خلق عظيم \" \" اى پيامبر ما ! تو داراى اخلاق و روشهاى بس بزرگى\r\nهستى . . . \" ( 1 ) .\r\n4 . ابرار و نيكوكاران :\r\nامام ( عليه السلام ) در تفسيير كلمه \" ابرار \" فرمودند :\r\n\" هر آنچه در كتاب خدا كلمهء \" أبرار \" آمده است مقصود از آن : على بن ابيطالب ، فاطمه ،\r\nحسن و حسين ( عليهما السلام ) مى باشد چون ما نيكوكاران از حيث پدران و مادران از ابرار بوده و\r\nهميشه دلهاى ما سرشار از طاعت و نيكوكاريها است و از دنيا و محبت آن ، تبرى و بيزارى\r\nجسته ايم و در تمام فرمانها و دستورات از خداوند اطاعت نموده ايم ، به يكتائى او ايمان\r\nآورده ايم و رسول و فرستاده ء او را تصديق نموده ايم \" .\r\n5 . در جمع سوگواران :\r\nامام حسن ( عليه السلام ) به هنگام رحلت پدر گرامى خود ، در جمع سوگواران چنين ايراد\r\nخطبه فرمودند :\r\n\" در اين شب فردى از دنيا رخت بر بست كه پيشينيان از نظر عمل بر او پيشى نگرفتند\r\nو متأخرين از نظر عمل به او نخواهد رسيد او همراه پيامبر اسلام مجاهده مى نمود پس با\r\nنفس جهادگر او را نگه مى داشت ، پيامبر خدا با پرچم خود او را روانه مى ساخت ، پس\r\nجبرائيل از سمت راست ، و ميكائيل از سمت چپ او را حفظ مى كردند تا آنكه پيروزى را\r\nنصيب مسلمين مى ساخت .\r\nبه خدا قسم ! در اين شبى كه فرود آمدن قرآن ، در آن انجام پذيرفته است و عيسى بن\r\nمريم در آن عروج داده شده است ويوشع بن نون وصى موسى در آن فوت نموده است\r\n\r\n","description":"","footnote":" 1 . طبقات مفسران شيعه ج 1 ، ص 244 . ","page_name":" 469 ","page_number":49},
  {"content":"\r\n\r\nشخصيتى از دنيا رفته است كه از درهم و دينار و طلا و نقره جز 700 درهم از خود باقى\r\nنگذاشته است ، هفتصد درهمى كه از خيرات و عطاياى او به قصد تأمين خدمتگزار منزل ،\r\nكنار گذاشته بود .\r\nهر كس كه مرا مى شناسد شناخته است و هر آن كس كه مرا نشناخته است ، پس خودم\r\nرا معرفى مى نمايم ، من حسن بن على فرزند پيامبر و فرزند وصى پيامبر خدا هستم . ما از\r\nاهل بيت رسالتيم كه جبرئيل در منزل ما فرود مى آمد و بالا مى رفت . ما از خاندانى\r\nهستيم كه خداوند رجس و ناپاكى را از آن خاندان بيرون برده است . ما از خاندانى هستيم\r\nكه خداوند مودت و دوستى آنان را بر هر مسلمانى فرض و واجب ساخته است . خداوند\r\nمتعال به پيامبر خود فرموده است :\r\n\" من در برابر زحمات رسالت ، هيچ اجر و پاداشى جز مودت خويشاوندان مسئلت\r\nنمى دارم \" و باز فرمود :\r\n\" كسى كه حسنه اى را كسب نمايد بر او مىافزائيم و دريافت حسنه ، عبارت از مودت و\r\nدوستى ما اهل بيت رسالت مى باشد \" .\r\n6 . تهجد و متهجدان :\r\nمحمود زمخشرى در تفسير آيهء شريفهء :\r\n\" تتجافى جنوبهم عن المضاجع \" از امام حسن مجتبى ( عليه السلام ) نقل مىكند : \" وهم\r\nالمتهجدون \" آنان شب زنده داران و متهجدان هستند و از رسول خدا ( صلى الله عليه وآله ) در تفسيرش\r\nآمده است :\r\n\" قيام العبد من الليل \" بلند شدن بنده در دل شب است و از حسن ( عليه السلام ) ، ( رضى الله عنه )\r\nنقل كرده است : \" انه التهجد وهم المتهجدون \" .\r\nتتجافى عبارت از تهجد و برپا شدن مى باشد ، و متهجدان همان شب زنده داران\r\nهستند . ( 1 )\r\n\r\n= + * * * + =\r\n","description":"","footnote":" 1 . طبقات مفسران شيعه ، ج 1 ، ص 248 . ","page_name":" 470 ","page_number":50},
  {"content":"\r\n\r\n\r\n7 . صاحبان عقول و انديشه‌ها :\r\nقال الحسن ( عليه السلام ) : \" اذا طلبتم الحوائج فاطلبوها من اهلها قيل يابن رسول الله ! و من\r\nأهلها ؟ قال الذين قص الله في كتابه ذكرهم ، فقال : \" انما يتذكر اولوالألباب . قال هم\r\nاولوالعقول \" . ( 1 )\r\nامام ( عليه السلام ) فرمود : \" هنگامى كه خواستيد چيزى را از شخصى درخواست نمائيد پس از\r\nاهل آن سوال كنيد .\r\nعرض شد اى فرزند رسول خدا ( صلى الله عليه وآله ) اهل آن كيانند ؟ فرمودند :\r\n\" كسانى هستند كه خداوند آنان را در قرآن خود نام برده و متذكر گشته است كه آنان\r\nافرادى هستند كه به هنگام تذكر خدا توجه پيدا مى كنند و آنان صاحبان عقول و\r\nانديشه ها هستند \" .\r\n8 . شاهد و مشهود كيانند ؟\r\n\" سئل الامام الحسن ( عليه السلام ) في الشاهد والمشهود فقال : اما الشاهد فمحمد صلى الله\r\nعليه وآله و سلم و اما المشهود فيوم القيامة ، اما سمعته يقول : ( يا ايها النبى انا ارسلناك\r\nشاهدا ومبشرا ونذيرا ) وقال تعالى : ( ذلك يوم مجموع له الناس ؟ وذلك يوم\r\nمشهود ) \" . ( 2 )\r\n\" از امام حسن مجتبى ( عليه السلام ) در مورد تفسير شاهد و مشهود در قرآن سوال شد و پاسخ\r\nفرمودند : شاهد عبارت از محمد ( صلى الله عليه وآله ) پيامبر اسلام است اما مشهود عبارت از روز رستاخيز\r\nو قيامت مى باشد جائى كه قرآن درباره \" شاهد \" مى فرمايد :\r\n\" اى پيامبر ما تو را شاهد و بشارت دهنده و بيم دهنده فرستاديم \" و در آيهء ديگر در مورد\r\n\" مشهود \" مى فرمايد :\r\n\" اين روز قيامت ، همان روزى است كه مردم در آن روز ، گردآورى شده اند و همان روز\r\n\" مشهود \" مى باشد \" .\r\n\r\n","description":"","footnote":" 1 . منبع فوق همان صفحه .\r\n2 . شف النعمه ، ج 1 ، ص 542 . ","page_name":" 471 ","page_number":51},
  {"content":"\r\n\r\n\r\n\r\n\r\n9 . بهترين و زيباترين لباسها :\r\n\" كان الحسن بن على عليهما السلام ، اذا قام الى الصلاة لبس أجود ثيابه ، فقيل له في\r\nذلك فقال : ان الله جميل يحب الجمال ، فأتجمل لربى وقرأ : ( يا بنى آدم خذوا زينتكم عند\r\nكل مسجد \" . ( 1 )\r\n\" امام حسن بن على ( عليه السلام ) هنگامى كه به نماز برمىخاست بهترين لباسهاى خود را\r\nمى پوشيد در مورد فلسفه و انگيزهء اين عمل پرسيدند در پاسخ فرمودند : خداوند زيبا و\r\nجميل است پس براى خدا ، خودم را زيبا مى سازم سپس آيهء شريفه را تلاوت نمود كه\r\nترجمه اش آنست : اى فرزندان آدم ، خود را به هنگام عبادت و سجده بيارائيد \" . ( 2 )\r\n10 . حسنه ى دنيا و آخرت :\r\n\" فى تفسير قوله تعالى : ( آتنا في الدنيا حسنة وفى الاخرة حسنة ) قال : هى العلم\r\nوالعبادة في الدنيا ، والجنة في الآخرة \" . امام ( عليه السلام ) در تفسير آيه فوق فرمودند : منظور از\r\nحسنهء دنيا ، علم و عبادت ، و مقصود از حسنهء آخرت بهشت و جنت مى باشد \" .\r\n11 . احسان و تحيت بهتر :\r\nامام كنيزى داشت كه دسته گلى به حضور او تقديم نمود امام در مقابل اين عمل\r\nفرمودند :\r\nتو در راه خدا آزاد هستى ، در مورد اين واكنش از او پرسيدند امام در پاسخ فرمودند :\r\nخداوند ما را چنين تأديب نموده است و فرموده است : \" هنگامى كه مورد تحيت قرار\r\nگرفتيد پس با بهترين صورت آن را پاسخ دهيد . بهترين پاسخ عمل او ، آزاد ساختن\r\nاو بود \" .\r\n12 . تفسير عملى امام ( عليه السلام ) :\r\nدر پايان اين بخش حديثى نقل مىشود كه جنبه ظاهرى قرآنى ندارد ولى تفسير\r\nعملى روشنى از مفاهيم و حقايق عاليه قرآن مجيد را دارد و نشانگر كمال عمل وتقيد آن\r\n\r\n","description":"","footnote":" 1 . وسائل الشيعه ج 4 ، ص 455 .\r\n2 . ","page_name":" 472 ","page_number":52},
  {"content":"\r\nمعصوم بزرگوار به رهنمودها و اهداف قرآن كريم است . كه عين حديث از كتاب \" مستدرك\r\nالوسائل \" آورده مىشود تا يادآور بخشى از حقوق فراموش شده ء اين امام مظلوم نسبت به\r\nمسلمين و دوستداران خويش باشد .\r\nاحمد بن فهد در كتاب \" عدة الداعى \" از ابن عباس روايت نموده است كه همراه حسن\r\nبن على در مسجد الحرام بودم او معتكف بود و در حال انجام طواف بود ( در اعتكاف روز\r\nدوم و سوم جز براى امور ضرورى نمى توان اعتكاف را به هم زد و از مسجد خارج شد ) كه\r\nفردى از شيعيان و دوستداران به او رسيد و عرض كرد من به فلان شخص بدهكارى دارم\r\nاگر امكان پرداخت آن از سوى جناب عالى ميسور بود بسيار بجا بود .\r\nامام ( عليه السلام ) در پاسخ فرمودند قسم به صاحب اين بنا پيش من چيزى باقى نمانده است كه\r\nتوان پرداخت داشته باشم آن شخص عرض كرد پس اگر بتوانيد از او مهلت به من بگيريد\r\nبسيار مناسب خواهد بود چون او مرا تهديد به حبس و زندان مى نمايد . . . .\r\nابن عباس گويد :\r\nاو فورا طواف خود را قطع كرد و همراه او راه افتاد به او عرض كردم آيا فراموش كرده اى\r\nكه معتكف هستى ؟ ( و معتكف نمى تواند محل اعتكاف را ترك كند ) امام فرمود ( عليه السلام ) د : نه ،\r\nولى از پدرم شنيده ام كه مى گفت از رسول خدا ( صلى الله عليه وآله ) شنيده ام كه مى فرمود : \" اگر كسى\r\nنيازى از نيازهاى برادر ايمانى خود را بر طرف سازد همانند آنست كه هزار سال به عبادت\r\nخدا پرداخته است در حالى كه روزها روزه دار ، و شبها ، شب زنده دار و روى پاى خود به\r\nعبادت ايستاده باشد \" . ( 1 )\r\nاين حديث شريف بى نياز از شرح و تفسير است دقيقا مسئوليت و تعهد اسلامى و\r\nايمانى بندگان خدا را در برابر همديگر نشان مىدهد و جهان اسلام و ايمان را ، اجزاء\r\nمرتبط و پيوسته به همديگر معرفى مى نمايد كه از رنج و ناراحتى ديگران ، رنجور و\r\nناراحت و متأثر هستند به حدى كه انسان يك عمل مستحبى يا واجبى را مىتواند در راه\r\n\r\n","description":"","footnote":" 1 . مستدرك الوسائل ، ج 7 ، ص 565 - 764 ، عدة الداعى ص 175 . ","page_name":" 473 ","page_number":53},
  {"content":"\r\nانجام آن ترك ، يا به تأخير افكند . سعدى شيرازى با الهام از اين نوع تعاليم عاليه گويد :\r\nبنى آدم اعضاى يكديگرند * كه در آفرينش زيك گوهرند\r\nچو عضوى به درد آورد روزگار * دگر عضوها را نماند قرار\r\nتو كز محنت ديگران بى غمى * نشايد كه نامت ، نهند آدمى\r\n","description":"","footnote":"","page_name":" 474 ","page_number":54},
  {"content":"\r\nبخش چهارم\r\nزندگى سياسى امام ( عليه السلام ) و پاسخ از شبهه\r\n","description":"","footnote":"","page_name":" 475 ","page_number":55},
  {"content":"\r\n","description":"","footnote":"","page_name":" 476 ","page_number":56},
  {"content":"\r\n\r\n\r\nبخش چهارم / زندگى سياسى امام ( ع ) و پاسخ از شبهه . . .\r\nزندگى سياسى امام حسن مجتبى ( عليه السلام )\r\nزندگى سياسى و اجتماعى امام حسن مجتبى ( عليه السلام ) يكى از داغ‌ترين و حساس‌ترين\r\nموضوعات حيات آن بزرگوار شمرده مىشود دوستان و مخالفان هر كدام تجزيه و\r\nتحليلهاى متفاوتى از اين محور حيات امام ( عليه السلام ) به عمل آورده اند و برخى از دوستان\r\nهمانند آل ياسين و سيد باقر قرشى ديگران كتاب مستقلى در اين باره پرداخته اند . و\r\nعمدتا دو شبهه در اين بخش در زندگى آن بزرگوار وجود دارد :\r\nاولى اينكه امام حسن مجتبى ( عليه السلام ) با آنهمه سوابق محكم معنوى و پشتوانهء الهى ، چرا\r\nبا معاويه كنار آمد ؟ و چرا تن به صلح داد ؟\r\nدومى نيز كه بى ارتباط با زندگى سياسى امام نيست اينكه امام حسن ( عليه السلام ) چرا\r\nهمسران متعددى برمىگزيد ؟\r\nما در اين بخش تلاش مى كنيم تا پاسخ هر دو مورد را با توجه به مستندات تاريخى و\r\nتحليلهاى سياسى آورده باشيم و اين پاسخها پس از مقدمات كوتاهى خواهد بود كه\r\nاكنون متعرض آن مقدمات هستيم :\r\nپاسخ شبهه اول : \" صلح امام حسن ( عليه السلام ) \"\r\nابن صباغ مالكى در الفصول المهمه مىنگارد : روز جمعه بيست و يكم ماه رمضان\r\nسال چهلم هجرى ، صبح همان روزى كه جسد مطهر أمير المؤمنين ( عليه السلام ) به خاك سپرده\r\nشد ، امام مجتبى ( عليه السلام ) در جمع مردم كوفه حضور يافت و خطبه‌اى خواند و ضمن آن\r\nفرمود : ( 1 ) ( \" لقد قبض في هذه الليلة رجل ، لم يسبقه الأولون و لم يدركه الأخرون\r\n\r\n= + * * * + =\r\n","description":"","footnote":" 1 . ر . ك : علامه طباطبائى ، بحار الأنوار ، ج 43 ، ص 362 . ","page_name":" 477 ","page_number":57},
  {"content":"\r\n\r\n. . . \" ديشب ، مردى از ميان ما رفت كه از ميان گذشتگان تاريخ ، كسى بر او سبقت نجست و\r\nدر آينده نيز ، كسى همتا و همسنگ وى نخواهد بود ) . ( خطبه اى كه در بخش تفسير\r\nگذشت )\r\nپس از آن ، امام به تمشيت امور سياسى - اجتماعى و نظامى پرداخت : كارگزاران را به\r\nكار گمارد ، به اميران مأموريت لازم داد و لشكر را مرتب و مجهز نمود و حقوق حقوق\r\nبگيران را تقسيم كرد . ( 1 )\r\nهنگامى كه خبر شهادت على ( عليه السلام ) ، و روى كار آمدن امام مجتبى ( عليه السلام ) به معاويه گزارش\r\nشد دو تن از جاسوسان خود را جهت خرابكارى و آگاهى از امور كوفه و اوضاع شخص\r\nامام ( عليه السلام ) ، به سوى كوفه و بصره ، گسيل داشت كه هر دو توسط امام مجتبى ( عليه السلام ) شناسائى ، و\r\nبه قتل رسيدند . امام نامه اى به معاويه نوشت و به او اخطار نمود : اما بعد فانك دسست\r\nالرجل ، وارصدت العيون ، كانك تحب اللقاء ، ولوترى العافية و ما او شك في ذالك\r\nفتوقعه انشاء الله تعالى . ( 2 )\r\nتو جاسوسانى فرستادى همانند آنست كه تو برخورد و ملاقات را دوست دارى و چه\r\nنزديك است پس منتظر آن باش . انشاء الله\r\nانتظار عمومى\r\nانتظار عموم مردم بيعت كننده با امام مجتبى ( عليه السلام ) آن بود كه حساب معاويه را يكسره\r\nكند و اين مسأله را عبد الله بن عباس پس از گذشت حدود دو ماه از خلافت امام\r\nمجتبى ( عليه السلام ) طى نامه اى به آن حضرت گوشزد كرد . او در اين نامه نوشت :\r\n\" بسم الله الرحمن الرحيم ، اين نامه اى است كه عبد الله بن عباس به أمير المؤمنين\r\nحسن بن على ( عليه السلام ) مىنويسد اما بعد : اى پسر رسول خدا ( صلى الله عليه وآله ) ! بدان كه مسلمانان با تو\r\nبيعت كردند و به اطاعت تو راضى گشتند ، لكن در اين مورد كه شما حق خويش را طلب\r\n\r\n","description":"","footnote":" 1 . الفصول المهمة ، ابن صباغ ، ص 161 - 160 .\r\n2 . الفصول المهمة ، ابن صباغ ، ص 161 - 160 . ","page_name":" 478 ","page_number":58},
  {"content":"\r\nنمى كنيد بر تو انكارها دارند . . . \" . ( 1 )\r\nبلاذرى مىنويسد پس از گذشت پنجاه روز از خلافت امام ، اين نامه نگارش يافت . ( 2 )\r\nامام ( عليه السلام ) طبق صلاحديد خويش نامه اى به معاويه نوشت كه در صدر نامه آمده بود :\r\nبسم الله الرحمن الرحيم من عبد الله أمير المؤمنين حسن بن على إلى معاوية بن صخر\r\nاما بعد [ . . . در اين نامه امام به سه نكته اشاره كرده بودند : 
  ]\r\n1 . خدا از طريق دين جد ما ، به انسان ها عزت و آبرو بخشيد .\r\n2 . پس از رسول خدا ( صلى الله عليه وآله ) كشمكش بالا گرفت كه خليفه چه كسى باشد ؟ و به گفتهء\r\nرسول خدا ( صلى الله عليه وآله ) عطف توجه كردند كه خليفه بايد از قريش باشد لكن قريش از جاده ء انصاف\r\nبيرون رفته و حق ما را ناديده گرفتند و ما به خاطر حفظ مصالح امت اسلامى ، شكيبائى را\r\nپيشه ى خود ساخته ايم .\r\n3 . الآن همه به ما روى آورده اند جز تو ( و افراد تحت نفوذ تو ) تو كه سابقه اى در اسلام\r\nنداشته و گذشتهء خوبى هم ندارى تعجب مى كنم كه چرا با ما منازعه مى كنى ؟ در حالى كه\r\nامروز ، خلافت و امامت از حيث ميراث و نيز از حيث اهليت و لياقت ، از آن من است چون\r\nأمير المؤمنين على ( عليه السلام ) هنگام ارتحال ، مرا به عنوان خليفه ، برگزيد . اى معاويه ! از خدا\r\nبترس و دست از خودسرى بردار ! \" . ( 3 )\r\nآنگاه كه نامه امام مجتبى ( عليه السلام ) به معاويه رسيد در پاسخ چند نكته را متذكر شد ،\r\nاز جمله :\r\n1 . از نزاع امت ، پس از پيامبر سخن به ميان آوردى ، گرچه از شخص خاصى ، شكايت\r\nسر ندادى لكن سخن تو تعريضى است به بزرگانى چون : صديق ، فاروق ، ابوعبيده ، طلحه ،\r\nزبير ، و . . . .\r\n\r\n","description":"","footnote":" 1 . اعثم كوفى در الفتوح اين نامه را به صورت كامل آورده است . ر . ك : الفتوح ، ص 756 .\r\n2 . ر . ك : بلاذرى ، انساب الاشراف ، ص 28 .\r\n3 . متن اين دو نامه را اعثم كوفى در الفتوح ص 760 ، به صورت مفصل آورده است . ","page_name":" 479 ","page_number":59},
  {"content":"\r\n2 . من مى دانم كه تو نمى توانى امور خلافت را اداره كنى . ( 1 )\r\nمعاويه پس از ارسال پاسخ نامهء امام ، ضحاك بن قيس را مسئول جمع آورى سپاه كرد\r\nدر اندك مدتى هزاران نفر را فراهم آورد و به سوى عراق به حركت درآورد و تا پل منبج\r\nپيش تاخت . ( 2 ) آنگاه كه اين خبر به امام رسيد آن حضرت نيز حجر بن عدى را مأمور\r\nتجهيز سپاه نمود او جمعيت كثيرى را تجهيز كرد و به بسيج لشكر دست زد و 40 هزار نفر\r\nرا مجهز كرد امام ( عليه السلام ) مغيرة بن نوفل بن حارث را به جاى خود در كوفه نصب كرده و خود\r\nهمراه لشكر ، به حركت درآمد .\r\nمتأسفانه سپاه همراه امام مجتبى ( عليه السلام ) ، يك دست نبودند ، زيرا : گروهى از شيعيان او و\r\nپدرش بودند و گروهى نيز از خوارج بودند كسانى كه قتل معاويه را خواستار بودند ، ولى\r\nقلبا خود امام ( عليه السلام ) را نيز قبول نداشتند ، گروهى نيز طمع‌ورزان غنيمت طلب ، و گروهى نيز\r\nصرفا به خاطر تبعيت از رؤساى قبايل خود به ميدان تاخته بودند و داراى هدف و\r\nانگيزه اى نبودند .\r\nامام ( عليه السلام ) فرمان حركت سپاه را صادر كرد و خود شخصا در ساباط القنطرة به\r\nآنان پيوست . ( 3 )\r\nامام ، قيس بن سعد بن عباده را با دوازده هزار سوار به پيش فرستاد و خود با ديگر\r\nافراد سپاه به ساباط مدائن بار اندازى كرد و دردوزد . ( 4 )\r\nبعضى از مورخان ، مسأله حمله به امام و زخمدار شدن آن حضرت را در \" ساباط \"\r\nبدون ذكر انگيزه و عامل آن ، نوشته اند ولى حقيقت پنهان ، اين است كه معاويه كه در حال\r\nتهاجم به سوى امام ( عليه السلام ) بود از هيچ دروغ و ترفندى فروگذارى نمى كرد . وآنگهى عمال او ،\r\nدر همه جا تبليغ مى كردند كه معاويه خواهان صلح است ولى امام مجتبى ( عليه السلام ) خواهان\r\n\r\n","description":"","footnote":" 1 . ر . ك : بلاذرى ، انساب الأشراف ، ص 32 .\r\n2 . ر . ك : بلاذرى ، انساب الأثران ، ص 32 .\r\n3 . ر . ك : ابن صباغ ، الفصول المهمة ، فصل امام حسن ، ص 163 - 160 .\r\n4 . ر . ك : بلاذرى ، أنساب الأشراف ، ص 32 - اعثم كوفى ، الفتوح ، ص 760 . ","page_name":" 480 ","page_number":60},
  {"content":"\r\nجنگ و خون ريزى است و حتى آنگاه كه امام در ساباط مدائن در ضمن سخنرانى خود\r\nفرمود ما جنگ طلب نيستيم ( ما حق طلب هستيم ) بعضى از كوردلان در لشكر آن\r\nحضرت ، به خيمه ى امام حمله بردند و خنجرى بر ران امام زدند و در اين هنگام بعضى از\r\nياران امام ، مسأله صلح خواهى معاويه را مطرح كردند .\r\nبلاذرى مىنويسد : ( 1 ) امام ( عليه السلام ) فرماندهى سپاه دوازده هزار نفرى را به عبيدالله بن\r\nعباس داد و از او خواست تا با قيس بن سعد بن عباده وسعد بن قيس همواره ، مشورت\r\nكند و فرمود اگر تو كشته شدى ، فرمانده لشكر ، قيس خواهد بود و اگر او كشته شد سعد بن\r\nقيس فرمانده باشد . متأسفانه عبيدالله بن عباس خود فروشى كرد و تسليم معاويه شد .\r\nاين عمل ، ضربه اى كارى بر پيكر سپاه امام مجتبى ( عليه السلام ) زد ، ولى خوشبختانه ، فرمانده دوم\r\nامام ( عليه السلام ) تسليم نشد و سخت مقاومت كرد .\r\nجنگ سختى ميان لشكر امام به فرماندهى قيس ، با لشكر معاويه درگرفت و از طرفين\r\nشمارى چند به خاك افتادند . حتى پس از ابلاغ خبر پذيرش صلح از سوى امام ( عليه السلام ) نيز\r\nقيس همچنان ، سرسختانه در برابر لشكر معاويه ، ايستادگى مى كرد و دوباره نبرد سختى\r\nميان دو طرف بالا گرفت . معاويه بارها از در تطميع و خريدارى قيس دست به كار شد ،\r\nولى موفق نگشت و اين بار پيغام داد كه تو براى چه كسى جنگ مى كنى ؟ - امام تو كه\r\nزخمدار شده و لشكر وى ، او را رها كرده اند ، قيس نامه اى به امام نوشت . امام ياران خود را\r\nمورد عتاب وخطاب قرار داد و سرزنش نمود و نظر ياران را به طرف صلح يافت . كاغذ\r\nسپيدى با مهر معاويه بدست امام رسيد كه هر شرطى را مورد نظر دارى بنويس ، اين\r\nمسأله ، همراهان امام را بيشتر به موضوع صلح ترغيب كرد . امام ( عليه السلام ) جريان را به قيس خبر\r\nداد . ( 2 )\r\nبرخى از مورخان ، عبيدالله بن عباس و پيوستن او را به معاويه متذكر نشده اند و\r\n\r\n","description":"","footnote":" 1 . ر . ك : بلاذرى ، انساب الأشراف ، ص 32 .\r\n2 . اعثم كوفى ، الفتوح ، ص 764 . ","page_name":" 481 ","page_number":61},
  {"content":"\r\n\r\nهمچنين از نفوذ معاويه در لشكر امام و شايعه‌پراكنى آنان را به نفع معاويه مورد توجه\r\nخويش قرار نداده اند .\r\nبى وفائى\r\nبلاذرى نقل مىكند كه فرمانده اول لشكر دوازده هزار نفرى ، پيش قراول امام\r\nمجتبى ( عليه السلام ) عبيدالله بن عباس بود و سپس اشاره اى دارد كه بعضى مى نويسند كه ابن\r\nعباس ، مسئوليتى نداشته است . ( 1 )\r\nيكى از ياران معاويه پيش عبيدالله آمد و سوگند ياد كرد كه حسن بن على تقاضاى\r\nصلح نموده است و ضمنا يك ميليون درهم براى او از سوى معاويه پيشكش آورد ، و گفت\r\nبه سوى معاويه روى آور ، و سرانجام عبيدالله خود را به معاويه فروخت . [ چنان كه در زمان\r\nأمير المؤمنين نيز اختلاس كرد و فرار كرد و به يمن گريخت وزير لواى بسر بن ارطاة قرار\r\nگرفت 
  ] ( 2 ) هنگامى كه عبيدالله ، سپاه را به نفع معاويه ترك كرد ، قيس بن سعد بن عباده ، به\r\nفرماندهى لشكر ، همت گماشت و از خيانت فاحش او براى لشكر ، بازگو كرد و پيرو آن\r\nچهار هزار تن به عنوان نبرد با معاويه بار ديگر با قيس تجديد بيعت كردند . معاويه گمان\r\nكرد كه با جدا شدن عبيدالله ، پشت لشكر امام ، شكست خورده است . لذا فرمان داد تا بسر\r\nبن ارطاة حملهء خود را آغاز كند ولى آنان در برابر مدافعات جانانهء نيروهاى تحت فرمان\r\nقيس ، شكست خوردند . معاويه جهت خريدارى قيس ، قدم به پيش نهاد ولى قيس ،\r\nهمچنان وفادار به امام ( عليه السلام ) باقى ماند . معاويه در نامه اى به او نوشت :\r\n\" امام تو در ساباط مجروح شد ، تو براى چه كسى نبرد مى كنى ؟ \" ( 3 ) پس از آن قيس\r\nمنتظر فرمان جديد گشت تا نظر امام ( عليه السلام ) به او ابلاغ شود .\r\n\r\n","description":"","footnote":" 1 . ر . ك : بلاذرى ، انساب الأشراف ، ص 32 .\r\n2 . ر . ك : قسمت پاورقى انساب الأشراف ، ص 37 .\r\n3 . ر . ك : بلاذرى ، انساب الأشراف ، ص 39 - 38 . ","page_name":" 482 ","page_number":62},
  {"content":"\r\n\r\n\r\nترفندهاى معاويه\r\nمعاويه ، عبد الرحمن بن سمره را پيش عبيدالله فرستاد تا وى را بفريبد ولى عبيدالله\r\nتسليم نشد و وى را طرد نمود ( فكذبوه وشتموه ) ، عبد الرحمن بار دوم از سوى معاويه\r\nپيش عبيدالله آمد و دو نكته را يادآور شد . نخست آنكه امام حسن ( عليه السلام ) نامه اى به معاويه\r\nنوشته است و از وى تقاضاى صلح نموده است .\r\nو ديگر آنكه يك ميليون درهم پيشكش معاويه به عبيدالله است در صورتى كه به\r\nمعاويه بپيوندد . عبيدالله ، پنداشت كه پيام معاويه ، صادق است و پيش خود انديشيد\r\nوقتى كه صلح در مى گيرد ، چه خوب است كه به پيشكش معاويه دست يابم . آرى عبيدالله\r\nدچار حرص و طمع ، بدون مشورت با امام ، و روشن شدن اصل قضيه ، لشكر خود را رها\r\nكرد ، پيرو آن بسيارى از سپاه همراه او نيز به دشمن پيوستند . معاويه كه گمان مى كرد\r\nستون فقرات سپاه امام را شكسته است ، دستور حمله به لشكر امام را صادر كرد ولى با\r\nهشيارى و مقاومت سرسختانهء قيس بن سعد رو به رو شد و پس از تلفات سنگين ، ناچار با\r\nقيس از طريق فرستاده ء خود به گفتگو نشست وقيس تسليم او نشد ولى مجموعه اى كه\r\nهمراه امام بودند ، با ناسازگاريهاى خود ، زمينهء پذيرش صلح را فراهم آوردند \" . ( 1 )\r\nطبرى مىنويسد : معاويه در آغاز شايع كرده بود كه قيس كشته شد . ( 2 )\r\nنامه‌هاى ميان معاويه وقيس\r\nمعاويه ، پس از ملحق شدن عبيدالله از لشكر امام حسن ، به لشكرگاه او ، به قيس بن\r\nسعد بن عباده ، نامه اى نوشت و وى را به سوى خويش فرا خواند وقيس پاسخ منفى داد ،\r\nسپس در نامه اى ديگر معاويه به ترور شخصيت وى همت گماشت و به او نوشت :\r\n\" انما انت يهودى ابن يهودى \" . ( 3 )\r\n\r\n","description":"","footnote":" 1 . ر . ك : بلاذرى ، انساب الأشراف ، ص 39 - 38 - 37 ، طبع دار التعارف للمطبوعات .\r\n2 . ر . ك : طبرى ، تاريخ ، ج 5 ، ص 159 ، طبع المعارف .\r\n3 . ر . ك : بلاذرى ، انساب الأشراف ، ص 40 . ","page_name":" 483 ","page_number":63},
  {"content":"\r\nتو يهودى فرزند يهودى هستى پدر تو تيركمان خودش نبود و همواره بدون هدف\r\nخاص تيراندازى مى كرد و از اين قبيل ياوه ها . . . .\r\nقيس در پاسخ معاويه نگاشت : ( 1 )\r\nاما تو اى معاويه ! بت پرست و فرزند بت هستى تو به اجبار و اكراه وارد اسلام شدى\r\nولى با اختيار و ميل خود از اسلام خارج شدى ايمان تو سابقه ندارد ولى نفاق و دوروئى\r\nتو تازه نيست ولى انصار و ياوران آن دينى هستيم كه تو از آن خارج شده اى و دشمنان\r\nآئينى هستيم كه تو به آن رو آورده اى .\r\nابن سعد در طبقات مىنويسد :\r\nقيس همواره با أمير المؤمنين ( عليه السلام ) بود و بعد از شهادت آن حضرت ، از ياران امام\r\nمجتبى ( عليه السلام ) بود و پس از صلح تحميلى ، هرگز به معاويه نپيوست تا در اواخر سلطنت\r\nمعاويه درگذشت . ( 2 )\r\nهنگامى كه بيعت امام با معاويه ، در نامه امام ( عليه السلام ) به قيس منعكس شد ، قيس در ميان\r\nياران سخن گفت و خاطر نشان ساخت كه : دو راه در پيش است كه ناچار بايد يكى را\r\nاختيار كنيم . يكى دخول در فتنه ( و دست را روى دست نهادن و به تماشاى فتنه معاويه\r\nپرداختن ) و ديگر جنگيدن بدون حضور امام ، ولى ياران او پيوسته ، بيعت با معاويه را\r\nاستقبال ، و پيشنهاد مى دادند \" . ( 3 )\r\nبلاذرى در ادامهء كار مىنويسد :\r\nامام حسن به همراه قيس بر معاويه وارد شدند ، مردم با ديدن قيس مى گفتند : قيس\r\nآمد ، قيس آمد ، امام با معاويه بيعت كرد هنگامى كه نوبت قيس رسيد ، دست او همچنان\r\nدر دامنش بود كه معاويه دست خود را پيش آورد و بر دست او ماليد ( 4 ) و بيعت ظاهرى\r\n\r\n= + * * * + =\r\n","description":"","footnote":" 1 . ر . ك : بلاذرى ، انساب الأشراف ، ص 40 .\r\n2 . ر . ك : محمد بن سعد ، طبقات الكبرى ، ج 6 ، ص 53 ، طبع بيروت .\r\n3 . ر . ك : نعمان النميمى ، شرح الأخبار في فضائل الأئمة ، ص 55 .\r\n4 . ر . ك : بلاذرى ، انساب الأشراف ، ص 53 . ","page_name":" 484 ","page_number":64},
  {"content":"\r\n\r\n\r\nصورت گرفت . ( 1 ) چنان كه : محدث قمى در منتهى الأمال مىنويسد :\r\n\" معاويه ، يك ميليون درهم ، به عبيدالله وعده داد . نصف آن را نقدا پرداخت و نيمى\r\nديگر را پس از دخول معاويه به كوفه ، به پردازد ، عبيدالله به لشكر معاويه پيوست ، قيس\r\nبن سعد رياست لشكر را عهده دار شد و جمعيت را به ثبات قدم ، در صراط امام ( عليه السلام ) دعوت\r\nمى كرد ولى هر شب گروه گروه از لشكر امام ( عليه السلام ) به معاويه مى پيوستند ، قيس آنچنان به\r\nامام وفادار بود كه حتى پس از صلح امام ، در جلسهء معاويه وارد شد به او گفتند بيعت كن ،\r\nاو به امام نگريست و گفت : ان هذا امامى ، وهو ذو اختيارى - امام از او خواست تا بيعت\r\nكند قيس تسليم امر او شد . اينك در چنين شرايط پيش آمده امام حسن ( عليه السلام ) چه كارى ،\r\nجز متاركه‌ى جنگ را مى توانستند انجام دهند ؟ و اينك عوامل آن :\r\n1 . راهى منحصر به فرد :\r\nدر تحف العقول آمده است كه پس از انعقاد صلح تحميلى ، برخى به امام گفتند : \" يا\r\nمذل المؤمنين ! \" امام در پاسخ فرمودند :\r\n\" من خواركننده ء مؤمنان نيستم بلكه عزت بخش مؤمنان مى باشم وقتى شما را ديدم\r\nكه توان محاربه نداريد جنگ را رها كردم تا شما سالم بمانيد آنچنان كه حضرت خضر ،\r\nكشتى را سوراخ نمود تا اصحاب او زنده بمانند و من هم اين چنين رفتارى نمودم \" . ( 2 )\r\n2 . تقيه :\r\nصلح با معاويه ، بر اساس تقيه بود ، بديهى است كه تصميمات تقيه اى ، تصميمات\r\nتحميلى است . هنگامى كه يكى از افراد كنار امام ، به امام اعتراض كرد كه چرا با معاويه\r\nصلح كرده اى ، امام فرمودند :\r\n\" پدرم مى گفت چه چيزى روشنائى بخش تر چشم از تقيه مى باشد تقيه سپر مؤمن\r\nاست و اگر تقيه نمى بود هرگز خدا عبادت نمى شد خداوند متعال مى فرمايد : . . . مؤمنان\r\n\r\n","description":"","footnote":" 1 . ر . ك : بلاذرى ، انساب الأشراف ، ص 53 .\r\n2 . تحف العقول ، ص 227 . ","page_name":" 485 ","page_number":65},
  {"content":"\r\n\r\n\r\nهرگز كافران را دوست خود انتخاب نكنند و هر كس چنين كارى را انجام دهد از خدا\r\nنيست مگر آنكه از آنان تقيه و خود نگهدارى داشته باشند \" . ( 1 )\r\n3 . كوتاهى ياران :\r\nقطب راوندى در كتاب الخرائج والجرائح مىنويسد : \" معاويه با لشكر جرارى ، به سوى\r\nكوفه تاخت ، امام نيز فورا فرمان بسيج عمومى و جهاد را صادر كرد . در نخيله اردو زد تا\r\nديگر ياران به او پيوندند ، پس از ده روز انتظار ، چهار هزار تن به او پيوستند . امام به كوفه\r\nبازگشت ، و در خطبه اى آنان را به حضور در جهاد فرا خواند و در ضمن آن به كسانى كه به\r\nعناوين مختلف با كوتاهى كردن خود ، تسليم شدن در برابر معاويه را پيشنهاد مى نمودند ،\r\nفرمودند : \" اگر گمان داريد كه خلافت را به معاويه تسليم كنيد روزگار شما خوش مى گذرد\r\nاشتباه مى كنيد با همراهى بنى اميه هرگز خوشى ، نيست \" . ( 2 )\r\n4 . احساس غربت :\r\nاحساس تنهائى امام ( عليه السلام ) چيزى نبود كه قابل كتمان باشد بر اين اساس آن حضرت در\r\nضمن خطبه اى فرمود : ( 3 ) \" اگر ، انصار و ياران صادق و دلسوزى داشتم به جنگ با معاويه\r\nمى پرداختم ، و خلافت را به او تسليم نمى كردم زيرا خلافت ، بر بنى اميه حرام است .\r\nهمچنين امام مجتبى ( عليه السلام ) در پاسخ ، يكى ديگر از معترضان صلح ، فرمود : به خدا سوگند ،\r\nاگر با معاويه نبرد مى كردم ، همراهان من خودشان مرا دستگير و پيشاپيش تحويل\r\nمعاويه مى دادند \" . ( 4 )\r\n\" ابن اثير \" مورخ معروف در كتاب \" الكامل في التاريخ \" مىنگارد : أمير المؤمنين ( عليه السلام ) با\r\nچهل هزار مرد رزمنده عازم سركوبى معاويه بود كه مسأله شهادت آن حضرت پيش آمد و\r\nسپاه جرار معاويه به حركت درآمد و به سوى كوفه شتافت : امام حسن ( عليه السلام ) به مسلمانانى با\r\n\r\n","description":"","footnote":" 1 . تحف العقول ، ص 227 .\r\n2 و 3 . ر . ك : راوندى ، الجرائج والجرائح ، ص 574 .\r\n4 . طبرسى ، احتجاج ، ج 2 ، ص 69 ، انتشاراه اسوه . ","page_name":" 486 ","page_number":66},
  {"content":"\r\nاو بيعت كرده بودند ، فرمان جنگ عليه معاويه را صادر كرد وقيس بن سعد را با دوازده\r\nهزار نفر ، به عنوان طليعهء سپاه ، به پيش فرستاد ، ( معاويه در اين لشكر نفوذ كرد و منادى\r\nاو ندا در داد كه قيس كشته شد متفرق شويد ، اين نداى مرموز و مشكوك ، در ستون\r\nلشكر ، اثر منفى گذارد وعده اى متفرق شدند ) و نفوذىهاى معاويه حتى به خيمهء امام\r\nمجتبى ( عليه السلام ) تعرض جستند ، و از سوى ديگر معاويه رسما نامه سپيدى همراه با امضاى\r\nخود پيش امام حسن ( عليه السلام ) فرستاد و از او خواست تا هر گونه شروطى را جهت ايجاد صلح\r\nدر آن بنويسد : لشكر امام آنچنان فريفته ى صلح خواهى معاويه گشتند كه وقتى امام در\r\nخطبه‌اى پيشنهاد معاويه را به سمع لشكر خود رساند و خاطر نشان كرد :\r\n\" الا وان معاويه دعانا لأمر ليس فيه عز ولانصفة ، فإن اردتم الموت رددناه عليه و\r\nحاكمناه الى الله عزوجل بظبى السيوف وان اردتم الحياة قبلناه وأخذناه لكم الرضى \" .\r\n\" مسلمانان آگاه باشيد معاويه ما را به مسأله اى فرا مى خواند كه عزت و تأمين حق\r\nواقعى ما در آن نيست اگر داراى روحيه شهادت طلبى هستيد ، آن را رد كنيم ، و دست به\r\nشمشير ببريم و اگر نه آن را رد نكنيم \" . ( 1 )\r\nابن اثير يادآور مىشود هنگامى كه كلام امام بدين جا رسيد : \" در مردم از هر سو فرياد\r\nو بانگ برآوردند كه ما ماندن در اينجا و زندگى را ترجيح مى دهيم و شعار زندگى ، زندگى\r\nسردادند \" . ( 2 )\r\nمردم ! در واقع ، صلح را بر امام تحميل كردند و آن حضرت به ناچار تسليم پيشنهاد\r\nمعاويه و درخواست همراهان خويش شد . آيا با توجه به وضعيت ويژه و جو خاصى كه\r\nپيش آمده بود آيا امام ( عليه السلام ) راه ديگرى هم در پيش داشت ؟\r\nامام مجتبى ( عليه السلام ) هنگامى كه خواست صلحنامه را امضاء كند ، در خطبه اى به همگان\r\nخاطر نشان ساخت : اى مردم ! پيشوا وامير شما مائيم ما ميهمانان شمائيم ، ما اهل بيت\r\n\r\n","description":"","footnote":" 1 . ابن اثير ، الكامل في التاريخ ، ج 3 ، ص 406 .\r\n2 . ","page_name":" 487 ","page_number":67},
  {"content":"\r\n\r\nپيامبر شمائيم ، ما كسانى هستيم كه خدا پليدى را از ما دور داشته است \" .\r\nو اين كلام را چند بار تكرار نمود و همه ى اهل مجلس گريستند . ( 1 )\r\nاين كلام ، به نوبهء خود ، هشدارى به مردم و تذكارى ديگر از اختصاص خلافت به امام\r\nمجتبى ( عليه السلام ) بود ولى مگر گوش شنوايى وجود داشت ؟\r\nچنان كه پس از امضاء ترك مقابله ( صلحنامه ) نيز با پيشنهاد معاويه ، امام خطبه خواند\r\nو در حضور همگان اين چنين فرمود :\r\nاى مردم ، خدا شما را توسط نخستين ما ( پيامبر اكرم ) هدايت كرد و به وسيله آخرين\r\nما خون شما را حفظ نمود . ( 2 )\r\nامام ( عليه السلام ) حدود پنج ماه و نيم خلافت كرد و پس از مسأله امضاء ترك مخاصمه\r\n( صلحنامه ) ، در جهت باز داشتن معاويه از اقدام به نسل كشى ، به سوى مدينه حركت كرد .\r\nمردى در محضر امام ( عليه السلام ) نسبت به اين صلحنامه اعتراض كرد . امام پاسخ داد : حكومت\r\nبنى اميه همان است كه رسول خدا ( صلى الله عليه وآله ) در خواب ديده بود كه بنى اميه يكى پس از\r\nديگرى به بالاى منبر او رفت و آمد دارند ، وقتى از خواب بيدار شد ، به خاطر او سوره \" انا\r\nاعطيناك الكوثر و نيز سوره انا انزلناه في ليلة القدر \" نازل گرديد . ( 3 )\r\nمردم شناسى امام مجتبى ( عليه السلام )\r\nابن اثير در اسد الغابه مىنگارد : هنگامى كه امام ( عليه السلام ) نامه اى به معاويه نوشت و وى را به\r\nاطاعت از خود فرا خواند ولى معاويه در برابر او سر تعظيم فرود نياورد و كار به مقاتله\r\nانجاميد و خود را صلح طلب و امام را جنگ طلب ، معرفى نمود و ترفند معاويه در ياران\r\nمجتبى ( عليه السلام ) مؤثر واقع شده بود . امام ( عليه السلام ) به طور آشكار در جمع مردم ، شيداى صلح\r\nتحميلى ، از چگونگى روحيه جمعيت حاضر سخن به ميان آورد و خاطر نشان كرد :\r\n\r\n","description":"","footnote":" 1 . ابن اثير ، الكامل في التاريخ ، ج 3 ، ص 407 - 406 .\r\n2 . ر . ك : مسعودى ، مروج الذهب ، ج 3 ، ص 9 .\r\n3 . ابن اثير ، الكامل في التاريخ ، ج 3 ، ص 407 - 406 . ","page_name":" 488 ","page_number":68},
  {"content":"\r\n\r\n1 . در صفين شما به خاطر خدا ، عمل مى كرديد دين خود را مورد حمايت و از دنيا\r\nچشم پوشى داشتيد ولى ألان روحيهء شما عكس آن است .\r\n2 . امروز شما نسبت به خليفه و امام خود ، صادق نبوده و منافقانه عمل مى كنيد و در\r\nگذشته اين چنين نبوده ايد .\r\n3 . دل‌هاى شما عزادار است و به مقتولين در صفين و نهروان مىانديشيد . براى\r\nمقتولين صفين اشك مىريزيد و براى مقتولين نهروان خون خواهى مىنمائيد .\r\nامام مجتبى ( عليه السلام ) سپس ، رسما درخواست شوم معاويه را مطرح كرد و فرمود :\r\nمعاويه ما را به مسأله اى فرا مى خواند كه در آن ، نفعى و حق خواهى و عدلى براى\r\nما نيست .\r\nاگر مرد جنگيد ، پيشنهاد او را رد كنيم و كار را به خدا بسپاريم و دست به قبضهء\r\nشمشير ببريم ولى اگر طالب زندگى هستيد ، آن را رد نكنيم و طبق نظر شما عمل كنيم .\r\nدر اين هنگام جمعيت حاضر از هر ناحيه بانگ برآوردند زندگى ! زندگى ! امام احساس\r\nكرد كه تنها ماند و هنگامى كه مردم امام را رها كردند امام صلح را پذيرفت . ( 1 )\r\nصلح خواهى مردم\r\nواقعيت امر آن است ، پيش از آن كه امام ( عليه السلام ) نظر خود را درباره صلح ، بازگو نمايد مردم\r\nنظر خود را دادند ، چنان كه قبلا از قول ابن اثير نقل كرديم نداى \" البقية البقية \" را سردادند .\r\nامام ( عليه السلام ) وقتى كه زمينهء اجتماعى را براى نبرد مساعد نديد وادار شد كه صلح ناخواسته\r\nرا بپذيرد .\r\nراز صلح امام را از زبان خود امام حسن ( عليه السلام ) مى توان به دست آورد كه فرمود : \" إنى\r\nرأيت هوى اعظم الناس في الصلح ، وكرهوا الحرب ، فلم احب ان احملهم على ما\r\nيكرهون \" . ( 2 ) من ديدم تمايل اكثريت مردم به صلح و ترك مخاصمه است و از جنگ\r\n\r\n= + * * * + =\r\n","description":"","footnote":" 1 . ابن اثير ، اسد الغابة ، ج 2 ، ص 14 ، ماده حسن ، چاپ بيروت ، ر . ك : ذهبى ، تاريخ الإسلام ،\r\nج 4 ، ص 6 .\r\n2 . دينورى ، اخبار الطوال ، ص 220 . ","page_name":" 489 ","page_number":69},
  {"content":"\r\nگريزان اند . من ميل نداشتم آنان را بر چيزى تحميل كنم كه از آن گريزان هستند ، زيرا\r\nجنگ چيزى نيست كه با بى ميلى و ناباورى افراد سپاه قابل دوام باشد و پيروزى حاصل\r\nگردد . و در كلامى ديگر فرمود : \" والله انى سلمت الامر لانى لم اجد انصارا ولو وجدت\r\nانصارا لقاتلته ليلى ونهارى حتى يحكم الله بيننا وبينهم \" . ( 1 ) به خدا قسم ، من خلافت را\r\nبه اين سبب تسليم كردم كه ياور و انصارى نيافتم ، و اگر ياورانى داشتم شب و روز با معاويه\r\nمىجنگدم تا خداوند بين ما و آنها ( شما ) حكم كند و نيز فرمود : \" لو وجدت اعوانا ما\r\nسلمت له الامر لإنه محرم على بنى اميه \" : ( 2 ) اگر ياورانى داشتم ، خلافت را به او واگذار\r\nنمى كردم چون اصولا خلافت بر بنى اميه حرام است .\r\nدر روايت زير اساسى ترين فلسفه صلح امام مجتبى ( عليه السلام ) آمده است ، زيرا امام در پاسخ\r\nاعتراض ابوسعيد كه چرا مداهنه و مصالحه كردى با اينكه حق با تو بود ومعاويه ضال و\r\nمضل وياغى است چنين فرمودند : \" آيا من حجت خدا بر مردم نيستم ؟ \" ابوسعيد گفت :\r\n\" چرا \" . امام فرمود : \" آيا من همان كسى نيستم كه رسول خدا درباره من و برادرم امام\r\nحسين ( عليه السلام ) فرمود : \" الحسن والحسين امامان قاما او قعدا \" . ابوسعيد گفت : \" چرا \" . امام\r\nفرمود : \" اى اباسعيد ! پس من امامم اگر قيام كنم يا بنشينم . و علت صلح من ، علت صلح\r\nرسول خدا با قبيله بت پرست \" بنى ضمره \" پيش از جنگ بدر و صلح با قبيله بنى اشجع و\r\nصلح با اهل مكه هنگام مراجعت از حديبيه بود ، با اين تفاوت كه آنها كافران به تنزيل\r\nقرآن بودند ومعاويه ويارانش كافران به تأويل قرآن هستند . پس وقتى كه كه من امامم ،\r\nچرا نبايد رأى من و آنچه انجام مى دهم مورد اطمينان و قبول شما باشد ، آيا نمى بينى در\r\nداستان موسى وخضر هنگامى كه كشتى توسط خضر نبى سوراخ شد . يا آن پسر كشته\r\nشد ، يا ديوار مخروبه را اصلاح كردند ، حضرت موسى ( عليه السلام ) از عمل خضر خشمگين شد و\r\nاعتراض كرد . چون حكمت و مصلحت آن كار را نمى دانست . ولى وقتى كه خضر حكمت و\r\n\r\n","description":"","footnote":" 1 . بحار ، ج 44 ، ص 147 .\r\n2 . بحار ، ج 44 ، ص 45 و 46 . ","page_name":" 490 ","page_number":70},
  {"content":"\r\nمصلحت آن كار را بيان كرد ، موسى راضى و خشنود شد \" . ( 1 )\r\nاكنون كار من ، شما را خشمگين و ناخشنود كرد ، زيرا از حكمت و مصلحت اين كار بى\r\nاطلاع هستيد ، يقين بدانيد كه اگر من اين كار را انجام نمى دادم يك نفر از شيعيان ما ، بر\r\nروى زمين باقى نمى ماند \" . ( 2 ) معاويه ، نسل كشى نسبت به شيعه انجام مى داد و حمام\r\nخون به راه مى انداخت .\r\nشبيه اين مطلب را امام صادق ( عليه السلام ) از امام مجتبى ( عليه السلام ) نقل مىكند هنگامى كه به آن\r\nحضرت گفته شد : اى خواركننده ء مؤمنان ! و حضرت در پاسخ فرمود :\r\nمن خوار كننده ء مؤمنين نيستم ، بلكه با اين كارم به آنان عزت دادم ، چون ديدم شما از\r\nنظر نظامى بر آنان غالب نمى شويد ، و امر خلافت را واگذار كردم و از اين راه سدى ، سر راه\r\nخون ريزى معاويه ، ايجاد كردم . ( 3 )\r\nنسايى محدث معروف اهل سنت هنگامى كه وارد شام شد وحديثى در فضيلت\r\nعلى ( عليه السلام ) بر زبان آورد ، از او خواستند درباره فضيلت معاويه نيز حديثى از پيامبر خدا ( صلى الله عليه وآله )\r\nنقل كند . گفت كه من حديثى در فضيلت معاويه ندارم ، جز اينكه پيامبر ( صلى الله عليه وآله ) درباره او\r\nفرمود : \" خداوند هرگز شكم او را سير نكند ! \" مردم شام بر سرش ريختند و آن قدر او را\r\nكتك زدند كه در زير دست و پا از دنيا رفت . البته احاديثى از رسول خدا ( صلى الله عليه وآله ) درباره معاويه\r\nداريم كه حضرت فرمود : \" اذا رايتم معاوية يخطب على منبرى فاقتلوه . . . \" . \" اگر معاويه را\r\nروى منبرم ديديد پس او را بكشيد \" . ( 4 )\r\nاحمد حنبل در مسند خود در مذمت معاويه و عمروعاص ولعن آنها ، در حديثى\r\nمعروف ، اسم معاويه و عمروعاص را حذف كرده است و به جاى آن فلان و فلان آورده\r\n\r\n","description":"","footnote":" 1 . آيات 69 تا 82 سوره كهف ، تشبيه جالب امام به داستان خضر نبى و حضرت موسى ( ع ) كه\r\nدر اين سوره آمده است . . . .\r\n2 . تاريخ الخلفاء ص 207 ، علل الشرايع ، ج 1 ، ص 211 ، بحار ، ج 44 ، فرائد السمطين ، ج 2 ،\r\nص 120 .\r\n3 . تاريخ دمشق ، ص 228 .\r\n4 . نصر بن ابى مزاحم ، وقعة الصفين ، ص 216 . ","page_name":" 491 ","page_number":71},
  {"content":"\r\n\r\nاست . ( 1 ) امام حسين ( عليه السلام ) در پاسخ مروان ( كه بايد با يزيد بيعت كند ) ، فرمود : \" بيعت با او\r\nدفن اسلام وفاتحه اسلام است \" . ونيز فرمود : \" لقد سمعت جدى رسول الله ( صلى الله عليه وآله ) يقول :\r\nألخلافة محرمة على آل ابى سفيان ، فاذا رأيتم معاويه على منبرى ، فابقروا بطنه وقد راه\r\nاهل المدينه على المنبر فلم يبقروا فابتلاهم الله بيزيد الفاسق \" : ( 2 ) \" از پيامبر ( صلى الله عليه وآله ) شنيدم كه\r\nفرمود : خلافت بر آل ابوسفيان حرام است و اگر معاويه را بر منبر من ديديد ، شكمش را\r\nبشكافيد \" . و مردم مدينه او را بر منبر پيامبر ( صلى الله عليه وآله ) ديدند ولى شكمش را پاره نكردند ، در\r\nنتيجه مبتلا به حكومت يزيد فاسق شدند \" .\r\nتنها براى حكومت\r\nمعاويه روز جمعه ، پس از انعقاد صلح نامهء تحميلى ، در نخيله ( در قسمت بيرونى شهر\r\nكوفه ، منطقه اى است كه أمير المؤمنين ( عليه السلام ) سخنرانيهاى عمومى خود را با مردم در آنجا\r\nانجام مى داد و خطبه مى خواند ) خطبه اى ايراد كرد و در ضمن آن چنين گفت :\r\n\" انى والله ما قاتلتكم لتصلوا ولاتصوموا ولاتحجوا ولاتزكوا انكم لتفعلون ذالك و\r\nلكن قاتلتكم لأتأمر عليكم وقد اعطانى الله ذالك وانتم له كارهون وانى منيت الحسن\r\nواعطيته اشياء وجمعيها ، تحت قدمى ولا افى شئ منها \" . ( 3 )\r\n\" من با شما مقاتله و جنگ ننمودم كه نماز بگزاريد يا روزه بگيريد يا حج انجام دهيد يا\r\nزكات پرداخت كنيد چون خودتان اين كارها را انجام مى دهيد و نيازى به من نداريد بلكه\r\nخواستم كه به شما امارت و حكومت داشته باشم و اين خدا بود كه اين خواسته را به من\r\nعطا نمود هر چند شماها كراهت داشتيد من به حسن تأمين ها دادم هر چه به او قول\r\nداده ام همه را زير پا مى نهم به هىچكدام از آنها وفا نخواهم نمود \" .\r\nدر حالى كه قرآن مى فرمايد : الذين ان مكناهم في الأرض أقاموا الصلاة ( حج 41 )\r\n\r\n","description":"","footnote":" 1 . علامه امينى ، الغدير ، ج 10 ، ص 140 ، مسند ، احمد حنبل ، ج 4 ، ص 421 .\r\n2 . لهوف ، ص 20 ، عوالم ، ص 53 ، مقتل خوارزمى ، ج 1 ، ص 185 .\r\n3 . مناقب ، ج 4 ، ص 40 ، چاپ دار الأضواء . ","page_name":" 492 ","page_number":72},
  {"content":"\r\n\r\nولى معاويه مى گويد من به نماز و روزه و حج و زكات كارى ندارم . در پى سخنان فوق بود\r\nكه سليمان بن صرد به امام گفت با وجود چهل هزار سرباز چرا صلح با او را پذيرا شده اى ؟\r\nامام فرمود : كان ذالك فما ترى الان ؟ - چهل هزار سرباز داشتم ولى آنچه كه فرمان بردار\r\nهستند چند تن اند ؟ - در اين هنگام حجر بن عدى فرمود : اما والله لو درت انك تفى\r\nذالك اليوم ومتنا معك دوست دارم مقاتله با معاويه را آغاز كنى و كار به شهادت منجر\r\nشود و در ركاب تو شهيد شويم . ( 1 ) ولى امام جنگ با معاويه را به صلاح مسلمانان نديد .\r\nتحقق پيشى بينى امام مجتبى ( عليه السلام )\r\nسيماى معاويه را كسى همچون امام مجتبى ( عليه السلام ) شناسائى نداشت ولى پس از\r\nشهادت امام حسن مجتبى ( عليه السلام ) دو مسأله ، براى همگان آشكار شد :\r\nنخست آن كه معاويه ، جز خود و خط خود را تحمل نكرده ، حتى به نسل كشى\r\nدست مى زند .\r\nو ديگر آن كه او به هيچ وجه نسبت به تعاليم اسلام متعبد نيست و فقط به ظاهر ، دم از\r\nاسلام مى زند و صلح تحميلى امام مجتبى ( عليه السلام ) معاويه را وادار كرده بود تا مخالفان خود را\r\nكمى تحمل كند و نيز به ظاهر نسبت به اسلام تعهد به خرج دهد لكن پس از شهادت آن\r\nحضرت آن سوى چهره ء معاويه بهتر آشكار گشت .\r\nاولا : معاويه دستور داد تا به طور كلى نقل احاديث در رابطه با ولايت اهلبيت ( عليه السلام )\r\nتعطيل گردد .\r\nثانيا : جعل احاديث پيرامون منقبت بنى اميه ، عثمان واعوان وانصار أموى\r\nرايج گردد .\r\nثالثا : هر كس ، با خط مشى معاويه سازگار نباشد ، زندانى و دربدر يا مقتول و\r\nكشته شود .\r\n\r\n","description":"","footnote":" 1 . مناقب ، ج 4 ، ص 40 ، چاپ دار الأصواء . ","page_name":" 493 ","page_number":73},
  {"content":"\r\n\r\nتداوم جنگ سرد\r\nامام ( عليه السلام ) پس از بيعت نيز ، خلافت را حق خود مى دانست و هرگز نمى گفت معاويه\r\nخليفهء حقيقى است بلكه وى را امير مصلحتى و موقتى معرفى مى كرد و در واقع مبارزه\r\nخود را در جلوه‌هاى ديگر با معاويه ادامه مى داد از جمله :\r\n1 . ابن اثير در اسد الغابه مىنويسد : \" هنگامى كه امام حسن ( عليه السلام ) با معاويه ، بيعت كرد ،\r\nپيش از آنكه معاويه وارد كوفه شود ، امام در جمع مردم اين چنين سخن گفت :\r\nايها الناس ! انما نحن امرائكم وضيفائكم ، ونحن اهل بيت نبيكم الذين أذهب الله\r\nعنهم الرجس وطهرهم تطهيرا . اى مردم ! ما اميران و مهمانان بر شمائيم ، اهل بيت\r\nرسول خدا ما هستيم ، اهلبيتى كه خدا پليدى و ناپاكى را از آنان دور ساخته است .\r\nامام سخنان خود را تكرار كرد و آن قدر تكرار كرد كه سخنان مظلومانه او كه حكايت از\r\nبى وفائى مردم داشت آنان را به حال انفعال و ندامت و گريه وادارد \" . ( 1 )\r\n2 . آنگاه كه معاويه وارد كوفه شد و همه مردم با او بيعت كردند ، عمروعاص به معاويه\r\nگفت از امام حسن بخواه كه خطبه اى بخواند معاويه امتناع و مقاومت كرد ولى سرانجام\r\nتسليم شد و از امام خواست تا خطبه اى بخواند و امام در حضور همگان اين چنين فرمود :\r\n\" ايها الناس ! فان الله هداكم باولنا ، وحقن دمائكم بآخرنا ، الا ان أكيس الكيس التقى ، و\r\nان أعجز العجز ، الفجور ، وان هذا الأمر الذى اختلفت انا ومعاوية فيه ، اما ان يكون احق\r\nبه منى ، و اما ان يكون حقى تركته لله عزوجل لأصلاح امة محمد 9 وحقن دمائكم مردم !\r\nخداوند شما را با نخستين فرد ما ( كه پيامبر خدا باشد ) هدايت فرمود و خون شما را با\r\nآخرين فرد موجود ما حفظ و نگهدارى نمود بدانيد زيرك ترين زيركان آن فرد با تقوى و\r\nخداشناس است و عاجزترين عاجزان فرد گناهكار و فاسق است در اين خصوص كه من و\r\nمعاويه مخاصمه داشتيم چه او شايستگى داشته باشد يا اينكه حق من بوده باشد به\r\nخاطر اصلاح امور امت وحفظ خون آنان من رها نمودم سپس به معاويه نگريست و\r\n\r\n","description":"","footnote":" 1 . ر . ك : ابن اثير ، اسد الغابة ، ج 2 ، ص 14 ، چاپ دار احياء التراث العربى . ","page_name":" 494 ","page_number":74},
  {"content":"\r\nفرمود : وان ادرى لعله فتنة لكم ومتاع الى حين اگر چه مى دانم كه اين مسأله امتحان\r\nسنگينى براى شما است و اين وديعه در دست شما است تا دم مرگ . امام با اين كلام ، به\r\nمعاويه هشدار داد و اخطار كرد و به مردم رهنمود داد كه مواظب باشند . معاويه در اين\r\nهنگام به عمروعاص نگاهى كرد و گفت : از اينكه اصرار مى كردى او خطبه بخواند . آيا\r\nهمين مسأله را مى خواستى به رخ من بكشى ؟ ! و سپس امام را وادار كرد تا از منبر\r\nفرود آيد . ( 1 )\r\n3 . طبق نوشته ى برخى از اهل نظر امام حسن ( عليه السلام ) به مصالحه موقتى روى آورد و از\r\nمعاويه پيمان گرفت تا خلافت را روزگار خود در اختيار داشته و در روزگار پس از خود آن\r\nرا به امام حسن بسپارد . چنان كه : ذهبى در تاريخ الاسلام مىنويسد : فكره الحسن ، القتال ،\r\nوبايع معاوية على ان جعل العهد من بعده للحسن \" . ( 2 )\r\nسيوطى در تاريخ الخلفاء يادآور مىشود : \" فارسل اليه الحسن يبذل له تسليم الأمر\r\nاليه ، على ان تكون له الخلافة من بعده \" . ( 3 ) حسن ، تسليم امر را به او واگذاشت مشروط بر\r\nآنكه خلافت و حكومت پس از معاويه از آن او باشد .\r\n4 . ابن شهر آشوب در مناقب و فضل امام حسن يادآور مىشود : يزيد وقتى كه همسر\r\nعبد الله بن عامر را مشاهده كرد شيفتهء او شد . مطلب را با پدر خود معاويه در ميان نهاد ،\r\nمعاويه عبد الله را فراخواند . استان دارى بصره را براى او مقرر داشت و سپس به او گفت : اگر\r\nداراى همسر نبودى دخترم رمله را به عقد تو درمىآوردم ، او مغرور شد و بى خبر از توطئه\r\nمعاويه ، همسر خود را طلاق داد ، معاويه فورا ابوهريره را به خواستگارى او براى يزيد\r\nگسيل داشت ، هنگامى كه امام حسين وعبد الله بن جعفر و امام حسن ، از جريان پشت\r\nپرده آگاهى يافتند ، وارد عمل شده و به خنثى كردن طرح شوم معاويه پرداختند و آن زن ،\r\n\r\n","description":"","footnote":" 1 . ر . ك : ابن اثير ، اسد الغابة ، ج 2 ، ص 14 ، چاپ دار احياء التراث العربى .\r\n2 . ر . ك : ذهبى ، تاريخ الاسلام ، ج 4 ، ص 5 ، نشر بيروت دار التراث العربى .\r\n3 . ر . ك : سيوطى ، تاريخ الخلفاء ، ص 191 ، نشر منشورات الرضى . ","page_name":" 495 ","page_number":75},
  {"content":"\r\nبه عقد امام مجتبى ( عليه السلام ) درآمد . ( 1 )\r\n5 . روزى ، در حضور معاويه و عمروعاص و شاميان ، امام مجتبى ( عليه السلام ) در خطبه اى خود\r\nرا معرفى كرد . معاويه گفت : اما انك يا حسن قد كنت ترجو ان تكون خليفة ولست هناك .\r\nاما تو اى حسن ، انتظار مى كشيدى تا خليفه ، شوى ! ولى اين چنين نشد .\r\nامام در پاسخ داد : خليفه ، پيامبر ( صلى الله عليه وآله ) كسى است كه طبق سيره ء پيامبر ( صلى الله عليه وآله ) عمل كند ،\r\nاطاعت خدا را پيشه ى خود سازد ، ولى كسى كه بر اساس جور حكم مىدهد و سنت رسول\r\nخدا را تعطيل مىكند ، خليفه نيست ، كسى كه دنيا را به عنوان پدر و مادر خود برگزيد\r\nكسى كه بندگان خود را بازيچهء هوس بازيهاى خود و با اموال مردم ، طبق دلخواه خود\r\nعمل مىكند او خليفه نيست . ( 2 )\r\n6 . روزى معاويه در مدينه در خطبه اى گفت : ابن على بن ابيطالب ؟\r\nامام حسن ( عليه السلام ) از جاى برخاست و در حضور همگان فرمود : \" - خداوند رسولى را\r\nمبعوث نكرد جز آنكه از اهل بيت او براى او وصى و جانشين ، برگزيد و هيچ پيامبرى\r\nمبعوث نگشت جز آنكه براى او دشمنى از انسان‌هاى اهل جرم و معاصى قرار داده است .\r\nعلى ( عليه السلام ) وصى پيامبر ( صلى الله عليه وآله ) بود و من پسر على ( عليه السلام ) هستم . تو اى معاويه پسر صخر و جد تو\r\nحرب است ولى جد من رسول خدا است مادرت هند است ولى مادر من فاطمه ( عليه السلام ) است ،\r\nجده من خديجه است ولى جده تو نسيله است . خدا لعنت كند كسى را كه از جهت حسب\r\nونسب ، پست است و در كفر سابقه دار است و مردم از او خاطرات بدى دارند ونفاق او\r\nشديد است \" . در اين هنگام همه مردم حاضر آمين گفتند ، در اين جا بود كه معاويه از منبر\r\nفرود آمد . ( 3 )\r\n\r\n","description":"","footnote":" 1 . ر . ك : ابن شهر آشوب ، مناقب ، ص 42 - 41 ، چاپ دار الأضواء .\r\n2 . ر . ك : طبرى ، الإحتجاج ، ج 1 ، ص 282 ، نشر المرتضى .\r\n3 . ر . ك : طبرسى ، الإحتجاج ، ج 1 ، ص 282 ، نشر المرتضى - طبع اسوه ، ج 2 ، ص 53 . ","page_name":" 496 ","page_number":76},
  {"content":"\r\n\r\n\r\nگفتار چند تن از معاصران\r\nسير تاريخى ما پايان پذيرفت اكنون گفتارى چند تن از معاصران را در اين باره بازگو\r\nمى نمائيم :\r\n1 . گفتار مرحوم شرف الدين :\r\nآرى مهم ترين فراز زندگى امام حسن ( عليه السلام ) صلح با معاويه تشكيل مىدهد كه مورد\r\nگفتگوى دوست و دشمن قرار گرفته است و در اين باره كتابها تنظيم يافته و سمينارهايى\r\nتشكيل گرديده است درباره صلح يا پر شكوه ترين نرمش قهرمانانهء تاريخ اسلام تنها به\r\nگفتار يكى از انديشمندان اسلام شريف دين و آبروى مسلمانان مرحوم سيد شرف الدين\r\nجبل عاملى بسنده مىشود او كه يكى از رجال علم و فضيلت و كلام مى باشد حق مطلب\r\nرا در اين باره به خوبى ادا كرده است : او در پيشگفتارى كه بر كتاب پر ارزش \" صلح\r\nالحسن \" علامه شيخ راضى آل ياسين ترجمه اديب فرزانه دانشور گرانمايه حضرت آية الله\r\nسيد على خامنه‌اى دارد چنين مىنويسد :\r\n\" توطئه‌هاى باند اموى حسن بن على و برادرش را در برابر خطر مهيب قرار داد كه\r\nاسلام را با نام اسلام تهديد مى كرد و به خاموش ساختن نور حقيقت به نام حقيقت كمر\r\nمى بست . آن دو امام براى دفع اين خطر دو راه بيشتر نداشتند . مقاومت يا مسالمت\r\nبه يقين . مقاومت در نوبت حسن بن على ( عليه السلام ) به نابودى جبههء حق و طرفداران دين و راه\r\nراست منجر مى گرديد چه در آن روزگار حسن بن على ( عليه السلام ) خود وبنى هاشم و ياران ايشان\r\nرا به خطر مى افكند و آنان را با قواى نيرومند و مجهز معاويه روبرو مى ساخت و اگر\r\nهمچون برادرش حسين در عاشورا بر فداكارى و جانبازى همت مى گماشت بدون ترديد\r\nجنگ با نابودى تمامى افراد اين جبهه پايان مى پذيرفت و هدف و آرمان آنان نيز\r\nلوث مى گرديد . باند اموى بدين وسيله به پيروزى درخشانى نايل مى گشت و پس از اين\r\nپيروزى ، ميدان براى معاويه خالى و بى رقيب مى ماند و امكان همه نوع ترك تازى و\r\nجولان به رقيب داده مى شد و در نتيجه امام حسن ( عليه السلام ) به همان سرانجامى كه سخت از\r\n","description":"","footnote":"","page_name":" 497 ","page_number":77},
  {"content":"\r\n\r\nآن پرهيز داشت دچار مى گشت و فداكارى و جانبازى او نيز در آراء عمومى جز اعتراض و\r\nايراد خالى ، اثرى به جاى نمى گذاشت . زيرا معاويه با اصرار تمام از روى سياست پيشنهاد\r\nصلح را داشت و براى قبول هر شرطى براى خدا و به نفع امت ، خود را آماده نشان مى داد و\r\nهيچ نوع عذرى از امام حسن ( عليه السلام ) در برابر اين آمادگى شنيده نمى شد و اظهار آمادگى\r\nمعاويه همه را فريب داده بود و چهره زشت امويان هنوز آن چنان بى پرده و آشكار ، رو\r\nنشده بود و عامهء مردم به او به عنوان يك مسلمان باسابقه مى نگريستند ولى در ايام سيد\r\nالشهداء اين پرده فريب از هم دريده شده بود و بدين جهت فداكارى و جانبازى او\r\nمى توانست در زمينهء يارى حقيقت و اهل حقيقت آثار جاويد درخشانى به جا بگذارد\r\nآنچنان كه گذاشت . وارث بعدى ، خط مشى امام حسن ( عليه السلام ) را تفسير و توجيه نمود و نقاب\r\nاز چهره ء اين طاغوت زمان برداشت ، و نخستين ماده انفجارى كه به وسيله امام حسن كار\r\nگذاشته شده بود منفجر گرديد و معاويه با غرور تمام گفت اى اهل عراق ! به خدا سوگند\r\nمن به خاطر نماز و روزه و زكات و حج با شما نجنگيدم ، جنگ من با شما فقط براى\r\nحكومت بود و خدا مرا به مقصودم رسانيد با آنكه شما نمى خواستيد ( 1 ) بدين وسيله ماسك\r\nاز صورت دزدان افتاد وكوس رسوايى بنى اميه بر سر بازارها زده شد و به بركت همت تدبير\r\nبود كه برادرش سيد الشهداء توانست آن انقلاب بزرگ را كه روشنگر حقيقت و عبرت\r\nبخش خردمندان بود به وجود آورد . شهادت كربلا بيش از آنكه حسينى ( عليه السلام ) باشد\r\nحسنى ( عليه السلام ) بود روز ساباط با مفهوم فداكارى و جانبازى آن با روز عاشورا آميخته بود . . .\r\nچون امام حسن شالوده ء آن را ريخت و وسائل و مقدمات آن را فراهم آورده بود . ( 2 )\r\n2 . گفتارى از سيرهء پيشوايان :\r\n\" 1 . امام حسن ( عليه السلام ) فردى شجاع و با شهامت بود و هرگز ترس و بيم در وجود او راه پيدا\r\nنمى كرد ، او در راه پيشرفت اسلام از هرگونه جانبازى دريغ نمى ورزيد و همواره آمادهء\r\n\r\n","description":"","footnote":" 1 . از پيشگفتار صلح الحسن ، صفحات 5 - 6 .\r\n2 . ","page_name":" 498 ","page_number":78},
  {"content":"\r\nمجاهدت در راه خدا بود . چنان كه در جنگ جمل ، در ركاب پدر خويش امير مؤمنان ( عليه السلام ) در\r\nخط مقدم جبهه مى جنگيد و از ياران دلاور و شجاع على ( عليه السلام ) سبقت مى گرفت و بر قلب\r\nسپاه دشمن حملات سختى مى كرد . ( 1 )\r\nپيش از شروع اين جنگ ، به دستور پدر ، همراه عمار ياسر و تنى چند از ياران امير\r\nمؤمنان ( عليه السلام ) وارد كوفه شد و مردم كوفه را جهت شركت در اين جهاد دعوت وتبليغ نمود . ( 2 )\r\nاو وقتى وارد كوفه شد كه هنوز \" ابو موسى اشعرى \" ( يكى از مهره‌هاى فاسد عثمان )\r\nبر سر كار بود و با حكومت امير مؤمنان ( عليه السلام ) مخالفت نموده از جنبش مسلمانان ، در\r\nپشتيبانى از مبارزه آن حضرت ، با پيمان شكنان ، جلوگيرى مى نمود ، با اين حال حسن بن\r\nعلى توانست على رغم كارشكنيهاى ابو موسى و هم‌دستانش ، متجاوز از نه هزار نفر را از\r\nشهر ، به ميدان جنگ ، گسيل بدارد . ( 3 ) و نيز در جنگ صفين ، در بسيج عمومى نيروها و\r\nگسيل داشتن ارتش امير مؤمنان براى جنگ با سپاه معاويه نقش مهمى به عهده داشت و\r\nبا سخنان پر شور ومهيج ، مردم كوفه را به جهاد در ركاب امير مؤمنان ( عليه السلام ) و سركوبى\r\nخائنان و دشمنان اسلام دعوت مى فرمود . ( 4 )\r\nآمادگى او براى جانبازى در راه حق به اندازه اى بود كه امير مؤمنان در جنگ صفين از\r\nياران خود خواست كه او و برادرش حسين بن على ( عليه السلام ) را از ادامه ى جنگ با دشمن باز\r\nدارند تا نسل پيامبر ( صلى الله عليه وآله ) با كشته شدن اين دو شخصيت از بين نرود . ( 5 )\r\nامام حسن مجتبى ( عليه السلام ) هرگز در بيان حق و دفاع از حريم اسلام نرمش نشان نمى داد و\r\nعلنا از كارهاى ضد معاويه و دودمان بنى اميه افشاءگرى مى نمود . مناظرات و احتجاجات\r\nمهيج و كوبنده حضرت مجتبى ( عليه السلام ) با معاويه و مزدوران و طرفداران او نظير : عمروعاص ،\r\n\r\n","description":"","footnote":" 1 . مناقب ابن شهر آشوب ج 4 ، ص 21 .\r\n2 . تاريخ يعقوبى ج 2 ، ص 170 - الامامة والسياسية ج 1 ، ص 67 .\r\n3 . الاخبار الطوال ، ابو حنيفه دينورى ، ص 146 - 145 .\r\n4 . شرح نهج البلاغه ابن ابى الحديد ج 1 ، ص 358 .\r\n5 . نهج البلاغه فيض الاسلام ج 4 ، ص 652 - 651 ، نهج البلاغه ابن ابى الحديد ج 11 ، ص 25 ،\r\nخطبه 200 . ","page_name":" 499 ","page_number":79},
  {"content":"\r\nعقبة بن ابى سفيان ، وليد بن عقبه ، مغيرة ابن شعبه ، و مروان بن حكم ، شاهد گوياى اين\r\nادعا است . ( 1 )\r\nحضرت مجتبى ( عليه السلام ) حتى پس از انعقاد پيمان صلح ( كه قدرت معاويه افزايش يافت و\r\nموقعيتش بيش از پيش تحكيم يافت بعد از ورود معاويه به كوفه ، برفراز منبر نشست و\r\nانگيزه‌هاى صلح خود وامتيازات خاندان على ( عليه السلام ) را بيان نمود و آنگاه در حضور هر دو\r\nگروه با اشاره به نقاط ضعف معاويه ، با شدت و صراحت از روش او انتقاد كرد . ( 2 )\r\nپس از شهادت امير مؤمنان و صلح امام حسن ( عليه السلام ) ، خوارج تمام قواى خود را بر ضد\r\nمعاويه بسيج كردند ، در كوفه به معاويه خبر رسيد كه \" حوثره اسدى \" يكى از سران خوارج\r\nبر ضد او قيام كرده و سپاهى دور خود گردآورده است .\r\nمعاويه براى تحكيم موقعيت خود و براى آنكه وانمود كند كه امام مجتبى ( عليه السلام ) مطيع\r\nو پيرو اوست ، به آن حضرت كه راه مدينه را در پيش گرفته بود ، پيامى فرستاد كه شورش\r\nحوثره را سركوب سازد و سپس به سفر خود ادامه دهد .\r\nامام ( عليه السلام ) به پيام او پاسخ داد كه : من براى حفظ جان مسلمانان از جنگ با تو خوددارى\r\nكردم اين معنى موجب نمى شود كه از جانب تو با ديگران بجنگم ، اگر قرار به جنگ باشد ،\r\nپيش از هر كسى بايد با تو بجنگم مبارزه با تو از جنگ با خوارج لازم تر است . ( 3 )\r\n2 . بايد توجه داشت كه در آئين اسلام تنها قانونى بنام جنگ و جهاد وجود ندارد كه\r\nهمواره بايد جنگيد ، بلكه همانطور كه اسلام دستور جنگ مىدهد كه مسلمانان در\r\nشرايط خاصى با دشمن بجنگند ، همچنين دستور داده است كه اگر نبرد براى پيشبرد\r\nهدف ، مؤثر نباشد ، از در صلح وارد شوند .\r\nمادر تاريخ زندگى پيامبر ( صلى الله عليه وآله ) اين دو نمونه را مشاهده مى كنيم ، پيامبر ( صلى الله عليه وآله ) همانطور\r\nكه در بدر ، احد ، احزاب ، و حنين دست به نبرد زد ، در شرايط ديگرى كه پيروزى را غير\r\n\r\n","description":"","footnote":" 1 . احتجاج طبرسى چاپ نجف ص 144 - صلح الحسن ص 404 .\r\n2 . احتجاج طبرسى ص 156 .\r\n3 . شرح نهج البلاغه ابن ابى الحديد ج 5 ، ص 98 . ","page_name":" 500 ","page_number":80},
  {"content":"\r\n\r\nممكن مى ديد ، ناگزير با دشمنان اسلام قرارداد صلح بست و موقتا از دست زدن به جنگ\r\nو اقدام حاد ، خوددارى نمود تا در پرتو آن پيشرفت اسلام تضمين گردد . پيمان صلح\r\nپيامبر ( صلى الله عليه وآله ) با \" بنى ضمره \" و \" بنى اشجع \" و با اهل مكه ( پس از بازگشت از حديبيه ) از\r\nجمله ى اين موارد به شمار مى رود . ( 1 )\r\nاز نظر خارجى\r\nاز نظر سياست خارجى آن روز ، جنگ داخلى مسلمانان به سود جهان اسلام نبود زيرا\r\nامپراتورى روم شرقى كه ضربات سختى از اسلام خورده بود ، همواره مترصد فرصت\r\nمناسبى بود تا ضربت مؤثر و تلافى جويانه اى بر پيكر اسلام وارد كند و خود را از نفوذ\r\nاسلام ، آسوده سازد .\r\nگزارش صف آرائى سپاه امام حسن و معاويه در برابر يكديگر ، به سران روم شرقى\r\nرسيد ، زمامداران روم فكر كردند كه بهترين فرصت ممكن ، براى تحقق بخشيدن به\r\nهدفهاى خود را بدست آورده اند لذا با سپاهى عظيم ، عازم حمله به كشور اسلامى شدند تا\r\nانتقام خود را بگيرند .\r\nآيا در چنين شرايطى ، شخصيتى مثل امام حسن ( عليه السلام ) كه رسالت حفظ اساس اسلام را\r\nبر عهده داشت كه با قبول صلح ، اين خطر بزرگ را از جهان اسلام دفع كند ولو آنكه به\r\nقيمت فشار روحى و سرزنشهاى دوستان كوته بين ، تمام شود ؟\r\n\" يعقوبى \" مورخ معروف مىنويسد : هنگام بازگشت معاويه به شام ( پس از صلح با امام\r\n( حسن ) به معاويه گزارش رسيد كه امپراتور روم با سپاه منظم و مجهزى به منظور حمله\r\nبه كشور اسلامى ، از روم حركت كرده است .\r\nمعاويه چون قدرت مقابله ، با چنين قواى بزرگى را نداشت ، با آنها پيمان صلح بست و\r\nمتعهد شد سالانه صد هزار دينار به دولت روم شرقى بپردازد . ( 2 )\r\nاين سند تاريخى نشان مىدهد كه هنگام كشمكش دو طرف در جامعه اسلامى ،\r\n\r\n","description":"","footnote":" 1 . بحار ج 44 ، ص 2 .\r\n2 . تاريخ يعقوبى ج 2 ، ص 206 . ","page_name":" 501 ","page_number":81},
  {"content":"\r\n\r\n\r\nدشمن مشترك مسلمانان از اين فرصت ، سوء استفاده مى كرد و كشور اسلامى در معرض\r\nيك خطر جدى قرار داشت و اگر جنگ ميان نيروهاى امام حسن ( عليه السلام ) و معاويه در\r\nمى گرفت ، آنكه پيروز مى شد امپراتور روم شرقى بود نه امام حسن بن على ( عليه السلام ) و نه معاويه\r\nبن ابى سفيان . ولى اين خطر با تدبير و دورانديشى و گذشت امام ( عليه السلام ) بر طرف شد . ( 1 )\r\nامام باقر ( عليه السلام ) به شخصى كه نسبت به صلح امام حسن ( عليه السلام ) خرده مى گرفت ، فرمود : اگر\r\nامام حسن ( عليه السلام ) اين كار را نمى كرد خطر بزرگى به همراه داشت . ( 2 )\r\nاز نظر سياست داخلى\r\nشك نيست كه هر زمامدار و فرماندهى اگر بخواهد در ميدان جنگ بر دشمن پيروز\r\nگردد ، بايد از جبهه ى داخلى نيرومند و متشكل و هماهنگى برخوردار باشد ، و بدون\r\nداشتن چنين نيروئى ، شركت در جنگ مسلحانه نتيجه اى جز شكست ذلت بار\r\nنخواهد داشت .\r\nدر بررسى علل صلح امام مجتبى ( عليه السلام ) از نظر سياست داخلى ، مهمترين موضوعى كه به\r\nچشم مى خورد ، فقدان جبههء نيرومند و متشكل بود زيرا مردم عراق و مخصوصا كوفه ، در\r\nعصر حضرت مجتبى ( عليه السلام ) نه آمادگى روحى براى نبرد داشتند نه تشكل و هماهنگى لازم .\r\nخستگى از جنگ\r\nجنگ جمل و صفين و نهروان و همچنين جنگ‌هاى توأم با تلفاتى كه بعد از جريان\r\nحكميت ، در عراق و حجاز و يمن در گرفت ، در ميان ياران على ( عليه السلام ) ، يك نوع خستگى از\r\nجنگ و علاقه به صلح ومتاركه جنگ را ايجاد كرد زيرا طى پنج سال خلافت\r\nاميرمؤمنان ( عليه السلام ) ، ياران آن حضرت ، هيچ وقت اسلحه به زمين ننهادند مگر به قصد آنكه\r\nفردا در جنگ ديگرى شركت كنند . از طرف ديگر جنگ آنان با بيگانگان نبود بلكه در واقع\r\nبا اقوام و برادران و آشنايان ديروزى خودشان بود كه در جبهه معاويه مستقر شده بودند . ( 3 )\r\n\r\n","description":"","footnote":" 1 . بحار الانوار ، ج 44 ، ص 1 .\r\n2 . فلسفهء صلح امام حسن ( ع ) .\r\n3 . نوشته اند در جنگ جمل متجاوز از سى هزار نفر كشته شد ( تاريخ يعقوبى ، ج 2 ، ص 172 )\r\nو در جنگ نهروان چهار هزار نفر از خوارج به قتل رسيدند ( تاريخ يعقوبى ، ج 2 ، ص 182 -\r\n= + * * * + = مروج الذهب ، ج 2 ، ص 415 ) و مجموع تلفات طرفين در جنگ صفين به صد و ده هزار نفر\r\nرسيد ! ( مروج الذهب ، ج 2 ، ص 404 ) . ","page_name":" 502 ","page_number":82},
  {"content":"\r\nمردم عراق در واقع با اين دست و آن دست كردن ، و كندى در گسيل داشتن نيرو براى\r\nجنگ با گروه‌هاى متخاصم شام كه به حجاز و يمن و حدود عراق شبيخون مى زدند علاقه\r\nبه صلح و خستگى از جنگ را نشان مى دادند و اين كه عراقيان دعوت مجدد\r\nأمير المؤمنين ( عليه السلام ) را به جنگ صفين به كندى اجابت نمودند ، نشانهء همين خستگى از\r\nجنگ بود .\r\nپس از شهادت اميرمؤمنان ( عليه السلام ) كه حسن بن على ( عليه السلام ) به خلافت رسيد ، اين پديده به\r\nشدت خود را نشان داد و مخصوصا هنگامى كه امام حسن ( عليه السلام ) مردم را به جنگ اهل شام ،\r\nدعوت نمود ، مردم خيلى به كندى آماده شدند . ( 1 )\r\nهنگامى كه خبر حركت سپاه معاويه به سوى كوفه به امام مجتبى ( عليه السلام ) رسيد دستور\r\nداد مردم در مسجد ، جمع شدند ، آنگاه خطبه اى آغاز كرد و پس از اشاره به بسيج\r\nنيروهاى معاويه ، مردم را به جهاد در راه خدا و ايستادگى در مبارزه با پيروان باطل ، دعوت\r\nنمود و لزوم صبر و فداكارى و تحمل دشواريها را گوشزد كرد ، ولى امام ( عليه السلام ) با اطلاعى كه از\r\nروحيه ى مردم داشت ، نگران بود كه دعوت او را اجابت نكنند اتفاقا همين طور هم شد و\r\nپس از پايان خطابهء جنگى مهيج آن حضرت ، همه سكوت كردند واحدى سخنان ان\r\nحضرت را تأييد نكرد . اين صحنه به قدرى اسف انگيز و تكان دهنده بود كه يكى از ياران\r\nدلير و شجاع أمير المؤمنين ( عليه السلام ) كه در مجلس حضور داشت ، مردم را به واسطه ى اين\r\nسستى و افسردگى به شدت توبيخ كرد و آنها را قهرمان پنبه ، و مردمى ترسو و فاقد\r\nشجاعت خواند و آنها را دعوت نمود تا در ركاب امام براى جنگ با اهل شام آماده گردند \" . ( 2 )\r\nاين سند تاريخى نشان مىدهد كه مردم عراق تا چه حد به سستى و بىحالى گراييده\r\nبودند و آتش شور و التهاب سلحشورى و مجاهدت ، در آنها خاموش شده بود و حاضر\r\n\r\n","description":"","footnote":" 1 . ارزيابى انقلاب حسين ( ع ) از ديدگاه جديد ، ص 200 - 197 .\r\n2 . مقاتل الطابيين ، ص 39 . ","page_name":" 503 ","page_number":83},
  {"content":"\r\nنبودند در جنگ شركت كنند آنچنان كه در عهد خود على ( عليه السلام ) هم اين گونه بودند .\r\nسرانجام پس از فعاليتها و سخنرانيهاى عده اى از ياران بزرگ حضرت مجتبى ( عليه السلام ) به\r\nمنظور بسيج نيروها و تحريك مردم براى جنگ ، با تعداد كمى كوفه را ترك گفت و محلى\r\nدر نزديك كوفه به نام \" نخيله \" را اردوگاه قرار داد و پس از ده روز اقامت ، در \" نخيله \" در\r\nانتظار رسيدن قواى ديگر بود كه جمعا چهار هزار نفر در اردوگاه حضرت گرد آمدند ، به\r\nهمين جهت امام ناگزير شد دوباره به كوفه برگردد و اقدامات تازه وجدى ترى جهت\r\nگردآورى سپاه به عمل بياورد ( 1 ) راز اين مسألة آن بود كه در آن ايام عراق يك جامعه\r\nمتشكل و فشرده و متحد نبود ، بلكه از قشرها و گروه‌هاى مختلف و متضادى تشكيل\r\nيافته بود كه هيچگونه هماهنگى و ائتلافى با يكديگر نداشتند .\r\nپيروان و طرفداران حزب خطرناك اموى ، گروه خوارج كه جنگ با هر دو اردوگاه\r\nرا واجب مىشمردند ، مسلمانان غير عرب كه از نقاط ديگر در عراق گرد آمده بودند و\r\nتعدادشان به بيست هزار نفر مى رسيد ، و بالاخره گروهى كه عقيده ثابتى نداشتند و در\r\nترجيح يكى از طرفين بر ديگرى در شك و ترديد بودند ، عناصر تشكيل دهنده جامعه آن\r\nروز عراق و كوفه به شمار مى رفتند ، پيروان و شيعيان خاص امير مؤمنان ( عليه السلام ) نيز يكى\r\nديگر از اين عناصر محسوب مى شدند . ( 2 )\r\nاين چند دستگى و اختلاف عقيده و تشتت و پراكندگى ، در صفوف سپاه امام\r\nمجتبى ( عليه السلام ) منعكس شده و آن را به صورت ارتش ناهماهنگ با تركيب ناجور ، در آورده\r\nبود از اين رو در مقابله با دشمن خارجى ، به هيچ وجه نمى شد به چنين سپاهى\r\nاعتماد كرد .\r\nمرحوم شيخ مفيد ( رحمه الله ) و ديگر مورخان در مورد اين پديده خطرناك در سپاه امام\r\nحسن ( عليه السلام ) مى نويسند :\r\n\" عراقيان خيلى به كندى و بى علاقگى براى جنگ آماده مى شدند و سپاهى كه امام\r\n\r\n","description":"","footnote":" 1 . الخرايج ، ص 228 - صلح الحسن ، ص 102 .\r\n2 . صلح الحسن ، ص 74 - 68 . ","page_name":" 504 ","page_number":84},
  {"content":"\r\nحسن ( عليه السلام ) بسيج نمود از گروه‌هاى مختلفى تشكيل مى شد كه عبارت بود از :\r\n1 . شيعيان و طرفداران اميرمؤمنان ( عليه السلام ) .\r\n2 . خوارج كه از هر وسيله اى براى جنگ با معاويه استفاده مى كردند ( شركت آنها در\r\nصفوف سپاهيان امام ( عليه السلام ) به خاطر دشمنى با معاويه بود ، نه دوستى با امام حسن ( عليه السلام ) \" .\r\n3 . افراد سودطلب و دنيا پرست كه به طمع منافع مادى در سپاه امام ( عليه السلام ) داخل\r\nشده بودند .\r\n4 . افراد دو دل و شكاك كه شخصيت بزرگى هم چون امام حسن ( عليه السلام ) در نظر آنان\r\nچندان با معاويه ترجيح نداشت .\r\n5 . و بالأخره گروهى كه نه به خاطر دين بلكه از روى تعصب ، و صرفا به پيروى از\r\nرؤساى قبايل خود ، براى جنگ حاضر نموده بودند \" . ( 1 )\r\nبدين ترتيب سپاه حضرت مجتبى ( عليه السلام ) فاقد يكپارچگى و هماهنگى لازم جهت مقابله\r\nبا دشمن نيرومندى مثل نيروهاى وفادار معاويه بود .\r\nشايد هيچ سندى در ترسيم دورنماى جامعهء متشتت و پراكنده آن روز عراق و نشان\r\nدادن انگيزه‌هاى عراقيان براى جنگ ، گوياتر و رساتر از گفتار خود آن حضرت نباشد ،\r\nحضرت مجتبى ( عليه السلام ) در \" مدائن \" يعنى آخرين نقطه اى كه سپاه امام تا آنجا پيشروى كرد ،\r\nسخنرانى مهيجى ايراد نمود وطى آن چنين فرمود :\r\n\" هيچ شك و ترديدى ما را در مقابله با اهل شام باز نمى دارد ما با نيروى استقامت و\r\nتفاهم داخلى شما ، با اهل شام مى جنگيديم ولى امروز بر اثر كينه ها اتحاد و تفاهم از\r\nميان شما رخت بر بسته و استقامت خود را از دست داده زبان به شكوه گشوده ايد .\r\nوقتى كه به جنگ صفين روانه مى شديد دين خود را بر منافع دنيا مقدم مى داشتيد ،\r\nولى امروز منافع خود را بر دين خود ، مقدم مى داريد ، ما همانگونه هستيم كه درگذشته\r\nبوديم ولى شما نسبت به ما آنگونه وفادار نيستيد .\r\n\r\n","description":"","footnote":" 1 . ارشاد ، ص 205 - كشف الغمه ، ج 2 ، ص 11 - اعيان الشيعه ، ج 4 ، بخش 1 ، ص 51 - 50 -\r\nالفصول المهمه ابن صباغ مالكى ، ص 143 . ","page_name":" 505 ","page_number":85},
  {"content":"\r\n\r\nعده اى از شما كسان و بستگان خود را در جنگ صفين وعده اى ديگر كسان خود را در\r\nنهروان از دست داده اند ، گروه اول بر كشتگان خود اشگ مىريختند ، و گروه دوم ، خون\r\nكشتگان خود را مى خواستند ، بقيه نيز به پيروى از ما سرپيچى مى كنند .\r\nمعاويه پيشنهادى به ما كرده است كه دور از انصاف ، و بر خلاف هدف بلند و سربلندى\r\nما است ، اينك اگر آماده كشته شدن در راه خدا هستيد ، با او به مبارزه برخيزيم و با\r\nشمشير پاسخ او را بدهيم ، و اگر طالب زندگى و عافيت هستيد ، پيشنهاد او را بپذيريم و\r\nرضايت شما را تأمين كنيم \" .\r\nسخن امام كه به اينجا رسيد ، مردم از هر طرف فرياد زدند : البقيه البقيه . ما زندگى\r\nمى خواهيم ، ما مى خواهيم زنده بمانيم ! ! ( 1 )\r\nآيا با اتكا به چنين سپاه فاقد روحيه رزمندگى ، چگونه ممكن بود امام ( عليه السلام ) با دشمن\r\nنيرومندى مثل معاويه وارد جنگ شود ؟ آيا با چنين سپاهى كه از عناصر متضادى\r\nتشكيل يافته بود و با كوچكترين غفلت ، احتمال حادثه آفرينى بود هرگز اميد پيروزى\r\nمى رفت ؟ اگر فرضا امام حسن ( عليه السلام ) و معاويه جاى خود را عوض مى كردند و معاويه در رأس\r\nچنين سپاهى قرار مى گرفت آيا مى توانست جز كارى كه امام حسن ( عليه السلام ) كرد انجام دهد ؟ !\r\nحقيقت امر اينست كه ستون فقرات نيروهاى عراقى از دوران حكميت شكسته شده\r\nبود در آن اواخر دوران على ( عليه السلام ) هم به تحليل رفته بود ، در دوران امام حسن ( عليه السلام ) كه هيچ\r\nكارآيى نداشت و با چنين نيروى ناكارآمد امام حسن ( عليه السلام ) چه كار مى توانست انجام دهد ؟\r\nفرماندهان خائن\r\nچگونه رجال بزرگ عراق و برخى از فرماندهان عاليرتبه‌ى ارتش امام مجتبى ( عليه السلام ) در\r\nسخت ترين شرايط ، امام را تنها گذاشتند و خود را به معاويه فروختند .\r\nبرخى از نويسندگان و مورخان گذشته ومعاصر ، حقايق تاريخى را تحريف نموده ادعا\r\nكرده اند كه امام حسن مجتبى ( عليه السلام ) آهنگ جنگ و مخالفت با معاويه نداشت ، بلكه از روز\r\n\r\n","description":"","footnote":" 1 . اسد الغابه ، ج 2 ، ص 13 - كامل ابن اثير ، ج 3 ، ص 203 - بحار ، ج 44 ، ص 21 - تذكره ابن\r\nجوزى ، ص 141 . ","page_name":" 506 ","page_number":86},
  {"content":"\r\n\r\nنخست در صدد بود از معاويه امتيازات مادى گرفته از زندگى راحت و مرفهى برخوردار\r\nشود و اگر مخالفتهايى با معاويه مى كرد ، براى تأمين و تضمين اين امتيازات بود .\r\nاسناد تاريخى زنده اى در دست است كه نشان مىدهد اين تهمتها كاملا بى اساس\r\nاست و با حقايق تاريخى به هيچگونه سازگار نمى باشد زيرا اگر پيشواى دوم نمى خواست\r\nبا معاويه بجنگد ، معنى نداشت به گردآورى سپاه و بسيج نيرو اقدام كند . در صورتى كه به\r\nاتفاق مورخان ، امام مجتبى ( عليه السلام ) سپاهى ترتيب داد و آماده جنگ شد ، لكن از يكسو به\r\nواسطه عدم هماهنگى و چند دستگى سپاه امام ( عليه السلام ) و از سوى ديگر در اثر توطئه‌هاى\r\nخائنانه معاويه ، نيروهاى نظامى حضرت پيش از آغاز جنگ و بدون برخورد نظامى ، از هم\r\nپاشيده شد و مردم از اطراف امام ( عليه السلام ) پراكنده شدند ، امام به ناچار ، از جنگ خوددارى\r\nنمود و به پذيرفتن ، صلح مجبور شد .\r\nمردم پيمان شكن !\r\nهمانطور كه در گذشته گفته شد ، مردم عراق و كوفه يك دل و يك جهت نبودند و\r\nمردمى متلون و بى وفا و غير قابل اعتماد بودند ، هر روز زير پرچمى گرد مى آمدند و\r\nهمواره تابع وضع موجود و قدرت روز بودند و به اصطلاح نان را به نرخ روز مى خوردند ،\r\nبراساس همين روحيه بود كه همزمان با بحران آرايش سپاه و بسيج نيروهاى طرفين ،\r\nعده اى از رؤساى قبايل و افراد وابسته به خاندانهاى بزرگ كوفه ، به امام خيانت كرده و به\r\nمعاويه نامه نوشتند و تأييد و حمايت خود را از حكومت وى ، ابراز نمودند و مخفيانه او را\r\nبراى حركت به سوى عراق تشويق كردند و تضمين نمودند كه به محض نزديك شدن وى\r\nامام حسن ( عليه السلام ) را تسليم او ، يا ترور كنند .\r\nمعاويه ، عين نامه ها را براى امام مجتبى ( عليه السلام ) فرستاد و پيغام داد كه چگونه به اتكاء\r\nچنين افرادى حاضر به جنگ با وى شده است ؟ ( 1 )\r\n\r\n","description":"","footnote":" 1 . ارشاد مفيد : مؤيد اين معنى ، پاسخى كه امام مجتبى ( ع ) به يكى از شيعيان داد ، امام ضمن\r\nپاسخ سوال او كه چرا دست از جنگ كشيد ، فرمود : \" سوگند به خدا ! اگر با معاويه جنگ مى كردم ،\r\nمردم مرا تسيلم او مى كردند ! \" ( بحار ، ج 44 ، ص 20 ) . ","page_name":" 507 ","page_number":87},
  {"content":"\r\n\r\nامام حسن ( عليه السلام ) پس از آنكه كوفه را به قصد جنگ با معاويه ترك گفت : \" عبيدالله بن\r\nعباس \" را با دوازده هزار نفر سپاه ، به عنوان طلايه‌دار لشكر ، گسيل داشت و \" قيس بن\r\nسعد \" و \" سعيد بن قيس \" را كه هر دو از ياران بزرگ آن حضرت بودند ، به عنوان مشاور و\r\nجانشين وى تعيين نمود تا اگر براى يكى از اين سه نفر ، حادثه اى پيش آمد ، به ترتيب\r\nديگرى جايگزين وى گردد . ( 1 )\r\nحضرت مجتبى ( عليه السلام ) خط سير پيشروى سپاه را تعيين فرمود ، دستور داد در هر كجا كه\r\nبا سپاه معاويه رو به رو شدند ، جلو پيشروى آنان را بگيرند و جريان را به امام ( عليه السلام ) گزارش\r\nدهند تا بى درنگ با سپاه اصلى به آنها ملحق شود . ( 2 )\r\nعبيدالله فوج تحت فرماندهى خود را حركت داد و در محلى به نام \" مسكن \" به سپاه\r\nمعاويه روبرو شد و در آنجا اردو زد .\r\nطولى نكشيد به امام ( عليه السلام ) گزارش رسيد كه عبيدالله با دريافت يك ميليون درهم از\r\nمعاويه ، شبانه همراه هشت هزار نفر به وى پيوسته است .\r\nبديهى است خيانت اين فرمانده ، در آن شرايط بحرانى ، در تضعيف روحيه ى سپاه و\r\nتزلزل موقعيت نظامى امام ( عليه السلام ) ، تا چه حد مؤثر بود . ولى هر چه بود قيس بن سعد كه\r\nمردى شجاع و با ايمان ، و نسبت به خاندان امير المؤمنين ( عليه السلام ) بسيار با وفا بود ، طبق\r\nدستور امام حسن ( عليه السلام ) فرماندهى سپاه را به عهده گرفت وطى سخنان مهيجى كوشيد\r\nروحيه سربازان را تقويت كند ، معاويه خواست او را نيز با پول بفريبد ، ولى قيس فريب او را\r\nنخورد و همچنان در مقابل دشمنان اسلام ، ايستادگى كرد . ( 3 )\r\nتوطئه‌هاى خائنانه\r\nمعاويه تنها به خريدن عبيدالله اكتفا نكرد ، بلكه در راه ايجاد شكاف و اختلاف و\r\nشايعه سازى ، در ميان ارتش امام مجتبى ( عليه السلام ) به وسيله جاسوسان و مزدوران خود ، در\r\n\r\n","description":"","footnote":" 1 . يعقوبى از سعيد بن قيس نام نمى برد ولى مورخان ديگر به ترتيب كه گفت شد نوشته اند .\r\n2 . مقاتل الطالبيين ، ص 41 .\r\n3 . مقاتل الطالبيين ص 41 ، تاريخ يعقوبى ج 2 ، ص 20 . ","page_name":" 508 ","page_number":88},
  {"content":"\r\nميان لشكر حضرت مجتبى ( عليه السلام ) ، شايع مى كرد كه قيس بن سعد ، با معاويه سازش كرده و\r\nدر ميان سپاه قيس نيز شايع مى ساخت كه حسن بن على با معاويه صلح كرده است .\r\nكار به جايى رسيد كه معاويه چند نفر از افراد خوش ظاهر را كه مورد اعتماد مردم\r\nبودند ، به حضور امام ( عليه السلام ) فرستاد اين عده در اردوگاه مدائن با حضرت مجتبى ( عليه السلام ) ملاقات\r\nكردند ، در ميان مردم صدا زدند : \" خدا به وسيله فرزند پيامبر ( صلى الله عليه وآله ) فتنه را خواباند و آتش\r\nجنگ را خاموش ساخت ، حسن بن على ( عليه السلام ) با معاويه صلح كرد و خون مردم را\r\nحفظ نمود ! \"\r\nمردم كه به سخنان آنان اعتماد داشتند ، در صدد تحقيق بر نيامدند و سخنان آنها را\r\nباور نموده بر ضد امام ( عليه السلام ) شورش كردند و به خيمه ى آن حضرت حمله ور شدند و آنچه در\r\nخيمه بود به يغما بردند و در صدد قتل امام ( عليه السلام ) ، بر آمدند و آنگاه از چهار طرف\r\nمتفرق گشتند .\r\nامام مجتبى ( عليه السلام ) از آنجا روانه ى \" ساباط \" شد ، در بين را ، يكى از خوارج كه قبلا كمين\r\nكرده بود ، ضربت سختى بر آن حضرت وارد كرد . امام ( عليه السلام ) بر اثر جراحت ، دچار خونريزى و\r\nضعف شديد شد و به وسيله عده اى از دوستان و پيروان خاص خود ، به \" مدائن \" منتقل\r\nگرديد ، در آنجا وضع جسمى حضرت ، بر اثر جراحت به وخامت گرائيد ، معاويه با استفاده\r\nاز حوادث ، به اوضاع تسلط يافت ، پيشواى دوم كه نيروى نظامى لازم را از دست داده و\r\nتنها مانده بود ، ناگزير پيشنهاد صلح را پذيرفت . ( 1 )\r\nبنابراين اگر امام مجتبى ( عليه السلام ) تن به صلح در داد چاره اى جز اين نداشت . چنانچه\r\nطبرى وعده اى ديگر از مورخان مى نويسند : موقعى حاضر به صلح شد كه يارانش از\r\nپيرامون او متفرق شدند و او تنها ماند . ( 2 )\r\n\r\n","description":"","footnote":" 1 . تاريخ يعقوبى ، ج 2 ، ص 205 ، طبرى ج 5 ، ص 189 - الكامل في التاريخ ، ج 3 ، ص 203 -\r\nالاصابه ، ج 1 ، ص 330 .\r\n2 . طبرى ، ج 5 ، ص 159 - اسد الغابه ، ج 2 ، ص 13 - عبارت اسد الغابه اين است : \" . . . فلما\r\nأفردوه امضى الصلح \" ، هنگامى كه او را تنها گذاشتند صلح را امضاء نمود . ","page_name":" 509 ","page_number":89},
  {"content":"\r\nامام مجتبى ( عليه السلام ) در پاسخ شخصى كه نسبت به صلح آن حضرت ، اعتراض داشت\r\nانگشت روى اين حقايق تلخ گذاشت ، عوامل و موجبات اقدام خود را بيان نمود امام در\r\nپاسخ وى فرمود :\r\n\" من به اين علت حكومت و زمامدارى را به معاويه واگذار كردم كه اعوان و يارانى براى\r\nجنگ با وى نداشتم ، اگر يارانى داشتم شبانه و روز با او مى جنگيدم تا كار يكسره شود . من\r\nكوفيان را خوب مى شناسم بارها آنان را امتحان كرده ام . آنها مردمان فاسدى هستند كه\r\nاصلاح نخواهند شد ، نه وفا دارند نه به تعهدات و پيمانهاى خود پاى بند ، و نه دو نفر با هم\r\nموافقند ، بر حسب ظاهر نسبت به ما اظهار اطاعت و علاقه مى كنند ولى عملا با دشمنان\r\nما همراهند \" . ( 1 )\r\nپيشواى دوم كه از سستى و عدم همكارى ياران خود به شدت ناراحت و متأثر بود ،\r\nروزى خطبه اى ايراد فرمود وطى آن چنين گفت :\r\n\" در شگفتم از اين مردمى كه نه دين دارند و نه شرم و حيا ، واى بر شما ، معاويه به\r\nهيچ يك از وعده‌هايى كه در برابر كشتن من به شما داده است ، وفا نخواهد كرد ، اگر من با\r\nمعاويه بيعت كنم وظيفهء فردى خود را بهتر از امروز مى توانم انجام بدهم ، والى اگر كار به\r\nدست معاويه بيفتد ، نخواهد گذاشت آيين جدم پيامبر را در جامعه اجرا كنم .\r\nبه خدا سوگند اگر ناگزير شوم زمامدارى مسلمانان را به معاويه ، واگذار كنم ، بدانيد زير\r\nپرچم حكومت بنى اميه هرگز روى خوش و شادمانى نخواهيد ديد و گرفتار انواع اذيتها و\r\nآزارها خواهيد بود . هم اكنون انگار به چشم خود مى بينم كه فردا فرزندان شما بر در خانه\r\nفرزندان آنها ايستاده درخواست آب و نان خواهند كرد . آب و نانى كه مال فرزندان شما\r\nاست و خداوند آن را براى فرزندان شما قرار داده است . ولى بنى اميه آنها را از در خانه\r\nخود رانده و از حق خود محروم خواهند ساخت \" . آنگاه امام افزود :\r\n\" اگر يارانى داشتم كه در جنگ با دشمنان خدا ، با من همكارى مى كردند ، هرگز\r\n\r\n","description":"","footnote":" 1 . بحار الانوار ، ج 44 ، ص 147 - احتجاج طبرسى ، ص 157 . ","page_name":" 510 ","page_number":90},
  {"content":"\r\n\r\nخلافت را به معاويه واگذار نمى كردم ، زيرا خلافت بر بنى اميه حرام است . . . \" . ( 1 )\r\nمتن كامل پيام صلح\r\nحضرت مجتبى ( عليه السلام ) هنگامى كه بر اثر شرايط نامساعدى كه قبلا تشريح شد ، جنگ با\r\nمعاويه را بر خلاف مصالح عالى جامعه اسلامى وحفظ موجوديت اسلام ، تشخيص داد و\r\nناگزير ، صلح و آتش بس را قبول كرد ، فوق العاده كوشش نمود تا هدفهاى عالى و مقدس\r\nخود را به قدر امكان از رهگذر صلح و به نحو مسالمت آميز ، تأمين نمايد .\r\nاز طرف ديگر ، چون معاويه در برابر برقرارى صلح و قبضه نمودن قدرت ، حاضر به\r\nدادن همه گونه امتياز بود ، به طورى كه امضاى سفيدى براى امام فرستاد و نوشت هر چه\r\nدر آن ورقه بنويسد ، مورد قبول وى خواهد بود ( 2 ) امام از آمادگى او حداكثر بهره بردارى را\r\nنمود و موضوعات مهم و حساسى را كه در درجه اول اهميت قرار داشت و از آرمانهاى\r\nبزرگ آن حضرت ، به شمار مى رفت ، ضمن پيمان صلح گنجانيد و از معاويه تعهد گرفت كه\r\nبه مفاد آن عمل كند .\r\nگرچه متن پيام صلح در كتب مربوط ، به طور كامل و به ترتيب ، ذكر نشده است بلكه\r\nهر كدام از مورخان به چند ماده از آن اشاره نموده اند ولى با جمع آورى مواد پراكنده ء آن از\r\nكتب مختلف ، مى توان صورت تقريبا كامل آن را ترسيم نمود و با يك نظر كوتاه به\r\nموضوعاتى كه امام در قرارداد قيد نموده و براى تحقق آنها پافشارى مى كرد ، تدبير فوق\r\nالعاده اى را كه حضرت در مقام مبارزه سياسى ، و گرفتن امتياز از دشمن به كار برده است ،\r\nبه ثبوت مى رساند .\r\nاينك پيش از آنكه هر يك از مواد صلح نامه را جداگانه مورد بررسى قرار دهيم ، متن\r\nپيام صلح را - كه در پنج ماده مى توان خلاصه نمود - ذيلا از نظر خوانندگان\r\nمحترم مىگذرانيم :\r\n\r\n","description":"","footnote":" 1 . بلاغة الامام الحسن ( ع ) به نقل از جلاء العيون سيد شبر ، ج 1 ، ص 345 .\r\n2 . تاريخ طبرى ، ج 5 ، ص 162 - كامل ابن اثير ، ج 3 ، ص 203 - الاستيعلاب ، ج 1 ، ص 385 . ","page_name":" 511 ","page_number":91},
  {"content":"\r\n\r\nمتن پيمان\r\nماده اول : حسن بن على ( عليه السلام ) حكومت و زمامدارى را به معاويه واگذار كرد به شرط آنكه\r\nمعاويه طبق دستور قرآن مجيد و روش پيامبر ( صلى الله عليه وآله ) رفتار كند .\r\nماده دوم : بعد از معاويه ، خلافت از آن حسن بن على ( عليه السلام ) خواهد شد و اگر براى او\r\nحادثه اى پيش آمد ، حسين بن على ( عليه السلام ) زمام امور مسلمانان را در دست مى گيرد و نيز\r\nمعاويه حق ندارد كسى را به جانشينى خود انتخاب كند .\r\nماده سوم : بدعت ناسزا گفتن و اهانت نسبت به امير مؤمنان ( عليه السلام ) و لعن كردن آن\r\nحضرت ، در حال نماز موقوف گردد و از اميرمؤمنان جز به نيكى ياد نشود .\r\nماده چهارم : مبلغ پنج ميليون درهم ، كه در بيت المال كوفه موجود است از تسليم به\r\nحكومت مستثنى است و بايد زير نظر امام مجتبى ( عليه السلام ) مصرف شود .\r\nو نيز معاويه بايد در تعيين مقررى وبذل مال ، بنى هاشم را بر بنى اميه ترجيح بدهد .\r\nو همچنين بايد معاويه از خراج \" دارا بگرد \" مبلغ يك ميليون درهم در ميان\r\nبازماندگان شهداى جنگ جمل و صفين كه در ركاب امير المؤمنان كشته شدند\r\nتقسيم كند . ( 1 )\r\nماده پنجم : معاويه تعهد مىكند كه تمام مردم اعم از سكنه شام و عراق و حجاز ، از هر\r\nنژادى كه باشند ، از تعقيب و آزار وى در امان باشند ، و از گذشته ى آنها صرف نظر كند و\r\nاحدى از آنها را به واسطه فعاليتهاى گذشته شان بر ضد حكومت معاويه ، تحت تعقيب\r\n\r\n","description":"","footnote":" 1 . دارابگرد : شهرى است در پنجاه فرسخى شيراز ( معجم البلدان ، ج 2 ، ص 446 ) شايد علت\r\nانتخاب خراج دارابگرد اين باشد كه چون اين شهر طبق اسناد تاريخى ، بدون جنگ ، تسليم ارتش\r\nاسلام شد و مردم آن با مسلمانان پيمان صلح بستند ، خراج آن طبق قوانين اسلام ، اختصاص به\r\nپيامبر ( ع ) و خاندان آن حضرت و يتيمان و تهيدستان و درماندگان مى باشد .\r\nاز اين رو امام مجتبى ( ع ) شرط كرد كه خراج اين شهر ، به بازماندگان شهداى جنگ جمل و صفين\r\nپرداخت شود زيرا درآمد آنجا همانطور كه گفته شد به خود آن حضرت تعلق داشت ، و علاوه ،\r\nبازماندگان نيازمند شهيدان اين دو جنگ ، كه بى سرپرست بودند ، يكى از موارد مصرف اين خراج\r\nبه شمار مى رفتند ( بحار الانوار ، ج 44 ، ص 10 ) . ","page_name":" 512 ","page_number":92},
  {"content":"\r\n\r\nقرار ندهد ، و مخصوصا اهل عراق را به واسطه كينه‌هاى گذشته ، آزار ندهد .\r\nعلاوه بر اين معاويه تمام ياران على ( عليه السلام ) را در هر كجا هستند ، امان مىدهد كه\r\nهيچ يك از آنها را نيازارد و جان و مال و خانواده شيعيان و پيروان على ( عليه السلام ) در امان باشند\r\nو به هيچ وجه تحت تعقيب قرار نگيرند ، و كوچك ترين ناراحتى براى آنان ايجاد نشود ،\r\nحق هر كسى به وى برسد ، و اموالى كه از بيت المال در دست شيعيان على ( عليه السلام ) است از آنها\r\nپس نگرفته نشود .\r\nو نيز هيچگونه خطرى از ناحيه معاويه متوجه حسن بن على ( عليه السلام ) و برادرش حسين بن\r\nعلى ( عليه السلام ) و هيچ كدام از افراد خاندان پيامبر ( صلى الله عليه وآله ) نشود و در هيچ نقطه اى ، موجبات خوف و\r\nترس آنان را فراهم نياورد .\r\nدر پايان پيمان ، معاويه اكيدا تعهدى كرد تمام مواد آن را محترم شمرده دقيقا به\r\nمورد اجرا بگذارد و خدا را بر اين مسأله گواه گرفت ، تمام بزرگان و رجال شام نيز\r\nگواهى دادند . ( 1 )\r\nو بدين ترتيب پيشگويى پيامبر اسلام ( صلى الله عليه وآله ) به هنگامى كه به حسن بن على ( عليه السلام ) هنوز\r\nكودكى بيش نبود ، تحقق يافت . پيامبر ( صلى الله عليه وآله ) روزى بر فراز منبر با مشاهده او فرمود :\r\n\" اين فرزند من سرور مسلمانان است و خداوند به وسيله او در ميان دو گروه از\r\nمسلمانان صلح بر قرار خواهد ساخت \" . ( 2 )\r\nاهداف امام ( عليه السلام )\r\nبزرگان و زمامداران جهان هنگامى ، كه اوضاع و شرايط را بر خلاف اهداف و نظريات\r\nخود مى يابند ، همواره سعى مى كنند در موارد دو راهى ، جانبى را بگيرند كه زيان كمترى\r\nدر بر داشته باشد ، و اين يك اصل اساسى در محاسبات سياسى و ادارهء امور است .\r\nامام مجتبى ( عليه السلام ) نيز بر اساس همين شيوه ء عقلى مى كوشيد هدفهاى عالى خود را تا\r\n\r\n","description":"","footnote":" 1 . مشروح بيان صلح را در كتاب \" صلح الحسن \" تأليف شيخ راضى آل ياسين ، ص 261 - 259\r\nمطالعه فرماييد .\r\n2 . اين پيشگويى با اندكى اختلاف لفظى ، در تعداد كثيرى از منابع از آن حضرت نقل شده است . ","page_name":" 513 ","page_number":93},
  {"content":"\r\n\r\nآنجا كه مقدور است به طور نسبى ، تأمين نمايد از اين رو هنگامى كه ناگزير شد با معاويه\r\nكنار آيد ، طبق ماده اول با اين شرايط حكومت را به وى واگذار كرد كه در اداره ء امور جامعه\r\nاسلامى بر اساس قوانين قرآن و طبق روش پيامبر ( صلى الله عليه وآله ) رفتار نمايد بديهى است نظر امام\r\nتنها رسيدن به قدرت و حكومت نبود ، بلكه هدف اصلى صيانت و نگهدارى تعاليم اسلام\r\nدر اجتماع ، و رهبرى جامعه بر اساس اين تعاليم بود و اگر اين روش به وسيله معاويه اجرا\r\nمى شد ، باز تا حدودى هدف اصلى تأمين شده بود .\r\nبه علاوه طبق ماده دوم ، پس از مرگ معاويه ، حسن بن على ( عليه السلام ) مى توانست آزادانه\r\nرهبرى جامعه اسلامى را به عهده بگيرد . و با توجه به اينكه معاويه در حدود سى سال از\r\nآن حضرت بزرگتر بود . ( 1 )\r\nو در آن زمان دوران پيرى را مى گذراند و طبق شرايط عادى اميد فراوان مى رفت عمر\r\nوى چندان طول نكشد ، روشن مىشود كه اين شرط با محاسبات عادى تا چه حد به نفع\r\nامام و مسلمانان بود .\r\nبقيه مواد پيمان نيز ، هر كدام حائز اهميت بود زيرا در شرايطى كه امير مؤمنان ( عليه السلام ) در\r\nمراسم نماز جمعه در حال نماز با كمال بىپروايى مورد سب و شتم قرار مى گرفت و اين\r\nكار به صورت يك بدعت ريشه دارى در آمده بود و شيعيان و دوست داران آن حضرت و\r\nافراد خاندان پيامبر ( صلى الله عليه وآله ) همه جا مورد تعقيب و در معرض تهديد و شكنجه بودند ارزش\r\nچنين تعهدى غير قابل انكار بود .\r\nمورخان مزدور\r\nآنچه از مجموع مفاد پيام صلح و ساير قراين بر مى آيد اين است كه امام حسن فقط\r\nقدرت و رهبرى سياسى را به معاويه تسليم كرد ، نه خلافت و پيشوايى دينى را كه خاص\r\nآن حضرت بود .\r\nولى متأسفانه مورخان مغرض در طى تاريخ ، كوشيده اند متن اين پيمان تاريخ را\r\n\r\n","description":"","footnote":" 1 . صلح الحسن ، ص 278 . ","page_name":" 514 ","page_number":94},
  {"content":"\r\nتحريف نموده از بار تعهدات معاويه كاسته و جريان را به نفع وى تمام كنند از آن جمله\r\n\" ابن قتيبه دينورى \" در مورد ماده اول مىنويسد :\r\n\" امام مجتبى ( عليه السلام ) به عنوان امامت با معاويه بيعت كرد و اين سمت را به وى تسليم\r\nنمود ( 1 ) در صورتى كه همه مى دانند امامت و خلافت منصب قابل انتقالى به شمار نمى رود\r\nو هيچ كس روى مبنى و منطق شيعه ، به واسطه تسلط و قدرت به منصب الهى ، به\r\nخلافت نمى رسد .\r\nآنچه در اغلب تواريخ آمده جمله \" تسليم الأمر \" ( 2 ) ( واگذارى حكومت ) و يا \" تسليم ولاية\r\nالمسلمين \" ( 3 ) ( واگذارى زمامدارى مسلمانان ) مى باشد .\r\nعلاوه بر اين ، شواهد فراوانى نشان مىدهد كه نه خود معاويه چنين ادعايى داشت و\r\nنه مردم از وى مى پذيرفتند ، معاويه خود مى گفت : \" رضينا بها ملكا \" ( ما اين حكومت را\r\nپذيرفتيم ) ( 4 ) مردم نيز از اين كه وى را أمير المؤمنين خطاب كنند ، إبا داشتند . ( 5 )\r\nمؤيد ديگر اين معنى اين است كه طبق تصريح بعضى از منابع تاريخى ، امام\r\nمجتبى ( عليه السلام ) در متن پيام صلح قيد كرد كه معاويه را ( أمير المؤمنين ) خطاب نكند و نزد وى\r\nاداى شهادت ننمايد \" . ( 6 )\r\nبرخى ديگر از مورخان موضوع انتقال مجدد خلافت به حضرت مجتبى ( عليه السلام ) ( بعد از\r\n\r\n","description":"","footnote":" 1 . الامامة والسياسة ، ص 163 .\r\n2 . تاريخ الخلفاء ، سيوطى ، 192 .\r\n3 . الصواعق المحرقه ، ص 81 - كشف الغمه ، ج 2 ، ص 145 - الفصول المهمه ابن صباغ\r\nمالكى ، ص 145 .\r\n4 . البداية والنهايه ، ج 6 ، ص 220 .\r\n5 . چنان كه روزى سعد وقاص به دربار معاويه آمد و گفت : السلام عليك ايها الملك ! معاويه\r\nخنده كنان گفت : چرا أمير المؤمنين خطاب نكردى ؟ سعد پاسخ داد : هرگز نمى خواهم به چنين\r\nسلطنتى كه تو رسيدى برسم ! ( كامل ابن اثير ، ج 3 ، ص 205 ) .\r\n6 . علل الشرايع ، ج 1 ، ص 201 به نقل از كتاب \" الفروق بين الاباطيل والحقوق \" تأليف محمد\r\nبن بحر الشيبانى اداى شهادت از نظر اسلام شرايطى دارد كه از جمله آنها اين است كه اداى\r\nشهادت در دادگاه به واسطه ى حكومت حق و عدالت صورت گيرد . امام حسن ( ع ) با اين شرط ،\r\nحكومت معاويه را به عنوان حكومت قدرت و زور و دور از عدالت معرفى نموده و اداى\r\nشهادت در چنين حكومتى را نفى فرمود ! ","page_name":" 515 ","page_number":95},
  {"content":"\r\n\r\nمرگ معاويه ) را بدين صورت در آورده اند كه : \" معاويه حق ندارد كسى را به جانشينى خود\r\nانتخاب كند \" يا \" بعد از معاويه ، انتخاب بعدى با شوراى مسلمانان خواهد بود \" . ( 1 )\r\nبديهى است نظر آنان از تحريف ، خدمت به دستگاه حكومت بنى اميه و تضييع حق\r\nامام مجتبى ( عليه السلام ) براى تصدى خلافت بوده است ولى خوشبختانه مدارك تاريخى اين\r\nمسأله به قدرى زياد است كه چنين روايتى را از درجه ى اعتبار ساقط مىكند . ( 2 )\r\nنظير اين مسأله ، تحريف قسمتى از ماده پنجم مى باشد بدين معنى كه بعضيها اين\r\nماده را به اين صورت نوشته اند كه : معاويه تعهد كرد فقط در حضور حسن بن على ( عليه السلام ) از\r\nسب اميرمؤمنان خوددارى شود . ( 3 )\r\nبىپايگى اين سخن از آنجا آشكار است كه معاويه امضاى سفيدى به دست امام\r\nحسن ( عليه السلام ) داد ، تا هر چه آن حضرت بنويسد ، وى آن را متعهد شود ، با وجود چنين\r\nامتيازى آيا معنى دارد امام حسن ( عليه السلام ) بخواهد در حضور او چنين جسارتى ولى در غياب\r\nاو ناسزا گفتن به پدر ارجمندش ، در همه جاى مملكت مجاز بوده باشد !\r\nنقض پيمان صلح\r\nمعاويه كه در سايه موفقيت عملى خلفاى گذشته و تمهيدات ماهرانه ى خود ، در\r\nصحنه حكومت و زمامدارى جامعه اسلامى ظاهر شد ، و در برابر امير مؤمنان ( عليه السلام ) وحسن\r\nبن على ( عليه السلام ) قرار گرفت ، به هيچ منطق و عقيده و ارزشى جز حكومت و قدرت ، پاى بند\r\nنبود ، او همه چيز را فداى تحكيم پايه‌هاى حكومت و زمامدارى خود مى كرد و در اين راه\r\nاز هيچ چيز ، به معنى وسيع كلمه ، فروگذار نمى نمود او به اين منظور ، پولهاى هنگفت به\r\nاين و آن مى بخشيد ، دلباختگان مقام و رياست را با واگذارى مناصب دولتى مى نواخت ،\r\n\r\n","description":"","footnote":" 1 . ابن عبد البر دانشمند معروف مىنويسد : \" در ميان علماء در اين مسأله اختلاف نيست كه\r\nحسن بن على ( ع ) خلافت را فقط در زمان حيات معاويه به وى واگذار كرد و شرط نمود كه پس\r\nاز معاويه ، خلافت به او برسد و پيمان صلح ميان آن دو ، بر اين اساس انعقاد يافت ( الاستيعاب ،\r\nج 1 ، ص 387 ) .\r\n2 . صلح الحسن ، ص 287 .\r\n3 . تاريخ طبرى ، ج 5 ، ص 160 - كامل ابن اثير ، ج 3 ، ص 303 - البداية والنهايه ، ج 8 ، ص 14 . ","page_name":" 516 ","page_number":96},
  {"content":"\r\n\r\nبراى نابودى مخالفان ، توطئه‌ها مىچيد ، آزادى خواهان را تهديد مى كرد ، شخصيتهاى\r\nبزرگ را كه وجود آنها را خطرى براى حكومت خود تلقى مى كرد ، با ناجوانمردانه ترين\r\nشيوه سر به نيست مى نمود ، پاك ترين و شريف‌ترين رجال كشور را روانه ى زندان مى\r\nساخت و مردان حق‌گو را بر سر دار مى فرستاد و خلاصه ، آنچه براى پيشرفت مقاصد خود\r\nمفيد تشخيص مى داد ، اجرا مى كرد و آنچه براى او هرگز مطرح نبود دين و اخلاق و اصول\r\nو ارزشهاى انسانيت بود .\r\nو از طرف ديگر به قدر امكان اين برنامه ها را در خفا انجام مى داد و چهره مقبول و\r\nحق به جانبى ، به خود مى گرفت و در اين راه با خريدن محدثان مزدور - محدثانى كه در\r\nبرابر منافع مادى خود را به معاويه مى فروختند - افكار عمومى را فريب داده ، حقايق را\r\nوارونه نشان مى داد .\r\nولى جاى تعجب است كه در برخى از مورخان و نويسندگانى كه به عنوان تحقيق و\r\nبررسى در تاريخ اسلام ، كتاب نوشته اند ، با چنين كارنامه سياه و اين همه جنايات ، از معاويه\r\nدفاع كرده اند !\r\nاگر مورخان زمان معاويه و جيره‌خواران دربار بنى اميه اين كار را مى كردند - چنان كه\r\nكردند - خيلى جاى تعجب نبود زيرا لازمه ى نوكرى و جيره‌خوارى همين است و بس .\r\nلكن متأسفانه نويسندگانى چنين حق كشى كرده و مى كنند كه در عصر حاضر و در\r\nدوران آزادى فكر و عقيده و فرو ريختن ديوارهاى تعصب ، زندگى مى كنند .\r\nاجتماع در كوفه\r\nپس از انعقاد پيمان صلح ، طرفين همراه قواى خود وارد كوفه شدند و در مسجد بزرگ\r\nاين شهر گرد آمدند . مردم انتظار داشتند مواد پيمان ، طى سخنرانىهايى از ناحيه\r\nرهبران دو طرف ، در حضور مردم ، تأييد شود تا جاى هيچ گونه شك و ترديدى ، در اجراى\r\nآن باقى نماند .\r\nاين انتظار بى جا نبود ، ايراد سخنرانى جزو برنامه صلح بود ، لذا معاويه برفراز منبر\r\n","description":"","footnote":"","page_name":" 517 ","page_number":97},
  {"content":"\r\n\r\nنشست و خطبه‌اى خواند وطى آن چنين گفت :\r\n\" من به خاطر اين امر با شما نجنگيدم كه نماز و حج به جا آورده و زكات بپردازيد چون\r\nمى دانم كه اينها را انجام مى دهيد ، بلكه براى اين با شما جنگيدم كه شما را مطيع خود\r\nساخته و بر شما حكومت كنم ! \"\r\nآنگاه گفت : آگاه باشيد كه هر شرط و پيمانى كه با حسن بن على ( عليه السلام ) بسته ام ، زير\r\nپاهاى من است و هيچ گونه ارزشى ندارد \" . ( 1 )\r\nبدين ترتيب ، معاويه تمام تعهدات خود را زير پا گذاشت و پيمان صلح را آشكارا\r\nنقض نمود .\r\nجنايت معاويه\r\nمعاويه به دنبال اعلام اين سياست ، نه تنها تعديلى در روش خود ، به عمل نياورد ، بلكه\r\nبيش از پيش بر شدت عمل و جنايت خود افزود .\r\nاو بدعت اهانت به ساحت مقدس اميرمؤمنان ( عليه السلام ) را بيش از گذشته رواج داد ، عرصه\r\nزندگى را بر شيعيان و ياران بزرگ و وفادار على ( عليه السلام ) فوق العاده تنگ ساخت ، شخصيت\r\nبزرگى همچون \" حجر بن عدى \" وعده اى ديگر از رجال بزرگ اسلام به قتل رسانيد و بقيه\r\nشيعيان زندانى يا متوارى شدند و دور از خانه و كاشانه خود در محيط فشار و خفقان به\r\nسر مى بردند .\r\nمعاويه تنها ماده مربوط به حفظ امام على ( عليه السلام ) و پيروان آن حضرت را ، نقض نكرد ،\r\nبلكه در مورد خراج \" دارابگرد \" نيز طبق پيمان رفتار ننمود .\r\nطبرى در اين باره مىنويسد : \" اهل بصره خراج دارابگرد را ندادند و گفتند مال ما\r\nاست \" . ( 2 ) ابن اثير مىنويسد : \" اهل بصره از دادن خراج دارابگرد امتناع ورزيدند و اين كار را\r\n\r\n","description":"","footnote":" 1 . مقاتل الطالبيين به نقل از منابع : ابوالفرج اصفهانى ، ص 45 - شرح نهج البلاغه ابن ابى\r\nالحديد ، ج 6 ، ص 46 - ارشاد مفيد ، ص 173 ، چاپ اسلاميه - ابوالفرج اصفهانى اين خطبه را\r\nپيش از ورود به كوفه نقل مىكند .\r\n2 . تاريخ طبرى ، ج 5 ، ص 165 . ","page_name":" 518 ","page_number":98},
  {"content":"\r\n\r\nبه دستور معاويه انجام دادند ! \"\r\nجنبش از نو آغاز مىشود\r\nحوادث وحشتناك ، مردم عراق را سخت تكان داد و آنها را از رخوت و سستى به در\r\nآورد ، و اين همان چيزى بود كه امام حسن ( عليه السلام ) آن را پيش بينى مى كرد !\r\nدرست است كه بر اساس پيمان صلح ، مبارزه مسلحانه با حكومت معاويه متوقف شد ،\r\nلكن اين امر به آن معنى نبود كه امام حسن ( عليه السلام ) دست از هرگونه فعاليت كشيده نسبت به\r\nاوضاع جارى ، بى تفاوت بماند ، بلكه از آنجا كه اين صلح بر اثر عدم آمادگى مردم جهت\r\nفداكارى و جهاد ، و وضع خاص سياست خارجى اسلام ، بر آن حضرت تحميل شد ،\r\nحضرت پس از انعقاد پيمان مى كوشيد مردم را متوجه عواقب وخيم و مرگبار سستىها و\r\nراحت طلبيهايشان كرده ، آنها را با ماهيت پليد حكومت بنى اميه بيش از پيش\r\nآشنا سازد .\r\nعلاوه بر اين ، معاويه برنامه ضد انسانى دامنه دارى را كه بايد اسم آن را برنامه تهديد و\r\nگرسنگى و تنگنايى گذاشت ، بر ضد عراقيان ( شيعيان ) به مورد اجرا گذاشت كه آنها را از\r\nهستى ساقط كرد .\r\nمعاويه از يك طرف مردم عراق را در معرض همه گونه فشار و تهديد قرار داد و از طرف\r\nديگر حقوق و مزاياى آنها را قطع كرد .\r\nابن ابى الحديد دانشمند معروف جهان تسنن مىنويسد :\r\n\" شيعيان در هر جا كه بودند به قتل رسيدند . بنى اميه دستها و پاهاى اشخاص را به\r\nاحتمال اينكه از شيعيان هستند ، مى بريدند . هر كس كه معروف به دوستدارى و\r\nدلبستگى به خاندان پيامبر ( صلى الله عليه وآله ) بود ، زندانى مى شد ، يا مالش به غارت مى رفت ، يا\r\nخانه اش را ويران مى كردند \" .\r\nشدت فشار وتضييقات نسبت به شيعيان به حدى رسيد كه اتهام به دوستى على از\r\nاتهام به كفر و بدبينى بدتر شمرده مى شد و عواقب سخت‌ترى به دنبال داشت ! !\r\n","description":"","footnote":"","page_name":" 519 ","page_number":99},
  {"content":"\r\nدر اجراى اين سياست خشونت آميز ، معاويه ، وضع اهل كوفه از همه بدتر بود زيرا كوفه\r\nمركز تجمع شيعيان امير مؤمنان ( عليه السلام ) بود .\r\nمعاويه زياد بن سميه را حاكم كوفه قرار داد و بعدها فرمانروايى بصره را نيز به وى\r\nمحول نمود ، زياد كه روزى در صف ياران على ( عليه السلام ) بود ، همه آنان را به خوبى مى شناخت ،\r\nشيعيان را مورد تعقيب قرار داد و در هر گوشه و كنارى كه مخفى شده بودند ، پيدا كرد ،\r\nكشت ، تهديد كرد ، دستها و پاهاى آنها را قطع كرد ، نابينا ساخت ، و از شاخهء درختان خرما\r\nبه دار آويخت ، متوارى ساخت و از عراق پراكنده نمود به طورى كه احدى از شخصيتهاى\r\nمعروف شيعه در عراق باقى نماند .\r\nچنان كه اشاره شد مردم عراق و مخصوصا كوفه از اين نظر ، بيش از ديگران زير فشار\r\nقرار گرفته بودند به طورى كه به خانه دوستان و افراد مورد وثوق و اطمينان خود ، رفت و\r\nآمد مى كردند و اسرار خود را با آنها در ميان مى گذاشتند ولى چون از خدمتكار صاحب\r\nخانه مى ترسيدند مادامى كه از آنها سوگندهاى مؤكد نمى گرفتند كه آنها را لو ندهند ،\r\nگفتگو را آغاز نمى كردند .\r\nمعاويه طى بخشنامه اى به فرمانداران خود در سراسر كشور نوشت كه شهادت\r\nهيچ يك از شيعيان و خاندان على ( عليه السلام ) را نپذيرند .\r\nوى طى بخشنامه ديگرى چنين نوشت : \" اگر دو نفر شهادت دادند كه شخصى از\r\nدوستداران على ( عليه السلام ) و خاندان او است ، اسمش را از دفتر بيت المال حذف كنيد و حقوق و\r\nمقررى او را قطع نماييد \" . ( 1 )\r\nزياد كه شش ماه در كوفه و شش ماه در بصره حكومت مى كرد ، \" سمرة بن جندب \" را\r\nبه جاى خود در بصره گذاشت تا در غياب وى امور شهر را اداره كند ، سمره در اين مدت\r\nهشتاد هزار نفر را به قتل رسانيد ، زياد به وى گفت : نمى ترسى كه در ميان آنان ، يك نفر\r\nبى گناه كشته باشى ! گفت : اگر دو برابر آنها را نيز مى كشتم هرگز از چنين\r\n\r\n","description":"","footnote":" 1 . شرح نهج البلاغه ابن ابى الحديد ، ج 11 ، ص 45 - 43 . ","page_name":" 520 ","page_number":100},
  {"content":"\r\n\r\nچيزى نمى ترسيدم ! !\r\nابو سوار عدوى مى گويد :\r\n\" سمره در يك صبحگاه چهل و هفت نفر از بستگان مرا كشت كه همه حافظ\r\nقرآن بودند \" . ( 1 )\r\nبيدار باش حوادث\r\nاين حوادث وحشتناك ، مردم عراق را سخت تكان داد و آنان را از رخوت و سستى به\r\nدر آورد و ماهيت اصلى حكومت اموى را تا حدى نشان داد .\r\nدر همان حال كه رؤساى قبايل ، از آثار و منافع پيمان صلح امام حسن ( عليه السلام ) بهره‌مند\r\nمىشدند ، مردم عادى عراق ، كم كم به ماهيت اصلى حكومت بيدادگر و خودكامه‌ى\r\nمعاويه كه به پاى خود به سوى آن رفته ، و به دست خود ، آن را تثبيت نموده بودند ،\r\nپى مى بردند .\r\nمردم عراق وضع خود را در زمان حكومت حضرت على ( عليه السلام ) به ياد آورده ، حسرت\r\nمى خوردند و از كوتاهىهايى كه در پشتيبانى از على ( عليه السلام ) مرتكب شده بودند ، و نيز از\r\nصلحى كه با اهل شام برقرار نموده بودند ، انگشت ندامت به دندان مى گزيدند ، و هر وقت\r\nبه هم مى رسيدند ، يكديگر را به خاطر گذشته ها ، سرزنش نموده درباره اينكه در آينده چه\r\nمى توانند بكنند ، به فكر و انديشه فرو مى رفتند به طورى كه بيش از چند سال نگذشت كه\r\nپى در پى هيئت‌هاى نمايندگى از طرف عراقيان به محضر امام حسين ( عليه السلام ) شرفياب شده\r\nاز آن حضرت مى خواست بر ضد معاويه قيام كند . ( 2 )\r\nبنابراين دوران صلح امام حسن ( عليه السلام ) دوران آمادگى و تمرين براى جنگ به شمار\r\nمى رفت تا روزى موعود - روزى كه جامعه ى اسلامى آمادگى و يارى انقلاب را داشته باشد\r\n- فرا رسد .\r\n\r\n","description":"","footnote":" 1 . كامل ابن اثير ، ج 3 ، ص 229 .\r\n2 . على وبنوه ، تأليف دكتر طه حسين ، ص 188 . ","page_name":" 521 ","page_number":101},
  {"content":"\r\nروزى كه امام حسن ( عليه السلام ) صلح كرد هنوز اجتماع به آن پايه از درك و استعداد نرسيده\r\nبود كه هدف امام را تأمين كند . آن روز هنوز جامعه اسلامى اسير زنجيرهاى آمال و آرزوها\r\nبود ، آمال و آرزوهايى كه روح شكست در آنها تزريق شده بود .\r\nاز اين رو هدفى كه امام حسن ( عليه السلام ) تعقيب مى كرد ، اين بود كه افكار عمومى را براى\r\nقيام بر ضد حكومت اموى آماده كند و به مردم فرصت دهد تا خود بينديشند و به حقايق\r\nاوضاع و اساس حكومت اموى پى ببرند و مخصوصا با اشارتهايى كه حضرت مجتبى ( عليه السلام )\r\nبه ستمگريها و جنايات حكومت اموى وزير پا گذاشتن احكام ، مى فرمود ، افكار مردم را\r\nكاملا بيدار مى كرد .\r\nكم كم اين آمادگى قوت گرفت به طورى كه شخصيتهاى بزرگ عراق متوجه حسين\r\nبن على ( عليه السلام ) شده از او مى خواستند ، قيام كند . ( 1 )\r\nهر يك از جنايتهاى معاويه بلافاصله در مدينه طنين مى افكند و محور بحث و گفتگو\r\nبه شمار مى رفت كه حسين بن على ( عليه السلام ) با شركت بزرگان شيعه در عراق و حجاز و مناطق\r\nديگر اسلامى تشكيل مى داد ، براى نمونه هنگامى كه معاويه حجر بن عدى و همراهان او\r\nرا كشت عده اى از بزرگان كوفه نزد حسين ( عليه السلام ) آمده ، جريان را به حضرت خبر دادند و\r\nامام ( عليه السلام ) موجى از نفرت در همه قشرهاى با ايمان برانگيخت .\r\nاين مطالب نشان مىدهد كه در آن هنگام جنبش منظمى بر ضد حكومت اموى\r\nشكل مى گرفت كه مبلغين و عوامل موثر آن همان پيروان اندك و صميمى امام حسن ( عليه السلام )\r\nبودند كه امام از كشته شدن آنها دريغ ورزيد و با معاويه صلح كرد . هدف اين گروه اين بود\r\nكه از رهگذر جناياتى كه در سراسر دوران حكومت معاويه موج مى زد ، روح انقلاب را در\r\nدلهاى مردم برانگيزد تا روز موعود فرا رسيد ! ( 2 )\r\n\r\n= + * * * + =\r\n","description":"","footnote":" 1 . ولى حسين بن على ( ع ) آنها را به پيروى از امام مجتبى ( ع ) توصيه مى كرد و مى فرمود :\r\nاوضاع فعلى براى قيام مساعد نيست و مادامى كه معاويه زنده است نهضت و انقلاب به\r\nثمر نمى رسد .\r\n2 . ارزيابى انقلاب حسين ( ع ) ، ص 208 و 218 - 214 . ","page_name":" 522 ","page_number":102},
  {"content":"\r\n\r\nپاسخ شبهه دوم : \" تعدد همسران آن حضرت \"\r\nمسأله تعدد زوجات و كثرت طلاق ها ، را بيشتر در كتبى كه در دوران بنى عباس تأليف\r\nيافته و مى توان جستجو نمود و متأسفانه بعضى از نويسندگان دوست هم بدون توجه به\r\nريشه و عواقب آن ، به نقل آن پرداخته اند ، حتى بعضى از خوش باوران كثرت ازدواج را به\r\nحساب منقبت امام ( عليه السلام ) آورده اند كه چون امام ( عليه السلام ) ، مورد توجه همگان بود و مردم به\r\nگونه اى مى خواستند ، وصلتى با رسول خدا ( صلى الله عليه وآله ) و اهلبيت ( عليه السلام ) داشته باشند دوست\r\nداشتند ( ولو در مدتى كوتاه ) افتخار تقرب سببى را از طريق امام حسن ( عليه السلام ) با پيامبر\r\nخدا ( صلى الله عليه وآله ) داشته باشند . اينان راز كثرت ازدواج ها و طلاق ها را در همين مسأله خلاصه\r\nمى كنند ، غافل از آنكه اصل مسأله ساخته و پرداختهء مخالفان كينه توز آن\r\nحضرت مى باشد .\r\nوآنگهى : كثرت ازدواج ها و طلاق ها ، به گونه ى مبهم مطرح شده است و اسامى زنان\r\nامام ( عليه السلام ) را ذكر نكرده اند ، اگر مسأله واقعيت داشت چرا اين گونه به ابهام برگذار كرده اند ؟ !\r\nاگر واقعا مسأله ، حقيقت داشت اسامى زنان ، حتى مطلقات را مى توانستند ذكر كنند و\r\nمهمتر آنكه : تعداد فرزندان آن حضرت را غالبا در حدود پانزده تن اعم از پسر و دختر\r\nنگاشته اند و اين تعداد در آن ايام يك رقم معمولى و مقبولى بود و در صورتى كه صحت\r\nادعاى كثرت ازدواج و طلاق ، اگر مورد ترديد نبود بدون ترديد فرزندانش ، بايد بيش از\r\nتعدادى باشند كه مورخان نوشته اند . ( 1 )\r\nولى بايد ديد آيا به راستى امام مجتبى ( عليه السلام ) داراى همسران متعددى بود يا اين\r\nموضوع هم همانند بسيارى از موضوعات تاريخى ، به مرور ايام ، بوسيله دوستان نادان و يا\r\nدشمنان آگاه و مغرض ، شاخ و برگ پيدا كرده و به صورت مبالغه آميزى در آمده است ؟\r\nبعيد به نظر نمى رسد كه مسأله ازدواجهاى فراوان امام حسن ( عليه السلام ) از دسيسه‌هاى بنى\r\nاميه و محصول دسيسه‌هاى آنان بوده باشد و در واقع مى توان گفت كه اين موضوع نيز\r\n\r\n","description":"","footnote":" 1 . مراجعه شود به كتاب نظام حقوق زن در جهان اسلام ، نوشته علامه شهيد مطهرى ( ره ) . ","page_name":" 523 ","page_number":103},
  {"content":"\r\nيكى از توطئه‌هاى دامنه دارى است كه دودمان ننگين بنى اميه ، بر ضد خاندان\r\nپيامبر ( صلى الله عليه وآله ) چيده بودند و با جعل و نشر اخبار دروغ مربوط به اين قسمت خواسته اند افكار\r\nعمومى مسلمانان را نسبت به فرزند رشيد على ( عليه السلام ) بدبين و مشوش سازند [ نعوذ بالله 
  ] . او\r\nرا اهل بزم و عيش و نوش معرفى نمايند نه مرد رزم و جهاد .\r\nشواهدى براى اين موضوع وجود دارد كه در ذيل به برخى از آنها اشاره مىشود .\r\nپيشواى دوم در پاك ترين و برجسته‌ترين خاندان چشم به جهان گشود و تحت\r\nتربيت و پرورش پدر و مادر عاليقدرى پرورش يافت و شخصيتى برجسته و صفاتى\r\nممتازى را كسب نمود . او يك مرد الهى بود كه از تمام امكانات خود ، نه براى بهره بردارى\r\nبيشتر از لذات زندگى ، بلكه در راه خدا و خشنودى پروردگار ، و رسيدگى به وضع بيچارگان\r\nاستفاده مى كرد .\r\nاو اوقات خود را صرف عبادت و اطاعت خدا مى نمود همانطور كه گذشت 25 بار با پاى\r\nپياده به زيارت بيت الله الحرام رهسپار و با وجود آنكه مركب سوارى در اختيار داشت ولى\r\nپياده و گاه پا برهنه راهپيمائى مى كرد تا در پيشگاه پرودگار خود ، بيشترين اجر و پاداش را\r\nداشته باشد . ( 1 )\r\nدر عصر او هيچ كس از لحاظ كثرت عبادت و نيايش و توجه به خدا ، به پايه ى او\r\nنمى رسيد ، هرگاه نام خدا را مى بردند او به ياد روز رستاخيز و عوالم پس از مرگ مى افتاد ،\r\nدگرگونى خاصى به او دست مى داد ، هنگام ساختن وضو و موقع نيايش ، حالت روحى و\r\nجذبه ى معنوى عميقى پيدا مى كرد كه فقط در مردان الهى ، مى توان نظاره نمود و چون\r\nبه قصد راز و نياز با خدا ، به در مسجد مى رسيد ، با سوز و گداز خاصى زبان به مناجات و\r\nاعتذار به پيشگاه خدا باز مىگشود ، او هرگز خدا را فراموش نمى كرد . ( 2 )\r\nبا توجه به اين حقايق مسلم تاريخى ، قابل قبول نيست كه شخصى كه داراى چنين\r\n\r\n","description":"","footnote":" 1 . مناقب ج 4 ، ص 14 - كشف الغمه ج 2 ، ص 124 - تاريخ الخلفاء ص 190 - البداية والنهايه\r\nج 8 ، ص 37 .\r\n2 . اعيان الشيعه ج 4 ، بخش 1 ، ص 12 . ","page_name":" 524 ","page_number":104},
  {"content":"\r\nاخلاق و رفتار ، و چنين روحيه سراسر عبادت و كوشش در راه خدا - آنچنان كه بعضى از\r\nمورخان مبالغه جو نوشته اند - علاقه و توجه خارج از حد متعارف به مسأله ازدواج و\r\nزناشوئى از خود نشان دهد . جالب توجه است منشاء اين منقولات ، همان تاريخ‌نگاران\r\nدربار اموى مى باشند . . . .\r\nكسانى كه چنين اخبارى را نقل كرده اند در اصل سه يا چهار نفر بيشتر نبوده‌اند و بقيهء\r\nناقلين در كتب وآثار خود ، به گفته‌هاى آنان استناد جسته اند و اين شايعه را دامن زده اند .\r\nاما آن چهار نفر عبارتند از : \" يحيى بن العلاء ، ابوالحسن مدائنى ، شبلنجى ( صاحب\r\nنور الأبصار ) وابوطالب مكى \" . اينك به معرفى و گزارشات آنان مى پردازيم :\r\n1 . يحيى بن العلاء : در كافى از يحيى بن العلاء دربارهء كثرت ازدواج و طلاق امام\r\nحسن ( عليه السلام ) روايتى شده است كه آن جناب پنجاه زن را طلاق داد و حضرت امير ( عليه السلام ) در منبر\r\nكوفه فرمود اى مردم ! به حسن زن ندهيد زيرا كه او مطلاق ( كثير الطلاق ) است !\r\nبايد دانست كه يحيى بن العلاء قاضى منصور دوانيقى بوده و خود منصور هم درباره ء\r\nجعل چنين رواياتى با او همدست بوده است زيرا سادات حسنى ( عبد الله بن حسن مثنى\r\nو پسران او ابراهيم و محمد ) كه در زمان خلافت منصور عليه او خروج كرده بودند\r\nموقعيت منصور را متزلزل نموده و او براى اين كه سادات حسنى را در نظر مردم منفور\r\nجلوه دهد ، به جعل چنين اباطيل واكاذيبى دست مى زد و امام حسن مجتبى ( عليه السلام ) را كه\r\nنياى آنان بود مورد تهمت و افتراء قرار مى داده است تا اصل و ريشه را از بيخ و بن درآورده\r\nباشد . چنان كه به نوشتهء مسعودى مورخ مشهور هنگامى كه منصور عبد الله بن حسن را\r\nدستگير كرد خطبه اى خواند و حضرت امير و اولادش را مورد لعن و نفرين قرار داد و\r\nنسبت به امام حسن ( عليه السلام ) هم مطالبى ناروا گفت و اضافه كرد كه : \" وأقبل على النساء يتزوج\r\nاليوم واحدة ، ويطلق اخرى ، فلم يزل لذلك حتى مات فراشه \" . ( 1 )\r\n\" و به زنان رو آورد و هر روز يكى را تزويج مى كرد و ديگرى را طلاق مى داد و هميشه بر\r\n\r\n","description":"","footnote":" 1 . مروج الذهب ج 1 ، ص 190 نقل از پاورقى ص 75 ترجمهء مقاتل الطالبيين . ","page_name":" 525 ","page_number":105},
  {"content":"\r\nاين كار ادامه مى داد تا در گذشت \" علاوه بر اين منبع گويا علماى رجال يحيى را راستگو\r\nندانسته اند و به نوشتهء \" عسقلانى \" در تهذيب التهذيب ( ج 11 ، ص 261 ) \" احمد بن\r\nحنبل \" يحيى را كذاب وجعال دانسته است .\r\nهمچنين \" نسائى \" مىنويسد ، كه به روايات يحيى نمى شود عمل كرد .\r\n\" ذهبى \" در ميزان الاعتدال ( به شماره ء 526 ) يحيى بن العلاء را مردود دانسته است و\r\nاردبيلى صاحب جامع الرواة در ص 164 مىنويسد :\r\n\" يحيى قاضى منصور دوانيقى در رى بوده و روشن است كه قاضى منصور افكار پليد\r\nمنصور را نشر خواهد داد \" . ( 1 )\r\n2 . ابوالحسن مدائنى : ابن ابى الحديد در جلد چهارم شرح نهج البلاغه از وى نقل\r\nكرده است كه حسن بن على تعداد كثيرى زن را به حبالهء نكاح خويش درآورده بود و\r\nسپس آنان را طلاق داد !\r\nبه طورى كه نوشته اند مدائنى مبلغ رسمى بنى اميه بوده و اشعارى هم در مدح\r\nمعاويه بن ابى سفيان سروده است . ( 2 )\r\nو كسى كه معاويه و خاندان اموى را مدح كند به يقين درباره ء امام حسن ( عليه السلام ) از گفتن و\r\nنوشتن چنين تهمتى ، باكى نخواهد داشت . و اصولا سرمايه زندگى اش تقبيح و تكذيب\r\nرقيبان خواهد بود .\r\n\" مسلم \" كه از علما ومحدثين بزرگ اهل سنت است در صحيح خود از اين كه حديثى\r\nاز مدائنى نقل كند امتناع ورزيده است و به طور كلى ارباب جرح و تعديل درباره ء او اختلاف\r\nكرده اند و اغلب او را تضعيف نموده و گفته اند در نقل قول ، قابل اعتماد و وثوق نيست و\r\nروايت مسند ، بسيار كم دارد . ( 3 )\r\n\r\n","description":"","footnote":" 1 . پيشواى دوم ( نشريه مكتب الحسن ) ص 52 .\r\n2 . ميزان الاعتدال ذهبى ج 3 ، ص 153 - لسان الميزان عسقلانى ج 4 ، ص 252 .\r\n3 . پاورقى ص 74 ترجمه مقاتل الطالبيين - پيشواى دوم ( نشريه مكتب الحسن ) ص 53 . ","page_name":" 526 ","page_number":106},
  {"content":"\r\n3 . شبلنجى : هم روايت نود زن را در نور الأبصار آورده است ! ! و اين سخن را به طور\r\nمرسل يعنى بدون ذكر سند و مدركى نقل نموده است و معلوم نيست از كجا گرفته است ؟\r\nو پرواضح است كه چنين روايتى هرگز قابل اعتماد نخواهد بود .\r\n4 . ابوطالب مكى : او رقم بالاترى را در كتاب \" قوة القلوب \" خود نقل كرده وناقلين\r\nديگر نيز مانند ابن شهر آشوب و غيره در نقل اين روايت ، به او استناد جسته اند .\r\nاما احاديثى كه وى در كتاب مزبور نقل كرده است عموما بى پايه و بى اساس\r\nمى باشند .\r\nابوطالب مكى با اينكه خود از اهل سنت مى باشد ولى مورد طعن دانشمندان و علماى\r\nعلم رجال خود اهل سنت نيز قرار گرفته است .\r\n\" ابن كثير \" در البدايه ( ج 11 ، ص 319 ) و \" ابن حجر \" در لسان الميزان ( ج 5 ، ص 300 )\r\nو \" ابن اثير \" در لباب الانساب ( ج 3 ، ص 174 ) و از شيعيان \" محدث قمى \" در الكنى و\r\nالالقاب در تضعيف وى ، سخنانى گفته اند و گويا به علت خبط دماغ گاهگاهى سخنان\r\nهذيان و پريشان مى گفته چنان كه محدث قمى مىنويسد كه او گفت :\r\nليس على المخلوق ، اضر من الخالق . ( 1 ) و كسى كه چنين جملهء كفرآميز را بگويد از آن\r\nچه توقعى بايد داشت ؟ و به طورى كه گفته اند كتاب قوة القلوب را موقعى نوشته است كه\r\nدچار خبط دماغ بوده است . ( 2 )\r\nپس تمامى رواياتى كه در مورد كثرت ازدواج و طلاق امام حسن ( عليه السلام ) وارد شده به\r\nچنين راويانى بر مى گردد كه متخصصين علم رجال آنان را مردود شمرده اند تازه اگر مورد\r\nاطمينان و موثق هم باشند اين روايات از روايات آحاد است و خبر واحد در موضوعات ،\r\nحجت نبوده و از نظر علماء هم معتبر نمى باشد .\r\nبعضى از نويسندگان هم بدون تحقيق از ماهيت امر به تصور اينكه اخبار و روايات\r\n\r\n","description":"","footnote":" 1 . الكنى والالقاب ج 1 ، ص 108 نقل از ستارگان درخشان ج 4 .\r\n2 . پاورقى ص 74 ترجمه مقاتل الطالبيين - پيشواى دوم ( نشريهء مكتب الحسن ) ص 54 . ","page_name":" 527 ","page_number":107},
  {"content":"\r\nمزبور صحيح مى باشند در صدد توجيه آنها در آمده و به حساب خود مجوزى بر آن\r\nدرست كرده اند كه به درد خودشان مى خورد .\r\nتوجيه خنده دار هم كه بعضى نموده اند اينست كه اغلب زنان امام آنهائى بوده اند كه\r\nشوهرانشان در جنگهاى جمل و صفين و نهروان كشته شده و خود بى سرپرست مانده\r\nبودند از اين جهت آن جناب آنان را به عقد خود درآورده بود تا عهده دار مخارج آنان باشد !\r\nاين سخن هم به هيچ وجه حقيقت نداشته و امام حسن ( عليه السلام ) براى تأمين هزينهء زندگى\r\nچنين خانواده هائى سهميه اى از بيت المال كوفه منظور كرده بود و در ماده ء چهارم قراداد\r\nصلح هم ديديم كه با معاويه شرط نموده بود كه موجودى بيت المال كوفه و خراج ساليانهء\r\nشهر داراب را براى صرف مخارج زندگى خانواده‌هاى شهيدان در اختيار او بگذارد .\r\nاگر اين نويسندگان تحقيق عميقى در كيفيت و ماهيت اين روايات به عمل مى آوردند\r\nبراى آنان معلوم مى شد كه اخبار مزبور عموما ساختگى است و از ناحيهء مخالفين و\r\nدشمنان جعل شده است و در اين صورت احتياجى نبود كه به چنين توجيهات مهمل و\r\nبى معنى دست بزنند .\r\nاما دلايل وقرائن \" عقلى \" در رد و جعلى بودن اين روايات :\r\n1 . از نقطهء نظر شرع طلاق زن بدون دليل و عذر موجه مجوزى نداشته و فقط در موارد\r\nاستثنائى كه باصطلاح عاميانه كارد به استخوان رسد و در اثر اختلاف عقيده و عدم تفاهم\r\nو هماهنگى ادامهء زندگى حقيقا براى طرفين سخت و غير قابل تحمل باشد آن هم با\r\nشرايط مخصوص اجازه ء طلاق داده شده است و پيغمبر اكرم ( صلى الله عليه وآله ) درباره ء مرد و زنى كه فقط\r\nبراى هوسرانى واشباع غريزه ء جنسى با هم ازدواج كرده و بعد از هم جدا شوند فرمايد : \" ان\r\nالله لايحب الذواقين والذواقات \" . ( 1 )\r\n\" خداوند مردانى را كه مكرر زن بگيرند و زنانى را كه مكرر شوهر مى كنند ، دوست\r\nنمى دارد \" .\r\n\r\n","description":"","footnote":" 1 . نهج الفصاحة ج 1 ، شماره ء 714 . ","page_name":" 528 ","page_number":108},
  {"content":"\r\n\r\nپاسخ قطعى\r\nزهد و پارسائى امام حسن ( عليه السلام ) به قدرى بود كه براى او مجال چنين خوشگذرانى ها را\r\nولو از راه مشروع ، باقى نگذاشته بود و همانگونه كه مطلع هستيد ابن بابويه كتابى به نام\r\nزهدالحسن دربارهء زهد و پارسائى آن بزرگوار نوشته است .\r\nوقتى زهد و تقوى و پارسائى در آدمى شدت يابد خود به خود نيروى شهوانى و\r\nجنسى كاهش يافته و ممكن است به كلى از بين برود و امام حسن ( عليه السلام ) كه در چنين صفات\r\nملكوتى سرآمد تمام مردم بود مسلما خود را در اخيتار غريزه ء شهوانى و تمايلات نفسانى\r\nنمى گذاشت تا زنان متعددى گرفته و سپس طلاق دهد و اصولا اين گونه زندگىهاى آلوده\r\nبه هوى و هوس ، با برنامهء آسمانى و مأموريت الهى امام ، هرگز قابل انطباق نمى باشد .\r\n2 . يكى از همسران امام حسن ( عليه السلام ) جعده دختر اشعث بن قيس بود كه امام را به وسيلهء\r\nسمى كه معاويه فرستاده بود مسموم ساخت .\r\nبراى اهل تحقيق روشن است كه جعده اگر از اول به امام علاقه‌مند بود نمى توانست\r\nيك مرتبه تغيير روش دهد و او را مسموم سازد پس به طور قطع رفتارش نسبت به امام از\r\nابتداء خوب نبوده است و به همين جهت معاويه هم از بين زنان امام ، او را براى انجام اين\r\nكار انتخاب كرده بود و حتى اين مطلب از پيش ، براى خود امام حسن ( عليه السلام ) روشن\r\nبوده است .\r\nقطب الدين راوندى از حضرت صادق ( عليه السلام ) روايت مىكند كه امام حسن ( عليه السلام ) با خانواده ء\r\nخود گفتگو مى كرد و مى فرمود كه من هم مانند جدم رسول خدا ( صلى الله عليه وآله ) به وسيلهء زهر\r\nمسموم خواهم شد پرسيدند چه كسى چنين كارى خواهد نمود ؟ فرمود : جعده !\r\nگفتند او را از خانه ى بيرون كن و از خود دور گردان فرمود : چگونه بيرون كنم كه هنوز\r\nكارى انجام نگرفته است و اگر او را بيرون كنم قتل من جز به دست او نيست و اين خود\r\nعذرى براى او مى باشد كه گويد شوهرم مرا بدون جهت ، از خانه بيرون كرده است . ( 1 )\r\n\r\n= + * * * + =\r\n","description":"","footnote":" 1 . شيخ عباس قمى ، منتهى الآمال ج 1 ، ص 168 . ","page_name":" 529 ","page_number":109},
  {"content":"\r\nاكنون جاى اين سؤال است كه امام ( عليه السلام ) جعده را كه موجب قتل او بوده و از اول هم\r\nحتما بدرفتارى مى كرده حاضر به طلاقش نشده پس چگونه چنين وجود مهربان و رئوف\r\nممكن است زنهاى ديگرى را عقد كند و رها سازد ؟\r\n3 . كرامت نفس و بزرگوارى امام حسن ( عليه السلام ) هرگز اجازه نمى داد كه زنى را كه با او زندگى\r\nكرده بى جهت رها كند و بى سرپرست گذارد ، او خود متكفل تأمين هزينهء زندگى\r\nدرماندگان و يتيمان بى سرپرست بود در اين صورت چگونه خودش كس ديگرى را\r\nبىسرپرست رها سازد ، و با اينكه حضرتش چنين عملى را نوعى ناجوانمردى مىشمرد\r\nچنان كه وقتى از دنائت ولوم پرسيدند چنين فرمود :\r\nخوشگذرانى و در فكر و انديشهء خود بودن و بى اعتنائى به همسر و سر خود رها كردن\r\nاو ، و عدم حمايت از وى مى باشد .\r\n4 . دشمن سرسخت امام حسن مجتبى ( عليه السلام ) معاويه بود كه از هيچگونه عمل\r\nجنايت آميز براى درهم كوبيدن قدرت او كوتاهى نمى كرد و حتى جلسات مناظره تشكيل\r\nمىداد و به وسيلهء طرفداران ونديمانش با امام ( عليه السلام ) به گفتگو مى پرداخت و تهمت‌ها و\r\nافتراهائى به ساحت مقدس او و پدرش وارد مى ساخت اگر حضرتش زنهاى متعددى\r\nمى گرفت و طلاق مى داد اين موضوع را كه براى او نقطهء ضعفى شمرده اند معاويه بيش از\r\nهر رقيب ديگرى ، مورد هجو و وهن او قرار مى داد و در جلسات مناظره ، براى خفت وى\r\nمطرح مى نمود اما تاكنون در هيچ مكتوبى ديده نشده و از هيچ مورخى شنيده نشده\r\nاست كه معاويه چنين نسبتى را به امام ( عليه السلام ) داده باشد و همين نكته مؤيد نظر ماست كه\r\nموضوع كثرت ازدواج و طلاق آن جناب از اصل ، حقيقت نداشته و روايات وارده در اين\r\nمدت صد در صد ساختگى و جعلى است و جاعلين آنها ، مدتها پس از رحلت امام\r\nحسن ( عليه السلام ) به مقتضاى مصالح اجتماعى و سياسى حاكمان وقت به جعل چنين روايات\r\nبى اساس پرداخته اند و اگر نه در زمان حيات امام ( عليه السلام ) صحبت از چنين خرافات و اكاذيبى\r\nمطرح نبود چون همانگونه كه گذشت اگر چنين شايعاتى وجود داشت ، معاويه از همه\r\n","description":"","footnote":"","page_name":" 530 ","page_number":110},
  {"content":"\r\n\r\nكس سزاواتر بود كه آن را دست آويز و بهانهء خود قرار دهد و روى آنها مانور تبليغى\r\nانجام دهد .\r\nفرزندان امام\r\nاز شواهد زنده ء ديگر اين موضوع تعداد فرزندان آن حضرت است چه اگر آن حضرت\r\nهمسران متعددى اختيار كرده بود لازمه اش اين بود كه فرزندان متعدد و فراوانى هم\r\nداشته باشد در صورتى كه چنين نيست .\r\nبالاترين رقم را در مورد فرزندان امام مجتبى ( عليه السلام ) ابن جوزى نوشته است كه 23\r\nنفر مى باشد . ( 1 )\r\nيعقوبى فرزندان آن حضرت را 8 نفر ( 2 ) .\r\nابن شهر آشوب 13 پسر و يك دختر ( 3 ) .\r\nابن خشاب 11 پسر و يك دختر ( 4 ) .\r\nطبرسى 16 پسر و يك دختر ( 5 ) .\r\nو مكتوب معتبرترين همه ى آنها شيخ مفيد است كه در اين گونه مباحث بيش از\r\nديگران دقت و تحقيق دارد ، تعداد فرزندان آن حضرت را 8 پسر و 7 دختر دانسته است و\r\nجمعا 15 نفر مىداند ( 6 ) ( و ما در پايان كتاب سخنان او را آورده ايم ) .\r\nصاحب كتاب \" العدد \" كه بنا به نقل مرحوم علامه مجلسى همسران متعددى براى آن\r\nحضرت نوشته است در عين حال ، فرزندان حضرت مجتبى ( عليه السلام ) را بيش از 15 نفر\r\nننوشته است . ( 7 )\r\nبدين ترتيب ، طبق تصريح تاريخ دقيق ، امام مجتبى ( عليه السلام ) حداكثر بيش از 15 فرزند\r\nنداشته است و اين نشان مىدهد كه موضوع تعدد زوجات آن حضرت ، به آن صورت كه در\r\n\r\n","description":"","footnote":" 1 . تذكره ص 214 .\r\n2 . تاريخ يعقوبى ج 2 ، ص 216 .\r\n3 . مناقب ج 4 ، ص 29 .\r\n4 . طبق نقل شبلنجى در نور الابصار ص 124 .\r\n5 . اعلام الورى ص 212 .\r\n6 . ارشاد چاپ قديم .\r\n7 . بحار ج 44 ، ص 173 . ","page_name":" 531 ","page_number":111},
  {"content":"\r\nپاره اى از كتابها به چشم مى خورد كاملا بى اساس و بى اعتبار است .\r\nآيا با توجه به اين تعداد از فرزندان ، دروغ بودن نسبت چندين همسر به امام حسن\r\nمجتبى ( عليه السلام ) روشن به نظر نمى رسد ؟ و آيا با توجه به اين سند تاريخى ، نبايد گفت كه اين\r\nگونه اخبار دروغين ، ساخته و پرداختهء عوامل بنى اميه است كه سابقه در جعل اخبار\r\nفراوان داشتند ؟ و ما نبايد دانسته و يا ندانسته در مسير اين گونه اخبار مجعول قرار گرفته\r\nو يا بازگويى آنها به دشمنان خاندان پيامبر ( صلى الله عليه وآله ) كمك كنيم .\r\n","description":"","footnote":"","page_name":" 532 ","page_number":112},
  {"content":"\r\nبخش پنجم\r\nرهنمودها و ارشادات معنوى امام ( عليه السلام )\r\n","description":"","footnote":"","page_name":" 533 ","page_number":113},
  {"content":"\r\n","description":"","footnote":"","page_name":" 534 ","page_number":114},
  {"content":"\r\n\r\nبخش پنجم / رهنمودها و ارشادات معنوى امام ( ع ) . . .\r\nرهنمودهاى امام مجتبى ( عليه السلام )\r\nابن صباغ مالكى در كتاب معروف خود ( الفصول المهمه ) يادآور مىشود كه برخى از\r\nرهنمودهاى امام مجتبى ( عليه السلام ) عبارتند از :\r\n1 . لا ادب لمن لا عقل له ، - ولا مروة لمن لا همة له ، - ولا حياء لمن لا دين له ، و رأس\r\nالعقل معاشرة الناس بالجميل - وبالعقل تدرك الدارين جميعا ، و من حرم العقل حرمهما\r\nجميعا .\r\nفردى كه ادب ندارد در واقع عقل ندارد فردى كه همت ندارد در حقيقت مروت ندارد ،\r\nفردى كه حيا ندارد در حقيقت دين ندارد ، بالاترين عقل ، معاشرت صحيح با مردم است\r\nزندگى هر دو جهان با عقل به دست مى آيد فردى كه عقل را از دست داده است از هر دو\r\nزندگى دنيا و آخرت محروم است .\r\n2 . سئل عن الصمت فقال : هو ستر للغى ، وزين للعرض ، وفاعله في راحة وجليسه\r\nفي أمن .\r\nاز فوايد سكوت پرسش نمودند : در پاسخ فرمودند سكوت پوشاننده ء لغزش ، زينت\r\nعرض و ناموس ، عامل راحتى انجام دهنده ، باعث آسايش هم نشين مى باشد .\r\n3 . وقال ( عليه السلام ) هلاك المرء في ثلاث : الكبر والحرص والحسد . فالكبر هلاك الدين و\r\nبه لعن ابليس والحرص عدو النفس و به اخرج آدم من الجنة والحسد رائد السوء ومنه\r\nقتل قابيل هابيل .\r\nفرمود : هلاكت فرد در سه چيز است : تكبر ، حرص و جسد . تكبر عامل هلاكت دين و\r\nزوال آن در اثر آن ابليس مورد لعن قرار گرفت ، طمع و حرس دشمن شخص است بوسيله\r\nآن آدم از بهشت بيرون شد حسد رهبر سوء مى باشد به علت آن قابيل برادرش هابيل\r\n","description":"","footnote":"","page_name":" 535 ","page_number":115},
  {"content":"\r\n\r\nرا كشت . ( 1 )\r\n4 . وقال ( عليه السلام ) لا تأتى رجلا الا ان ترجونوا له او تخاف يده او ترجو بركته او تصل رحما\r\nبينك وبينه .\r\nمواعظ پدر\r\nرفت و آمد با فردى يا به علت در نظر داشت احسان يا خوف از زيان يا اميد بركت يا\r\nصله ى رحم بين زيارت كننده و زيارت شده مى باشد .\r\n5 . وقال ( عليه السلام ) دخلت على على بن ابيطالب وهو يجود بنفسه لما ضربه ابن ملجم\r\nفجزعت لذالك فقال بى لاتجزع قلت وكيف لا اجزع وانا اراك في هذه الحالة ؟ فقال يا\r\nبنى ! احفظ عنى خصالا اربعا اذا انت حفظتهن نلت بهن النجاة يا بنى لا غنى اكثر من\r\nالعقل ، ولا فقر مثل الجهل ولا وحشة اشد من العجب ، ولاعيش الذ من حسن الخلق و\r\nاعلم ان مروة القناعة والرضا اكبر من مروة إلأعطأ و تمام الصنيعة خير من ابتدائها .\r\n6 . لما حضرت الحسن بن على بن ابيطالب الوفاة بكى ، فقيل يابن رسول الله ! تبكى و\r\nمكانك من رسول الله الذى أنت به ، وقد قال رسول الله فيك ما قال ، وقد حجبت عشرين\r\nحجة ماشيا وقد قاسمت ربك مالك ثلاث مرات حتى النعل والتفل قال انما ابكى\r\nلخصلتين : لهول المطلع وفراق الأحبة . ( 2 )\r\nوارد محضر على ( عليه السلام ) شدم در حالى كه در وضعيت جان دادن بود آن دم كه ابن ملجم\r\nلعين او را مضروب ساخته بود اظهار بى تابى و ناراحتى نمودم فرمود : ناراحت مباش و\r\nاظهار بى تابى منما عرض كردم چگونه اظهار بى تابى نكنم در صورتى كه شما را در چنين\r\nحال مشاهده مى كنم ؟ فرمود : پسرم ! چهار نكته را از من به ياد داشته باش اگر آنها را\r\nداشته باشى همواره به نجات وفلاح مى رسى پسرم ! ثروتى بالاتر از عقل نيست ، فقرى\r\nبالاتر از جهل و نادانى وجود ندارد ، وحشت و تنفرى بالاتر از عجب و خودستايى\r\nوجود ندارد .\r\n\r\n","description":"","footnote":" 1 . إربلى ، كشف الغمه ج 2 ، ص 194 .\r\n2 . مكارم الاخلاق ص 303 ، چاپ دارالحجة قم . ","page_name":" 536 ","page_number":116},
  {"content":"\r\nزندگى و عيشى بالاتر از حسن خلق نيست بدان مروت خشنودى و قناعت بالاتر از\r\nمروت بخشيدن مى باشد ، پايان رساندن كار بهتر از آغاز و ابتداى آن مى باشد .\r\n6 . وقال ( عليه السلام ) : من بدأ بالكلام قبل السلام فلا تجيبوه .\r\nكسى كه بدون سلام ، سخن آغاز نمايد به او پاسخ ندهيد .\r\n7 . وقال ( عليه السلام ) : حسن السؤال نصف العلم . ( 1 )\r\nپرسش نيكو ، نيمى از علم و دانش مى باشد . ( 2 )\r\n8 . جنادة بن ابى اميه مى گويد : بر آن حضرت وارد شدم در حالى كه در بستر بيمارى\r\nبودند ، از ايشان خواستم مرا موعظه كند .\r\nفرمودند : آرى ، براى سفر آخرت ، آماده باش ، و قبل از پايان زندگى خود ، زاد و توشه‌ى\r\nاين سفر را فراهم كن ، و بدان كه تو در جستجوى دنيائى ، و مرگ در جستجوى تو است .\r\nهيچ گاه غم فردا را كه نيامده است ، امروز مخور و بدان كه آنچه بيش از خوراك خود\r\nاندوخته اى ، براى ديگران انباشته اى ، و بدان كه در مورد روزيهاى حلال دنيا ، حساب و در\r\nحرام آن عقاب است ، در امور شيهه‌ناك ، عتاب و سرزنش است ، دنيا را همچون مردار ، در\r\nناچيزى و پستى ، تصور كن . از آن به اندازه اى كه تو را كفايت كند بردار و اگر آن چه\r\nبرگرفتى حلال بود ، راه زهد را پيشه ى خود ساخته اى ولى اگر حرام بود ، در آن گناهى\r\nنيست ( چون به قدر ضرورت برداشتى ) . پس تو مانند اينكه از مردارى برداشته اى و به حد\r\nضرورت استفاده نموده اى ، اگر سرزنش و عتاب داشته باشد ، اندك است . و براى دنياى\r\nخود آنچنان تلاش كن كه گوئى هميشه در آن زندگى خواهى كرد ، و براى آخرت خود\r\nآنچنان عمل كن كه گوئى فردا مىميرى ، و هرگاه خواستى بدون فاميل ، عزيز باشى ، و\r\nبدون پست و مقام عالى ، هيبت و شكوه داشته باشى ، از مذلت معصيت خدا ، به سوى\r\nعزت او بيرون برو .\r\n\r\n","description":"","footnote":" 1 . ر . ك : ابن صباغ ، الفصول المهمة ، في ذكر الحسن بن على ، ص 160 و 159 .\r\n2 . إربلى : على بن عيسى كشف الغمه ج 2 ، ص 194 . ","page_name":" 537 ","page_number":117},
  {"content":"\r\n\r\nبرخى ديگر از رهنمودها\r\nامام حسن مجتبى ( عليه السلام ) پس از متاركه‌ى جنگ ده سال تمام در مدينه اقامت داشتند و\r\nفراغت بال داشت اين دوره كه دوران ارشادها است مراجعاتى داشت در اين مدت نسبتا\r\nمناسب فعاليتها و تلاشهاى علمى و ارشادى داشتند كه بخشى از رهنمودهاى ايشان در\r\nذيل آمده است :\r\nحافظ ابونعيم در حلية الأولياء برخى از سوالات و پرسشهاى احتمالى\r\nأمير المؤمنين ( عليه السلام ) از فرزندش امام حسن مجتبى ( عليه السلام ) آورده است كه ما بخشى از آن\r\nسؤالات و پاسخها در اينجا از كتاب \" مناقب \" نقل مى كنيم :\r\nفرزندم سداد و جوانمردى چيست ؟ امام حسن پاسخ دادند سداد دفع منكر با\r\nمعروف مى باشد .\r\nفرزندم شرف چيست ؟ انتخاب عشيره و تحمل جريره و خسارت عشيره مى باشد .\r\nفرزندم مروت چيست ؟ عفت و اصلاح مال است .\r\nفرزندم رقت چيست ؟ رقت در آسانى و جلوگيرى از حقارت و پستى است .\r\nفرزندم ملالت چيست ؟ احراز خويشتن خويش و بذل و بخشش در راه خير مى باشد .\r\nفرزندم گذشت چيست ؟ بذل و بخشش در وسعت و عسرت ، در فقر و غنا .\r\nفرزندم بخل چيست ؟ آنچه در دست دارد شرف و آنچه را انفاق دارد ، تلف حساب كنيد .\r\nفرزندم جبن و ترس چيست ؟ جرأت بر ضد دوست و نكول بر دشمن مى باشد .\r\nفرزندم غنيمت چيست ؟ رغبت در تقوى و پارسايى و زهد در دنيا .\r\nفرزندم حلم و بردبارى چيست ؟ فرو خوردن خشم و مالك شدن بر نفس .\r\nفرزندم ثروت چيست ؟ خشنود شدن به عطاى خداوند هر چند كم بوده باشد .\r\nفرزندم فقر چيست ؟ طمع ورزيدن نفس به هر چيزى كه مى بيند .\r\nفرزندم ذلت چيست ؟ داد و فزع در مصيبت .\r\nفرزندم كلفت و مشقت چيست ؟ سخن گفتن در چيزى كه به درد تو نمى خورد .\r\nفرزندم مجد و شرف چيست ؟ در غربت ، عطا و در جرم ، رها نمودن .\r\n","description":"","footnote":"","page_name":" 538 ","page_number":118},
  {"content":"\r\n\r\n\r\nفرزندم عقل چيست ؟ حفظ نمودن دل هر آنچه را كه در آن وديعت نهاده اى .\r\nفرزندم حزم و احتياط چيست ؟ تحمل مشقت و همراهى با واليان .\r\nفرزندم سفاهت چيست ؟ پيروى سفلگان و افراد پست .\r\nفرزندم غفلت چيست ؟ ترك مسجد ، و پيروى مفسد .\r\nفرزندم حرمان و نوميدى چيست ؟ از دست دادن بهره آنگاه كه به تو رو آورده است . ( 1 )\r\nاين پاسخهاى ارتجالى و بدون درنگ ، نشانگر بصيرت و آشنايى كامل آن امام\r\nهمام ( عليه السلام ) ودرايت و آشنايى او به مواضع كلام مى باشد .\r\nسخت‌ترينها\r\nاز امام ( عليه السلام ) از ده چيزى پرسيدند كه هر كدام سخت تر و شديدتر از ديگرى مى باشند ؟\r\nدر پاسخ فرمودند : سخت ترين چيزى كه خداوند خلق كرده است . سنگ است و\r\nسخت تر از آن ، آهن مى باشد كه سنگ را مى برد و سخت‌تر آهن ، آتش است كه آهن را\r\nقطع مىكند ، و شديدتر از آهن ، آب است كه آتش را خاموش مى سازد و شديدتر از آب ، ابر\r\nاست كه آن را تحت پوشش قرار مىدهد و شديدتر از ابر ، باد است كه آن را اين طرف و آن طرف\r\nمى راند و شديدتر از باد ، فرشته اى است كه آن را رد مىكند و شديدتر از آن فرشته ، ملك\r\nالموت مرگ است كه خود ملك الموت را مى ميراند و شديدتر از ملك الموت ، امر خدا\r\nاست كه مرگ را دفع مىكند \" . ( 2 )\r\nمكتوبى به معاويه\r\nنامه اى است كه بعد از رحلت امام على ( عليه السلام ) به معاويه نوشته اند آنگاه كه مردم با او\r\nبيعت كردند : به نام خداوند بخشنده و بخشايش‌گر ، از بنده ء خدا حسن امير المومنين به\r\nمعاوية بن صخر ،\r\nپس از حمد و ثناى الهى ، خداوند متعال محمد ( صلى الله عليه وآله ) را رحمت جهانيان مبعوث\r\nساخت پس به وسيله او حق را نمايان و باطل را زائل و اهل شرك را ذليل و ناتوان و ملت\r\n\r\n","description":"","footnote":" 1 . مناقب ج 2 ، ص 191 و 192 ، أئمتنا ج 1 ، ص 134 و 135 .\r\n2 . بحار الأنوار ، ج 10 ، ص 90 . ","page_name":" 539 ","page_number":119},
  {"content":"\r\n\r\n\r\n\r\nعرب را عزيز و سربلند و افرادى را شريف و عزيز نمود خداوند متعال فرمود : \" اين قرآن\r\nذكرى است بر تو و بر قوم تو ! هنگامى كه خداوند متعال او را از مردم گرفت عرب در مورد\r\nخلافت او اختلاف و تنازع نمودند پس انصار گفتند اميرى از ما و اميرى از شما باشد\r\nقريش گفتند : \" ما اولياء و وابستگان او هستيم پس در حكومت او منازعه نكنيد پس عرب\r\nاين حق را به قريش زيبنده دانستند در حالى كه ما بوديم و مائيم اولياء و نزديكان او\r\nتعجب نيست منازعه و كشمكش تو بدون حق .\r\nبارى أمير المؤمنين على بن ابيطالب ( عليه السلام ) هنگامى كه اجلش فرا رسيد مرا جهت اين\r\nكار ( خلافت ) قرار داد پس تقوى را در نظر بگير در مورد امت محمد ( صلى الله عليه وآله ) راهى را پيش گير\r\nكه خون آنان را حفظ كنى و امور آنان را به صلاح وسداد بكشانى . والسلام . ( 1 )\r\nمباحثه و گفتگو در علم\r\nخود از ديگرى بياموز و علم خود را نيز بياموز پس به اين ترتيب علم خود و مطالبى كه\r\nهنوز نمى دانى متقن نموده اى .\r\nافراد قابل انتخاب\r\nبا افرادى رفت و آمد داشته باشى كه داراى ويژگيهاى زير باشند : يا احسان و\r\nنيكوكارى او را اميد داشته باشى يا از علم و دانشى او بهره گيرى نموده باشى يا بركت\r\nدعاى او را داشته باشى ، يا رحمى بين تو و ايشان وجود داشته باشد . ( 2 )\r\nسخنى در محضر امام ( عليه السلام )\r\nروايت شده است كه روزى على ( عليه السلام ) به فرزندش حسن مجتبى ( عليه السلام ) فرمودند بلند شو و\r\nسخنرانى انجام ده تا كلام تو را بشنوم .\r\nامام حسن ( عليه السلام ) به پا خاست و اين گونه سخن آغاز كرد : \" ألحمدلله الذى من تكلم سمع\r\nكلامه ، و من سكت علم في ما نفسه و من عاش فعليه رزقه ، و من مات فإليه معاده ، اما\r\nبعد فإن القبور محلتنا ، والقيامة موعدنا ، والله عارضنا ، إن عليا باب من دخله كان مؤمنا ،\r\n\r\n","description":"","footnote":" 1 . إربلى ، كشف الغمه ج 2 ، ص 192 .\r\n2 . منبع فوق . ","page_name":" 540 ","page_number":120},
  {"content":"\r\n\r\nو من خرج عنه كان كافرا ، فقام اليه على ( عليه السلام ) فاعتنقه فقال : بأبى انت وأمى ذرية بعضها\r\nمن بعض والله سميع عليم \" . ( 1 )\r\n\" حمد و سپاس خدائى را است هر آن كس كه سخن گويد آن را شنواست ، و هر كس\r\nسكوت اختيار كند آنچه در ضمير دارد مىداند ، هركس زندگى كند معاشش با او است ، و\r\nهر آن كس كه بميرد پس بازگشتش به سوى اوست ، پس از حمد و ثناى الهى ، قبرها محل\r\nكوچ ما است ، قيامت وعده گاه ما ، خداى متعال شكايت كننده ء ما است على ( عليه السلام ) دروازه ء آن\r\nكسى است كه مؤمن باشد هر آن كس كه از آن دروازه بيرون باشد پس كافر خواهد بود . پس\r\nعلى ( عليه السلام ) بلند شد و او را به آغوش كشيد و فرمود : \" پدر و مادرم فداى تو باد نسلى كه يكى\r\nپس از ديگرى از هم ارث مى برند . . . \" .\r\nپندهاى جاودان\r\nفرزند آدم ! از محارم الهى چشم بپوشان تا واقعا عابد و ستايشگر خدا باشى .\r\nاز آنچه خداوند به تو نصيب فرموده است راضى و خشنود باش تا غنى و بى نياز باشى .\r\nهمسايگى كسى كه با تو همجوار است نيك و خوب انجام ده تا مسلم باشى .\r\nبا مردم آنگونه رفتار نما كه دوست دارى با تو آنگونه رفتار نمايند پس عادل باشى .\r\nقبل از شما پيشينيانى بودند كه ثروت جمع مى كردند عمارات مى ساختند آرزوهاى\r\nدور و دراز داشتند همگى هلاك و تباه شدند ، مساكن آنان قبور ، كار و عمل آنان\r\nغرور گرديد .\r\nفرزند آدم ! تو از آن لحظه اى كه از بطن مادر ساقط گرديده اى به ويران سازى عمرت\r\nمشغول هستى مؤمن هر روز زاده و توشه اخذ مىكند و كافر هر روز كام جويى مى نمايد .\r\nامام ( عليه السلام ) بعد از اين سخنان ، آيه شريفه را تلاوت مى نمود : \" وتزودوا فإن خيرالزاد ،\r\nألتقوى \" .\r\n\r\n","description":"","footnote":" 1 . إربلى كشف الغمه ج 2 ، ص 195 . ","page_name":" 541 ","page_number":121},
  {"content":"\r\n\r\nشهادت جانسوز امام حسن ( عليه السلام )\r\nشهادت امام حسن مجتبى ( عليه السلام ) و كيفيت دفن او ، يكى از غم انگيزترين و غم‌بارترين\r\nصحنه‌هاى تاريخ صدر اسلام مى باشد . مظالم و تعدياتى كه در حق او انجام پذيرفته است\r\nدر تاريخ صدر اسلام ، بى سابقه مى باشد .\r\nانسان نمى تواند باور كند جايى كه هنوز ربع قرن از رحلت رسول خدا ( صلى الله عليه وآله ) نگذشته\r\nاست پس از آنهمه سفارش و توصيه‌اى كه در حق عترت و فرزندانش ، به ويژه دو سبط و\r\nدو ريحانه ، انجام داده بودند ، كه اينان سروران جوانان بهشتى هستند و . . . افرادى كه خود\r\nطرف خطاب سخنان رسول خدا ( صلى الله عليه وآله ) بودند چه قدر عاصى شده باشند ؟ و تا چه حد در\r\nمورد وصاياى آن بزرگ بى تفاوت و فراموش‌كار باشند ؟ اينان اگر در مورد اين سفارشهاى\r\nويژه تا اين حد بى تفاوت بوده اند در مورد ديگر توصيه ها و دستورها تا چه حد عامل\r\nبوده اند ؟ و اصولا اسلام و تدين آنان تا چه حد مقبول يا مورد عمل بوده است ؟ و اصولا\r\nدنيا و رياست و حكومت چند صباحى آن در كام آنان چقدر شيرين بوده است ؟ چرا دنيا را\r\nبا عقبى با ثمن بخس معاوضه كرده اند و چه تجارت زيانبارى را انجام داده اند ؟\r\nمرحوم شيخ محمد تقى شوشترى صاحب \" الاوائل \" مىنويسد :\r\n\" هنگامى كه جنازه ء امام حسن مجتبى ( عليه السلام ) را در كنار قبر پيامبر خدا ( صلى الله عليه وآله ) نگهداشتند تا\r\nدفن كنند اين خبر به عايشه رسيد پس در حال مبارزه ، به صورتى كه روى زين استرى\r\nقرار داشت به سراغ دفن كنندگان آمد و نخستين زنى بود كه در اسلام روى زين اسب قرار\r\nمى گرفت و با صداى بلند اعلام نمود : فرزند خودتان را از خانهء من دور سازيد او حق دفن\r\nدر اين جايگاه را ندارد ، حجاب پيامبر خدا هتك نمى گردد .\r\nحسين ( عليه السلام ) پاسخ داد از روز نخست تو و پدرت بوديد كه از نزديك حجاب پيامبر خدا را\r\nهتك نموديد و خداوند از اين جسارت شما بازخواست خواهد نمود . . . . ( 1 )\r\n\r\n","description":"","footnote":" 1 . الأوائل علامه شيخ محمد تقى شوشترى ، ص 63 . ","page_name":" 542 ","page_number":122},
  {"content":"\r\n\r\nآرى وقتى بدن يكتا مظلوم تاريخ ، طبق وصيت مشروط آن حضرت كنار روضه آورده\r\nشد تا تجديد عهدى صورت گيرد پس از اعتراض عايشه ، نيروهاى اموى آماده ء كارزار\r\nشدند على رغم آمادگى جوانان بنى هاشم به مبارزه ومدافعه ، طبق فرمايش امام\r\nحسين ( عليه السلام ) جنازه را به سوى قبرستان بقيع برگردانند چون امام حسين ( عليه السلام ) فرمودند\r\nبرادرم سفارش كرده است : \" مايلم در كنار روضهء جدم دفن شوم ولى اگر مقاومتى صورت\r\nگيرد راضى نيستم در سر دفن جنازه ام خون وخونريزى صورت گيرد \" . از اين رو جنازه را با\r\nكمال ناراحتى به طرف بقيع برگردانند و در آن قبرستان قديمى دفن كردند تا هتك\r\nحرمتى نسبت به بدن شريف صورت نگرفته باشد .\r\nدرددل برادر\r\nامام حسين ( عليه السلام ) به هنگام دفن برادر مظلومش دو كلمه به صورت شعر درد دل\r\nكرده اند كه از عمق ناراحتى و تأثر خاطر آن بزرگوار حكايت‌ها دارد او ضمن رثائى گويد :\r\nءأدهن رأسى ، أم أطيب محاسنى ؟ * ورأسك معفور ، وأنت سليب\r\nبكائى طويل ، والدموع غريزة * و أنت بعيد ، والمزار قريب\r\nغريب و اطراف البيوت تحوطه * ألاكل من تحت التراب غريب\r\nفليس حريب من أصيب بماله * و لكن من وارى أخاه حريب ( 1 )\r\n\" آيا چگونه مى توانم سرم را روغن و محاسنم را معطر سازم ؟ در حالى كه سر شما زير\r\nخاك مدفون مى باشد و تو لخت و عريان شده اى ؟ گريه ام طولانى و اشك چشمم سرازير\r\nاست چون از من دور گشته اى هر چند مزارت نزديك مى باشد . غريب به فردى گفته\r\nمىشود كه دور از وطن است در صورتى كه خانه ها اطراف او را گرفته اند ولى غريب\r\nحقيقى آن كسى است كه زير خاك مدفون است غرامت زده نيست كسى كه مالش را\r\nربوده باشند ولى غرامت ديده ء حقيقى آن فردى است كه برادرش را با دست خويش\r\n\r\n","description":"","footnote":" 1 . سفينة البحار ج 1 ، ص 255 . ","page_name":" 543 ","page_number":123},
  {"content":"\r\nدفن نمايد \" .\r\nدر سفينة البحار آمده است : \" هنگامى كه جنازه ء امام مجتبى ( عليه السلام ) را بيرون آوردند\r\nمروان بن حكم زير جنازه اش رفت و آن را حمل مى نمود . امام حسين ( عليه السلام ) به مروان گفت آيا\r\nجنازه اش را حمل مى كنى در صورتى كه ديروز تو بودى كه غيظ و ناراحتى فراوان را به او\r\nتحميل مى نمودى ؟ مروان گفت آرى اين كارها را با كسى انجام مى دادم ، كه حلم و\r\nبردبارى او هم وزن كوهها و جبال بود \" . ( 1 )\r\n* * *\r\nالبته اين سخن منافات دارد با آنچه مرحوم شيخ مفيد نقل كرده است كه عامل\r\nاجراى اهداف عايشه همين مروان بن حكم بود و مى گفت : آيا عثمان بن عفان در\r\nدورترين نقطهء شهر مدفون گردد ولى حسن بن على در كنار پيامبر خدا مدفون شود ابن\r\nعباس پاسخ داد : مروان ! برگرد ! از آنجا كه آمده اى ما نمى خواهيم عزيز خود را در كنار\r\nروضه مطهره رسول خدا دفن كنيم بلكه مى خواهيم تجديد عهدى با زيارت او داشته\r\nباشد به زودى كنار قبر جده اش فاطمه بنت اسد خواهيم برد و اگر او چنين وصيتى نكرده\r\nبود آن وقت مى دانستى كه تو خيلى دست كوتاه‌تر از آن هستى كه ما را برگردانى چون\r\nخود امام حسن ( عليه السلام ) آگاه تر به حرمت قبر جدش رسول خدا بود كه حيرانى به آن عارض\r\nگردد آنچنان كه عارض شد و ديگران بدون اذن او به خانه اش وارد گرديدند .\r\nسپس ابن عباس رو به عايشه نمود و فرمود : افسوس بر تو باد روزى به استر روزى به\r\nجمل سوار مى گردى آيا مى خواهى نور خدا را در روى زمين خاموش سازى ؟ و با اولياى\r\nخدا به جنگ و محاربه برخيزى ؟ به خانه ات برگرد ! ديگر از آنكه مى ترسيدى راحت شدى\r\nبه آرزوى خود رسيدى خدا يار و ياور اين خاندان است هر چند نصرت او بعد از روزگارى\r\nباشد . امام حسين ( عليه السلام ) فرمودند : به خدا قسم ! اگر وصيت و عهد برادرم حسن ( عليه السلام ) نبود كه از\r\nخونريزى جلوگيرى شود و در جريان تشييع خونى ريخته نشود آن وقت مىدانستيد كه\r\nشمشيرهاى الهى چگونه از شما انتقام مى گيرد شما آن عهد و پيمانى بين ما وشما بود\r\n\r\n","description":"","footnote":" 1 . سفينة البحار ص 255 . ","page_name":" 544 ","page_number":124},
  {"content":"\r\n\r\nشكستيد و تمام شرطها و پيمانها را زير پا نهاديد ! \"\r\nآنگاه بدن امام حسن مجتبى را به سوى بقيع حمل نمودند و در كنار قبر جده اش\r\nفاطمه بنت اسد بن هاشم بن عبدمناف دفن نمودند . ( 1 )\r\nانگيزهء شهادت امام حسن ( عليه السلام )\r\nدر ماده ء دوم قرارداد صلح چنين شرط شده بود كه پس از معاويه ، حكومت متعلق به\r\nحسن است و اگر براى او حادثه اى پيش آيد متعلق به حسين مى باشد و معاويه حق ندارد\r\nكسى را به جانشينى خود انتخاب كند و ليكن معاويه به هيچ يك از شروط صلح وفا نكرده\r\nو در مورد اين ماده نيز نقض عهد نمود .\r\nمعاويه كه بر مركب مقصود سوار شده بود و گردش فلك را به مراد خود مى ديد درصدد\r\nبرآمد به فرزند پليدش يزيد نيز به عنوان جانشينى ، از مردم بيعت بگيرد تا پس از خود ، او\r\nهم از اين مقام و منصب بهره‌اى برده باشد .\r\nمعاويه خود بيش از هر كس يزيد را مى شناخت و مى دانست كه او هيچگونه\r\nشايستگى وصلاحيت احراز اين مقام را ندارد اما در عين حال نمى توانست او را از مزاياى\r\nچنين حكومتى كه با حيله ونيرنگ ، به دست آورده بود بى نصيب سازد .\r\nدلال اين مظلمه نابخشيدنى مغيرة بن شعبه بود . معاويه دو اشكال و مانع بزرگى را در\r\nسر راه خود داشت ، يكى اينكه يزيد حقيقتا يك عنصر ناصالح وپليدى بود وقبولاندن او ،\r\nبه عنوان جانشين به مردم در به دو امر محال به نظر مى رسيد .\r\nدوم اينكه ماده ء دوم قراداد صلح چنين اجازه اى را به معاويه نمى داد چون او شرط\r\nكرده بود كه پس از خود ، حكومت متعلق به حسن مجتبى باشد .\r\nحل اشكال اولى را مغيرة به عهده گرفت ووعده داد كه به وسيلهء كمك و همكارى زياد\r\nبن سميه و ساير استانداران ، آن را به مرحلهء اجرا درآورد .\r\n\r\n","description":"","footnote":" 1 . ارشاد مفيد ص 175 و 176 ، چاپ دارالكتب الأسلامية . ","page_name":" 545 ","page_number":125},
  {"content":"\r\nاشكال دومى را هم كه بايد پيش از اشكال اولى حل مى شد خود معاويه بر طرف نمود .\r\nمعاويه براى اينكه معارضى در اين كار نداشته باشد به فكر از بين بردن امام حسن ( عليه السلام )\r\nافتاد تامجوزى براى الغاى ماده دوم قرارداد صلح به دست آورد در صورتى كه پياده كردن\r\nاين نقشه نظر او را كاملا تأمين نمى كرد زيرا با از بين رفتن امام حسن ( عليه السلام ) برادرش حضرت\r\nحسين معارض جانشينى يزيد بود چون در ماده دوم قرارداد قيد شده بود كه پس از\r\nمعاويه حكومت متعلق به حسن است و اگر براى او حادثه اى پيش آيد متعلق به حسين ،\r\nبه همين جهت هم حضرت حسين ( عليه السلام ) به احترام همين عهد نامه تا معاويه زنده بود حرف\r\nنمى زد ولى پس از مرگ وى چون امام حسن ( عليه السلام ) نيز در قيد حيات نبود برابر ماده دوم\r\nهمان عهد نامه ، حكومت متعلق به حضرت حسين بود و چون معاويه نقض عهد كرده و\r\nبر خلاف شروط قرارداد يزيد را به جانشينى خود معين كرده بود لذا امام حسين ( عليه السلام ) زير\r\nبار بيعت يزيد نرفت و كار به جنگ وقتال كشيد .\r\nمعاويه براى از بين بردن امام حسن ( عليه السلام ) نقشه هاى گوناگونى در ذهن خود ترسيم\r\nمى كرد . وبالأخره از ميان آنها طرح مسموم ساختن آن حضرت را بوسيلهء جعده انتخاب\r\nنمود تا در افكار عمومى خود را از اين جنايت بر كنار داشته ووقوع آن را مربوط به اختلافات\r\nخانوادگى وداخلى او جلوه دهد . ( 1 )\r\nسم كشنده اى كه گويا از ريزه هاى الماس بود تهيه ديد و آن را با صدهزار درهم محرمانه\r\nبه وسيله مروان بن حكم فرماندار مدينه بود به جعده ( دختر اشعث بن قيس وهمسر\r\nامام ) فرستاد ووعده داد كه اگر شوهرت را مسموم كنى ترا به همسرى يزيد در مى آورم .\r\nابوالفرج اصفهانى مى نويسد : \" كه معاويه پول را فرستاد ولى به وعده ء دوم وفا ننمود \" . ( 2 )\r\nگويا جعده ء ملعونه تلون ونفاق را از پدر منافقش اشعث به ارث برده بود ومعاويه هم به\r\nهمين جهت بين چند همسر امام او را به چنين امر خطيرى انتخاب كرده بود مانند يك\r\n\r\n","description":"","footnote":" 1 . ارشاد مفيد ص 174 ، چاپ دارالكتب الأسلاميه تهران .\r\n2 . مقاتل الطالبيين ص 29 . ","page_name":" 546 ","page_number":126},
  {"content":"\r\nروانكاور وروانشناس ماهرى به نقاط ضعف زنانهء او كه پول دوستى وبوالهوسى بود\r\nانگشت نهاده بود .\r\nجعده پس از دريافت نامهء معاويه ، و خواندن آن به فكر فرو رفت ونگاهى به سكه هاى\r\nطلا كه به او چشمك مى زد ، انداخت سپس در عالم خيال ، همسرى يزيد فرزند خليفهء\r\nوقت وفررود به كاخ پرشكوه شام را از نظر گذرانيد وعقل وهوش خود را به كلى در اختيار\r\nنفس امآره گذاشت و شرافت وافتخار همبستگى با خاندان رسالت وامامت را فراموش\r\nكرد و تصميم گرفت كه دستور معاويه را درباره ء امام به مرحلهء اجراء درآورد .\r\nدرباره ء مسموم شدن امام روايات مختلفى آمده است بعضى ها نوشته اند كه جعده آن\r\nسم را در كوزه ء آب ريخت و آن را بالا سر امام كه در خواب بود گذاشت و آن حضرت پس از\r\nبيدار شدن از آب كوزه خورد واحساس مسموميت نمود .\r\nبرخى ديگر نوشته اند سم را داخل شير نمود و در موقع افطار كه آن جناب روزه دار بود\r\nبه دو خورانيد و بنا به بعضى روايات پس از خوردن سم امام تا چهل روز در بستر بيمارى\r\nافتاد و بنا به نوشتهء برخى هم چون سم خيلى قوى ومؤثر بود امام همان شب از دنيا رفت\r\nيا اينكه يكى و دو روز بيشتر در قيد حيات باقى نماند .\r\nبه هر صورت آنچه مورد اتفاق مورخين است مسموميت آن حضرت ، به دستور\r\nمعاويه و به دست جعده توسط سم مهلكى بوده است . ( 1 )\r\nامام ( عليه السلام ) را پيش از آن هم چند مرتبه مسموم ساخته بودند ولى آن مسموميت ها\r\nچندان مؤثر نبود و حضرت شفا يافته بود .\r\nامام حسن ( عليه السلام ) پس از آنكه احساس مسموميت نمود به جعده فرمود اى دشمن خدا !\r\nمرا كشتى ! و فريب معاويه را خوردى در حالى كه او به وعده ء خود وفا نخواهد كرد و از او\r\nخيرى به تو نخواهد رسيد خداوند تو واو را كيفر دهد .\r\n\r\n","description":"","footnote":" 1 . شرح نهج البلاغه ، ابن ابى الحديد ج 4 ، روضة الصفا ج 3 ، ص 7 - مقاتل الطالبيين ص 29 ،\r\nالغدير ج 15 . ","page_name":" 547 ","page_number":127},
  {"content":"\r\nو نوشته اند كه پس از شهادت امام حسن ( عليه السلام ) جعده به مروان كه دلال اين مظلمه بود\r\nمراجعه كرد تا با معاويه در مورد ازدواج وى با يزيد مكاتبه نمايد .\r\nمروان هم تمنيات او را به معاويه نوشت اما معاويه همانگونه كه امام فرموده بود به\r\nوعده ء خود وفا نكرد و در يك سطر جواب جعده را چنين نوشت :\r\n\" من به زنده ماندن يزيد بسيار علاقمندم و همين دوستى حيات او مانع شد از اينكه\r\nترا به عقد ازدواج او درآورم وترسيدم كه او را هم مانند حسن مسموم كنى ! \" ( 1 )\r\nبه يزيد گفتند جعده راتزويج كن گفت : حاشا وكلا او شوهرى مثل حسن بن على را\r\nمسموم كرد من كه چنين قدر ومنزلتى ندارم در اين صورت او از قتل من هر هرگز\r\nإبا نمى كند . اين زن نگون بخت در اثر جهل ونادانى و پول دوستى دست از مقام معنوى\r\nخود برداشت و خود را براى ابد گرفتار لعن خدا نمود .\r\nنوشته اند : فردى از آن طلحه با او ازدواج نمود و چند فرزند هم آورد وقتى بين فرزندان\r\nاو ديگر تيره هاى قريش سخنى رد وبدل مى شد آنان شماتت وتعيير مى نمودند و\r\nمى گفتند : اى فرزندان زن مسموم كننده ء همسران ! \" ( 2 )\r\nخانواده ء امام حسن ( عليه السلام ) پس از آگاهى از مسموميت آن جناب ، فورا حاضر شدند وبيش\r\nاز همه ، برادرش حضرت حسين ( عليه السلام ) ناراحت ومضطرب بود و چون جوياى حال او شد\r\nامام فرمود مسموم شده ام . پرسيد چه كسى شما را مسموم نموده است ؟\r\nامام فرمود : \" از آنكس چه مى خواهى آيا مى خواهى او را بكشى ؟ اگر او آنكس باشد كه\r\nمن مى دانم خشم وعذاب خداوند بر او بيش از توست و اگر او نباشد دوست ندارم\r\nبى گناهى به خاطر من گرفتار شود \" . ( 3 )\r\nنوشته اند طشتى براى آن حضرت آوردند كه در اثر انقلاب حال وتأثير سم در كبد و\r\nامعاء واحشاء وى خون قى نمود و آن همان خونابه هائى بود كه در نتيجهء بى وفائى\r\n\r\n","description":"","footnote":" 1 . ناسخ التواريخ ، ج 5 ، ص 243 ومدارك ديگر .\r\n2 . ارشاد مفيد ص 174 ، چاپ دارالكتب الأسلاميه تهران .\r\n3 . ارشاد شيخ مفيد ج 2 ، باب 1 ، فصل 1 . ","page_name":" 548 ","page_number":128},
  {"content":"\r\n\r\nكوفيان ودشمنى هاى منافقين ، و از همه بدتر شماتت دوستان نادان ، به تدريج بر جگر\r\nآن حضرت ريخته شده بود .\r\nامام حسن ( عليه السلام ) ضمن وصيت به برادرش حضرت حسين ودايع امامت را به او سپرد و\r\nشايستگى او را به جانشينى خود به مردم رسانيد وشيعيانش را به امامت او راهنمائى\r\nفرمود وسپس به آن حضرت سفارش كرد كه چون از دنيا رفتم چشم مرا بپوشان و غسل\r\nده و كفن نما و در تابوت گذاشته به سوى قبر جدم رسول خدا ببر تا تجديد عهدى با او\r\nنمايم و پس از آن به بقيع برده و در كنار جده ام فاطمهء بنت اسد دفن كنيد وشما به زودى\r\nمى بينيد كه گروهى ( بنى اميه ) به تصور اينكه مرا مى خواهيد در كنار جدم دفن كنيد از\r\nشما ممانعت مى كنند و من ترا به خدا سوگند مى دهم كه مبادا درباره ء من به اندازه ء شيشهء\r\nحجامتى خون ريخته شود \" . ( 1 )\r\nوصيت امام مجتبى ( عليه السلام )\r\nعلامه طبرسى در \" اعلام الورى \" مى نويسد : پس از آنكه امام مجتبى ( عليه السلام ) مسموم شد ،\r\nامام حسين ( عليه السلام ) را به پيش خود فرا خواند دو اين چنين وصيت نمود :\r\nبرادرم ! به زودى از شما جدا مى شوم ، به پروردگارم مى پيوندم ، مرا مسموم كردند ، قلبم\r\nاز تنم ، ميان طشت جاى گرفت ، مى دانم چه كسى مرا بدين روز افكند ولى او و اين\r\nجنايت را به دادگاه قيامت موكول كردم ، او را كار نداشته باشيد ، وقتى از دنيا رفتم غسلم\r\nبده ، كفنم كن ، جنازه ء مرا جهت تجديد عهد به كنار قبر پيامبر ( صلى الله عليه وآله ) ببر ، گروهى كه گمان\r\nمى كنند مرا آنجا دفن مى كنيد ممانعت خواهند كرد ولى هرگز نبايد ، قطره خونى در پاى\r\nجنازه ام ريخته شود . ( 2 ) سپس بدنم را كنار قبر جده ام فاطمه بنت اسد ، در بقيع دفن كنيد .\r\nدر صبح روز نوزدهم ماه رمضان كه امام مجتبى ( عليه السلام ) بر اثر ديدن زخم سر پدر\r\nمظلومش توسط شمشير ابن ملجم ، بى تاب شده بود ، أمير المؤمنين ( عليه السلام ) او را امر به صبر\r\n\r\n","description":"","footnote":" 1 . ارشاد شيخ مفيد ص 175 ، اصول كافى ج 2 ، كتاب الحجة .\r\n2 . حر عاملى ، اثباة الهداة ، ج 5 ، ص 143 . ","page_name":" 549 ","page_number":129},
  {"content":"\r\nكرد ويادآور شد كه : ترا هم با زهر ، از پاى در خواهند آورد ( 1 ) سخن امام ( عليه السلام ) پس از گذشت\r\nحدود ده سال ، تحقق يافت وپاره هاى جگر امام مجتبى ( عليه السلام ) در اثر سم از دهان مباركش ،\r\nدر ميان طشت ريخت . ( 2 )\r\nامام را چند بار مسموم كرده بودند و هر بار امام ( عليه السلام ) شفا مى يافت ولى اين بار ، وضعيت ،\r\nبا بارهاى سابق فرق داشت ، زهر آنچنان در امام تأثير خود را بر جاى نهاده بود كه امام\r\nحسين ( عليه السلام ) با ديدن آن حالت برادر آنچنان بى تاب شد تا آنجا كه خود امام مجتبى ، وى را\r\nدلدارى داده فرمود : لايوم كيومك يا ابا عبد الله . ( 3 ) ( هيچ روزى ، به شدت روز تو\r\nنخواهد رسيد ) گفته اند مرحوم حاج ميرزا على اكبر اردبيلى واعظ وروضه خوان معروف\r\nكه در مرثيه از تأثير نفس خاص برخوردار بود وعمرى را در اين راه سپرى نموده بود\r\nروزى در عالم مسجد مجللى را ديد كه جمعى در آن حضور داشتند به او بانويى را نشان\r\nمى دهند كه فاطمه زهرا ( س ) است او به خانم سلام عرض مىكند ولى پاسخ سردى\r\nمى شنود ومكدر خاطر مى گردد و عرض مىكند اى دختر رسول خدا ( صلى الله عليه وآله ) ! من عمرى را در\r\nراه خدمت به فرزندت تو سپرى ساخته ام وافتخارم نوكرى شما است چرا با من اين گونه\r\nتفقد مى فرمائيد : خانم در پاسخ مى فرمايد : درست است شما مرثيه خوان هستيد ولى\r\nمگر حسن مگر حسن ، پسرم نيست ؟ چرا در عزاى او چيزى نسروده اى ؟ او از خواب بيدار\r\nشد و اين چنين سرود :\r\nاز تاب رفت وطشت طلب كرد وناله كرد * آن طشت را زخون جگر ، باغ ولاله كرد\r\nخونى كه خورد در همه عمر ، از گلو بريخت * دل را تهى ز خون دل چند ساله كرد\r\nيكى از جلوه هاى مظلوميت امام مجتبى ( عليه السلام ) آن است كه جنازه ء هيچ امامى تيرباران\r\n\r\n","description":"","footnote":" 1 . منتهى الآمال ، بخش شهادت أمير المؤمنين .\r\n2 . علامه حلى ، اعلام الورى ، ص 212 .\r\n3 . نفس المهموم ، ص 484 - پرورش روح ، ج 2 ، ص 569 . ","page_name":" 550 ","page_number":130},
  {"content":"\r\n\r\n\r\nنگشت ، جز جنازه ء امام مجتبى ( عليه السلام ) كه هفتاد چوبهء تير به بدن آن حضرت اصابت كرده بود .\r\nز جور خصم ، دل وديده ، سخت گريان شد * همه ، زمين وزمان ، زار ودل پريشان شد\r\nصبا بگو تو به زهرا كه اى پريشان دل ! * جنازه ء حسن پاك ، تير باران شد ( 1 )\r\nصلى الله عليك يا ابا محمد يا حسن بن على وعلى تبرك وابيك وأخيك ورحمة\r\nالله وبركاته !\r\nياران وروايتگران از او\r\nاز آن رو كه حديث و روايت بال ديگر قرآن وعدل و همراه كتاب الهى مى باشد وپيامبر\r\nبزرگوار اسلام ما را به قرآن وعترت كه منابع حديث و روايت هستند توصيه فرموده اند ما\r\nروايتگران از امام حسن ( عليه السلام ) را در بخش پيشگاه قرآن آورديم .\r\nالف ) ياران :\r\nامام حسن مجتبى ( عليه السلام ) على رغم ، ياران كم وفا و بى صفا ، تعدادى ياران خالص و\r\nبا صفايى هم داشت كه در تمام مراحل زندگى ، همراه وهم رأى او بودند و از نظريات او ،\r\nكاملا پشتيبانى مى نمودند كه به جمعى از آنان اشاره مى گردد . از مشهورترين آنان\r\nعبارتند از : 1 . حجر بن عدى ، 2 . رشيد هجرى ، 3 . عمرو بن حمق ، 4 . رفاعة بن شداد ( از\r\nفرماندهان عمليآت جنگى ) ، 5 . كميل بن زياد ( از بزرگان تابعين بوده است ) ، 6 . قيس بن\r\nسعد ( انسان وارسته وپاكدل ) ، 7 . مسيب بن نجيه ( درباره ء پيمان صلح با امام ( عليه السلام ) مذاكراتى\r\nدارد ) ، 8 . سليمان بن صرد ( از بزرگان تابعين وصدر وپيشواى توابين براى خونخواهى\r\nحضرت حسين ( عليه السلام ) در سال 64 ه‍ . ق ) ، 9 . جابر بن عبد الله انصارى ، 10 . ابوالأسود دوئلى ،\r\n\r\n","description":"","footnote":" 1 . ديوان شاخهء طوبى ، شفيعى مازندرانى ، از انتشارات دفتر نشر نويد اسلام قم . ","page_name":" 551 ","page_number":131},
  {"content":"\r\n\r\n\r\n11 . سليم بن قيس هلالى ، 12 . حبيب بن مظاهر ( از ياران امام حسين ( عليه السلام ) كه در كربلا به\r\nشهادت رسيد ) ، 13 . احنف بن قيس ، 14 . اصبغ بن نباته ، 15 . حارث بن عبد الله اعور\r\nهمدانى ( فقيه جليل القدر ) ، 16 . عبد الله بن جعفر ، 17 . مسلم بن عقيل ، 18 . عبد الله بن\r\nعباس ، 19 . حذيفة بن اسد غفارى ، 20 . جارود بن منذر ، 21 . عمرو بن قيس .\r\nب ) روايتگران :\r\nكسانى هم از امام حسن ( عليه السلام ) روايت كرده اند آنها جزو اصحاب امام هم ، بوده اند كه\r\nعبارتند از : \" احنف بن قيس \" ، \" اصبغ بن نباته \" ، \" جابر بن عبد الله انصارى \" ، \" حارث\r\nهمدانى \" ، \" جارود بن منذر \" ، \" جارود بن ابى بشير \" ، \" حبيب بن مظاهر \" ، \" حذيفة بن اسد\r\nغفارى \" ، \" حارث اعور \" ، \" حجر بن عدى \" ، \" رشيد هجرى \" ، \" رفاعة بن شداد \" ، \" زيد بن ارقم \" ،\r\n\" سليم بن قيس هلالى \" ، \" سفيان بن ابى ليلى \" ، \" سليمان بن صرد \" ، \" عمرو بن حمق\r\nخزاعى \" ، \" عامر بن وائله \" ، \" عبد الله بن جعفر \" ، \" عبد الله بن عباس \" ، \" عمرو بن قيس \" ، \" قيس\r\nبن سعد \" ، \" كميل بن زياد نخعى \" ، \" لوط بن يحيى \" ، \" ميثم تمار \" ، \" مسيب بن نجيه \" ،\r\n\" مسلم بن عقيل \" ، \" ابواسحق همدانى \" . ( 1 )\r\nاولاد واخلاف امام حسن مجتبى ( عليه السلام )\r\nمرحوم شيخ عباس محدث قمى صاحب منتهى الأمال مى نويسد :\r\n\" بدانكه علماء فن ، وارباب تاريخ و سير ، در شمار فرزندان امام حسن ( عليه السلام ) فراوان سخن\r\nگفته اند واختلاف بى حد نموده اند :\r\nواقدى وكلبى 15 پسر و 8 دختر ، وابن جوزى شانزده پسر ، و چهار دختر وابن شهر\r\nآشوب مازندرانى پانزده پسر و شش دختر ولى شيخ مفيد ( قدس سره ) هشت پسر و هفت دختر\r\nرقم زده است و ما مختار او را مقدم داشته ونظر او را بر ديگر نوشته ها ترجيح مى دهيم به\r\n\r\n","description":"","footnote":" 1 . ناسخ التواريخ ج 5 ، ص 248 . ","page_name":" 552 ","page_number":132},
  {"content":"\r\nاين تفصيل :\r\nشيخ اجل در ارشاد فرموده اولاد حسن بن على ( عليها السلام ) از ذكور واناث پانزده تن به\r\nشمار مى رود :\r\n1 و 2 و 3 . زيد بن الحسن و دو خواهر ( ام الحسن وام الحسين ) و مادر اين سه تن\r\nام بشير دختر ابى مسعود عقبهء خزرجى است .\r\n4 . حسن بن حسين كه او را حسن مثنى گويند مادر او خوله دختر منظور فزاريه\r\nمى باشد .\r\n5 و 6 و 7 . عمر بن الحسن و دو برادر اعيانى او : قاسم ( همان كه فردى كه در كربلا به\r\nفيض شهادت نائل آمدند ) وعبد الله و مادر ايشان ام ولدى بوده است .\r\n8 . عبد الرحمن مادر او نيز ام ولدى مى باشد .\r\n9 و 10 و 11 . حسين اثرم وطلحه كه او را به خاطر بخشندگى طلحة الخير مى گفتند و\r\nفاطمه و مادر اين هر سه ام اسحق دختر طلحة بن عبيدالله تميمى است . و بقيه چهار\r\nدختر ديگرند كه نام ايشان 12 . ام عبد الله 13 . فاطمه 14 . ام سلمه 15 . رقيه و هر يك را\r\nمادرى است . ( 1 )\r\nبالجمله شرح حال بيشتر اين جماعت ، گمنام وناشناخته است و كسى به قلم نياورده\r\nاست و اما از آنان كه خبرى بجاى مانده است بطور اختصار به سيرت ايشان اشاره مى گردد .\r\nاز جمله :\r\n1 . ابوالحسن زيد بن الحسين ( عليه السلام ) است كه اول فرزند امام حسن ( عليه السلام ) است .\r\nشيخ مفيد فرموده كه او متولى صدقات رسول خدا ( صلى الله عليه وآله ) بود ومسن ترين فرزندان امام\r\nمى باشد وجليل القدر وكريم الطبع وطيب النفس و كثير الأحسان بود وشعراء او را مدح\r\nنموده و در فضايل او بسيار سخن گفته اند و مردم جهت طلب احسان از او ، از آفاق دور\r\nدست قصد خدمتش مى نمودند .\r\n\r\n","description":"","footnote":" 1 . إرشاد مفيد ص 176 . ","page_name":" 553 ","page_number":133},
  {"content":"\r\nوصاحبان سير ذكر نموده اند كه چون سليمان بن عبد الملك بر مسند خلافت نشست\r\nبه حاكم مدينه نوشت :\r\nاما بعد فاذا جاءك كتابى هذا فاعزل زيدا عن صدقات رسول الله ، وأدفعها الى فلان\r\nابن فلان رجل من قومه ، وأعنه على ما استعانك ( عليه السلام ) .\r\nحاكم مدينه حسب الأمر سليمان زيد را از توليت صدقات عزل كرد ، و ديگرى را متولى\r\nساخت آنگاه كه خلافت به عمر بن عبد العزيز رسيد به حاكم مدينه رقم كرد : پس ديگر بار\r\nتوليت صدقات به زيد تفويض يافت وزيد بن الحسن نود سال عمر كرد و چون از دنيا رفت\r\nجماعتى از شعراء او را مرثيه گفتند ومآثر ومناقب او را در مراثى خود به نظم كشيدند و\r\nقدامة بن موسى قصيده اى در رثاى او گفته است كه صدر آن اين شعر است :\r\nفان يك زيد غابت الأرض شخصه * فقدبان معروف هناك وجود\r\nمكشوف باد كه زيد بن حسن هرگز دعوى دار امامت نگشت و از شيعه وجز شيعه\r\nكسى اين نسبت را به او ، نسبت نداده است چه آنكه مردم شيعه دو گروهند يكى امامى و\r\nآن ديگرى زيدى اما امامى جز به احاديث منصوصهء امامت كس ديگر را استوار نداند و به\r\nاتفاق علماء در اولاد امام حسن ( عليه السلام ) نصى نرسيده است وهيچكدام از ايشان مدعى اين\r\nسخن نشده اند . و اما زيدى بعد از على ( عليه السلام ) وحسن وحسين ( عليها السلام ) امام را آن كس را داند كه\r\nدر امر خلافت وامامت با شمشير جهاد كند . وزيد بن حسن با بنى اميه هرگز جانب تقيه\r\nرا فرو نگذاشت و با بنى اميه كار به رفق ومدارا مى داشت ومتقلد اعمال ايشان مى گشت و\r\nاين كار با امامت نزد زيدى منافات وضديت دارد و ديگر جماعت حشويه جز بنى اميه را\r\nامام نخوانند و از آغاز از اولاد رسول خدا ( صلى الله عليه وآله ) كس را امام ندانند ومعتزله امامت را به\r\nاختيار جماعت و حكم شورى استوار نمايند وخوارج نيز آنكس را كه أمير المؤمنين ( عليه السلام ) را\r\nموالى ودوست باشد واو را امام داند هرگز امام نخوانند و بى خلاف زيد بن حسن پدر و\r\nجد را موالى بود . لاجرم زيد به اتفاق اين طوائف كه نام بردار شدند منصب امامت\r\n","description":"","footnote":"","page_name":" 554 ","page_number":134},
  {"content":"\r\nنتواند داشت . ( 1 )\r\nبدانكه مشهور آنست كه زيد در سفر عراق ملازمت ركاب عم خويش نداشت و پس از\r\nشهادت امام حسين ( عليه السلام ) گاهى كه عبد الله بن زبير دعوى دار خلافت گشت با او بيعت كرد و\r\nبه نزد او شتافت از بهر آنكه خواهرش ام الحسن با عبد الله زبير ازدواج كرد و چون عبد الله\r\nرا به كشتند خواهر خود را برداشته از مكه به مدينه آورد .\r\nابوالفرج اصفهانى گفته است : كه زيد در كربلا ملازمت عم خود را داشت واو را با ساير\r\nاهلبيت ( عليه السلام ) اسير كرده به نزد يزيد فرستادند و از پس آن ، با اهلبيت به مدينه رفتند .\r\nصاحب عمدة الطالب گفته است كه زيد صد سال و به قولى نود و پنج سال و به قولى\r\nنود سال زندگى كرد و در بين مكه و مدينه در موضعى كه \" حاجر \" نام دارد وفات كرد .\r\n2 . اما حسن بن الحسن ( عليه السلام ) كه او را \" حسن مثنى \" نيز گويند پس او مردى جليل القدر\r\nوشريف و صاحب فضل وورع بوده و در عصر خود متولى صدقات جد خويش\r\nأمير المؤمنين ( عليه السلام ) بود وحجاج آنگاه كه از جانب عبد الملك بن مروان امير مكه بود\r\nخواست تا عمر بن على ( عليه السلام ) را در صدقات پدر با حسن شريك سازد ، حسن قبول نفرمود و\r\nگفت اين خلاف شرط وقفست حجاج گفت خواه قبول كنى يا نكنى من او را در توليت\r\nصدقات با تو شريك مى كنم ، حسن ناچار ساكت شد و در وقتى كه حجاج از او غفلت\r\nداشت بى آگهى او از مدينه به جانب شام رفت و بر عبد الملك وارد شد ، عبد الملك مقدم\r\nاو را گرامى شمرد واو را احترام نمود و بعد از سؤالات چندى ، سبب قدوم او را پرسيد\r\nحسن حكايت حجاج را با شرح و تفصيل باز گفت عبد الملك گفت اين حكومت از براى\r\nحجآج نيست واو را جرئتى در اين كار نيست و من نامه اى براى او مى نويسم كه از شرط\r\nوقف تجاوز نكند . پس نامه اى در اين خصوص ، براى حجاج نوشت وحسن را صلهء نيكو\r\nداد و دستور مراجعت داد وحسن با عطاى فراوان و با إكرام خاص از نزد او بيرون شد .\r\nبدانكه حسن مثنى در كربلا در ملازمت ركاب عم خود حضرت امام حسين ( عليه السلام ) حاضر\r\n\r\n","description":"","footnote":" 1 . منتهى الأمال شيخ عباس قمى ج 1 ، ص 1 ، به نقل از ارشاد مفيد ص 177 ، چاپ دارالكتب\r\nالأسلاميه . ","page_name":" 555 ","page_number":135},
  {"content":"\r\nبود ، و چون آن حضرت شهيد شد واهلبيت آن حضرت را اسير كردند حسن نيز دستگير\r\nشد اسماء بن خارجهء فزارى كه فاميل مادرى حسن بود او را از ميان اسيران اهلبيت\r\nبيرون آورد وگفت به خدا قسم نمى گذارم كه به فرزند خواهرم بدى وسختى برسد ، عمر\r\nسعد نيز امر كرد كه حسن فرزند خواهر ابى حسان را با او گذاريد و اين سخن از بهر آن\r\nگفت كه مادر حسن مثنى ، خوله از قبيلهء فزاره بود چنانچه ابوحسان كه اسماء بن خارجه\r\nاست نيز فرازى و از قبيلهء خوله بود .\r\nموافق بعضى اقوال حسن جراحت بسيار نيز در بدن داشت ، اسماء او را در كوفه با خود\r\nداشت وزخمهاى او را مداوا كرد تا بهبود يافت و از آنجا روانهء مدينه شد . وحسن داماد\r\nسيدالشهداء بود وفاطمه دختر عم خود را داشت .\r\nروايت شده است كه چون حسن خواست يكى از دو دختر امام حسين ( عليه السلام ) را تزويج\r\nكند حضرت سيدالشهداء ( عليه السلام ) او را فرمود اينك فاطمه وسكينه دختران منند هر يك را\r\nكه خواهى اختيار كن اى فرزند من ! حسن را شرم مانع آمد و جواب نگفت امام حسين ( عليه السلام )\r\nفرمود كه من اختيار كردم براى تو فاطمه را كه با مادرم فاطمه دختر پيغمبر ( صلى الله عليه وآله )\r\nشباهتش بيشتر است . پس حسن فاطمه را كابين بست و از وى چند فرزند آورد كه\r\nمشروحا در تاريخ آمده است .\r\nباز آنچنان كه در تواريخ آمده است : او ، فاطمه را بسيار دوست مى داشت وفاطمه نيز\r\nبسى با او مهربان بود وحسن سى وپنجسال داشت كه در مدينه وفات كرد و برادر مادرى\r\nخود ابراهيم بن محمد بن طلحه را وصى خويش قرار داد واو را در بقيع به خاك سپردند و\r\nفاطمه بر قبر او خيمه افراخت و يك سال تمام به سوگوارى نشست وروزها روزه ، وشبها\r\nبه عبادت قيام نمود و چون يكسال منقضى شد موالى خود را فرمان كرد كه چون شب\r\nتاريك شود خيمه را از قبر حسن باز گيرند و چون شب تاريك شد گوينده اى را شنيدند كه\r\nمى گفت : هل وجدوا ما فقدوا ؟ و ديگرى در پاسخ او گفت بل يئسوا فانقلبوا و بعضى\r\nگفته اند كه بدين شعر لبيد تمثل جست :\r\nالى الحول ثم اسم السلام عليكما * و من يبك حولا كاملا ، فقد إعتذر\r\n","description":"","footnote":"","page_name":" 556 ","page_number":136},
  {"content":"\r\n\" يكسال تمام گذشت سلام بر هر دو تاى شما باد ! كسى كه يكسال بگريد پس\r\nمعذور است \" .\r\nاما عمر وقاسم وعبد الله ، اين هر سه تن ، در كربلا ملازم ركاب عم خود امام\r\nحسين ( عليه السلام ) بودند .\r\nشيخ مفيد فرموده است كه ايشان در خدمت عموى خود شهيد گشتند و لكن آن چه از\r\nكتب مقاتل وتواريخ ظاهر شده همان شهادت قاسم وعبد الله است ، وعمر بن الحسن\r\nكشته نگشت بلكه او را با اهلبيت اسير كردند .\r\nشهادت قاسم در سن 13 و 14 سالگى بسيار غمبار است وداستان عروسى او عموما\r\nبى أساس و بى پايه است . آنچنان كه ما در پيشگفتار \" روضة الشهداء \" كاشفى سبزوارى\r\nبه تفصيل آورده ايم .\r\nبدانكه غير از سه تن وحسن مثنى از فرزندان امام حسن ( عليه السلام ) كه در كربلا حاضر بودند و\r\nشهيد شدند سه تن ديگر به شمار رفته است :\r\nيكى ابوبكر بن الحسن و ديگرى ، عبد الله اصغر كه شهادت او نيز در زندگى امام\r\nحسين ( عليه السلام ) ذكر خواهد شد ، سيم احمد بن الحسن چنانچه در بعضى مقاتل شهادت او در\r\nروز عاشوراء مشروحا ذكر شده است و در احوال زيد بن الحسن آمده است كه ابوالفرج\r\nگفته كه او نيز در كربلا حاضر بوده پس مجموع آنان كه از فرزندان امام حسن ( عليه السلام ) در سفر\r\nكربلا ملازمت ركاب امام حسين ( عليه السلام ) داشتند هشت تن به شمار رفته است .\r\nو اما عبد الرحمن بن حسن ( عليه السلام ) ، او در ركاب عموى خود امام حسين ( عليه السلام ) به سفر حج\r\nكوچ كرد و در منزل ابواء جهان را به درود كرد در حالى كه محرم بود .\r\nو اما حسين بن الحسن ، اگر چه او را فضلى وشرفى مى باشد لكن از وى ذكرى و\r\nحديثى واقع نشده است ، و اين حسين ملقب به \" أئرم \" است واثرم آنكس را گويند كه\r\nدندان ثناياى او ساقط شده باشد يا آنكه يكى از چهار دندان پيش او شكسته باشد .\r\nوامآ طلحة بن حسن ( عليه السلام ) ، پس او بزرگ مردى بود ، و به جود وبخشش معروف و\r\nمشهور گشته بود واو را طلحة الجود مى گفتند واو يك تن از آن شش نفر طلحه است كه\r\n","description":"","footnote":"","page_name":" 557 ","page_number":137},
  {"content":"\r\nبه جود وبخشش مشهور بودند و هر يك را لقب خاصى بوده است .\r\nو اما از دختران امام حسن ( عليه السلام ) چند تن كه شوهر كردند نام برده مىشود :\r\nنخستين : ام الحسن كه با زيد از يك مادر بود ، و به حبالهء نكاح عبد الله بن زبير بن\r\nالعوام درآمد و بعد از قتل عبد الله زيد او را به مدينه آورد .\r\nدوم : ام عبد الله است كه در ميان دختران امام حسن ( عليه السلام ) ، به جلالت قدر وعظمت شأن\r\nوبزرگوارى ممتاز بود واو زوجهء حضرت امام زين العابدين ( عليه السلام ) بود و از آنحضرت چهار پسر\r\nآورد : امام محمدباقر ( عليه السلام ) وحسن وحسين وعبد الله الباهر . و ما در احوال حضرت باقر ( عليه السلام )\r\nبه جلالت مرتبهء ام عبد الله ( عليها السلام ) اشارتى نموده ايم .\r\nسيم : ام سلمه است كه به قول بعضى از علماى نسابه به نكاح عمر بن زين\r\nالعابدين ( عليه السلام ) درآمد .\r\nچهارم : رقيه است واو با عمرو بن منذر بن زبير العوآم ازدواج كرد . ( 1 )\r\nاين تعداد از فرزندان گرچه امروز در اين روزگار كنترل نسل وتحديد وتقطيع آن\r\nخيلى بيشتر به نظر مى رسد ولى در آنروزهاى نياز به اعوان وانصار ، حداقل تعدادى بود\r\nكه خانواده ها در آرزوى داشتن آنها بوده اند چون زندگى نيمه شهرى آن روز وفلاحت و\r\nكشاورزى وباغدارى در شهر مدينه ايجاب مى كرد كه در تأمين زندگى وتحصيل معاش\r\nافراد واعضاى خانواده هر چه بيشتر بوده باشد بالخصوص جنگها وبرخوردهاى مكتبى با\r\nقبيله اى هم ، هر ماه و سال جريان داشت پيروزمند فردى بود كه از نيروهاى يكدست و\r\nمتحد ومتفق برخوردار باشد . بر خلاف امروز ، در آن روزگار كثرت اولاد ، افتخار بود وقلت\r\nآن إنكسار بود و ضعف وناتوانى .\r\n\r\n","description":"","footnote":" 1 . منتهى الأمال شيخ عباس قمى ج 1 ، ص 450 - 457 . ","page_name":" 558 ","page_number":138},
  {"content":"\r\nمنابع ومأخذ . . .\r\nمنابع ومأخذ\r\n1 . اثبات الوصية / مسعودى .\r\n2 . اثبات الهداة / حر عاملى .\r\n3 . احقاق الحق / علامه شوشترى .\r\n4 . اخبار الطوال / دينورى .\r\n5 . ارشاد / شيخ مفيد .\r\n6 . اسد الغابة / ابن اثير .\r\n7 . اعلام الورى / علامه طبرسى .\r\n8 . الإحتجاج / طبرسى .\r\n9 . الأوائل / شيخ محمد تقى شوشترى / چاپ تهران .\r\n10 . التنبيه والاشراف / مسعودى .\r\n11 . الخرائج والجرائح / راوندى .\r\n12 . الصواعق المحرقة / ابن حجر .\r\n13 . الغدير / علامه امينى .\r\n14 . الفتوح / اعثم كوفى .\r\n15 . القاموس المحيط / فيروز آبادى .\r\n16 . الكامل في التاريخ / ابن اثير .\r\n17 . المناقب / ابن شهر آشوب .\r\n18 . امالى / طوسى / چاپ نجف .\r\n19 . امامان شيعه از ديدگاه علماى اهل سنت / داود الهامى .\r\n20 . انساب الاشراف / بلاذرى .\r\n21 . بحارالانوار / علامه مجلسى .\r\n22 . پرورش روح / سيد محمد شفيعى .\r\n23 . تاريخ الاسلام / ذهبى .\r\n24 . تاريخ الخلفا / سيوطى .\r\n25 . تاريخ بغداد / خطيب البغدادى .\r\n26 . تاريخ دمشق / ابن عساكر .\r\n27 . تاريخ دول الاسلام / منقريوس .\r\n","description":"","footnote":"","page_name":" 559 ","page_number":139},
  {"content":"\r\n28 . تاريخ طبرى / طبرى .\r\n29 . تاريخ گزيده / حمدالله مستوفى .\r\n30 . تاريخ يعقوبى / يعقوبى .\r\n31 . تحف العقول / ابن شعبه .\r\n32 . دول الاسلام / ذهبى .\r\n33 . ديوان شاخه طوبى / شفيعى مازندرانى .\r\n34 . ذخائر العقبى / طبرى .\r\n35 . سيره ء پيشوايان / استاد مهدى پيشوايى / توحيد قم .\r\n36 . شرح الأخبار في فضائل الأئمه / نعمان النميمى .\r\n37 . شرح نهج البلاغه / ابن ابى الحديد .\r\n38 . شيعه در اسلام / علامه طباطبائى .\r\n39 . طبقات الكبرى / محمد بن سعد .\r\n40 . عقد الفريد / ابن عبد ربه .\r\n41 . علل الشرايع / صدوق / چاپ تهران .\r\n42 . فرائد السمطين / ابراهيم بن محمد حموينى .\r\n43 . فردوس الاخبار / شيرويه بن شهردار بن شيرويه ديلمى .\r\n44 . فصول المهمه / ابن صباغ .\r\n45 . فضائل الخمسه / فيروزآبادى .\r\n46 . الكامل في التاريخ / ابن اثير .\r\n47 . كشف الغمه / اربلى .\r\n48 . لهوف / سيد بن طاووس / دفتر نشر نويد اسلام قم .\r\n49 . مروج الذهب / مسعودى .\r\n50 . مسند / احمد حنبل .\r\n51 . مقاتل الطالبيين .\r\n52 . مقتل / خوارزمى .\r\n53 . مقتل عوالم / بحرانى .\r\n54 . مناقب / ابن شهر آشوب .\r\n55 . منتهى الآمال / محدث قمى .\r\n56 . نظام حقوق زن در جهان واسلام / شهيد مطهرى .\r\n57 . نفس المهموم / محدث قمى .\r\n58 . نهج البلاغه / دكتر شهيدى / مركز علمى وفرهنگى .\r\n59 . وقعة الصفين / نصر بن ابن مزاحم .\r\n\r\n","description":"","footnote":"","page_name":" 560 ","page_number":140}
  ]