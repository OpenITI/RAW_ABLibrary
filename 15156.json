[
  {"content":"\r\n\r\n\r\n[ شناسنامه كتاب 
  ]\r\nتعيين سمت قبله\r\nو تشخيص ظهر حقيقى\r\nمدينه منوره\r\nبه اعجاز رسول الله\r\nصلى الله عليه و على آله و سلم\r\nنويسنده :\r\nاستاد علامه حسن زاده آملى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسن زاده ، آملي ، حسن ، 1307\r\nتعيين سمت قبله و تشخيص ظهر حقيقى مدينهء منوره به اعجاز رسول الله صلى الله عليه وآله و سلم قم ، قيام ، 1373 ، 32 ص\r\nقهرستنويس بر اساس فيپا ( فهرستنويسى پيش از انتشار )\r\nكتابنامه به صورت زيرنويس\r\nچاپ دوم : 1379\r\nشابك : 7 - 09 - 6871 - 964\r\nisbn : 964 - 6871 - 09 - 7\r\n1 - الف : عنوان ، سمت قبله مدينه ب : عنوان معجزه حضرت رسول اكرم صلى الله عليه وآله و سلم\r\n2 z / 3 / 220 bp\r\n42 / 297\r\nكتابخانه ملى ايران 1778 / 73 م\r\nانتشارات قيام\r\nقم - خيابان شهداء - كوچه ممتاز شماره\r\nتلفن 740587\r\nتعيين سمت قبله وتشخيص ظهر حقيقى مدينهء منوره به اعجاز رسول الله صلى الله عليه وآله و سلم\r\nاستاد علامه حسن زاده آملى\r\nچاپ : ياران\r\nنوبت چاپ : دوم / سال 79\r\nشمارگان : 5000 نسخه\r\nحروف نگار وصفحه آرا : ادب\r\nناشر : انتشارات قيام\r\nقم ؛ خيابان شهداء ، كوچه ممتاز ، پلاك 71 ، تلفن 740587\r\nقيمت : 300 تومان\r\nامتياز چاپ و نشر اين كتاب براى انتشارات قيام است .\r\nشابك : 7 - 09 - 6871 - 964\r\nisbn : 964 - 6871 - 09 - 7\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدمه 
  ]\r\nبسم الله الرحمن الرحيم\r\nالحمد لله رب العالمين\r\nاين رساله در بيان يكى از معجزات فعلى باقى حضرت رسول الله صلى الله عليه و آله در تعيين سمت قبله و تشخيص ظهر حقيقى مدينه منوره است ، كه به قلم اين فقير الى الله الغنى المغنى حسن حسن زاده آملى به رشته تحرير در آمده است . اميد است كه در موضوع خود رساله اى بسند و طالبان معارف را مورد پسند باشد .\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسمت قبله مدينه به اعجاز رسول الله ( ص )\r\n « قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ »  « 1 »\r\nبدوا در بيان معجزه قولى و فعلى به اختصار گوييم :\r\nمعجزات سفراى الهى قولى و فعلى است . معجزات فعلى تصرف در ماده كائنات و تسخير آنها به قوت ولايت تكوينى انسان كامل ، باذن الله تعالى است . و معجزات قولى علوم و معارف و حقائقى است كه از حظاير قدس ملكوت بر آنان نازل شده است . سر سلسله معجزات قولى پيغمبر خاتم صلى الله عليه و آله ، قرآن مجيد است كه معجزه باقيه آن حضرت است .\r\nمعجزات فعلى موقت و محدود به زمان و مكان و زودگذرند و بعد از وقوع فقط عنوان تاريخى و سمت خبرى دارند به خلاف معجزات قولى كه در همه اعصار و قرون\r\n\r\n\r\n","description":"","footnote":"\r\n( 1 ) قرآن كريم ، سوره دوم ، آيه 142 .\r\n","page_name":" 5 ","page_number":5},
  {"content":"\r\n\r\nمعجزه اند و براى هميشه باقى و برقرار .\r\nمعجزات فعلى براى عوام است كه با محسوسات آشنايند و با آنها الفت گرفته اند و خو كرده اند ، اين فرقه بايد با حواس ادراك كنند تا باورشان آيد ، ولى خواص را كه قوه عاقله و متفكره پيكر مدينه فاضله انسانى اند علوم و معارف به كار آيد . اين طايفه معجزات قولى را كه مائده هاى آسمانى و مأدبه هاى روحانى اند ، طلب كنند نكته سنج و زبان فهم و گوهر شناسند و مى دانند كه كالاى علم كجايى است و چگونه كالايى است .\r\nبه قول خواجه طوسى در شرح اشارات 
  ] « 1 » 
  ] :\r\n( [ الخواص للقولية اطوع ، و العوام للفعلية اطوع 
  ] ( . و يا به گفته ملاى رومى :\r\n پند فعلى خلق را جذاب تر \r\n كو رسد در جان هر با گوش و كر \r\nقبله مدينه طيبه ، تنها معجزه فعلى باقى رسول الله صلى الله عليه و آله است كه بدون اعمال آلات نجومى و قواعد هيوى و يا در دست داشتن زيج و ديگر منابع طول و عرض جغرافيايى ، آن را در غايت دقت و استوا تعيين كرد و بسوى كعبه ايستاد و فرمود :\r\n( [ محرابى على الميزاب 
  ] (\r\n.\r\n\r\n\r\n","description":"","footnote":"\r\n( 1 ) فصل 4 ، نمط 9 .\r\n","page_name":" 6 ","page_number":6},
  {"content":"\r\n\r\nرسول الله صلى الله عليه و آله پس از آن كه مبعوث به رسالت شد ، سيزده سال در مكه و چند ماه در مدينه بسوى بيت المقدس نماز مى خواند . ولى در مكه خانه كعبه را بين خود و بيت المقدس قرار مى داد و اين عمل در مدينه ميسور نبود زيرا اگر كسى در مدينه مواجه مكه باشد ، ناچار بايد بيت المقدس را پشت سر قرار دهد و بالعكس ، اما در مكه مىتواند در طرف جنوب خانه كعبه هم بسوى كعبه باشد و هم بسوى بيت المقدس ، چون عرض مكه 21 درجه و 25 دقيقه است و طول آن از گرنويج 39 درجه و 50 دقيقه و عرض مدينه 25 درجه و طول آن 40 درجه و عرض بيت المقدس 31 درجه و 47 دقيقه و طول آن 35 درجه و 15 دقيقه است پس مكه و مدينه تقريبا در سطح يك دائره نصف النهارند زيرا تفاوت بين الطولين بغايت اندك است و مدينه تقريبا در شمال شرقى مكه واقع است و بيت المقدس در شمال غربى مدينه ، بلكه در شمال غربى مكه واقع است بدين صورت :\r\nبيت المقدس\r\nمدينه\r\nمكه\r\nمشرق\r\nمغرب\r\nخط استواء\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nقبله مدينه آنچنان كه پيغمبر اكرم صلى الله عليه و آله به سوى آن نماز خوانده است تا امروز كه سه شنبه ششم شعبان المعظم يكهزار و چهارصد و يك هجرى قمرى مطابق نوزدهم خرداد ماه يكهزار و سيصد و شصت شمسى است به حال خود باقى است و دانشمندان رياضى به نام كه برخى از آنان را نام خواهيم برد به قواعد رياضى قبله مدينه را چنان يافتند كه رسول الله صلى الله عليه و آله بدون آنها يافت و اين ممكن نيست مگر به وحى و الهام ملكوتى .\r\nسمت قبله هر نقطه روى كره را از دو قوس تحصيل مى كردند . يكى از آن دو قوس عرض بلد است كه دورى آن نقطه تا خط استوا كه مبدأ عرض است ، مى باشد ، و ديگرى دورى آن نقطه تا مبدأ طول است به تفصيلى كه در كتب فن مذكور است . از مدينه تا مكه به مسافت قريب صد فرسنگ است ، هيچ كس نقل نكرده است كه رسول الله به قواعد رياضى و آلات نجومى توسل جسته باشد با اين كه در مراقبت به تم ام احوال و اوضاع آن جناب اهتمامى اكيد و شديد داشتند چنان كه كتب سير شهودى عادل اند و شمائل محمديه ترمذى بر گفتار ما حجتى قاطع است كه پنجاه و چهار باب است ، حتى بابى در نعلين و بابى در انگشترى آن جناب است ، وقتى تا اين امور تبويب و تنظيم شده اند ، اگر درباره تحصيل سمت قبله آلات و ادوات رياضى و كتب فن\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبه كار مى برد ، مى نگاشتند ، حق آن است كه سعدى در اول بوستان گفت :\r\n يتيمى كه ناخوانده ابجد درست \r\n كتبخانه هفت اقليم شست \r\nو يا آنكه حافظ گفت :\r\n نگار من كه به مكتب نرفت و خط ننوشت \r\n به غمزه مسئله آموز صد مدرس شد \r\nچون مدينه و مكه تقريبا در سطح يك دائره نصف النهار قرار گرفتند و اندكى طول مدينه از مكه بيشتر و عرض مدينه نيز قريب چهار درجه بيشتر از عرض مكه است ، رسول الله صلى الله عليه و آله فرمود :\r\n( [ محرابى على الميزاب\r\n
  ] ( كه به استقبال ناودان ايستاد چه قبله مدينه اندكى از جنوب به سوى مغرب منحرف است زيرا كه ناودان كعبه در جانب غربى كعبه است .\r\nعلامه ابوريحان بيرونى در قانون مسعودى كه مجسطى اسلامى است ، طول مكه را از ساحل اقيانوس غربى 67 درجه و عرض آن را 21 درجه و 20 دقيقه و طول مدينه را 67 درجه و 30 دقيقه و عرض آن را 24 درجه آورده است كه مكه و مدينه در سطح يك دائره نصف النهار قرار گرفته اند و تفاوت كم تر از ربع درجه است .\r\nعلامه ناصر خسرو علوى در سياحتنامه گويد :\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمدينه شهرى است بر كناره صحرايى نهاده و آنجا قبله سوى جنوب افتاده است .\r\nو اين هر دو دانشمند نامور اسلامى به حق سخن گفته اند و اطلس هاى متأخرين و معاصرين موافق و معاضد آنند .\r\nزيج هندى طول مكه را 77 درجه و مدينه را 75 درجه و 20 دقيقه از جزائر خالدات ضبط كرده است كه تفاوت ميان نصف النهار مكه و مدينه يك درجه و 40 دقيقه است و اين محاسبه نيز قريب با واقع است .\r\nو ما چون در اين مسئله در كتاب دروس معرفة الوقت و القبلة به تفصيل بحث كرده ايم در اين وجيزه به همين قدر اكتفا مى كنيم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nتعيين طول و عرض بلاد\r\nچنان كه گفته ايم براى تحصيل سمت قبله دو قوس به كار مى برند ، بلكه مطلقا براى تعيين هر محلى بر روى كره زمين ، آن دو قوس را به كار مى برند يكى از آن دو قوس ، قوسى از دائره نصف النهار است كه عرض اماكن از آن تعيين مى گردد و ديگر قوسى از دائره طول است .\r\nمبدأ عرض خواه شمالى و خواه جنوبى ، دائره استواى ارضى است كه به خط استوا اشتهار دارد و در سطح خط استواى سماوى اعنى دائره معدل النهار واقع است . و چون معدل النهار و دائره استواى ارضى در يك سطح اند و عرض بلد اقصر قوسى از دائره نصف النهار است كه محصور ميان سمت رأس و معدل النهار يا محصور ميان قطب معدل النهار و دائره افق است دوائر نصف النهار را در كره هاى ارضى روى زمين فرض و ترسيم كرده اند كه محل توقف شخص و يا قاعده شاخص بمنزله سمت رأس است زيرا كه در محاذات آن است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nقوس عرض بلد را به چندين طريق تحصيل مى كردند از آن جمله به طريق ارتفاع شمس ، هنگام وقوع آن به اول حمل و اول ميزان و وصول آن به دائره نصف النهار بلد مفروض ، چه مدار شمس در آن دو روز مدار معدل النهار است و قوس ارتفاع شمس در آن هنگام وصول به نصف النهار قوس غايت ارتفاع شمس است كه مساوى با تمام عرض بلد است و چون از 90 طرح گردد باقى قوس عرض بلد خواهد بود .\r\nو از آن جمله سهل تر از طريق مذكور به طريق ارتفاع قطب معدل النهار است كه قوس ارتفاع مساوى با خود عرض بلد است . و به طرق ديگر كه در كتب مبسوطه مسطور است و ما به اكثر آنها در كتاب دروس معرفة الوقت و القبله متعرض شده ايم .\r\nطول بلد فاصله آن تا مبدأ طول است خواه شرقى مبدأ طول باشد و خواه غربى آن و اغلب قدما مبدأ طول را از غايت نقطه غربى يعنى از جزيره فركه فرووهرو نيز مى نامند و يكى از جزائر خالدات در اقيانوس اطلس در سواحل آفريقا است ، مى گرفتند . طول غربى فر از گرنويج 18 درجه و 7 دقيقه و 5 ثانيه است و عرض شمالى آن 27 درجه و 45 دقيقه و 8 ثانيه است .\r\nقدما در تعيين طول بلاد بسيار در زحمت بودند ، مثلا\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاز انخساف قمر طول بلاد را تحصيل مى كردند و از اين روى اشتباه كلى در عمل روى مى آورد لذا در طول بسيارى از بلاد اختلاف فاحش دارند چنان كه ميان آنان و دانشمندان هيوى و جغرافيادانان جديد ، در طول بسيارى از بلاد نيز خلاف است .\r\nامروز تعيين طول بلاد بوسيله تلگراف آسان است و در زمان قديم كه تلگراف نبود ، در زحمت بودند .\r\nرياضى دان رصدى بزرگ ، مرحوم غلامحسين شيرازى جونفورى كه از مفاخر عالم اسلام و از اعاظم علماى اماميه است ، در باب پانزدهم مقاله سوم زيج جامع بهادرى سه طريق در تحصيل طول بلد ذكر كرده است . طريق نخستين آن از خسوف قمر است و در بيان آن فرمود 
  ] « 1 » 
  ] :\r\nراصدى در موضعى باشد كه آن را مبدأ طول گردانيده باشند ، و راصد ديگر در موضع مطلوب الطول باشد ، و در شبى كه خسوف قمر واقع شود هر دو راصد را بايد كه رصد زمانه هر يك از به دو خسوف و به دو مكث و به دو انجلاء و تمام انجلا بالات صحيحه بكنند . اگر ساعات متناظرين هر دو راصد ، متساوى باشند در اين صورت ، هر\r\n\r\n\r\n","description":"","footnote":"\r\n( 1 ) ص 79 ط 1 .\r\n","page_name":" 13 ","page_number":13},
  {"content":"\r\n\r\nدو موضع متحد الطول و تحت يك دائره نصف النهار باشند ، و اگر ساعات دو هنگام متناظره متفاوت باشند زمانه تفاوت را اگر محسوب به ساعات مستوى باشد ، در پانزده ضرب كنند تا درجات و كسور تفاوت طولين بهم رسد . پس اگر تفاضل زمانه موضع مطلوب الطول را باشد ، طولش شرقى بود و الا غربى ، و همچنين اگر موضعى معلوم الطول باش‌د و موضع ديگر غير معلوم الطول ، اول درجات و كسور طولى ما بين اين دو موضع معلوم كنند ، اگر موضع مجهول الطول شرقى باشد حاصل را بر طول معلوم افزايند و اگر غربى باشد بكاهند ، مطلوب به هم رسد . انتهى .\r\nاز اين طريق چنان كه ملاحظه مى فرماييد ، طول تقريبى اماكن تحصيل مى گردد نه تحقيقى آن ، زيرا تشخيص زمان حقيقى به دو خسوف قمر با چشم عادى غير مسلح ميسور نيست و چه بسا كه اوضاع جوى هم اين مشكل را دشوارتر كند . . . و و .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nعلت اختيار خسوف قمر در تعيين طول بلاد\r\nبيان :\r\nعلت اختيار خسوف قمر در تعيين اطوال بلاد و عدم اختيار كسوف شمس ، اين است كه چون شمس به ذات خود ضياء است و از نير ديگرى كسب نور نمى كند و كسوف شمس ، حائل شدن جرم ماه بين ناظر و شمس است ، لذا كسوف در آفاق به سبب اختلاف منظر ، مختلف مى گردد . بطورى كه در يك افق ممكن است كسوف كلى وقوع يابد و همين كسوف در آفاق ديگر با تفاوت هاى گوناگون جزئى باشد و در آفاقى ديگر اصلا كسوف واقع نشود ، به خلاف خسوف قمر ، زيرا قمر به ذات خود ضياء نيست و نورش مكتسب از خورشيد است ، لذا وقتى در ظل ارض افتاد خواه كلى و خواه جزئى واقعا بى نور است و اختلاف منظرها در آفاق دخلى و تأثيرى در آن ندارد ، مگر اين كه به حسب اختلاف طول بلاد كه موجب تقدم و تأخر طلوع اجرام سماوى است ، مقدار منخسف قمر مختلف نمايد ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمثلا در افقى خسوف كلى باشد و در افق ديگر ، مخالف او به حسب طول ، خسوف جزئى كه قمر در حالى كه مقدارى از آن منخسف شده طلوع كرده باشد و به همين قياس كه به حسب اختلاف در طول مقدار منخسف آن متفاوت ديده شود . ولى اختلاف در طول بلاد در انخساف واقعى قمر اثرى ندارد چنان كه در اختلاف عرض هم ندارد ، به خلاف انكساف شمس كه اختلاف عروض بلاد در انكساف واقعى شمس اثر دارد و آن هم از اختلاف منظر است كه گفته ايم .\r\nو علت اختيار كردن عدد 15 اين است كه چون مدارات يومى هر يك به سيصد و شصت درجه منقسم اند و يك شبانه روز را بطور مساوى به 24 قسم ، تقسيم مى كنند ، حصه هر ساعت زمانى 15 درجه فلكى مى گردد ( 360 : 24 / 15 ) و هر يك درجه فلكى به چهار دقيقه زمانى و يك دقيقه فلكى به چهار ثانيه زمانى .\r\nاين در صورتى است كه ساعات مستويه باشند ، و اگر ساعات معوجه باشند هر يك از شبانه روز در تمام فصول سال به 12 قسمت تقسيم مى گردد و در اين صورت گاهى كه شب و روز با هم برابر باشند كه اول حمل و اول ميزان است هر قسم از اقسام ساعات معوجه نيز ، 15 درجه است و به غير از آن دو شبانه روز ، درجات ساعات معوجه متفاوت است و به همين جهت كه تفاوت دارند معوجه\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nناميده اند كه اعوجاج در مقابل استواى ساعات مستويه است .\r\nدر همين موضوع تقريبى بودن طول بلاد ، در جداول زيجات و دفاتر قدما ، راصد مذكور در همان زيج نامبرده گويد 
  ] « 1 » 
  ] : مؤلف به خدمت هر آشناى فن مكرر عرضه مىدهد كه فن اقاليم به نسبت كسى كه او را سير اتفاق نيفتاده باشد از قبيل علوم منقوله است و آنچه آن را به خبر دريافته است از آلات رصديه تصديق آن نمى تواند كرد مگر وقتى كه به بقعه مخبر عنها برسد و آنچه فى زماننا هذا در دفاتر ما ارقام اطوال و عروض بلدان يافته مىشود اكثر آن مختلف است كه غايت تفاوت اختلاف تقريبا به دو درجه مى رسد . نادرتر آن كه كرات ارضى كه اذكياى فرنگ ترتيب داده اند عهود هر كدام كه مختلف است ، در آن نيز اخ‌تلاف مشهود است .\r\nغرضم از تعرض بحث طول و عرض اين است كه انسانى بدون به كار بردن قوس هاى طول و عرض و ادوات نجومى به فاصله صد فرسنگ بر خطى قرار بگيرد و مواجه ناودان كعبه بايستد و بگويد\r\n( [ محرابى على الميزاب 
  ] (\r\nو براى ديگران با به كار بردن آلات و قواعد رياضى ميسور نباشد ،\r\n\r\n\r\n","description":"","footnote":"\r\n( 1 ) ص 392 .\r\n","page_name":" 17 ","page_number":17},
  {"content":"\r\n\r\nاين انسانى است كه ( [ ينظر بنور الله 
  ] ( و همه اقوال و احوال و افعالش به همين مثابت است چنان كه فنان و خريت هر فن در برابر او زبون است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nكلامى با مجلسى در قبله مدينه\r\nمرحوم مجلسى ، در 22 بحار 
  ] « 1 » 
  ] به ظاهر برخى از جداول طول و عرض بلاد كه در دست داشت قبله كنونى مدينه را به 37 درجه از جنوب به مشرق منحرف دانسته است و پنداشت كه سلاطين جور سمت اصلى قبله مدينه را تحريف كرده اند . ولى اين زعمى نادرست است و چنان كه گفته ايم قبله مدينه به صورت خود باقى است و محاسبه ابوريحانى بيرونى در قانون مسعودى و نظر ناصر خسرو علوى در سياحتنامه و زيج هندى و همچنين بسيارى از محاسبات متأخرين نيك موافق با آن است كه درست عمل كرده اند و اگر محاسبه اى مخالف است در آن اشتباه راه يافته است ، هر چند خريت در صناعت باشد .\r\nفرهاد ميرزا در كتاب ارزشمندش بنام جام جم 
  ] « 2 » عرض مكه مكرمه را 21 درجه و 33 دقيقه شمالى و طول\r\n\r\n\r\n","description":"","footnote":"\r\n( 1 ) ص 100 ، ط كمپانى .\r\n( 2 ) ص 615 و 616 چاپ سنگى .\r\n","page_name":" 19 ","page_number":19},
  {"content":"\r\n\r\nآن را از گرنويج رصد خانه لندن 40 درجه و 10 دقيقه شرقى ، و عرض مدينه منوره را 25 درجه شمالى و طول آن را 39 درجه و 55 دقيقه آورده است كه تفاوت ميان دو نصف النهار مكه و مدينه 15 دقيقه است . و در اطلس ژنرال لاروس 
  ] « 1 » 
  ] ، مكه و مدينه را تقريبا در يك خط نصف النهار ترسيم كرده است . و اين گفتار جام و كار اطلس همان است كه ناصر خسرو در هزار سال قبل از اين در سياحتنامه گفته است قبله مدينه سوى جنوب افتاده است ، و يا بيرونى پيش از ناصر در قانون مسعودى با جام جم به پانزده دقيقه فلكى اختلاف دارد .\r\n\r\n\r\n","description":"","footnote":"\r\n( 1 )  Atlas General Larousse 1  ص 137 .\r\n","page_name":" 20 ","page_number":20},
  {"content":"\r\n\r\n\r\nمبدأ طول در نظر قدما و متأخرين\r\nمبدأ طول را چنان كه گفته ايم ، از غايت نقطه غربى بنام فركه فرو هم گويند مى گرفتند و آن از جزائر خالدات ( كانارى ) كه جزائر سعدا نيز گويند مى باشد و آن اكنون غير معمور بلكه ، مغمور در آب است و بين آن جزائر تا ساحل ده درجه است و بطلميوس و پيروانش مبدأ طول را از آن جزائر مى گرفتند و پس از آنان ، چون جزائر نامبرده در آب فرو رفته بود مبدأ طول را از ساحل بحر مغرب گرفته اند ، چنان كه علامه بيرونى در قانون مبدأ طول را ساحل گرفته است . لذا براى رفع التباس در جداول طول بلاد ، مبدأ طول را مقيد كرده اند كه جزائرى است يا ساحلى است .\r\nمبدأ طول را از غايت نقطه غربى گرفتند چون طول كوكب يعنى تقويم آن به توالى است كه از غرب به شرق است تا ارضيات بر وفق سماويات قرارگيرد . و ديگر اين كه تدوين جداول هم به يك روش خواهد بود و اين كار در تسهيل محاسبه و عدم اضطراب خاطر دخلى بسزا دارد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nقدماى هند مبدأ طول را از منتهاى عمارت در جانب شرق به نام كنك دز ( دژگنگ ) گرفتند يا به علت اين كه به حسب مكان به آن نزديك بودند ، و يا به علت اين كه ازدياد طول موافق جهت حركت اولى است كه از شرق به غرب و در اصطلاح به خلاف توالى است ، و از اين حيث باز ارضيات موافق سماويات است ، و يا به علت اين كه جهت شرق را چون مطلع انوار است اشرف از مغرب مى دانستند ، و يا به علت اين كه مشرق را يمين فلك مى دانستند و يمين اقوى الجانبين است . و بسيارى از متأخرين رصدخانه خودشان را مبدأ طول در زيجات قرار دادند ، و در اين ايام از گرينويج و از پاريس مى گيرند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nتعيين ظهر حقيقى به دستور رسول الله صلى الله عليه و آله\r\nيكى از امورى كه پس از تعيين قبله مدينه به اعجاز رسول الله صلى الله عليه و آله ذكر آن اهميت بسزا دارد ، تعيين وقت زوال ظهر به دستور آن حضرت است . در كتب فن براى تعيين ظهر حقيقى طرق عديده است و ما در كتاب دروس معرفة الوقت و القبله چند طريق را با اقامه براهين هندسى ذكر كرده ايم .\r\nدر دين مبين اسلام بسيارى از اعمال از قبيل صوم و صلوه و حج ، مبتنى بر معرف‌ت اوقات است . لذا علماى رياضى در معرفت اوقات واهله زحمت ها كشيده اند و رسايلى در اين امور تدوين كرده اند و مسائلى طرح نموده اند و از جمله در ظل و اقسام و فروع هندسى شگفت آن بحث به ميان آورده اند .\r\n\r\nاكنون سخن ما در شاخص صفيحى است :\r\nاگر خط زوال را كه آن را خط نصف النهار نيزگويند در افقى به يكى از طرق تحصيل آن به دست آورده ايم چون\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشاخصى پهن ( شاخص صفيحى ) مثلا تخته فلزى بر روى آن خط و در امتداد آن به استقامت نصب كنيم ، آن صفحه در سطح دائره نصف النهار خواهد بود ، و ظل آن تخته فلز از وقت طلوع شمس تا هنگام رسيدنش به اين دائره به جانب مغرب بود و همين كه شمس به اين دائره رسيد ، نه صفحه جانب غربى آن تخته فلز را ظل بود و نه صفحه جانب شرقى آن را بلكه خط ظلى از او بر نفس خط زوال اعنى خط نصف النهار منطبق است ، يعنى ظل شاخص كه همان تخته فلز است بر روى خط زوال قرار مى گيرد . و چون شمس از دائره نصف النهار زايل گردد يعنى مايل گردد ، صفحه جانب شرقى آن سايه افكند پس هنگام انعدام ظل از صفحه جانب غربى شاخصى آنچان اول ظهر حقيقى بود و اگر بر آن خط ديوارى بنا كنند ، حكم دو صفحه شرقى و غربى ديوار مانند همان دو صفحه شاخص نامبرده است كه در اين عمل خود ديوار شاخص خواهد بود .\r\nاما رسول اكرم صلى الله عليه و آله بدون اينكه آلات نجومى و قواعد رياضى به كار برد چنان كه درباره قبله مدينه گفته ايم ديوار مسجد مدينه را در سطح دائره نصف النهار بنا نهاد و به مردم تفهيم كرد تا زوال ظهر را از روى آن تشخيص دهند . در اين مقام به نقل مقالتى از كتاب راه سعادت جناب استاد بزرگوارم علامه ذوالفنون حاج ميرزا\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nابوالحسن شعرانى روحى فداه كه از مفاخر و اعاظم علماى معاصر بود ، تبرك مى جوييم :\r\nديگر از معجزات حضرت پيغمبر صلى الله عليه و آله آن است كه در مدينه ، مسجد ساخت و محراب آن را به جانب كعبه كرد و درست آمد بى آنكه وسائل نجومى به كار برد و نيز اوقات نماز را از روى سايه ديوار مسجد به طرز بديعى معين فرموده است كه بعد از اين در رياضيات قديم و زيج ها تعيين اين ظل بسى به كار آمد و به استخراج آن همت گماشتند .\r\nتوضيح آنكه ، ديوار مسجد پيغمبر ، درست محاذى دائره نصف النهار بود يعنى در سطح آن بود و هر ديوار كه چنين باشد ، در همه فصول سال چون سايه آن برگردد به طرف مشرق ظهر مىشود و امروز هم در رصدخانه هاى فرنگستان مانند گرينويج و پاريس ، ديوارى به آن طرز مى سازند و گويند بهترين وسيله تعيين ظهر حقيقى آن است ، پس تعيين ظهر در مسجد پيغمبر صلى الله عليه و آله بهترين طريقه بود كه امروز علماى اروپا به كار مى برند .\r\nو آخر وقت ظهر را وقتى مقرر داشت كه سايه برگشته برابر ارتفاع ديوار شود و در اين وقت ارتفاع خورشيد از افق چهل و پنج درجه است و در اول تابستان در شهر مدينه ، آفتاب در نصف النهار فوق الرأس و ارتفاع آن نود ( 90 )\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدرجه است ، اين وقت كه آخرين وقت فضيلت ظهر است ، درست وسط حقيقى ميان ظهر و غروب است حضرت پيغمبر آن را اصل قرار داد و اوقات ديگر را در مدينه و بلاد ديگر بر اين اصل متفرع فرمود و براى همه يك حكم فرمود كه چون فيى ء يعنى سايه ، به قامت شاخص شود آخر وقت ظهر است در همه جا و همه وقت .\r\nو آخر وقت عصر را وقتى معين فرمود كه سايه دوبرابر شاخص شود و آن وقتى است كه ارتفاع خورشيد از افق قريب بيست و شش درجه است ، پس مقدار ارتفاع خورشيد را نصف كرد و نصف آن را وقت فضيلت ظهر قرار داد و نصف باقى را هم تقريبا نصف كرد و آن را وقت فضيلت عصر قرار داد .\r\nرسم اهل حساب است كه خالص و كامل هر چيز را اصل و مبدأ قرار مى دهند مثلا در اندازه گرفتن نور ، نور ماه را واحد قرار دادند در شب چهاردهم ، كه ثابت است نه شب هاى ديگر ، و براى واحد وزن آب خالص مقطر اختيار كردند ، حضرت پيغمبر هم بلندترين روزها را در شهرى كه خورشيد اول ظهر به غايت ارتفاع مى رسيد ( يعنى 90 درجه ) مبدأ قرارداد و روزهاى ديگر و شهرهاى ديگر ضابطه ندارد ، و از اينها دانسته شد كه اگر در بلاد ما هم ديوارى به سمت نصف النهار بسازند ، سايه در اول ظهر از\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nآن معدوم مىشود در همه فصول .\r\nو قول بعض فقها كه بايد سايه زائد بر فيى ء اصلى به قدر سايه باقى در وقت ظهر شود ضعيف است و حق همان است كه مشهور گويند و بايد سايه زائد برابر اصل شاخص شود نه سايه شاخص .\r\nو نيز بعض فقها گويند ، سايه ظهر در بعض اوقات خود به اندازه شاخص است يا بيش از آن ، پس ممكن نيست آخر وقت ، سايه به قدر شاخص باشد .\r\nدر جواب گوييم ، در مدينه طيبه ديوار مسجد پيغمبر كه مسامت نصف النهار يعنى در سطح آن بود وقت ظهر هرگز سايه نداشت و چون سايه پيدا مى شد ظهر م‌ى شد و چون به اندازه قامت مى رسيد وقت ظهر گذشته بود ، ما هم اگر در بلد خود چنان ديوارى داشته باشيم همانطور مى سنجيم . اما اگر شاخص مانند چوب نصب كنيم زيادتى سايه را كه بعد از ظهر پيدا مىشود با قامت شاخص مى سنجيم نه همه سايه را ، زيرا كه پيغمبر صلى الله عليه و آله آن سايه را كه بعد از ظهر پيدا مى شد فرمود : به قدر شاخص شود . اين بود گفتار مرحوم استادم در اين مقام .\r\nدر اينجا عرض مطلبى را بر خودم فرض مى دانم و آن اين كه :\r\nدر بحث قبله مدينه از كتاب راه سعادت نامبرده ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعبارتى بايد تصحيح شود چه اين كه جناب استادم رضوان الله تعالى عليه مرقوم فرمودند ( [ : اما طول مكه را در زيج هاى قديم مانند زيج هندى نود ( 90 ) درجه نوشته اند ، مدينه را 75 درجه و 20 دقيقه كه تفاوت بين الطولين 14 درجه و 40 دقيقه مى گردد و انحراف قبله مدينه به طرف مشرق بسيار مىشود با اين كه محراب پيغمبر صلى الله عليه و آله اين اندازه انحراف ندارد 
  ] ( .\r\n\r\nنگارنده گويد :\r\nنسخه زيج هندى استاد روحى فداه در دست اين حقير است ، طول مكه مكرمه در زيج هندى به حروف جمل عرها يعنى 77 درجه است و طول مدينه منوره عه ك يعنى 75 درجه و 20 دقيقه است كه تفاوت بين الطولين 1 درجه و 40 دقيقه و قريب به واقع است ، ولى حضرت استاد عر را ص خوانده است چون در نسخه نامبرده از حيث كتابت كاتب خيلى عر قريب به صورت ص نوشته شد و صاحبان زيج هندى بدان رجوع كنند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nخاتمه\r\nاگر شاخص به صفتى كه گفته ايم ( شاخص صفيحى ) بوده باشد ، يعنى مثل تخته فلز و چوب و غير آنها منصوب بر خط نصف النهار باشد ، و يا ديوارى مبنى بر آن بوده باشد ، در سطح دائره نصف النهار خواهد بود و انعدام ظل آن شامل همه آفاق اس‌ت ، يعنى شمس چون به دائره نصف النهار رسد ظل جانب غربى شاخص موصوف منعدم مىشود و سطح غربى آن را آفتاب مى گيرد و اين زمان ، اول ظهر حقيقى است و اين مطلب عام است مر جميع آفاق را .\r\nاما اگر شاخص به صفت مذكور نباشد ، مثلا مخروطى منتصب بر سطح زمين باشد ، در اين صورت هر چند در هنگام رسيدن شمس به دائره نصف النهار ، شاخص هم در سطح آن دائره است و ليكن انعدام ظل آن فقط اختصاص دارد به آفاقى كه شمس در وقت وصول به دائره نصف النهار به سمت رأس آنها مى رسد . به اين بيان : اگر عرض بلد به اندازه ميل كلى باشد شمس در تمام دوره يك\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبار به سمت رأس آن مى رسد ، و اگر بلد عديم العرض باشد و يا عرض آن كمتر از ميل كلى باشد شمس در هر دوره اى دوبار به سمت رأس آن مى رسد .\r\nاما در غير از وقت مذكور آفاق ياد شده ، مطلقا در هيچ افقى ، ظل شاخص مخروط در هنگام وصول شمس به دائره نصف النهار ، منعدم نمى شود بلكه به غايت قصر و نقص منتهى مىشود و دوباره به تزايد مى گرايد لذا در كتب فقهيه در تعيين وقت صلوت ظهر فرموده اند : وقت ظهر هنگام زوال شمس از وسط سماء و ميل آن از دائره نصف النهار است كه به زيادت ظل بعد از نقص آن معلوم مى گردد و به همين سبب اين ظل بعد از نقص را ، فيى ء مى نامند كه به معنى رجوع است . و اين ظل را ظل مبسوط مى گويند در مقابل ظل منكوس كه ظل معكوس نيز ناميده مىشود .\r\nبيرونى در افراد المقال ( ص 8 ) در ترغيب و تحريص بر مراقبت ظل براى اقامه صلوه ، كلامى شريف از ابودرداء روايت كرده است كه :\r\n( [ روى عن ابى الدرداء انه قال : ان شئتم لأقسمن لكم ان احب عباد الله الى الله الذين يرعون الشمس و القمر و النجوم و الأظلة لذكر الله 
  ] ( .\r\nبعد از نقل كلام ابودرداء ، بيرونى در بيان اظله كه در\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nذيل گفتارش آمده گويد :\r\n( [ يعنى الفيى ء فانه بفضل التفكر فى خلق السموات و الارض و استعماله فى التوحيد و فى اوقات العباده 
  ] ( .\r\n « دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  « 1 » .\r\nجمعه 9 شعبان المعظم 1401 ه ق / 1360 3 22 ه ش\r\nقم حسن حسن زاده آملى\r\n\r\n\r\n","description":"","footnote":"\r\n( 1 ) سوره يونس ، آيه 11 .\r\n","page_name":" 31 ","page_number":31},
  {"content":"\r\n\r\n\r\nفهرست\r\nمقدمه 3\r\nسمت قبله مدينه به اعجاز رسول الله ( ص ) 5\r\nتعيين طول و عرض بلاد 11\r\nعلت اختيار خسوف قمر در تعيين طول بلاد 15\r\nكلامى با مجلسى در قبله مدينه 19\r\nمبداء طول در نظر قدما و متأخرين 21\r\nتعيين ظهر حقيقى به دستور رسول الله ( [ ص 
  ] ( 23\r\nخاتمه 29\r\n\r\n\r\n","description":"","footnote":"","page_name":" 32 ","page_number":32}
  ]