[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاصول حكمت اسلامى\r\nو\r\nديدگاههاى فلسفهء بشرى\r\nآيت الله سيدمحمدتقى مدرسى\r\nمترجم : حميدرضا آژير\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمدرسى ، محمدتقى ، 1945 -\r\nاصول حكمت اسلامى وديدگاههاى فلسفهء بشرى / محمدتقى مدرسى ، مترجم حميدرضا آژير - تهران : محبان الحسين عليه السلام 1379 .\r\n328 ص .\r\n9000 ريال : 8 - 85 - 5648 - 964 isbn\r\nفهرستنويسى براساس اطلاعات فيپا .\r\nعنوان اصلى : مبادئ الحكمة بين هدى الوحي وتصورات الفلسفة .\r\nكتابنامه به صورت زير نويس .\r\n1 . فلسفه اسلامى . الف . آژير ، حميدرضا ، 1337 ، مترجم . ب . عنوان .\r\nb\r\n1 / 189\r\nالف 419 م\r\nكتابخانه ملى ايران\r\n1379\r\n4022 - 79 م\r\nاصول حكمت اسلامى و ديدگاههاى فلسفهء بشرى\r\nآيت الله سيد محمدتقى مدرسى\r\nمترجم : حميدرضا آژير\r\nناشر : انتشارات محبان الحسين عليه السلام\r\nچاپ اول : پاييز 1379 - 3000 نسخه\r\nقيمت - 9000 ريال\r\nدفتر مركزى : تهران - كريمخان زند - به آفرين - بن بست چهارم - پلاك 52 - تلفن 6407435\r\nدفتر پخش : خيابان ناصر خسرو - كوچهء حاج نايب\r\nتلفن : 3907181\r\nشابك : 8 - 68 - 5648 - 964\r\n8 - 68 - 5648 - 964 isbn\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيش گفتار\r\nسپاس از آنِ خداوند جهانيان است و درود خداوند بر محمد و خاندان خجستهء او باد .\r\nده سال پيش فرصتى يافتم تا پيرامون برخى از اصول حكمت و عرفان سخن گويم و يك سال پس از آن تاريخ ، كتابى با نام ( مبانى عرفان اسلامى ) به بازار راه يافت كه در محافل فرهنگى با استقبال گرمى رو به رو شد و به زبان فارسى نيز ترجمه گشت و ترجمهء آن نيز با استقبال مناسبى رو به رو شد و چند بار تجديد چاپ گرديد .\r\nنگارش اين كتاب بخشى از سخرانيهايم بود كه از طريق نوار پياده و سپس ويرايش گرديده بود و بخش ديگر آن همچنان باقيمانده بود ، تا اينكه از طرف برادران بخش فرهنگى دفتر و بويژه جناب استاد حاج طالب - حفظه اللَّه - تهيه و تنظيم گرديد .\r\nاگر چه بخش اوّل موضوعات اين كتاب با موضوعات كتاب عرفان همانندى دارد ، ليكن خوانندهء ارجمند به زودى در مىيابد كه روند كلى كتاب جديد اقتضاى آن را داشت كه همان موضوعات به علاوهء موضوعات جديد ، دوباره نگاشته شود .\r\nآرى ! سخن پيرامون اصول حكمت ، سخنى مطلوب است و بسيارى از مردم دوست دارند كه بر فشرده‌اى از اين اصول آگاهى يابند و اگر كسى بخواهد به تفصيل اين گزاره‌ها بپردازد مىتواند به پژوهشهاى پر دامنه مراجعه كند .\r\nچكيده سخن پيرامون اصول حكمت از دشواريى نسبى برخوردارد است ، ولى خداوند سبحان در پرتو فضل خود و بركت احاديث اهل بيت عليهم السلام ما را در انجام اين مهم ، كامياب گردانيد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nدر پايان ، ثواب اين شرح نوشته‌ها پيرامون اصول حكمت بر اساس نصوص وحى و مقايسهء آنها با انگاره‌هاى فلسفى را به روح استاد و پدر بزرگوارم جناب مرحوم آيت اللَّه سيّد محمد كاظم مدرّسى - به مناسبت فرا رسيدن چهارمين سالگرد رحلت آن عالم بزرگوار و ربانى - هديه مىكنم ، زيرا كه آن جناب قدس سره پس از خداوند سبحان و ائمّه معصومين عليهم السلام بيشترين منّت را بر من گذاشت و اين موضوع به دوران كودكى من باز مىگردد كه در خدمت ايشان شاگردى خردسال بودم و ايشان براى طلبه‌هاى كربلاى معلّى معارف اسلامى را تدريس مىفرمود و خود او نيز علوم اسلامى را از مكتب استاد مرحومش حضرت آيت اللَّه العظمى شيخ ميرزا مهدى اصفهانى در مشهد مقدّس فرا گرفته بود .\r\nاز خداوند والامقام و توانا مىخواهم كه مؤمنان را از اين كتاب بهره‌مند سازد و آن را براى من و ايشان ، اندوختهء روز آخرت گرداند كه نه مال سود مىدهد و نه فرزند ، مگر آن كه با قلبى سليم به درگاه كبريايىاش در آيد .\r\nمحمّدتقى مدرّسى\r\nتهران : 24 ذى القعده الحرام ، 1418 ه . ق\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nبخش اوّل : نگاهى تاريخى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nديباجه\r\nشايسته است كه بدانيم در حكمت با توجه به اينكه موضوعاتى به دور از هم\r\nولى به گونه‌اى با يكديگر در هم آميخته شده‌اند و به نظر مىرسد كه سخن پيرامون آنها ، سخنى پراكنده خواهد بود و اگر بر گرد يك محور بحث نمىگردد ، زيرا كه بحث در زمينهء فلسفه به رفتار و اخلاق كشيده شده و از آنجا به جامعه و از جامعه به سياست كشيده مىشود . تمام اين موارد مىتوانند محور حكمت و يا همان چيزى گردند كه فلسفه ناميده مىشود .\r\nچه‌بسا كه فرد ، در حال پژوهش مباحث حكمت ، پيرامون قلب ، خلجانها ، هوسها ، شهوات ، توقّعات ، انديشه‌ها و اراده‌اى سخن به ميان آوَرد كه در ژرفناى آن قلب نهفته است و در همان زمان دربارهء زمين ، كوهها ، بيابانها و حتّى ستاره‌هاى پراكنده در فضا و چه بسا كه دربارهء دورترين كهكشان اين فضاى بدون مرز به بحث بپردازد و گاهى سخن از انفجارات مهيبى به ميان آورد كه در عميق‌ترين زواياى فضا رخ مىدهد و همزمان از شراره‌هاى عشق ابدى بحث به ميان كشد كه در دل ما خانه مىكند .\r\nاينك ممكن است اين پرسش پيش آيد كه آيا پيوند ميان اين انفجارات مهيب فضايى و قلب چيست ؛ قلبى كه بايد آن را پمپ كوچكى دانست و امّا داراى نماد عاطفه‌ها و احساسات بشرى است حال اينكه قلب كجا و گيتى كجا ؟ دل كجا و فضا كجا ؟\r\nدر پاسخ اين پرسش مىگوييم : آرى ! پيوندى استوار در ميان آن دو است ، زيرا\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكه اين حقيقت نهفته در همان قدرتى است كه بر اين قلب و كهكشانهاى بزرگ سيطره دارد و آن قدرت الهى است و شرارهء ابدى كه در دل ما خانه كرده ، همان شرارهء عشقى است كه قلب كوچك ما را با خداى بزرگ به هم مىپيوندد و در نتيجه دل تو را با كهكشانهايى كه در افقهاى آسمان جاى گرفته پيوند مىدهد . پس خداى چيره يكى است و ما در پرتو حكمت ، جشنواره يگانگى و يكتايى مىزنيم .\r\n\r\nحكمت ، محور معارف\r\nبنابر اين حكمت و فلسفه و يا به تعبيرى همان عرفان ، مهره‌هاى اطلاعات پراكندهء ما را در يك ريسمان گرد مىآوَرد و اين ريسمان چيزى نيست ، مگر سخن پيرامون آفريننده ، باز گرداننده ، آفرينشگرِ نو آورى كه به سوى او باز مىگرديم ؛ خدايى را كه دوستش داريم و براى رسيدن به او مىكوشيم و در همان حال از او مىهراسيم و پاداشش را اميد مىبريم . اين سخن پيرامون پديده‌هاى گونه گون است و نه به طور آشفته ، بلكه تمامى اين سخن در چار چوب احديّت الهى و بر محور شناخت خداوند سبحان است .\r\nبرخى گمان مىكنند كه سخن پيرامون حكمت به ژرفناى فلسفه ، علم ، اعماق معماها و اسرارى نفوذ مىكند كه از سطح عقل بشرى فراتر است .\r\nآرى ! با اين سخن موافقم ، ليكن اين اسرار ، در برابر انسانى كه دل خود را گشوده است و در برابر كسى كه زندگى خود را در پرتو معرفت ، اشراق و تجلّى سر مىكند ، معمّا شمرده نمىشود . آرى ، آن كه با دلى بسته زندگى مىكند ؛ در محدودهء هوى و هوسهايش مىزيَد و در سلول زندان خويش ، در بند است ؛ كسى كه در چنين تونلهاى تاريكى سير مىكند نور براى چشمان او معمايى سر گردان كننده است ، امّا مؤمن با نور خدا مىنگرد و دلش فرودگاه حكمت الهى است و امّا قلبش جايگاهى است كه خداوند سبحان در آن تجلّى مىيابد . پيامبر اكرم صلى الله عليه و آله\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمىفرمايد : « هر گاه مؤمنى را خاموش يافتيد به دو نزديك شويد كه او نور حكمت مىافشانَد . » « 1 »\r\nدر اين جا سخن از سطح علمى نيست و چه بسا كه بزرگترين دانشمندان در عرصهء حكمت الهى و عرفان ، چونان كودكى خردسال باشد ، زيرا با قلبى بسته زندگى مىكند و از طبيعت خويش بىخبر بوده و آفرينندهء خود را نمىشناسد و نمىداند روى به كدام سو دارد . و چه بسا يك شبان گاو و يا گوسفند كه به دامنه‌هاى كوه مىرود ، در برابر اسرار حكمت ، فرهيخته‌اى بزرگ باشد ، زيرا با نور خدا مىنگرد . پس علم صرفاً توده‌اى از داده‌ها نيست ، بل نورى است كه خدا در دل هر كه بخواهد ، مىافكند .\r\n\r\nحكمت ، كتابى سر گشوده\r\nموضوع حكمت الهى كه آن را بعداً توضيح خواهم داد ، موضوع اسرارى فروبسته نيست ، اگر چه سخن گفتند از آن بس مهم است كه موضوع دقيقى را در بر مىگيرد ، ليكن اين سخن موضوعى است پر شكوه و فايده‌مند براى دلهاى مؤمنى كه از نور خدا آكنده‌اند .\r\nاينك مىپرسيم كه وظيفهء خوانندگان در برابر چنين مباحثى چيست ؟\r\nپيش از پاسخ به اين پرسش بايد تأكيد كرد كه گمراهى خواهد بود و اگر انسانى هفتاد سال زندگى كند كه از شناخت و معرفت خداوند به دور و غافل باشد و از چيزى فاصله داشته باشد كه نزديكترينِ بدوست و از چيزى بر كنار باشد كه از رگ گردنش به دو نزديكتر است ، آن هم صرفاً از اين رو كه نمىخواهد خويش را به زحمت افكند و يا انديشه‌اش را به كار اندازد . و اگر آدمى در اين حد متوقف گردد پس ديگر به چه دليل مىتواند خود را موجودى خردمند بشمارد ؟ و چرا خداوند براى انسان\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 154 ، روايت 30 .\r\n","page_name":" 11 ","page_number":11},
  {"content":"\r\n\r\nمنابع علم و ابزار شاخت را فراهم كرده است ؟ آيا خداوند او را بدين امور مجهّز كرده كه آنها را با خود به گور ببرد ؟\r\nناخوش‌ترين پديده نزد خداوند متعال آن است كه اين موجود ارجمند در حلقه‌اى ميان تهى ، همچنان بگردد و در پايان ، در نقطه‌اى بايستد كه از آن آغاز كرده بود . برخى از مردم از يك انديشمند ، نويسنده و خطيب تنها توقّع دارند كه به آنها همان سخنانى را بگويد كه پيشتر گفته است ، زيرا مردم مىخواهند با شنيدن داستانها و داده‌هايى زندگى خود را سر كنند كه پيشتر بديشان گفته شده است ، امّا اگر يك پژوهشگر و يا نويسنده بكوشد آفاق جديدى را بگشايد ، آنها هم از او و هم از اين آفاق نو پديد مىهراسند و شايد پس بنشينند و در صدد يافتن عرصه‌هايى آسانتر بر آيند . در آسانى ، هيچ نشانه‌اى از شجاعت و دلاورى نهفته نيست ، زيرا آدمى بايد پيوسته بكوشد عرصه‌هاى نوينى را بگشايد و هر كه دو روزش همسان باشد زيانمند است و آيا شما شجاعى زيانمند را ديده‌ايد ؟ شجاعت با رستگارى و سود ، همراه است و از قديم گفته‌اند : « هر كه جسور و دلير باشد به‌خوشى و لذت رسد . » « 1 » ، كدام لذّت شيرين‌تر و بهره رسانتر از لذّت شناخت است .\r\n\r\nعلم را با نوشتن جاودان كنيد\r\nدر محدودهء اين سخن مىتوان گفت كه اصول و تكاليفى در ميان است كه يك طالبِ شناخت بايد آنها را جدّى بگيرد تا فايده‌اى پرتو فشانتر و برتر براى او رخ نمايد :\r\n1 - پس از آن كه او كوشيد به افق شناخت نايل آيد ، يك اصل اين است كه تمام جزئياتى را كه در شناخت بدان دست يافته ثبت كند ، شايد كه فردا در طول مسير و تلاش خويش از آنها بهره بَرد و چه بسا تنها يك ورق علم كه آدمى آن را پس از\r\n\r\n\r\n","description":"","footnote":"\r\n( 1 ) - يك ضرب المثل عربى است كه مىگويد : « فازَ بِاللَّذاتِ مَنْ كانَ جَسوراً » . ( مترجم )\r\n","page_name":" 12 ","page_number":12},
  {"content":"\r\n\r\nزندگى به يادگار نهد ، به روز رستخيز ديوارى بلندى ميان او و آتش دوزخ باشد .\r\n2 - نبايد يكى از ما چنين بپندارد كه عرصهء كار او با تحصيل علم و پرداختن به معرفت ، نا همسو و ناهمساز است ، زيرا علم در انحصار هيچ كس نيست و نبايد آن را نژادى و يا طبقاتى دانست . پيامبر عظيم الشأن اسلام صلى الله عليه و آله مىفرمايد : « طلب دانش ، فريضه‌اى است بر هر زن و مرد مسلمان . » « 1 »\r\n3 - اصل ديگرى نيز در كار است كه در پيگيرى پژوهش و دستيابى به پاسخهاى فراگير هر پرسشى نمايانده مىشود كه ذهن انسانها را از حركت باز مىدارد .\r\nاين پاسخ ممكن است با خواندن كتابى ديگر ، يا حاضر شدن در محفل درسى و يا گفتگو با استادى آگاه ، حاصل آيد :\r\n. . . فَسْأَلُوا أَهْلَ الذِّكْرِ إِن كُنتُمْ لَاتَعْلَمُونَ « 2 » . « . . . اگر نمى دانيد از اهل ذكر بپرسيد . »\r\n\r\nانتقاد\r\nدر پى آنچه براى شما بسان يك پژوهشگر خوانده مىشود نوبت به نقش انتقاد مىرسد ، به ويژه در عرصهء عرفان اسلامى كه حتماً بايد نقشى داشته باشيد فعّال بدون بسنده كردن به نقشى انفعالى ، فرض زياد آن است كسى كه به اين عرصه در مىآيد به سخنان ديگران گوش مىكند تا برگزيند : الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ . . . « 3 » « آنها كه به سخن گوش مىكنند و از بهترين آنها پيروى مىكنند . . . » ، . . . وَتَعِيَهَا أُذُنٌ وَاعِيَةٌ « 4 » « . . . و گوشهايى آگاه آن را در يابد و بفهمند » .\r\nپس گزينش در اينجا امرى واجب است و مجادله بايد به بهترين شكل صورت\r\n\r\n\r\n","description":"","footnote":"\r\n( 1 ) - بحار الانوار ، ج 1 ، ص 177 ، روايت 54 .\r\n( 2 ) - سورهء نحل ، آيهء 43 .\r\n( 3 ) - سورهء زمر ، آيهء 18 .\r\n( 4 ) - سورهء حاقه ، آيهء 18 .\r\n","page_name":" 13 ","page_number":13},
  {"content":"\r\n\r\nپذيرد بى آن كه به مرز كشمكش نزديك شود و هر گاه حقيقت آشكار شد ناگزير بايد آن را پذيرفت و بدون هيچ گونه شرم خيره‌سرى و غرور در برابر آن سر تسليم فرود آورد .\r\n4 - آخرين شرط اين است كه با موضوع مورد كاوش تأثير و تأثّر متقابل در كار باشد . كافى است بدانيم كه گاهى عرفان اسلامى و حكمت الهى بارِ گرانى بر دوش ماست ، زيرا مسؤوليت بزرگى را بر ما تحميل مىكند كه هوى ، هوسها و شياطين ما گرايشى به حمل آن ندارند . در حديث شريف آمده است كه : « امر ما ، دشوارى است كه دشوار شمرده مىشود و جز فرشتهء مقرّب ، يا پيامبر مرسل و يا بندهء مؤمنى كه خداوند قلب او را براى ايمان آزموده ، كسى ديگر تاب تحمّل آن را ندارد . » « 1 » ما نَه رسول هستيم و نَه فرشته ، امّا بايد مؤمنانى باشيم كه خداوند دلهايى ايشان را براى ايمان آزموده است ، چرا كه نَه ؟ چرا نبايد توقّع آن را داشته باشيم كه مؤمنانى باشيم امتحان پس داده تا مسؤوليتى را كه امامان معصوم عليهم السلام به عهدهء ما قرار داده‌اند ، بر دوش كشيم ؟\r\nدر پايان اين ديباجه به پرسش ديگرى منتقل مىشويم : طبيعت مباحثى كه به آنها مىپردازيم كدام است ؟ و فصول اين مباحث بر گرد چه محورى مىگردد ؟\r\nاين كتاب بخشهاى متعدّدى در بر دارد . بخش اوّل به مسألهء تفاوتهاى بنيادين ميان فلسفه و دين مىپردازد و در اين زمينه از تاريخ فلسفه و برجستگىهاى آن و نيز برجستگىهاى حكمت الهى سخن مىگويم و در پى آن ، ابعاد اين حكمت را به بحث مىكشيم ، اين بحث را بخش دوم نيز در بر دارد ، به ويژه هنگامى كه سخن از شناخت ، عقل ، توحيد و ابعاد آن به ميان مىآيد . سپس در بخش سوم به بحث پيرامون زواياى منفى فلسفه و دستاوردهاى مثبت حكمت الهى منتقل مىشويم .\r\n\r\n\r\n","description":"","footnote":"\r\n( 1 ) - بحار الانوار ، ج 2 ، ص 71 ، روايت 30 .\r\n","page_name":" 14 ","page_number":14},
  {"content":"\r\n\r\nاز لا بلاى همهء اين مباحث براى ما آشكار مىشود كه قرآن كريم ، سنّت شريف پيامبر ، اهل بيت و دعاهاى معصومين عليهم السلام به جا مانده از عميق‌ترين ، پيچيده‌ترين مسائل ، استار ، بزرگترين معماها و پنهان‌ترين غيبها ، سخن مىگويند و سخن آنها در اين پيرامون با چنان زبانى آسان و وجدانى بيان مىشود كه يك انسان خردمند مىتواند از آنها به همراه بَرد .\r\nتلاوت هر آيه‌اى از آيات قرآن كريم ، خواندن هر روايت و دعايى كه بر زبان رسول اكرم و اهل بيت نبوّت جارى شده است ما را به تلاوت و قرائت بيشتر فرا مىخواند . متأسفانه ما از اين سرچشمه‌هاى غنى علمى به رغم نزديكى آنها به ما بسى دور هستيم و از بهره بردن از آنها بر كناريم ، زيرا با مفهوم قرآنى كه تلاوت مىكنيم يا دعايى كه مىخوانيم يا روايتى كه مىشنويم آشنا نيستيم ، در حالى كه اگر عرفان اسلامى را بشناسيم و پژوهش نمايم همين آيات به نردبان و همين دعاها به مكتب و احاديث رسيده از پيامبر اكرم و اهل بيت عليهم السلام به دانشگاهى معنوى - علمى بدل مىشوند كه بر ايمان ، تربيت ، دانش و اخلاق نيكوى هر يك از ما مىافزايند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nفصل اوّل : چرا حكمت ؟\r\nآدمى حق دارد كه از راز و رمز نهفته و در صورت لزوم ، تلاش براى پژوهش در مسائل عرفان اسلامى پرسش به ميان آوَرد . اين پرسش پيش از فرو رفتن در عمق مباحث عرفان اسلامى كه دامنه‌هايى فراخ دارد خود را به ذهن ما تحميل مىكند .\r\nدر پاسخ اين پرسش مىگوييم :\r\nيك انسان مسلمان بسيارى اوقات دستخوش امواج فكرى ناپاكى مىگردد كه در سلب هويت دينى از شخصيت انسان مؤمن ، در كارند و مادامى كه آدمى خود و رفتارش را در برابر جوانب شيطانى و نابراه اين خيزابهاى امواج خروشان فكرى در دژ و پناهگاه ننهد ، در فرهنگ و باورهاى دينى ضرباتى بس خطرناك را دريافت خواهد كرد .\r\nمردم بر فطرت زاده مىشوند ، ليكن برخى از راه مستقيم منحرف مىشوند و اين هميشه به وراثت و يا تربيت ، بستگى ندارد بل عامل ديگرى نيز در كار است كه نبايد اهميت و تأثيرش را بر رفتار ، فرهنگ و آدابِ شخص ، از اين دو كمتر شمرد ، اين عامل همان چيزى است كه برخى از فلاسفه آن را « بتهاى بازار » خوانده‌اند ، يعنى افكارى كه به دليل هجوم امواج فرهنگ بيگانهء بر طبيعت و ساختار شخص ، وارد مىشود .\r\nبرخى از مسلمانانى كه به سوى فلسفهء غرب و يا شرق انحراف يافته‌اند به دليل\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nتربيت نادرست و يا بى توجّهى خانواده آنها به كژ راهه نيفتاده‌اند ، زيرا در جوامع مسلمانان بيشتر اوقات ، پدران نسبت به فرزندان خود عاطفه‌اى دارند كه موجب مىشود به وظيفهء تعليم و تربيت آنها عنايت داشته باشند ، ليكن نسل جديد با روشنى بسيار باز و بدون هيچگونه مرز و بصيرتى باز دارنده و نگهدارنده ، به سوى جريانهاى فكرى يورشگر رفته و از همين رو در معرض وزش گرد و بادهاى مسمومى قرار گرفته است كه فرهنگ بىدينى غرب و يا شرق بر آنها مىدمد و اين بر نسل جديد اثر نهاده است و در پايان كار به فسق ، انحراف و احتمالًا كفر و الحاد كشيده مىشود .\r\nكودك در سرزمين اسلامى خود ، با ايمان رشد مىكند ، ولى هنگامى كه راهىِ مراكز آموزشى جديد مىشود نخستين چيزى كه به دو مىرسد ، شك در ايمان خالصانه‌اى است كه با خود به آن مركز آموزشى برده ، زيرا شيوه‌هاى آموزشى وارداتى هدفى جز مسخ هويت فرزندان مؤمن ما ندارد و بدين ترتيب اين شك خيلى زود با پشت سر نهادن مراحل تحصيلى به طرح ترديدها ، مغالطه‌ها و آنگاه به فسق و انحراف منجر مىشود و در برخى موارد جوان ، سر نوشتى نخواهد داشت ، مگر سقوط در پرتگاه كفر و بىدينى .\r\nما نيز به سهم خود در معرض اين امواج قرار داريم . شايد امروز فرهنگ اسلامى ، ما را در بر گرفته باشد ، ولى آيا مىتوانيم استمرار اين احاطهء فرهنگى را ضمانت كنيم ؟ اين احتمال وجود دارد كه شرايط تغيير كند و منابع فرهنگى - دينى كه از آنها الهام مىگيريم از دسترس ما بيرون رود و در آينده با شرايط فكرى واژگونه‌اى زندگى كنيم ، كه ممكن است در سرزمينى ماندگار شويم كه از ما ، انديشه‌هاى ما ، آداب و اخلاق ما فاصلهء بسيار داشته باشد و در آنجاست كه نسبتِ گرايش ما به سوى فساد و فرهنگ بى دينى فزونى مىيابد ، چرا كه اسلام از ما گرفته شده است و ديگر چگونه خواهيم توانست بدون سلاح از خويش دفاع كنيم ؟\r\nبرخى مىگويند من مؤمن هستم و مؤمن خواهم مرد ، ليكن پرسش ما پيرامون\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nضمانت اين امر است . آيا كسى كه به محدودهء جذاميان وارد مىشود ، اگر خويش را به آنتىبيوتيكهاى لازم مجهّز نكند ، مىتواند ضمانت كند كه از آنجا به سلامت بيرون مىآيد ؟ روح ، قلب ، تغذيه ( فكرى ، فرهنگى و معرفتى ) آنها دقيقاً همين گونه است .\r\nالبته صرف نظر از اينكه آنچه امروز به عنوان منابع فرهنگ اسلامى خوانده مىشود ، منابعى كامل و خالص فرهنگى و دينى شمرده نمىشوند ، زيرا كتابها و پژوهشهاى بسيارى در دسترس است كه نويسندگان مسلمان آنها را نگاشته‌اند ولى ما نمىتوانيم مطلقاً سلامت آنها را از انديشه‌هاى وارداتى تضمين كنيم و بسيار پيش مىآيد كه انديشه‌هاى صحيح با فرهنگهاى وارداتى و ديدگاههاى شخصى در هم مىآميزد و براى جدا كردن آنها از يكديگر ، يك مؤمن ناگزير بايد معيارى در دست داشته باشد تا بتواند به كمك آن نادرست را از درست باز شناسد و او را از در افتادن به لغزشگاههاى فكرى و كژ راهه‌هاى معرفتى نگه دارد .\r\nبا در اختيار داشتن اين معيار ، فرد مسلمان مىتواند به عرصه‌هاى دلخواه در معارف اسلامى و غير اسلامى تحقيق و بررسى كند ، مادامى كه از عاملى برخوردار است كه او را از كژ راهه و سرگردانى نگه مىدارد ، زيرا مسئله ، تنها مربوط به يك نكتهء فرعىِ فقهى نيست تا اگر مثلًا يكى از ما در واجبى از واجبات نماز خطا كرد قضا و يا احتياط آن را به جا آورَد و يا اگر در روزهء او خللى ايجاد شد كفّاره دهد ، بلكه مسئله به ايمان نسبت به خاستگاه وجود و آفرينندهء آن مربوط است و خداوند بارها از شرك بر حذر داشته و آن را ظلمى بزرگ شمرده است و اين كه همهء گناهان بخشايش پذيرند جز شرك و كفر به او و جزئيات كيفر او را مخلوق ناتوان ، تاب تحمّل ندارد و حتّى نمىتواند آن را تصوّر كند .\r\nدقيقاً از همين جاست كه به برادران مؤمن تأكيد فراوان مىكنيم كه مباحث عرفان اسلامى را پىگيرند ؛ مباحثى كه طبيعتاً كليدى براى پژوهشهاى ژرفتر ، فراگيرتر و كاملتر به شمار مىآيند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nضرورت نهفته در اين پىگيرى ، از انديشه‌هاى التقاطى و درهم آميخته‌اى نشأت مىگيرد كه در روزگاران امامان اهل بيت عليهم السلام منتشر بوده و در روزگار ما خطرساز گشته است و ما بايد با تسلّط در برابر اين انديشه‌ها بايستيم و با درخشنده‌ترين و نيرومندترين دلايل ، خط بطلان بر آنها كشيم .\r\nبسيارى موارد از امامان عليهم السلام دربارهء انديشه‌هاى الحادى پرسش مىكردند كه در روزگاران آنها انتشار داشته است و امامان عليهم السلام نيز در رويارويى با اين انديشه‌ها در وجود ضرورتِ در اختيار داشتن معيارى سليم تأكيد مىورزيدند . اين معيار عبارت از آن است كه بدانيم سنگرهاى علم ، درهاى رحمت و پرتوى ولايت در كجا نهفته است . امام صادق عليه السلام مىفرمايد : « پيامبر اكرم صلى الله عليه و آله در ميان مردم پيغام را رسانيد و رسانيد و رسانيد و ما اهل بيت سنگرهاى علم ، درهاى حكمت و پرتو ولايت هستيم . » « 1 »\r\nپس پيامبر اكرم صلى الله عليه و آله و امامان اهل بيت عليهم السلام ، سنگرهاى علم ، درهاى حكمت و پرتوى ولايت‌اند و در نتيجه ، ايشان همان معيارى سليمى شمرده مىشوند كه مؤمن بايد بدان رجوع كند . پس يك مؤمن بايد نخست از معيارها و سنجه‌هاى سليم استنباط شده از حجّت الهى برخوردار گردد و آن پس زيانى ندارد كه انديشهء خود را به روى فرهنگهاى ديگر بگشايد تا پس از كاويدن آنها لايه‌هاى تباه و الحادى اين انديشه‌ها را پس زند و بدون مجهّز شدن به اين سنجه‌ها ( معيارها ) او نبايد به سراغ فرهنگهاى ديگر رود ، زيرا اين خود موجب خواهد شد كه بر شك ، تباهى و انحراف او افزوده گردد .\r\n\r\nشناخت خدا ، والاترين دانشها\r\nدليل ديگرى كه اقتضا دارد انسان مسلمان به پژوهش عرفان بپردازد ، اين است\r\n\r\n\r\n","description":"","footnote":"\r\n( 1 ) - بحار الانوار ، ج 2 ، ص 214 ، روايت 1 .\r\n","page_name":" 19 ","page_number":19},
  {"content":"\r\n\r\nكه والاترين دانشها ، دانش خداشناسى است ، زيرا خداوند عزّ وجلّ ، خاستگاه وجود و منشأ خير است و هموست كه هر چيزى را آفريده و مقدّر كرده است و اوست آغازگر آفرينش و بازگردان آن و او آفرينشگرى است روزى رسان ، اسماء حُسنى در جهان تكوين ، تشريع ، فرهنگ و انديشه از آنِ اوست ، پس خداوند سبحان ، محور است و ايمان به دو پيش از ايمان است .\r\nامام على عليه السلام در نخستين خطبهء نهج البلاغه مىفرمايد : « حمد و سپاس خداوندى را سزاست كه همهء گويندگان از مدح و ثناى او عاجزند ، شمارندگان و حسابگران از شمارش نعمتها و بخشهاى او درمانده و كوشش كنندگان نمىتوانند حق نعمت او را ادا كنند ، خداوندى كه حقيقت او را صاحبان همت بلند درك نمىكنند زيركيها و هوشهاى ژرف بين به او دست نيابند ، خداوندى كه صفتش را نهايتى نيست و نَه خود او را صفتى است موجود و ثابت ، او را وقت و زمانى نيست كه معيّن شده باشد و نَه او را مدّت درازى است ، خلايق را به قدرت و توانايى خود بيافريد ، بادها را به سبب رحمت و مهربانيش پراكنده كرد ، حركت و جنبش زمين را به سنگهاى بزرگ ، كوهها ميخ كوب و استوار گردانيد . » امام عليه السلام سپس مىفرمايد :\r\n« اساسِ دين ، شناختن او است . »\r\nپس علم دين از ايمان به خداوند سبحان آغاز مىشود كه خاستگاه اين وجود است و نخستين پلّهء دين ، شناخت خاستگاه اين وجود است و كمال شناخت اقرار و تصديق بدوست و كمال تصديق به دو يگانه دانستن اوست و كمال يگانه دانستن او خالق كردن عمل است براى او و كمال اخلاص براى او نفى صفتها از اوست ، پس آن گونه كه سرور پرهيزكاران على بن ابىطالب عليه السلام تأكيد مىفرمايد :\r\n« أَوّلُ عِبَادةِ اللَّهِ مَعْرِفَتُهُ . « 1 » »\r\nگاهى مخلوق ، خالق خود را با اداى فريضهء نماز ، يا روزه و يا زكات پرستش\r\n\r\n\r\n","description":"","footnote":"\r\n( 1 ) - « سر آغاز پرستش خدا ، شناختن او است . » بحارالانوار ، ج 4 ، ص 253 ، روايت 6 .\r\n","page_name":" 20 ","page_number":20},
  {"content":"\r\n\r\nمىكند ، گاهى با جهاد ، كشتن و كشته شدن در راه او ، ليكن شناخت خدا از همهء گونه‌هاى پرستش ، برتر است ، زيرا از راه شناخت خداست كه فريضه‌ها به كمال مىرسد و از همين راه است كه پذيرفته مىافتد ، پس كسى كه نماز بگزارد و نداند براى چه كسى نماز مىگزارد ، يا روزه بگيرد و نداند كه براى چه كسى روزه مىگيرد و كسى كه جهاد كند و كشته شود و نداند كه در راه چه كسى جهاد كرده و كشته شده است ، اعمالش بيهوده و موجب حسرت خواهد بود و گاهى دنيا و آخرت را در كنار هم از كف مىنهد ، زيرا تلاشش نقش بر آب مىشود ، نكوهيده ، تار و مار در گوشه‌اى زانوى غم به بغل مىگيرد .\r\nبنابراين از امام على عليه السلام روايت شده است : « سر آغاز پرستش خدا شناخت اوست و اصل شناخت او اعتقاد به يگانگى اوست و نظام يگانى او نفى صفات از اوست . شأن او بسى اجلّ از آن است كه صفات بر او وارد آيد ، زيرا به گواهى عقل هر كه صفات بر او وارد آيد دست پرورده است و همهء عقول گواهند كه مقام كبريايش سازنده و پردازنده است نه دست پرورده و ساخته شده . . . » « 1 »\r\nاينك براى اين كه نقطهء آغاز اين بحث پر دامنه را مهيّا سازيم ، شايسته است با توسّل به احاديث پيامبر صلى الله عليه و آله و روايات اهل بيت عليهم السلام بدين مهم همّت گماريم ، كه اين احاديث ، نسيم اميد به‌رحمت خداوند سبحان را به‌وجود ما مىوزند و افقهايى از دانش اسلامى را به روى ما مىگشايند كه در عرفان و حكمت جلوه مىيابند ، ترديدى نيست كه اهل بيت نخستين و بهترين كسانى هستند كه خداوند سبحان را آن گونه كه بايد شناخته‌اند و از همين روست كه پروردگار ، ايشان را برگزيده است .\r\n\r\nبهشت ، بهاى توحيد\r\nپيامبر اكرم صلى الله عليه و آله مىفرمايد : « سوگند به آن كه مرا به حق ، بشارت دهنده\r\n\r\n\r\n","description":"","footnote":"\r\n( 1 ) - بحار الانوار ، ج 4 ، ص 253 ، روايت 6 .\r\n","page_name":" 21 ","page_number":21},
  {"content":"\r\n\r\nبر انگيخت ، هرگز خداوند يكتا پرستى را به آتش كيفر ندهد و اهل توحيد ، شفاعت مىكنند و شفاعت آنها پذيرفته مىشود . » سپس حضرت صلى الله عليه و آله فرمود :\r\n« هنگامى كه روز رستخيز فرا رسد ، خداوند تبارك و تعالى به جماعتى كه در دنيا اعمالى زشت داشته‌اند فرمان در افكندن به آتش مىدهد . آنها عرض مىكنند :\r\nپروردگارا چگونه ما را به آتش در مىفكنى و حال آن كه ما در دنيا به يگانگى تو باور داشتيم ؟ و چگونه زبان ما را مىسوزانى و حال آن كه در دنيا به يگانگى تو گويا بوده‌ايم ؟ و چگونه دلهاى ما را مىسوزانى و حال آن كه در برابر تو ، پيشانى ماليده‌ايم ؟ و چگونه دستهاى ما را مىسوزانى و حال آن كه آنها را براى دعا به درگاه تو بالا برده‌ايم ؟ در اين هنگام خداوند سبحان مىفرمايد : اى بندگان من ! كارهاى شما در دنيا بد بوده‌است و كيفر شما آتش دوزخ است . آنها عرض مىكنند : خدايا ! گذشت تو بيشتر است يا گناه ما ؟ خداوند مىفرمايد : گذشت من . آنها عرض مىكنند : آيا رحمت تو گسترده‌تر است يا گناهان ما ؟ خداوند مىفرمايد : رحمت من . آنها عرض مىكنند : اقرار ما به توحيد تو بزرگتر است يا گناهان ما ؟ خداوند مىفرمايد : اقرار شما به توحيد من بزرگتر است . آنها عرض مىكنند : بار پروردگارا ! پس گذشت و رحمت تو كه هر چيز را در بر مىگيرد ، ما را نيز در بر مىگيرد . خداوند سبحان مىفرمايد : اى فرشتگان من ! به عزّت و جلالم سوگند خلقى را محبوبتر از كسى نيافريدم كه به توحيد من اقرار كند و خدايى جز من نداند و بر من حق است كه اهل توحيد خود را به آتش در نيفكنم . اى بندگان من ! به بهشت در آييد . » « 1 »\r\nدر دعاى روايت شده از معصومين آمده است كه : « هر كه درى را زياد بكوبد اميد است كه پاسخى دريابد . » ، و آدمى هنگامى كه با دلى شكسته خدا را بخواند ، بار ديگر از او پناه جويد ، زيرا ممكن است ميان او و خدا هزاران حجاب باشد و هر چه دعا كننده « يا اللَّه » را تكرار كند يك حجاب از اين حجابها فرو مىافتد\r\n\r\n\r\n","description":"","footnote":"\r\n( 1 ) - بحار الانوار ، ج 3 ، ص 1 ، روايت 1 .\r\n","page_name":" 22 ","page_number":22},
  {"content":"\r\n\r\nتا آن كه بنده ، به كانون نور مىرسد و خداوند سبحان كه نسبت به بندگان خود لطف دارد به دو جواب دهد كه : پاسخت مىدهم و مىپذيرمت ، اى بندهء من ! مرا بخوان تا تو را پاسخ گويم . شايد مهمترين دعا كه بايد آن را بر زبان آوريم اين باشد كه خداوند ما را از آتش دوزخ حفظ كند :\r\n. . . رَبَّنَا مَا خَلَقْتَ هذَا بَاطِلًا سُبْحَانَكَ فَقِنَا عَذَابَ النَّارِ * رَبَّنَا إِنَّكَ مَن تُدْخِلِ النَّارَ فَقَدْ أَخْزَيْتَهُ وَمَا لِلْظَّالِمِينَ مِنْ أَنْصَارٍ « 1 » .\r\n« . . . پروردگارا ! اين را باطل نيافريده‌اى ، پاكى براى توست ، پس ما را از عذاب آتش ( جهنّم ) حفظ كن . پروردگارا ! كسى را كه تو به آتش در آورى حقّا كه رسوايش كرده‌اى ، و ستمكاران ياورانى نخواهند داشت . »\r\nبرخى در اين دنيا مىخواهند در هر يك از عرصه‌هاى زندگى پيشتر از ديگران باشند و برخى ديگر به ريزه‌خوارى هر چيز بسنده مىكنند . شمارى از مردم از خدا خواستهء پيش پا افتاده‌اى را طلب مىكنند كه حتّى با نيازهاى دنيوى آنها تناسب ندارد ، در حالى كه شمارى ديگر تنها به اين كفايت نمىكنند كه از خداوند سبحان بخواهند كه آنها را از عذاب آتش دوزخ حفظ كند ، بلكه پا را از اين فراتر مىگذارند و از خداوند - كه هم نزديك است و هم پاسخ دهنده - مىخواهند كه آنها را از خوارىِ روز رستخيز حفظ كند ، همان گونه كه از خدا مىخواهند رضوان الهى را بهرهء ايشان گرداند ؛ رضوانى كه در قرآن كريم از خود بهشت ، بزرگتر قلمداد شده است و رستگارى عظيمى به شمار آمده است :\r\nوَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا وَمَسَاكِنَ طَيِّبَةً فِي جَنَّاتِ عَدْنٍ وَرِضْوَانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ « 2 » .\r\n« خداوند به مردان و زنان مؤمن باغهايى را وعده داده است كه از فرودست آن جويباران روان است كه در آنجا جاودانه‌اند و سرهاى پاك در بهشتهاى جاويدان .\r\n\r\n\r\n","description":"","footnote":"\r\n( 1 ) - سورهء آل عمران ، آيات 191 و 192 .\r\n( 2 ) - سورهء توبه ، آيهء 72 .\r\n","page_name":" 23 ","page_number":23},
  {"content":"\r\n\r\nو خشنودى خداوند بسى بزرگتر است ، اين رستگارى بزرگ است . »\r\nتمامى اين امور به سطح شناخت بنده از خداى خويش پس از شناخت ذات خودش ، وابسته است ، چنان كه در حديث نبوى آمده است كه : « هر كه خويش را شناخت به تحقيق خدايش را شناخته است . » « 1 »\r\nاين شناخت بهترين معيارى است كه شخصيت انسان را مشخّص مىسازد و معيارهاى ديگر غبارى گذرا و بىاهميت هستند ، به ويژه هنگامى كه به خاطر آوريم نمودهاى وجود ، ناگزير در روزى از روزها كه نزد پروردگار مشخّص است دستخوش نابودى و نيستى مىگردد .\r\nبزرگترين دليل در آنچه ياد آور شديم آيات قرآن مجيد است كه با وضوح و صراحت كامل با ما از اين حقيقت سخن گفته و مىفرمايد :\r\nرَبَّنَا إِنَّنَا سَمِعْنَا مُنَادِياً يُنَادِي لِلْإِيمَانِ أَنْ آمِنُوا بِرَبِّكُمْ فَآمَنَّا رَبَّنَا فَاغْفِرْ لَنَا ذُنُوبَنَا وَكَفِّرْ عَنَّا سَيِّآتِنَا وَتَوَفَّنَا مَعَ الْأَبْرَارِ « 2 » .\r\n« خدايا ! ما از ندا دهنده‌اى شنيديم كه نداى ايمان سر مىداد و اين كه به خدايتان ايمان آوريد و ما هم ايمان آورديم ، پس گناهان ما را ببخش و بديهامان را ببخش و با نيكان بميرانمان . »\r\nمضامين ارزشمندى كه به اختصار در اين آيهء مباركه آمده است حاكى از نداى مستقيم خداوند است براى بشر و آنچه شايسته است بدان باور يابد ، رفتار و شخصيتش را بر آن اساس ، ميزان كند . اين آيه از لايه‌اى از مؤمنان سخن مىگويد كه نداى ايمان را شنيده‌اند و بر اساس شخصيت والايشان چاره‌اى نيافته‌اند ، مگر آن كه در برابر اين ندا تسليم گردند .\r\nآنها باورشان چنين است كه كارهاى پاك و نيكو كه از آنها سر مىزند - به رغم\r\n\r\n\r\n","description":"","footnote":"\r\n( 1 ) - « مَنْ عَرِفَ نَفْسُهُ فَقَدْ عَرَفَ رَبَّهُ . » بحار الانوار ، ج 2 ، ص 32 ، روايت 22 .\r\n( 2 ) - سورهء آل عمران ، آيهء 193 .\r\n","page_name":" 24 ","page_number":24},
  {"content":"\r\n\r\nوجوب و اهميّت آنها - هيچ گونه سنگينى و گرانى در بر ندارند . آنها پس از شناخت خدا و يقين به وضع خود و شأن خدايشان دريافته‌اند كه از گناهان و امور مهلك جز رحمت خداوند متعال ، رهانيده‌اى نيست ، چرا كه خداوند ، منّت مىنهد و رحم مىكند و كرامت دارد و تنها توحيد است كه آدمى را از بديها نجات مىدهد و به نعمت ابدى مىرساند و اين توحيد حاصل نمىشود ، مگر پس از شناخت خداوند عزّ وجلّ . پيامبر اكرم صلى الله عليه و آله سخن مهمى دارد كه در آن تأكيد مىفرمايد : « توحيد بهاى بهشت است . » « 1 » و « خدا را يكى بدان تا با يكتا دانستن خدا ، بهشت را بخرى . »\r\nابوذر غفارى - رحمه اللَّه - مىگويد : « شبى از شبها از خانه بيرون آمدم كه ناگاه پيامبر اكرم صلى الله عليه و آله را ديدم كه به تنهايى قدم مىزند ، من گمان كردم كه حضرت صلى الله عليه و آله نمىخواهد كسى در خدمت ايشان باشد . من همچنان در تاريكى راه مىرفتم كه حضرت صلى الله عليه و آله متوجّه من شد و مرا ديد و فرمود : تو كيستى ؟ عرض كردم : قربانت گردم ابوذر هستم . فرمود : اى اباذر ! پيش بيا . من ساعتى با حضرت صلى الله عليه و آله قدم زدم .\r\nحضرت صلى الله عليه و آله فرمود : آنها كه زياد دارند ، به روز رستخيزاند كه ، مگر آن كه خداوند خيلى به دو عطا كند و به چپ و راست او و پس و پيش او بدمد . ابوذر مىگويد ساعتى را با پيامبر راه رفتم . حضرت صلى الله عليه و آله فرمود همين جا بنشين و مرا در محيطى كه اطرافش سنگ بود نشاند و فرمود همين جا بنشين تا من باز گردم . ابوذر مىگويد :\r\nحضرت در صحراى پر سنگ و كلوخ رفت تا آن كه پنهان شد و من ديگر او را نديدم . حضرت صلى الله عليه و آله مدّتى طولانى نيامد و آنگاه من شنيدم كه پيامبر در حالى كه مىآيد مىگويد : حتّى اگر زنا يا سرقت كند . ابوذر مىگويد : چون پيامبر رسيد من ديگر شكيبايى نتوانستم و عرض كردم : يا رسول اللَّه ! خدا مرا فداى تو گرداند ، در اين سر زمين پر سنگ و كلوخ با كه سخن مىگفتى ؟ من صداى كسى را نشنيدم كه پاسخ تو را دهد . حضرت صلى الله عليه و آله فرمود : او جبرئيل بود كه در اين سرزمين خود را به\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 3 ، روايت 3 .\r\n","page_name":" 25 ","page_number":25},
  {"content":"\r\n\r\nمن عرضه كرد و گفت : به امّتت مژده بده كه اگر كسى بميرد در حالى كه به خداوند عزّوجلّ شرك نورزد به بهشت در آيد . پيامبر فرمود : به او گفتم : اى جبرئيل ! حتى اگر زنا و سرقت كند ؟ گفت : آرى ، حتّى اگر مىگسارد . » « 1 »\r\nاگر چه شيخ صدوق - قدس اللَّه نفسه الذكية - و ديگر علماى برجسته بر اين خبر حاشيه زده و گفته‌اند انسانى كه جبرئيل از او سخن گفته است ، نمىميرد تا آن كه خداوند سبحان پيش از مرگ ، توفيق توبه به دو دهد و علامهء مجلسى مىگويد :\r\nشايسته نيست به اين گونه اخبار مغرور شد و به ارتكاب گناه ، جسارت يافت .\r\nليكن به نظر مىرسد مسئله - چنان كه برخى از علماى و الا اشارت كرده‌اند - در بين اين دو نظر ، وضعى ميانه دارد ، زيرا وضع مطلوب ايمان در انسان ، آن است كه آدمى با الهام از شناخت خدا در حالت بيم و اميد سر كند . او از خدا و رحمتش اميد مىبَرد آن گونه كه گويى هرگز گناه نكرده است و از خدا و كيفرش مىهراسد آن گونه كه گويى هرگز فرمانش نبرده است .\r\nبه هر روى ضرورت پرداختن به عرفان اسلامى در دو عامل اصلى نهفته است :\r\nاوّل - امواج فرهنگىِ وارداتى ، طبيعت جوامع اسلامى وانديشهء مسلمانان‌را تيره مىسازند و ما نيز تا زمانى كه در دژ توحيد و خداشناسى پناه نگرفته‌ايم در معرض اين تأثير قرار داريم . در عقايد ، تقليد جايز نيست و هر فرد بايد معيارى قرآنى در دست داشته باشد تا در پرتو آن خداى خويش را آن گونه كه بايد بشناسد و اين از راه تلاوت قرآن و ژرف انديشى در آيات آن شدنى است . پس بينشهاى قرآنى كه آيات شريفه آنها را بيان كرده‌اند ، پيامبراكرم صلى الله عليه و آله وامامان هدايتگر عليهم السلام آنهارا تفسير كرده‌اند معيارى به شمار مىآيند كه همهء ما را ملزم مىكند كه آنها را در اختيار داشته باشيم .\r\nدوم - والاترين و ضرورىترين علوم ، دين شناسى است كه آن نيز درجاتى دارد و بالاترين درجهء آن توحيد خداى سبحان است .\r\n\r\n\r\n","description":"","footnote":"\r\n( 1 ) - بحار الانوار ، ج 3 ، ص 7 ، روايت 17 .\r\n","page_name":" 26 ","page_number":26},
  {"content":"\r\n\r\n\r\nفصل دوم : علم كلام\r\nاز مباحث پيش ، پيرامون تاريخ نفوذ انديشه‌هاى فلسفى به سرزمينهاى اسلامى دانستيم كه مكاتب فلسفى - به ويژه مكتب اسكندريه - كه هنگام درخشش پرتو اسلام ، جهان اسلام را در بر گرفته بود آميزه‌اى بود از انديشه‌هاى فلسفى منسوب به افلاطون ، شيخ فيلسوفان اشراق ، با فرهنگها و معارفى كه مسيحيان آن روزگار بدان باور داشتند . از ميان همين درهم آميختگى بود كه مسيحيت نوينِ كنونى پديد آمد ؛ مسيحيتى كه قرآن كريم آن را به اعتبار همانندى با كافران پيش از آن محكوم كرده و فرموده است :\r\nوَقَالَتِ الْيَهُودُ عُزَيْرٌ ابْنُ اللَّهِ وَقَالَتِ النَّصَارَى الْمَسِيحُ ابْنُ اللَّهِ ذلِكَ قَوْلُهُمْ بِأَفْوَاهِهِمْ يُضَاهِئُونَ قَوْلَ الَّذِينَ كَفَرُوا مِن قَبْلُ قَاتَلَهُمُ اللَّهُ أَنَّى يُؤْفَكُونَ « 1 » .\r\n« و يهود گفتند : « عزير » پسر خداست و مسيحيان گفتند « مسيح » پسر خداست .\r\nاين سخنشان به زبانشان است . پاسخ كسانى كه پيش از اين كفر ورزيدند تشبّه مىجويند . خداوند آنان را بكشد ، چگونه از حق برگردانده مىشوند . »\r\nچنان كه مسلمانان نيز به دور از آثار اين گونه انديشه‌هاى فلسفى نبوده‌اند و در ميان ايشان انديشه‌هايى التقاطى انتشار يافته بود كه بخشى از انديشه‌هاى اسلامى\r\n\r\n\r\n","description":"","footnote":"\r\n( 1 ) - سورهء توبه ، آيهء 30 .\r\n","page_name":" 27 ","page_number":27},
  {"content":"\r\n\r\nرا با ديدگاههاى فلسفىِ فرآوردهء بشر در هم مىآميخت .\r\nبراى تفصيل بيشتر ناگزير بايد تاريخ علم كلام را كه شاخه‌اى از علوم عقلى است ارائه كنم ؛ علومى كه هنوز ، هم رديف فلسفه شمرده مىشوند .\r\n\r\nعلم كلام چيست ؟\r\nعلم كلام چيست ؟ هدف آن كدام است ؟ و چرا علم كلام ناميده شده است ؟\r\nعلم كلام همان علمىاست كه با ادّلهء عقلى از عقايد اسلامى به دفاع برمىخيزد .\r\nامّا در اين كه چرا اين علم ، علم كلام ناميده شد برخى گفته‌اند : زيرا پردازندگان به اين علم مباحث خود را با واژهء « كلام » عنوان بندى مىكردند و مثلًا مىگفتند :\r\nكلامٌ في توحيد اللَّه ، يا كلامٌ في القدر و يا . . .\r\nبرخى نيز نامگذارى اين علم را تابع ماهيت مباحث آن دانسته‌اند ، زيرا بيشتر مباحث اين علم بحث در موضوع كلام خداوند عزّوجلّ است كه آيا قديم است و يا حادث . اين مبحث نزديك به دو سده ذهن مسلمانان را به خود مشغول كرد .\r\nبرخى ديگر نامگذارى اين علم را به مفهوم آن بازگردانده‌اند ، زيرا فلاسفه علم خود را منطق مىناميدند و از آنجا كه ترجمهء واژهء منطق در زبان عربى همان « كلام » است ، لذا فيلسوفان مسلمان علم خود را كلام ناميدند .\r\nسومين نظر كه پذيرفته‌ترين آنها نيز هست حاكى از تقليدى مىباشد كه علماى كلام نسبت به فلاسفه به كار مىبرده‌اند . « 1 »\r\n\r\nسامري اين امّت\r\nدر روايتى به نقل از ابويحيى واسطى آمده است كه : چون اميرالمؤمنين على عليه السلام\r\n\r\n\r\n","description":"","footnote":"\r\n( 1 ) - براى آگاهى بيشتر مراجعه كنيد به كتاب « العرفان الاسلامي ، بين نظريات البشر وبصائر الوحي » از همين نگارنده ، ترجمهء فارسى آن نيز با نام « مبانى عرفان اسلامى » منتشر شده است .\r\n","page_name":" 28 ","page_number":28},
  {"content":"\r\n\r\nبصره را فتح كرد مردم دور او گرد آمدند ، حسن بصرى نيز در ميان مردم بود و لوحه‌هايى با خود داشت كه هرچه اميرالمؤمنين مىفرمود بر آن مىنگاشت .\r\nاميرالمؤمنين عليه السلام با صداى بلند به او خطاب كرد : چه مىكنى ؟ او پاسخ داد : آثار شما را مىنويسم تا پس از شما آنها را روايت كنم . اميرالمؤمنين عليه السلام فرمود : آگاه باشيد كه هر قومى يك سامرى دارد و او سامرى اين امّت است با اين تفاوت كه او نمىگويد « به من دست نزنيد » بلكه مىگويد « جهادى در كار نيست . » « 1 »\r\nآنچه را اين نص و جز آن روشن و آشكار مىنمايد ، وجه همانندى ميان سامرى بنى اسرائيل و حسن بصرى است . سامرى بنى اسرائيل براى آنها گوساله‌اى آورد كه پيكرى داشت و نعره مىكشيد و گفت : اين خداى شما و خداى موسى است و بدين ترتيب بخش فراوانى از توده‌هاى بنى اسرائيل را گمراه كرد و حسن بصرى نيز چنين كرد و مسؤوليت را از اسلام زدود و مباحث عقيدتى را پس زد و آنها را به راهى كشاند كه ايمان از عمل تهى گشت . بصرى همان كسى است كه به نقل طبرسى در احتجاج « 2 » اميرالمؤمنين او را برادر ابليس خوانده است و مكتبى گمراه در ( قدر ) بنيان نهاد كه پيامبر اكرم صلى الله عليه و آله آن را نكوهيده و امّت را از آن بر حذر داشته است و گروهى از علماى اسلام از حضرتش صلى الله عليه و آله روايت كرده‌اند كه فرمود : « قدريه از زبان هفتاد پيامبر نفرين شده است . » عرض شد : يا رسول اللَّه ! قدريه چه كسانى هستند ؟ پيامبر صلى الله عليه و آله فرمود : « گروهى كه گمان مىكنند خداوند ارتكاب گناهان را برايشان مقدّر كرده و بر اين گناهان كيفرشان مىدهد . » « 3 »\r\nابن عباس مىگويد : « اميرالمؤمنين عليه السلام به حسن بصرى كه مشغول وضو گرفتن بود گذشت و فرمود : اى حسن ! وضوى صحيح بگير . او گفت : اى اميرالمؤمنين !\r\n\r\n\r\n","description":"","footnote":"\r\n( 1 ) - بحارالانوار ، ج 42 ، ص 141 ، روايت 2 .\r\n( 2 ) - همان مأخذ ، ج 1 ، ص 171 .\r\n( 3 ) - همان مأخذ ، ج 5 ، ص 47 .\r\n","page_name":" 29 ","page_number":29},
  {"content":"\r\n\r\nديروز مردمانى را كشتى كه همگى گواهى مىدادند خدايى جز اللَّه نيست و يكتايى است بىنياز و اين كه محمّد ، بنده و رسول خداست و روزى پنج بار نماز مىگزاردند و وضوى صحيح مىگرفتند .\r\nاميرالمؤمنين عليه السلام به او فرمود : آنچه را كه اتفاق افتاد ديدى ، پس چه چيز مانع از آن شد كه ما را بر دشمنان يارى رسانى ؟ او پاسخ داد : به خدا سوگند كه به تو راست مىگويم ، در آغاز روز از خانه بيرون آمدم در حالى كه غصل و حنوط كرده بودم و بر خويش سلاح بسته بودم و من شك نداشتم كه كنار كشيدن از امّ المؤمنين عايشه كفر است . پس چون به خرابه‌اى رسيدم ندا دهنده‌اى ندا كرد كه : اى حسن ! كجا مىروى ؟ باز گرد كه قاتل و مقتول هر دو در آتشند . من نيز ترسان باز گشتم و در خانه نشستم . پس چون روز دوم رسيد باز شكى نداشتم كه كنار كشيدن از امّ المؤمنين عايشه كفر است و باز حنوط كردم و بر خود سلاح آويختم و به قصد جنگ از خانه بيرون شدم تا آنكه به همان نقطه از خرابه رسيدم كه ناگاه از پشت سر ندايى شنيدم كه مىگفت : اى حسن ! به كجا مىروى كه قاتل و مقتول هر دو در آتشند ؟ على عليه السلام فرمود : به تو راست گفتم ، آيا مىدانى آن ندا كننده كه بود ؟ حسن گفت : نه . امام عليه السلام فرمود : او برادر تو ابليس بود و راست هم گفت كه قاتل و مقتول از آنان در آتش است . حسن بصرى گفت : يا اميرالمؤمنين ! اينك دريافتم كه جماعت نابودند . » « 1 »\r\nحسن بصرى بنيانگذار مكتب اشاعره است و در پرتو اين مكتب ، مكتب معتزله به دست شاگرد او و اصل بن عطا رشد كرد ، او استادش بصرى را چنين توصيف مىكند كه بين بام تا شام ، تغيير عقيده مىداد و بر انديشه‌اى استوار نبود و هر روز را به گونه‌اى متفاوت سر مىكرد ، يك روز به قدر معتقد بود يعنى خداوند سبحان را همان مىدانست كه كارهاى بندگان را مقدّر كرده است و بندگان در كارهاى خود\r\n\r\n\r\n","description":"","footnote":"\r\n( 1 ) - احتجاج ، ج 1 ، ص 171 .\r\n","page_name":" 30 ","page_number":30},
  {"content":"\r\n\r\nاختيارى ندارند و ديگر روز باورش اين بود كه انسان ، مختار محض است و هيچ عاملى در او دخالت ندارد و در سومين روز خداوند سبحان را حادث مىدانست و در روز چهارم علم خدا را قديم مىانگاشت و يك بار معتقد بود كه آفرينش خلق حادث است و بار ديگر آن را قديم مىدانست .\r\nشايد تصوّر شود اين رنگ به رنگ شدن و دگرگونى در انديشه‌هاى حسن بصرى دلى كناره‌گيرى شاگرد او و اصل بن عطا از مكتب‌استادش بود ، ليكن حقايق تاريخى حاكم بر اين دوران آشكارا پرده از دليل اصلى ديگرى بر مىدارد و آن اين بود كه ازارقه - كه شاخه‌اى از خوارج بودند - در آن دوران بر بصره تسلط داشتند وادّعا مىكردند كه مرتكب گناه كبيره كافر است و جاودان در آتش ، در حالى كه حسن بصرى معتقد بود چنين كسى كافر نيست ، و اصل ، چون استادش ، در وضعى شكست خورده مىزيست و براى آنكه از تحمّل رنج رويارويى با حاكمان تندرو و متنقّدان بگريزد و براى فرار از مسائل انقلابى كه جلوداران آن اهل بيت پيامبر صلى الله عليه و آله بودند كه همگى به دفاع از رسالت الهى برخاسته بودند ، ناگزير مىبايد انديشه‌هاى استادش را با انديشه‌هاى سلطهء حاكمه جمع مىكرد و لذا مكتبى را بنيان نهاد كه بر اساس آن مرتكب گناه كبيره نَه كافر بود نَه مسلمان ، بلكه جايگاهى ميان اين دو داشت و فاسق به شمار مىآمد . « 1 »\r\nنام نهادن ( معتزله ) بر مكتبى كه و اصل بن عطا بنيان نهاد پس از زمانى بود كه استادش حسن بصرى او را به دليل مخالفت با اعتقاداتش از حلقهء درسش راند و او در گوشه‌اى از مسجد مىنشست و حلقه‌اى نو از شاگردان براى خود تشكيل مىداد كه عمرو بن عبيد نيز به او پيوست و بدين ترتيب « معتزله » [ يعنى : كناره گير 
  ] ناميده شد و مكتب او معتزله نام گرفت و بعداً به بيست و دو فرقه تقسيم شد .\r\n\r\n\r\n","description":"","footnote":"\r\n( 1 ) - الخياط ، كتاب الانتصار ، ص 118 . شهرستانى ، الملل والنحل ، ص 17 ، به نقل از آن دو : تاريخ الفلسفة الاسلامية ، ص 79 .\r\n","page_name":" 31 ","page_number":31},
  {"content":"\r\n\r\n\r\nچرا علم كلام ؟\r\nهنگامى كه فرهنگ اسلامى با نوسان رو به رو شد و در نتيجهء شرايط سياسى و اجتماعى تحت تأثير هرج و مرج قرار گرفت ، به ويژه پس از كشته شدن خليفهء سوم ، پرسشهايى در جامعهء اسلامى مطرح گشت كه عرصهء فرهنگ نمىتوان تأثير آنها را ناچيز شمرد و بدين ترتيب لرزه به انديشه‌ها راه يافت و اين عامل ، خود انگيزه‌اى گشت براى علماى دين تا دانش و يا فنّى را بنيان نهند كه بتواند توازن فضاى فرهنگى و تعادل فكرى را بر قرار كند . اين از يك سو و از سوى ديگر باب دانشى كه پيامبر كاملًا در برابر مسلمانان گشوده بود و سخنان ارزشمندى همچون :\r\n« من شهر علم هستم و على دروازهء آن » و « على داورترين شماست . » « 1 » و « هر كه من مولا و سرور اويم على نيز مولا و سرور اوست » « 2 » ، و نيز دروازهء در آمدن به معارف الهى كه پيامبر اكرم صلى الله عليه و آله آن را با اين فرموده گشوده بود كه : « من در ميان شما دو گوهر گرانسنگ مىنهم مادام كه به آن دو چنگ زنيد هرگز گمراه نشويد : كتاب خدا و عترت من يعنى اهل بيتم . » « 3 » همگى به سبب طوفانهاى جاهليت جديد در جامعهء نوين اسلامى و هوسهاى سلطه جويانهء پاره‌اى گروهها به عقب رانده شدند ؛ گروههايى كه مىكوشيدند اهل بيت عصمت را از مراكز هدايت آگاه كردن دور كنند و در نتيجه مردم را از تفسير قرآن كريم بر كنار نگه دارند ، لذا انديشه‌هاى بيگانهء وارداتى ، جامعهء اسلامى را مورد تهاجم قرار مىداد و مردم نيازمند فرهنگ جايگزينى بودند و بدين ترتيب نظريه‌هاى جديدى رشد كرد و مكاتب فكرى گوناگونى بنيان نهاده شد و بدين سان امثال حسن بصرى و و اصل بن عطا به صحنه\r\n\r\n\r\n","description":"","footnote":"\r\n( 1 ) - بحار الانوار ، ج 10 ، ص 445 ، روايت 15 .\r\n( 2 ) - همان مأخذ ، ج 4 ، ص 203 .\r\n( 3 ) - همان مأخذ ، ج 2 ، ص 285 ، روايت 2 .\r\n","page_name":" 32 ","page_number":32},
  {"content":"\r\n\r\nآمدند ، مكاتب و ديدگاههاى ديگرى در علم كلام و فقه ، پديدار شد .\r\nشوريدن جامعهء شبه جزيرهء عربستان بر واقعيت عقب ماندهء خود در پرتو درخشش نور اسلام و ظهور رسالت محمّدى موجب شكوفايى تمدّن اسلامى در سدهء نخست هجرى شد و از آنجا كه اسلام نور خدا را بر سرزمينهاى مجاور شبه جزيره تا باند و مسلمانان ، عراق ، سوريه و مصر را گشودند و بدين ترتيب با تمدّن روم شرقى و ايران باستان تماس يافتند ، لذا در نتيجهء اين تماس و برخورد ميان تمدّن اسلامى با آن تمدّنها ، انديشه‌ها بر يكديگر تأثير نهادند و دو شيوهء فكرى به عرصه در آمد ، كه يكى از آن دو در پيروان انديشه‌هاى وارداتى جلوه‌گر شد ، اين عدّه همان فلاسفه‌اى همچون ابن مقفّع ، ابن ابى العوجاء ، عبداللَّه ديصانى و زنديقان ديگرى از اين دست بودند و گروه ديگرى مىكوشيدند ميان انديشه‌هاى وارداتى واصيل سازش برقرار كنند ، اينان همان كسانى هستند كه علم كلام امروز را بنيان نهادند .\r\n\r\nكفر ، در پى انديشه در ذات خدا\r\nپيامبر اكرم صلى الله عليه و آله چند گروه از جمله قدريه را نفرين كرده و فرموده است : « قدريه از زبان هفتاد پيامبر نفرين شده‌اند » عرض شد : يا رسول اللَّه ! قدريه چه كسانى هستند ؟ حضرت صلى الله عليه و آله فرمود : جماعتى كه ادّعا مىكنند خداوند سبحان گناهان را بر آنان مقدّر كرده و بر انجام اين گناهان كيفرشان مىكند . » « 1 » قدريه معتقد است : ما عمل را به جا مىآوريم و اين خداست كه پاداش و يا كيفر آن را مىدهد و مسؤوليت اعمال ما را بر دوش دارد . آنها مىگويند : علم خدا قديم است و عمل انسان در علم الهى نهفته است ، پس در حقيقت خدا به اين عمل پرداخته . بسيارى از مسلمانان به دليل وجود اين انديشه‌هاى توجيه گرانه راه را گم كردند و انديشه‌ها و باورهايشان\r\n\r\n\r\n","description":"","footnote":"\r\n( 1 ) - بحار الانوار ، ج 5 ، ص 47 .\r\n","page_name":" 33 ","page_number":33},
  {"content":"\r\n\r\nبه تباهى كشيده شد ؛ انديشه‌هاى توجيه گرانه‌اى كه عملكرد انسان را توجيه مىكند و جزاى ارتكاب گناهان كبيره و صغيره را از او بر مىستاند . پيرامون مسائل بحث خواهيم كرد و از نظر عقل و شرع تباهى آن را آشكار خواهيم نمود .\r\nاعتقاد حاكم نزد برخى از مورّخان اين است كه حسن بصرى نخستين كسى است كه در قدر سخن گفته است و بسيارى از نحله‌هاى عقيدتىِ قائل به جدايى ايمان از عمل به او مىرسد و چه بسا همو تشويق كنندهء تصوّف و رهبانيت است ، زيرا ادّعا مىكرد افعال بندگان ، مخلوق هستند . در روايتى آمده در بحار الانوار از اميرالمؤمنين پيرامون قدر نقل شده كه فرمود : « آگاه باشيد كه قدر سرّى از اسرار الهى و طلسمى از طلسمهاى اوست و در پوشش خدايى قرار دارد و از خلق پنهان است و خاتم خداوندى بر آن نهاده شده و پيشينهء آن در علم خداست و خداوند علمش را از بندگانش بر گرفته است و آن را برتر از حضور ايشان قرارداده ، زيرا آنها نمىتوانند متناسب با حقيقت ربّانى ، قدرت صمدى ، عظمت نورانى و عزّت وحدانى به وجود اين قدر راه يابند ، كه ، آن دريايى است خروشان و پرخيزاب كه تنها از آنِ خداوند عزّوجلّ است و ژرفاى آن از آسمان است تا به زمين و گستره‌اش از خاور تا باختر و سياه چونان شب تار كه مارها و ماهيهاى فراوان دارد ، گاهى به بالا مىآيد وزمانى به‌زير ، در قعر آن خورشيدى است نورانى كه هيچ‌كس را نسوزاند بر آن آگاهى يابد ، مگر خداوند يكتاى يگانه ، پس هر كه بر اين خورشيد آگاهى يابد با حكم الهى به رويا رويى پرداخته است و با حكومتش به كشمكش پرداخته و از سرّ و پوشش الهى پرده بر گرفته و اين چنين است كه به خشم الهى گرفتار مىآيد و در دوزخ جاى مىگيرد كه بد جايگاهى است . » « 1 » اين روايت پاسخ قاطعى است براى كسى كه از حضرت عليه السلام پيرامون قدر پرسش كرد و هشدارى است به اين كه قدر ، امرى هم است و هدايتى است براى انسان تا با وجدان و فطرت خود ايمان\r\n\r\n\r\n","description":"","footnote":"\r\n( 1 ) - بحار الانوار ، ج 5 ، ص 97 .\r\n","page_name":" 34 ","page_number":34},
  {"content":"\r\n\r\nآورد و اينكه آدمى در اعمال خود آزاد و با اراده است و پاداشش عملكرد خود را بر دوش مىكشد ، امّا اگر آدمى در ذات خدا ژرف انديشى كند ، در ذات الهى تفكّر كرده كه همان زندقه و كفر است و اين در حالى است كه سامرى اين امّت به صحنه مىآيد تا پيرامون قدر سخن گويد و در انديشهء مردم شبهه بيفكند وگمراهشان سازد .\r\nچنين به نظر مىرسد كه حسن بن ابى الحسن بصرى مىكوشيد از خلال مكاتبات و نامه نگاريهايش با امامان معصوم عليهم السلام انديشه‌هاى خود را توجيه كند ، ولى جز ردّى قاطع پاسخى از ايشان در نمىيافت . از امام موسى بن جعفر عليه السلام روايت شده كه فرمود : حسن بن ابى الحسن بصرى نامه‌اى به حسين بن على بن ابىطالب عليه السلام نوشت و از حضرت پيرامون قدر پرسش كرد . حضرت عليه السلام به او نوشت : « پس آن چيزى از قدر را پيروى كن كه من به تو شرح دادم و به ما اهل بيت رسيده است ، زيرا هر كه به خير و شر قدر ايمان نياورد كفر ورزيده است و هر كه گناهان را بر دوش خداوند عزّوجلّ نهد بر خدا دروغى بزرگ بسته است . » به نظر مىرسد اين مرد همين كار را كرده است ، زيرا او يا عملكرد و مسؤوليت عملكردهاى آدمى را به دوش خدا مىنهاد ، يا معتقد بود كه خدا در مسئلهء قدر دخالتى ندارد ، ليكن حسين عليه السلام در پاسخ او مىفرمايد : « همانا خداوند تبارك و تعالى با اجبار اطاعت نمىشود و در معصيت از او هيچ زورى در كار نيست و خداوند بندگان را در نابودى رها نمىكند و در آنچه ايشان را مالك مىگرداند ، مالك حقيقى شمرده مىشود » تا آنكه امام عليه السلام در پايان حديث مىفرمايد : « من بر اين باور هستم و بدان قائلم و به خدا سوگند من و يارانم بر اين اعتقاد هستيم و ستايش از آن خداست . » « 1 »\r\nاز آنچه گذشت طبيعت شرايط حاكم بر آن روزگار جامعهء اسلامى و طبيعت عواملى كه به پيدايش علم كلام انجاميد رخ مىنمايد . امامان معصوم عليهم السلام حقايق را\r\n\r\n\r\n","description":"","footnote":"\r\n( 1 ) - بحار الانوار ، ج 5 ، ص 123 .\r\n","page_name":" 35 ","page_number":35},
  {"content":"\r\n\r\nاز خلال احاديث و مكاتبات خود در برابر ديدگان مردم مىنهادند و اين در حالى بود كه مسلمانان در كژ راهه‌هاى اين علم سر گردان بودند و سخن از موضوعى مىراندند كه خداوند مسؤوليت آن را از آنان ساقط كرده بود . بدين سان و در چنين شرايطى علم كلام گسترش يافت . اگرچه همهء اين علم زيانمند نبود و برخى از جوانب آن مفيد مىافتاد ، ليكن در چنين زمينه و فضايى گروههاى منحرف امّت اسلامى مانند اسماعيليه ، مانويه ، راونديه و باطنيه نيز رشد كردند ؛ گروههايى كه امامان عليهم السلام را خدا مىشمردند و امامى از امامان ما از حضرت على عليه السلام گرفته تا امام رضا عليه السلام نبود . مگر آنكه همگى از سوى مجموعه‌اى از صاحبان فلسفه - كه خود را به دروغ شيعه مىناميدند - خدا قلمداد مىشدند و ائمهء اطهار عليهم السلام به شديدترين وجه با آنها مىستيزيدند .\r\nانديشه‌هاى فلسفى ، عامل پيدايش فرقه‌هاى متعدّدى ميان مسلمانان شد و مهمترين آنها اين دو فرقهء اصلى بودند : فرقهء مشّاء كه نمايندهء آن فيلسوف معروف ، ابن رشد بود و فرقهء اشراق كه ابن سينا و سهروردى نمايندگان آنان هستند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nفصل سوم : تاريخ فلسفه\r\nدر جهان انديشه دو خط وجود دارد كه جز در مواضع بسيار ناچيز هيچ تلاقى با هم ندارند . اين دو خط عبارتند از رسالتهاى الهى و فلسفه‌هاى بشرى كه هر يك تاريخ گستردهء خود را در طى زمان دارند . از هنگام فرود آمدن پدر ما آدم بر اين سيّاره رسالت آسمانى كه نياز بدان پيش از هر چيز مطرح است با او به عرصه آمد و رسالت آسمانى با نخستين انسان به كرهء زمين آغاز شد و تا واپسين انسان ، ماندگار خواهد بود و هرگز زمين از حجّت الهى كه رسالت خداوندى را بر دوش داشته باشد تهى نخواهد ماند .\r\nما در صدد كاوش پيرامون تاريخ رسالتهاى آسمانى نيستيم ، بلكه شايسته است كه اشاره‌اى به دو انديشه داشته باشيم كه در سياق مباحث آينده بدان نيازمند خواهيم بود :\r\n\r\nانديشه اول - وحدت هدف در رسالتهاى الهى\r\nبدون ترديد خطوط اصلى رسالتهاى خداوندى يكى است ، زيرا همهء آنها توحيد خداوند ؛ آفرينندهء يكتا و يگانه را همراه با تسبيح و تقديس فرا مىخوانند و بيان مىدارند كه خداوند برتر از آن است كه با آوردن وصفى توصيف شود .\r\nتمامى اين رسالتها به خلوص در عبوديت خداوندى و نفى شريك از او و ستيز\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبا رقيبان او كه در برابر مقام كبريايش پرستش مىشوند دعوت مىكنند و همگى به اصلاح نفس و در نتيجه اصلاح جامعهء انسانى فرا مىخوانند . معارف الهى كه به دست پيامبر اكرم صلى الله عليه و آله تكامل يافت همان معارفى است كه به گونه‌اى مجمل با آدم عليه السلام به عرصه در آمد و همان معارفى است كه با نوح ، ابراهيم ، موسى و عيسى و همهء پيامبران عليهم السلام به ارمغان آورده شد .\r\nبنابراين ، براى مثال : افلاطون نمىتواند مادامى كه آموزشهاى اشراقى او مخالف آموزشهاى پيامبر ماست يك پيامبر تلقّى شود و حتّى زردشت نيز اگر آموزشهايى مخالف با عيسى داشته باشد نمىتواند پيامبر تلقّى گردد . انديشه‌هاى صوفى گرانه و اشراقى كه به او نسبت داده مىشود حقيقت ندارد ، زيرا با آنچه ما از معارف قرآن كريم مىدانيم ناهمسوست .\r\nپس انديشهء نخست ، بطور كلّى چنين است كه رسالتهاى الهى ، دعوت اين رسالتها ، فرهنگ آن و عناوين اصلى معارف آن يكى هستند و بس و اختلافى در ميان آنها يافت نمىشود ، مگر آنچه به عنوان قوانين جزيى مطرح مىشود كه با زمان تغيير مىيابد .\r\n\r\nانديشه دوم - قرآن كريم كاملترين رسالت الهى\r\nمعارف الهىِ برخاسته از رسالتهاى الهى را در قرآن كريم مىيابم . اگر ما در آيات شريفه ، ژرف انديشى كنيم به موضوعاتى آگاهى مىيابيم كه انجيل ، تورات ، زبور و صد و سى و چند كتاب الهىِ فرود آمده بر انسان بدان فرا مىخواند . براى مثال با قرائت سورهء هود ، يا شعرا ، يا قصص و بلكه همهء سوره‌هاى قرآنى ، فراگيرىِ قرآن كريم و سيطرهء آن بر همهء رسالتهاى پيشين ، رخ مىنمايد و كاملًا آشكار مىشود كه قرآن ، كاملترين و جامعترين رسالتهاست .\r\nبا نگاهى به آنچه كه پيامبران بدان فرا مىخوانده‌اند و با توجّه به حقيقت رسالتهايى كه آنها را به ارمغان آورده‌اند و نيز تاريخ اين رسالتها در مىيابيم كه تمامى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآنها در مطرح كردن معارف الهى يكسان هستند و خطوط اصلى آن نيز تفاوتى با يكديگر ندارند و قرآن كريم كاملترين آنهاست .\r\nبنابراين آنچه براى ما شايسته است كه به تاريخ‌نگارى آن بپردازيم همان انديشهء بشرى است ؛ انديشه‌اى كه نارسا زاده مىشود و در خلال پويش خود همراه با زمان و مكان ، تكامل مىيابد و سر انجام شاهديم كه خود را نقض مىكند . انديشه‌اى كه يك زمان در يونان پديد مىآيد و به اسكندريه منتقل مىشود و از آنجا راهى انطاكيه مىگردد و از آن نقطه به روم و ديگر سرزمينهاى جهان مىرود و چهرهء آن با گذر از تمدّنهاى گونه‌گون همچون تمدّن هلنيسم ، مصر ، ايران باستان و ديگر تمدّنها ، تغيير پيدا مىكند .\r\n\r\nمعارف الهى\r\nبراى ارائهء گوشه‌اى از فلسفهء بشرى ناگزير بايد روشن كنيم ، انديشه‌اى كه از سوى خداوند متعال به انسان وحى مىشود . از اثر پذيرى شرايط و هرگونه آلايشى منزّه است ، از تأثيرات حالات روانى انسان شرايط فرهنگى ، اقتصادى و سياسى همچون طبيعت توليد ، يا شيوهء حكومت و يا نظاير آن ، به دور است ، زيرا اين انديشه از هرگونه هوى و هوسى بر كنار است و چونان دانش پيامبر حضرت محمّد صلى الله عليه و آله است كه خداوند دربارهء آن مىفرمايد :\r\nوَمَا يَنطِقُ عَنِ الْهَوَى * إِنْ هُوَ إِلَّا وَحْيٌ يُوحَى « 1 » .\r\n« و از روى خواهش ( نفسانى ) سخن نمىگويد ، آن قرآن جز وحى نيست كه ( بر پيامبر ) فرستاده مىشود . »\r\nشبه جزيرهء عربستان در روزگار نزول قرآن كريم با آنچه كه از اوضاع اقتصادى ، فرهنگى و اجتماعى برخوردار بود كه نمىتوانست در ماهيت معارف قرآنى اثر نهد\r\n\r\n\r\n","description":"","footnote":"\r\n( 1 ) - سورهء نجم ، آيات 3 - 4 .\r\n","page_name":" 39 ","page_number":39},
  {"content":"\r\n\r\nو بلكه بايد عكس آن را صحيح دانست ، زيرا رسالت محمّدى به عرصه آمد تا انسان را به سوى تكامل هدايت كند ، زيرا قرآن كريم قرآنِ شبه جزيرهء نبود و از آن سرزمين نروييد و زادهء آن جامعه نبود ، بلكه از سوى خداوند چيرهء پاكى وحى مىشد كه هيچ چيز بر او پوشيده نبود و هوسى بر او اثر نمىنهاد در حالى كه انديشهء بشرى چنين نيست و معمولًا زادهء شرايط است .\r\n\r\nبرگرفتن انديشه‌ها\r\nانديشهء بشرى از واقعيتى سرچشمه مىگيرد كه آدمى در آن سر مىكند و بنابراين پيرو اين واقعيت‌است و با دگرگونىِآن دگرگونى مىپذيرد . شرايط ، در حقيقت همان است كه معمولًا بر انديشهء بشرى حاكميت دارد و در نتيجه در همين انديشه جلوه‌گر مىشود . براى مثال اگر براى دو انسان كه در دو مكان و زمان دور از هم ، شرايط يكسانى پديد آيد توقّع ما در اين هنگام آن است كه اين شرايطِ همسان دو انديشهء همسان را به بار آوَرد و اين در حالى است كه كوچكترين تماسى ميان اين دو فرد نبوده‌است وميان آن‌دو قرنها فاصلهءزمانى ومسافتهاى دور مكانىبوده‌كه كاروانهاى بازرگانى و يا وسايل علمى هم قادر به پيمودن آن نبوده‌اند . بنابراين دور نيست كه چند هزار سال پيش - مثلًا نُه‌هزار سال پيش - در مصر انسانى همان انديشه‌اى را داشته كه شخصى امسال در هند آن را دارد ، در صورتى كه ما شرايط آنها را همسان بيانگاريم بى آن كه يكى از آن دو اين انديشه را از ديگرى اقتباس كرده باشد .\r\nبراى مثال ، انقلاب به دليل وجود شرايط خاص و عوامل معّينى پديد مىآيد ، پس لاجرم هر جا ستمى در ميان باشد ، مبارزه‌اى با آن ستم خواهد بود و هرگاه انديشه‌اى يافت كه اين چالش را ساماندهى كند و رهبريى كه اين چالش را تمركز بخشد و بدان سمت و سو دهد ، پس همانجا انقلاب شكل خواهد گرفت .\r\nدر اختراعات نيز چنين است و چه بسا فردى در يكى از شهرهاى آلمان اختراعى كند و فرد ديگرى همان اختراع را در همان سال و حتّى همان ماه در يكى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاز شهرهاى آمريكا ارائه كند ، اين هرگز به آن مفهوم نيست كه يكى از آن دو اختراع خود را از ديگرى ستانده است .\r\nما اين‌سخن‌را مىگوييم و تا تأكيد كرده باشيم‌بر اين‌كه هيچ دور نيست انديشه‌هايى را يك نابغهء يونان باستان فرا پيش نهد و بار ديگر يك فيلسوف مسلمان در سدهء ششم هجرى همان انديشه را مطرح كند و باور ما هرگز چنين نيست كه فيلسوف مسلمان ، انديشه‌هاى خود را از فيلسوف يونانى ستانده است . آرى ، معمولًا تاريخ نگاران فلسفه و فرهنگ مىكوشند ميان انديشمندان ، پيوند برقرار كنند و به محض وجود تشابه ميان دو انديشه و يا سبقت يكى بر ديگرى در ارائهء اين انديشهء ادّعا مىكنند كه اين انديشمند انديشه‌هاى خود را از آن ديگرى ستانده است . ما به آنها مىگوييم انتقال يك انديشه از نسلى به نسل ديگر و از كشورى به كشور ديگر ، امرى كاملًا شدنى است ، به ويژه در روزگار ما كه آكنده از عوامل زمينه‌ساز و ابزار علمى پيشرفته است ، ليكن اين هرگز بدان معنا نيست كه هر كس ، آن انديشد كه ديگران ، ناگزير انديشهء خود را از آنها ستانده و يا به تقليدشان پرداخته است .\r\n\r\nگذرى تاريخى\r\nهزاران سال پيش انديشمندانى در چين ، هند و مصر مىزيسته‌اند ، ولى آغاز سامان يافتگى فلسفه و تبديل آن به مكتبى شناخته شده در ميان ما در يونان باستان چهره بسته است . سقراط ، بقراط ، افلاطون ، ارسطو و گروهى ديگر از فلاسفه در يونان مىزيسته‌اند . اينان همان كسانى هستند كه توانستند انديشهء فلسفىِ دوران باستان را شكل دهند و آن را بنگارند و به نشرش بپردازند ، هنگامى كه شرايط سياسى و نظامى به در گرفتن جنگ و كشمكش منجر شد و سپاهيان يونان در روزگار اسكندر با سپاهيان ايران رو در رو گشتند ، شرايط آن روزگار به تماس انديشه‌ها و تبادل افكار فلاسفه ، يارى رساند . تماس فلسفهء غرب با فلسفهء شرق از نمونه‌هاى همين قاعده است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدر دوران قبل از درخشيدن نور اسلام ، عمدتاً در آسياى ميانه چهار مكتب فلسفى و يا چهار مركز فلسفى وجود داشت كه مهمترين آنها در اسكندريه و ديگرى در عراق و سومين در ايران - جندى شاپور - و سر انجام چهارمين آنها در سوريه قرار داشت . ما ميزان اثر پذيرى مسلمانان از اين مكاتب را به خوبى نمىدانيم ، ليكن آنچه شايستگى درنگِ فراوان دارد همان مركز اسكندريه است ، كه بايد آن را مركز بنيادينى دانست كه انديشهء اسلامى با انديشهء غربى به هم رسيد و از سدهء دوم ميلادى تا سدهء هفتم ميلادى - سدهء دوم هجرى - اسكندريه مركز فلسفهء يونانى بود كه بعداً انديشهء « نو افلاطونى » در آن جلوه‌گر شد .\r\nفيلسوف يونانى ( افلاطون ) ، شاگرد سقراط و استاد ارسطو بود و مكتب خاصى را در فلسفه بنيان نهاد كه مكتب اشراق ناميده مىشود . ظاهراً اين نامگذارى از آن رو صورت گرفته كه افلاطون به عالَم مُثُل ( يا صور ) و تابيدن عالَم حقيقت بر عالم مُثُل اعتقاد داشت و اين ديدگاه او بسى گسترده‌است كه به خواست خدا در مباحث بعدى آن را ياد آور خواهيم شد ، امّا ارسطو شاگرد افلاطون با اين مكتب ، ناهمسو بود و خود مكتب ديگرى را بنيان نهاد كه آن را « مشائيه » يا « مشائين » ناميد .\r\n\r\nمكتب نو افلاطونى\r\nاز آن جا كه اسكندريه در مصر مركز مهمى در تماس انديشهء غربى با انديشهء شرقى در خلال جنگهاى اسكندر به شمار مىآيد و پيش از درخشيدن نور اسلام مركز مهمى از مراكز فلسفه و مكتبى از مكاتب آن به شمار مىآمد ، لذا طبيعى بود كه در اين مكتب انديشه‌هايى نوين به عنوان نتيجهء طبيعى فضاى فكرى ظهور كند كه بر اين مركز حاكميت داشت . در اسكندريه فلاسفه و متفكّرانى مىزيستند كه از جملهء ايشان « امونيوس سكّاس » « 1 » [ نيمهء نخست سدهء سوم ميلادى 
  ] بود كه تحت تأثير\r\n\r\n\r\n","description":"","footnote":"\r\n( 1 ) - امونيوس سكّاس يا امونيوس حمال كه برخى او را « حموروئيس » يا « حمونيوس » ناميده‌اند .\r\n","page_name":" 42 ","page_number":42},
  {"content":"\r\n\r\nانديشه‌هاى افلاطون قرار داشت و در متحوّل كردن اين انديشه‌ها تا آن جا كوشيد كه توانست آن را با مفاهيم ارسطويى و شرقى « 1 » هماهنگ كند و بدين ترتيب توانست مكتبى را بنيان نهد كه « نوافلاطونى » ناميده مىشود و « فلوطين » « 2 » از برجسته‌ترين شاگردان‌امونيوس بود كه در شكل‌دادن مكتب‌استادش « نوافلاطونى » بسيار كوشيد .\r\nبرخى او را از بنيانگذار اين مكتب مىدانند نَه استادش را . فلوطين تحت تأثير رسالت الهى حضرت عيسى بن مريم عليه السلام قرار داشت و از آن جا كه فيلسوف بود معتقد به انديشه‌هاى افلاطون ، لذا آهنگ آن كرد كه انديشه‌هاى افلاطون را از يك سو و رسالت الهى را از سوى ديگر با هم در آميزد . نتيجهء اين تلاشهاى او و ثمرهء درهم آميختن باورهاى او از انديشه‌هاى افلاطون و تأثيراتش از رسالت الهى ، اين شد كه بعداً پديده‌اى رخ نمود كه اقانيم سه گانه ناميده مىشود . او مىگفت : خدا يكى نيست ، بلكه سومينِ سه عنصر است ، خدا ( پدر ، پسر و روح القدس ) كه ميان پدر و پسر فاصله مىاندازد .\r\nشايان ذكر است كه احبار ( روحانيون مسيحيت ) در آغاز با اين انديشهء نوپديد ، يعنى در هم آميختن معارف الهى و تعاليم آسمانى با فلسفهء بشرى ، به مخالفت برخاستند و به اين تحريف و افزايش در دين اعتراض كردند ، ولى دگرگون شدن شرايط اجتماعى و سياسى ، مسيحيان را از ترس فشار يهود بر ايشان و طمع در پيش گرفتن دين ايشان از سوى امپراطور ، آنها را مجبور به بيعت با امپراطور روم كرد و از همين رو در برابر فلسفهء نو افلاطونى تسليم شدند و همين خود عامل وارد شدن شرك و انديشه‌هاى غنوصيه و حلوليه در آيين مسيحيت شد و اسكندريه به\r\n\r\n\r\n","description":"","footnote":"\r\n( 1 ) - طرفداران نو افلاطونى گمان مىكنند كه جهان فيضى است بر آمده از ذات والايى كه روح مىتواند ، درحال كِشش روحى ، با آن يكى شود . ( دائرة المعارف عربى زبان المورد ، ج 7 ، ص 115 )\r\n( 2 ) - فلوطين يا افلوطين ( 205 تا 270 م ) فيلسوفى است رومى كه در مصر رشد كرده است و شاگرد امونيوس‌سكّاس بوده است و از برجسته‌ترين نمايندگان « نو افلاطونى » به شمار مىآيد . او راهى روم شد و « فرفوريوس » در سال 263 م شاگر او بوده است . ( دائرة المعارف المورد ، ج 8 ، ص 51 )\r\n","page_name":" 43 ","page_number":43},
  {"content":"\r\n\r\nدست امونيوس و به دست شاگردش فلوطين دروازه‌اى گشت براى راه يافتن نوافلاطونى به آيين مسيحيت .\r\nپذيرش نو افلاطونى از سوى احبار و رهبان به دليل گرايش و تأكيد شديد ايشان در جلب مردم بود . اين گرايش و تأكيد اقتضاى آن را داشت كه اين جماعت از رهبان و احبار به آسان گيرى در احكام دين و شريعت ، توسّل جويند و در نتيجه رسالت الهى را با فلسفهء بشرى به گونه‌اى همسو با هوسهاى آدمى هماهنگ سازند و از همين رو نشانه‌هاى بنيادين دين را دگرگون كردند و نتيجهء آن پديد آمدن گونه‌هاى جديد نحله‌هاى مسخ شدهء كاملًا به دور از رسالت الهى بود .\r\nدين مبين اسلام نيز از بازى بازيگران در امان نبود چنان كه از هوى و هوسهاى بشرى نيز بر كنار نبود . براى مثال ، از هنگامى كه اسلام به هند وارد شد و مردم ، اسلام راستين را پذيرفتند جريانهاى تغيير دهنده و شيوه‌هاى دگرگون كننده نقش خويش را در تحريف اين رسالت آسمانى ايفا مىكردند و بدين ترتيب آيين سيك كه در واقع همان تحريف اسلام است ظهور كرد و نحلهء قاديانى به دست قاديانى به منصّه ظهور رسيد ، چنان كه در ايران نحلهء بهائيت به دست محمّد على بهاء ايجاد شد . مسئله منحصر به اينها نبود ومىتوان گفت همهء مكاتب منحرفى كه از ديانتهاى مستقيم الهى بر آمدند به دليل درهم آميختگى انديشه‌هاى بشرى با هدايتهاى خداوندى و رسالتهاى آسمانى صورت مىپذيرفت ؛ آميزشى كه سبب ساز ظهور گونه‌هاىنوين مكاتب ونحله‌هايى گشت كه از رسالتهاى آسمانى فاصلهء بسيار داشت .\r\nدر اين جا ناگزير بايد به شمارى نه چندان اندك از علماى مسلمان اشاره كنيم كه همين راه انحرافى را پيمودند و به اين درد گرفتار آمدند ، انگيزهء آنها از اين كار آن بود كه ياران و ياورانى پيرامون خود گرد آورند و لذا دين را تغيير دادند و كلام الهى را از جايگاه خود تحريف كردند ، احكام و واجبات دين را سبك نمودند و تكاليف شخص مكلّف را ناچيز جلوه دادند ، براى ترغيب نسبت به پذيرش دين و جذب مردم به سوى آن ، شريعت را آسان انگاشتند . آنها با اين عملكرد نه تنها مردم را از\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدين دور مىكردند ، بلكه خواسته و يا ناخواسته روحيهء ايمانِ راستينى را به ضعف مىكشاندند كه در جانهاى مؤمن ، جاى گرفته بود .\r\n\r\nفلسفه و مسير انديشهء اسلامى\r\nاز اواخر سدهء نخست و در خلال سدهء دوم و سوم هجرى مكتب اسكندريه در مسير تفكّر بشرى مؤثّر بود . اين تأثير در ايام خلافت عمر بن عبدالعزيز ، هنگامى كه بنا به عوامل تاريخى ، اين مكتب از اسكندريه به انطاكيه منتقل شد ، تا حد فراوانى افزايش يافت . در اين دوران اين مكتب دوش به دوش مكتب‌هاى كه در حومهء حلب مكتب انطاكيه ، مكتب جندى شاپور در ايران و ديگر مكاتب فلسفى اثرى ملموس در تفكّر پاره‌اى از مسلمانان نهاد و بر مسير تفكّر اسلامى تأثير كرد . به نظر مىرسد مكتب اسكندريه از مكاتب همسنگ خود تأثيرى بيشتر و گسترده‌تر داشته است و ما اين نكته را در مباحث بعدى روشن خواهيم كرد .\r\nبراى پژوهش تاريخ فلسفه در ميان مسلمانان ناگزير بايد ميزان داده ستانى اعراب حجاز پيش از اسلام با فلسفه را روشن كنيم . در مقدمهء چاپ دوم كتاب « شأة الفكر الفلسفى في الاسلام » نگاشتهء دكتر على سامى نشار - كه سخنش در اين موضوع حجّت تلقّى مىشود - و تاريخ نگار فلسفهء اسلامى است ، آمده است كه :\r\n« خلافت به معاوية بن ابىسفيان رسيد در حالى كه مسلمانان هنوز پدر غنوصى او را فراموش نكرده بودند ؛ اين دوگانه پرست مجوسى را كه هرگز ايمان نياورد » ، او مىافزايد : « دربارهء معاويه هر چه كه گفته شود و هرچه علماى پيشين و اهل سنّت بكوشند كه او را در زمرهء صحابهء رسول اكرم صلى الله عليه و آله به شمار آورند اين نكته پيداست كه او هرگز به اسلام ايمان نياورد و اگر چه فراوان دم از اسلام مىزد ليكن هرگز نتوانست گامى بيش از اين بردارد . » « 1 »\r\n\r\n\r\n","description":"","footnote":"\r\n( 1 ) - نشأة الفكر الفلسفي في الاسلام ، ج 2 ، مقدمهء چاپ دوم .\r\n","page_name":" 45 ","page_number":45},
  {"content":"\r\n\r\nاين اتّهامى نيست كه دكتر نشار به سبب موضعگيريهاى خصمانهء او نسبت به معاويه ، متوجّه او كند ، زيرا اين نويسنده به انديشه‌هاى ضد شيعىِ تندرويى شناخته شده است كه آنها را از خاورشناسانى مىستاند كه به بحث پيرامون فرقه‌ها و تاريخ سياسى شيعه مىپردازند . او در اين سخن بر مجموعه‌اى منابع تاريخى تكيه مىكند كه همگى يك سخن ، اعتقاد او را اثبات مىكنند . دكتر ناجى تكرينى مىگويد : « در اين جا دلايل فراوانى يافت مىشود كه بر اساس آنها انتقال و آگاهى بر فلسفهء يونان در عصر امويان به ويژه در آغازين آن بوده است . » « 1 »\r\nبنابراين ابو سفيان با انديشه‌هاى غنوصى ، مجوسى و انديشه‌هاى نو افلاطونى پيش از اسلام ارتباط داشته است و اين از آن روست كه اعراب با تمدّنها بده بستان داشتند ، با جوامع و انديشه‌هاى آن در تماس بودند . اين سخن تأكيدى است بر اين انديشه كه سلطه‌هاى سياسى براى مبارزه با خط آشكار مكتبى ، رويارويى با مفسران ، فقهاى اهل بيت عليهم السلام و در نتيجه براى تقويت سلطهء خود و ستيز با پرتو اسلام و هدايت قرآن به ترجمهء انديشه‌هاى فلسفى شرك آلود به زبان عربى پرداخته‌اند و ما به خواست خدا جزئيات بيشترى از اين واقعيت را بيان خواهيم كرد .\r\n\r\n\r\n","description":"","footnote":"\r\n( 1 ) - الفلسفة الاخلاقية الافلاطونية ، ص 106 .\r\n","page_name":" 46 ","page_number":46},
  {"content":"\r\n\r\n\r\nفصل چهارم : فلسفهء هلنيسم به زبان عربى\r\nپيش از سخن پيرامون تاريخ فلسفه‌اى كه به سرزمينهاى اسلامى نفوذ كرد ، از طريق پرداختن به فلسفهء شيخ اشراق « سهروردى » كه داراى خط فلسفى مشخّصى به ويژه در سرزمينهاى شرقى اسلام بود ، ناگزير بايد رويكردى به دو ملاحظهء بنيادين داشته باشيم :\r\n\r\n1 - مقياس فرهنگ\r\nمعمولًا آدمى در جستجوى مقياس فرهنگ است تا بتواند به وسيلهء آن انديشه‌هايى را مرز بندى كند كه به ذهن او راه مىيابد ، تا بدين ترتيب بتواند انديشه‌هاى زيانمند را از انديشه‌هاى سودمند باز شناسد . ما بسيارى از اوقات در برابر اين سؤال قرار مىگيريم كه فرهنگ اصيل كدام و فرهنگ وارداتى كدام است ؟\r\nفرهنگى كه ما مىتوانيم بدون هيچ گونه دو دلى آن را بپذيريم كدام و فرهنگى كه بايد به كنارى نهيم كدام است ؟\r\nهر فرهنگى در پايان به خطوط اصلى بازگشت مىكند كه فلسفه ، آنها را گرد مىآوَرد ، پس هر فرهنگى در محدوده‌اى مشخّص جاى مىگيرد و از زير سازهاى بنيادين مشخصى بر مىخيزد . اين زير سازها همان امورى هستند كه بايد در آنها درنگ كنيم و براى درك طبيعت آن فرهنگ ، آنها را به خوبى بفهميم .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nهر گاه بر آن شديد كه تا طبيعت فرهنگ يك انسان را بشناسيد ، بايد بر فلسفه‌اى آگاهى يابيد كه او باور دارد . براى مثال اگر به فلسفهء مادّى اعتقاد دارد اين فلسفه همهء بخشهاى تفكّر او را در بر مىگيرد ، انديشه ، فرهنگ و ديگر داده‌ها و معارف او در محدودهء همين مرزهاى مادّى ، قالب مىپذيرد و اگر به حكمت الهى ايمان داشته باشد اين حكمت ، انديشه‌هاى او را مرز بندى مىكند .\r\nاگر اين حقيقت شناخته شده و آشكار است ناگزير بايد حقيقت ديگرى را نيز بر آن بنا كنيم و آن اين كه فرهنگ همهء بشريت در پايان به دو خط اساسى منجر مىشود : يكى خط فلسفى الحادى و شرك‌آلود و دوم خط فلسفه ايمانى و توحيدى و در نتيجه همهء فرهنگهايى كه نزد آدميان است به يكى از اين دو ريشهء بنيادين باز مىگردد كه ريشهء شرك و يا ريشهء يكتا پرستى دارد .\r\nريشهء نوع اوّل كه همان شرك است در جهان امروز ما به يك رنگ از فرهنگها باز مىگردد . تاريخ نگار معروف « آرنولد توين بى » ( 1975 - 1889 م ) كه تمدّنهاى بشرى و فرهنگهايى را كاويده كه اين تمدّنها در آن عرصه روييده است و به يك نتيجه رسيده و آن اينكه در جهان ، تمدنهاى متعدّدى وجود داشته است كه شايد شمار آنها افزون بر بيست بوده باشد ليكن در طول زمان از ميان رفته و نابود گشته است و تمدّن موجودِ كنونى تنها يكى از آن تمدّنها بوده كه هلنيسم ناميده مىشود و تمدّن نوين اروپا - اگر بتوانيم نام تمدّن بر آن نهيم - چيزى نيست مگر گسترهء همان تمدّن هلنيسم باستان « 1 » و اگر ما تمدّن هلنيسم را كتابى بيانگاريم ، آنچه امروز تمدّن اروپا ناميده مىشود چيزى نيست مگر يك نسخه از اين كتاب .\r\nيونانيان توانستند با تواناييهاى كافى خود كه از خيزابهاى تماس با سر زمينهاى گوناگون به دست آمده بود ، انديشه‌هايشان را بپراكنند .\r\nانديشه‌هاى آنها در خلال سده‌هاى ميانه به روم انتقال و تا مقطعى كه « دوران\r\n\r\n\r\n","description":"","footnote":"\r\n( 1 ) - تمدن هلنيسم ( ) همان تمدن يونان باستان در سدهء چهارم پيش از ميلاد است .\r\n","page_name":" 48 ","page_number":48},
  {"content":"\r\n\r\nرنسانس » ناميده مىشود ادامه و در اين دوران نيز تجديد حيات يافت . منطق ارسطو تا هم اينك در دانشگاهها اروپا تدريس مىشود و زبان يونانى ريشهء زبان اروپائيان و تمدّن ايشان است . اگر تعابير و اصطلاحات علمىِ به كار رفته در كتب ايشان را باز بكاويم اين باور كاملًا آشكار و روشن مىگردد .\r\nدر هر كتاب عربى ناگزير با تعابيرى همچون لوژيك ( ) روبرو مىشويم كه اصلًا واژه‌اى است لاتينى و به مفهوم شيوه و يا منطق است و در واژگان نوين اروپايى به مفهوم علم به كار مىرود مانند فيزيولوژى ( ) به معناى علم وظايف اعضا و سيكولوژى ( ) به مفهوم روانشناسى و سوسيولوژى ( ) به مفهوم جامعه شناسى و ديگر اصطلاحاتى كه امروز در غرب به كار مىرود .\r\nچنان كه فلاسفهء مسلمان نيز از طريق مكتب اسكندريه تحت تأثير انديشه‌هاى فلاسفهء يونان قرار گرفتند و اين بدان مفهوم است كه فلسفهء متأثر از فلسفهء يونان نيز در حقيقت ، ادامهء تمدن هلنيسم است . ما اگر ، قرآن كريم و آنچه از رسالتهاى الهى مسيحيان و يهوديان كه بر اصالت خويش باقى مانده استثنا كنيم ، مىتوانيم بگوييم آنچه در جهان امروز هست همان تمدّن شرك آلود هلنيسمى است كه در دوران يونان باستان پديد آمده است .\r\nاز اين گذشته فرهنگ هر جامعه‌اى زادهء فلسفه‌اى است كه اين جامعه بدان ايمان دارد و اين نكته‌اى است كه در جوامع غربى آشكارا ديده مىشود . تعصّب نژاد پرستانه ، خود محورى و خود دوستىِ ريشه‌دار در جاهليت غرب همگى از زير ساز شرك بر آمده است و شرك ثمره‌اى جز جهل ندارد ، بلكه شرك و جهل را بايد دو همانند دانست كه از يكديگر جدايى نمىپذيرند .\r\nبرخى از اين حقيقت غافل مانده‌اند و در نتيجه اعتقاد دارند كه اروپا در عصر رنسانس ( نوزايى ) از ايمان و مذهب فاصله گرفته است ، ولى اين خطاى بزرگى است ، زيرا اروپا از زمانهاى بسيار دور تر از ايمانِ حقيقى بر كنار بوده است ،\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو اروپائيها از ايمان به خداوند يكتا ، بىنياز ، يگانهء و بىهمتاى محروم بوده‌اند كه ما در پرتو انوار قرآن كريم بدان ايمان داريم ، آنها به انديشه‌هاى نو افلاطونى ايمان داشتند كه - آن گونه كه گفتيم - از طريق مكتب اسكندريه به مسيحيت راه يافته بود .\r\n\r\n2 - در هم آميختن بت پرستى با دين\r\nپيشتر گفتيم كه يكى از ويژگيهاى نو افلاطونى در هم آميختن انديشه‌هاى شرك آلود ، با تعابير دينى است . يونانيان كهن به صادر اوّل و دوم اعتقاد داشتند . آنها معتقد بودند كه خداوند صدر اوّل را زائيد كه همان روح القدس است و او صدر دوم را زائيد كه همان عيسى بن مريم است و بدين ترتيب نظريهء زايش كه نظريهء فيض و يا صدور نيز ناميده مىشود به عرصه در آمد .\r\nدر اين جا سؤال مهمى رخ مىنمايد ، زيرا ميان پديد آمدن نو افلاطونى نسبت به تولد حضرت مسيح عليه السلام و ميان چيرگىانديشه‌هاى يونان باستان بر شيوه‌هاى پاره‌اى از فلاسفهء مسلمان ، گونه‌اى سازگارى زمانى ديده مىشود .\r\nنو افلاطونى كه آيين مسيحيت را با فلسفهء يونان باستان در هم آميخت و در طول سدهء دوم و سوم ميلادى به شكوفايى رسيد ، در حالى كه پيدايش اين چيرگى و تسلّط بر محافل مسلمانان در سدهء دوم و سوم هجرى روى نمود و بدين ترتيب انديشه‌هاى صدور و حلول پديد آمد به طورى كه آثار اين سيطره و اثر پذيرى را در رسائل اخوان الصفا مىيابيم كه انديشه‌هاى مجموعه‌اى از فرقهء اسماعيليه و باطنيه را تشكيل مىدهد ؛ فرقه‌اى كه مىكوشيد نو افلاطونى را با تعبيرات اسلامى به خورد مخاطبان دهد . آنها معتقد بودند كه صادر اوّل ، همان ولّى است و روح اللَّه در امامان اسماعيليه حلول مىكند . فاصلهء زمانى ميان بعثت حضرت محمد صلى الله عليه و آله و اين انديشه‌هاى وارداتى ، همان فاصلهء زمانى ميان بعثت حضرت عيسى بن مريم عليه السلام و نحلهء نو افلاطونى است . حال اين سؤال مهم پيش مىآيد كه :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين سازگارى زمانى از چه روست ؟ مهم آن است كه پيش از ورود به كژ راهه‌هاى فلسفه و درگير شدن با اصطلاحات پيچيده و انديشه‌هاى مشابه آنان ، اين مقايسه را به خوبى درك كنيم .\r\nما با بازگشت به نفس خود در مىيابيم كه با فطرت خويش ايمان داريم و توده‌هاى مردم نيز با فطرت خود ايمان دارند و پيامبران با شيوهء فطرى پا به عرصه نهاده‌اند و روحيهء فطرت را در آنها بر انگيخته‌اند ، آنها را به وجدان و فطرت خود ، باز گردانده‌اند « تا عهد و پيمان فطرى خداوند را از آنها بطلبند و گنجينه‌هاى عقول را در آنها به ظهور رسانند . » ، عقولى كه تلّى از خرافه‌ها ، اسطوره‌ها و انحرافات فكرى آنها را پوشانده بود كه فلاسفه به ارمغانشان آورده بودند . و اگر ما بتوانيم عقول را مثل گنجينه‌هايى كنيم كه زير زمين پنهان بوده‌اند و كسى از راه مىرسد كه از مكان اين گنجينه‌ها آگاه است و خاك از آنها بر مىزدايد تا بيرونشان كشد ، پس بر ما روا خواهد بود كه باور يابيم پيامبران آمده‌اند تا اسطوره‌ها و خرافه‌هايى را از ميان بردارند كه عقول را پوشانده و در برابر ديدگان قرار گرفته است .\r\nفلاسفه‌اى كه كوشيده‌اند حكمت الهى را با انديشه‌هاى شرك آلود قراردادى در يك بوته ذوب كنند تا اشكال خاصى را از آن بيرون كشند و در قالبهايى تنگ قرارشان دهند كه با اهدافشان سازگار است ، همانهايى هستند كه به رويارويى با رسالتهاى انبياء برخاسته‌اند و در صف كسانى قرار مىگيرند كه بر مردم تسلّط دارند .\r\nهنگامى كه عيسى بن مريم عليه السلام برانگيخته شد و با مردم بر اساس فطرتشان سخن گفت و فرمود كه من فرستادهء خدا به سوى شما هستم و به شما مىگويم كه در خانه چه اندوخته‌ايد و به اذن خدا مرده را زنده مىكنم و خداوند بيماران لا علاج را به دست من شفا مىبخشد و به اذن خدا كور و جذامى را بهبود مىبخشم و آن هنگام كه فرمود اين است معجزاتى كه با خود آورده‌ام و اين است اخلاق و رسالت من . . .\r\nمردم تا سدهء سوم ميلادى اندك اندك به رسالت او ايمان آوردند و هنگامى كه فلاسفه در يافتند كه مردم با ايمانشان به مسيح از ايمان دور مىشوند و از تسلّط آنها\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nرهايى مىيابند ، برخى از فلاسفه كوشيدند از يك سو تا توده‌ها را به سوى خود جذب كنند و از سوى ديگر گوهر انديشه‌هاى فلسفى خويش را پاس دارند ، لذا انديشه‌هاى جاهلانه و بت پرستانهء يونان باستان را با تعالى حضرت مسيح در هم آميختند و به اقانيم سه گانه قايل شدند .\r\nآنها گفتند : ما به حضرت مسيح ايمان داريم ، ليكن مسيح انسانى چونان ما نيست ، بلكه او از تبار خداست و ما به مريم ايمان داريم ، ولى مريم نيز انسانى همچون ديگر انسانها نيست ، بلكه روح القدس است . پس عيسى فرزند خداست و روح القدس ، واسطه وبدين ترتيب آيين مسيحيت را از روح توحيد تهى ساختند .\r\nبار ديگر در ميان امّت اسلامى كه به رسالت محمّدى باور داشت تاريخ تكرار شد ، كه ، مردم قرآن را مىخواندند و بر اساس روايات و فهم خود از زبان عربى تفاسير ساده‌اى از آن مىكردند كه با سادگى و فطرتشان هماهنگ بود ، ولى آنان كه با نام دين بر مردم تسلّط يافته بودند و خلافت شرعى را از اهلش ربوده بودند تصميم گرفتند به‌تشويق انديشه‌هاى فلسفى بپردازند كه مردم را از رسالت دين دور مىكرد ، رسالتى كه تسليم شدن در برابر هر سلطه‌اى جز سلطهء حق و عدالت را نفى مىكرد ، لذا انديشه‌هايى پديد آمد كه مردم را از رويارويى با سيطره جويان دور مىكرد .\r\nبنابر اين بايد فرهنگ را از ريشه كاويد ، درشناسايى اين ريشه‌ها ، منابع و اهداف آن كوشيده به ويژه آن كه متأسفانه هم اينك جريانهاى فرهنگى هلنيسم به بسيارى از نوشته‌ها و حتّى برخى كتب دينى كه به قلم اين فلاسفه نگاشته شده ، نفوذ يافته است و ما بايد بدانيم كه ميان قرآن كريم و اين گونه فرهنگها پيوندى در ميان نيست ، چنان كه ميان قرآن و جاهليت ، زيرا قرآن نور و كتاب الهى است و اين فرهنگها چيزى نيستند مگر مجموعه‌اى خرافه كه دست ساز آدميان و با الهام از شيطان رجيم است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nشيخ اشراق و فرهنگهاى وارداتى\r\nكند و كاو پيرامون ريشه‌هاى تفكّرات وارداتى در اسلام چندين جلد كتاب را در برمىگيرد ، ولى تمركز بر پژوهش شخصيت نخستين جلوداران آنها همچون حسن بصرى و و اصل بن عطا كه پيشتر بخشى از شخصيت آن دو را بيان كرديم ، در مورد زمينه‌اى كه انديشه‌هاى فلسفى در محافل مسلمانان بر آن بنا شد ، تصوّر روشنى به دست ما مىدهد . در اين جا دربارهء بنيانگذار انديشهء اشراق ميان مسلمانان و دقيقاً سرزمينهاى شرقى همچون ايران ، عراق ، سوريه و تركيه سخن خواهيم گفت . اين بنيانگذار كسى نيست مگر شهاب الدين سهروردى ، شيخ اشراق كه فرقه‌هاى صوفيه و فلاسفهء اشراقى همچون ملاصدراى شيرازى تحت تأثير او قرار گرفتند . « 1 »\r\nسهروردى به سرزمينهاى مختلفى سفر كرده است ، مدّتى را در زنجان زيسته و سپس به اصفهان رفته و فلسفهء ابن سينا را آموخته است و از آنجا راهى آذربايجان شد و سپس در حلب رحل اقامت افكنده است و به حاكم آن ملك ظاهر بن صلاح الدين ايّوبى نزديك شده است ، ولى از سوى فقهايى كه از بازگشت جنبشهاى باطنى بر حذر مىداشتند با مخالفت روبرو شد . نتيجهء اين رويارويى آن بود كه فقها او را با اتهاماتى نظير كفر به خاتميت پيامبر و اعتقاد به امكان بر انگيخته شدن پيامبرى جديد پس از خاتم الانبياء صلى الله عليه و آله ، تكفيرش كردند . اگر چه برخى از تاريخ نگاران اين تهمت را از او منتفى دانسته‌اند ، ليكن با توجه به انديشه‌هاى او چنين چيزى را دور نمىدانيم . در نتيجه سهروردى به دستور ملك ظاهر به قتل رسيد و از همين جا بود كه واژهء « مقتول » به او اطلاق شد و شاگردانش او را « شهيد » ناميدند ، ولى شيخ اشراق كه در سومين دههء زندگى خود به قتل رسيد بر فرهنگ اسلامى اثر منفىِ سترگى داشت و از همين رو جا دارد كه در انديشه‌هاى او درنگى كنيم .\r\n\r\n\r\n","description":"","footnote":"\r\n( 1 ) - مراجعه كنيد به كتاب رسائل فلسفى ، ص 59 .\r\n","page_name":" 53 ","page_number":53},
  {"content":"\r\n\r\nسهروردى تحت تأثير سه شخصيت ( افلاطون ، زرتشت و هرمس ) قرار داشت .\r\nهرمس در نظر خيلىها حتّى تاريخ نگاران ، چهره‌اى تقريباً ناشناخته دارد ، تا جايى كه مىگويند هرمس حكيم بزرگى در تاريخ بوده است و حتّى برخى از مسلمانان ادّعا كردند كه هرمس همان ادريس پيامبر است ، ولى اين ادّعا كاملًا به دور از حقيقت است ، زيرا انديشه‌هاى هرمس از انديشه‌هاى ادريس پيامبر فاصلهء بسيار دارد و در نتيجه با انديشه‌هاى قرآن كريم كه به سهم خود بازگو كنندهء انديشه‌هاى همهء پيامبران است نا همسوست . اين نظير ادّعاى آن جماعتى است كه افلاطون را پيامبر دانسته‌اند كه اين نيز خطاى بزرگى است ، زيرا انديشه‌هاى افلاطون از انديشه‌هاى آمده در قرآن دور است « 1 » .\r\nانديشه‌هايى كه شيخ اشراق تحت تأثير آن قرار گرفته از خلال پاره‌اى عبارتهاى كتاب او آشكار مىشود ، كه ، او مىگويد : « در ايران باستان امّتى مىزيسته است كه از سوى خداوند اداره مىشده و حكيمان برجستهء آن اختلاف كلّى با مجوس داشته‌اند و من ريشه‌هاى والاى اعتقادات ايشان را كه همان اصالت نور است نگاشته‌ام و تجربيات افلاطون ، آنها را تا مرحلهء شهود ، كمال بخشيده است و اين در كتاب من با عنوان « حكمة الاشراق » آمده است و هيچ كس در اين كار بر من پيشى نگرفته است . »\r\nاز اين سخن ، به روشنى پيداست كه اين شخص از رسالت اسلام گذر كرده و با ايرانيان كهن ارتباط برقرار كرده است . اين حقيقتى است كه فيلسوف معروف ، ملاصدراى شيرازى نيز بر آن تأكيد دارد . او مىگويد : « شيخ الاشراق سهروردى\r\n\r\n\r\n","description":"","footnote":"\r\n( 1 ) - به نظر مىرسد هرمس شخصيتى اسطوره‌اى است ، اصل اين نام در ميان يونانيان نام عطارد و در ميان مصريان نام خدا وارهء ماه بوده است . و يونانيان هنگامى كه به مصر در آمدند كتابهاى فراوانى را با نام هرمس در آن جا نهادند و اين كتابها به زبان عربى ترجمه شد . آنها ادّعا مىكردند كه هرامسه سه تن هستند و شهرستانى گمان كرده است كه هرمسِ اكبر ، همان ادريس پيامبر است . مراجعه كنيد به كتاب الفلسفة الاخلاقية الافلاطونيه ، صص 95 - 97 .\r\n","page_name":" 54 ","page_number":54},
  {"content":"\r\n\r\nتحت تأثير فلسفهء نور در ميان مجوس قرار داشته است . »\r\nاين از يك سو و از سوى ديگر اين شخص در برابر فرهنگهاى يونان باستان ، خود باخته بوده است . ما مىتوانيم از خلال نوشته‌هاى او بر حقيقت و طبيعت اين بُعد از شخصيت سهروردى آگاهى يابيم . او مىگويد : ارسطو كه چون شبحى بر من نموده شد ديدم . از او پرسيدم نظرت دربارهء افلاطون چيست ؟ و شبح ارسطو - كه قرنها پيش از سهروردى مرده بود - به دو پاسخ مىدهد كه : افلاطون بزرگترين فيلسوف و عارف است و بايد او را بنيانگذار فرهنگ انسانى دانست . »\r\nسهروردى از زبان شبح ارسطو فضايلى را براى ارسطو بيان مىكند كه قابل شمارش نيست .\r\nسپس شيخ اشراق از ارسطو دربارهء ميزان درك فلاسفهء مسلمان از افلاطون پرسش مىكند و شبح ارسطو پاسخ مىدهد : - كه البته از زبان سهروردى بيان مىشود - ميزان درك فيلسوفان مسلمان از افلاطون همچون نسبت يك بر هزار است . اين نقل قول الهامى از شيخ اشراق نشان دهندهء مقدار ذوب اين شخص در نحلهء افلاطونى است و مىكوشد چنين وانمود كند كه افلاطون در دنياى فلسفه ، در اوج قرار دارد و اين فلاسفهء مسلمان چيزى در دست ندارند . او براى توجيه باور خود اين الهام و رؤيا را از ارسطو بيان مىكند و آنچه او در مورد افلاطون حكايت مىكند وحى منزل از شبح ارسطو نيست ، بل در حقيقت ، بيانى است از آنچه در ذهن سهروردى خلجان دارد ، زيرا او در برابر افلاطون احساس كوچكى مىكرد تا جايى كه گفته شده : سهروردى از جمله فلاسفهء مسلمان است كه بيش از ديگران در تفسير سخنان افلاطون ، وقت صرف كرده است .\r\nبدين ترتيب با ميزان اثر پذيرى سهروردى از انديشه‌هاى يونان باستان آشنا شديم ؛ انديشه‌هايى كه بسيارى از فلاسفهء مسلمان نتوانستند از آن رهايى يابند و براى مثال فارابى عميقاً تحت تأثير فلسفهء هلنيسم و در نتيجه انديشه‌هاى افلاطون قرار داشت . آن جا كه فارابى ميان انديشه‌هاى ارسطو و افلاطون اختلافات عميق\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىبيند و در مىيابد كه افلاطون سخن از اشراق و عالَم مُثل و فيض به ميان مىآوَرد در حالى كه ارسطو در همهء اين مقولات و جز آن با افلاطون ناهمسازگارى دارد و از آنجا كه فارابى همهء فلاسفهء يونان باستان را تقديس مىكند نمىتواند وجود چنين اختلافى در ديدگاههاى دو حكيم بزرگ يعنى افلاطون و ارسطو را تصور كند ، لذا با خود عهد كرد انديشه‌هاى اين دو فيلسوف را با يكديگر سازگار كند و به جمع انديشه‌هاى اين دو بپردازد و بدين ترتيب كتابى نگاشت كه در آن به تفسير سخنانى از افلاطون پرداخت بطورى كه با انديشه‌هاى ارسطو همسو باشد ، چنان كه به تفسير سخنانى از ارسطو همّت گماشت به طريقى كه با انديشه‌هاى افلاطون سازگار آيد و آن را « الجمع بنى رأي الحكمين الالهيين ارسطو و افلاطون » ناميد .\r\nشايد اين شگفت به نظر آيد ، ولى شگفت‌تر از آن اين است كه آن دو را الهى مىنامد در حالى كه همانطور كه معروف است ارسطو حكيمى الهى تلقّى نمىشود . شايد فارابى در اين نامگذارى بر كتابى با نام « الهيات » نوشتهء يكى از نويسندگان سدهء سوم ميلادى - و نه چهار هزار سال پيش - تكيه كرده باشد و اين كتاب به دست برخى از اعراب افتاده كه با نگارندهء آن آشنا نبوده‌اند و لذا او را به ارسطو نسبت داده‌اند و فارابى بدان تكيه كرده و آنچه صورت پذيرفته ، در حقيقت ، جمع ميان نقيضين بوده است .\r\nفارابى تنها كسى نبوده است كه اين خط را پيموده ، بلكه سهروردى نيز چنين كرده است و همان خلسهء سهروردى - كه در پرتو آن شبح ارسطو را ديده ! - چيزى نيست ، مگر بيان كنندهء همين منطق و طرز تفكّر .\r\nبرخى معتقدند - چنان كه از كتاب « اصول الفلسفة الاشراقية » نگاشتهء على ابوريان به نظر مىرسد - كه منبع اصلى كه نحلهء اشراقى گرى ، مايهء خود را از آن ستانده است همان مكتبى است كه پيشتر ابن سينا و فارابى هم تحت تأثير آن قرار داشته‌اند - نو افلاطونى - و نيز دو كتاب « اثلوجيا » و « الالهيات » كه به خطا\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه فلوطين ، شاگرد امونيوس بنيانگذار نو افلاطونى نسبت داده شده است « 1 » .\r\nما هنگامى كه مىبينيم يكى از نويسندگان معاصر كتابى دربارهء سهروردى مىنگارد و او را فيلسوف شهيد مىنامد و به تفصيل پيرامون شخصيت او داد سخن مىدهد ، در حالى كه بر اساس اعتراف خود سهروردى مىدانيم او انديشه‌هاى خويش را از هرمس ، زرتشت و افلاطون ستانده به طرح اين پرسش مىپردازيم كه :\r\nچگونه او مىتواند در راه اسلام شهيد شده باشد در حالى كه شهداى اسلام ، كسانى هستند همچون زيد ، يحيى بن زيد ، محمد ذى النفس الزكيه ، برادر او ابراهيم ، فرزندان عبداللَّه بن حسن ، حسين شهيد فسخ و ديگران كه درخت اسلام را با خون خويش آبيارى كردند ، ولى هيچ نوشته‌اى دربارهء آنها نمىيابيم ، صرف نظر از اين كه به اين شهدا طعنه نيز زده مىشود و اجتهاد آنها در راه اقامهء حقوق و طلب رضاى آل محمّد صلى الله عليه و آله ، مورد نكوهش قرار مىگيرد .\r\n\r\n\r\n","description":"","footnote":"\r\n( 1 ) - دكتر محمدعلى ابوريان به عنوان برترين كسى كه پيرامون مكتب اشراقىگرى به نگارش پرداخته و دربارهء شخصيت سهروردى مىگويد : بخشى تابنده با ريشه‌هايى عميق در انديشهء اسلامى به چشم مىخورد كه همان شاخهء نحلهء ا فلاطونى است و فيلسوف اشراقى شهاب الدين سهروردى مقتول و مكتب او نمايانگر آن است .\r\nسهروردى تحت تأثير صابقه قرار داشت و لذا مردم را به ستارگان و اختران فرا مىخواند و جماعت سرگشته‌اى را كه عشق به عالَم نور و جلال نور الانوار و كسانى كه در سروده‌هاى خود دادخواهى مىكردند زنده مىگرداند . مقصود از اين سروده‌ها اشعارى است پيرامون اختران هفتگانه . سهروردى افلاطون را جلودار حكمت مىشمرده و مىگويد : رئيس ما و صاحب قوّت و نور ، افلاطون است . او جلوداران حكمت را آگاتا ، ذيمون ، هرمس ، انبادقليس ، فيثاغورس ، سقراط و افلاطون مىداند . سهروردى منابع حكمت شرق را به روزگاران حكيمان شاهنشاهى ايران باز مىگرداند و مىگويد : در ميان ايرانيان امّتى بوده است كه به سوى حق ، ره مىبردند و حكيمان فاضل كه شباهتى به مجوس نداشتند در پرتو اين حق ، عدالت مىورزيدند و ما حكمت نورانى و شريف ايشان را كه ذوق افلاطون گواه آن است زنده گردانيده‌ايم . به نظر ما سهروردى نخستين كسى است كه تحت تأثير انديشهء افلاطون قرار گرفت و سپس اين تأثير در ميان اشراقيان همچون ملاصدراى شيرازى ( وفات به سال 1050 ه ) ادامه يافت . مراجعه كنيد به كتاب « الفلسفة الاخلاقية عند افلاطون » ، ص 340 و كتاب « اصول الفلسفة الاشراقى » ، ص 76 .\r\n","page_name":" 57 ","page_number":57},
  {"content":"\r\n\r\n\r\nفصل پنجم : خصوصيتهاى فلسفهء بشرى\r\nبه دليل خطاى آدمى در درك آفرينش و شناخت چگونگى خلقت و به سبب راه يافتن پاره‌اى ديدگاههاى فلسفى كهن در فرهنگ بشرى ، بسيارى از مردم به سوى مكاتب باطلى رفتند كه از حقيقت فاصلهء زيادى دارد . براى روشن كردن حقيقت اين مكاتب ناگزير بايد خصوصيتهاى فلسفهء بشرى را توضيح دهم :\r\n\r\n1 - تحجّر در درك زندگى\r\nاز نگاه فلسفهء بشرى ، زندگى ، جامد است و تحرّكى در آن وجود ندارد . اين از آن روست كه فلسفه ، بدون ايمان به قدرت بى حدّ و مرز خداوند سبحان ، چنين باور خواهد داشت كه قلم تقدير خشك شده است و نمىتواند چيزى را دگرگون كند . اين ديدگاه واهى با وجدان آدمى و صلاح او ناهمسوست و حتّى بايد آن را ديدگاهى واپسگرا و عقب مانده دانست ، زيرا اگر آدمى باور يابد كه سامان دادن و تقدير طبيعت به پايان رسيده ، اين به مفهوم آن است كه ديگر آدمى نخواهد توانست به هيچ روى در طبيعت اثرى نهد و در برابر خواست آن تسليم خواهد بود و اين همان تئورى قدريه است و به ديگر سخن ، مفهوم آن چنين خواهد بود كه آدمى خواه يا ناخواه ، بايد در برابر رويدادهاى پياپى تسليم باشد و او نمىتواند در آنچه بر او مىگذرد تغييرى ايجاد كند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين خصوصيت ، همان تفكّر محض يهودى است ، زيرا يهود مىگويند كه خداوند از امر خلقت فارغ شده است :\r\nوَقَالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ . . . « 1 » .\r\n« يهود گفتند دست خدا بسته است ، دست آنها بسته باد . . . »\r\nپيامبر اكرم صلى الله عليه و آله يهود اين امّت را نفرين فرستاده است ، هنگامى كه از پيامبر اكرم صلى الله عليه و آله پيرامون امّت يهود پرسيدند حضرت صلى الله عليه و آله فرمودند : آنها همان قدريه هستند ، يعنى معتقدان به اين كه آنچه جريان يافته و يابد خداوند مقدرش كرده است و تغييرى در آن راه ندارد . برخى از فلاسفه كوشيده‌اند از اين تفكر قدرى رهايى يابند ، ليكن نتوانسته‌اند ، زيرا قدريه ژرفناى فلسفه و ريشهء بنيادين آن را تشكيل مىدهد ، تا جايى كه بايد جوهر فلسفه را جوهرى قدرى دانست ، و اين فلسفه مدّعى است كه خداوند سبحان هم با همهء قدرت ، عظمت ، جلال ، كبريايى بى حدّ و مرزش مُنَزَّه است خداوند از آنچه توصيفش مىكنند - از تغيير هستى ناتوان است ، ديگر چه رسد به بنده ؟\r\nبه عنوان رويا رويى دو تفكر و نَه مقايسه و براى بيان عمق اين تراژدى بشرى به هنگام ناديده گرفتن تعاليم خداوند سبحان و رويكرد به انديشه‌هاى پوسيده ، ناگزير بايد به يكى از نشانه‌هاى تفكّر پيشرفته اسلام بزرگ كه در برابر انديشه‌هاى عقب ماندهء فلسفهء بشرى به عرصه آورده ، اشاره كنم .\r\nاسلام تأكيد دارد كه انسان در عملكرد خود آزاد است هر خير و يا شرى كه بر او بگذرد ، در حقيقت رهاورد عملكرد اوست ، بدين معنا كه آدمى اگر به خير پردازد ، حياتش خير خواهد بود و اگر به شر روى آوَرد زندگى آكنده از شرّى خواهد داشت و مردم به اعمالشان پاداش داده مىشوند ، اگر خير باشد خير است ، و اگر شر باشد شر است وآدمىسود وزيانش در عملكرد او نهفته‌است . خداوند سبحان مىفرمايد :\r\n\r\n\r\n","description":"","footnote":"\r\n( 1 ) - سورهء مائده ، آيهء 64 .\r\n","page_name":" 59 ","page_number":59},
  {"content":"\r\n\r\n. . . إِنَّ اللَّهَ لَا يُغَيِّرُ مَا بِقَوْمٍ حَتَّى يُغَيِّرُوا مَا بِأَنفُسِهِمْ . . . « 1 » .\r\n« . . . خداوند سرنوشت هيچ ملتى را تغيير نمىدهد ، مگر آن كه آنان آنچه را در خودشان است تغيير دهند . . . »\r\nاز انديشه‌هايى كه اسلام آنها را به ارمغان آورد و روح اصلاح طلبى را در انسان برانگيخت و او را به سوى شرايط بهتر به جنبش واداشت و درهاى اميد رهايى از هرگونه شر ، آزادى از هر قيد و بندى را به روى او گشوده و روحيهء انقلابى عليه واقعيتهاى پوچ را در او رشد داد ، اين انديشه‌است كه : حتّى اگر شرى مرتكب شدى و حتّى اگر بار گناهان بر دوشت سنگينى كرد و با قيد و بندها دستانت را بستند ، باز هم با روى آوردن به سوى خداوند سبحان از رحمت و قدرت او نوميد مشو ؛ خدايى كه در قرآن كريمش مىفرمايد :\r\nوَقَالَ رَبُّكُمُ ادْعُونِي أَسْتَجِبْ لَكُمْ . . . « 2 » .\r\n« خدايتان گفته است مرا بخوانيد تا پاسختان دهم . . . »\r\nپس اسلام ، آزادى كامل به انسان عطا مىكند در حالى كه فلسفهء يونان باستان آزادى را از انسان مىستاند . اسلام معتقد است كه انسان مىتواند با رويكرد به خداوند سبحان و دعا به درگاهش از شرور امور منفى و پليديهايى كه پياپى بر انسان يورش مىآورد آزادى و رهايى يابد ، در حالى كه انديشه‌هاى متحجّر يونان باستان در به سستى كشيدن عزم‌انسان و ستاندن همّت‌او مىكوشد ، قدرت انسان فرشتگان و حتّى خدا را در تغيير دادن امور ، منتفى مىداند ، زيرا خدا را از پرداختن به هر گونه امرى فارغ مىپندارد .\r\nاز همين رو حكومتهاى طاغوتى و ستمگر در تشويق و قبولاندن اين انديشه‌هاى كسالت بارِ تسليم‌گرا ، مىكوشند تا تسلّط و طغيان خود را توجيه نمايند .\r\n\r\n\r\n","description":"","footnote":"\r\n( 1 ) - سورهء رعد ، آيهء 11 .\r\n( 2 ) - سورهء غافر ، آيهء 60 .\r\n","page_name":" 60 ","page_number":60},
  {"content":"\r\n\r\nفلسفهء يونان باستان ، به ويژه افلاطون و ارسطو ، هنگامى كه ادّعا مىكنند خداوند پاره‌اى از مردم را آقا ، ارباب و پاره‌اى ديگر را برده آفريده است ، بدون ترديد چنين اعتقادى از سوى كسانى كه گرايشهاى سلطه جويانه دارند مورد پذيرش قرار خواهد گرفت ، ليكن آن كه شايسته مىبيند از فطرت انسانى پيروى كند و پس از بازكاوى انديشه‌هايى كه اين فلسفه نتيجه مىدهد وجدانش را مخاطب قرار دهد و براى شناخت ميزان پيشرو بودن اين انديشه‌ها و مقدار بهرهء آن از درستى ، ملاكهايى را بر مىگزيند آن است كه بر اين حقيقت كه اين فلسفه ذاتاً فلسفهء نادرستى است وريشه‌هايى بيمار دارد آگاهى يابد ، اگر چه ميليونها دليل ، حجّت و برهان بر آن اقام شود ، زيرا وجدان ، سرشت و فطرت آدمى قويترين دليل و آشكارترين شيوه است .\r\n\r\n2 - انسان بدون مسؤوليت\r\nدومين خصوصيت فلسفهء بشرى ناديده گرفتن مسؤوليت است . اين فلسفه آدمى را در برابر عملكردش غير مسؤول مىپندارد و خدا را عامل مقدّر كردن امور و در نتيجه مسؤول عملكردهاى آدمى قلمداد مىكند . در حالى كه خداوند عزّوجلّ در قرآن كريم مىفرمايد :\r\nإِنَّا عَرَضْنَا الْأَمَانَةَ عَلَى السَّماوَاتِ وَالْأَرْضِ وَالْجِبَالِ فَأَبَيْنَ أَن يَحْمِلْنَهَا وَأَشْفَقْنَ مِنْهَا وَحَمَلَهَا الْإِنسَانُ إِنَّهُ كَانَ ظَلُوماً جَهُولًا « 1 » .\r\n« همانا ما امانت را بر آسمانها و زمين و كوهها عرضه داشتيم ولى آنها از به دوش كشيدن آن خوددارى ورزيدند و از آن ترسيدند ، و انسان آن را به دوش كشيد . »\r\nاين بدان معناست كه آدمى امانتى بزرگ يعنى امانت مسؤوليت ، آزادى و اختيار را بر دوش دارد ، اما فلسفه بشرى عكس آن را ادّعا مىكند و مسؤوليت را از دوش آدمى بر مىگيرد ، مادامى كه خداوند امور را مقدِّر مىكرده و به كمال رسانده است\r\n\r\n\r\n","description":"","footnote":"\r\n( 1 ) - سورهء احزاب ، آيهء 72 .\r\n","page_name":" 61 ","page_number":61},
  {"content":"\r\n\r\nو بهشتيان در بهشت‌اند و دوزخيان در دوزخ . اين ابن ملجم است كه به هنگام زدن ضربت بر على عليه السلام از نظريهء قدريه طرفدارى مىكند امام عليه السلام به او فرمود : آيا من براى تو امام بدى بودم كه اين گونه پاداشى به من دادى ؟ ابن ملجم پاسخ داد : يا اميرالمؤمنين ! آيا تو دوزخيان را از آتش مىرهانى « 1 » ؟ يعنى اين خداوند است كه مقدّر كرده من دوزخى باشم .\r\nشايد ما از اين پرسش اين‌نتيجه را به‌ميان‌آوريم كه اين‌اعتقاد منجر بدان مىشود .\r\nما در اين اعتقاد از يك سو چيزى نمىيابيم مگر فروپاشى جامعهء انسانى و گسستن پيوندهاى آن از سوى ديگر از ميان رفتن و سقوط روابط انسانى با خالق خود به اعتبار عدم مسؤوليت انسان در برابر عملكردش نسبت به خدا و ديگر آدميان .\r\n\r\n3 - جهان بر يك شيوهء ثابت\r\nسومين خصوصيت فلسفهء بشرى اين اعتقاد نادرست است كه هر آنچه در اين جهان جريان مىيابد بر شيوه‌اى ثابت است كه تغييرى در آن راه ندارد . اين اعتقاد با چنين وضعيتى به انكار معجزه توسّل مىجويد و مىكوشد آن را با تعليلات صرفاً مادّى توجيه كند ، زيرا بر اين اساس ، قوانينى طبيعى ، اين هستى را به جلو مىرانَد و خداوند ، و الا مقام و با قدرت ، نمىتواند اين قوانين را در هم شكند . پس چگونه خداوند پيامبران را بر مىانگيزد ؟ و چگونه به آتش دستور مىدهد كه براى ابراهيم سرد و سلامت گردد ؟ و چگونه عصاى موسى را به اژدهايى بزرگ بدل مىكند ؟\r\nو چگونه دريا را براى بنى اسرائيل مىشكافد ؟ و چگونه مردگان را به دست عيسى بن مريم زنده مىگرداند ؟ و چگونه به دست پيامبر ما محمد صلى الله عليه و آله شق‌ّالقمر مىكند ؟\r\nو چگونه . . . و پرسشهايى به حدّ و مرزى كه حكايت از انكار فلسفهء وحى و ناباورى بدان دارد ، زيرا معتقد است كه وحى ، در هم ريختن قوانين مادّى و طبيعى است كه\r\n\r\n\r\n","description":"","footnote":"\r\n( 1 ) - « يا أميرَالمؤمنين ، أفأنتَ تُنقذُ مَنْ في النار ؟ » بحارالانوار ، ج 42 ، ص 287 ، روايت 58 .\r\n","page_name":" 62 ","page_number":62},
  {"content":"\r\n\r\nاين فلسفه بر آنها تكيه مىكند . اين فلسفه در نهايت ناگزير است امكانات فردى را در اين چار چوب مادّى ، محصور گردانَد . بر اين اساس و بر پايهء انگاره‌هاى مادّى ، آدمى مىتواند با رشد دادن عقل خود - براى مثال - يك پيامبر گردد ، يعنى با خواندن درس ، يك نابغه بزرگ گردد ، امّا اين كه جبرئيل بر احدى از آدميان نازل شود و زمين را با فرشته‌اى مقدّس به آسمان پيوند دهد از ديدگاه فلسفى انديشه‌اى ناپذيرفتنى است . اين در حدّى خود ، همان جمودى است كه فلسفه را به انكار معاد مىكشانَد ، زيرا در اعتقاد فلسفى نَه بازگشتى در كار است و نَه تغييرى و در نتيجه نَه فردوس و نَه دوزخى است .\r\nآرى ! برخى از فلاسفه در طرح تصوّراتشان پيرامون معاد ، دوزخ و فردوس به مغالطه افكنىهاى گرفتار مىآيند . اين تصوّرات حاكى از گرايشهاى خود پرستانه است كه معاد حقيقى ، فردوس و دوزخ را به شناخت يا عدم شناخت ، ولىّ مربوط مىداند ، پس شناخت ولىّ در نگاه اين گروه ، همان بهشت است و جهل به دو همان دوزخ . در اين نگاه ، بهشت در نهر ، درخت ، ميوه ، حور عين ، كوشك و توصيفات قرآنى از آن خلاصه نمىشود ، بلكه بهشت آن است كه شخصى را مشخّصاً به عنوان ولىّ بشناسى و اگر او را انكار كنى ، اين انكار دوزخ است .\r\nبيشتر فلاسفه با تأويلات دور به انكار معاد پرداخته‌اند . آنها ادّعا مىكنند معاد آن است كه روح انسان بعد از مرگ به خدا بپيوندد و اين همان بهشت است . و يا به شيطان بپيوندد كه اين همان دوزخ است ، اما اين كه پيكر آدمى از نو شكل گيرد و در باور آنها امرى محال است . آنها بدين ترتيب انكار مىكنند آن كه مردگان را زنده مىكند همان كسى است كه نخستين بار آنها را ايجاد كرده است و اين پرسش را پيش مىكشند كه :\r\nوَقَالُوا أَءِذَا كُنَّا عِظَاماً وَرُفَاتاً أَءِنَّا لَمَبْعُوثُونَ خَلْقاً جَدِيداً « 1 » .\r\n\r\n\r\n","description":"","footnote":"\r\n( 1 ) - سورهء اسراء ، آيهء 49 .\r\n","page_name":" 63 ","page_number":63},
  {"content":"\r\n\r\n« و گفتند : آيا اگر از ما استخوانى بماند و خاكى ، باز هم با آفرينشى نو از قبر بر مىخيزيم ؟ »\r\nآرى ! اين قرآن كريم‌است كه‌به‌همهء پرسشها پاسخ مىدهد و مانع هرگونه انحراف فكرى مىگردد . اسلام‌از آغاز مىگويد كه خداوند بر هرچيزى تواناست و ما هنگامى كه به‌قدرت‌ابدى خدا ؛ اين قدرت مطلق ، كامل ، بىحدّ و مرز اعتقاد يابيم ، در واقع در برابر هر پرسشى پاسخى نهاده‌ايم . و هنگامى كه عظمت قرآن كريم تجلى مىيابد پوچى انديشه‌هاى انحرافى فلسفى آشكار مىگردد ، زيرا امور با ضدّشان شناخته مىشوند و قرآن مجيد هنگامى كه همه چيز را به خداوند سبحان نسبت مىدهد و او را قادر بر هر چيزى مىداند كه شب را در روز فرو مىبَرد و روز را در شب و مرده را زنده مىكند و استخوانهاى پوسيده را جان مىبخشد و زنده را از مرده بيرون مىكشد و مرده را از زنده ، و هر كه را بخواهد بدون حساب روزى مىرساند و . . .\r\nدر حقيقت ، ادّعاهاى كسانى را باطل مىكند كه معجزه‌هاى الهى را انكار مىكنند و همهء اين امور را به قوانين طبيعى نسبت مىدهند ، و تصوّرات مادّى واهى و محضى را باطل مىگرداند كه اينها همه را از ارادهء خداوند قادر خارج مىسازد .\r\nآرى ! هنگامى كه ما اعتقاد مىيابيم خداوند متعال بر همه چيزى تواناست ، در همان حال ايمان داريم كه خداوند عزّوجلّ اراده‌اش را در پى ارادهء آزاد ما قرار داده است ، پس خداوند سرنوشت هيچ ملتى را تغيير نمىدهد ، مگر آن كه خود را تغيير دهند و اين خداوند تبارك و تعالى است كه مىفرمايد : « مرا بخوانيد تا پاسختان دهم . » ، پس خدا از آنچه به دو دروغ مىبندند پاك و منزّه است .\r\n\r\n4 - جايگاه انسان\r\nچهارمين خصوصيت فلسفهء بشرى آن است كه اين فلسفه آدمى را به حيوانى ناطق بدل مىكند كه از قدرت تهى است ، موجودى كه جمود او را در بر گرفته و هيچ اراده و اختيارى ندارد و جز ناطقيت ( توانايى سخن گفتن ) كه وجه امتياز او از ديگر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nحيوانات است از ديگر صفات انسانى تهى است ، در حالى كه اسلام ، انسان را به سطح فرشتگان و بلكه بالاتر از ايشان فرا مىبَرد ، و اين زمانى است كه خداوند سبحان به فرشتگان دستور مىدهد در برابر آدم به سجده بيفتند و هنگامى كه خداوند عزّ وجلّ با اين فرموده بر انسان ارج مىنهد :\r\nوَلَقَدْ كَرَّمْنَا بَنِي آدَمَ . . . « 1 » .\r\n« و به تحقيق بنىآدم را ارج نهاديم . . . »\r\nاز اين جا ميزان تأثير اسلام در تربيت انسان ، رشد موهبتها و به كار اندازى پتانسيلهاى او براى ما رخ مىنمايد . هنگامى كه اسلام آزادى انسان را حرمت مىنهد ، اراده و اختيار را براى او قائل مىشود در واقع ، از هر گونه فروبستگى و جمود خارجش مىسازد و در تغيير زندگى ، خود او را توانا مىگرداند ، بلكه ملكوت آسمانها و زمين را به دو ارمغان مىكند و اين البته موكول بدان است كه آدمى به خدا ايمانى صادق و راستين داشته باشد .\r\nاين بخشى از ضعفهاى بود كه فلسفهء بشرى بدان موصوف است ؛ فلسفه‌اى كه فلاسفه ، خواه اعتراف كنند و يا نه ، تحت تأثير آن قرار گرفته‌اند .\r\n\r\nجوهر فلسفهء اسلامى\r\nبدون ترديد قرآن كريم با اين انديشه‌هاى خطاى فلسفى به مخالفت برخاسته است و جوهرهء انديشهء اسلامى يعنى ايمان به « بداء » را پيش كشيده است . مفهوم « بداء » ايمان به قدرت مطلق الهى در برابر اين انگاره‌ها و كژ راهه‌هاى فكرى است و از همين رو در حديث امام صادق عليه السلام آمده است كه فرمود :\r\n« ما عُظِّمَ اللَّهُ عَزَّ وَجَلّ بِمِثْلِ الْبِداءَ . « 2 » »\r\nو در حديث ديگرى آمده است كه : « خداوند به هيچ چيز چونان بداء\r\n\r\n\r\n","description":"","footnote":"\r\n( 1 ) - سورهء اسراء ، آيهء 70 .\r\n( 2 ) - « خداوند عزّ وجلّ به چيزى چونان بداء ، تعظيم نشده‌است . » بحارالانوار ، ج 4 ، ص 107 ، روايت 20 .\r\n","page_name":" 65 ","page_number":65},
  {"content":"\r\n\r\nپرستيده نشد . » « 1 » شايد برخى از - مخالفين مذهب اهل بيت پيامبر - اعتقاد بيابند كه بداء مذهب اهل البيت عليهم السلام است . و از همين رو ادّعا كرده‌اند كسى كه به بداء ايمان آوَرد بر مذهب باطلى است .\r\nشايد با مطالعهء برخى مناظره‌هاى امام رضا عليه السلام بينشهاى اسلامى در رويا رويى با تصوّرات بشرى كه به انديشهء اسلامى راه يافته بر ما هويدا گردد ، زيرا معروف است كه فلسفهء هندىِ مانوى ، ايرانىِ زرتشتى و يونانىِ نو افلاطونى همگى در زمان مأمون عباسى به زبان عربى ترجمه شده است ؛ خليفه‌اى كه همهء انديشمندان و فلاسفهء بزرگ را براى بحث با امام رضا عليه السلام گرد مىآورد . اين مناظره‌ها ، پاسخهاى دقيقى به انديشه‌هاى خرافىِ راه يافته و در ميان مسلمانان ترويج مىشود كه از جملهء آنهاست دو مناظره حضرت رضا عليه السلام كه ما در اين جا بيان مىكنيم : اوّلى با عمران صائبى و ديگرى با سليمان مروزى بوده است .\r\nعمران صائبى از طرفداران صائبه بود كه ستارگان را مىپرستيدند و فلسفهء خاص خود را داشتند . او در ضمن پرسشهاى متعدّدى در نشستى مفصّل از امام رضا عليه السلام پرسيد : سرورم ! آيا دربارهء خالق مرا آگاه نمىكنى ، اگر او يكى بود و جز او چيزى نبود و چيزى هم همراه او نبود ، آيا با آفريدن خلق دگرگونى نيافت ؟\r\nامام عليه السلام به او فرمود : او قديمى است كه با آفريدن خلق دگرگونى نيافت ، ليكن خلق با دگرگون كردن خداوندى دگرگونى يافتند .\r\nعمران گفت : ما او را به چه چيز بشناسيم ؟ امام عليه السلام فرمود : با جز او .\r\nعمران گفت : جز او كدام است ؟\r\nامام رضا عليه السلام فرمود : مشيت ، نام ، صفت و نظاير آن . اينها همه ، ايجاد شده ، آفريده و تدبير شده‌اند .\r\n\r\n\r\n","description":"","footnote":"\r\n( 1 ) - همان مأخذ ، ص 132 ، روايت 70 : « ما عُبِد اللَّهُ بِمثل البداء » .\r\n","page_name":" 66 ","page_number":66},
  {"content":"\r\n\r\nعمران عرض كرد : سرورم ! پس او چيست ؟\r\nامام رضا عليه السلام فرمود : او نور است . يعنى هدايتگر خلقش اعم از آسمانيان ، زمينيان و تو براى من چيزى فزونتر از يكتايى او ندارى .\r\nعمران عرض كرد : سرورم ! آيا چنين نبوده است كه او پيش از آفرينش خاموشى بوده است كه سخن نمىگفته و سپس سخن گفته است ؟\r\nامام رضا عليه السلام فرمود : سكوتى در كار نيست ، مگر آن كه او پيشتر سخن گفته باشد ، مثل اين كه گفته نمىشود چراغ ساكتى است كه سخن نمىگويد و گفته نمىشود چراغ در آنچه مىخواهد با ما انجام دهد پرتو مىفشاند ، زيرا پرتو چراغ نَه از اعمال اوست و نَه از ساختار او و آن چيزى جز خودش نيست و چون به ما پرتو فشاند ما مىگوييم : او بر ما پرتو فشانده تا جايى كه ما از او پرتو ستانده‌ايم و با اين بيان پاسخ پرسشت را در مىيابى « 1 » . امام عليه السلام توضيح مىدهد كه خداوند سبحان از ازل ، ناطق بوده است و قدرت او بر نطق ذاتى است .\r\nسليمان مروزى كه به نظر مىرسد از متأثّريان به فلسفهء يونانى است هنگام بحث با امام رضا عليه السلام پيرامون بداء ، متزلزل مىنمايد كه انديشه‌اى سامان يافته ندارد .\r\nامام عليه السلام از او دربارهء اراده مىپرسد و مىفرمايد : اى سليمان ! به من از اراده بگو ، آيا آن فعل است يا غير فعل ؟ او پاسخ داد : آرى ! آن فعل است .\r\nامام عليه السلام فرمود : پس آن ايجاد شده است ، زيرا هر فعلى بايد ايجاد شده باشد .\r\nدر اين جا سليمان كه قوّت استدلال امام را چشيده بود حيران ماند و گفت : نَه فعل نيست . امام عليه السلام فرمود : آيا با او چيزى جز آن پيوسته بوده است ؟ « 2 » سليمان گفت : اراده ، همان انشاء و ايجاد است .\r\nامام عليه السلام فرمود : اى سليمان ! اين همان چيزىاست كه در سخن ضرار و اصحابش بر او خرده گرفتيد و ضرار گفته بود : هر چه خداوند عزّ وجلّ آفريده\r\n\r\n\r\n","description":"","footnote":"\r\n( 1 ) - عيون اخبار الرضا عليه السلام ، ج 1 ، باب 12 .\r\n( 2 ) - يعنى آيا با خداوند چيز ديگرى بوده است كه آن چيزى باشد و اراده چيز ديگر ؟\r\n","page_name":" 67 ","page_number":67},
  {"content":"\r\n\r\nاست اعم از آسمان ، يا زمين ، يا دريا ، يا خشكى ، يا سگ ، يا خوك ، يا ميمون ، انسان و چهارپا ، همگى از ارادهء خداست و اين ارادهء خداست كه زنده مىشود و مىميرد ، مىرود ، مىخورد ، مىآشامد ، ازدواج مىكند ، مىزايد ، ستم مىكند ، زشتكارى مىكند ، كفر و شرك مىورزد ، با اين اراده خلق مىكند و باز مىگرداند ، و اين حد و تعريف اراده است ؟ « 1 » هنگامى كه سليمان نوميد شد و به اضطراب افتاد شروع به مغالطه كارى كرد و گفت : اراده همچون شنوايى ، بينايى و علم است .\r\nامام رضا عليه السلام فرمود : بار ديگر به اين سخن بازگشتى ، اينكه به من بگو آيا شنوايى ، بينايى ، علم ، مصنوع و ساخته شده‌اند ؟ سليمان گفت : خير .\r\nامام عليه السلام فرمود : چگونه آن را انكار مىكنيد ؟ يك بار مىگوييد اراده نكرده است و بار ديگر مىگوييد اراده كرده است ، ليكن اين اراده ساختهء او نيست ؟ سليمان گفت : اين همچون سخن ماتى كه يك بار بگويم : دانسته است و يك بار ندانسته است . امام رضا عليه السلام فرمود : اينها يكى نيستند ، زيرا نفى معلوم با نفى علم تفاوت دارد و نفى مراد ، نفى بودن اراده است . « 2 »\r\nآنچه از لابلاى اين مناظره آشكارا رخ مىنمايد اين است كه سليمان مىخواست بگويد كه اراده به اندازهء قِدم خداوند قديم است ، ليكن امام عليه السلام با او استدلال مىكند كه اگر اراده ، قديم باشد مخلوقات نيز قديم خواهند بود ، پس خداوند سبحان چگونه بوده است ؟ آيا مريد بوده است يا نه ؟ اگر پاسخ سليمان چنين باشد كه خداوند مريد نبوده و بعداً مريد گشته ، امام مىفرمود : در اين صورت در ذات خدا تغييرى حاصل شده است و اين محال است . در اين جاست كه سليمان متوقف مىشود . اين حديث طولانى است . آنچه بايد هم اكنون مورد اشاره قرار\r\n\r\n\r\n","description":"","footnote":"\r\n( 1 ) - امام عليه السلام در اين جا مىپرسد : ارادهء خداوندى به چه معناست ؟ آيا به مفهوم هر آن چيزى است كه‌بيان شد ؟\r\n( 2 ) - عيون اخبار الرضا عليه السلام ، ج 1 ، باب 13 .\r\n","page_name":" 68 ","page_number":68},
  {"content":"\r\n\r\nگيرد اين است كه « بداء » سنگ زيرين بينشهاى قرآنى است . پس ايمان واقعى به بداء و اعتقاد به اين كه خداوند عزّ وجلّ آنچه را بخواهد محو و يا اثبات مىكند و ام‌الكتاب نزد اوست ، همان گوهر اعتقادى است كه امامان اهل بيت عليهم السلام ايمان بدان را بر شيعيان خود ضرور دانسته‌اند .\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nبخش دوّم : منابع حكمت\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nفصل اوّل : علم ، پرتو عقل\r\nعلم در بينش قرآنى همان نور الهىاست كه واسطهء ميان نفس بشرى وموجودات است ، زيرا موجودات ذاتاً پرتوافشان و نورانى نيستند و انسان نيز به سان يك موجود ذاتاً نور نيست‌واگر چنين‌بود بايد هر چيز را در هر زمان مىدانست وهيچگاه چيزى از او پنهان نمىماند و اشياء نيز اگر ذاتاً نور بودند در هر زمان براى آدمى ، شناخته شده مىبودند ، ليكن اشياء ذاتاً تاريك هستند و انسان ، ذاتاً نادان است مگر آن كه خداوند عزّوجلّ نورش را در دل هر يك از بندگانش كه خواهد بيفكند .\r\nپس نور علمى كه خداوند سبحان آن را هرگاه كه خواهد و به ميزانى كه اراده مىكند به آدمى مىبخشد ، همان عاملى است كه حقايق را به گونه‌اى مستقيم ، شهودى و حضورى ، براى انسان كشف مىكند و به ديگر سخن مىتوان گفت از ويژگيها و امتيازات علم ، آن است كه اشياء را به گونه‌اى مستقيم ولى بىهيچ واسطه‌اى كشف مىكند و آدمى مىتواند در پرتو آن ، پرده از پديده‌ها برگيرد و آنها را مشاهده كند و بلكه نزد خود حاضر گرداند . از اين جا روشن مىشود كه علم ، صورت پديده‌ها در ذهن آدمى نيست تا پرسيده شود آيا اين صورت با آن پديده‌ها همخوانى دارد يا خير ؟ آرى ! تصوّر در انسان موجود است و او مىتواند چيزى را تصوّر ، يا توّهم و يا تخيّل كند ، ولى اين تصوّر و توهّم ، علم به آن چيز تلقّى نمىشود . براى مثال انسان مىتواند دريايى از جيوه را تخيّل كند كه قايقى از نقره كه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nانسانى از ياقوت آن را مىراند اين دريا را مىشكافد ، يا حتّى مىتواند چنين صورتى را بر لوحى نقش كند ، يا آن را به شعر ، يا سرود و يا نمايشنامه در آورَد ، امّا اين پندار ، علم نيست و صرفاً يك گمان است و گمان ، هيچ لايه‌اى از حقيقت را دربر نمىگيرد .\r\nچنان كه آدمى مىتواند پديده‌ها را تصوّر كند ، او مىتواند پديده‌ها را نيز تصديق كند با اين تفاوت كه « تصوّر » امرى بسيط است و « تصديق » حكم بر دو امر مىباشد . پس آدمى مىتواند گمان كند كه مثلًا خداواره است يا والاترين خداوند است ، چنان كه فرعون و نمرود چنين مىپنداشتند ، ولى اين تصديق ، علم نيست ، زيرا با واقعيت خارجى ناهمخوان مىباشد . « علم » آن است كه حقايق و پديده‌ها به گونه‌اى ظاهر و حاضر ، كشف شوند . براى مثال انسانى كه به هنگام شب در مىيابد هم اينك شب است اين نَه تصوّرى است در ذهن او ، و نَه تصديقى است در نزد او ، بلكه كشف ، ظهور و حضور شىء براى اوست .\r\nاين ديدگاه اگر چه از سوى بسيارى از فلاسفهء قديم و جديد - مانند دكارت از فلاسفهء متأخر غربى - مورد اعتراف قرار گرفته است ، ولى پيش از اينها بايد آن را در شمار بينشهاى اسلامى دانست كه كمال نيافته و شكل نگرفته ، مگر در قرآن كريم ، احاديث نبوى و اهل بيت عليهم السلام . پس آيات قرآن كريم ، احاديث پيامبر اكرم صلى الله عليه و آله وامامان اهل بيت عليهم السلام هستند كه اين حقيقت را براى ما بيان داشته‌اند كه « حقيقت علم » نورى است كه خداوند سبحان آن را در دل هر يك از بندگانش كه خواهد بيفكند .\r\nخداوند مىفرمايد :\r\nعَلَّمَ الْإِنسَانَ مَا لَمْ يَعْلَمْ « 1 » .\r\n« به انسان آن آموخت كه نمىدانست . »\r\n\r\n\r\n","description":"","footnote":"\r\n( 1 ) - سورهء علق ، آيهء 5 .\r\n","page_name":" 74 ","page_number":74},
  {"content":"\r\n\r\nخَلَقَ الْإِنسَانَ * عَلَّمَهُ الْبَيَانَ « 1 » .\r\n« انسان را آفريد و به دو بيان آموخت . »\r\n. . . آتَيْنَاهُ رَحْمَةً مِنْ عِندِنَا وَعَلَّمْنَاهُ مِن لَّدُنَّا عِلْماً « 2 » .\r\n« . . . رحمتى از نزد خود به دو داديم و از نزد خود به دو علم ، آموختيم . »\r\n. . . وَفَوْقَ كُلِّ ذِي عِلْمٍ عَلِيمٌ « 3 » .\r\n« . . . و برتر از هر صاحب علمى ، عالمى است . »\r\nخداوند از بندگانش مىخواهد از او علم بيشترى بطلبند :\r\n. . . وَقُل رَبِّ زِدْنِي عِلْماً « 4 » .\r\n« . . . و بگو خداى من ! بر علم من بيفزاى . »\r\nو خداوند عزّوجلّ همان است كه علم را به مقدارى كه بخواهد عطا مىفرمايد :\r\n. . . وَمَا أُوتِيتُم مِّنَ الْعِلْمِ إِلَّا قَلِيلًا « 5 » .\r\n« و از علم ، جز اندكى داده نشديد . . . »\r\nما اگر در واژهء « اوتيتم » ، يعنى داده شديد در اين آيهء شريفه ژرف‌انديشى كنيم و بر مفهوم آن آگاهى يابيم درك مىكنيم كه علم چيزى جزء انسان نيست ، بلكه به دو افزوده شده است و از سوى خداوند متعال به دو بخشيده شده و خداوند سبحان همان كسى است كه علم را عطا مىكند و بر اساس حكمتش هرگاه بخواهد به انسانى علم اندك مىدهد و هرگاه بخواهد اين موهبت را از آدمى مىستاند .\r\nدر اين جا اين پرسش مطرح مىشود كه آيا آدمى مىتواند پس از اين إدّعا كند كه با گذشت زمان دانش‌او همچنان فزونى مىگيرد تا جايى كه داناتر و داناتر مىگردد ؟\r\n\r\n\r\n","description":"","footnote":"\r\n( 1 ) - سورهء الرحمن ، آيات 3 - 4 .\r\n( 2 ) - سورهء كهف ، آيهء 65 .\r\n( 3 ) - سورهء يوسف ، آيهء 76 .\r\n( 4 ) - سورهء طه ، آيهء 114 .\r\n( 5 ) - سورهء اسراء ، آيهء 85 .\r\n","page_name":" 75 ","page_number":75},
  {"content":"\r\n\r\nشايد اين نيز تصوّر خطايى باشد ، زيرا آدمى هنگام خواب و هنگام فراموشى و هنگام خشم علمش را فراموش مىكند . خداوند سبحان مىفرمايد :\r\nوَمَن نُعَمِّرْهُ نُنَكِّسْهُ فِي الْخَلْقِ . . . « 1 » .\r\n« هر كه را عمر دراز دهيم ، در آفرينش دگرگونش كنيم . . . » .\r\nپس ارادهء خداوند سبحان مقدّر فرموده كه آدمى علم خود را از كف بنهد و اين امرى وجدانىاست كه به‌فطرت و وجدان آدمىارتباط دارد وسخن ومثال نمىتواند آن را در بر گيرد ، بلكه بازگشت به فطرت آدمى است كه آن را كامل فرامىستاند .\r\nپس آدمى هنگامى كه به چيزى آگاهى مىيابد كه قبلًا نمىدانسته ناگزير بايد دربارهء چگونگى اين آگاهى از خود پرسش كند و پيرامون ماهيت اين نور كه پرده از ناشناخته‌اى براى او برگرفته وجدان خويش را به سخن وادارد .\r\n\r\nويژگيهاى علم\r\nآيا ممكن‌است علم با علم ، شناخته شود ؟ شايد اين‌سؤال در ذهن برخى مطرح شده باشد . ما پيشتر گفتيم كه علم از احاطه منزّه است ، زيرا همان عاملى است كه روشن مىكند وپرده برمىگيرد ، ولىآيا اين‌كاشف‌مىتواند همان‌مكشوف‌هم باشد ؟\r\nآرى ! ممكن است علم با علم ، شناخته شود و به ديگر سخن علم پرده از خود برگيرد .\r\nدكارت مىگويد : « من مىانديشم پس هستم . » يعنى من مىدانم و آگاهى دارم پس هستم ، بلكه مفهوم آن چنين است كه من به علم خود به وجودم آگاهى دارم .\r\nاين سخن او صحيح است ، زيرا اگر آدمى علم نمىداشت نمىتوانست به وجودش آگاهى يابد . او به هنگام خواب نمىتواند به وجودش آگاهى پيدا كند ، چنان كه به هنگام فراموشى ، جهل و جنون به وجود خود اطمينان نمىيابد ، ليكن هنگامى كه\r\n\r\n\r\n","description":"","footnote":"\r\n( 1 ) - سورهء يس ، آيهء 68 .\r\n","page_name":" 76 ","page_number":76},
  {"content":"\r\n\r\nمىانديشد اطمينان پيدا مىكند كه وجود دارد .\r\nبه ديگر سخن : انسان مىداند و چون مىداند به علمش اطمينان مىيابد و اگر از او بپرسى : كه چه‌كسى گفته است كه تو موجود هستى ؟ پاسخ مىدهد كه‌من مىگويم كه موجود هستم و هنگامى كه از او مىپرسى : از كجا چنين چيزى را مىدانى ؟\r\nپاسخت مىدهد : مادامى كه من مىانديشم و آگاهى دارم پس موجود هستم .\r\nاز اين جا براى ما روشن مىشود كه علم ، پرده از پديده‌ها بر مىگيرد و درستى اين پديده‌ها را كشف مىكند ، زيرا از « ويژگيهاى علم » آن است كه موجب مىشود آدمى بدون هيچ شك و ترديدى بدان اطمينان يابد ولذا آدمى هنگامى كه آگاهى مىيابد نمىتواند به اين آگاهى در جان خود ترديد نشانَد .\r\nآنچه بايد بدان اشاره شود اين است كه آدمى هنگامى از علم ، دور تر و دور تر مىگردد كه بكوشد علم را با مفاهيم و الفاظ ، تعريف و با اوصاف ، توصيفش كند ، زيرا « علم با تصوّرات و مفاهيم » ، پرده از خود بر نمىگيرد ، بلكه تنها با خود ، خويش را كشف مىكند نَه با چيز ديگرى و اين نظير آن است كه كسى در روزى آفتابى چراغى در دست گيرد تا در پرتو آن خورشيد را كشف كند ، غافل از آن كه خورشيد ، خود ، پرده از خويش بر مىگيرد .\r\nاز گذشته علم ، علم را مىبيند و علم از طريق نشانه‌هاى خود از علم پرده بر مىگيرد . آدمى توقّع ندارد كه با دست ، گوش و يا زبانش ، چشمش را ببينند ، بلكه اين چشم است كه مىتواند با استفاده از آينه ، چشم را ببيند .\r\nهنگامى كه آدمى مىگويد من نمىدانستم پس آگاهى يافتم ، يا بگويد نادان بودم و خداوند متعال اندك اندك به من علم ارمغان كرد و من آگاهى يافتم ، در واقع در « پرتو علم » به « علم » رسيده است . بنابراين علم ، پرده از خويش بر مىگيرد و در ذاتش غور ژرف‌انديشى مىكند و خود براى خويش منكشف مىشود . اين حقيقت از ويژگيهاى علم است و هر تعريفى از علم جز اين ، ما را از خودِ علم دور تر و دور تر مىكند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nعلم ، نشانه‌هاى از خداوند\r\nعلم نشانه‌اى از نشانه‌هاى خداوند است - و نامى از نامهاى او و آفريده‌اى از آفريده‌هاى خداوند است كه در اختيارش قرار دارد و هرگاه براى هر - و بر هر مقدار كه بخواهد ارمغان مىكند . انسان نمىتواند علم را بشناسد و بدان احاطه يابد و حتّى نمىتواند علم را توهّم و يا توصيف كند ، مگر آن كه خداوند سبحان بخواهد ، لذا آدمى به طريق اولى نخواهد توانست به خداوند علم آفرين ، احاطه يابد .\r\nممكن است اين سؤال پيش آيد كه آيا ما مىتوانيم به چيزى اعتقاد داشته باشيم كه او را نمىبينيم و دانشمان بدان احاطه ندارد ؟\r\nما در مقام پاسخ دهنده به اين پرسش مىگوييم : ويژگينهاى علم ، همان است كه از ذات علم پرده بر مىدارد ، زيرا آدمى هنگامى كه اعتقاد مىيابد عاقل و يا عالم است در واقع به وجود عقل اعتراف مىكند و علم از نشانه‌ها و دلايل آن است ، لذا اين پرسش را مطرح مىكند كه اگر عاقل نبوده باشم حركات غريبى را انجام مىدهم بيرون از حدّ معقول كه توجّه را به خود جلب مىكند و اگر عالم نبوده باشم پس چگونه هدايت مىيابم و چگونه را هم را باز مىشناسم ؟ و چگونه . . . ؟\r\nبنابراين نشانه‌ها ، ويژگيها و صفات علم تنها از ذات علم پرده برمىگيرند در حالى كه نمىتوانند گوهر و كنه آن را بيان دارند و نيز آيات الهى وجود خداوند عزّوجلّ را براى انسان روشن مىكند و مكشوف مىدارد ، بىآنكه كنه خالقش را بشناسد ، يا اين كه به ذات خداوند خبير و عليم ، احاطه پيدا كند ، بلكه آدمى با علمى كه به دو بخشيده شده از احاطه به مخلوقات خداوند مالك و قدّوس ، ناتوان است ، پس چگونه مىتواند به ذات خداوند عزّوجلّ كه از سطح فكر آدمى بدور و از دايرهء انديشهء او بيرون است ، احاطه يابد . پس هر چه آدمى آن را توهّم كند خدا نيست ، زيرا خداوند سبحان ، از احاطه منزّه است و ما خدا را نمىشناسيم ، بلكه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبه واسطه خداوند علم پيدا مىكنيم ، زيرا علم ما به او احاطه ندارد و خداوند سبحان از هرگونه احاطه و توهّمى منزّه و بدور است .\r\n\r\nپيوند ميان عقل و قرآن\r\nهنگامى كه علم ، ذات خود را بيان مىدارد و عقل پرده از ذات خويش بر مىگيرد . و صاحب علم و عقل در آيات قرآن كريم ژرف انديشى مىكند و در احاديث پيامبر صلى الله عليه و آله و امامان معصوم عليه السلام به بازكاوى مىپردازد ، آدمى به حقيقت نورى پى مىبَرد كه خداوند به دو بخشيده و اين كه نور در قرآن ، سخن پيامبر صلى الله عليه و آله و امامان عليهم السلام نهفته است . مفهوم اين سخن آن است كه در حقيقت ، ميان « نور علم » و « نور عقلى » كه آدمى از آن برخوردار است از يك سو و آنچه در قرآن كريم ، در سخنان پيامبر صلى الله عليه و آله وامامان‌معصوم عليهم السلام ، موجود مىباشد از سوى ديگر همخوانى وجود دارد .\r\nبدون ترديد هر انسانى در نفس خويش حجّتى دارد و اين « حجّتِ درونى » هنگامى كه با « حجّت بيرونى » ، همخوانى يابد دليل قانع كننده مىگردد براى انسان كه او را از هر گونه شك و ترديد در هر مسأله‌اى بدور بدارد .\r\nاز همين رو مىتوانيم بگوييم كه اين پيوند ريشه‌اى عميق و رابطه مستقيم ميان « عقل انسان و قرآن » دارد ، لذا بزرگترين حجّت و آشكارترين دليل است بر اين كه قرآن كريم از سوى خداوند حكيم دانا و پروردگار متعال و سبحان فرود آمده است تا « حجّت درونى » را كه در نور علم از سوى خداوند سبحان جلوه‌گر است با « حجّت بيرونىِ » جلوه‌گر در قرآن كريم ، همخوان سازد .\r\nاين حقيقت مىتواند براى بسيارى از افراد كه قرآن را تلاوت مىكنند تجلّى يابد تا جايى كه ، شاهد هستيم بعضى از آنها ديگر نمىتوانند به تلاوت خود ادامه دهند و حتّى شمارى از آنها به هنگام احساس يگانگى و اتحاد نور قرآن كريم و نور علم و عقلى كه خداوند بديشان ارمغان كرده از هوش مىروند . اين از آن روست كه نور\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nقرآن هنگامى كه درژرفاى وجود او پرتو مىافشاند او در برابر عظمت الهى از هم فرو مىپاشد و در وجدان و قلبش تابيدن مىگيرد و بدين ترتيب خداوند متعال با عظمت و كبريايى خود از خلال نور قرآن ، متجلّى مىشود :\r\nلَوْ أَنزَلْنَا هذَا الْقُرْآنَ عَلَى جَبَلٍ لَرَأَيْتَهُ خَاشِعاً مُتَصَدِّعاً مِنْ خَشْيَةِ اللَّهِ وَتِلْكَ الْأَمْثَالُ نَضْرِبُهَا لِلنَّاسِ لَعَلَّهُمْ يَتَفَكَّرُونَ « 1 » .\r\n« اگر اين قرآن را بر كوهى نازل مىكرديم ، از خوف خدا آن را ترسيده و شكاف خورده مىديدى و اين مثالهايى است كه براى مردم مىآوريم ، شايد در آن بينديشند . »\r\nقرآن كريم مثالهايى مىآورَد و امورى را بيان مىكند كه براى آدمى ذكر بوده و عقلش بدان گشوده مىگردد ، سپس عقل ، خودش را كشف مىكند و در نتيجه آدمى در مىيابد كه در خويش نورى دارد . شايد ما در بيش از سيصد جاى قرآن كريم اين مفهوم را درمىيابيم كه مىگويد : أَفَلا تَذَكَّرُونَ « آيا متذكّر نمىشويد ؟ » ، أَفَلَا تُبْصِرُونَ « آيا نمىبينيد ؟ » ، لَعَلَّكُمْ تَعْقِلُونَ « شايد انديشه كنيد ! » ، وَمَا يَعْقِلُهَا إِلَّا الْعَالِمُونَ « و جز دانايان آن را درك نمىكنند » و . . .\r\nو بدين ترتيب خداوند ، آفريننده ، مخلوق عاقل خود را مخاطب قرار مىدهد تا نور علم را در ضمير او بيفشاند و تابش و پرتوش را فزونى بخشد و در نتيجه آفاق حيات براى او گشوده مىگردد و آدمى در اين هنگام به واسطه بينشى كه خداوند متعال به دو ارمغان كرده ، يقين مىيابد كه قرآن كريم از سوى خداوند حكيم ، عليم ، پروردگار سبحان و متعال است . بدين سان قرآن با انسان سخن مىگويد و با اين سخن ، انديشهء او را كه زيرِ تلّى از شهوات ، هوسها ، غفلت ، دنيا دوستى و گرايش به زندگىِ زمين نهفته برمىانگيزد و آن را نور مىگرداند و در اين هنگام است كه آدمى صاحب عقل مىگردد . . صاحب نورى كه در ژرفاى وجدان او و نهانگاه نفس و قلبش ، تابيدن مىگيرد .\r\n\r\n\r\n","description":"","footnote":"\r\n( 1 ) - سورهء حشر ، آيهء 21 .\r\n","page_name":" 80 ","page_number":80},
  {"content":"\r\n\r\n\r\nعقل ، حجّت است\r\nهنگامى كه آدمى در عملكردهاى خود ، نور عقلش را حاكم مىگرداند - خواه ناخواه - به راه حق ره مىيابد و از باطل دور مىگردد و هرگاه دعوتى را شنيد و اگر آن را با عقل موهبت شده از سوى خداوند سبحان همسو يافت بدان باور مىيابد و اگر آن را با عقل خود ناهمسو يافت به كنارى مىنهد . بنابراين عقل بر انسان واجب مىكند كه ، به دعوت هر دعوتگرى گوش فرا دهد كه به سوى خدا مىخوانَد ، زيرا عقل حجّت واقعى انسان است و ما هنگامى كه به سخنان امامان ، خطبه‌ها و احاديث ايشان باز مىگرديم دلهايمان نور مىگيرد و گشايش مىيابد . اين نهج البلاغه است كه آفاق خداشناسى را در لابلاى خود جاى داده است . امام على عليه السلام در يكى از خطبه‌هاى خود پس از حمد الهى مىفرمايد : « خداوندى كه صفتش‌را حَدّى نيست تا بدان محدود گردد ونَه‌خود اورا صفتىاست‌موجود وثابت و او را وقت و زمانى نيست كه معيّن شده باشد و نَه او را مدّت درازى است . خلايق را به‌قدرت‌وتوانايى خود بيافريد ، بادها را به سبب رحمت و مهربانيش پراكنده كرد حركت و جنبش زمين را به سنگ‌هاى بزرگ و كوهها ميخ كوب و استوار گردانيد . » « 1 » و نيز مىفرمايد : « خداوند سبحان زائيده نشده است تا در بزرگوارى با او شريك باشد و نزائيده است تا از بين رفته ميراثى باقى گذارد ، وقت و زمان بر او تقدّم نجسته ، زيادى و كمى پى در پى او را فرا نگرفته است ، بلكه به سبب آنچه كه به ما نموده از نشانه‌هاى نظم آراسته و حكم استوار به خردها آشكار شده است . » « 2 »\r\nسخنان امام پرهيزگاران خداوند را با بصيرت ايمانى به ما مىنماياند و آفاق شناخت را به روى ما مىگشايد و راههاى رسيدن به ايمان به خداوند سبحان را\r\n\r\n\r\n","description":"","footnote":"\r\n( 1 ) - نهج البلاغه ، خطبهء شمارهء 1 .\r\n( 2 ) - نهج البلاغه ، خطبهء شمارهء 182 .\r\n","page_name":" 81 ","page_number":81},
  {"content":"\r\n\r\nآشكار مىكند . هنگامى كه تاريخ براى ما از همّام سخن مىگويد كه امام متّقيان صفات پرهيزگاران را براى او بر مىشمرد و او از تأثير آن فريادى بر مىزند و مرده بر زمين مىافتد ، در مىيابيم كه چگونه خداوند سبحان در پرتو كلمات امام على عليه السلام بر بندهء مؤمن خويش تجلّى مىيابد .\r\nاين « عيون اخبار الرضا عليه السلام » جُنگ عظيم عرفان است كه بسيارى از حقايق را با شيوه و بيانى ساده بيان مىكند تا بجايى كه تقريباً همهء سطوح را در بر مىگيرد ؛ حقايقى با مفاهيم و درونمايه‌اى بس عميق كه حتّى انديشمندان در خرده گرفتن از آن ناتوانند و اين از ويژگيهاى اهل البيت عليه السلام است ، زيرا آنها دومين ثقلى هستند كه پيامبر اكرم صلى الله عليه و آله فرموده است : « من در ميان شما دو ثقل به يادگار مىنهم ، كتاب خدا و عترتم كه همان اهل بيت من هستند . »\r\nدر اين بحث آنچه خالى از فايده نيست‌اشاره به‌اين نكتهء پيشگفته است كه فلسفهء يونان باستان در روزگار امام رضا عليه السلام در سرزمينهاى اسلامى انتشار داشته است وفلاسفه گرد حضرت رضا عليه السلام بوده‌اند و با ايشان بحث و گفتگو مىكرده‌اند كه از جملهء آنها « صائبى و ديصانى » يهودى بوده‌اند ، چنان كه علماى مسيحيت و حتّى زنادقه ، براى بحث خدمت ايشان مىرسيدند و شايد « ابن سكيت » نحوى معروف يكى از همين فلاسفه‌اى باشد كه با امام عليه السلام مباحثه مىكرد . امام عليه السلام چنان كه در روايتى آمده فرمود :\r\nخداوند تبارك و تعالى محمّد را در زمانى برانگيخت كه رايج‌ترين چيزى در آن روزگار ايراد خطابه و سخنرانى و گمان مىكنم كه فرمود شعر بود و با آمدن كتاب خداوند عزّوجل ، مواعظ و احكام آن همهء اين سخنان باطل شد و حجّت برايشان ثابت گشت . در اين جا ابن سكيت عرض كرد : به خدا قسم هرگز روزى چون امروز نديده‌ام ، امروز حجّت خدا بر خلق كدام است ؟ امام عليه السلام فرمود : تو با عقل خود مىتوانى كسى را كه نسبت به خدا درست و صادق است بشناسى و او را تصديق كنى ، چنان كه مىتوانى دروغ زن به خدا را بشناسى و به تكذيبش‌پردازى .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nابن سكيت گفت : به خدا اين همان پاسخ مطلوب است « 1 » . پس آدمى هرگاه به عقل خود روى آورَد اين عقل ، او را به خير فرمان مىدهد و از شر ، بازش مىدارد ، پاكيها را براى او روا و پستيها را براى او ناروا مىگرداند . در اين جا عاقل در مىيابد كه نور قرآن ، نور موجود خود را شكل مىدهد و بدين سان آدمى اعتراف مىكند كه عقل از سوى خداوند سبحان است و قرآن نيز از سوى پروردگار عزّوجلّ .\r\nامّا هنگامى كه آدمى نور عقل را از كف بنهد و در پى اوهام سرگشتگى و غرور ، روان گردد ديگر حجّتى را در اختيار ندارد و ديگر خاموشى خواهد بود كه قادر به درك امور خويش نيست . اين ابن ابى العوجاء - لعنة اللَّه - است كه زنديق زيست و زنديق مُرد ؛ مردى كه بردلش مُهر خورده بود . او به خدمت امام صادق عليه السلام مىرسيد و با ايشان مباحثه مىكرد و در پايان از كلام عاجز مىمانْد و خاموشى مىگزيد و اطرافيانش او را مسخره مىكردند و به ريشخندش مىگرفتند ، زيرا مىديدند كسى را كه هيچ كس نمىتواند او را در مجادله غالب شود چگونه هم اينك در برابر حجّتى ترك لب‌از سخن فرو بسته است . او به اطرافيان خود مىگفت : واى بر شما ، چيزى نمانده بود كه خدا را ميان خود و او ببينم . « 2 »\r\nولى همان گونه كه گفتيم قلب او فروبسته و از كينه آكنده بود و نور عقل را از كف نهاده و در نتيجه از حجّت ، بر كنار بود .\r\n\r\nجلوگيرى از جهل\r\nشايد كسى دربارهء رابطه ميان علم و عقل پرسش به ميان آورَد و اين سؤال را طرح كند كه : عقل چيست و علم كدام است ؟\r\n« عقل » همان نورى است كه خداوند متعال به انسان بخشيده است و در حالى\r\n\r\n\r\n","description":"","footnote":"\r\n( 1 ) - بحارالانوار ، ج 11 ، ص 71 .\r\n( 2 ) - اين سخن در متن روايت بحارالانوار ، ج 3 ، ص 43 ، روايت 18 آمده است .\r\n","page_name":" 83 ","page_number":83},
  {"content":"\r\n\r\nكه « علم » پرتوى از پرتوهاى اين نور است ، چنان كه ايمان ، اراده و قدرت نيز پرتوهايى از آن هستند . براين اساس علم ، بدور از عقل نيست ، زيرا هردو يك چيز هستند و نورى كه ظلم را براى انسان زشت مىشمارد همان عقل است ، بلكه مىتوان گفت آن چيزى نيست مگر علم به زشتى ظلم . و نيز عاملى كه اجتماع نقيضين را براى انسان محال مىشمارد همان عقل است ، يا مىتوان گفت : علم به محال بودن اجتماع نقيضين . اگر چه در اين جا تعبير ، متفاوت است ، ولى قصد ، انديشه و نور ، يكى هستند . « نورى » كه انسان را از اشتباهات و لغزشها حفظ مىكند همان « عقل » هست . پيامبر اكرم صلى الله عليه و آله مىفرمايد : « عقل ، نگهدارندهء انسان از جهل است . « 1 » »\r\nامّا چگونه‌عقل ، دانسته مىشود ؟ و يا به ديگر سخن ، شخص چگونه در مىيابد كه عاقل است يا نَه ؟ آيا مىتوان با به كارگيرى اشعهء ليزر و يا ابزار آزمايشگاهى اعم از تجزيهء خون و جز آن كه در دانش نوين مطرح است به پاسخ اين پرسش رسيد ؟\r\nما معتقديم كه عقل نشانه‌هايى دارد . هنگامى كه آدمى ، انسان صادقىاست و به وعدهء خود وفا مىكند و نيكى به جاى مىآورَد و بدى را كنار مىنهد عاقل خواهد بود و در غير اين صورت خير . بنابراين نشانه‌هاى عقل حكايت از وجود عقل دارند ، چنان كه نشانه‌هاى علم ، دليل وجود علم هستند و دليل ديگرى جز آن در كار نيست . همان گونه كه ما نمىتوانيم علم را بدور از نشانه‌هاى آن توصيف كنيم عقل را نيز نمىتوانيم با چشم‌پوشى از نشانه‌هايش تعريف كنيم . پيامبر اكرم صلى الله عليه و آله وامامان معصوم عليه السلام عقل را در پرتو نشانه‌ها ، دلايل و علامات آن به ما مىشناسانند و ما هر گاه در نشانه‌هاى عقل و علم ، ژرف بينديشيم هر دو را درمىيابيم و هرگاه علم را دريافتيم پديده‌هاى بسيارى را در مىيابيم كه به خواست خدا آنها را بيان خواهيم كرد .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 117 ، روايت 11 .\r\n","page_name":" 84 ","page_number":84},
  {"content":"\r\n\r\n\r\nفضيلت عقل\r\nاز آنچه كه گفته شد روشن مىگردد كه آدمى ناگزير بايد به نفس خويش بازگردد تا آن را بشناسد و درست را از نادرست جدا كند و اين را از ديگران انتظار نداشته باشد . در اين هنگام است كه او بر گوهر ، نايل آمده و چراغ را به دست آورده است ، زيرا آن كه طالب نور بيشتر است بايد به سوخت چراغ بيفزايد تا پرتوش افشان شود و همه جاى اتاق را در برگيرد و اين بهتر از آن خواهد بود كه نور را تغيير زاويه دهيم يا رنگ اتاق را دگرگون سازيم . آدمى بايد بر نور عقلش بيفزايد ، كه چيزى با فضيلت‌تر از عقل در انسان سامان نيافته است . شايد داستان حضرت آدم عليه السلام دليلى باشد بر فضيلت عقل . « آنگاه كه جبرئيل بر او فرود آمد و گفت : اى آدم ! من مأمور هستم تو را در گزينش يكى از ميان سه چيز ، مخيّر كنم . يكى را برگزين و دوتاى ديگر را رها كن . آدم به او گفت : اى جبرئيل ! اين سه كدام است ؟ جبرئيل گفت : عقل ، شرم و دين . آدم گفت : من عقل را برگزيدم . جبرئيل به حيا و دين گفت باز گرديد . آن دو به جبرئيل گفتند : اى جبرئيل ! به ما دستور داده شده است هر كجا كه عقل هست ما نيز با او باشيم .\r\nجبرئيل گفت : خوددانيد و با گفتن اين جمله به آسمان رفت . » « 1 » پس ايمان با عقل است و علم با عقل و تقوى با عقل و همهء صفات خير با عقل است .\r\nاز موسى بن جعفر به نقل از پدرش جعفر بن محمّد به نقل از پدرش محمد بن على به نقل از پدرش على بن الحسين به نقل از پدرش حسين بن على به نقل از پدرش اميرالمؤمنين على بن ابى طالب ( عليهم السلام جميعاً ) آمده است كه فرمود : « پيامبر اكرم صلى الله عليه و آله فرموده است : همانا خداوند عقل را از نورى آفريد كه در خزانهء مكنون او در علم سابقش نهفته بود كه هيچ پيامبر مرسل يا فرشتهء مقرّبى بدان\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 86 ، روايت 8 .\r\n","page_name":" 85 ","page_number":85},
  {"content":"\r\n\r\nآگاهى نداشت ، پس علم را نفس آن قرار داد ، فهم را روح آن ، زهد را سر آن ، شرم را چشم آن ، حكمت را زبان آن ، رأفت را دهان آن ، رحمت را قلب آن و سپس آن را باده چيز نيرو بخشيد : يقين ، ايمان ، صدق ، آرامش ، اخلاص ، رفق ، بخشش ، قناعت ، تسليم و شكر . آنگاه خداوند عزّ وجلّ به عقل فرمود : پشت كن و او پشت كرد ، سپس فرمود : روى آور و او روى آورد . سپس به آن فرمود : سخن بگو و آن گفت : ستايش از آن خداوندى است كه نَه ضدّى دارد و نَه مانندى ، نه شبيهى دارد و نه همسنگى ، نه همسانى دارد و نه مثلى ؛ خداوندى كه هر چيزى در برابر عظمت او خاضع و خوار است . خداوند تبارك و تعالى فرمود : سوگند به عزّت و جلالم آفريده‌اى نيافريدم كه از تو نيكوتر ، فرمانبرتر ، والاتر ، شريفتر و ارجمندتر باشد ، به وسيلهء تو يكتا دانسته مىشوم ، پرستش و خوانده مىشوم ، با تو اميد برده مىشوم ، با تو طلب مىشوم ، با تو ترسيده مىشوم و با تو از من حذر مىكنند ، پاداش و كيفر باتو داده مىشود . در اين هنگام عقل باروى به‌سجده افتاد وسجده‌اش هزار سال به طول انجاميد . پس از آن خداوند تبارك و تعالى فرمود : سرت را بالا بياور و هر چه مىخواهى بخواه كه داده مىشوى و شفاعت هر كه را خواهى بكن كه‌پذيرفته مىافتد . عقل سر بالا آورد و عرض كرد : خدايا از تو مىخواهم مرا شفيع كسى قرار دهى كه مرا در او نهاده‌اى . خداوند عزّوجلّ به فرشتگان خود فرمود :\r\nشما را گواه مىگيرم كه او را شفيع كسى قرار دادم كه در او آفريدمش . » « 1 »\r\nاين عقل و فضيلت و جايگاه آن است و اين هم نشانه‌هاى آن و هرگاه اين ويژگيها در انسانىيافت شود عاقل‌خواهد بود وعقل جوهرىاست برتراز هر جوهر ديگرى .\r\nدر حديث ديگرى به نقل از امام صادق عليه السلام آمده است كه فرمود : « عقل مرد در سه چيز هويداست ؛ در طول ريش او و نقش انگشترى او و كينهء او . » « 2 »\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 107 ، روايت 3 .\r\n( 2 ) - همان ، ص 107 ، روايت 2 .\r\n","page_name":" 86 ","page_number":86},
  {"content":"\r\n\r\nاما دربارهء طول ريش بدون ترديد بايد آن را گواه طبيعت عقل مرد دانست و نمونه‌هاى مبتذل در تراشيدن ريش را كه امروزه در جوامع غربى مىبينيم چيزى نيست ، مگر دليل بر طبيعت عقل آنها ، زيرا چنان كه پيشتر گفتيم عقل چيزى نيست كه بتوانى آن را كشف كنى ، بلكه آن گونه كه امام صادق مىفرمايد بايد از خلال نشانه‌هايش پرده از آن برگيرى .\r\nاما نقش انگشترى بدون ترديد بر شخصيت صاحب آن دلالت دارد ، زيرا برخى نمادى خاص را بر مىگزينند تا بر انگشتر خود نقش كنند و اين نماد در حقيقت بيانگر پستى يا والايى صاحب آن است ، بعضى از آنها لقب زيبا و والايى براى خود بر مىگزينند ، يا مجموعه‌اى از سوره‌ها و يا آيات قرآنى را برانگشترى خود نقش مىكنند و برخى ديگر لقبى زشت را برانگشتر ، حكّ مىكنند و اينها همه عملكردهايى است كه از ماهيت آن انسان ، سطح ، طبيعت عقل و گسترهء انديشهء او حكايت دارند . لقبها ، كنيه‌ها و نامهايى كه آدمى براى خود بر مىگزيند يا به ديگران اطلاق مىكند نيز چنين است .\r\nدر حديث ديگرى آمده است : « هرگاه بر آن شديد عقل فردى را در مجلسى بيازماييد در لابلاى سخن خود با او از امورى بگوئيد كه واقعيت ندارد پس اگر او اين سخن را انكار كرد عاقل است و اگر تصديقش نمود احمق است . » « 1 » چنان كه گفته شده است : با عاقل در امورى سخن بگو كه عقلانى نيست ، اگر تصديقش كرد عقل ندارد ، زيرا يك جلسه يا يك گفتگو كافى است كه از خلال عملكردهاى يك انسان ، يا با نشانه‌ها و دلايل عقل به عقل او آگاهى يا بى . پس عقل با دلايل و نشانه‌هاى خود كشف مىشود نَه با توصيف و توهّم .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 131 ، روايت 28 .\r\n","page_name":" 87 ","page_number":87},
  {"content":"\r\n\r\n\r\nفصل دوم : علم ، نمايانندهء حقايق\r\nهنگامى كه اسلام و بينشهاى آشكار قرآنىِ آن معمّاى علم را كشف مىكنند و آدمى بدون هيچ گونه رنجى در پرتو وجدان خويش آن را باز مىيابد ، يا هنگامى كه قرآن ، حقيقت آدميان را بديشان ياد مىآورَد و نهفته‌هاى عقلشان را به ظهور مىرساند و فطرت درونيشان را جلا مىدهد ، در اين هنگام شگفتى آدمى را در بر مىگيرد امرى را كه كشف كرده يك امر آشكار و هويدايى بوده ، پس چگونه از نظر او پنهان مانده است .\r\nامام صادق عليه السلام دربارهء علم مىفرمايد : « علم نورى است كه در قلب هر كه خداوند تبارك خواهان هدايت او باشد قرار مىگيرد . » « 1 »\r\nپس نور در اين جا به معناى پرتوهايى نيست كه از چراغهاى برقى و شبيه آن و يا از خورشيد تابيده مىشود ، بلكه نور ، همان عاملى است كه پرده از پديده‌اى برمىگيرد . همان گونه كه چراغ يا نور خورشيد بر پديده‌هاى مادّى و محسوس تابيده مىشود و عيانشان مىگرداند ، عقل و علم حقايق را براى انسان كشف معنوى مىكنند .\r\nپس « علم‌نورىاست كه در قلب هركه خداخواهان هدايت‌او باشد قرارمىگيرد » .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 225 .\r\n","page_name":" 88 ","page_number":88},
  {"content":"\r\n\r\nاين زيباترين و شگفت‌ترين سخنى است كه مىتوان گفت ، دورنمايه‌اى دقيق ، آسان و سهل الادراك و عليرغم عميق بودن آن ، براى بسيارى آشكار است .\r\nسخنى كه بشريت از پنچ هزار سال پيش به اين سو ، هنوز نتوانتسه است آن را درك كند و همچنان در حلقه‌اى ميان تهى مىگردد بى آن كه بتواند حقيقت ساده‌اى را كه اين حديث آن را بيان مىكند كشف كند ، يا به درك اين حديث نايل آيد كه مىفرمايد :\r\n« همانا خداوند عقل را از نور مخزونى بيافريد كه در علم سابقش نهفته بود ؛ علمى كه نَه پيامبر مرسلى بر آن آگاهى يافت و نَه فرشتهء مقرّبى . . . » « 1 »\r\nحتّى فيلسوفان بزرگ و عارفان برجسته از فهم و درك درونماى اين سخنان بسيط كه پرده از آفاتى برمىگيرند ناتوانند و از همين جا حقيقت اين سخن رخ مىنمايد كه برماست تا از دروازهء اسلام وارد شويم ، با قرآن كريم ، سنّت نبوى و سخنان اهل بيت عليهم السلام ، تذكّر بيابيم و اين نيز همان حديثى است كه از امام صادق عليه السلام روايت شده است :\r\n« هر كه خدا را بپرستد بدون آن كه حقيقت را از عالمى صادق شنيده باشد خداوند او را به سرگردانى و فنا بكشاند و هر كه ادّعا كند چيزى جز از درى شنيده كه خداوند به روى بندگانش گشوده است مشرك مىباشد و اين در ، همان ( پيامبر ) امين است كه امانتدار اسرار پنهان خداوندى است . » « 2 »\r\nبنابراين هنگامى كه آدمى از ورود از درِ اهل بيت پيامبر عليهم السلام بر كنار بيفتد و نخواهد از درِ علم ، آگاهى ستاند و از در ، به خانه‌ها وارد نشود ، در سرگردانى و گمراهى باقى مىمانَد و بر محور حلقه‌اى ميان تهى مىگردد ، همچنان برگرد خويش مىگردد و نمىداند از كجا وارد شود .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 107 ، روايت 3 .\r\n( 2 ) - همان مأخذ ، ج 2 ، ص 105 ، روايت 68 .\r\n","page_name":" 89 ","page_number":89},
  {"content":"\r\n\r\n\r\nعلم ، چونان نور\r\n« علم نورى است كه خداوند در قلب هر كه خواهد بيفكند » اين حقيقتى است كه حكما و فلاسفه آن را درك نكردند و بازش نشناختند ، از همين رو به كژراهه كشيده شده و ره گم كردند ، تاجايى كه برخى گفته‌اند علم بر نفس آدمى عارض مىشود و اين بدآن مفهوم است كه نفس بشرى به صفحه‌اى فلزى و حساس مىماند كه صورت پديده‌ها بر آن نقش مىبندد ، همچون نوارهاى حساس و فيلمهايى كه امروزه با به كارگيرى ابزار تصوير بردارى مورد بهره‌ورى قرار مىگيرد .\r\nفيلم هنگامى كه نور بر آن مىافتد حساسيت نشان مىدهد و تصوير مورد نظر بر آن نقش مىبندد و سپس با عبور از ديگر مراحل ، مواد شيميايى ظاهر كننده بر آن به كار زده مىشود تا چهره مشخّص گردد و آنگاه بر ورقهء حساس ديگرى منتقل مىشود كه تصوير پديده را آشكارا در برابر ديدگان مىنهد .\r\nنفس انسان را نيز چنين دانسته‌اند و آن را پديده‌اى حسّاس تلقّى مىكنند كه عوامل مؤثّر بيرونى بر آن اثر مىنهد و پديده‌ها بر آن نقش مىبندد و در نتيجه ، علم حاصل مىگردد . اين همان چيزى است كه آن را وجود ذهنى ناميده‌اند يعنى در ذهن انسان ، وجودى از اشياء هست و از همين جاست كه بن بست پيش مىآيد و اين عدّه بر گرد حلقه‌اى ميان تهى مىگردند . آنها دربارهء اين وجود ذهنى پرسش مىكند كه آيا با وجود خارجى همخوان است يا خير ؟ اگر گفته شود : خير ، پس چگونه آنچه با معلومش همخوانى ندارد دانسته مىشود ؟ و اگر گفته شود : آرى ! در اين جا اين مشكل پيش مىآيد كه وجود ذهنى از مقولهء كيف است و موجودات خارجى از مقولات گوناگون كه برخى از آنها عرض هستند و برخى ديگر جوهر و پاره‌اى زمان و گروهى مكان . شايد يك مثال آسان براى ما اين مفهوم را كه از قدرى پيچيدگى برخوردار است آشكار سازد . ما مىگوييم : آب غير از هواست و هر دو غير از عنصر اكسيژن - البتّه در تركيب هوا وجود عناصر اكسيژن و آب - هستند\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو آب ، روز جمعه نيست ، زيرا روز جمعه از مقولهء زمان است و آب از مقولهء جوهر ، سردىِ آن از مقولهء عرض كوچكى و بزرگى حجم آب از مقولهء كيف ، البتّه اينها همه مقوله‌هاى متفاوت هستند و چنان كه فلاسفه مىگويند نفس بشرى از مقولهء كيف است ، پس چگونه مقولهء عرض ، زمان ، مكان و جوهر در نفس با هم گرد مىآيند ؛ مقولاتى كه همگى با طبيعت نفس ناهمساز گارند ؟ فيلسوف معروف ملّا هادى سبزوارى در منظومهء خود چنين سروده است :\r\n والذات من انحاء الوجود قد حفظ * جمع المقابلتين منه قد لحظ\r\nفجوهر مع عرضٍ كيف اجتمع * ام كيف تحت الكيف كلّ قد وقع ؟ \r\nاو مىپرسد : چگونه مقولات مختلف در نفس بشرى با هم گرد مىآيند ؟ براى پاسخ به اين پرسش هر يك به سمتى رفته و راه خاص خود را در پيش گرفته است .\r\nبرخى از آنها مىگويند : موجودِ در خارج غير از موجودى است كه در ذهن انسان است و برخى گفته‌اند : موجود در خارج هنگامى كه در ذهن آدمى جاى مىگيرد تحوّل مىپذيرد و برخى هر دو طرز تفكّر را نفى كرده‌اند و گفته‌اند : علم چيزى نيست مگر درخشش نفس و گسترش آن بر موجودات خارجى و گفته‌اند :\r\nنفس بشرى از گسترشها و حركتهاى امواجى برخوردار است ، هنگامى كه نفس آدمى موج مىزند و دايره به اين موج موجودات خارجى مىرسد ، در واقع ، علم حاصل شده است .\r\nشايد اين سخنان گويندهء خود را به شرك بكشاند و به كفرش دراندازد ، زيرا اگر علم دخول پديده‌ها در ذهن آدمى است ، پس در علم خدا چگونه داخل مىشوند ؟ آيا وجود و موجودات در ذات خداوند قدّوس و منزّهى وارد مىشوند كه بزرگتر از آن است كه توصيف شود ؛ خدايى كه هر چه در آسمانها و زمين است تسبيح گوى اوست و چيزى نيست ، مگر آن كه او را بستايد . و آيا موجودات ناقص و پليد در ذات خدا وارد مىشوند ؟ بدين ترتيب ، اين همان شرك و همان كفر خواهد بود ، ليكن آدمى هنگامى كه از چنين تفكر پستى فاصله مىگيرد و از در\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nافتادن به پرتگاه شرك دورى مىگزيند درك مىكند كه علم نَه اين است و نَه آن ، بل كشف شدن پديده‌ها براى نفس بشرى از طريق نورى الهى است .\r\nبرخى از فلاسفه معتقدند كه نفس بشرى ، خود علم است . در اين جا اين سؤال مطرح مىشود كه : اگر بگوييم نفس بشرى خود علم است ، آيا ممكن است در اين هنگام باور يابيم كه علم‌از خداوند سبحان‌است ؟ آنها هر چه بگويند و هر استدلالى كه بكنند بازهم شاهد خواهيم بود كه مجبور خواهند بود به خطاى اين طرز تفكّر اعتراف كنند و اين هنگامى است كه به فطرت و وجدانشان بازگردند ، زيرا اگر ذات آدمى همان علم باشد پس چرا آدمى نسبت به امورى جهل دارد و به ديگر سخن آدمى مىبايد همه چيز را مىدانست . از اين گذشته اگر وضع چنين بود كه آنها مىگويند ، پس‌چرا آدمى خودرا فراموش مىكند و نسبت به‌خويش جهل مىيابد ؟ ، زيرا با فطرت و وجدان خويش درمىيابد كه آن علم نيست واو همه چيز را نمىداند :\r\n. . . وَمَا أُوتِيتُم مِّنَ الْعِلْمِ إِلَّا قَلِيلًا « 1 » .\r\n« . . . و از دانش جز اندكى داده نشديد . »\r\nچنان كه با وجدان و فطرتش در مىيابد كه بسيارى اوقات او خويش را فراموش مىكند . خداوند سبحان مىفرمايد :\r\nوَلَا تَكُونُوا كَالَّذِينَ نَسُوا اللَّهَ فَأَنسَاهُمْ أَنفُسَهُمْ أُوْلئِكَ هُمُ الْفَاسِقُونَ « 2 » .\r\n« از كسانى نباشيد كه خدا را فراموش كردند و خدا هم آنان را از خويش به فراموشى انداخت ، اينان همان تبهكارانند . »\r\nاو نفس خويش را به هنگام خواب و غفلت فراموش مىكند ، در حالى كه اگر نفس ، همان علم مىبود محال بود آدمى خويش را فراموش كند .\r\nعدهء ديگرى معتقدند كه علم صورتى در ذهن است . ما مىپرسيم ضمانت آن\r\n\r\n\r\n","description":"","footnote":"\r\n( 1 ) - سورهء اسراء ، آيهء 85 .\r\n( 2 ) - سورهء حشر ، آيهء 19 .\r\n","page_name":" 92 ","page_number":92},
  {"content":"\r\n\r\nكدام است ، بدين مفهوم كه آدمى هنگام آگاهى از پديده‌ها چگونه ضمانت مىكند كه آنها با حقايق بيرونى منطبق هستند . اگر عكس شخصى به دو داده شود و ادّها گردد كه اين عكس فلان شخص است كه پيشتر او را نديده آيا اين ادّعا را تصديق خواهد كرد ؟ طبيعتاً نَه ، زيرا او نمىتواند عكسى را كه به او نشان داده شده با واقعيت خارجى ، يعنى انسانى كه هرگز نديده است ، تطبيق دهد .\r\nدراين جا به اين سخن باز مىگرديم كه : اگر علم صورتى در ذهن و يا نفس است انسان بدون آن كه پديده‌ها به گونه‌اى مستقيم براى او منكشف شوند ، ضمانت همخوانى اين تصوير با حقايق خارجى كدام است ؟ اين همان چيزى است كه آدمى را به بنيان نهادن علمى واداشت كه آن را منطق ناميدند و شايد همين معمّا شالودهء بنيانگذارى علم منطق بود ، اگر چه بعداً گونه‌گونى بيشترى يافت و نامهاى عديده‌اى همچون منطق ( ارسطو ، دكارت ، كونت ، ماركس و . . . ) بر آن نهاده شد ، ليكن با اين همه آدميان همچنان خطا مىكنند و اين شيوه‌ها جز اندكى سودمند نبوده است ، زيرا راه حل نهايى در اين نهفته است كه علم ، اشياء را به گونه‌اى مستقيم كشف مىكند و براى آدمى ظاهر مىگرداند و اين صورت پديده‌ها نيست كه در ذهن نقش مىبندد .\r\n\r\nراه كشف حقايق\r\nهنگامى كه آدمى ماهيت علم را مىشناسد و در پرتو وجدان ، از لابلاى نشانه‌ها و دلايل علم به وجود عقل پىمىبَرد و سپس در مىيابد كه هر معلومى را كه علم كشف كرده است صادق مىباشد ، چنان كه هر معلومى را كه عقل باز شناخته نيز صادق است و مىفهمد هر معلومى را كه از طريق گمان ، آرزو ، هوى ، هوس و شهوت دريافته صادق نيست . بنابراين مهمترين شيوه در كشف حقايق و عدم انحراف از آن ، از ايمانِ به خدا گرفته تا كوچكترين چيز ، همان شناخت عقل و در\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nواقع شناخت علم مىباشد . اين بدان مفهوم نمىباشد كه آدمى عقل يا علم را با توصيفات يا مفاهيم بشناسد ، بلكه آدمى بايد نور علم را كه در خود او موجود است از خلال نشانه‌ها و بينشهاى آن شناسايى كند و در اين هنگام است كه علم براى او واضح مىشود و او مىتواند بدان اطمينان پيدا كند و در غير اين صورت معرفت او جهل سرگردانى و گمراهى خواهد بود ، زيرا اين معرفت و شناخت چيزى نيست ، مگر مجموعه‌اى از گمانه‌ها ، پندارها ، خرافه‌ها و انگاره‌ها .\r\nشايد يك مثال ساده مقصود ما را روشن كند . هنگامى كه آدمى مىداند در سالنى نشسته كه يك در دارد و چشم به راهِ آمدن فردى از اين در است - دوست باشد يا دشمن - بدون ترديد به هنگام آمدن يكى از آن دو به دليل عدم توانايى در تشخيص ، دچار توهّم مىشود و چه بسا براساس همين توهّم به استقبال دشمن برود يا در برابر دوست به دفاع برخيزد و نيز چنين است هنگامى كه سالن ، دو در داشته باشد و يكى از آنها براى دوست و ديگرى براى دشمن تخصيص داده نشده باشد ، ولى شرايط كاملًا متفاوت خواهد بود اگر سالن دو در داشته باشد كه يكى به دوست و ديگرى به دشمن اختصاص يافته باشد ، زيرا تشخيص ميان درى كه دشمن از آن مىآيد و درى كه دوست از آن مىآيد ، حاصل مىشود و در نتيجه دوست از دشمن تشخيص داده مىشود .\r\nنفس بشرى همانند همان سالن است ، علم و جهل همچون دوست و دشمن و انسان پيش از آن كه با هدايت قرآنى ره يابد ، عقل و ويژگيهاى عقل را بشناسد همانند همان كسى است كه نمىداند دوست از كدام در مىآيد و دشمن از كدام در ، اين قرآن كريم ، سخنان پيامبر صلى الله عليه و آله و اهل بيت عليهم السلام است كه آدمى را مخاطب قرار مىدهد و او را بر دوست و دشمن آگاه مىسازد و درى را به او نشان مىدهد كه هر يك از اين دو از آن وارد مىشوند و آشكار مىسازد كه جهل از خلال گمان ، هوس ، شهوت و سخن فاسقان در مىآيد و علم از لابلاى بينشهاى قرآنى و حقايقى در\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمىآيد كه پيامبر اكرم ، اهل بيت او عليهم السلام و سخنان مؤمنان آنها را تبيين مىكنند و در اين هنگام است كه آدمى مىتواند انديشه‌هاى درست را از نادرست باز شناسد .\r\nقرآن كريم مىفرمايد : الَّذِينَ يَسْتَمِعُونَ الْقَوْلَ . مفهوم اين سخن آن است كه دو واژه در ميان است يكى « سماع » و ديگرى « استماع » ، « سماع » آن است كه آدمى بدون توجه وتمركز به سخنى گوش دهد ، ليكن « استماع » آن‌است كه آدمى با توجه و هوشيارى سخنى را گوش دهد . پس قرآن كريم به كسانى اشاره دارد كه با توجّه به سخن گوش مىدهند و صحيح را باز مىستانند و سخن نادرست را رها مىكنند :\r\nالَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَدَاهُمُ اللَّهُ وَ أُولئِكَ هُمْ اولُوا الْأَلْبَابِ « 1 » .\r\n« كسانى كه سخن را مىشنوند و از بهترين آن پيروى مىكنند ، اينان همان كسانى هستند كه خداوند آنها را هدايت كرده است و اينان همان خردمندان‌اند . »\r\nيعنى آنها همان انديشمندان و صاحبان خرد هستند ، چنان كه مىفرمايد :\r\nيَا أَيُّهَا الَّذِينَ آمَنُوا إِن جَاءَكُمْ فَاسِقٌ بِنَبَإٍ فَتَبَيَّنُوا أَن تُصِيبُوا قَوْماً بِجَهَالَةٍ فَتُصْبِحُوا عَلَى مَا فَعَلْتُمْ نَادِمِينَ « 2 » .\r\n« اى كسانى كه ايمان آورده‌ايد اگر فاسقى براى شما خبرى آورد تحقيق كنيد ، مبادا از روى نادانى به مردمى آسيب برسانيد ، آنگاه از كارى كه كرده‌ايد پشيمان شويد » .\r\nپس خداوند سبحان از بندگان مىخواهد كه در سخنان درنگ كنند ، زيرا سخن فاسقان آدمى را جز به پشيمانى نمىكشاند ، كه ، فاسق چيزى نيست مگر همان درى كه جهل از آن مىآيد . قرآن كريم مىفرمايد :\r\nأَمْ لَمْ يَعْرِفُوا رَسُولَهُمْ فَهُمْ لَهُ مُنِكِرُونَ « 3 » .\r\n« يا اين كه پيامبرشان را نشناخته‌اند ولذا او را انكار مىكنند . »\r\n\r\n\r\n","description":"","footnote":"\r\n( 1 ) - سورهء زمر ، آيهء 18 .\r\n( 2 ) - سورهء حجرات ، آيهء 6 .\r\n( 3 ) - سورهء مؤمنون ، آيهء 69 .\r\n","page_name":" 95 ","page_number":95},
  {"content":"\r\n\r\nهنگامى كه آدمى پيامبرى را شناخت كه خداوند متعال او را فرستاده است ضرورت پيروى از او را در مىيابد ، زيرا او از سر هوى سخن نمىگويد و آنچه پيامبر ، آن را به ارمغان آورَد از خداست و نور است و نور ، همان علم است .\r\nروايات مىگويند : « دشمن علم تو ، هوى و هوس است » ، و « علم در پس پيروى از هوس ، پنهان است » زيرا آدمى هنگامى كه در پس هوى ، هوس و تمايلاتش به راه مىافتد در حقيقت ، ميان خود و حقايق پرده‌اى ايجاد مىكند ، امّا عقل در بسيارى اوقات با هوس ناهمسويى دارد و آدمى هنگامى كه در پى هوس روان است با عقل به مخالفت بر مىخيزد ، او شايد هنگام سخن از حسن صفات ، محاسن و ستايش از شخص او با همهء وجود گوش فرا مىدهد ، اگر چه تمامى اين ستايشها خلاف واقع باشد ، در حالى كه به محض بيان معايب و بديهاى او ، هر چند مطابق با واقعيت ، با اعصابى مضطرب و رگهايى ور آمده و خشمگين ، آن مكان را ترك مىكند . اينها همه از آن روست كه سخن گفتن پيرامون محاسن او با هوى و هوسش همسوست و لذا صحبت از معايبش با هوى و هوس او ناهمسو مىباشد ، و از اين جهت روان شدن در پى هوى و هوس ، عين جهل است . در اين جا روايات ، ما را از همنشينى با دوستان بد بر حذر مىدارد ، زيرا آنها همان درى هستند كه جهل از آن مىآيد . اين روايات بر همنشينى با مؤمنان تأكيد مىورزند ، زيرا آنها يكى از درهايى هستند كه علم از آن مىآيد .\r\n\r\nمؤمن بانور خداوندى مىنگرد\r\nآيات قرآن كريم و احاديث شريفى كه دربارهء علم و عقل مىپردازند پرده از ويژگيهاى علم بر مىگيرند كه هفتاد سرباز آن را پاس مىدارند و نيز اين آيات و احاديث عوامل جهل را كه هفتاد پاسدار از آن نگهبانى مىكنند روشن مىسازد و هنگامى كه آدمى اين نگهبانان علم را در خود مىكُشد در واقع ، مفهوم آن اين\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاست كه كار عقل به پايان رسيده است و هنگامى كه نگهبانان جهل در آدمى از ميان بروند جهل نيز با آنان از ميان مىرود و ديگر باز نمىگردد . حديث شريفى از پيامبر صلى الله عليه و آله نقل شده كه مىفرمايد : « مؤمن با نور خداوندى مىنگرد . » « 1 » ، زيرا مؤمن براى راندن سپاهيان جهل ، سپاهيان و نگاهبانان عقل را به كار مىگيرد . مسير زندگى روزمرهء آدمى نمونه‌هاى فراوانى دارد كه بر اساس آنها قلب مؤمن بسيارى از رويدادها را پيش از وقوع آن به آگاهى مؤمن مىرساند ، احتمالات و توقّعات بسيارى را به او خبر مىدهد . او هنگامى كه چشم خويش را مىبندد ، بدون شك قلبش همچنان بيناست و اين همان چيزى است كه امروز حسّ ششم ناميده مىشود و ما بسيارى اوقات با رويدادهايى روبرو مىشويم كه پيش از وقوع آنها با بينش قلب احساسشان مىكنيم .\r\nبسيارى اوقات پيش مىآيد كه آدمى هنگام آهنگ خروج از خانه احساس مىكند كه گويى كسى دست او را گرفته و از رفتن او جلوگيرى مىكند ، ولى هنگامى كه اين احساس را نوعى وهم يا خرافه مىپندارد و از خانه خارج مىشود با رويدادى منفى روبرو مىگردد ، چنان كه مثلًا شخصى را مىبيند كه ديدن او را خوش نمىدارد يا به زمين مىخورد ، يا براى او اتّفاقى مىافتد كه موجب ناراحتى او مىشود . اين مسائل و رويدادها براى مؤمن تصادفى نيست ، بلكه نورى است از سوى خدا كه با آن مىنگرد . از همين رو هنگامى كه مىخواهد از خانه خارج شود و براى او چيزى پيش مىآيد كه موجب مىشود فال بد بزند آياتى از قرآن كريم را تلاوت مىكند و براى دفع بلا صدقه مىپردازد و با نورى كه خداوند به او ارمغان كرده هشيارى به كار مىزند و آنگاه بر خدا توكل مىكند و گام از خانه بيرون مىنهد .\r\nخداوند سبحان انسان را از خطرهاى آينده بر حذر مىدارد ، ولى اين به مفهوم تسليم در برابر رويدادهاى منتظره نيست ، بلكه بايد با نور علم ، عقل و آماده شدن\r\n\r\n\r\n","description":"","footnote":"\r\n( 1 ) - بحارالانوار ، ج 7 ، ص 323 .\r\n","page_name":" 97 ","page_number":97},
  {"content":"\r\n\r\nدر برابر وقوع مشكلات و پرهيز به رويارويى با خطر بپردازد ، زيرا عامل بيشتر مشكلات ، حواس پرتى و از دست دادن خود آگاهى است و مؤمن هنگامى كه با نور خداوندى مىنگرد انديشه‌اش تنها در انحصار امور خير است و به همين سبب با گزينش راههاى خير اعم از پرداخت زكات اموال ، دادن صدقه ، يارى به نيازمندان و ديگر راههاى بى نهايت خِير ، مشكلات را از خود دور مىكند و در اين هنگام تنها به چيزى بر مىخورد كه از سوى خداوند براى او خير است ، زيرا خير ، وزير عقل و شر ، وزير جهل است ، اين خداوند متعال است كه دلها و شرايط را دگرگون مىكند . خداوند سبحان مىفرمايد :\r\nإِنَّ فِي ذ لِكَ لَآيَاتٍ لِلْمُتَوَسِّمِينَ « 1 » .\r\n« همانا در اين نشانه‌هايى است براى مؤمنان آگاه . »\r\nو « متوسّم » همان مؤمنى است كه حقيقت اشياء را مىبيند .\r\n\r\nسپاهيان عقل\r\nهنگامى كه به ژرفاى احاديث نبوى و امامان عليهم السلام توجه مىكنيم بايد جواهرات برگزيده و دُرهاى گران قيمتى را از اعماق آن با خود بيرون آوريم كه راه زندگى را براى ما ترسيم كنند و طريق رسيدن به سعادت را براى ما فراهم كنند و از آنچه موجب نگون بختى ماست دورمان دارند و سپاهيان عقل و جهل را به ما بشاناسنند و بر ويژگيهاى عاقل پرتو بيفشانند تا ما با پيروى از آن در دنيا و آخرت رستگارى بيابيم و ويژگيهاى جاهل را در برابر ما بنهند تا از آنها كناره گيريم و از عذاب دنيا و آخرت رهايى يابيم . . . اين سخنانِ روشنگرى است كه آفاق را در برابر ما كشف مىكند و درها را به روى ما مىگشايد تا بتوانيم خير و شر را بشناسيم و آن دو را از يكديگر جدا كنيم و به سوى انجام امور خير و فضيلت بشتابيم و از هرگونه پليدى\r\n\r\n\r\n","description":"","footnote":"\r\n( 1 ) - سورهء حجر ، آيهء 75 .\r\n","page_name":" 98 ","page_number":98},
  {"content":"\r\n\r\nروى گردانيم و در نتيجه از كسانى پيروى كنيم كه خداوند آنها را امام قرار داده ؛ امامانى كه بايد از ايشان پيروى كنيم و دانش خود را از ايشان فرا ستانيم ، زيرا علم ، حيات دلها و نور ديدگان است .\r\nشايد اين حديث شريف از امام صادق عليه السلام آنچه را ما در صدد آن هستيم آشكار سازد . اين حديث را سماعه از امام نقل مىكند و مىگويد : در خدمت امام صادق عليه السلام بودم و نزد ايشان گروهى از دوستان ايشان حضور داشتند و سخن از عقل و جهل به ميان آمد . امام صادق عليه السلام فرمود :\r\n« عقل و سپاهيان آن ، جهل و سپاهيان آن را بشناسيد تا ره يابيد . »\r\nسماعه گفت : قربانت گردم ما چيزى نمىدانيم ، مگر آن كه تو به ما بياموزى .\r\nامام صادق عليه السلام فرمود : همانا خداوند عزّوجلّ عقل را آفريد و آن نخستين آفريده‌اى است كه خداوند آن را از امور روحانى و از سمت راست عرش و از نور خود بيافريد . پس به او فرمود : روى كن و آن روى كرد و سپس فرمود : پشت كن و آن پشت كرد . خداوند تبارك و تعالى فرمود : تو را بزرگ آفريدم و بر همهء آفريدگانم ارجت نهادم . سپس امام صادق عليه السلام فرمود : خداوند سپس جهل را از دريايى شور و تاريك آفريد و به او فرمود پشت كن و او پشت كرد ، آنگاه به او فرمود روى آور و او روى نياورد . خداوند به او فرمود : آيا استكبار مىورزى ؟ و او را نفرين كرد . و آنگاه براى عقل هفتاد و پنج سپاه قرار داد و جهل چون ديد كه خداوند چگونه عقل را گرامى داشت و به دو پاداش داد دشمنى او را به دل گرفت . جهل گفت : بار خدايا ! اين آفريده‌اى است همچون من ، ولى تو او را ارج مىنهى و حمايت مىكنى و من ضد او هستم و قدرتى بر آن ندارم پس به من نيز سپاهى همچون او بده . پروردگار فرمود : آرى ! ولى اگر پس از اين عصيان كنى تو و سپاهيانت را از رحمتم بيرون مىكنم . جهل گفت مىپذيرم و خداوند هفتاد و پنج سپاهى به او داد . از آنچه خداوند از هفتاد و پنج سپاهى به عقل داد اينها هستند :\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nخير كه وزير عقل است و ضد آن را شر قرار داد كه وزير جهل است ،\r\nايمان كه ضد آن كفر است\r\nتصديق كه ضد آن انكار است\r\nاميد كه ضد آن نوميدى است\r\nداد كه ضد آن بيداد است\r\nرضايت كه ضد آن خشم است\r\nشكر كه ضد آن ناسپاسى است\r\nطمع ( به رحمت خداوند ) كه ضد آن يأس است\r\nتوكل كه ضد آن حرص است\r\nمهرورزى كه ضد آن غرور است\r\nرحمت كه ضد آن غضب است\r\nعلم كه ضد آن جهل است\r\nفهم كه ضد آن نادانى است\r\nپاكدامنى كه ضد آن پرده‌درى است\r\nزهد كه ضد آن تمايل ( به دنيا ) است\r\nرفق كه ضد آن حماقت است\r\nترس ( از خداوند ) كه ضد آن جسارت است\r\nتواضع كه ضد آن تكبّر است\r\nآرامش كه ضد آن شتاب است\r\nحلم كه ضد آن سفاهت است\r\nخاموشى كه ضد آن پرحرفى است\r\nتسليم ( در برابر خداوند ) كه ضد آن استكبار است\r\nتسليم ( در برابر حق ) كه ضد آن زورگويى است\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nگذشت كه ضد آن كينه توزى است\r\nدلسوزى كه ضد آن سنگدلى است\r\nيقين كه ضد آن ترديد است\r\nشكيبايى كه ضد آن بىتابى است\r\nروبرگرداندن كه ضد آن انتقام است\r\n( از گناه ديگران )\r\nتوانگرى كه ضد آن تهيدستى است\r\nتفكر كه ضد آن سهو است\r\nحفظ كه ضد آن فراموشى است\r\nعاطفه كه ضد آن قطع پيوند است\r\nقناعت كه ضد آن حرص است\r\nيارى دادن كه ضد آن خوددارى است\r\n( خصوصاً در امور مالى )\r\nدوستى كه ضد آن دشمنى است\r\nوفادارى كه ضد آن نيرنگ است\r\nاطاعت خدا كه ضد آن معصيت است\r\nخضوع كه ضد آن تجاوز است\r\nسلامت كه ضد آن هلاكت\r\nمحبت كه ضد آن بغض است\r\nراستى كه ضد آن دروغ است\r\nحق كه ضد آن باطل است\r\nامانتدارى كه ضد آن خيانت ورزى است\r\nاخلاص كه ضد آن ناخالصى است\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nشهامت كه ضد آن كودنى است\r\nدرك كه ضد آن كُند فهمى است\r\nشناخت كه ضد آن نپذيرفتن است\r\nمدارا كه ضد آن بى پروايى است\r\nسلامت‌نيّت‌در غيب‌ديگران كه ضد آن مكرآلودى است\r\nپوشاندن كه ضد آن آشكار كردن است\r\nنماز كه ضد آن بىنمازى است\r\nروزه كه ضد آن افطار است\r\nجهاد كه ضد آن سرباززدن است\r\nحج كه ضد آن كنار نهادن پيمان است\r\nنگهداشتن سخن كه ضد آن سخن چينى است\r\nنيكى به پدر و مادر كه ضد آن عقوق است\r\nحقيقت كه ضد آن رياء ست\r\nكار نيك كه ضد آن كار زشت است\r\nحجاب كه ضد آن زينت نمايى ( در برابر نامحرمان ) است\r\nتقيه كه ضد آن نشر اسرار است\r\nانصاف كه ضد آن تعصّب است\r\nخدمت كه ضد آن تجاوز است\r\nپاكيزگى كه ضد آن پليدى است\r\nشرم كه ضد آن بى حيايى است\r\nميانه روى كه ضد آن پا فراتر نهادن است\r\nآسايش كه ضد آن خستگى است\r\nآسانى كه ضد آن دشوارى است\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبركت كه ضد آن كاهش است\r\nعافيت كه ضد آن دردمندى است\r\nاعتدال كه ضد آن زياده‌طلبى است\r\nحكمت كه ضد آن هوس است\r\nوقار كه ضد آن سبكى است\r\nنيك بختى كه ضد آن نگون بختى است\r\nتوبه كه ضد آن اصرار ( برگناه ) است\r\nآمرزش خواهى كه ضد آن خود فريفتگى است\r\nخويشتن دارى كه ضد آن سستى است\r\nدعا كه ضد آن بىاعتنايى است\r\nپويايى كه ضد آن تنبلى است\r\nشادى كه ضد آن غم است\r\nالفت كه ضد آن جدايى است و\r\nبخشش كه ضد آن بُخل است .\r\nهمهء اين ويژگيها از سپاهيان عقل گرد نمىآيد مگر در پيامبر ، يا جانشين پيامبر و يا مؤمنى كه خداوند قلبش را براى ايمان آزموده است . . . » « 1 » تا پايان حديث شريف كه از خلال نكات روشنگرانه آن راه حل بسيارى از مشكلات فلسفى بيرون آورده شده است و ما را به ضرورت آگاهى به بينشهاى اسلامى رهنمود مىنمايد تا آدمى در انتخاب راه خود تدبّر كند ، پس اگر خير باشد سود برده است ، در نتيجه در بينشهاى قرآنى ، احاديث پيامبر و امامان عليهم السلام براى انسان هدايتى در رسيدن به حقيقت ، نهفته است .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 109 ، روايت 7 .\r\n","page_name":" 103 ","page_number":103},
  {"content":"\r\n\r\n\r\nفصل سوم : حدود علم\r\n\r\nعقل و معيارهاى انديشه\r\nدر آغاز شايسته است بگويم : عقل آدمى آفريده‌اى است برخوردار از امكانات قابل توجّهى نسبت به ديگر آفريده‌ها ، ليكن همزمان ، محكوم قوانين و سنتهايى است كه بايد براساس آنها ره بپيمايد و در غير اين صورت آفريده‌اى بى اهميّت خواهد بود و چه بسا بارگرانى بر دوش صاحبش باشد . دقيقاً چونان شاگردى در مدرسهء ابتدايى كه مىكوشد مسائل رياضى دانشگاهى را در حالى حل كند كه هنوز مسائل مرحلهء خود را به خوبى فرا نگرفته است . چنين شخصى به علاوهء ناتوانى از حل اين گونه مسائل آنچه را هم در آغاز در مدرسه آموخته بود به تشويق و تباهى مىكشاند . يا مانند كسى كه توان او حمل وزنهء يكصد كيلوگرمى است ، ولى مىكوشد با يك جهش ، پانصد كيلوگرم را بر دوش بكشد ، غافل از اين كه در جستجوى انجام امر محالى است و در ستون فقرات خود گونه‌اى نارسايى جدّى به وجود خواهد آورد ، تا جايى كه ديگر نخواهد توانست همان صد كيلوى نخستين را هم بر دوش حمل كند .\r\nانسان نيز چنين است ، او هرگاه بخواهد علمى را فرا بگيرد كه بالاتر از سطح عقل اوست نه تنها نخواهد توانست به اين علم احاطه يابد بل علوم گذشتهء خود را نيز به بوته فراموشى خواهد نهاد ، زيرا در پيمودن راه تكامل بر معيارهايى ،\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nنادرست تكيه ورزيده است . اين معيارها مىتوانند بر كلّ انديشه‌هاى او و سطحى كه از آن برخوردار بوده اثر بگذارند .\r\nبر اين اساس چشم دوختن به كسب علم مقتضى فراهم آمدن بستر عقلىِ مناسب آن است ، پس همان گونه كه محدوديت ذهنى مانع از رسيدن به علوم پيشرفته است ، گسترش افق فكرى و عقلى نيز اگر در بستر مناسبش به كار گرفته نشود بارگرانى خواهد بود بر دوش صاحب آن .\r\nشمارى از فلاسفه كوشيده‌اند با عقل خود به آن سوى غيب بجهند در حالى كه پيش از آن از حل ساده‌ترين مسائل طبيعى كه مردم عادى هم آنها را درك مىكردند ناتوان بودند ، زيرا تركيب عقول ايشان متزلزل و فاسد شده بود .\r\nبراى مثال ؛ فلاسفهء يونان معتقد بودند كه آسمان نمىتواند تبديل و تغيير پذيرد و آسمانى كه ما آن را مىبينيم از جهانى است برتر از جهان مادّه . آنها مىگفتند ستارگان و اختران همچون ميخهايى سيمين هستند كه آسمان را نگه مىدارند .\r\nارسطو طاليس معتقد بود كه مرد برتر از زن است ، زيرا تعداد دندانهاى او بيشتر است . اين اعتقاد در روزگار ما نوعى ديوانگى تلقّى مىشود .\r\nباورها و انديشه‌هاى خرافى بسيارى ديده مىشود كه دانشمندان برجسته بدان گرفتار آمدند ، زيرا مىكوشيدند چيزى را درك كنند كه بديشان داده نشده بود و به آن سوى معيارهاى انديشهء درست بجهند ، به علاوهء اين تصوّر خطاى آنها كه گمان مىكنند به مرحله‌اى از علم رسيده‌اند كه نمىتوانند در انديشه‌هاشان بازنگرى كنند و جاى پاى خود را بكاوند .\r\n\r\nبحث پيرامون ذات خداوند ، ناتوانى است\r\nبرخى در كندوكاو پيرامون ذات مقدّس خداوند خود را به رنج مىافكنند ، در حالى كه حتّى از شمارش نشانه‌هاى خداوند كه در اطراف آنهاست بكلّى ناتوانند ، لذا هم خود گمراه شده‌اند و هم با دروغ پردازيهاى باطلشان بسيارى از خلايق را به\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nگمراهى كشاندند كه از جملهء آنها اين سخن بود كه خداوند جاهل است ، زيرا در امور مخلوقاتش تجاهل مىكند و اين امور را تا جايى به حال خود واگذاشته است كه ديگر نسبت به آنها هيچ گونه آگاهى ندارد .\r\nسپس گفتند ؛ خداوند به سبب كبريايى و عظمتى كه پس از فراغت از آفرينش او را از دخالت در امور مخلوقات باز مىدارد از انجام هرگونه عملى ناتوان است :\r\nوَقَالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِمَا قَالُوا بَلْ يَدَاهُ مَبْسُوطَتَانِ يُنفِقُ كَيْفَ يَشَاءُ . . . « 1 » .\r\n« و يهود گفتند كه دست خدا بسته است ، دستهاى خودشان بسته باد ، و بدين سخن كه گفتند ملعون گشتند ، دستهاى قدرت خدا گشاده است ، به هر سان كه بخواهد ( از قدرت خود ) بخشش و انفاق مىكند . »\r\nبرخى ديگر ادّعا مىكنند كه خداوند تنها كليات را مىداند و از جزئيات ، بىخبر است ، زيرا اينها شايستگى علم خداوندى را ندارند . او مىداند كه خير ، خير و شر ، شر و حق ، حق و باطل ، باطل است ، امّا جزئيات عملى و خارجىِ خير ، شر ، حق و باطل را نمىداند .\r\nآنها مىخواهند خدايشان را با انديشه‌ها و قابليتهاى محدود خود بسنجند . امام صادق عليه السلام مىفرمايد : « اگر يك مورچه بخواهد خدا را تصوير كند براى او دو شاخ قائل مىشود » با آگاهى از اين كه يهود چهرهء خداونى را به شكل سالمندى ترسيم كرده‌اند كه همچون علماى يهود ريشى سفيد و طولانى در چهره‌اش ديده مىشود .\r\nآنها مىگويند : اين خداوند است . آنها با گرفتار كردن خويش در علمى كه مكلّف بدان نيستند خود را در گمراهىِ عميقى در افكنده‌اند و به جاى آن كه در امور مربوط به مخلوق ژرف انديشى كنند دربارهء خالق مىانديشند .\r\nمن ترديدى ندارم دهريهايى كه وجود خداوند سبحان را انكار مىكردند در\r\n\r\n\r\n","description":"","footnote":"\r\n( 1 ) - سورهء مائده ، آيهء 64 .\r\n","page_name":" 106 ","page_number":106},
  {"content":"\r\n\r\nحقيقت از آن رو به انكار خداوند پرداختند كه طالب خدايى بودند كه بادستشان او را حس كنند و به آزمونهاى حسى و عقلى ساده او را آزمايش كنند و هنگامى كه چنين چيزى براى آنها ميسّر نشد مطلقاً به عدم وجود خدا اطمينان يافتند و اظهار مىداشتند كه اگر خدايى در كار بود او را مىديديم و لمسش مىكرديم . آنها مىخواستند پيرامون خداى خود به ژرف انديشى پردازند ولى گمراه شدند و به كفر ره يافتند .\r\nاسلام از تفكّر در ذات خداوند عزّوجلّ ، اين كه خداوند چگونه مىدهد و چگونه مىگيرد و چگونه مىداند بر حذر داشته است ، زيرا اينها در بستر عملكردهاى الهى پرسشهايى خطااند ، زيرا مستقيماً به فعل مخلوقات مىمانند ، به علاوهء آن كه اين كار به مشابه مشبيه و تصوير قدرت الهى است و تشبيه به سهم خود به انكار مىانجامد . در حديثى آمده است كه مردى به اميرالمؤمنين عليه السلام عرض كرد :\r\nخداى را براى ما چنان توصيف كن كه گويى او را آشكارا مىبينيم تا دوستى و شناخت ما از او فزونى گيرد . اميرالمؤمنين عليه السلام خشمگين شد و در ميان مردم خطبه‌اى مفصّل ايراد فرمود كه در آن آمده است : « اى پرسش كننده ! . نيك بنگر ، هر صفتى از صفات او را كه قرآن به تو راهنمايى كرده پيروى نما و به نور هدايت قرآن روشنايى را به دست آور و آنچه راه كه شيطان به آموختن آن تو را واداشته و در كتاب خدا ، دانستن آن بر تو واجب نمىباشد و در سُنَّت پيغمبر اكرم و ائمهء هدى اثرى از آن نيست علم و دانستن آن را به خداوند سبحان واگذار ، زيرا نهايت حقِ خداى تعالى بر تو همين است . » « 1 »\r\nآرى ! توصيف خداوند براى آدمى كه بخواهد آن را از پيش خود ببافت امكان ندارد ، زيرا اين كار او را در دام شيطان گرفتار مىسازد و دچار وسوسه‌هاى نفسانى و ناتوانيهاى فكرى مىگرداند . درست‌ترين سخن در اين چارچوب همان چيزى\r\n\r\n\r\n","description":"","footnote":"\r\n( 1 ) - نهج البلاغه ، خطبهء 91 .\r\n","page_name":" 107 ","page_number":107},
  {"content":"\r\n\r\nاست كه امير المؤمنين عليه السلام براى آن پرسشگر روشن كرد و به او توصيه كرد كه صفات خدا را از قرآن فرابگيرد و در آن ، از كتاب خدا ، سنّت پيامبر و ائمه هدى عليه السلام پا فراتر ننهد .\r\n\r\nاستوارى در علم\r\nامام على عليه السلام سپس مىافزايد : اى بندهء خدا بدان كه راسخان در علم همان كسانى هستند كه خداوند آنان را از وارد شدن به درهايى كه غيب را پوشانده است ، بىنيازشان كرده و اقرار مىكنند به ندانستن آنچه از غيبِ پوشيده ، تفسيرش را نمىدانند و چنين است كه مىگويند : « ما به همهء آن ايمان آورديم ، همه از طرف پروردگار ماست . » « 1 »\r\nبنابراين امورى غيبى در ميان است كه موانعى از رسيدن بدانهاست و اين در حالى است كه انسان ، ناتوان از درك ماهيت خود ، مىكوشد با جهل آن را به جنگ آورَد و در همين زمان خداوند تبارك و تعالى اقرار بعضى از بندگان خود را ( راسخان در علم ) به ناتوانى از به چنگ آوردن آنچه علم ايشان بدان احاطه ندارد و كنار گذاشتن ژرف انديشى در كنه الهى كه خداوند آنها را مأمور جستجوى آن نكرده ، ستوده است :\r\nهُوَالَّذِي أَنْزَلَ عَلَيْكَ الْكِتَابَ مِنْهُ آيَاتٌ مُحْكَمَاتٌ هُنَّ أُمُّ الْكِتَابِ وَأُخَرَ مُتَشَابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ مَا تَشَابَهَ مِنْهُ ابْتِغَاءَ الْفِتْنَةِ وَابْتِغَاءَ تَأْوِيلِهِ وَمَا يَعْلَمُ تَأْوِيلَهُ إِلَّا اللَّهُ وَالرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِندِ رَبِّنَا وَمَا يَذَّكَّرُ إِلَّا أُولُوا الْأَلْبَابِ « 2 » .\r\n« اوست كه اين كتاب را برتو نازل كرد ، بعضى از آيه‌ها محكمات‌اند ، اين آيه‌ها\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 257 ، روايت 1 : « وَاعْلَمْ يا عَبْدُاللَّهِ ؛ إِنَّ الرّاسِخِينَ فِي الْعِلْمِ هُمُ الَّذِينَ أَغْناهُمُ اللَّهُ عَنْ الاقْتِحَامِ عَلَى السُّدُدِ الْمَضْرُوبَةِ دُونَ الْغُيوبِ ، إِقْراراً بِجَهْلِ مَا جَهِلُوا تَفْسِيرَهُ مِنَ الْغَيْبِ الْمَحْجُوبِ ، فَقَالُوا : آمَنّا بِهِ كُلٌّ مِنْ عِنْدِ رَبِّنا . »\r\n( 2 ) - سورهء آل عمران ، آيهء 7 .\r\n","page_name":" 108 ","page_number":108},
  {"content":"\r\n\r\nامّ الكتابند ، و بعضى آيه‌ها متشابهات‌اند ، امّا آنها كه در دلشان ميل به باطل است به سبب فتنه جويى و ميل به تأويل از متشابهات پيروى مىكنند ، در حالى كه تأويل آن را جز خداى نمىداند ، آنان كه قدم در دانش استوار كرده‌اند مىگويند ، ما بدان ايمان آورديم ، همه از جانب پروردگار ماست و جز خردمندان پند نمىگيرند . »\r\nبراين اساس مىتوان گفت كه استوارى در علم بازايستادن از كندو كاو پيرامون امورى است كه عقل از رسيدن بدان ناتوان است و اگر براى مثال در روزگار ما از يكى از راسخان در علم پرسش شود كه در آسمان هفتم چه مىگذرد او بدون هيچ گونه دشوارى اظهار بى اطّلاعى مىكند ، زيرا آگاهى او از اين امور تنها همان چيزى است كه قرآن كريم و پيامبر اكرم صلى الله عليه و آله به آگاهى او رسانده‌اند . مفهوم و تأكيد اين سخن آن است كه راسخان در علم ، نيك مىدانند كه در كام جايگاههاى شناخت ، گام را از رفتن بازدارند و اين خود بيانگر بلند پايگى و برترى آنها بر ديگرانى است كه امور برايشان مشتبه‌است ولذا براى خود خيال وخرافه را به‌شكل حقيقت مىبافند .\r\nيكى از زنديقان از امام صادق عليه السلام پرسيد : خدا چيست ؟ حضرت عليه السلام پاسخ فرمود : « . . . او چيزى است متفاوت با ديگر چيزها . . . ، نَه اوهام او را درك مىكنند و نَه گذشت روزگار از او مىكاهد و نَه زمان او را دگرگون مىسازد . » « 1 »\r\nدر روايت ديگرى از امام باقر عليه السلام آمده است كه به زياد - كه از اصحاب امام بود - فرمود : « اى زياد ! از مجادله بر حذر باش كه شك به بار مىآورَد و اعمال را خنثى مىكند و صاحبش را به نابودى مىكشاند و چه بسا آدمى سخنى بگويد كه به سبب آن آمرزيده نگردد . اى زياد ! اقوامى در گذشته علم به آنچه را مأمور آن بودند كنار نهادند و علمى را طلبيدند كه از آن بر حذر داشته شده بودند تا جايى كه سخن آنها به محدودهء خداوند عزّوجلّ كشيده شد و لذا حيران و سرگردان ماندند ، گويى كه مردى را از جلو بخوانند و او به پشت سر پاسخ دهد ، يا از پشت سر بخوانند و او به\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 259 ، روايت 3 .\r\n","page_name":" 109 ","page_number":109},
  {"content":"\r\n\r\nجلو پاسخ دهد . » « 1 »\r\nانسانى كه نمىتواند يقين يابد كه فردا چه خواهد خورد چگونه جسارت مىيابد در ذات خدايى بيانديشد كه نَه روزگار از او مىكاهد و نَه زمان دگرگونش مىسازد .\r\nاين خود دليل بزرگى است بر اين كه پردازندهء به چنين مهمى در نهانگاه خويش ذرّهاى براى علم احترام قايل نيست و بايد از عرصهء علمايى كه مىدانند به كندوكاو كدام علم بپردازند رانده شوند و خداوند هر كس را به قدر توانش مكلّف كرده است .\r\nكسى در سال 255 ه . ق نامه‌اى به امام حسن عسگرى مىنويسد كه : سرورم ! اصحاب ما پيرامون توحيد با يكديگر اختلاف يافتند برخى از آنها مىگويند كه خدا جسم است و برخى او را صورت مىپندارند . اگر صلاح مىدانيد بر بندهء خود منت نهيد و از حقيقت آگاهش كنيد . امام عليه السلام با خط خود نوشتند : « تو دربارهء توحيد پرسيدى و اين از شما جاى پرسش ندارد و كافى است بدانيد خداوند يكتاست و بىنياز ، نَه زاده و نَه زائيده شده و نَه كسى همسنگ اوست ، آفرننده‌اى است كه مخلوق نيست ، هر جسم و غير جسمى را كه بخواهد مىآفريند و هر چيزى تنها آن چنان كه بخواهد تصوير مىكند و خود تصوير بردار نيست ، ستايشش و الا و نامهايش مقدس است و منزّه از آن است كه نظيرى داشته باشد ، هيچ چيز چونان او نيست و او شنوا و بيناست . » « 2 »\r\n\r\nعلم خداوندى\r\nانسان نبايد خود را در فرو رفتن در علومى كه مأمور كندو كاو از آنهانيست ، گرفتار سازد و او را همين بس كه به آنچه دربارهء آنها در قرآن و احاديث پيامبر و ائمه عليهم السلام آمده كفايت كند . پس اگر علم انسان به اشياء بانورى ميسّر مىگردد كه\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 259 ، روايت 3 .\r\n( 2 ) - همان ، ص 260 ، روايت 10 .\r\n","page_name":" 110 ","page_number":110},
  {"content":"\r\n\r\nخداوند به دو بخشيده و اين اشياء به گونه‌اى حضورى و مستقيم براى او منكشف مىشود ، ولى علم خدا به اشياء كشف بى واسطهء آنهاست و علمى است كه به او افزوده نشده ، زيرا خداوند ، خود علم و خاستگاه آن است . در اين جا بايد از برخى روايات رسيده دراين زمينه پرتو گرفت :\r\nامام حسن عسگرى مىفرمايد : « بگوييد : همانا خداوند نورى است كه تاريكى در آن راه ندارد ، حياتى است كه مرگ نمىپذيرد و بىنيازى است كه مدخلى در آن يافت نمىشود . » « 1 » پس خداى ما ذاتاً نورانى است ، ذاتاً زنده است ، ذاتاً عالم است ، ذاتاً صمد و بى نياز است .\r\nامام رضا عليه السلام مىفرمايد : « همانا خداوند متعال پيش از آفريده شدن پديده‌ها بدان آگاه است ، خداوند عزّوجلّ مىفرمايد : « ما آنچه را انجام مىداديد مىنوشتيم . » و به دوزخيان فرمود : « اگر بازگردانده شوند دوباره به همان چيزى باز مىگردند كه از آن نهى شده‌اند و آنها دورغگويانند » خداوند عزّوجلّ مىدانست كه اگر آنها را باز گرداند به همان امورى كه از آنها بازشان داشته روى مىآورند و در پاسخ ملائكه هنگامى كه عرض كردند : آيا در زمين كسى را قرار مىدهى كه تباهى كند و خون بريزد در حالى كه ما تو را به پاكى مىستاييم و تقديست مىكنيم ، خداوند فرمود : من چيزى را مىدانم كه شما نمىدانيد ، پس علم خدا پيوسته علمى سابق بر اشياء است و قديم است پيش از آن كه آنها را بيافريند . پس خداى ما بزرگ ، والامقام و عظيم است . » « 2 »\r\n\r\n\r\n","description":"","footnote":"\r\n( 1 ) - بحارالانوار ، ج 4 ، ص 304 ، روايت 33 .\r\n( 2 ) - همان ، ص 78 ، روايت 1 .\r\n","page_name":" 111 ","page_number":111},
  {"content":"\r\n\r\n\r\nفصل چهارم : گردنه‌هايى در راه علم\r\nآنچه از خلال مفاهيم قرآن كريم ، احاديث شريف نبوى و سخنان امامان معصوم عليهم السلام هويداست ، اين است كه آدمى هنگامى كه مىخواهد حقايق را كشف كند ، از جهل و گمراهى دورى گزيند تنها بايد عقل و سپاهيان آن را در كنار جهل وسپاهيان آن بشناسد ، زيرا هر چه عقل خويش را روشن سازد و علم ، خود به خود آگاهى يابد و آدمى به تواناييش در كشف و شناخت اشياء توجّه يابد ، شناخت او از حقايق فزونى مىگيرد ، در نتيجه هدايت و يقين او افزايش پيدا مىكند .\r\nاز اينها گذشته رابطهء اين صفاتِ پسنديده ( سپاهيان عقل ) با آنچه ما از علم ، عقل ، شناخت و فرهنگ سراغ داريم كدام است ؟\r\nبراى مثال چرا تكبّر سپاهى از سپاهيان جهل است ، چرا تواضع و فروتنى اصل علم و اصل عقل است ؟ چرا بردبارى از عقل و از علم است ، شتابكارى ، خشم و جهالت از جهل ؟ چرا حديث پيشگفته از امام صادق عليه السلام ميان صفات انسانى همچون صفت كرم ، بخشش ، آرامش ، عفت ، شرم ، ميان علم ، عقل ، شناخت و نظاير آن پيوند برقرار مىكند ؟\r\n\r\nپيوند عقل با وحى\r\nاين پرسشها از ذهن هر خردمندى مىگذرد و براى پاسخ بدانها ماناگزير بايد در\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمباحث علم ، عقل و پيوند عقل با وحى مبحثى نو بگشاييم .\r\nسخن ما اين است كه قرآن و عقل توأم با يكديگر بوده و از هم جدايى نپذيرند .\r\nدر اين جا حقيقتى وجدانى در كار است كه در جزئيات ، شناخته شده است ، ليكن در چارچوب كلّى همچنان ناشناخته باقى مانده است و به ديگر سخن جزئيات اين حقيقت نزد هر انسانى معلوم است و هرگاه اين جزئيات در كنار هم نهاده شوند چارچوب يا ساختارى كلّى از فلسفهء اسلامى در عرصهء علم و وحى تشكيل مىدهند .\r\nانسان براى رسيدن به اوج روحى ، تكامل معنوى ، پيشرفت مدنى و مادى كه چشم بدان دارد ناگزير بايد در راه خود با بسيارى از گردنه‌ها روبرو گردد ، اگر نتواند از اين گردنه‌ها بگذرد و حتى آنها را در اختيار گيرد نخواهد توانست به اين والايى و پيشرفت دست يابد ، خواه در زمينهء معنويات و يا در زمينهء تمدن مادى باشد . در اين جا پيوند ژرف و استوار ميان قرآن كريم و عقل رخ مىنمايد و آشكار مىشود كه اين دو توأم هستند كه از هم جدايى نمىپذيرند و هر دو در اين كه نيروى ارادىِ سترگى در اختيار آدمى بنهند كه بتواند از اين گردنه‌ها بگذرد و بر آن چيرگى يابد ، حتّى به قُلّه كمال معنوى و روحانى از يك سو و به اوج پيشرفت مادى مدنى از سوى ديگر برسد همداستانند .\r\nاز اين گذشته توانايى قرآن كريم و قدرت عقل در گذشتن از اين گردنه‌هاى دشوار ، برداشتن آن از مسير انسان دليل روشن ، حجت مبيّن و برهان قاطعى است بر صحّت قرآن از يك سو و سلامت عقل از سوى ديگر ، به ديگر سخن هنگامى كه عقل راهنماى ماست به سوى قرآن و قرآن راهنماى ماست به سوى عقل ، پس عقل ما را بدانجا هدايت مىكند كه قرآن از سوى خداوند سبحان است ، قرآن ، عقل را به ما ياد آورى مىكند و آن را در درون ما شكل مىدهد و در واقع ، فطرت را درجان ما شفاف مىكند . پس اين دو در يك نقطهء مشترك به يكديگر مىرسند و نيروى آدمى را آزاد مىسازند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nرسيدن به اوج ، در حدّ خود يعنى سلامت راه و آدمى هنگامى كه به قلّه كمال مىرسد در مىيابد كه راه او براى رسيدن ، سالم و درست بوده است . و آنگاه كه با ديگران رايزنى مىكند و نظر آنان را در موردى مىطلبد ، يا آنگاه كه به او از راهى كه درپى آن است خبر مىدهند ، او به آن مورد يا راه دست مىيابد و به هدف خود مىرسد ، در اين هنگام او نمىتواند انكار كند كه راهنما و مخبر او در راهنماييش مخلص ، در سخنش راست و در نقل قولش درستكار بوده است و در نتيجه هدايتگرى راهنما بوده است ، هنگامى كه صحّت از تجربيات ، داده‌هاى ديگران و درستى نتايج آنها اطمينان مىيابد البته نخواهد توانست مهارت آنها را انكار كند ، يا هنگامى كه نياز ، او را به رسيدن به اين نتايج مورد نظر وا مىدارد ، از آنها بىنيازى جويد . آدمى هنگامى كه يك بار براى درمان به پزشكى مراجعه مىكند و عملًا از آن بيمارى بهبود مىيابد ، ناگزير بار ديگر به سبب بيمارى ديگرى به همان پزشك مراجعه خواهد كرد ، زيرا درستى درمان و مهارت دانش او را به يقين دريافته است .\r\nخداوند سبحان مىفرمايد :\r\nقُلْ أَيُّ شَيْءٍ أَكْبَرُ شَهَادَةً قُلِ اللَّهُ شَهِيدٌ بَيْنِي وَبَيْنَكُمْ . . . « 1 » .\r\n« بگو شهادت چه كسى از هر شهادتى بزرگتر است ؟ بگو : خدا ميان من و شما گواه است . . . »\r\nو يكى از معانى شهادت خداى متعال بر صدق رسالتهاى او اين است كه آدمى از طريق قرآن و عقل مىتواند به آرمانها بلند پروازيها و بلكه كمال خود دست يابد .\r\nدر اين جا سؤال ديگرى مطرح شدنى است : گردنه‌هايى كه بر سر راه ما قرار دارند كدام بوده ؟ و وحى چگونه اين گردنه‌ها را از ميان بر مىدارد و به ما توانايى گذر از آنها را مىبخشد ؟\r\n\r\n\r\n","description":"","footnote":"\r\n( 1 ) - سورهء انعام ، آيهء 19 .\r\n","page_name":" 114 ","page_number":114},
  {"content":"\r\n\r\n\r\nگردنهء نخست - قالب پذيرى در حدود دنيوى\r\nاز جهل و نادانى است كه آدمى تفكر خود را در چار چوب اين جهان فناپذير ، محدود كند ، زيرا اين قالبِ تنگ براى انديشه ، بدون ترديد آدمى را در زاويه‌اى محصور مىكند كه توان ديد را از او مىستاند ، مگر ديدن آنچه به گمان او عامل بقا و ماندن در اين دنياست ، بدون هيچگونه آينده نگرى ، در نتيجه چه بخواهد و چه نخواهد به كژراهه‌هايى گرفتار مىآيد كه نتيجه‌اى جز سقوط به عمق دوستى دنياى زودگذر ، در پى ندارد ولذا به زمين فرو در مىافتد ، و از همين رو گفته شده : دوستى دنيا اصل هر خطايى است و دوستى كور مىكند و كر مىسازد و اين چنين در پى خود عملكردهاى فراوانى را به بار مىآورد كه انسان را از انسانيتش تهى مىكند ، كه ديگر اشرف مخلوقات شمرده نمىشود و از در اين واقعيت ناتوان مىمانَد كه او آفريده نشده تا در طول تاريخ تنها اين سالهاى معدود را به سر رساند و صرفاً در اين دنياى زودگذر زندگى كند ، چنان كه از درك اين واقعيت ناتوان است كه :\r\n. . . فَمَا مَتَاعُ الْحَيَاةِ الدُّنْيَا فِي الآخِرَةِ إِلَّا قَلِيلٌ « 1 » .\r\n« . . . متاع اين دنيا در برابر متاع آخرت جز اندكى هيچ نيست . »\r\nو حتّى از آخرت ، غافل مىمانَد و نمىتواند مفهوم جاودانگى را و اين كه حيات ديگرى در پى اين حيات نهفته كه بهتر و پاينده‌تر است درك كند :\r\nبَلِ ادَّارَكَ عِلْمُهُمْ فِي الْآخِرَةِ بَلْ هُمْ فِي شَكٍّ مِّنْهَا بَلْ هُم مِنْهَا عَمُونَ « 2 » .\r\n« آن‌ها ( مشركان ) اطلاع صحيحى دربارهء آخرت ندارند ، بلكه در اصل آن شك دارند ، بلكه نسبت به آن نابينايند . »\r\nاز اين گذشته هنگامى كه انديشه و عملكردهاى آدمى در محدوده‌اى گذرا ،\r\n\r\n\r\n","description":"","footnote":"\r\n( 1 ) - سورهء توبه ، آيهء 38 .\r\n( 2 ) - سورهء نمل ، آيهء 66 .\r\n","page_name":" 115 ","page_number":115},
  {"content":"\r\n\r\nمنحصر شود و يك گنجشك در دست را بهتر از ده گنجشك بر درخت بپندارد ، عادت تنبلى ، خاموشى و تسليم پذيرى ، نيروى او را به ضعف مىكشاند و او را از رويارويى با مشكلات باز مىدارد و در نتيجه مانع از آن مىشود كه به بلند پروازيهاى مادّى و معنوى خويش دست يابد .\r\nو بر اين اساس امام پرهيزكاران على عليه السلام است كه مىفرمايد : « بندهء خدا به نعمتى دست نمىيابد ، مگر آن كه نعمت ديگرى را از كف نهد . » « 1 »\r\nبدون ترديد آن كه خواهان آيندهء خويش است ناگزير بايد از پاره‌اى لذّات امروز خود چشم بپوشد و خود را براى گذر از اين گردنهء دشوار ، كه همان دوستى دنيا و غفلت از آخرت است ، آماده سازد . اين امر تنها به اشخاص اختصاص ندارد ، بلكه بر امّت نيز باز تابانده مىشود . پس هر امّتى كه با چشم‌پوشى از آينده و بدون تلاش براى رسيدن به پيشرفت مدنى ، توجّه خود را در چارچوب محدودى منحصر سازد ، نَه تنها خيلى زود از كاروان تمدّن باز مىماند ، بلكه اين بىتفاوتى و تسليم پذيرى او را به واپس گرايى مىكشاند و در نتيجه ، دستخوش نابوديش مىسازد .\r\nعقل مىتواند از اين گردنه‌ها بگذرد و قرآن كريم از طريق آيات كريمهء خود كه به آدمى ياد آورى مىكند كه بيهوده آفريده نشده ، بر نور عقل او مىافزايد :\r\nأَفَحَسِبْتُمْ أَنَّمَا خَلَقْنَاكُمْ عَبَثاً . . . « 2 »\r\n« آيا گمان كرده‌ايد كه ما شما را بيهوده آفريديم . . . »\r\nو به ياد او مىآورَد كه براى بقاء و حيات خلق شده است :\r\nوَمَا الْحَيَاةُ الدُّنْيَا إِلَّا لَعِبٌ وَلَهْوٌ وَلَلدَّارُ الآخِرَةُ خَيْرٌ لِلَّذِينَ يَتَّقُونَ « 3 » .\r\n« زندگى دنيا جز لهو و لعب نيست و هر آينه سراى آخرت براى كسانى كه پرهيز\r\n\r\n\r\n","description":"","footnote":"\r\n( 1 ) - نهج البلاغه ، كلمات قصار ، 19 .\r\n( 2 ) - سورهء مؤمنون ، آيهء 115 .\r\n( 3 ) - سورهء انعام ، آيهء 32 .\r\n","page_name":" 116 ","page_number":116},
  {"content":"\r\n\r\nكارى را در پيش مىگيرند بهتر است . »\r\nاين آيات ، راه را براى آدمى روشن مىسازند تا در پرتو انديشهء خود از افق محدودش ، فاصلهء بسيار بگيرد ، او را به سوى آزادى و رهايى سوق مىدهد تا با افكار و رويكردهايش به آفاتى بس والاتر از بينوايى و پستى روى آورَد و البته در اين ميان لازم نيست بهرهء خود را از دنيا فراموش كند ، بلكه آيات قرآنى ، او را به سوى رستگارى در پرتو حياتى و الا از خلال همين زندگى دنيوى فرامىخوانَد :\r\nوَابْتَغِ فِيَما آتَاكَ اللَّهُ الدَّارَ الْآخِرَةَ . . . « 1 » .\r\n« در آنچه خدايت ارزانى داشته سراى آخرت رابجوى . . . »\r\nزيرا هنگامى كه قرآن نور عقل را به ياد آدمى مىآورَد و در حقيقت ريسمانى را براى آدمى مىفرستد تا با چنگ زدن بدان از اين سطح تفكر پست كه به حبّ زندگى دنيوى محدود است بيرون كشيد و نجاتش بخشد و او را به سوى رسيدن به انديشه‌اى بالا بَرد كه ميان زندگى پست دنيا و زندگى و الا ، بين زندگى اين جهانى و آخرتى كه در انتظار اوست ، يعنى زندگى همراه با علوّ و جاودانگى ، پيوندى استوار برقرار سازد ، لذا از او مىخواهد كه به بركت انديشه و آزادى از دوستىِ كور كورانهء اين جهان به دوستىِ والاى معنوى يعنى زندگى اخروى ره بيابد : « براى آخرتت چنان باش كه گويى فردا مىميرى » « 2 » و در اين هنگام است كه يكى از گردنه‌ها از ميان مىرود و آدمى ، طى كردن راه تكامل را آغاز مىكند .\r\n\r\nگردنه دوم - تكبّر\r\nاگر چه مفهوم « تكبر » بزرگ بينى خود نسبت به ديگران است ، ولى در عين حال انسان متكبر خود را نيز نمىشناسد و نسبت به ذاتش جاهل است و از ذهن او\r\n\r\n\r\n","description":"","footnote":"\r\n( 1 ) - سورهء قصص ، آيهء 77 .\r\n( 2 ) - بحارالانوار ، ج 44 ، ص 139 ، روايت 6 .\r\n","page_name":" 117 ","page_number":117},
  {"content":"\r\n\r\nمفهوم اين سخنان گذر نمىكند كه :\r\nوَهُوَ الَّذِي أَنْشَأَكُمْ مِن نَفْسٍ وَاحِدَةٍ . . . « 1 » .\r\n« او خدايى است كه تنها را از يك نفر آفريد . . . »\r\nو « همه شما از آدم هستيد و آدم از خاك . » « 2 »\r\nبدون ترديد ، تكبر عواملى دارد كه نتايجى نيز بر آن مترتب است ، زيرا آدمى هنگامى كه به خويش باز مىگردد و در مىيابد كه موجودى است بغايت ناتوان كه نمىتواند زمينى را كه بر آن زندگى مىكند بشكافد و هرگز نمىتواند قامتى چون كوه يابد ، هر چند بر هم‌جنسان خود فخر فروشد . خداوند سبحان مىفرمايد :\r\nوَلَا تَمْشِ فِي الْأَرْضِ مَرَحاً إِنَّكَ لَن تَخْرِقَ الْأَرْضَ وَلَن تَبْلُغَ الْجِبَالَ طُولًا « 3 » .\r\n« و از روى سرمستى در زمين راه مرو كه هرگز نخواهى توانست زمين را بشكافى و هرگز قامتت به كوهها نخواهد رسيد . »\r\nولى جهل بدين مفهوم كه شخص متكبر از درك آن ناتوان بوده و همان عاملى است كه او را به تظاهر به امورى وا مىدارد كه عملًا در او موجود نيست و از همين رو نمىتواند به استقبال حقايق برود ، لذا به لاف زنى ، خيره سرى و لجبازى توسّل مىجويد ، به عقب ماندگى ، واپسگرايى و وارونگى مىگرايد . اين نشانهء عقب ماندگانى است كه به عقب ماندگى خود مىبالند و به آبهاى متعفنى كه در آن دست و پا مىزنند افتخار مىكنند .\r\nپس شگفت نيست اگر افرادى را مىبينيم كه به عقب ماندگى افتخار مىكنند ، مستقيم و يا غير مستقيم به گناهان خود مىبالند ، لذا قلب آنها چونان صخره‌اى سخت و يا حتّى سخت‌تر از آن مىگردد ، زيرا گاهى از دل سنگى چشمه‌اى\r\n\r\n\r\n","description":"","footnote":"\r\n( 1 ) - سورهء انعام ، آيهء 98 .\r\n( 2 ) - بحارالانوار ، ج 76 ، ص 350 ، روايت 13 .\r\n( 3 ) - سورهء اسراء ، آيهء 37 .\r\n","page_name":" 118 ","page_number":118},
  {"content":"\r\n\r\nمىجوشد ، ليكن از دل متكبّر جز كينه چيز ديگرى فوران نمىيابد كه از احساس عقب ماندگى او سرچشمه مىگيرد و به نظر مىرسد ولى چنان فرو بسته دارد كه آذرخشهاى عذاب هم با گونه‌هاى مختلفش بر او نشانى نمىنهد :\r\nثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجَارَةِ أَوْ أَشَدُّ قَسْوَةً وَإِنَّ مِنَ الْحِجَارَةِ لَمَا يَتَفَجَّرُ مِنْهُ الْأَنْهَارُ وَإِنَّ مِنْهَا لَمَا يَشَّقَّقُ فَيَخْرُجُ مِنْهُ الْمَاءُ وَإِنَّ مِنْهَا لَمَا يَهْبِطُ مِنْ خَشْيَةِ اللَّهِ وَمَا اللَّهُ بِغَافِلٍ عَمَّا تَعْمَلُونَ « 1 » .\r\n« پس از آن دلهاى شما چون سنگ ، سخت گرديد ، حتّى سخت‌تر از سنگ ، كه از سنگ گاه جويها روان شود و چون شكافته شود آب از آن بيرون جهد و گاه از ترس خدا از فراز به نشيب فرو غلتد و خدا از آنچه مىكنيد غافل نيست . »\r\nاز همين جاست كه روان شخص متكبّر به چراگاهى مىگرايد كه سپاهيان جهل در آن مىچرند و در آن جا نَه مفهوم مهرورزى به مردم را در مىيابند و نَه توجه بديشان را . رحمت راهى به قلب ايشان نمىيابد و بر اين اساس ، تكبّر گردنه‌اى بر سر راه پيشرفت آدمى است .\r\nنورافشان اين راه همان قرآن كريم است كه عقل را به ياد آدمى مىآورَد و اين واقعيت را براى انسان خاطرنشان مىكند كه او آفريده‌اى است ناتوان و در عين حال شريف و و الا ، البته اين در صورتى است كه حقايق را تعقّل و درك كند . قرآن كريم آمده است تا بندهاى سينهء آدمى را بگسلد و به او ياد آورَد شود كه جزئى از جامعهء بشرى است و بر او همان است كه بر مردم و همان مسؤوليتى را دارد كه ايشان و او را به فروتنى فرامىخوانَد :\r\nوَلَاتُصَعِّرْ خَدَّك‌َلِلنَّاسِ وَلَا تَمْشِ في الْأَرْضِ مَرَحاً إِنَّ اللَّهَ لَا يُحِبُّ كُلَّ مُخْتَالٍ فَخُورٍ « 2 » .\r\n« به تكبّر از مردم روى مگردان و به خود پسندى بر زمين راه مرو ، زيرا خدا هيچ به\r\n\r\n\r\n","description":"","footnote":"\r\n( 1 ) - سورهء بقره ، آيهء 74 .\r\n( 2 ) - سورهء لقمان ، آيهء 18 .\r\n","page_name":" 119 ","page_number":119},
  {"content":"\r\n\r\nناز خرامندهء فخر فروشى را دوست ندارد . »\r\nو او را از گردن فرازى و سركشى باز مىدارد :\r\nكَلَّا إِنَّ الْإِنسَانَ لَيَطْغَى * أَن رَآهُ اسْتَغْنَى « 1 » .\r\n« هرگز چنين نيست ، آدمى همين كه خود را بى نياز ببيند سركشى مىكند . »\r\nو راه را براى او روشن مىكند و بدين ترتيب گردنهء تكبر از ره زدوده مىشود و آدمى ارجمندى و عظمت مىيابد .\r\n\r\nگردنهء سوم - حسد\r\nعوامل متعددى در روح آدمى جمع مىشوند سپس از لابلاى رفتار و عملكرد او خود را مىنمايانند . حسد نيز چيزى جز پديده‌اى زشت نيست كه عامل نخستين و بنيادين آن همان آز و طمع است و بلكه مىتوان آن را نوميدى از رحمت خدايى دانست كه همه چيز را در بر گرفته است ، هنگامى كه آدمى از رحمت پروردگار خويش نوميد مىشود به قعر ظلمات طمع فرو مىافتد ، كه خود پرستى ، حرص ، خود محورى و در پس آن همراهى و هماهنگى با شرور ، ظلم و ستم است و در نتيجه ناسپاسى به نعمتهاى خدا را به دنبال خود يدك مىكشد .\r\nآيا خود پرستى و خود محورى چيزى جز خشم و عدم رضايت به موهبتهاى خداوندى است ؟ و آيا نوميدى چيزى جز بى تفاوتى و خاموشى در كوشش براى بدست آوردن رحمت الهى است ؟ و آيا مفهوم خود بينى چيزى جز گرايش به منافع فردى است ؟ چنانچه ظلم و ستم چيزى جز سرقت آمال و اموال ديگران و سلب آزادى و اميدهاى ايشان نيست ؟\r\nتمامى اين عوامل و ويژگيها هنگامى كه در آدمى گردآنيد ، درخت حسد را در جان او مىنشانند و حسد ، عامل شرى است كه هرگاه بر امّت حاكميت يابد\r\n\r\n\r\n","description":"","footnote":"\r\n( 1 ) - سورهء علق ، آيات 6 - 7 .\r\n","page_name":" 120 ","page_number":120},
  {"content":"\r\n\r\nموجب پراكندگى و از هم پارگى آن مىگردد و در اين هنگام هر گروهى مىكوشد آنچه را در نزد گروههاى ديگر است به خود اختصاص دهد و به انحصار خود در آورد ، در نتيجه دشمنى و ستيزه‌جويى ، اختلاف و ناهمسازگارى در ميان امّت رواج مىيابد ، ويژگيهاى خير فروپاشيده مىشود و كمالات روحى و معنوى از ميان مىرود و به تبع آن امكانات مادّى نيز نابود مىگردد .\r\nقرآن كريم با آيات نورانى خود حسد را از دل آدمى بر مىكند و عقل را به ياد مىآورد كه :\r\n. . . وَالْبَاقِيَاتُ الصَّالِحَاتُ خَيْرٌ عِندَ رَبِّكَ ثَوَاباً وَخَيْرٌ مَّرَدّاً « 1 » .\r\n« . . . و نزد پروردگار تو پاداش و نتيجهء كردارهاى شايسته‌اى كه باقى ماندنىاند بهتر است . »\r\nإِنَّ رَبَّكَ يَبْسُطُ الرِّزْقَ لِمَن يَشَاءُ وَيَقْدِرُ إِنَّهُ كَانَ بِعِبَادِهِ خَبِيراً بَصِيراً « 2 » .\r\n« خدا به هر كه بخواهد روزى را گشاده مىگيرد و به هر كه بخواهد تنگ و او نسبت به بندگانش آگاه و بيناست . »\r\nآدمى را هدايت مىكند تا از تفكر در آنچه در دست ديگران است روى برتابد ، زيرا آنچه در دست خداست فراوانتر ، برتر و ماندگارتر است :\r\n. . . وَمَا كَانَ عَطَاءُ رَبِّكَ مَحْظُوراً « 3 » .\r\n« . . . بخشش خدايت هرگز از كسى منع نشده است . »\r\nقرآن‌كريم‌آدمىرا تشويق مىكند كه درخواسته‌هاى خود تنها به‌خداوند روآورَد :\r\nوَمَنْ أَعْرَضَ عَن ذِكْرِي فَإِنَّ لَهُ مَعِيشَةً ضَنكاً . . . « 4 »\r\n\r\n\r\n","description":"","footnote":"\r\n( 1 ) - سورهء مريم ، آيهء 76 .\r\n( 2 ) - سورهء اسراء ، آيهء 30 .\r\n( 3 ) - همان ، آيهء 20 .\r\n( 4 ) - سورهء طه ، آيهء 124 .\r\n","page_name":" 121 ","page_number":121},
  {"content":"\r\n\r\n« هر كه از ياد من روى برتابد زندگانى تنگى خواهد داشت . . . »\r\nجمود و خوارى را كنار نهد :\r\nوَأَن لَّيْسَ لِلْانسَانِ إِلَّا مَا سَعَى « 1 » .\r\n« براى انسان ، جز ثمرهء تلاش او نيست . »\r\nو از او مىخواهد براى رسيدن به‌رحمت‌الهى و توكّل به‌خداوند سبحان بكوشد :\r\nوَلَوْلَا إِذْ دَخَلْتَ جَنَّتَكَ قُلْتَ مَا شَاءَ اللَّهُ لَا قُوَّةَ إِلَّا بِاللَّهِ إِن تَرَنِ أَنَا أَقَلَّ مِنكَ مَالًا وَوَلَداً * فَعَسَى رَبِّي أَن يُؤْتِيَنِ خَيْراً مِن جنَّتِكَ وَ يُرْسِلَ عَلَيْهَا حُسْبَاناً مِنَ السَّماءِ فَتُصْبِحَ صَعِيداً زَلَقاً « 2 » .\r\n« چرا آنگاه كه به باغ خود در آمدى نگفتى : هر چه خداوند خواهد ، و هيچ نيرويى جز نيروى خدا نيست ؟ اگر مىبينى كه دارايى و فرزند من كمتر از توست شايد پروردگار من مرا چيزى بهتر از باغ تو دهد . شايد بر آن باغ صاعقه‌اى بفرستد و آن را به زمينى صاف و لغزنده بدل سازد . »\r\n\r\nگردنهء چهارم - بى دانشى\r\nدر زير بى علمى و بى عقلى سه صفت مندرج است : آرزوهاى طولانى ، تمنّى ( ارزهاى بى تلاش و كوشش داشتن ) و پنداره‌پردازى لذا هر يك از اين صفات ، ذاتاً پليد هستند و صفات پليد ديگرى را در پى دارند .\r\nمفهوم آرزوهاى طولانى يعنى گريز از حقيقت به سوى وهم و فرار از عرصهء واقعيت به غار رؤياها ، اين همان بى دانشى است و هنگامى كه آدمى در اين دنياى فناپذير با آرزوهاى جاودانه زندگى كند ، در واقع با آرزوهايى همنفس است كه با حقيقت و واقعيت تناقض دارد . در حقيقت خداوند مىگويد :\r\nكُلُّ نَفْسٍ ذَائِقَةُ الْمَوْتِ . . . « 3 » .\r\n\r\n\r\n","description":"","footnote":"\r\n( 1 ) - سورهء نجم ، آيهء 39 .\r\n( 2 ) - سورهء كهف ، آيات 39 - 40 .\r\n( 3 ) - سورهء انبياء ، آيهء 35 .\r\n","page_name":" 122 ","page_number":122},
  {"content":"\r\n\r\n« هر جانى چشندهء مرگ است . . . »\r\nو اين كاروانيان مردگان است كه خداوند با آنها به انسان هشدار مىدهد كه از رفتن گريزى نيست ، ليكن دلهاى بيمار و چشمان غبار گرفته اين حقيقت را در نمىيابند و كسانى هستند كه گمان مىكنند براى هميشه و تابى نهايتِ تاريخ ، همچنان جاودان خواهند ماند ، ولى اين مفهوم را بر زبان جارى نمىكنند و ما اين مفهوم را از لابلاى عملكردهاى ايشان در مىيابيم . تفاوت فراوانى است بين كسى كه در برابر خدا مىايستد و همهء اعضا و جوارحش روى به خدا دارند و او نمازش را چونان كسى بگزارد كه گويى در حال وداع است و يقين دارد كه بازگشت او به سوى خداوند سبحان است :\r\nوَأَنَّ السَّاعَةَ آتِيَةٌ لَّا رَيْبَ فُيهَا . . . « 1 » .\r\n« روز رستخيز مىآيد و ترديدى در آن نيست . . . »\r\nو اين كه : . . . إِذَا جَاءَ أَجَلُهُمْ فَلَا يَسْتَأْخِرُونَ سَاعَةً وَلَا يَستَقْدِمُونَ « 2 » .\r\n« . . . چون زمانشان فرا رسد نه يك ساعت تأخير كنند و نه يك ساعت پيش افتند . »\r\nولذا نمازى مىگزارد با رويكرد خالص به سوى خداوند عزّوجلّ ، و مىداند كه اين نماز مىتواند آخرين نمازى باشد كه در اين جهان مىگزارد و در اين هنگام نماز چونان از معراجى معنوى و ستوده برخوردار است ، فرا رفته به سوى خداى متعال و در برابر ، كسى را مىبينيم كه با اختلاف فراوان نسبت به چنين نماز گزارى ، روى به قبله مىايستد ، امّا حواس او به چندين جهت پراكنده است و انديشه‌هايش بسى پريشان و نمىداند نماز صبح را دو ركعت به جاى آورده يا هشت ركعت ، زيرا آرزوها و روياهاى او براى يك لحظه ، يا يك ساعت و يا هزار سال پس از اين نماز ، همچنان به صف ايستاده‌اند . اين فرار از حقيقت است و اين است تفاوت ميان علم\r\n\r\n\r\n","description":"","footnote":"\r\n( 1 ) - سورهء حجّ ، آيهء 7 .\r\n( 2 ) - سورهء يونس ، آيهء 49 .\r\n","page_name":" 123 ","page_number":123},
  {"content":"\r\n\r\nو جهل . پيامبر اكرم صلى الله عليه و آله ميان اجل ( مرگ ) و بنى آدم خطى مىكشد و مىفرمايد :\r\nاين بنى آدم است و اين آرزوهاى او و خطى ميان آن دو مىكشد و مىفرمايد : و اين اجل اوست كه ميان انسان و آرزوهايش فاصله مىافكند .\r\nمفهوم تمنّى آن است كه آدمى هنگام خواستن چيزى تصميم خود را با عمل درهم نياميزد ، زيرا روشن است كه رسيدن به هدف جز با تلاش و تكاپو حاصل نمىآيد « و هنگامى كه اراده از عمل تهى گردد تمنى ناميده » مىشود .\r\nتمنّى حالتى از خاموشى و تنبلى است و چيزى جز گريز از حقيقت نيست و در نتيجه تمنّى را بايد بى دانشى دانست :\r\nوَمِنْهُمْ أُمِّيُّونَ لَايَعْلَمُونَ الْكِتَابَ إِلَّا أَمَانِيَّ وَإِنْ هُمْ إِلَّا يَظُنُّونَ « 1 » .\r\n« و پاره‌اى از آنان عوامانى هستند كه كتاب خدا را جز يك مشت خيالات و آرزوها نمىدانند و تنها به پندارهايشان دل بسته‌اند . »\r\nوَمَا أَرْسَلْنَا مِن قَبْلِكَ مِن رَّسُولٍ وَلَا نَبِيٍّ إِلَّا إِذَا تَمَنَّى أَلْقَى الشَّيْطَانُ فِي أُمْنِيَّتِهِ فَيَنسَخُ اللَّهُ مَا يُلْقِي الشَّيْطَانُ ثُمَّ يُحْكِمُ اللَّهُ آيَاتِهِ وَاللَّهُ عَلِيمٌ حَكِيمٌ « 2 » .\r\n« ما پيش از تو هيچ رسول يا نبى را نفرستاديم مگر آن كه هرگاه آرزو مىكرد ، شيطان القاءاتى در آن مىكرد ، اما خداوند القاء است شيطان را از بين مىبرد ، سپس آيات خويش را استوارى مىبخشيد ، خدا دانا و حكيم است . »\r\nكسى كه در حالت توهم و نا آگاهى زندگى كند تنها از قافله عقب نمىمانَد ، بلكه به وضعى بدتر و وخيم‌تر كشانده مىشود ، زيرا بدون آن كه خود را به زحمت بياندازد يا ساكنى را به حركت وا دارد انتظار تغييرات و تحولات سترگى در زندگى خود دارد . هنگامى كه آدمى به جاى زندگى در فضايى آكنده از والايى ، رشد و پيشرفت ، با عقب ماندگىاز سقوط زيست كند ، هرچه عمرش فزونىيابد دوريش‌از\r\n\r\n\r\n","description":"","footnote":"\r\n( 1 ) - سورهء بقره ، آيهء 78 .\r\n( 2 ) - سورهء حجّ ، آيهء 52 .\r\n","page_name":" 124 ","page_number":124},
  {"content":"\r\n\r\nخدا فزونىمىگيرد ، بر سختى قلب وگرفتگى ديدگانش افزوده مىگردد ، در نتيجه بر سرگردانى و گمراهى او اضافه مىشود و در گونه‌اى كاستىِ پيوسته به سر مىبَرد .\r\nامام على عليه السلام مىفرمايد : « هركه رو به فزونى نباشد رو به كاستى است و هر كه رو به كاستى باشد مرگ براى او شايسته‌تر است . » زيرا زندگى براى او تنها به مفهوم توهم و آرزو كردن است و در نتيجه ، جامعه‌اى كه در او زندگى مىكند نيز به او توجهى ندارد و از اين رو بارسنگينى بر جامعه‌اش بوده و مرگ آن از زندگيش بهتر است .\r\nامّا پنداره‌پردازى به مفهوم آن است كه سخن را بى هيچ درنگ و ژرف انديشى با همهء كاستيهايش بر زبان آورد . كه اين خود حاكى از نارسايى در شناخت و درك اوست . هنگامى كه آدمى در سخن و پاسخ خود از پندار ، گمان ، خيال و حدس - كه همگى با علم تناقض دارند - پيروى كند بدون ترديد پاسخهاى او به هيچ روى در بردارندهء حقيقت نخواهد بود ، لذا از سوى شنونده با پذيرش و تصديق روبرو نخواهد شد . از اين گذشته هنگامى كه آدمى به تظاهر به شناخت كشيده شود در واقع بر ناآگاهى خود نسبت به امور پوشش و پرده كشيده است و با تمسّك به پندارها ، گمانه‌ها وتخيّلات‌از علم بىنيازى جسته‌است . بدون‌ترديد اين‌نيز گردنه‌اى دشوار است كه در برابر فرد قرار مىگيرد و او را از رسيدن به تكامل باز مىدارد .\r\n\r\nدرهاى دانش در پرتو قرآن و سنت گشوده مىشود\r\nبزرگترين گردنه‌اى كه در برابر آدمى قرار مىگيرد پرسشهاى سرگردان كننده پيرامون سرّ وجود آدمى است . او از كجا آمده است ؟ و به‌كجا مىرود ؟ چه كسى او را به اين جهان آورده است ؟ زندگى و مرگ براى چيست ، اين پوشش بزرگ و پايان هولناك ، براى چه بوده و پس از مرگ چه مىشود ، اگر هدف زندگى سعادت است پس نگون بختى ، ستم ، سركشى ، جنگ ، تباهى و نگرانى براى چيست ؟\r\nاينها پرسشهاى سرگردان كننده‌اى است كه بسيارى از آدميان را به گوشه‌نشينى و عزلت جويىِ بدور از پيشرفت كشانده و موجب شده آدمى در خود فرو برود\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو بيرون از چار چوب زندگى پويا بگريزد .\r\nاينها فشردهء گردنه‌هايى است كه در سر راه تكامل معنوى و پيشرفت مادى انسان قرار گرفته است و عقل عاملى است كه مىتواند اين گردنه‌ها را از ميان بردارد و قرآن كريم ، از سويى همين عقل را براى آدمى ياد مىآورَد و از سوى ديگر اگر انسان آيات آن را درك كند ، با دل و جان آنها را بپذيرد ، اين گردنه‌ها را از سر راه بر مىدارد . هنگامى كه آدمى قرآن را به دور از پيچيدگيها و با خلوص ، تلاوت مىكند چنين مىيابد كه گويى قرآن فطرت او را بازگو مىكند و با درون و قلبش به مناجات مىپردازد ، لذا با انوار روشنگر و درخشانش هر پرده‌اى را از برابر ديدگان او فرو مىفكند ، بدين ترتيب آدمى علم و شناخت را از لابلاى احكام آن الهام مىگيرد و راه ، بر او رخ مىنمايد . بدين سان آدمى گام در راهى استوار مىنهد و درك مىكند كه خداوند سبحان ، آفرينندهء آسمانها و زمين است و همهء آنها را در اختيار آدمى نهاده . او در مىيابد كه آفريده شده تا خداى را بپرستد :\r\nوَمَا خَلَقْتُ الْجِنَّ وَالْإِنسَ إِلَّا لِيَعْبُدُونِ « 1 » .\r\n« من جنّ و انس را نيافريدم مگر آن كه مرا بپرستند . »\r\nتا بدين ترتيب از خلال بندگى يكتا طعم آزادى را بچشد و از رحمت خداوندى برخوردار گردد ، زيرا خداوند ، همان رحمان و رحيمى است كه رحمتش همهء پديده‌ها را در برگرفته است و تا اين حقيقت را درك كند كه عذاب دنيوى تنها نشان دهندهء ستم آدمى نسبت به خويشتن است :\r\nظَهَرَ الْفَسَادُ فِي الْبَرِّ وَالْبَحْرِ بِمَا كَسَبَتْ أَيْدِي النَّاسِ . . . « 2 » .\r\n« با عملكرد مردم ، تباهى بر خشكى و دريا ظاهر شد . »\r\n. . . وَمَا ظَلَمْنَاهُمْ وَلكِن كَانُوا أَنفُسَهُمْ يَظْلِمُونَ « 3 » .\r\n\r\n\r\n","description":"","footnote":"\r\n( 1 ) - سورهء ذاريات ، آيهء 56 .\r\n( 2 ) - سورهء روم ، آيهء 41 .\r\n( 3 ) - سورهء نحل ، آيهء 118 .\r\n","page_name":" 126 ","page_number":126},
  {"content":"\r\n\r\n« . . . ما به آنها ستمى نكرديم ، بل خود به خويش ستم كردند . »\r\nو اين كه هر خيرى به آدمى رسد از سوى خداوند عزّوجلّ است و هر شرى ، از سوى خود اوست .\r\nقرآن كريم به همهء اين پرسشهاى سرگردان كنندهء انسان پاسخهايى ساده ، بليغ و روشن مىدهد و هرگاه آدمى با نور تابناك آن پيوند يافت با شتاب بسيار به سوى بلندپروازيها و آرمانهايش در راه تكامل ، علوّ معنوى و پيشرفت مدنى گام بر مىدارد و همهء گردنه‌هايى را كه بر سر راه زندگى او قرار دارد پشت سر مىنهد .\r\nاز اين گذشته احاديث شريف پيرامون عقل و علم نيز هدايت و اندرزى هستند براى انسان در راه رسيدن به تكامل و والايى . امام صادق عليه السلام در حديث شريفى در پاسخ به كسى كه از عقل پرسش كرد مىفرمايد : « عقل همان چيزى است كه در پرتو آن خداوند رحمان پرستش مىشود و بهشت به دست مىآيد . » « 1 »\r\nهمچنين آن حديث مفصل پيرامون سپاهيان عقل و سپاهيان جهل ، بدون ترديد سخنى صادق است ، زيرا عقل نورى است كه خداوند آن را به انسان بخشيده تا با آن تكامل يابد و راه تكامل ، وجود همين صفاتى است كه وحى ما را بدانها فرا مىخوانَد . از اين گذشته ، تجربيات ، صحّت آنچه را كه عقل و وحى ، ما را بدان مىخواند اثبات مىكند . ما بايد اين احاديث را با درنگ بخوانيم تا پرتوى باشند براى هدايت ما ، بخشى از زندگى و وجود ما گردند كه بدآنهاعمل مىكنيم و بىتفاوت از كنار آنها نمىگذريم .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 116 .\r\n","page_name":" 127 ","page_number":127},
  {"content":"\r\n\r\n\r\nفصل پنجم : عقل و قرآن ، دو جوى از يك چشمه\r\nهنگامى كه آدمى كتابى را برمىگزيند ، اين گزينش براساس گرايش ، يا هدف و يا نيازى است كه او مىكوشد آن را محقّق ساخته و بدان دست يابد ، ولى بارسيدن به آن هدف و تحقّق يافتن آن ، نياز به اين كتاب نيز از ميان مىرود و در اين هنگام كتاب اگر راهى سبد آشغال نشود و در گوشه‌اى از كتابخانه جاى مىگيرد . به ديگر سخن ، هنگامى كه آدمى هدف خود را از كتابى بر آورد ، بسيار كم پيش مىآيد كه براى بار دوم و سوم به مطالعهء آن روى آورَد ، مگر در مواقع بسيار اندك كه آن هم بدون ترديد به سبب تكرار موضوعاتِ كتاب ، با خستگى و نوعى بىميلى همراه خواهد بود .\r\nولى اين حالت به هنگام تلاوت قرآن كريم بطور كلّى منتفى است و واقعيت بر عكس آن است . آدمى هنگام تلاوت قرآن ، نَه تنها احساس خستگى و بى ميلى نمىكند ، بلكه هر چه در آيات آن ژرف مىانديشد بر اشتياق و گرايش او افزوده مىگردد و بار ديگر شب و روز تلاوت آن را تكرار مىكند . اين ويژگى اگر چه از دلايل اعجاز قرآن است ، ولى آشكارا حكايت از اين حَقيقت دارد كه عقل و قرآن ، دو جوى از يك چشمه‌اند كه از هم جدايى نپذيرند ، زيرا قرآن بيانگر ذات آدمى است و فطرت او را مخاطب قرار مىدهد ، پس انسان انديشه‌ها و مفاهيم آن همسو مىگردد و روحش تحت تأثير آن قرار مىگيرد ، با عبارات خود ، روح او و مجذوب بيان آن گردد ، آدمى وعده‌ها و وعيدهاى آن را احساس مىكند و از سر شوق و يا\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nهراس اشك از ديدگان فرو مىغلتانَد .\r\n\r\nشناخت خدا ، بزرگترين نعمت\r\nدرك آيات قرآن كريم و رسيدن به سطح تدبّر در آن و برگرفتن جلوهاى خداوند حكيم در پرتو قرآن كريم ، به طور كلّى به شيوهء برخورد آدمى با آيات كريمه آن ، بستگى دارد ، زيرا استقبال از اين نور الهى كه خداوند سبحان آن را در لابلاى قرآن مجيد به ارمغان نهاده و از طريق سخنان پيامبر صلى الله عليه و آله و امامان عليهم السلام تفسير مىشود ، خود به مثابهء نزديكى به خداوند متعال است ، زيرا نزديكى به خداوند عزّوجلّ و اوج گرفتن به سوى او ، همان شناخت خداى جهانيان است كه گام نخست دين به شمار مىآيد . مراد ما از نزديكى در اين جا ، مسافت نيست ، زيرا خداوند متعال با مسافت از بندگان خود دور نيست ، بلكه چونان علم و احاطه ، نزديك است و چونان عظمت و مجد ، دور : « آن كه دور است و ديده نمىشود و نزديك است تا جايى كه گواه زمزمه‌هاست . » « 1 »\r\nشايد آنچه يك بندهء مؤمن پيرامون خالص بودن اعمال شايستهء خود بدان مىانديشد اين است كه خشنودى خداوند بزرگ و در نتيجه بهشتهاى برين را بدست آورَد . خداوند سبحان در قرآن كريم مىفرمايد :\r\nإِنَّ الَّذِينَ آمَنُوا وَعَمِلُوا الصَّالِحَاتِ كَانَتْ لَهُمْ جَنَّاتُ الْفِرْدَوْسِ نُزُلًا « 2 » .\r\n« كسانى كه ايمان آوردند و كارهاى شايسته كردند مهمانسراهايشان باغهاى فردوس است . »\r\nگفتنى است بهشتى كه خداوند به بندگان پرهيزكار و نزديك خود وعده داده چنين است :\r\n\r\n\r\n","description":"","footnote":"\r\n( 1 ) - دعاى افتتاح ، از كتاب مفاتيح الجنان : « الَّذى بَعُدَ فَلا يُرى ، وَقَرُبَ فَشَهِدَ النَّجْوى » .\r\n( 2 ) - سورهء كهف ، آيهء 107 .\r\n","page_name":" 129 ","page_number":129},
  {"content":"\r\n\r\nتِلْكَ الْجَنَّةُ الَّتِي نُورِثُ مِنْ عِبَادِنَا مَن كَانَ تَقِيّاً « 1 » .\r\n« اين همان بهشتى است كه به بندگان پرهيزگار خود به ارث مىگذاريم . »\r\nإِنَّ الْمُتَّقِينَ فِي جَنَّاتٍ وَعُيُونٍ « 2 » .\r\n« پرهيزگاران در بهشتها و چشمه سارها هستند . »\r\n. . . خَالِدِينَ فِيهَا أَبَداً رَضِيَ اللَّهُ عَنْهُمْ وَرَضُوا عَنْهُ ذلِكَ لِمَنْ خَشِيَ رَبَّهُ « 3 » .\r\n« . . . در آن هميشه جاودانند خدا از آنها خشنود است و آنها از خدا خشنودند و اين براى كسى است كه از خدايش بهراسد . »\r\nإِنَّ الْأَبْرَارَ لَفِي نَعِيمٍ * عَلَى الْأَرَائِكِ يَنظُرُونَ « 4 » .\r\n« نيكان در نعمت اند ، براى يكه نشسته مىنگرند . »\r\nلَا يُصَدَّعُونَ عَنْهَا وَلَا يُنزِفُونَ « 5 » .\r\n« از نوشيدنش نه سر درد گيرند و نه بيهوش و مست شوند . »\r\nأُولئِكَ لَهُمْ جَنَّاتُ عَدْنٍ تَجْرِي مِن تَحْتِهِمُ الْأَنْهَارُ يُحَلَّوْنَ فِيهَا مِنْ أَسَاوِرَ مِن ذَهَبٍ وَيَلْبَسُونَ ثِيَاباً خُضْراً مِن سُندُسٍ وَإِسْتَبْرَقٍ مُتَّكِئِينَ فِيهَا عَلَى الْأَرَائِكِ نِعْمَ الثَّوَابُ وَحَسُنَتْ مُرْتَفَقاً « 6 » .\r\n« برايشان بهشتهاى جاويد است ، از زير پاهايشان نهرها جارى است . بهشتيان را به دستبندهاى زر مىآرايند و جامه‌هايى سبز از ديباى نازك مىپوشند و در آن جابر تختها تكيه مىزنند ، چه پاداش نيكويى و چه آرامگاه نيكويى . »\r\n\r\n\r\n","description":"","footnote":"\r\n( 1 ) - سورهء مريم ، آيهء 63 .\r\n( 2 ) - سورهء حجر ، آيهء 45 .\r\n( 3 ) - سورهء بيّنه ، آيهء 8 .\r\n( 4 ) - سورهء مطفّفين ، آيات 22 - 23 .\r\n( 5 ) - سورهء واقعه ، آيهء 19 .\r\n( 6 ) - سورهء كهف ، آيهء 31 .\r\n","page_name":" 130 ","page_number":130},
  {"content":"\r\n\r\nوَفَاكِهَةٍ مِمَّا يَتَخَيَّرُونَ * وَلَحْمِ طَيْرٍ مِمَّا يَشْتَهُونَ * وَحُورٌ عِينٌ * كَأَمْثَالِ اللُّؤْلُؤِ الْمَكْنُونِ « 1 » .\r\n« و ميوه از آنچه بر مىگزينند ، و گوشت پرنده از آنچه اشتها داشته باشند ، و حورالعين سيه چشم همچون مرواريد در صدف . »\r\nتمامى اينها در مقايسه با نعمت بزرگ شناخت خداوندى و مناجات با او اندك و ناچيز به نظر مىرسند و همهء نعمتهاى مادّى در برابر ديدگان مؤمنى كه با بينش ايمان خود نور الهى را مىبيند از هم فرو پاشيده مىشود . مؤمنى كه به ديدار پروردگارش عادت كرده است ، به مقام قرب ، مناجات و سخن گفتن قلبى با خدا رسيده است ، تمامى اين دنيا و حتّى بهشت با هر آنچه دارد در برابر رسيدن به شناخت خداوند سبحان ، پريده رنگ مىنمايد و لذا خداى را مىپرستد ولى نَه از سر ترس از آتش و نَه از سر طمع به بهشتِ او ، بل از اين روى كه او را شايستهء عبادت مىداند .\r\n\r\nپاكى ، شرط نزديكى به خداوند\r\nرسيدن به مقام شناخت قرآن كريم و درك مفاهيم آن ، از مراتب قرب الهى است ، زيرا قرآن ، نور و كلام خداست و آيات آن معراجى است كه آدمى در پرتو آن به سوى خداوندش اوج مىگيرد :\r\nالَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَدَا هُمُ اللَّهُ وَ أُولئِكَ هُمْ أُولُوا الْأَلْبَابِ « 2 » .\r\n« آنها كه به سخن گوش فرا مىدهند و از بهترين آن پيروى مىكنند ، ايشان همان كسانى هستند كه خدا هدايتشان كرده و اينان همان خردمندانند . »\r\nآن كسى كه خداوند متعال اورا هدايت مىكند وتوفيق درك قرآن به دو مىبخشد ، انسان پاك و طاهر است :\r\n\r\n\r\n","description":"","footnote":"\r\n( 1 ) - سورهء واقعه ، آيات 20 - 23 .\r\n( 2 ) - سورهء زمر ، آيهء 18 .\r\n","page_name":" 131 ","page_number":131},
  {"content":"\r\n\r\nلَا يَمَسُّهُ إِلَّا الْمُطَهَّرُونَ « 1 » .\r\n« جز پاكان آن را لمس نكنند . »\r\nپاكى با همهء مفهوم پاكيزگى ، بى آلايشى ، خلوص ، فروتنى و تسليم ، زيرا انسان پاك ، خالص و باصفا همان كسى است كه به مقام قرب الهى و شناخت حقيقى قرآن‌كريم دست مىيابد ؛ مقامى كه انسان كافر ، تبهكار ، فخر فروش و زورگو نمىتواند بدان رسد ، كسى كه در تاريكيهاى تباهى ، كفر ، كبر ، خود فروشى و ديگر صفات پليدى غوطه و راست ، كه پردهء ميان او و ديدار خداوند است ، خواب آن را هم نمىتواند ببيند :\r\nوَإِذَا قَرَأْتَ الْقُرْآنَ جَعَلْنَا بَيْنَكَ وَبَيْنَ الَّذِينَ لَا يُؤْمِنُونَ بِالْآخِرَةِ حِجَاباً مَسْتُوراً * وَجَعَلْنَا عَلَى قُلُوبِهِمْ أَكِنَّةً أَن يَفْقَهُوهُ . . . « 2 » .\r\n« و هنگامى كه قرآن مىخوانى ما ميان تو و كسانى كه به آخرت ايمان نمىآورند پرده‌اى بستر قرار مىدهيم و بردلهايشان پوششها مىنهيم تا آن را درنيابند . . . »\r\nبازگشتى كوتاه كه آدمى از لابلاى آن به خويشتن خويش نظر مىكند و ذات خود را مورد بازنگرى قرار مىدهد موجب مىشود كه خود را خالى از دو حالت نيابد كه ديگر حالت سومى بدان مترتّب نيست . او بدون هيچ گونه ترديدى هنگامى كه با همهء جوارح خود در برابر خداوند تبارك و تعالى خشوع مىورزد ، هنگامى كه هرگونه شائبه و كاستى را از خود مىزدايد و از پستيها دورى مىگزيند نور ديدار خداوند متعال و نزديكى به او را احساس مىكند . . .\r\nاين از آن روست كه مقام خداوند عزّوجلّ مقامى است پاك و منزّه ، پاكيزه كه جز انسان بدور از هرگونه پَستى و پاك از هر گونه پليدى نمىتواند به استقبال چنين مقامى برود . آدمى هنگامى كه خشوع مىورزد خود را به خدا نزديك مىداند\r\n\r\n\r\n","description":"","footnote":"\r\n( 1 ) - سورهء واقعه ، آيهء 79 .\r\n( 2 ) - سورهء اسراء ، آيات 45 - 46 .\r\n","page_name":" 132 ","page_number":132},
  {"content":"\r\n\r\nو هنگامى كه تكبر به كار مىورزند خود را از او دور مىبيند ، هنگامى كه به مردم مهر مىورزد خود را به او نزديك احساس مىكند و هنگامى كه ستم و تجاوز در پيش مىگيرد از خداوند دور مىشود و هنگامى كه شكيبايى مىورزد به خدا نزديك مىشود و هنگامى كه خشم در جان او شعله مىكشد از درگاهش بر كنار مىمانَد و در نتيجه ، انسان نفس خود را از خداوند ، بغايت دور مىيابد و از نور او در پرده مىماند ، هنگامى كه پستيها بر او چيرگى يابند و بر نفسش طغيان كنند ، اين از آن روست كه خشم ، تبهكارى ، مسخره كردن ديگران ، غيبت ، سخن چينى ، تهمت ، لهو و لعب ، همنشينى با اشرار و ديگر صفات پليد و خصلتهاى ناستوده همگى تاريكيهايى هستند كه جلو انسان را از نور الهى مىگيرند كه هيچ چيز جلوگيرندهء آن نيست ، مگر اعمال بنده كه پوششى مىگردد در برابر اين نور . در دعاى ابوحمزهء ثمالى مىخوانيم : « و تو از مردمت در پرده نمىمانى ، مگر اعمال آنها پرده‌اى گردد ميان ايشان و تو » ، پس انسانى كه گناه و خطا مرتكب مىشود و به اعمال زشت مىپردازد و ستمگرى كه محرومان و مستضعفان را مىكوبد و متجاوزى كه مفهوم حرمت را درك نمىكند به هيچ روى نمىتوانند از نور ايمان پرتو بگيرند و به ديدار خداوندى ، نايل آيند ، زيرا اعمالشان سد و مانعى مىگردد كه از رسيدن آنها به مقام قرب الهى جلو مىگيرد و حتّى خداوند متعال به روز رستخيز بديشان نمىنگرد و از چنين بندگان پستى روى برمىتابد .\r\nايمان به خداوند سبحان ، انگيزه‌اى است كه مؤمن را به تلاوت قرآن كريم به منظور پند پذيرفتن و اندرز اندوختن و در پيش گرفتن اوامر آن و كناره‌گيرى از نواهى آن و در نتيجه فزون‌طلبى از نور الهى ، تشويق مىكند . اين امور جز با درك و فهم كامل مفاهيم قرآن ، بدست نمىآيد و جز براى كسى كه نيت خود را خالص گردانيده شدنى نيست و نخستين گامِ خلوص ، تسليم و اعتراف به بايدها و نبايدهاى الهى است . كبر و زورگويى از صفات انسان مؤمن نيست ، زيرا انسان ستيزه جوى منكر نمىتواند به فهم آيات الهى نايل آيد ، زيرا در مقام قرب الهى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nنيست و در مقام اوج‌گيرى به بارگاه كبرياييش نخواهد بود . او در سطح درك قرآن قرار ندارد ، زيرا قلبش در پردهء ستيزه جويى . كبر و ظلم است :\r\n. . . إِنَّ اللَّهَ لَايَهْدِي الْقَوْمَ الظَّالِمِينَ « 1 » .\r\n« . . . همانا خداوند قوم ستمكار را هدايت نمىكند . » .\r\nو چنان كه در پردهء فسق نيز قرار دارد :\r\n. . . وَاللَّهُ لَايَهْدِي الْقَوْمَ الْفَاسِقِينَ « 2 » .\r\n« . . . و خداوند قوم تبهكار را هدايت نمىكند . »\r\n\r\nحقّ تلاوت قرآن\r\nحقّ تلاوت قرآن اين است كه آدمى در آيات آن ژرف انديشى كند و اين هنگامى است كه هدف او پرتوستانى از نور خداوندى و در نتيجه نزديكى به درگاهش باشد :\r\nالَّذِينَ آتَيْنَاهُمُ الْكِتَابَ يَتْلُونَهُ حَقَّ تِلَاوَتِهِ أُولئِكَ يُؤْمِنُونَ بِهِ . . . « 3 » .\r\n« آنان كه بديشان كتاب داديم آن را چنان كه بايد تلاوت مىكنند و هم اينان بدان ايمان مىآورند . . . »\r\nهنگامى كه آدمى نفس خويش را پاك مىكند و آن را براى دريافت انوار الهى آماده‌مىگرداند ، بدون‌ترديد خودرا بر پلّكان‌رسيدن به‌شناخت خداوندى مىيابد ، زيرا علم و شناخت جديدى فزونى مىيابد كه او را به مقام قرب الهى مىرساند :\r\n. . . وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَاناً . . . « 4 » .\r\n« . . . و هرگاه آيات خداوندى برايشان خوانده شود بر ايمانشان افزوده مىشود . . . »\r\nاين‌نعمت بزرگ براى كسى بدست مىآيد كه قرآن را با حالتىاز تسليم ، خشوع ،\r\n\r\n\r\n","description":"","footnote":"\r\n( 1 ) - سورهء مائده ، آيهء 51 .\r\n( 2 ) - همان ، آيهء 108 .\r\n( 3 ) - سورهء بقره ، آيهء 121 .\r\n( 4 ) - سورهء انفال ، آيهء 2 .\r\n","page_name":" 134 ","page_number":134},
  {"content":"\r\n\r\nخشنودى ، پذيرش و توبه به درگاه الهى تلاوت مىكند :\r\nيَهْدِي بِهِ اللَّهُ مَنِ اتَّبَعَ رِضْوَانَهُ سُبُلَ السَّلَامِ . . . « 1 » .\r\n« تا خدا بدان هر كس را كه در پى خشنودى اوست به راههاى سلامت هدايت كند . . . »\r\n. . . وَيَهْدِي إِلَيْهِ مَن يُنِيبُ « 2 » .\r\n« . . . و هر كه را توبه كند به سوى خود هدايت كند . »\r\nديگر جاى شگفتى ندارد كه مؤمنان را مىبينيم كه به هنگام تلاوت آيات قرآن كريم پيكرشان به لرزه مىافتد ، از ترس عذاب الهى و تمايل به خدا ، اطمينان به رحمت و رضوان او آب در ديده مىگردانند ، زيرا دلهايى كه ميان آن و خداوند پرده‌اى وجود ندارد از كيفر و خشم خداترسان و هراسانند ، ليكن در همان وقت به رحمت و خشنودى او نيز اطمينان دارند . اين همان عين خلوص است و آن همان تسليم در برابر ذات بىهمتايش ، بلكه همان علوّ ، تكامل و پيشرفت در رسيدن به مقام قرب الهى است .\r\nو هنگامى كه آدمى در سطح تقرّب به درگاه خداوند متعال نباشد در سطح شناخت آيات قرآنى نيز نخواهد بود ، لذا به سبب فراوانى گناهان و لغزشها ، آيات از لب او جلوتر نمىروند : « چه بسا كسانى كه قرآن را تلاوت كند و قرآن بر او لعن مىفرستد » ، زيرا تدبّر با غفلت از ذكر خدا ناهمسويى دارد :\r\nكِتَابٌ أَنزَلْنَاهُ إِلَيْكَ مُبَارَكٌ لِيَدَّبَّرُوا آيَاتِهِ وَلِيَتَذَكَّرَ أُولُوا الْأَلْبَابِ « 3 » .\r\n« كتابى كه به سوى تو فرو فرستاديم مبارك است تا در آيات آن تدبّر كنيد و تا خردمندان ياد آورند . »\r\nغفلت از ذكر خدا به مفهوم پيمودن راه گمراهى است و بدون ترديد با گم شدن در كژراهه‌هاى پليدى ، بى هيچ ترسى از ارتكاب گناه يا موصوف شدن به\r\n\r\n\r\n","description":"","footnote":"\r\n( 1 ) - سورهء مائده ، آيهء 16 .\r\n( 2 ) - سورهء شورى ، آيهء 13 .\r\n( 3 ) - سورهء ص ، آيهء 29 .\r\n","page_name":" 135 ","page_number":135},
  {"content":"\r\n\r\nستمگرى ، كبر ، انكار و ديگر صفات پليد و پلشت ، همراه خواهد بود . چنين انسانى يقيناً در جستجوى خشنودى خداوند نخواهد بود و صرفاً رضايت طاغوت را مىطلبد ، چون توبه نمىكند ، همان گونه كه هست باقى خواهد ماند :\r\n. . . وَاللَّهُ لَايَهْدِي الْقَوْمَ الظَّالِمِينَ « 1 » .\r\n« . . . و خداوند قوم ستمگر را هدايت نمىكند . »\r\nدر قرآن كريم آيات بسيارى ديده مىشود كه به كافران ، ستمگران و فاسقان ، هشدار و وعيد مىدهد كه آنان قابل هدايت نيستند ، كه اين به سهم خود همان زيان در دنيا و آخرت است :\r\nيَا أَيُّهَا الَّذِينَ آمَنُوا لَاتُلْهِكُمْ أَمْوَالُكُمْ وَلَا أَوْلَادُكُمْ عَن ذِكْرِ اللَّهِ وَمَن يَفْعَلْ ذ لِكَ فَأُولئِكَ هُمُ الْخَاسِرُونَ « 2 » .\r\n« اى كسانى كه ايمان آورديد ، اموال و اولادتان شما را از ياد خدا باز ندارند و هر كه چنين كند هم ايشان زيانكارانند . »\r\nاين تنها خسران و زيان نيست ، بلكه نگون بختى و انحطاط بيشتر است :\r\n. . . وَلَا يَزِيدُ الظَّالِمِينَ إِلَّا خَسَاراً « 3 » .\r\n« . . . خداوند به ستمگران جز زيان نيفزايد . »\r\n. . . وَلَيَزِيدَنَّ كَثِيراً مِنْهُم مَا أُنْزِلَ إِلَيْكَ مِن رَبِّكَ طُغْيَاناً وَكُفْراً « 4 » .\r\n« . . . و آنچه برتو از جانب پروردگارت نازل شده است به طغيان و كفر بيشترشان خواهد افزود . »\r\nحالت تسليم و رضايت در انسان موجب دفع گناهان از او مىشود و مقتضى توبه و انابه به درگاه الهى است . در اين هنگام او در قرآن نورى مىيابد كه مردم\r\n\r\n\r\n","description":"","footnote":"\r\n( 1 ) - سورهء بقره ، آيهء 258 .\r\n( 2 ) - سورهء منافقون ، آيهء 9 .\r\n( 3 ) - سورهء اسراء ، آيهء 82 .\r\n( 4 ) - سورهء مائده ، آيهء 64 .\r\n","page_name":" 136 ","page_number":136},
  {"content":"\r\n\r\nو طبيعت و هر آنچه را كه پيرامونش است با آن مىبيند و در اين هنگام شگفتى ندارد اگر قرآن بر مرده‌اى خوانده شود و خدا او را زنده كند يا بر كوهى خوانده شود و او به جنبش آيد يا بر زمينى خوانده شود و او پاره پاره گردد :\r\nوَلَوْ أَنَّ قُرآناً سُيِّرَتْ بِهِ الْجِبَالُ أَوْ قُطِّعَتْ بِهِ الْأَرْضُ أَوْكُلِّمَ بِهِ الْمَوْتَى بِل للَّهِ الْأَمْرُ جَمِيعاً . . . « 1 » .\r\n« اگر به وسيلهء قرآن ، كوهها به حرمت در آيند ، يا زمينها قطعه قطعه شوند ، يا به وسيله آن با مردگان سخن گفته شود ، ( باز هم ايمان نخواهند آورد ) ولى همهء كارها در اختيار خداست . . . »\r\nحالت خشنودى و پذيرش ، مقتضى آن است كه بنده با همهء وجودش به كلام خداى خويش روى آورَد و خود را از آن بر كنار ندارد ، بلكه رهنمودهاى خداوند عزّوجلّ را به جان بينوشد و از اندرزها و احكام آن مستقيماً پند پذيرد :\r\nوَإِذَا قُرِئَ الْقُرْآنُ فَاسْتَمِعُوا لَهُ وَأَنْصِتُوا لَعَلَّكُمْ تُرْحَمُونَ « 2 » .\r\n« و هرگاه قرآن خوانده مىشود بدان گوش فرا دهيد و خاموش باشيد ، باشد كه بر شما رحم شود . »\r\nامّا اگر هدف تنها تلاوت باشد بى هيچ پاكى ، يا هدف شمارهء آيات ، احزاب ، سوره‌ها و تعداد صفحاتى باشد كه خوانده است و صرف كردن چند ساعت از وقت خويش باشد بدور از هرگونه ژرف و اندرز اندوزى ، اين به مفهوم طلب نور الهى نخواهد بود ، در نتيجه به مفهوم قرب الهى نيست ، لهو و غفلت است :\r\nوَمَا يَجْحَدُ بِآيَاتِنَا إِلَّا الظَّالِمُونَ « 3 » .\r\n« و جز ستمگران ، كسى آيات ما را انكار نمىكند . »\r\n\r\n\r\n","description":"","footnote":"\r\n( 1 ) - سورهء رعد ، آيهء 31 .\r\n( 2 ) - سورهء اعراف ، آيهء 204 .\r\n( 3 ) - سورهء عنكبوت ، 49 .\r\n","page_name":" 137 ","page_number":137},
  {"content":"\r\n\r\n\r\nقرآن و عقل\r\nقرآن در پيمودن گردنه‌هايى كه بر سر راه پيشرفت معنوى و مدنى انسان قرار دارد همراه عقل است و اين هر دو ، فرصت رشد را در اختيار آدمى مىنهند ، وهنگامى كه آدمى رشد يافت ، روحش تعالى مىيابد و نفسش پاك مىگردد و از طريق معراج معنوى به سوى خدايش اوج مىگيرد . اين همان چيزى است كه در سفارش امام موسى بن جعفر به هشام بن حكم هويداست .\r\nامام عليه السلام مىفرمايد : « اى هشام ! همانا خداوند تبارك و تعالى به اهل عقل و درك در كتاب خود مژده داده است . » و فرموده :\r\n. . . فَبَشِّرْ عِبَادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَدَاهُمُ اللَّهُ وَأُولئِكَ هُمْ أُولُوا الْأَلْبَابِ « 1 » .\r\n« . . . پس به آن بندگان من مژده بده كه سخن را مىشنوند و از بهترين آنها پيروى مىكنند ، اينان همان كسانى هستند كه خدا ايشان‌را راهنمايى كرده و همان خردمندانند . »\r\nو ألباب همان عقلها هستند و از آن چنين آشكار است كه خداوند متعال تنها عاقلان را به بشارت اختصاص داده است .\r\n« اى هشام بن حكم ! خداوند عزّوجلّ حجّتها را با عقول بر مردم كامل كرده است و بيان حقايق را بديشان رسانده است و با دليل ، ربوبيت خويش را بر آنها نموده‌ان است . . . »\r\nاين فرمايش ، بر سخن آن دسته از مسيحيانى كه در مسألهء ايمان پيوندى ميان عقل و علم قايل نيستند خط بطلان مىكشد ؛ مسيحيانى كه به تناقضات خود رنگ فلسفى مىدهند و يك را سه و سه را يك مىدانند و اين در فلسفهء آنها اگر چه در رياضيات تحقق نمىيابد ، ليكن تنها در ايمان تحققّ يافتنى است . بر اين اساس به اعتقاد آنها ايمان با علم متفاوت است و امام عليه السلام اين نظريه را در سفارش به هشام رد\r\n\r\n\r\n","description":"","footnote":"\r\n( 1 ) - سورهء زمر ، آيات 17 - 18 .\r\n","page_name":" 138 ","page_number":138},
  {"content":"\r\n\r\nمىكند و مىفرمايد : « خداوند عزّوجلّ حجتها را با عقول بر مردم كامل كرده است . » پس عقل همان عاملى است كه حجّت الهى را درك مىكند و آن را مىفهمد ، آنگاه خداوند بيان حقايق را بديشان رسانده است و با دليل ، ربوبيت خويش را بر آنها رهنمون نموده است ، زيرا دليل و برهان از ارزش و وزن برخوردار است . خداوند مىفرمايد :\r\nوَإِلهُكُمْ إِلهٌ وَاحِدٌ لَا إِلهَ إِلَّا هُوَ الرَّحْمنُ الرَّحِيمُ * إِنَّ فِي خَلْقِ السَّماواتِ وَالْأَرْضِ وَاخْتِلَافِ اللَّيلِ وَالنَّهَارِ وَالْفُلْكِ الَّتِي تَجْرِى فِي الْبَحْرِ بِمَا يَنْفَعُ النَّاسَ وَمَا أَنْزَلَ اللَّهُ مِنَ السَّماءِ مِن مَاءٍ فَأَحْيَا بِهِ الْأَرْضَ بَعْدَ مَوْتِهَا وَبَثَّ فِيهَا مِن كُلِّ دَابَّةٍ وَتَصْرِيفِ الرِّيَاحِ وَالسَّحَابِ الْمُسَخَّرِ بَيْنَ السَّماءِ وَالْأَرْضِ لَآيَاتٍ لِقَوْمٍ يَعْقِلُونَ « 1 » .\r\n« خداى شما خدايى است يكتا . خدايى جز او نيست بخشاينده و مهربان ، در آفرينش آسمانها و زمين و در آمد و شد شب و روز و در كشتيهايى كه در دريا مىروند و مايهء سود مردمند و در بارانى كه خدا از آسمان فرو مىفرستد تا زمين مرده را بدان زنده سازد و جنبندگان را در آن پراكنده كند و در حركت بادها و ابرهاى مسخّر ميان زمين و آسمان ، براى خردمندانى كه در مىيابند ، نشانه‌هاست . »\r\nپس آيات الهى براى كسى كه نمىانديشد نيست ، بل براى كسانى است كه خرد مىورزند :\r\nحم * وَالْكِتَابِ الْمُبِينِ * إِنَّا جَعَلْنَاهُ قُرْآناً عَرَبِيّاً لَعَلَّكُمْ تَعْقِلُونَ « 2 » .\r\n« حم ، سوگند به كتاب مبين كه ما آن را قرآنى فصيح و عربى قرار داديم شايد كه شما ( آن را ) درك و تعقّل كنيد . »\r\nواژهء « لعلّكم » به مفهوم آن است كه حكمتى در آن سوى اين آيات نهفته كه همان عقل است ، زيرا عقل ، اهميت دارد و هدفى از آيات قرآنى است كه خداوند\r\n\r\n\r\n","description":"","footnote":"\r\n( 1 ) - سورهء بقره ، آيات 163 - 164 .\r\n( 2 ) - سورهء زخرف ، آيات 1 - 3 .\r\n","page_name":" 139 ","page_number":139},
  {"content":"\r\n\r\nمىفرمايد :\r\nوَمِنْ آيَاتِهِ يُرِيكُمُ الْبَرْقَ خَوْفاً وَطَمَعاً وَيُنَزِّلُ مِنَ السَّماءِ مَاءً فَيُحْيِي بِهِ الْأَرْضَ بَعْدَ مَوْتِهَا إِنَّ فِي ذلِكَ لَآيَاتٍ لِقَوْمٍ يَعْقِلُونَ « 1 » .\r\n« و از نشانه‌هاى قدرت اوست آفرينش آسمانها و زمين ، اختلاف زبانها و رنگهايتان ، در اين عبرتهايى است براى دانايان . »\r\nپس قرآن كريم كسانى را مخاطب قرار مىدهد كه خرد مىورزند و نَه عقلا را ، زيرا روشن است كه خداوند سبحان نور عقل را به انسان بخشيده است و برخى عقل خود را به كار مىگيرند و از كسانى شمرده مىشود كه خرد مىورزند و اينها مورد خطاب قرآن مىباشد ، امّا پاره‌اى ديگر كه در خود شنيده‌اند و انديشهء خود را جلو مىگيرند و در به جمود كشيدن عقلشان مىكوشند ، نمىتوانند مخاطب اين آيات باشند .\r\nامام عليه السلام در سفارش خود به هشام مىافزايد : اى هشام ! خداوند سپس به اهل عقل اندرز داده و آنها را به آخرت تشويق مىكند و مىفرمايد :\r\nوَمَا الْحَيَاةُ الدُّنْيَا إِلَّا لَعِبٌ وَلَهْوٌ وَلَلدَّارُ الآخِرَةُ خَيْرٌ لِلَّذِينَ يَتَّقُونَ أَفَلَا تَعْقِلُونَ « 2 » .\r\n« و زندگى دنيا چيزى چز بازيچه و لهو نيست و پرهيزگاران را سراى آخرت بهتر است ، آيا به عقل نمىيابيد ؟ »\r\nاز اين سخن آشكارا پيداست كه عاقل ، مخاطب موعظه است ، زيرا او مىتواند در پرتو عقل خود پند را كامل فرابگيرد و از آن بهره بَرد و عاقل كسى است كه انديشهء خود را به همان روز منحصر نمىكند ، بلكه دامنهء آن را تا افقهاى آينده مىكشاند و اين برعكس جاهلى است كه جز همان روز را نمىبيند ، انديشهء او كوتاه است و از چار چوب فرونشاندن غرايزش پا فراتر نمىنهد .\r\n\r\n\r\n","description":"","footnote":"\r\n( 1 ) - سورهء روم ، آيهء 24 .\r\n( 2 ) - سورهء انعام ، آيهء 32 .\r\n","page_name":" 140 ","page_number":140},
  {"content":"\r\n\r\nخداوند پس عاقلان را اندرز مىدهد و به‌آخرت تشويقشان مىكند و مىفرمايد :\r\nوَمَا الْحَيَاةُ الدُّنْيَا إِلَّا لَعِبٌ وَلَهْوٌ . . . .\r\n« و زندگى دنيا چيزى جز بازيچه و لهو نيست . . . »\r\nو اين حقيقت زندگى دنيايى در قياس با زندگى اخروى است . زندگى اين دنيا به نسبت عمر هستى از هنگام پيدايش تا روزى كه آسمانها و زمين برقرار است ، آن قدر ناچيز است كه تقريباً قابل ذكر نيست ، آدمى زندگى را آغاز مىكند و به پايان مىرساند چنان كه گويى ، اگر عقل و انديشهء خود را به كار نبرند ، نقشى كوتاه را دريك نمايشنامه ايفا كرده است ، ليكن اگر كسى عقل خود را به كار نبرند در حقيقت زندگى آكنده از نعمت و پاينده‌اى را زمينه سازى كرده است و براى زندگى جاودان آماده گشته است . قرآن كريم مىفرمايد :\r\nوَمَا الْحَيَاةُ الدُّنْيَا إِلَّا لَعِبٌ وَلَهْوٌ وَلَلدَّارُ الآخِرَةُ خَيْرٌ لِلَّذِينَ يَتَّقُونَ أَفَلَا تَعْقِلُونَ .\r\n« و زندگى دنيا چيزى جز بازيچهء و لهو نيست و پرهيزگاران را سراى آخرت بهتر است ، آيا به عقل نمىيابيد ؟ »\r\nپس اين زندگى براى كسانى كه خرد نمىورزند ، به لهو و لعب مشغولند ، پيوسته در فاجعه ، مشكل و گناه به سر مىبرند ، خير نخواهد بود .\r\nخداوند مىفرمايد :\r\nوَ مَا أُوتِيتُم مِن شَيْءٍ فَمَتَاعُ الْحَيَاةِ الدُّنْيَا وَ زِينَتُهَا وَ مَا عِندَ اللَّهِ خَيْرٌ وَ أَبْقَى أَفَلَا تَعْقِلُونَ « 1 » .\r\n« چيزهايى كه به شما داده شده است ، برخوردارى و آرايش اين زندگى دنيوى است ، حال آن كه آنچه نزد خداست بهتر و ماندنىتر است ، چرا در نمىيابيد ؟ »\r\nپس آنچه مورد نظر است اين است كه آدمى عقل خود را برانگيزانَد و بر نور آن\r\n\r\n\r\n","description":"","footnote":"\r\n( 1 ) - سورهء قصص ، آيهء 60 .\r\n","page_name":" 141 ","page_number":141},
  {"content":"\r\n\r\nبيفزايد و آن را از حالت ركود و فرو بستگى به در آورَد تا درك كند آنچه در اين زندگى دنيايى در اختيار او قرار گرفته در حقيقت توشهء راهى است كه از آن بهره مىگيرند و ناگزير از ميان مىرود و زينت و زيورى است كه او را به لهو مىكشاند و از نعمت هميشگى بازش مىدارد كه در پس اين زينت و زيور رخ خواهد نمود و براى كسى آماده شده كه حقيقت آن را درك كند و پرهيز در پيش گيرد و در راه خشنودى خدا بكوشد .\r\nاى هشام ! خداوند سپس كسانى را كه از عقل خود بهره نمىبرند به كيفر خود هراسانده است و فرمود :\r\nثُمَّ دَمَّرْنَا الْآخَرِينَ « 1 »\r\n« آنگاه ديگران را نابود كرديم . »\r\nكسانى كه عقل خود را به كنارى مىنهند و به كارش نمىبندند حقيقت زندگى آن جهان را درك نمىكنند ولذا در ناكجا آبادهاى جهل به لهو گرفتار مىآيند ، خويش را به بازى و بيهودگى سرگرم مىسازند ، بىهيچ نگاهى به آينده ، فقط لحظهء حاضر را غنيمت مىشمارند . خداوند سبحان آنها را به نابودى ، بيچارگى وعده كرده و فرموده است :\r\nوَإِنَّكُمْ لَتَمُرُّونَ عَلَيْهِم مُّصْبِحِينَ « 2 » .\r\n« شما بر آنها مىگذريد بامدادان و شامگاهان ، ايا تعقّل نمىكنيد ؟ »\r\nاى هشام ! خداوند سپس عقل را از علم جدا كرده مىفرمايد :\r\nوَتِلْكَ الْأَمْثَالُ نَضْرِبُهَا لِلنَّاسِ وَمَا يَعْقِلُهَا إِلَّا الْعَالِمُونَ « 3 » .\r\n« اين مَثَلها را براى مردم مىزنيم و جز دانايان آن را درك نمىكنند . »\r\n\r\n\r\n","description":"","footnote":"\r\n( 1 ) - سورهء صافّات ، آيهء 136 .\r\n( 2 ) - همان ، 137 .\r\n( 3 ) - سورهء عنكبوت ، آيهء 43 .\r\n","page_name":" 142 ","page_number":142},
  {"content":"\r\n\r\nپس علم و دانايى ، نشانهء عقل است ، نشانه‌اى كه امام براى هشام بن حكم روشن كرده است ، زيرا عقل همان موهبت خداست براى بندگانش ، ليكن چگونه آدمى مىتواند آن را رشد دهد و بر آن بيفزياد ؟ اين چيزى نيست مگر علم :\r\nوَمَا يَعْقِلُهَا إِلَّا الْعَالِمُونَ .\r\nاى هشام ! خداوند سپس كسانى را كه عقل خود را به كار نمىگيرند نكوهيده و فرموده است :\r\nوَإِذَا قِيلَ لَهُمُ اتَّبِعُوا مَا أَنْزَلَ اللَّهُ قَالُوا بَلْ نَتَّبِعُ مَا أَلْفَيْنَا عَلَيْهِ آبَاءَنَا أَوَلَوْ كَانَ آبَاؤُهُمْ لَايَعْقِلُونَ شَيْئاً وَلَا يَهْتَدُونَ « 1 » .\r\n« چون به ايشان گفته شود كه از آنچه خدا نازل كرده است پيروى كنيد ، گويند ، نه ، ما به همان راهى مىرويم كه پدرانمان مىرفتند ، حتّى اگر پدرانشان بيخرد و گمراه بوده‌اند . »\r\nپس خداوند سبحان از بندگان خود مىخواهد بارشد دادن عقل و افزودن بر آن به وسيلهء نور علم ، خود را به پيشرفت و تكامل رسانند .\r\nفروبستگى ، ركودى كه پدران و نياكان بر آن بوده‌اند تنها گونه‌اى حماقت بوده است و حماقت از جهل است و اين تنها نوعى واپسگرايى است كه از گردنه‌هاى دشوار شمرده مىشود كه مسير زندگى آدمى را سد كرده است .\r\nدر پايان ، حضرت كاظم عليه السلام از قول خداوند متعال مىفرمايد :\r\nإِنَّ شَرَّ الدَّوَابِّ عِندَ اللَّهِ الصُّمُّ الْبُكْمُ الَّذِينَ لَايَعْقِلُونَ « 2 » .\r\n« بدترين جنبندگان نزد خدا افراد كر و لالى هستند كه انديشه نمىكنند . »\r\nوَلَئِن سَأَلْتَهُم مَّنْ خَلَقَ السَّماوَاتِ وَالْأَرْضَ لَيَقُولُنَّ اللَّهُ قُلِ الْحَمْدُ للَّهِ بَلْ أَكْثَرُهُمْ\r\n\r\n\r\n","description":"","footnote":"\r\n( 1 ) - سورهء بقره ، آيهء 170 .\r\n( 2 ) - سورهء انفال ، آيهء 22 .\r\n","page_name":" 143 ","page_number":143},
  {"content":"\r\n\r\nلَا يَعْلَمُونَ « 1 » .\r\n« اگر از آنها بپرسى چه كسى آسمانها و زمين را آفريده است مىگويند خدا ، بگو سپاس از آنِ خداست ، ولى بيشتر آنها نمىدانند . »\r\nخداوند سپس اكثريت را نكوهش مىكند و مىفرمايد :\r\nوَإِن تُطِعْ أَكْثَرَ مَن فِي الْأَرْضِ يُضِلُّوكَ عَن سَبِيلِ اللَّهِ « 2 » .\r\n« و اگر از بيشتر كسانى كه در روى زمين هستند اطاعت كنى تو را از راه خدا به اكژراهه مىكشانند . »\r\nخداوند مىفرمايد : بيشتر مردم عقل خود را به كار نمىگيرند و بيشترين ايشان نمىفهمند . « 3 »\r\n\r\n\r\n","description":"","footnote":"\r\n( 1 ) - سورهء لقمان ، آيهء 25 .\r\n( 2 ) - سورهء انعام ، آيهء 116 .\r\n( 3 ) - بحارالانوار ، ج 1 ، ص 132 .\r\n","page_name":" 144 ","page_number":144},
  {"content":"\r\n\r\n\r\nفصل ششم : منابع فلسفهء اسلامى\r\nپيش از آن كه پيامبر اكرم صلى الله عليه و آله به ملكوت اعلى بپيوندد خطبه‌اى ايراد كرد كه بيشتر مسلمانان در آن حاضر بودند و راويان ، با سندهاى گوناگون و تعابير مشابه و نزديك به هم آن را ثبت كرده‌اند . تقريباً همهء آن خطبه بر محور خلافت پيامبر اكرم صلى الله عليه و آله دور مىزد كه در شريعت و امام جلوه‌گر بود . مسلم در صحيح خود به نقل از زيدبن ارقم روايت مىكند كه گفت : پيامبر اكرم صلى الله عليه و آله در ميان ما به خطبه برخاست . او خطبهء پيامبر را مىآوَرد و مىگويد كه پيامبر صلى الله عليه و آله فرمود :\r\n« امّا بعد ، اى مردم ! من هم بشرى هستم و نزديك است كه پيك خدا نزد من نيز بيايد و من هم او را پاسخ گويم . من در ميان شما دو امر مهم را به يادگار مىنهم ، نخستين آن دو كتاب خداست كه در آن نور نهفته است ، پس كتاب خدا را بگيريد . . . تا آن كه فرمود : و اهل بيت من . »\r\nابن داوود در صحيح خود و نيز ترمذى باسندشان از پيامبر اكرم صلى الله عليه و آله آورده‌اند كه فرمود : « من در ميان شما دو امر مهم به يادگار مىنهم كه تا آن هنگام كه به اين دو چنگ زنيد پس از من هرگز گمراه نشويد ، يكى از آن دو بزرگتر از ديگرى است و آن كتاب خداست كه ريسمانى است كشيده شده از آسمان به زمين و خاندان من كه همان اهل بيت من هستند و اين دو از يكديگر جدايى نپذيرند تا در كنار حوض كوثر بر من وارد آيند ، پس بنگريد كه پس از من با عترتم چگونه رفتار مىكنيد . »\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nاحاديث رسيده پيرامون اين مضمون ، متواتر است ، ليكن اين سؤال مطرح مىشود كه وجود كتاب در ميان ما به چه معناست ؟ و جانشينى پيامبر اكرم يعنى چه ؟ پيش از پاسخ به اين پرسش ناگزير بايد به بحث پيرامون اين مسأله بپردازيم كه چه چيز در زندگى انسان مهم است . آيا مهم - آن چه است - ديدگاه آدمى نسبت به زندگى و آنچه در اين جهان پيرامون او قرار دارد ، يا تنها رفتار اوست ؟ و به ديگر سخن آيا مهم ، نماز ، زكات ، راستگويى و وفادارى انسان است به عنوان پارامترهاى رفتارى ، يا باور اوست به روز رستخيز ، رسالت و ضرورت تقوى به عنوان اصولى عقيدتى ؟\r\n\r\nاصول و فروع\r\nبدون ترديد راستى ، وفادارى ، نماز ، زكات و نظاير آن همگى فروع عقايد و برخاسته از ديدگاههاى انسان هستند ، زيرا نماز بدور از زير ساز ايمانى تنها ورزشى جسمى است ، زكات بدور از بستر عقيدتى تنها يك بخشش ناقص است و هنگامى كه انسان ، به آخرت و به جزا ، ايمان نداشته باشد ، هنگامى كه زندگيش بر اساس تقوى و مسؤوليت استوار نباشد ، ديگر صفات خير همچون راستى ، وفادارى و نظاير آن را از دست خواهد داد .\r\nاز لابلاى اين مسائل روشن مىشود كه جانشينى پيامبر اكرم صلى الله عليه و آله كه در كتاب و عترت جلوه‌گر است و در اين دو ثقل بزرگ تجلّى مىيابد ، صرفاً به مفهوم گرفتن احكام شرعى از اين دو نيست ، بلكه به مفهوم آن است كه معارف الهى ، ديدگاههاى آفرينش ، استنباط فرهنگ صحيح و درست نسبت به زندگى از اين دو الهام گرفته شود . از اين جا است كه پيامبر اكرم بر استمرار شيوهء خود ، پيروى از سيره و عملكرد خويش تأكيد مىورزد ، زيرا پيامبر اكرم صلى الله عليه و آله به سوى خدا دعوت مىكرد : وَدَاعِياً إِلَى اللَّهِ بِإِذْنِهِ . . . « 1 »\r\n\r\n\r\n","description":"","footnote":"\r\n( 1 ) - سورهء الاحزاب ، آيهء 46 .\r\n","page_name":" 146 ","page_number":146},
  {"content":"\r\n\r\n« با اذن پروردگار به سوى خدا دعوت مىنمود . . . »\r\nهم از آن رو كه پيامبر اكرم صلى الله عليه و آله « چراغ پرتوفشان » بود ، ولى نَه تنها نسبت به نماز ، بلكه نسبت به همهء آفرينش ، ديگر اين كه حضرتش صلى الله عليه و آله بر انگيخته شد تا آيات خداوندى را تلاوت كند ، جانها را تزكيه نمايد و بديشان كتاب را بياموزد :\r\nهُوَ الَّذِي بَعَثَ فِي الْامِّيِّينَ رَسُولًا مِنْهُمْ يَتْلُوا عَلَيْهِمْ آيَاتِهِ وَيُزَكِّيهِمْ وَيُعَلِّمُهُمُ الْكِتَابَ وَالْحِكْمَةَ وَإِن كَانُوا مِن قَبْلُ لَفِي ضَلَالٍ مُبِينٍ « 1 » .\r\n« اوست خدايى كه به ميان مردمى بى كتاب پيامبرى از خودشان مبعوث داشت تا آياتش را بر آنها بخواند و آنها را تزكيه كند ، كتاب و حكمتشان بياموزد ، اگر چه پيش از آن در گمراهى آشكار بودند . »\r\nپس پاكسازى و تزكيهء جانها و آموزش دادن قرآن از مهمترين مسؤوليتهاى پيامبر اكرم صلى الله عليه و آله بود تا مردم را از داشتن ديدگاههاى وارونه نسبت به زندگى بر حذر دارد ، زيرا اگر ديدگاه انسان از زندگى وارونه باشد ، ميان خود و حيوان تفاوتى نبيند ، يا دهرى مذهبى باشد كه در آن سوى اين جهان ، جهان ديگرى را باور نداشته باشد و آن را پايان خط و طبيعت بپندارد ، يا انسانى باشد منكر حقايق عقيدتى ، براى جزا و كيفر ، وجودى قايل نباشد در اين حال نماز او مفهومى نخواهد داشت ، زكات مال و نظاير آن براى او از هرگونه سودى تهى خواهد بود .\r\nاز اين جاست كه مفهوم جانشينى پيامبر اكرم براى هر فرزانه‌اى رخ مىنمايد و ابعاد بى حدّ و مرز آن آشكار مىشود و دانسته مىآيد كه آن تنها در فروع احكام خلاصه نمىشود ، بلكه پيش از آن ريشه در اصول دارد ، چنان كه ولايت و دوستى اهل بيت عليهم السلام صرفاً به مفهوم پيروى ايشان در مسائل فرعىِ فقهى نيست ، بلكه اعتقاد به ولايت و دوستى اهل بيت عليهم السلام يعنى اعتقاد به شيوه و سيرهء آنها در زندگى و پيروى از بينشها و ديدگاههاى ايشان ، زيرا كه رهنمودها دقيقاً همچون رهنمودها\r\n\r\n\r\n","description":"","footnote":"\r\n( 1 ) - سورهء جمعه ، آيهء 2 .\r\n","page_name":" 147 ","page_number":147},
  {"content":"\r\n\r\nو سخنان پيامبر اكرم كه تنها فروع را در بر نمىگيرند ، فروع احكام تنها بخش ناچيزى از احاديث ايشان را تشكيل مىدهد ، اكثريت سخنان ايشان عليه السلام بر محور عقايد ، هدايت انسان به سوى خداوند ، تفسير آفرينش ، بيان هستى ، طبيعت انسان و اخلاق نيكو ، توجه دادن به آخرت و فلسفهء روز رستخيز ، بيان حكمت آفرينش و ديگر ديدگاههايى گردش دارد كه در كلام ، سيرهء رسول اكرم صلى الله عليه و آله و ائمهء اهل بيت عليهم السلام تجلّى مىيابد .\r\n\r\nحقيقت دوستى و ولايت\r\nاگر يك دوستدار و پيرو اهل بيت دربارهء حقيقت دوستى و پيروى خود از ايشان عليه السلام از خويش پرسش كند بدون ترديد در مىيابد كه ارادتش به ايشان عليه السلام صرفاً از آن روى نيست كه آنها خاندان پيامبر هستند . او هنگامى كه از احساساتش فاصله مىگيرد و به حقيقت خود باز مىگردد ، در مىيابد كه اهل بيت را از اين رو دوست مىدارد و بديشان ارادت مىورزد كه نشان زندگى خود را نزد ايشان مىيابد و در ميان آنها عنوانى بدست مىآورَد تا هويت اسلامى خود را براساس آن شكل دهد . از اين رو ما اگر از طرفداران و شيعيان اهل بيت هستيم ناگزير بايد در جستجوى سخنان تابناك ايشان باشيم ، زيرا ولايت با صِرف دوست داشتن اهل بيت عليهم السلام تحقق نمىيابد ، بدون همخوانى عملى زندگى انسان به آنها و آنچه ايشان مىكرده‌اند و در پيش گرفتن شيوه‌اى كه آنها تعقيب مىنموده‌اند ميسّر نمىشود .\r\nشايد از موارد اشكال بر كسى كه به ولايت اهل بيت معتقد است آن باشد كه او ادّعاى ولايت ايشان را كند ، در همان زمان از زندگى آنها ، رفتار ، عملكردشان ، حتّى فرهنگ و ديدگاهشان نسبت به زندگى و بينش آنها پيرامون هستى بدور باشد و در نتيجه در فلسفهء خود نيز از آنها فاصلهء بسيارى داشته باشد .\r\nشگفت است كه آدمى خود را بفريبد و صفات امامى را پيوسته بر زبان جارى كند و ايشان را مخاطب سازد كه :\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n« كَلامُكُمْ نُورٌ ، وَامَرُكُمْ رُشْدٌ ، وَوَصِيَّتَكُمُ التَّقْوى ، وَفِعْلُكُمْ الْخَيْرُ « 1 » »\r\nولى از حقيقت آنچه مىگويد بغايت دور باشد . عجيب‌تر از همهء اينها آن كه آدمى حبّ اهل بيت را ادّعا كند و اظهار دارد كه :\r\n« انى سِلْمٌ لِمَنْ سالَمَكُمْ ، وَحَرْبٌ لِمَنْ حارَبَكُمْ ، وَوَلِىٌّ لِمَنْ والاكُمْ . « 2 » »\r\nولى اين ادّعا تنها لقلقهء زبان اوست ، زيرا به هنگام پرسش از شيوه‌اى كه او بدان ايمان دارد ناتوان و سرگردان از پاسخ همچنان خاموش مىمانَد ، او از فلسفهء اهل بيت دور است و با مفاهيم مربوط به هستى ، زندگى و خود انسان ، به طور كلى نا آشناست .\r\nشايد كسى ادّعا كند كه در رهنمودها و احاديث اهل بيت عليهم السلام فلسفه‌اى نهفته نيست ، ولى آيا آدمى مىتواند به دينى ايمان آورَد كه از هرگونه فلسفه‌اى تهى است ؟\r\n\r\nفلسفهء قرآن\r\nما به اين جماعت مىگوييم : اين قرآن از آغاز تا انجام ، فلسفه است ، ولى فلسفهء آن با فلسفهء يونان باستان تفاوت دارد ، زيرا فلسفهء قرآن ، برونش زيبا و درونش ژرف است .\r\nظاهر آن حكمت و باطن آن دانش است ، لايه‌هايى دارد كه هر يك از آن لايه‌ها از لايه‌هاى ديگرى برخوردار است ، هفت اندرون دارد ، پيامبر اكرم صلى الله عليه و آله در واپسين لحظات زندگى خود فلسفهء قرآن را به على عليه السلام آموخت و اين همان است كه امام على عليه السلام دربارهء آن مىفرمايد : « پيامبر خدا درى از دانش را به من آموخت كه از آن هزار در براى من گشوده مىشود ، اين درها تنها در نماز و روزه خلاصه نمىشود . »\r\n\r\n\r\n","description":"","footnote":"\r\n( 1 ) - « سخن شما نور است و امرتان موجب رشد ، سفارشتان تقوى و عملكردتان نيك . »\r\n( 2 ) - « من با هر كه در برابر شما صلح در پيش گيرد صلح در پيش مىگيرم و با هر كه با شما بستيزد مىستيزم و دوستدار كسى هستم كه شما را دوست بدارد »\r\n","page_name":" 149 ","page_number":149},
  {"content":"\r\n\r\nاين همان چيزى است كه سخن امام عليه السلام كه در برابر ديدگان ما جلوه گر است بدان گواهى مىدهد . خطبهء ايشان دربارهء صفات خدا ، دربارهء طاووس ، دربارهء زنبور عسل ، دربارهء درخت خرما و سخنانى كه روشن كنندهء ديدگاه ايشان به زندگى است و آفاق از آن آكنده است ، همان حقايقى است كه پيامبر اكرم صلى الله عليه و آله به‌امام عليه السلام آموخت .\r\nهمهء اديان الهى و فرهنگهاى بشرى ناگزير بايد بر زير ساز فلسفهء خاص خود استوار باشد ، اين همان چيزى است كه ما را به هشيارى و انديشه فرا مىخوانَد .\r\nگاهى آدمى به فلسفهء دينى قايل نمىشود ، ولى اين بدان مفهوم نيست كه او هرگز به فلسفه‌اى ايمان نمىآوَرد ، زيرا تفكر و ديدگاه او نسبت به زندگى و عملكرد خود ناگزير بايد بر ديدگاهى مشخّص استوار باشد .\r\nنخستين مفهوم ولايت اهل بيت ، همان در پيش گرفتن اخلاق ايشان و ستاندن علوم و معارف از اين خاندان عليهم السلام است . در حديثى به نقل از امام باقر عليه السلام آمده است كه فرمود : « هر كه بدون شنيدن واقعيت از انسانى صادق و راستگو به دين خدا در آيد خداوند تا روز رستخيز او را گرفتار سرگردانى و سر در گمى كند . » « 1 » منظور از علم اهل بيت عليهم السلام علوم تكنولوژى ، رياضيات و يا علوم آزمايشگاهى نيست ، زيرا پيامبر صلى الله عليه و آله طلب كردن اين علوم را از هر شخصى و در هر مكانى تشويق مىكرد ، تا جايى كه فرمود : « علم را اگر چه در چين باشد بطلب . » « 2 » ، و « حكمت ، گمشدهء مؤمن است و آن را هر جا كه بيابند مىستاند . » « 3 » ، بلكه مقصود از علم ، همان است كه جز از خاندان پيامبر صلى الله عليه و آله ستانده نمىشود و آن عبارت از : علم توحيد ، علم عقايد ، علم فرهنگ و معارف الهى است .\r\nصرف اظهار حبّ اهل بيت به هيچ روى توجيه نمىشود و بى معناست كه انسانى آنها را دوست بدارد و بديشان ايمان داشته باشد ، ولى بيشتر كوشش خود را\r\n\r\n\r\n","description":"","footnote":"\r\n( 1 ) - بحارالانوار ، ج 2 ، ص 93 ، روايت 24 .\r\n( 2 ) - همان مأخذ ، ج 1 ، ص 177 .\r\n( 3 ) - همان مأخذ ، ص 148 .\r\n","page_name":" 150 ","page_number":150},
  {"content":"\r\n\r\nصرف كندوكاو در كتب اين و آن كند و به خواندن كتابهاى ( راسل وژان رَاك روسو ، ولتر ، ويليام جيمس ، كارت ، كونت ، ماركس ، ماكس ، و بر و ديگران ) روى آورَد و نهج البلاغه ، صحيفهء سجاديه و ديگر دعاهاى رسيده از امامان عليهم السلام را با درونمايه‌هاى معرفتىِ آنها ، دانش فراوان و بينش عميق نهفته در هريك ، به كنارى نهد . چگونه ممكن است انسانى خود را دوستدار اهل بيت بداند و فلسفه‌اش را از ديگران بستاند ؟ !\r\nما در قرآن كريم مىخوانيم :\r\nفَلْيَنظُرِ الْإِنسَانُ إِلَى طَعَامِهِ « 1 » .\r\n« پس بايد آدمى به خوراك و طعام خود بنگرد . »\r\nو در تفسير اين آيه در حديث شريفى از امام باقر عليه السلام آمده است كه از امام دربارهء « طعام » پرسش كرده‌اند و حضرت عليه السلام فرمود : « علم اوست كه فرا مىگيرد ، از چه كسى فرا مىگيرد ؟ »\r\nهمان گونه كه جانهاى تشنه از آشاميدن آب گنديده سر باز مىزنند و مشتاق سيراب شدن از آب پاك و تغذيه از خوراك سالمى هستند كه جانمايهء جسم به شمار مىآيد ، نفس مؤمن نيز از انحرافات ، خرافات و اساطير سرباز مىزند و به انديشه‌اى سالم مىگرايد كه از هرگونه آلايش تهى باشد ؛ انديشه‌اى كه به سهم خود ، خوراك روح را تشكيل مىدهد ، در غير اين صورت خداوند متعال تا روز رستخيز او را گرفتار سردرگمى مىكند ، كه حتّى يك انديشه مىتواند آدمى را به دورىِ آسمان از زمين ، به كژراهه ببرد .\r\nهنگامى كه ما در نماز خود روى به خدا مىكنيم و از او مىخواهيم :\r\nاهْدِنَا الصِّرَاطَ الْمُسْتَقِيمَ * صرَاطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلَا الضَّآلِّينَ « 2 » .\r\n\r\n\r\n","description":"","footnote":"\r\n( 1 ) - سورهء عبس ، آيهء 24 .\r\n( 2 ) - سورهء فاتحه ، آيات 6 - 7 .\r\n","page_name":" 151 ","page_number":151},
  {"content":"\r\n\r\n« ما را به راه راست هدايت كن ؛ راه كسانى كه به آنها نعمت دادى ، نه راه خشمديدگان و نه راه گمراهان . »\r\nدر واقع از مقام كبريايش مىخواهيم كه ما را از سرگردانى و گمراهى نجات دهد و از هرگونه لغزشى حفظمان كند و بدون ترديد چنين چيزى در ره يافتن از شيوهء پيامبر اكرم و خاندان ارجمندش جلوه گر است .\r\n\r\nدوستىِ تنها ، كافى نيست\r\nاز اين جايگاه ما مىتوانيم بگوييم : ولايت و دوستى ما نسبت به اهل بيت عليهم السلام به مفهوم حبّ تنها نيست ، چنان كه بدين معنانست كه تنها نشانه‌هاى دين خود را در امور فرعى از ايشان مىستانيم ، بلكه پيش از اينها همه بايد فرهنگ خود را از فرهنگ آنها و فلسفهء خود را از بينش آنها بگيريم .\r\nاين درست است كه در اصول دين نبايد تقليد كرد ، ولى مفهوم آن نيز اين نيست كه از شيوهء پيامبر و خاندان او دور بيفتيم ، بلكه يك مؤمن بايد به سخن آنها گوش دهد ، حديتشان را بخواند و سپس ايمان و اعتقاد از روى دليل خواهد بود ، و نه چيز ديگر ، امّا اگر آدمى حرف آنها را نخواند و به سخن ايشان گوش ندهد ، يا با سخن آنها سطحى ، بدور از ژرف انديشى و آگاهى برخورد كرد ، از ثروت سترگى از معارف پيامبر و خاندان او عليهم السلام بر كنار خواهد بود كه اين امرى مردود است .\r\nاز اين خاستگاه است كه ما به ياد برخى از احاديث بويژه آن دسته از احاديث را كه به بحث ما مربوط مىشوند در پيش رو آوريم . ابو سعيد خدرى مىگويد كه پيامبر اكرم صلى الله عليه و آله فرمود : « من در ميان شما دو امر مهم به يادگار نهم كه يكى از آن دو بزرگتر است از ديگرى : كتاب خدا كه ريسمانى است كشيده شده از آسمان به زمين و خاندان من كه همان اهل بيت من هستند و اين دو از هم جدا نشوند تا در كنار حوض كوثر بر من وارد آيند » ، ولى ما مسلمانان امروز به چپ و راست گمراه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nشده‌ايم و دهها فرقه ، پاره‌پاره گشته‌ايم ، زيرا به هدايت الهى چنگ نزده‌ايم و به كتاب ارجمند خداوندى توسّل نجسته‌ايم كه ريسمان كشيده شده ميان انسان و خداى اوست . خداوند متعال مىفرمايد :\r\nوَاعْتَصِمُوا بِحَبْلِ اللَّهِ جَمِيعاً . . . « 1 » .\r\n« همگى به ريسمان خدا چنگ در زنيد . . . »\r\nچنان كه خاندان پيامبر را كه هرگز از كتاب خدا جدا نيست كنار نهاده‌ايم . شايد كسى بگويد : من سخن خاندان اهل بيت را مىستانم و قرآن را كنار مىنهم ، يا قرآن را مىستانم و اهل بيت پيامبر را كنار مىنهم . ولى اميرالمؤمنين على عليه السلام مىفرمايد كه پيامبر اكرم صلى الله عليه و آله فرمود : « من انسانى هستم كه خواهم مُرد و نزديك است كه خوانده شوم و پاسخ گويم ، من در ميان شما دو امر مهم نهاده‌ام كه يكى از آن دو برتر از ديگرى است : كتاب خدا و عترتم كه همان اهل بيت من هستند ، اين دو از يكديگر جدايى نپذيرند تا در كنار حوض كوثر بر من وارد آيند . » و اين همان لحظهء ديدار مسلمانان با پيامبر اكرم در كنار حوض كوثر است كه از عطش مىسوزند و خواهان آشاميدن اين آب پاك از دست رسول اكرم صلى الله عليه و آله هستند ، پيامبر برخى از آنها را از اين آب سيراب مىكند و گروهى را از آن منع مىكنند ، زيرا با آموزشهاى نبوى به مخالفت برخاسته‌اند .\r\nزيدبن ارقم مىگويد كه پيامبر اكرم صلى الله عليه و آله فرمود : « من در ميان شما دو امر مهم مىنهم : كتاب خدا و خاندانم كه همان اهل بيت من هستند و اين دو از يكديگر جدايى نپذيرند تا در كنار حوض كوثر بر من وارد آيند . »\r\nجابربن عبداللَّه مىگويد كه پيامبر اكرم صلى الله عليه و آله فرمود : « من در ميان شما چيزى را مىنهم مادامى كه بدان چنگ زنيد پس از من هرگز گمراه نشويد : كتاب خداوند عزّوجلّ و عترت من كه همان اهل بيت من هستند . » ، سپس فرمود : « خدايا گواه\r\n\r\n\r\n","description":"","footnote":"\r\n( 1 ) - سورهء آل عمران ، آيهء 103 .\r\n","page_name":" 153 ","page_number":153},
  {"content":"\r\n\r\nباش ، خدايا گواه باش ، خدايا گواه باش » ، پس پيامبر اكرم طى بيست و سه سال از تبليغ به هر طريق ممكنى تلاش نمود تا پس از خود برنامهء كاملى را به يادگار نهد تا مسلمانان پس از او به گمراهى كشانده نشوند و خداى را سه بار به گواهى گرفت ، پس هر كس آن را پذيرفت مطلوب است و هركس از پذيرش آن سرباز زد ، زر و و بال آن بردوش خود اوست .\r\nجابر انصارى يكى از صحابهء پيغمبر صلى الله عليه و آله مىگويد كه پيامبر اكرم صلى الله عليه و آله فرمود : « اى مردم ! من در ميان شما دو ثقل مىنهم : ثقل اكبر و ثقل اصغر كه مادامى كه به اين دو چنگ زنيد هرگز گمراه نشويد و دگرگونى به ميان شما راه نيابد و من از خداوند آگاه و دانا خواستم كه اين دو از يكديگر دور نيفتند تا در كنار حوض كوثر بر من وارد آيند و اين دعاى من اجابت شد . » عرض شد : ثقل اكبر كدام است و ثقل اصغر كدام ؟\r\nفرمود : « ثقل اكبر ، كتاب خداوندى است كه ريسمانى است يك طرف آن به دست خدا و طرف ديگر آن به‌دست شما و ثقل اصغر ، همان عترت و خاندان من است . »\r\nامام كاظم عليه السلام اين سخن پيامبر صلى الله عليه و آله را تفسير مىكند و مىفرمايد : كتاب خدا مجمل است و به تفسير و تأويل نيازمند است و تأويل جز در نزد اهل بيت عليهم السلام يافت نمىشود .\r\nروايات رسيده در اين مورد بسيار زياد است ولى آنچه گفته شد براى اداى مقصود كافى است ، زيرا جوهرهء همه يكى است و تعابير آنها نزديك به هم و شمار آنها افزون بر دويست حديث است كه به صحابهء بزرگ پيامبر ، تابعان ، تابعانِ و تابعان مستند مىباشد . اين سندها زنجيره‌اى طلايى و صحيح است كه همهء مسلمانان از همهء فرقه‌ها بر آن اجماع دارند و انديشمندان اسلامى كه مدّتى طولانى اين گنجينهء سترگ علمى را به كنارى نهاده‌اند ؛ بايد به اين گنجينه كه در احاديث و ادعيه نهفته باز گردند ديدگاهها ، بينشها و مصارف الهى را از آنها استنباط كنند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nبخش سوّم : بنيانهاى حكمت\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفصل اوّل : در گسترهء معرفت الهى\r\nبنده چگونه مىتواند خداى خود را بشناسد ؟ بويژه آن كه ما مىدانيم حواس ظاهرى ، از درك خداوند يكتا ناتوانند ؛ خدايى كه نَه مىشود او را حس كرد و نَه كاويد . پس آيا عقل و علم ابزار شناخت خداوند هستند و يا وسيلهء ديگرى در كار است ؟\r\n\r\nگونه‌هاى شناخت\r\nپيش از پاسخ به اين پرسش بايد شناخت را به دو گونه تقسيم كرد :\r\nاول - اقرار و تسليم در برابر اين واقعيت كه هستى اداره كننده‌اى ، تدبير كننده‌اى ، سازنده و قدرت چيره‌اى دارد ، آنگاه بايد بدانيم كه هر محتاجى نمىتواند ذاتاً بى نياز باشد ، آن كه به خوراك ، پوشاك سلامتى و امنيت نيازمند است ، نياز مبرم به زمان ، مكان و ديگران دارد و آن كه چنين وضعى داشته باشد نمىتواند خدا باشد ، زيرا فرض ما آن است كه خدا از هرگونه نيازى غنى است . اين حقايق بسيط و جز آن را با عقلى شناسايى مىكنيم كه خداوند سبحان در ما به وديعت نهاده است كه عقل بر اين باور سرشته شده كه هر پديدهء حادثى ، سببى و هر معلولى ، علّتى دارد اين مقدار از شناخت را عقل مىتواند درك كند .\r\nدوم - شناختى كه براى ما شهود است ، حضور و به تعبير قرآنى يقين را محقّق\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمىسازد ، شناختى است كه ايمان را در وجود ، ضمير و وجدان آدمى مىنشانَد .\r\nاين همان شناختى است كه از خاستگاه ، ابزار و وسيله‌اى كه در پرتو آن پديد مىآيد پرسش مىكنيم . آيا اين عقل است كه ما را به سوى گسترهء وجود خداوندى هدايت مىكند كه تا در درگاه مالكى مقتدر زيست كنيم و از مقام او بهراسيم و وجودش را دريابيم و از مناجات با او لذّت بريم ؟ آيا اين علم است كه مىتواند خداى را براى ما آشكار سازد و يا چيز ديگرى ؟\r\nهرگز چنين نيست ، زيرا پديده‌ها ذاتاً تاريك هستند و ما براى ديدن آنها به كسى نيازمنديم كه بر آنها پرتو افشاند . اين قدرت يگانه و يكتاى پرتو فشان همان خداوند تبارك و تعالى است كه ذاتاً نورى است بدور از تاريكى و عقلى كه ما از آن برخوردايم چيزى نيست ، مگر اسمى از اسماء الهى و نورى از انوار او . پس قدرتى كه عقل ، بىنيازى و نور را آفريده است نمىتواند نادان ، تهيدست و يا تاريك باشد . خود اوست كه ذاتش بر ذاتش دلالت دارد . خداوند بزرگتر و عظميتر از آن است كه عقل ، به سوى او هدايت كند ، زيرا او به عقل قابليت ادراك بخشيده است و نور خدا - تا بى نهايت - تا بنده‌تر از نور عقل است .\r\nدر اين زمينه ما بايد در دعاها و مناجاتهاى رسيده از زبان امامان اهل بيت عليهم السلام تدبّر كنيم تا مسأله براى ما روشن و روشنتر شود . از جملهء اين دعاها دعاى روز عرفه است كه از امام حسين نقل شده ، آن جا كه مىفرمايد :\r\n« أَوْ يَكَونَ لِغَيْرِكَ مِنَ الظُّهُورِ مَا لَيْسَ لَكَ ، حَتّى يَكُونَ هُوَ الشَّاهِدَ عَلَيْكَ وَالدَّلِيلَ إِلَيْكَ ؟ « 1 » »\r\nآيا يك شمع مىتواند دليل وجود خورشيد باشد ؟ ! هرگز ، شمع كجا و خورشيد كجا !\r\nپس ما خدا را تنها با تعريف خود او مىشناسيم ، زيرا ما قدرت رسيدن به او را نداريم و اين خداست كه بر بندگان خود منّت مىنهد و پرده تاريكيها را مىدَرد و ما\r\n\r\n\r\n","description":"","footnote":"\r\n( 1 ) - « آيا جز تو ظهورى دارد كه تو ندارى تا آن شاهد و گواه تو باشد ؟ »\r\n","page_name":" 158 ","page_number":158},
  {"content":"\r\n\r\nرا به شناخت مىرساند ، لذا ما پيوسته مىخوانيم كه :\r\nالْحَمْدُ للَّهِ الَّذِي هَدَانَا لِهذَا وَمَا كُنَّا لِنَهْتَدِيَ لَوْلَا أَنْ هَدَانَا اللَّهُ و اين اعتراف به آن حقيقت پيشگفته است كه خداوند يكتا ، خود منبع هدايت و شناخت‌است و عامل ديگرى در كار نيست .\r\n\r\nخداوند ، وسيلهء شناخت خود\r\nآيات و احاديث فراوانى در دست است كه گواه اين حقيقت است كه خداوند متعالى نيازى به هيچ وسيله و دليلى ندارد كه او را به بندگانش بشناساند ، بلكه او تنها وسيله براى معرفى ذات خود و تنها دليل ، گواه بر وجود خود است . اين اعتقاد در حدّ خود به منزلهء تنزيه و نفى شريك براى خداوند متعال در كاملترين شكل است .\r\nاز جملهء اين آيات است :\r\n. . . سُبْحَانَ اللَّهِ عَمَّا يَصِفُونَ * عَالِمِ الْغَيْبِ وَالشَّهَادَةِ فَتَعَالَى عَمَّا يُشْرِكُونَ « 1 » .\r\n« . . . خدا از آن گونه كه او را توصيف مىكنند منزّه است ، او داناى نهان و آشكار است ، پس از هر شريك كه براى او قرار مىدهند ، برتر است . »\r\nپس توصيف انسان با قابليتهاى محدودى كه دارد هر چه هم باشد باز توصيفى ناقص است .\r\nدر آيهء كريمهء ديگرى خداوند مىفرمايد :\r\nلَاتَجِدُقَوْماًيُؤْمِنُونَ بِاللَّهِ وَالْيَوْمِ الآخِرِ يُوَادُّونَ مَنْ حَادَّ اللَّهَ وَرَسُولَهُ وَلَوْ كَانُوا آبَاءَهُمْ أَوْ أَبْنَاءَهُمْ أَوْ إِخْوَانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمَانَ وَأَيَّدَهُم بِروحٍ مِنْهُ . . . « 2 » .\r\n« نمىيابى مردمى را كه به خدا و روز قيامت ايمان آورده باشند ، ولى با كسانى كه با\r\n\r\n\r\n","description":"","footnote":"\r\n( 1 ) - سورهء مؤمنون ، آيات 91 - 92 .\r\n( 2 ) - سورهء مجادله ، آيهء 22 .\r\n","page_name":" 159 ","page_number":159},
  {"content":"\r\n\r\nخدا و پيامبرش مخالفت مىورزند دوستى كنند ، هر چند آن مخالفان ، پدران يا فرزندان يا برادران و يا قبيلهء آنها باشند آنان كسانى هستند كه خدا ايمان را بر صفحهء دلهايشان نوشته ، و با روحى از ناحيه خودش آنها را تقويت فرموده . . . »\r\nپس خداوند عزّوجلّ است كه ايمان را در دل دوستدارانش قرار داد و آن را در وجدان ايشان ثابت گردانيد و با روح خود آنها را تأييد كرد .\r\nآيهء ديگرى مىفرمايد :\r\nهُوَ الَّذِي أَنزَلَ السَّكِينَةَ فِي قُلُوبِ الْمُؤْمِنِينَ . . . « 1 » .\r\n« او همان است كه در دل مؤمنان آرامش افكند . . . »\r\nپوشيده نماند كه واژهء « هُوَ » اسمى است براى ذات خداوند مقدّس و ذات خداست كه با دل و وجدان انسان مؤمن گفتگو مىكند آرامش و يقينى به او مىدهد كه بالاترين درجات شناخت است .\r\nخداوند در آيهء ديگرى مىفرمايد :\r\nيَمُنُّونَ عَلَيْكَ أَنْ أَسْلَمُوا قُل لَا تَمُنُّوا عَلَيَّ إِسْلَامَكُم بَلِ اللَّهُ يَمُنُّ عَلَيْكُمْ أَنْ هَدَاكُمْ لِلْإِيمَانِ إِن كُنتُمْ صَادِقِينَ « 2 » .\r\n« از اين كه اسلام آورده‌اند برتو منّت مىگذارند . بگو : به خاطر اسلامتان بر من منّت نگذاريد ، بلكه خدا بدان سبب كه شما را به ايمان راه نموده است بر شما منّت مىنهد ، اگر ( در ادعاى ايمان ) راست مىگوييد . »\r\nپس هر كه در خود ادّعاى اخلاص كند ناگزير بايد اين اعتقاد را بيابد كه منبع ايمان - به عنوان مقدّمه‌اى براى اخلاص - خداوند سبحان است .\r\nآيهء شريفهء ديگرى هست كه مىفرمايد :\r\n. . . وَلكِنَّ اللَّهَ حَبَّبَ إِلَيْكُمُ الْإِيمَانَ وَزَيَّنَهُ فِي قُلُوبِكُمْ وَكَرَّهَ إِلَيْكُمُ الْكُفْرَ وَالْفُسُوقَ\r\n\r\n\r\n","description":"","footnote":"\r\n( 1 ) - سورهء فتح ، آيهء 4 .\r\n( 2 ) - سورهء حجرات ، آيهء 17 .\r\n","page_name":" 160 ","page_number":160},
  {"content":"\r\n\r\nوَالْعِصْيَانَ أُولئِكَ هُمُ الرَّاشِدُونَ * فَضْلًا مِنَ اللَّهِ وَنِعْمَةً وَاللَّهُ عَلِيمٌ حَكِيمٌ « 1 » .\r\n« . . . ولى خدا ايمان را محبوب شما ساخت و آن را در دلتان بياراست ، كفر ، فسق و عصيان را در نظرتان مكروه گردانيد ، اينان خود راه يافتگانند ، ( اين هدايت ) بخشش و نعمتى است از جانب خدا ، خدا دانا و حكيم است . »\r\nدر اين سياق شريف اشارات روشنى است در اين كه فضل پروردگار از مرزهاى معرفت و علم فراتر مىرود و تا احساسات را نيز كه هم مجموعهء علم است در برگيرد . اينها همه رحمت و منّتى است از سوى خداوند كه تا بر معرفت عارف و ايمان مؤمن افزوده گردد ، در دعا مىخوانيم : « خدايا تو به من اجازهء دعا و درخواست دادى ، پس اى شنوا ! ستايش من را بشنو و اى رحيم ! دعاى مرا پاسخ گو و اى بخشنده ! از لغزش من چشم پوش . » « 2 » پس انسان ، اين بندهء ناتوانى كه نَه مالك سود و نَه زيانى براى خود است ، بلكه او ذرّه‌اى بغايت كوچك است كه در برابر خداوند آسمانها و زمين ارزشى ندارد ، نمىتواند خدا را بر اساس شناخت خود شناسايى كند .\r\nآيه ديگرى مىفرمايد :\r\nاللَّهُ وَلِيُّ الَّذِينَ آمَنُوا يُخْرِجُهُم مِنَ الظُّلُمَاتِ إِلَى النُّورِ . . . « 3 » .\r\n« خدا سرپرست كسانى است كه ايمان آورده‌اند و آنها را از تاريكيها به نور در مىآوَرد . . . »\r\nپس اگر گناهان به منزلهء تاريكى باشند ، پس جهل و نقص شايسته‌تر خواهند بود كه به تاركى ، توصيف شوند بويژه آن كه بايد اين دو را اساس گناهان و خطاها دانست و اين خداوند عزّوجلّ است كه بر انسان منّت نهاده و خود را به دو معرفى\r\n\r\n\r\n","description":"","footnote":"\r\n( 1 ) - سورهء حجرات ، آيات 7 - 8 .\r\n( 2 ) - دعاى افتتاح از مفاتيح الجنان .\r\n( 3 ) - سورهء بقره ، آيهء 257 .\r\n","page_name":" 161 ","page_number":161},
  {"content":"\r\n\r\nكرده است كه تا در اين بندهء ضعيف شوقى دميده باشد ، براى رسيدن به منبع علم و كمال ، چنان كه بنده بايد بكوشد بدور از گناهان و خطاها با ساحت قدسى ، پيوند يابد .\r\nكسى از امام صادق عليه السلام دربارهء معرفت پرسش كرد كه آيا آن از كار خداست و آدميان در آن نقشى ندارند ؟ امام عليه السلام پاسخ داد : « بدان كه معرفت از فرآورده‌هاى خداوندى است كه او آفريده است در دل بندگان . » « 1 » پس علم نورى است كه خداوند در دل هر كه خواهد بيفكند .\r\nپرسشگر ديگرى از امام عليه السلام پرسيد : « خدا به تو خير دهد ، آيا در ميان مردم ابزارى يافت مىشود كه با آن به معرفت دست يابند ؟ امام عليه السلام فرمود : خير . او پرسيد : آيا مردم مكلّف به يافتن شناخت هستند ؟ امام عليه السلام فرمود : خير ، خداوند حقايق را بيان مىكند و بندگان را جز به اندازهء توانشان مكلّف نمىسازد و به مقدارى او را متعّهد مىداند كه به دو داده است . » « 2 »\r\nدر روايت ديگرى راوى از امام موسى بن جعفر عليه السلام پرسيد :\r\nآيا مردم توان آن را دارند كه شناخت را با يكديگر داد و ستد كنند ( از راه بحث و گفتگو آن را به دست آورند ؟ ) امام عليه السلام فرمود : خير ، آن منّتى است از سوى خداوند . عرض كرد : آيا آنها ثواب معرفت را خواهند بُرد ، اگر نتوانند آن را از طريق بحث و گفتگو به دست آورند ، همچون ركوع و سجود كه بديشان دستور داده شده و آنها هم انجامش مىدهند ؟ امام عليه السلام فرمود : « خير ، اين منّتى است از سوى خداوند سبحان و منّتى است در دادن پاداش . » بنابراين خداوند با دادن شناخت بر ما منّت مىنهد و با دادن پاداش نيز بر ما منت مىنهد و فراوانىِ بخشش تنها بر جود و كرم او مىافزايد .\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 30 ، روايت 39 .\r\n( 2 ) - همان مأخذ ، ج 5 ، ص 302 ، روايت 10 .\r\n","page_name":" 162 ","page_number":162},
  {"content":"\r\n\r\nامام جعفر صادق عليه السلام مىفرمايد : « شش چيز است كه بندگان در آن دخالتى ندارند : معرفت ، جهل ، خشنودى ، خشم ، خواب و بيدارى . » « 1 »\r\nامام صادق عليه السلام دربارهء آيهء ذرّ :\r\nوَإِذْ أَخَذَ رَبُّكَ مِن بَنِي آدَمَ مِن ظُهُورِهِمْ ذُرِّيَّتَهُمْ وَأَشْهَدَهُمْ عَلَى أَنْفُسِهِمْ أَلَسْتُ بِرَبِّكُمْ قَالُوا بَلَى . . . « 2 » .\r\n« و پروردگار تو از پشت بنى آدم فرزندانشان را بيرون آورد و آنان را بر خودشان گواه گرفت و پرسيد : آيا من پروردگارتان نيستم ؟ گفتند : آرى . . . »\r\nمىفرمايد : « آن ديدن و معاينهء خداوند بوده است كه خدا آن را از ياد مردم برده و اقرار را در سينهء ايشان ثابت گردانيده است و اگر چنين نبود هيچ كس آفريننده و روزى رسان خود را نمىشناخت و اين همان سخن خداست كه : اگر از ايشان بپرسى چه كسى آنها را آفريده هر آينه مىگويند خدا . » « 3 » و در روايت ديگرى آمده است كه : خداوند بر مردم واجب نگردانيده كه او را بشناسند ، بلكه حق مردم است بر خداوند كه او خود را به آنان بشناسند و حقّ خدا بر خلايق است كه هرگاه خود را به ايشان شناساند ، بپذيرند .\r\nدر روايت مضمرى به نقل از عبدالملك بن اعين آمده است كه در آن پرسيد : آيا معرفت و انكار ، دو مخلوق هستند ؟ امام عليه السلام در پاسخ نوشت : تو پرسيده‌اى كه معرفت چيست ؟ رحمت خدا بر تو باد ، بدان كه معرفت ، فرآوردهء خداوند عزّوجلّ مىباشد كه در قلب آفريده و انكار نيز فرآوردهء خداونى است كه در قلب آفريده است و بندگان در اين دو ، دستى ندارند و تنها مىتوانند آن دو را كسب كنند ، پس با طلب ايمان ، معرفت را بر مىگزينند و بدين ترتيب مؤمن و عارف\r\n\r\n\r\n","description":"","footnote":"\r\n( 1 ) - همان مأخذ ، ج 5 ، ص 221 ، روايت 2 .\r\n( 2 ) - سورهء اعراف ، آيهء 172 .\r\n( 3 ) - بحارالانوار ، ج 5 ، ص 223 ، روايت 13 .\r\n","page_name":" 163 ","page_number":163},
  {"content":"\r\n\r\nمىگردند ، و با كفرطلبى ، انكار را بر مىگزينند و بدين ترتيب منكر و گمراه مىگردند و اين يا با توفيق الهى است و يا با درماندگى كسى كه خدا او را يارى نرساند ، با گزينش و كسب است كه خداوند كيفر مىرساند و يا پاداش مىدهد .\r\nاين روايت پاسخى كافى است پيرامون آنچه ممكن است در ذهن شما دربارهء دليل اين كه خداوند معرفت و اسباب آن را به برخى عطا مىكند و از بعضى ديگر باز مىدارد جرقّه زند ، زيرا امام عليه السلام تأكيد مىكند و بدون قيد مىفرمايد كه عطاى خداوندى كمبود ندارد و مردم در آن با هم برابرند و آنچه برانسانِ معرفت دوست و ايمان خواه باقى مىمانَد اين است كه بگويد :\r\n« اللَّهُمَّ اهْدِنِي مِنْ عِنْدِكَ . . . اللَّهُمَّ عَرِّفْنِي نَفْسِكَ . . . إِهْدِنَا الصِّراطَ الْمُسْتَقِيمَ . . . « 1 » »\r\nدر حالى كه انسان منكرى كه بر جهل خود پا مىفشارد سخنى بر زبان نمىآورَد ، مگر آن كه بگويد : شنيديم و عصيان كرديم ، لذا خدا بر دل آنها مُهر مىنهد و در روز رستخيز در حالى برانگيخته مىشوند كه بر پيشانى آنها نوشته شده : « نوميدان از رحمت خداوندى . »\r\n« جاثليق - كه شايد يكى از دانشمندان يهود باشد - از اميرالمؤمنين عليه السلام چند پرسش كرد كه از جملهء آنها بود : به من بگو آيا تو خدا را به واسطهء محمّد شناختى و يا محمّد را به واسطهء خدا ؟ امام على عليه السلام فرمود : من خداى عزّوجلّ را به واسطهء محمّد شناختم ، بلكه محمّد را آنگاه به واسطهء خداوند عزّوجلّ شناختم كه او را آفريد و در پيكر او حدود و مرزهايى مانند طول و عرض نهاد و بدين سان من دريافتم كه او پرداخته شده و ساخته شده است .\r\nامام عليه السلام سپس بر اين سخن استدلال مىكند و مىفرمايد : چنان كه خداوند فرمانبرى از خود را به فرشتگان الهام كرد و بدون تشبيه و سخن از كيفيت خود را\r\n\r\n\r\n","description":"","footnote":"\r\n( 1 ) - « خدايا مرا از سوى خود هدايت كن . . . ، خدايا خود را به من بشناسان . . . ، ما را به راه راست هدايت كن . . . »\r\n","page_name":" 164 ","page_number":164},
  {"content":"\r\n\r\nبديشان شناساند . » « 1 »\r\nدربارهء كيفيت شناخت خداوند از اميرالمؤمنين عليه السلام پرسيده شد : « خدايت را با چه شناختى ؟ امام عليه السلام فرمود : با آنچه خود را به من معرفى كرده و گفته شد :\r\nچگونه خود را به تو معرفى كرد ؟ امام عليه السلام فرمود : نَه صورتى به دو شبيه است و نَه با حواسّ ، حسّ مىشود و نَه با مردم سنجيده مىآيد ، در عين دورى نزديك است و در عين نزديكى ، دور ، بالاتر از هر چيزى است و گفته نمىشود : چيزى بالاى اوست .\r\nجلوى هر چيزى است ، ولى گفته نمىشود : جلو دارد ، درون هر چيزى است ولى نَه همچون داخل بودن چيزى در چيزى و بيرون از چيزهاست ، امّا نَه همچون بيرون بودن چيزى از چيزى ، منزّه است خداوند كه چنين است و هيچ كس جز او چنين نيست . « 2 » »\r\nبنابراين ناگزير بايد خدا را با خدا بشناسيم و بر خدايى اعتماد كنيم كه تنها قادرى است كه مىتواند خود را معرفى كند و به درگاه او چنين دعا كنيم كه :\r\n« اللَّهُمَّ عَرِّفْنى نَفْسَكَ فَانَّكَ انْ لَمْ تُعَرِّفْنى نَفْسَكَ لَمْ اعْرِفْ رَسُولَكَ ، اللَّهُمَّ عَرِّفْنى رَسُولَكَ فَانَّكَ انْ لَمْ تُعَرِّفْنى رَسُولَكَ لَمْ اعْرِفْ حُجَّتَكَ . « 3 » »\r\n\r\nراه شناخت\r\nاينك اين پرسش را مطرح مىكنيم كه ما بايد چه كنيم تا خداوند خود را به ما بشناساند ؟\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 272 ، روايت 9 .\r\n( 2 ) - همان مأخذ ، ج 3 ، ص 270 ، روايت 8 .\r\n( 3 ) - همان مأخذ ، ج 95 ، ص 326 ، روايت 2 . « خدايا خود را به من بشناسان ، كه اگر خود را به من نشناسانى پيامبرت را هم نمىشناسم ، پيامبرت را به من بشناسان كه اگر او را به من نشناساندى حجت تو را هم نمىشناسم . »\r\n","page_name":" 165 ","page_number":165},
  {"content":"\r\n\r\nپاسخِ بسيار فشرده در دو شيوه نهفته است :\r\nاوّل - عمل صالح .\r\nدوم - انديشه در آيات الهى .\r\nعمل صالح يعنى حركت بر اساس شيوه‌اى كه خداوند براى ما ترسيم كرده است ، بى هيچ بدعت و گمراهى كه گاهى تنها ظاهر آن صالح مىنمايد همچون صوفيه كه به اعمالى عبادى پردازند كه خداوند دستورى براى آنها نازل نفرموده است ، تا جايى كه يكى از ايشان مىگويد ده سال كامل در محراب خود نشسته و بدون بر پا كردن نماز و انجام ديگر فرايض دينى ، تنها كلمهء ( اللَّه ) را تكرار مىكرده است ، گويى او با اين عمل مىخواهد بگويد در تعاليم قرآنى چيزى نيافته است كه بتواند او را از عذاب آتش برهاند ! يا آن كه بر درختى در نزديكى خانه‌اش بالا مىرود و خود را واژگونه از آن آويزان مىكند و در آن حال قرآن مىخوانَد تا جايى كه مىگويند دو چشمش از شدّت درد به خونريزى مىافتد .\r\nآنچه از تعاليم دينى نقل شده اين است كه : « دين خدا با عقل ، قياس نمىشود » و هيچ يك از مردم حق تشريع ندارد و اين تنها حق خداوند يكتايى است كه به نياز مردمان آگاه است و هر كه ادّعايى جز اين كند در واقع ، كاستى و كمبود را به قرآن نسبت داده است ؛ قرآنى كه به گفتهء امام باقر عليه السلام و امام صادق عليه السلام همه چيز حتى ديهء خراش در آن موجود است .\r\nپرهيزگارى و سختكوشى در انجام اعمال صالحى كه در قرآن كريم و روايات امامان معصوم آمده است همان است كه شناخت خدا را براى ما فراهم مىآورَد و همان است كه ما را از كسانى قرار مىدهد كه خداوند ايمان را براى آنها محبوب مىگردانَد و آن را در دل ايشان مىآرايد .\r\nامّا تفكر در نشانه‌ها و آيات خداوند عزّوجلّ بدون ترديد ، همان است كه ما را ايمان به خدا و پيمودن راه توحيد او مىرساند .\r\nپيامبر اكرم صلى الله عليه و آله شبانه بر مىخاست تا نماز گزارد ، سپس اندكى مىخوابيد\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو آنگاه براى نماز ديگرى بر مىخاست تا به ثلث پايانى شب مىرسيد كه در اين قسمت از شب نمىخوابيد ، آنگاه هر بار بيرون مىآمد و به آسمان و ستارگان مىنگريست و اين آيه را تلاوت مىفرمود :\r\nالَّذِينَ يَذْكُرُونَ اللَّهَ قِيَاماً وَقُعُوداً وَعَلَى جُنُوبِهِمْ وَيَتَفَكَّرُونَ فِي خَلْقِ السَّماوَاتِ وَالْأَرْضِ رَبَّنَا مَا خَلَقْتَ هذَا بَاطِلًا سُبْحَانَكَ فَقِنَا عَذَابَ النَّارِ « 1 » .\r\n« آنان كه خدا را ايستاده و نشسته و به پهلو خفته ، ياد مىكنند و در آفرينش آسمانها و زمين مىانديشند . اى پروردگار ما ! اين جهان را بيهوده نيافريده‌اى ، تو منزّه‌اى ، ما را از عذاب آتش باز دار . »\r\nانديشه كردن در اختران و ستارگان ما را به شناخت خدا مىرسانَد ، چنان كه تفكر پيرامون افلاك ، خورشيد ، ماه ، زندگى مردمان و آفريدگان و حتّى زندگى مورى خُرد كه چگونه حرمت مىكند و بارى برابر با هفت برابر وزن خود را بر سر حمل مىكند ، در زندگى زنبور عسل كه چگونه خداوند ساختن كندوهايى چنين زيبا ، دقيق و اندوختن عسل براى خود و ديگران را به دو الهام كرده است و نيز انديشه دربارهء گلها و طبيعت ، انسجام ميان ارگانهاى طبيعى و پيكر خود ما اعم از چشم ، دست ، سلامتى و نگريستن به رنگها و نعمتهاى گونه‌گونى كه ما را در بر گرفته‌اند ، تفكّر در غم ، شادى ، گوناگونى رنگهاى بشرى ، زبانها و هماهنگى امور طبيعى ، همگى ما را به سوى خداوند يكتا رهنمود مىنمايند . ما هر گاه با بينش ، انديشه كنيم شك نداريم كه خداوند از نزد خود بر معرفت و ايمان ما مىافزايد و اين همان عرفان اسلامى است كه ما را از گرايش به چپ و راست بىنياز مىكند . چنان كه از رابعهء عدويه - كه يكى از متصوفان معروف - روايت مىشود كه در روزى بهارى و آفتابى در اتاق كاملًا تاريك خود نشسته بود و خدمتكار آن او را به بيرون آمدن از اتاقش دعوت كرد تا از منظرهء گلها ، درختان و زيبايى جذاب ساحل رود دجله ،\r\n\r\n\r\n","description":"","footnote":"\r\n( 1 ) - سورهء آل عمران ، آيهء 191 .\r\n","page_name":" 167 ","page_number":167},
  {"content":"\r\n\r\nلذّت بَرد ، او در حالى كه در اتاق تنگ و تاريك خود دو چشمش را بسته بود پاسخ داد : تو نزد من بيا تا خالق را بنگرى نه مخلوق !\r\nگويى خالق ، تنها در تاريكيهاست ، يا او از آنچه خدا آفريده و در اختيار مردم نهاده و به عبرت‌گيرى از آن فرا خوانده بى نياز است !\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nفصل دوم : بداء ، نمود ارادهء الهى\r\nانسان در راه شناخت با مشكل بزرگى روبروست كه در عدم دريافت و درك او پيرامون پيوند ميان خالق و مخلوق نمود مىيابد و به تعبير فلسفى : پيوند ميان قديم و حادث ، وجود و عدم ، ثابت و متغير ، نور و تاريكى ، ميان ابعاد مثبت زندگى و ابعاد منفى آن . از همين روست كه آدمى عجز خود را به اثبات مىرسانَد و به هدايت خداوندى ، رسالتها ، پيامبران و حجّتهاى به حق او در زمين نيازى بغايت مبرم مىيابد .\r\nبشريت از درك چگونگى پيوند ميان اين دو بُعد ناتوان است ، چنان كه از يافتن راه حل مناسب نيز عاجز است . آدمى از يك سو در طبيعت ، خير ، نور ، علم ، عدالت ، حكمت و نظام دقيق مىبيند و از سوى ديگر ، شر ، تاريكى ، نادانى ، ستمگرى ، تجاوز و سركشى مىبيند . پس آيا آفرينندهء نور همان آفرينندهء تاريكى است ؟ آيا پديد آورندهء خير همان پديد آورندهء شر است ؟ آيا آن كه نعمتهاى ظاهرى و باطنى خود را بر ما فرو مىبارانَد همان است كه ما را به بلاهاى بزرگ گرفتار مىآورَد ؟ همان كسى است كه جنگها ، تراژديها ، زمين لرزه‌ها و فاجعه‌ها را مقدّر مىكند و يا اين نيرو كس ديگرى است ؟\r\nاين پرسشها و نظاير آن ، همانهايى هستند كه انديشهء بشرى را از راه راست به كژ راهه مىكشانند . فلاسفهء ايران باستان گمان مىكردند كه در هستى دو خدا وجود\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nدارد : خداى خير ( اهورا مزدا ) و خداى شر ( اهريمن ) . برخى از آنها معتقد بودند كه بايد خداى خير را پرستيد ، زيرا او خاستگاه خير و نور است و از همين رو آتش را مىپرستيدند ، زيرا آن چهرهء عريان نور است . برخى از ايشان نيز معتقد بودند كه بايد خداى شر را پرستيد تا دست كم محبّت او را كسب كرد و اين كه خداى خير خدايى است كه به مردم مهر مىورزد و كيفرى از جانب او به مردم نمىرسد ، چنان كه او از عبادت مردمان نيز بىنياز است و همين موجب شده بود كه گروهى شيطان را بپرستند كه نماد شر است و او را در طاووس جلوه گر مىديدند .\r\nاما طرفداران آئين مانوى به دوگانگى خدا اعتقاد داشتند .\r\nبرخى از آنها معتقد بودند كه آفريننده و آفريده ، در حقيقت ، يك چيزند ، واجب و ممكن در آن اتّحاد وجودى مىيابند و بر اين نكته تأكيد داشتند كه وجود ، پاره‌هاى پراكنده نيست ، بل واحدى يكدست است كه به دوگونه تقسيم مىشود :\r\nخدا و بندهء خدا و بندهء خدا جز خدا نيست كه درجه‌اى متفاوت دارد . آنها بر اين مسأله تأكيد داشتند كه اين اتّحاد كاملًا همچون چشمه‌هاى آب است نسبت به جويبارها ، يا درياها و نهرها ، كه خورشيد بخشى از اين آب را بخار مىكند و آنها به ابرهاى بارانزا بدل مىشوند و اين باران دامنهء كوهستانها و درّه‌ها را پر آب مىكند و به شكل نهرى در مىآيد كه در پايان ، دوباره به دريا مىريزد . اين انديشه ، چونان بهتانى به آئين مسيحيت راه يافت تا جايى كه مسيحيان ادّعا كردند كه مسيح ، پسر خداست و در پى همين بينش برخى كشمكش ميان موسى بن عمران عليه السلام و فرعون را به دلايلى جز دلايل شناخته شده نسبت مىدهند و معتقدند كه موسى خدا بودن فرعون را تأييد مىكرد ، ليكن معتقد بود كه تنها فرعون خدا نيست ، بلكه همهء مردمان خدايند . اين انديشه به ميان برخى از صوفيانى راه يافت كه اصرار داشتند آدمى خواه روى به كعبه آورَد و يا بُتكده ، در حقيقت جز يك خدا را نمىپرستد و مقصود همان مقصود است .\r\nبخش سوم فلاسفه - براى حل اين مشكل - به انكار خالق روى آوردند و باور\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nيافتند كه هستى شعلهء فروزان ازلى است كه همچنان بوده و هست و اين باور ماركسيستهاى مادّيگراست ، برخى نيز به وجود خالق باور داشتند ، ليكن وجود مخلوق را انكار مىكردند و تأكيد مىورزيدند كه هستى با همهء عظمتش خيال و پندار بافته‌اى بيش نيست و اين باور سوفسطائيان است كه هم اينك نيز وجود دارد .\r\nگروه ديگرى از مردم - از كسانى كه داوطلب حل مشكل پيشگفته بودند - اعتقاد داشتند كه خداوند بوده است و مخلوق نيز از قديم با او بوده است . اين جماعت در دريايى از پرسشها و اشكالات ، سرگردان ماندند كه اين ديدگاه ميان تهى در برداشت .\r\nفلسفهء دست پروردهء بشرى به كژراهه‌هاى شگفتى گرفتار آمده است ، زيرا به راز آفرينش و پيوند ميان آفريننده و آفريده پى نبرده است . از جمله معجزات اسلام و ديگر رسالتهاى آسمانى آن است كه توانستند اين اشكال را براى بشريت حل كنند . اين به رغم آن كه مسأله‌اى ساده مىنمايد ، ليكن نسبت به انديشهء بشرى مسأله‌اى پيش پا افتاده نيست . اين مسأله به گام نخست نياز داشت و اين گام نيازمند علم و پيش آگاهى از راز آفرينش بود ؛ مسأله‌اى كه آدمى بدان نيازدارد ، زيرا پس از آن كه در آغاز ، آفرينش و كون وجود يافت ، او پديد آمد و هستى پيدا كرد ، از سويى فطرت و سرشت انسان تا حدّ بسيارى تحت تأثير نادانى ، تربيت نادرست و گرايش به انكار ، به تباهى كشيده شد ، اين رسالتهاى الهى است كه براى حل مشكل پيوند ميان خالق و مخلوق ، آدمى را به فطرتش باز مىگرداند .\r\n\r\nمراحل علم\r\nبراى پى بردن به راز آفرينش بر ماست كه دو مقدّمه را در نظر آوريم\r\nاوّل - علم ، ممكن است قبل از عمل باشد ، چنان كه گاهى اوقات بر وجود نيز پيشى مىگيرد . آدمى بدون ترديد ، يقين دارد كه فردا در فلان ساعت خورشيد طلوع مىكند و يقين دارد كه اگر آتش - براى مثال - در نيستان بيفتد آن را به آتش\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمىكشد ، در اين جا علم بر معلوم پيشى گرفته است ، خواه اين معلوم فعل و عمل باشد ، يا وجودى مجرد باشد ، چنان كه گاهى عكس آن صحيح است و رويداد تحقّق مىيابد و در پى آن علم حاصل مىگردد و گاهى نيز با يكديگر همزمانند .\r\nعلم ، علم است و خداوند سبحان - چنان كه پيشتر روشن كرديم - عالمى بوده است غير معلوم كه مىدانسته هستى وجود مىيابد و كدام پديده‌ها پديدار مىگردند ، او مىدانست كه اگر آسمانها و زمين خدايانى جز او مىداشتند بدون ترديد به تباهى كشانده مىشدند و مىدانست كه بعضى از مردم اگر پس از قيامت بار ديگر به زمين باز گردند به همان اعمالى روى مىآورند كه از آن باز داشته شده‌اند . او اينها را مىدانست اگر چه تحقق نيابد كه هرگز تحقّق نمىيابد ، زيرا در آسمانها و زمين جز خداى يكتا خدايانى يافت نمىشود و بعضى از مردم از آتش دوزخ به دنيا باز گردانده نشده و نمىشوند ، ليكن علم خداوندى علمى است مقدّم ، همزمان و لاحق و علم ما آدميان گاهى نيز چنين است ، با اين تفاوت كه علم ما اكتسابى است و علم خداوند ازلى و بلكه علم ، همان ذات خداست .\r\nدوم - از قدرت تا اراده ، ناگزير بايد ميان قدرت و علم از يك جهت و اراده از جهت ديگر جدايى قايل شويم . گاهى آدمى قانونى را مىداند ، ليكن از اجراى آن خوددارى مىكند ، زيرا آن را اراده نمىكند و گاهى چيزى را اراده مىكند ، ولى بدان آگاهى ندارد . لذا آدمى مىداند كه مرگ حق است ، ولى آن را نمىخواهد و گاهى مرگ را مىخواهد امّا نمىداند كجاست . علاوه بر آن ، ميان قدرت و اراده ملازمهء محتومى وجود ندارد ، گاهى آدمى چيزى را اراده مىكند ، ولى نمىتواند آن را انجام دهد و گاهى آدمى چيزى را اراده مىكند ولى نمىتواند آن را انجام دهد و گاهى مىتواند كارى را انجام دهد ، ليكن نمىخواهد آن را عملى سازد . اراده همان شعله و شراره‌اى است كه انسان آن را ابداع مىكند و پديده‌ها را با آن محقّق مىسازد .\r\nبنابراين ، سؤال مهم و سرنوشت ساز بحث ما اين است :\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآيا خداوند از قديم به آنچه مىآفريند و امورى كه سرنوشت خلايق به آن مىرسد ، همچون مرگ ، معاد ، بهشت ، دوزخ آگاهى داشته است و يا خير ؟\r\nپاسخ اين پرسش آن است كه بدون ترديد بدان علم داشته است ، زيرا اگر نسبت به آن جاهل بود براى بدست آوردن علم آگاهى از آن به ديگرى نيازمند مىشد و اين بدان مفهوم است كه علم الهى به علّتى نيازمند نيست ، زيرا علم خدا قديم است و عين ذات مقدّس اوست كه علّة العلل است .\r\nدر مورد قدرت عظيم خداوندى نيز مسأله به همين گونه است ، زيرا هنگامى كه او آهنگ آفرينش كرد ، همهء پديده‌ها را بدون رايزنى ، يارى كسى و بى هيچ خستگى بيافريد ، « نَه چرت او را مىگيرد نَه خواب » در حديث قدسى آمده است :\r\n« گنجينه‌اى مخفى بودم پس دوست داشتم شناخته شوم و لذا خلق را آفريدم . » « 1 »\r\nآيا خدا از قديم اراده كرده كه خلق را بيافريند ؟\r\nچنين نيست ، زيرا اگر چنين بود آن را از قديم مىآفريد ، زيرا ، اراده ، يعنى اجرا و نيرويى كه پديده‌اى را بوجود مىآوَرد و آن خود از مخلوقات خداوندى است .\r\nخداوند گاهى اراده مىكند ، يعنى اراده را خلق مىكند و خواستش به چيزى تعلّق مىگيرد . و آن چيز به وجود مىآيد خداوند تبارك و تعالى كلمهء « كُنْ » را از قديم نگفته است ، زيرا اگر آن را از قديم مىفرمود خلق نيز قديم مىبودند و بلافاصله خلايق خلق شده بودند .\r\nبنابراين ، خداوند از قديم دانا ، بينا و تواناست ، ولى چه كسى گفته است كه خداوند از قديم مريد ( اراده كننده ) است ؟ آرى ! اراده مخلوق ، حادث است هرگاه و هرگونه و هر جا كه خواست خداوند عزيز و با جبروت تعلق گيرد .\r\nهمانا علم و قدرت خداوند عزّوجل قديم است ، ليكن اراده و خواست او حادث و مخلوق اوست . او مىفرمايد : « كن فيكون » ( باش پس مىشود ) پس او\r\n\r\n\r\n","description":"","footnote":"\r\n( 1 ) - بحارالانوار ، ج 74 ، ص 199 ، روايت 6 .\r\n","page_name":" 173 ","page_number":173},
  {"content":"\r\n\r\nنخست اراده را آفريده و آنگاه پديده‌ها را با آن اراده پديدار ساخته و در اين مسير كاستى راه ندارد و همهء آن براساس حكمتى بىنظير است .\r\n\r\nارادهء خداوندى ، كلمه است\r\nقرآن كريم آشكارا به اين حقيقت اشاره داشته و بيان مىدارد كه فعل خداوندى جز آفريدهء او نيست . قرآن روشن مىكند كه ارادهء خداوندى كلمه و امر است :\r\n. . . إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَكَلِمَتُهُ أَلْقَاهَا إِلَى مَرْيَمَ . . . « 1 » .\r\n« . . . هر آينه مسيح عيسى پسر مريم پيامبر خدا و كلمه و مخلوق اوست كه او را به مريم القاء نمود . . . »\r\nوَتَمَّتْ كَلِمَتُ رَبِّكَ صِدْقاً وَعَدْلًا . . . « 2 » .\r\n« و كلمهء پروردگار تو با راستى و عدالت به حد كمال رسيد . . . »\r\n. . . وَكَلِمَةُ اللَّهِ هِيَ الْعُلْيَا . . . « 3 » .\r\n« . . . و كلمهء خدا ، بالاترين است . . . »\r\n. . . وَلَوْلَا كَلِمَةُ الْفَصْلِ لَقُضِيَ بَيْنَهُمْ . . . « 4 » .\r\n« . . . و اگر مهلت معينى براى آنها نبود ، در ميانشان داورى مىشد . . . »\r\n. . . وَإِذَا قَضَى أَمْراً فَإِنَّمَا يَقُولُ لَهُ كُنْ فَيَكُونُ « 5 » .\r\n« . . . چون ارادهء چيزى كند مىگويد : موجود شو ، و آن چيز موجود مىشود . »\r\n. . . فَاعْفُوا وَاصْفَحُوا حَتَّى يَأْتِيَ اللَّهُ بِأَمْرِهِ . . . « 6 » .\r\n\r\n\r\n","description":"","footnote":"\r\n( 1 ) - سورهء نساء ، آيهء 171 .\r\n( 2 ) - سورهء انعام ، آيهء 115 .\r\n( 3 ) - سورهء توبه ، آيهء 40 .\r\n( 4 ) - سورهء شورى ، آيهء 21 .\r\n( 5 ) - سورهء بقره ، آيهء 117 .\r\n( 6 ) - همان ، آيهء 109 .\r\n","page_name":" 174 ","page_number":174},
  {"content":"\r\n\r\n« . . . عفو كنيد و گذشت كنيد تا خدا فرمانش را بياورد . . . . »\r\nدر اين جا نكته‌اى وجود دارد كه شايسته است مورد بحث قرار گيرد و آن اين كه واژهء « اراده » از نظر كاربرد لغوى به مفهوم گرايش و تصميم است و آن نسبت به مخلوق ، مسأله‌اى طبيعى است كه اراده گاهى با فعل بعدى انسان همسوست و گاهى نَه و آن امرى است موكول به دگرگونى رخدادها ، و وجود دشواريها ، پيوستگى تصميم و از همين رو هنگامى كه به اميرالمؤمنين على عليه السلام عرض شد :\r\nچگونه خدا را شناختى ؟ حضرت عليه السلام فرمود : « خداوند سبحان را بااز هم گسستن تصميمات و از ميان رفتن پيمانها شناختم . » « 1 » اين به مفهوم آن است كه اراده‌اى خارجى و قويترى در كار است كه بر عملكردهاى مخلوقات به طور عموم اشراف دارد و فاصله‌اى طبيعى وجود دارد كه ارادهء انسان را از فصل او جدا مىسازد و اين كه صاحب ارادهء جدا شده ناگزير تحت تأثير صاحب اراده‌اى ديگر و متفاوت است و اگر چنين نمىبود شناخت و جدا كردن اراده‌ها از هم و تشخيص اراده قوى از ضعيف ، امرى محال بود .\r\nامّا اصطلاح « اراده » هنگامى كه براى بيان امر و كلمهء الهى به كار گرفته مىشود به مفهوم فعل مستقيم است ، زيرا علم خداوندى مطلق است ( و حدّى ندارد ) ، چنان كه قدرت و حكمتش چنين است و هرگز نمىشود امرى از امور بين اراده و فعل خداوندى مانع شود و چنانچه تصوّر نمىشود پشيمانى و يا از سرگيرى محاسبات ، انجام ارادهء الهى را جلوگيرد ، زيرا اين مقتضى فرض كردن طرف ديگر مشخّصى - مثلًا همچون خداى دومى - است كه در برابر عملكردهاى خدا مىايستد ، علم و يا فكر او را در هم مىريزد و نيز مقتضى آن است كه هرج و مرج پيش آيد .\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 197 ، روايت 10 .\r\n","page_name":" 175 ","page_number":175},
  {"content":"\r\n\r\nخداوند جلّ جلاله در اين باره مىفرمايد :\r\nلَوْ كَانَ فِيهِمَا آلِهَةٌ إِلَّا اللَّهُ لَفَسَدَتَا فَسُبْحَانَ اللَّهِ رَبِّ الْعَرْشِ عَمَّا يَصِفُونَ * لَايُسْئَلُ عَمَّا يَفْعَلُ وَهُمْ يُسْئَلُونَ « 1 » .\r\n« اگر در زمين و آسمان خدايانى جز اللَّه مىبود هر دو تباه مىشدند ، پس اللَّه ، پروردگار عرش ، از هر چه در توصيفش مىگويند منزّه است . او در برابر هيچ يك از كارهايى كه مىكند باز خواست نمىشود ، ولى مردم بازخواست مىشوند . »\r\nظَهَرَ الْفَسَادُ فِي الْبَرِّ وَالْبَحْرِ بِمَا كَسَبَتْ أَيْدِي النَّاسِ « 2 » .\r\n« در پى عملكرد مردم ، تباهى در خشكى و دريا پديد آمد . »\r\nدر اين آيات ، اشارهء روشنى به چشم مىخورَد كه چند گانگى خدايان ، موجب هرج و مرج مىشود ، در حالى كه خداوند ، پيشتر در آيات كريمهء خود ، صفات خداوندى ، احديّت و وحدانيّت خود را بر ما نموده است ، سپس خداوند اشاره مىفرمايد كه نمودهاى تباهى در ميان مردم از سوى خود آنهاست ، زيرا به صفات خدا كه عدالت و حكمت را در بردارد موصوف نيستند .\r\nخداوند عزّوجلّ در لوح محفوظ سرنوشت آدمى را مقدّر فرموده كه : در چه لحظه‌اى زاده مىشود ، از كدام پدر و مادر به دنيا مىآيد ، در كجا و چگونه زاده مىشود ، نگون بخت است و يا خوشبخت ، تهى دست است و يا توانگر ، داناست و يا نادان ، چگونه زندگى مىكند ، كى ، چگونه و در كجا مىميرد و سپس انجام كار او را مقدّر كرده است . همهء اين احوال در لوح محفوظ خداوندى نگاشته شده است ، ولى بيان كنندهء ارادهء خدايى نيست ، بلكه تنها طراحىِ فراگير براى همهء جزئيات زندگى است .\r\nآن گونه كه بيان شد كه هرگاه خداوند چيزى را مقدّر كند اين به مفهوم ناتوانى از تغيير دادن امرى كه مقدّر شده نيست و خداوند مىتواند آنچه را كه به بنده داده\r\n\r\n\r\n","description":"","footnote":"\r\n( 1 ) - سورهء انبياء ، آيات 22 - 23 .\r\n( 2 ) - سورهء روم ، آيهء 41 .\r\n","page_name":" 176 ","page_number":176},
  {"content":"\r\n\r\nبستاند و آنچه را پيشتر به دو نداده ارمغانش كند . مفهوم اين آيه را پيشتر آورديم كه مىفرمايد :\r\nوَقَالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِمَا قَالُوا بَلْ يَدَاهُ مَبْسُوطَتَانِ يُنفِقُ كَيْفَ يَشَاءُ . . . « 1 » .\r\n« يهود گفتند كه دست خدا بسته است . دستهاى خودشان بسته باد . . . »\r\nپس اگر ارادهء خداوندى در انفاق ، قديم بود آن انجام شده بود و ديگر خداوند نيازى نداشت تأكيد كند كه دو دستش هنوز گشاده هستند ، با در نظر گرفتن به كارگيرى صيغهء مضارع در واژهء « انفاق » ، زيرا فرمود : يُنفِقُ ، و نفرمود : « أَنْفَقَ » .\r\n\r\nخدا بزرگتر از آن است كه توصيف شود\r\nگاهى پيرامون چگونگى ، ماهيّت ارادهء الهى و چگونگىِ آفرينش فعل خدا از سوى او ، رنگ و شكل اراده ، سؤال مىشود .\r\nدر مقام پاسخ به اين پرسش به سخن پيرامون مخلوق و سكوت دربارهء خالق در اين خصوص ، بسنده مىكنم ، زيرا دربارهء خداوند سبحان گفته نمىشود چگونه و به كدامين شكل است ، زيرا او خود شكل پرداز است نَه شكل‌پذير ، هر كه توهّم كند كه مىتواند ذات و افعال خداوندى را مشخص سازد در كژراهه‌اى ژرف گرفتار آمده است و اين توّهم او را به كفر مىكشاند . قبلًا تأكيد كرده‌ايم كه بهترين ذكرها « سبحانَ اللَّه » يعنى اعتراف به عجز ذكر گوينده است از شناخت ذات الهى و در همين لحظهء اعتراف است كه خداوند سبحان از انوار مقدّس خود نورى را به بنده‌اش ارمغان مىكند كه خويش را در پرتو آن به دو مىشناساند . پس هر كه خدا را توهم كند با كبريايى و عظمت او به ستيز برخاسته است و خداوند براى كسى كه در\r\n\r\n\r\n","description":"","footnote":"\r\n( 1 ) - سورهء مائده ، آيهء 64 . و بدين سخن كه گفتند ملعون گشتند . دستهاى ( قدرت ) خدا گشاده است ، به هرسان كه بخواهد مىبخشد و انفاق مىكند .\r\n","page_name":" 177 ","page_number":177},
  {"content":"\r\n\r\nدرونش ستيز با خالق را نشانده باشد ، خويش را نمىنمايانَد ، امّا آن بهره مندى كه اين شناخت را در مىيابد و خداوند قلب او را آكنده به نور ايمان مىكند ، همان كسى است كه در برابر خدا خضوع مىورزد و به درگاه كبريايىاش فروتنى مىورزد و در فكر رسيدن به درجهء خداوندى ، ستيز در مقام كبريايى و قدس اونيست و خداوند قدّوس ، سُبّوح و منزّه است و بزرگتر از آن است كه توصيف شود .\r\n\r\nبداء « 1 » ، تجلّى ارادهء خداوندى\r\nاز نظر لغوى مفهوم كلمهء « بداء » به معناى پديد آوردن و انشاء است نَه ظهور ، پس « بداء » يعنى پديد آوردن پس از پديد آوردن و ارادهء پس از اراده است ، مثلًا ، در برخى موارد خداوند سبحان وقوع رويداد خاصى را به وجود شرايطى خاص موكول مىكند ، چنان كه در مورد نسخ برخى از آيات قرآن كريم اتفاق افتاد ، كه آن آيات براى شرايط مشخصى بر پيامبر گرامى نازل شد و پس از تغيير اين شرايط ، خداوند آيه مربوطه را نسخ كرد . خداوند مىفرمايد :\r\nمَا نَنَسَخْ مِنْ آيَةٍ أَوْ نُنْسِهَا نَأْتِ بِخَيْرٍ مِنْهَا أَوْ مِثْلِهَا . . . « 2 » .\r\n« اگر آيه‌اى را منسوخ يا ترك كنيم بهتر از آن يا همانند آن را مىآوريم . . . »\r\nيعنى بهتر و يا مانند آيه نسخ شده ، كه با شرايط خاص و واقعيت زندگى شما مناسبت داشته باشد ، نازل مىكنيم .\r\nو نيز خداوند مىفرمايد :\r\n\r\n\r\n","description":"","footnote":"\r\n( 1 ) * بداء در لغت به مفهوم ظهور پيدايش است و در قاموس آمده است كه : بداله في الامر بدوّاً وبداءة : نشأله فيه رأي ، و در المنجد آمده است : بداله في امر : خطر له فيه رأى . مراجعه شود به ص 190 كتاب « تنبيهات حوال المبدء و المعاد » نگاشتهء آيت اللَّه حسينعلى مرواريد . اين كتاب با عنوان « ملاحظاتى پيرامون مبدأ و معاد » ترجمهء حميد رضا آژير هم اينك مىرود كه به زيور طبع آراسته آيد .\r\n( 2 ) - سورهء بقره ، آيهء 106 .\r\n","page_name":" 178 ","page_number":178},
  {"content":"\r\n\r\nيَمْحُوا اللَّهُ مَا يَشَاءُ وَيُثْبِتُ وَعِندَهُ أُمُّ الْكِتَابِ « 1 » .\r\n« خداوند آنچه را بخواهد محو مىكند و آنچه را بخواهد اثبات مىكند و امّ الكتاب نزد اوست . »\r\n. . . للَّهِ الْأَمْرُ مِن قَبْلُ وَمِنْ بَعْدُ . . . « 2 » .\r\n« . . . همهء كارها از آن خداست ، چه پيش از پيروزى و چه پس از آن . . . »\r\nدر روايات آمده است : « صلهء رحم بر عمر مىافزايد » « 3 » ، يعنى خداوند براى انسانى مثلًا چهل سال عمر در نظر مىگيرد ، ولى هنگامى كه او صلهء رحم به جاى مىآورَد خداوند بار ديگر براى او عمرى طولانىتر مقرر مىكند و اين البتّه پيرو حكمت الهى است .\r\nداستان يونس نبى عليه السلام به همين حقيقت اشاره دارد كه همان قدرت است بر انجام كارى و اراده كردن آن هر گاه كه بخواهد و هرگونه كه مشيّتش تعلّق گيرد ، زيرا خداوند متعال به او دستور داد شهر را ترك كند چرا كه به زودى بر قوم او عذاب نازل مىشد و حضرت يونس عليه السلام فرمان خدا را گردن نهاد ، ولى هنگامى كه پس از مدتى به شهر بازگشت شهر و مردم آن را همان گونه يافت كه تركشان كرده بود ، نه عذابى بديشان نازل شده بود و نَه قومش هلاك شده بودند . او با شگفتى از خدايش راز اين امر را جويا شد و خداوند او را آگاه گردانيد كه قومش اندكى پيش از نزول عذاب ايمان آورده‌اند و لذا دليل عقاب منتفى شده است . خداوند مىفرمايد :\r\nفَلَوْلَا كَانَتْ قَرْيَةٌ آمَنَتْ فَنَفَعَها إِيمَانُهَا إِلَّا قَوْمَ يُونُسَ لَمَّا آمَنُوا كَشَفْنَا عَنْهُمْ عَذَابَ الْخِزْيِ فِي الْحَيَاةِ الدُّنْيَا وَمَتَّعْنَاهُمْ إِلَى حِينٍ « 4 » .\r\n\r\n\r\n","description":"","footnote":"\r\n( 1 ) - سورهء رعد ، آيهء 39 .\r\n( 2 ) - سورهء روم ، آيهء 4 .\r\n( 3 ) - بحارالانوار ، ج 5 ، ص 138 .\r\n( 4 ) - سورهء يونس ، آيهء 98 .\r\n","page_name":" 179 ","page_number":179},
  {"content":"\r\n\r\n« چرا مردم هيچ قريه‌اى به هنگامى كه ايمانشان سودشان مىداد ايمان نياوردند مگر قوم يونس كه چون ايمان آوردند عذاب ذلّت در دنيا را از آنان برداشتيم و تا هنگامى كه اجلشان فرا رسيد از زندگى برخوردارشان كرديم . »\r\nمفهوم « بداء » اين است كه خداوند آفريننده مثلًا براى تو مقدّر كرده است كه به سبب نگون بختى پدر و مادرت ، يا جنايتى كه مرتكب شده‌اى و يا بنا به شرايط پيرامونت نگون بخت باشى ، دلى ممكن است بديهاى تو و يا عواملى ديگر را پاك كند و بار ديگر در پر تو قدرت بى حدّ و مرزش و در پى زاريهاى تو به درگاش كه با عمل صالح ، گريه ، اظهار دوستى و توسّل در شبهاى بزرگى همچون شب تبارك قدر همراه باشد بار ديگر سعادت و نيكبختى براى تو مقدّر فرمايد .\r\nايمان و اعتقاد به اين واقعيت هرگز با فطرت انسان تناقضى ندارد ، بلكه بدان نزديكتر است .\r\nاگر واقعيت جز از آن چيزى است كه ما بدان اعتقاد داريم ، پس اين بدان معناست كه خداوند سبحان براى همهء مردم واجب كرده است كه او را بپرستند و اعمال صالح انجام دهند ، در حالى كه مىبينيم خداوند متعال براى مردم سرنوشتهاى متعدّد و گوناگونى مقدّر فرموده است و اين عين تناقض است . زيرا ، اگر خداوند در هنگامى كه ما ، در شكم مادر خود بوده‌ايم براى ما مقدّر كرده است نيكبخت باشيم و يا نگون بخت - و هرگز نمىتوان آن را تغيير داد - پس مفهوم اين چيست كه پروردگار همهء ما را فرمان مىدهد تا براى به دست آوردن سعادت و خير بكوشيم و از سقوط در پرتگاه نگون بختى ما را باز مىدارد ؟ و مفهوم آن چيست كه ما به درگاه او دعا كنيم و او خداوندى است نزديك به بندگان خود و او پاسخمان دهد ؟ ما هرگاه اعتقاد به اصل « بداء » را نفى كنيم و از پذيرش آن طفره رويم ، لزوماً بايد عبادت و عمل صالح را ترك كنيم و دست بسته در انتظار سرنوشت خود\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبنشينيم و حتى شايسته‌تر آن خواهد بود كه عنان نفس خويش را رها كنيم و از لذايذ دنيوى - اعم از حلال و حرام - برخوردار گرديم تا دست كم به دست آوردن يكى از دو امر را - يعنى لذتهاى دنيوى - براى خود تضمين كرده باشيم ، بويژه آن كه ما از سرنوشت خود در آخرت نا آگاهيم .\r\nاگر بار ديگر به داستان حضرت يونس عليه السلام بازگرديم بسيارى از حقايق را كشف مىكنيم ، زيرا اين داستان موضوعى بغايت هم در عقايد اسلامى بررسى مىكند .\r\nاين پيامبر بزرگ به قومش نفرين كرد و از خدا خواست كه به سبب كفرشان طعم عذاب را بديشان بچشاند و خداوند خواست او را استجابت كرد و به او خبر داد كه عذاب در زمان مشخصى بديشان نازل خواهد شد و هنگامى كه ساعت مقرّر فرا رسيد پيامبر شهر را ترك گفت و يقين داشت كه عذاب بديشان نازل خواهد شد .\r\nهنگامى كه يونس عليه السلام خواست به شهر باز گردد ، از برخى از مردم خبر را جويا شد و به او گفتند كه مردم در خير و خوبى به سر مىبرند و عذابى بديشان نرسيده است . يونس عليه السلام نيز با خشم برفت و سوار كشتى اى شد كه مسير مشخّصى نداشت . مسافران اين كشتى با يك نهنگ روبرو شدند و به هنگام قرعه كشيدن و عليرغم تكرار قرعه كشى ، قرعه به نام يونس عليه السلام افتاد و مسافران او را گرفتند و به سوى نهنگ پرت كردند و نهنگ نيز او را بلعيد و او مدتى در شكم اين نهنگ زندانى بود . در مورد علت اين كيفر چند احتمال وجود دارد : يكى اين كه او با شتابكارى به قومش نفرين كرد ، يا به روان و روح قوم خود نفوذ نكرد تا باقيماندهء اميد به خداوند بزرگ را در نهاد ايشان دريابد ، يا آن كه از چند و چونِ برگرفتن عذاب از مردمش از خداوند پرسش نكرد .\r\nپس كيفر او اين شد كه تا روز رستخيز در دل اين نهنگ باقى بماند ، ليكن‌بار ديگر به درگاه خداوندى دعا كرد ؛ دعايى آكنده از اعتقاد به اين كه براى خداوند سبحان بسيار آسان است كه سرنوشت مقدّر او را تغيير دهد و خدا نيز دعاى او را استجابت كرد و از غم و اندوه رهاييش بخشيد و خداوند اين چنين مؤمنان را از حوادث\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nو مقدّرات رهايى مىبخشد .\r\nمردم شهرى كه يونس در ميان ايشان مىزيست در وقت مناسبى ايمان آوردند و اين هنگامى بود كه شتابان به سوى دانشمندى ربّانى رفتند و دربارهء خروج يونس از روستا و تهديد او به نازل شدن عذاب از او پرسش كردند . اين دانشمند از ايشان خواست همگى به صحرا روند و به درگاه خداوند زارى كنند و آنها با اخلاص كامل اين دستور را به جاى آوردند و خداوند پس از آن كه عذاب به نزديكى سر آنها رسيده بود آن را از ايشان باز داشت و بدين ترتيب دعاى ايشان سودشان بخشيد و دربارهء آنها براى خدا بداء حاصل شد ، چنان كه يونس نيز به درگاه خدايش دعا كرد تا او را از شكم نهنگ برهاند و خدا دعاى او را استجابت كرد كه اين نيز همان « بدأ » است .\r\n\r\nآياتى پيرامون بداء\r\nدر دو آيه « 1 » از آيات قرآن كريم تأكيد شده است كه خداوند « فعّالٌ لما يريد » است خداوند هر چه بخواهد انجام مىدهد . يعنى كم و كيف هيچ كارى خداوند را ناتوان نمىسازد و آيهء ديگرى مىفرمايد :\r\nوَلَا تَقُولَنَّ لِشَيْءٍ إِنِّي فَاعِلٌ ذلِكَ غَداً * إِلَّا أَن يَشَاءَ اللَّهُ وَاذْكُر رَّبَّكَ إِذَا نَسِيتَ وَقُلْ عَسَى أَن يَهْدِيَنِ رَبِّي لِأَقْرَبَ مِنْ هَذَا رَشَداً « 2 » .\r\n« هرگز مگوى : فردا چنين مىكنم ، مگر خداوند بخواهد ، و چون فراموش كنى پروردگارت را به ياد آور و بگو : شايد پروردگار من مرا از نزديكترين راه هدايت كند . »\r\nو در ديگر آيه مىفرمايد :\r\nوَإِذَا سَأَلَكَ عِبَادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذَا دَعَانِ فَلْيَسْتَجِيبُوا لِيْ وَ لْيُؤْمِنُوا بِي\r\n\r\n\r\n","description":"","footnote":"\r\n( 1 ) - سورهء هود ، آيهء 107 و سورهء بروج ، آيهء 16 .\r\n( 2 ) - سورهء كهف ، آيات 23 و 24 .\r\n","page_name":" 182 ","page_number":182},
  {"content":"\r\n\r\nلَعَلَّهُمْ يَرْشُدُونَ « 1 » .\r\n« هرگاه بندگانم دربارهء من از تو بپرسند ، بگو كه من نزديكم و خواندن خواننده را آنگاه كه مرا بخواند پاسخ مىدهم ، پس مرا پاسخ گويند و به من ايمان آورند ، باشد كه راه يابند . »\r\nخداوند سبحان به دعاى هر مؤمنى كه پرده‌هاى گناه و باورهاى باطل را از وجود خويش كنار كشد پاسخ مىدهد . يك مؤمن هنگامى كه به درگاه خداوندى دعا مىكند با اميدى فراوان او را مىخوانَد و معتقد است كه خداوند دعاى او را بر مىآورَد ، چنان كه حضرت يوسف عليه السلام به برادرانش گفت :\r\nقَالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ « 2 » .\r\n« گفت : به زودى براى شما از خدايم طلب آمرزش مىكنم كه او بخشنده و مهرورز است . »\r\n\r\nاحاديثى پيرامون بداء\r\nروايات منقول از پيامبر اكرم و اهل بيت او عقيدهء به بداء را به بهترين شكل توصيف مىكنند . يكى از احاديث چنين است : « خداوند به چيزى همچون بداء پرستش نشده است . » « 3 » پس هر كس خداى را بپرستد مرده ، ناتوان ، محدود و دست بسته از عبادت خداى حق ناتوان خواهد بود و هر كه معتقد باشد كه خدا آنچه را بخواهد انجام مىدهد در حقيقت ، به قدرت الهى اعتقاد يافته است و در چار چوب اين صفت با دعا و فعاليت ، نقش خويش را ايفا كرده و خدا را به بهترين شكل پرستيده است .\r\n\r\n\r\n","description":"","footnote":"\r\n( 1 ) - سورهء بقره ، آيهء 186 .\r\n( 2 ) - سورهء يوسف ، آيهء 98 .\r\n( 3 ) - بحارالانوار ، ج 4 ، ص 132 ، روايت 70 .\r\n","page_name":" 183 ","page_number":183},
  {"content":"\r\n\r\nامام صادق عليه السلام مىفرمايد : « خداوند هرگز پيامبرى را برنيانگيخت ، مگر آن كه سه پيمان از او گرفت : اقرار به عبوديت خداوندى و كنار زدن شريكان خدا و اين كه خدا آنچه را بخواهد محو مىكند و آنچه را بخواهد اثبات مىكند . » « 1 »\r\nو نيز حضرت مىفرمايد : « هيچ پيامبرى به پيامبرى نرسيد ، مگر آن كه به پنج چيز براى خدا اقرار كرد : بداء ، مشيت ، سجود ، عبوديت و طاعت . » « 2 »\r\nو در روايت ديگرى آمده است كه امام باقر عليه السلام در شام‌گاهى كه به بيمارى منجر به وفات مبتلا شده بود فرمود : « خداوند پيامبرى از پيامبران خود را به سوى كسى نفرستاد ، مگر آن كه سه پيمان از او گرفت راوى مىگويد ؛ عرض كردم : سرورم ! اين پيمانها كدامند ؟ فرمود : اعتراف به عبوديت خالق يكتا و وحدانيت خداوندى و اين كه خدا هر چه را بخواهد پيش مىافكند و ما مردم هرگاه خداوند ، دنيا را براى فردى از ما نپسندد به سوى بارگاهش منتقل مىكند . » « 3 »\r\nو همچنان در روايت ديگرى امام صادق عليه السلام مىفرمايد : « اگر مردم بدانند در اعتقاد به بداء چه پاداشى نهفته‌است از سخن گفتن پيرامون آن سستى نمىورزند . » « 4 »\r\nدر پايان اين بحث تأكيد مىكنيم مشكل بزرگ انسان در اين نهفته كه كمتر به اين حقيقت ايمان دارد كه خدا هر چه بخواهد انجام مىدهد و به ديگر سخن : نوميدى عامل سبب ساز فرو بستگى حركت بشر به سوى خدا و در نتيجه گرفتار آمدن اين حركت در دست اندازهاى دنيوى است ، ديگر چه رسد به سرنوشت اخروى آن كه روشن است .\r\n\r\n\r\n","description":"","footnote":"\r\n( 1 ) - بحارالانوار ، ج 4 ، ص 108 ، روايت 23 .\r\n( 2 ) - همان مأخذ ، ج 4 ، ص 108 ، روايت 23 .\r\n( 3 ) - همان مأخذ ، ج 27 ، ص 286 ، روايت 3 .\r\n( 4 ) - همان مأخذ ، ج 4 ، ص 133 ، روايت 70 .\r\n","page_name":" 184 ","page_number":184},
  {"content":"\r\n\r\n\r\nفصل سوم : خصوصيات منكران بداء\r\nبه دليل خطاى انسان در درك راز آفرينش و راه يافتن پاره‌اى ديدگاههاى فلسفهء باستان به جوهرهء فرهنگ بشرى ، مردمان ، مكاتب باطلى را برگزيدند كه با حقيقت فاصلهء بسيار دارد . اين مكاتب حركت بشريت را به طور كلى با رنگى آميخته‌اند كه با هدف وجودىِ بشر هيچ گونه همخوانى ندارد .\r\nعقيده به « بداء » از جمله عقايدى است كه با نظريات باطل بشرى ، كه خداوند هيچ حجّتى براى آنها نازل نفرموده ، احاطه شده است . اين ديدگاهها ويژگيهاى گوناگونى داشته و دارند كه از جملهء آنها به شرح زير هستند :\r\n\r\nاول - قلم تقدير خشكيده\r\nتحجّر و جمود كامل در درك حيات ، زيرا فلسفه ضدّ بداء معتقد است كه حيات بشرى حياتى است جامد و ايستا ، زيرا اين فلسفه مادامى كه به قدرت بىنهايت الهى ايمان نداشته باشد موجب پيدايش اين باور مىگردد كه قلم تقدير الهى بطور كلّى خشكيده و اساساً از ايجاد تغيير ناتوان است .\r\nطبيعتاً اين اعتقاد ، با وجدان انسانى در تضاد است ، زيرا آدمى هنگامى كه باور يافت تحوّل در طبيعت متوقّف شده و تقدير آن به پايان رسيده است ، ديگر به هيچ شكلى دستى در تأثير نهادن بر آن نخواهد داشت و اين همان است كه ما آنها را\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nقدريه مىناميم و به ديگر سخن : بر چسب اين ديدگاه آدمى بايد تابع رويدادهاى عارضى شود ، چه بخواهد و چه نخواهد ، نبايد و در آنچه پيرامونش مىگذرد تغييرى ايجاد كند . بدون ترديد در آن سوى ترويج چنين اعتقاداتى عواملى نهفته‌اند كه براى آنها مهم است كه بشر چيزى جز موجودات جامد ، مجرّد وجنازه‌هايى متحرك نباشد . در اين نيز ترديدى نيست كه طاغوتها و جبّاران ، همان كسانى هستند كه بر وجود چنين مقولهء باطلى پاى مىفشرند . آنها به مردم مىگويند : سلطه‌هاى حاكم - هر سلطه‌اى كه باشد - بيانگر ارادهء الهى هستند و نبايد در برابر آنها ايستاد ، زيرا آنها اين پرسش مغالطه آميز را مطرح مىكنند كه : آيا حكومت اين سلطه‌ها با تقدير الهى صورت پذيرفته و يا بدون آن ؟ پس اگر به تقدير الهى صورت پذيرفته باشد مخلوق چگونه مىتواند آنچه را خالق در ازل ترسيم كرده تغيير دهد ؟ و اگر با تقدير الهى نبوده باشد ، پس چگونه در هستى چيزى به وجود مىآيد كه خداوند متعال مقدّر نفرموده است ؟\r\nاين نخستين ويژگىاى است كه فلسفه در ژرفاى خود آن را دارد و تا هم اينك فلسفهء بشرى نتوانسته است از آن رهايى يابد ، زيرا ريشهء تاريخى آن به روزگاران كهن مىرسد ، به علاوه ، غرايز انسانى و طبيعت بشر متمايل به جمود ، دنيا پرستى ، توجيه گناهان و تحوّل ناپذيرى است اين از يكسو و از سوى ديگر طاغوتيان و زورگويان از هر عاملى كه جامعهء انسانى را در بى خبرى و غفلت فروبرد ، استفاده مىكنند .\r\n\r\nدوم - مسؤوليت گريزى\r\nاين كه فلسفهء متكى بر انديشه ناتوانى خدا در ايجاد تغيير و تبديل ، مستقيماً انديشهء مسؤوليت پذيرى انسان را و اين كه او باگزينش خداوندى جانشين او در زمين است ، به حاشيهء تفكر بشرى مىراند ، در حالى كه خداوند متعال در قرآن كريم بصراحت مىفرمايد :\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nإِنَّا عَرَضْنَا الْأَمَانَةَ عَلَى السَّماوَاتِ وَالْأَرْضِ وَالْجِبَالِ فَأَبَيْنَ أَن يَحْمِلْنَهَا وَأَشْفَقْنَ مِنْهَا وَحَمَلَهَا الْإِنسَانُ . . . « 1 » .\r\n« ما امانت را بر آسمانها و زمين و كوهها عرضه داشتيم ، پس از حمل آن ابا ورزيدند و از آن ترسيدند و انسان آن را بر دوش كشيد . »\r\nمفهوم آن اين است كه انسان به دوش كشيدن مسؤوليت بزرگ اين هستى را پذيرفته است ، لذا سزاوار جانشينى و خلافت در زمين است ، زيرا طبيعت آفرينش او از سوى خدا با ابعاد گوناگون اين مسؤوليت بزرگ ، همخوانى كامل دارد .\r\nاز جمله لايه‌هاى اجتماعى كه - پس از يهود و يونان باستان و مجموعهء طاغوتها - به مَدَر ايمان مطلق داشتند خوارج بودند ؛ كسانى كه در پرتو امامت اميرالمؤمنين عليه السلام در جامعهء كوفى « قرّاء » خوانده مىشدند . عبدالرحمان بن ملجم - لعنت خدا بر او باد - پس از ترور جنايت بارش نسبت به امام عليه السلام او را نزد حضرت آوردند و على عليه السلام به او فرمود :\r\n« آيا من براى توى امام بدى بودم كه مرا چنين كيفر دادى ؟ » و آن جانى پاسخ داد : يا امير المؤمنين ! آيا تو كسى هستى كه از آتش دوزخ نجاتمان مىبخشى ؟ « 2 » يعنى نام من در سياههء دوزخيان پيش از آن كه تو را به قتل برسانم ثبت بوده است ، پس چرا مىكوشى مرا نكوهش كنى و بر اين كار به باد توبيخم بگيرى ؟\r\nدر يك سخن : پاسخ ابن ملجم اشاره به اين نكته دارد كه او مسؤول جنايت خود نيست و اين تقدير خداوند است كه امام عليه السلام را به شهادت رساند .\r\nمخالفان اعتقاد به بداء با همهء نادانى تأكيد مىورزند كه خداوند امور را كامل كرده است و بهشتيان ، مشخصّ و برگزيده شده‌اند ، چنان كه دوزخيان نيز مشخص و برگزيده شده‌اند .\r\n\r\n\r\n","description":"","footnote":"\r\n( 1 ) - سورهء احزاب ، آيهء 72 .\r\n( 2 ) - بحارالانوار ، ج 42 ، ص 287 ، روايت 58 .\r\n","page_name":" 187 ","page_number":187},
  {"content":"\r\n\r\n\r\nسوم - زندگى تغيير نمىپذيرد\r\nاين كه فلسفهء انكار بداء مجبور است وجود معجزه ، نبوّت و حتّى معاد را انكار كند ، لذا معجزه‌ها را تفسير كاملًا مادّى مىكند و آن را به قوانينى طبيعى نسبت مىدهد كه هنوز آدمى به كشف آن نايل نيامده است ، زيرا نَه بشر مىتواند قانون را تغيير دهد و نَه مادّه ، قابليت تغيير ذات خود را دارد و نَه خدا مىتواند قوانين نهاده از سوى خود را ناديده بگيرد .\r\nامّا نسبت به نبوت ، بايد گفت كه جوهر اين فلسفه با آن مخالف و متناقض است ، زيرا نبوت ، درهم ريختن قوانين طبيعى است . فلاسفهء اين مكتب معتقدند هر كس ادّهاى نبوت كند در واقع ، انسانى است كه عقلش در پرتو كاوش و به دست آوردن تجربيات ، رشد كرده است و بدين ترتيب در اوج جهان انديشه قرار گرفته است و مردم او را پيامبر مىنامند . حضرت عيسى عليه السلام عملًا با چنين وضعى روبرو شد ، زيرا برخى از آنها هنگامى كه عيسى آنها را به سوى خدا مىخواند به دو گفتند :\r\nتو تنها پيامبر انديشه‌هاى پستى و ما از تو بىنيازيم ، زيرا آنها گمان مىكردند از نظر تحصيلات و انديشه با عيسى در يك رده بودند !\r\nدر مورد موضع آنها پيرامون معاد و بازگشت به سوى خداوند ، وجود بهشت و دوزخى كه قرآن كريم از آنها سخن مىگويد و ما را به ايمان آوردن بدان فرمان مىدهد ، آنها تأويلات گوناگونى را در پيش مىگيرند ، مثلًا « حلّاج » معتقد بود كه بهشت حقيقى ، شناخت ولىّ است و دوزخ حقيقى جهل نسبت به ولىّ است . او معتقد بود كه ولىّ مىتواند امور را در غير قالب خود قرار دهد . او مىگويد محال است اين جسم پس از مرگ به شكل خود باز گردد .\r\nامّا ديدگاه اسلامى بر آزادى انسان در عملكردهاى خود تأكيد دارد و معتقد است هر چه بر او - چه خير و چه شر - جارى شود در حقيقت ، برخاسته از عملكرد\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nخود او است و آدمى در گرو كار خويش است و هر چه هم گناهش فزونى بگيرد باز در پرتو توجّه به خداوند سبحان و توبه به درگاه او اميدرهايى از بارگران اين گناهان را دارد .\r\nبدون ترديد ديدگاه قرآنى بر ديگر ديدگاهها برترى دارد ، قابليتهاى انسان ، مسير و سرنوشت او را با بيان سه انديشه ، مشخص مىسازد :\r\n1 - اين كه انسان ، در هر كارى كه به آن مىپردازد ، آزاد و مختار است .\r\n2 - اين كه انسان با رويدادهاى پيرامون خود پيوند مستقيم دارد ، خواه رويدادهايى كه مستقيماً به او مربوط است و يا رويدادهايى كه به طبيعت اختصاص دارد .\r\n3 - اين كه انسان مىتواند از اعمال شرّى كه بدان پرداخته رهايى يابد ؛ اعمالى كه به مقتضاى آن ، آدمى به سقوط كشانده مىشوند .\r\nمفهوم اين سخن آن است كه انسان مىتواند سرنوشت خود را بيافريند ، چنان كه مىتواند آن را تغيير دهد .\r\nاما انديشهء فلسفىِ بسته و جامد مىگويد : انسان ، جامعه ، طبيعت ، فرشتگان و خداوند سبحان ، همگى از تغيير دادن وضع موجود ، ناتوان هستند و امور از هنگامى كه خداوند ، هستى را آفريده به پايان رسيده است . اين منطق همان گونه كه آشكار است با گرايشهاى فرصت طلبانهء نهفته در نهاد حاكمانِ آزمند و زورگويانى كه آن را ابزارى مىسازند براى سركوب كردن حركت بشر به سوى آزادى ، پيشرفت و گرايش در به دوش كشيدن مسؤوليت حقيقى ، همسويى دارد .\r\nاز همين جا واپسگرايى اين فلسفه و دورى آن از پيشرفت و سلامت ، ثابت مىشود ، زيرا با وجدان و فطرت انسان تناقض دارد . اين فلسفه حتّى اگر ميليونها حجّت و برهان در مفيد بودن خود ، همراه داشته باشد باز هم نادرست است ، زيرا وجدان آدمى قويترين دليل و آشكارترين برهان و شيوه است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nچهارم - انسان ، حيوان متكلّم\r\nاين فلسفه انسان را به حيوانى متكلّم بدل مىكند كه جز سخن گفتن هيچ صفت ديگرى از صفات انسانى را همراه ندارد ، اين سخن گفتن هم مادامى كه ارادهء انسان خاموش است نه فايده‌اى دارد و نه بارى از دوش بر مىگيرد ، در حالى كه ديدگاه اسلامى به آدمى اوج مىدهد و او را در ردهء فرشتگان و بلكه بالاتر از ايشان مىنهد .\r\nهنگامى كه اسلام مردم را مخاطب قرار مىدهد و تأكيد مىكند كه اراده ، تصميم و گزينش آنها هستى را تغيير مىدهد - چه رسد به تغيير خود آنها - ، ملكوت آسمانها و زمين را بديشان‌ارمغان مىكند ، مشروط به‌اين كه موصوف به‌ايمان وراستىباشند .\r\nپنهان نماند كه فلسفهء اسلامى در تربيت مردم ، رشد موهبتهاى ايشان ، به آزاد كردن پتانسيلهاى آنها و اصلاح امورشان مهمترين و بزرگترين تأثير مثبت را دارد و اين از آن روست كه اسلام اميد به پيشرفت را به آنها عطا مىكند و تشويقشان مىكند تا براى رسيدن به وجود مطلق باريتعالى بكوشند .\r\nهر كه قرآن را بخواند و در آيات آن ژرف بيانديشد به وضوح در مىيابد كه خداوند متعال همهء هستى و موجودات را به قدرت خود نسبت مىدهد و نه به قدرت ديگرى ، مگر يك مقوله كه همان اعمال آدميان است ، بدين مفهوم كه خداوند بر هر چيزى تواناست و از نشانه‌هاى توانايى او اين است كه مسير و سرنوشت انسان را به خود او واگذارده است . خداوند سبحان مىفرمايد :\r\n. . . إِنَّ اللَّهَ لَا يُغَيِّرُ مَا بِقَوْمٍ حَتَّى يُغَيِّرُوا مَا بِأَنفُسِهِمْ . . . « 1 » .\r\n« . . . همانا خداوند ، امور قومى را تغيير نمىدهد مگر آنچه را در خود دارند تغيير دهند . . . »\r\n\r\n\r\n","description":"","footnote":"\r\n( 1 ) - سورهء رعد ، آيهء 11 .\r\n","page_name":" 190 ","page_number":190},
  {"content":"\r\n\r\nفَمَن يَعْمَلْ مِثْقَالَ ذَرَّةٍ خَيْراً يَرَهُ * وَمَن يَعْمَلْ مِثْقَالَ ذَرَّةٍ شَرّاً يَرَهُ « 1 » .\r\n« هر كه يك مثقال خوبى كند آن را مىبيند و هر كه يك مثقال بدى كند آن را مىبيند . »\r\nيعنى نخستين مقياس در سطح حركت بشرى و چگونگى سرنوشت ايشان ، همان عمل آنهاست در زندگى و تقدير الهى بسته و جامدى در كار نيست كه سرنوشت آدميان را رقم زند .\r\nبراى روشنتر كردن اين انديشهء بنيادين اسلامى ناگزير بايد به احاديث امامان عليهم السلام و مناظره‌هاى ايشان با مخالفين و توضيحات آنها براى شاگردانشان باز گرديم . از جملهء اين مناظره‌ها ، سخنان امام رضا عليه السلام است كه در زمان مأمون زندگى مىكرد و با دورهء ترجمه و ترويج مكاتب فلسفىِ هند ، يونان باستان ، ايران ، و مانوى ، زرتشتى و نو افلاطونى ، همروزگار بود . اين مكاتب فلسفى ، جامعهء اسلامى آن روز را به سه دليل مورد يورش قرار مىدادند :\r\n1 - به سبب برنامه‌هاى غلط و شكست خورده در چگونگى وارد كردنشان .\r\n2 - به سبب سياست عمدى و آگاهانه مأمون كه مىخواست جامعهء مسلمان را با مسائلى دست به گريبان كند كه نيازى بدان نداشتند ، قصد مأمون از اين امور ، استوار كردن پايه‌هاى حكومت خود و از ميان بردن مخالفان سياسى و با پوشش انحراف فكرى بود .\r\n3 - به سبب آزاديهاى گسترده‌اى كه به يهوديان و مسيحيان و زرتشتيان داده شده بود ، تا در پرتو سركوب كردن صداى اصيل اسلامى كه از گلوى امامان اهل بيت و پيروان آنها بيرون مىآمد ترويج انديشه‌ها و باوريشان بپردازند .\r\nيكى از مناظره‌هاى امام رضا عليه السلام با عمران صابى بود . او از فرقهء صائبه بود كه ستارگان را مىپرستيدند . عمران به حضرت عرض كرد : سرورم ! آيا دربارهء خالق به\r\n\r\n\r\n","description":"","footnote":"\r\n( 1 ) - سورهء زلزال ، آيات 7 - 8 .\r\n","page_name":" 191 ","page_number":191},
  {"content":"\r\n\r\nمن نمىگويى ، آنگاه كه يكى بود و چيزى ديگر همراه او نبود و آيا با آفريدن خلق تغيير نيافت ؟ « 1 »\r\nامام رضا عليه السلام فرمود : « خداوند عزّوجلّ با آفريدن خلق تغيير نيافت ، ليكن اين خلق است كه با تغيير او تغيير مىيابد . »\r\nعمران عرض كرد : ما خدا را با چه شناخته‌ايم ؟\r\nامام رضا عليه السلام فرمود : « با جز او . »\r\nعمران عرض كرد : جز او چيست ؟\r\nحضرت عليه السلام فرمود : « مشيت ، اسم ، صفت او و نظاير آن كه همگى حادث هستند ، آفريده و تدبير شده‌اند . »\r\nعمران عرض كرد : سرورم ! پس او چيست ؟\r\nامام عليه السلام فرمود : « او نور است ، يعنى هدايتگر خلق خود است از آسمانيان و زمينيان و تو از من سخنى بيش از اعتقاد من به يكتياى او نخواهى شنيد . »\r\nعمران عرض كرد : سرورم ! مگر نه اين است كه خدا پيش از اين كه خلق را بيافريند خاموش بوده است و سپس به سخن آمد ؟\r\nامام رضا عليه السلام فرمود : « سكوت گفته نمىشود ، مگر اين كه سخن گفتنى پيش از آن باشد و اين چنان است كه به چراغ گفته نمىشود : او ساكت است و سخن نمىگويد ، چنان كه در مورد عملكرد چراغ گفته نمىشود كه چراغ ، پرتوى را براى ما مىفشانَد ، زيرا پرتو چراغ از عملكرد و ساختار آن نيست ، بلكه اساساً چيزى غير از چراغ نيست و هنگامى كه براى ما روشن مىشود مىگوييم : آن به ما نور افشاند و ما از آن پرتو ستانديم و بدين ترتيب كار برتو آشكار شد . » « 2 »\r\n\r\n\r\n","description":"","footnote":"\r\n( 1 ) - تعبير و دقّت سؤال را ببينيد كه چگونه اين نكته را به ذهن مىآورَد كه پرسشگر معتقد است يا تصوّر مىكند كه خالق نيز همچون خورشيد يا شمع با نور افشانى و احتراق رو به كم سو شدن دارد .\r\n( 2 ) - بحارالانوار ، ج 10 ، ص 312 ، روايت 1 .\r\n","page_name":" 192 ","page_number":192},
  {"content":"\r\n\r\nهمانا خدا از ازل ناطق بوده است و قدرت بر نطق براى او قدرتى ذاتى است ، ذات او ، ازل اندر ازل است و مقصود از نطق ، تكلّم نيست بل آفريدن كلام است .\r\nدر مناظرهء ديگرى امام رضا عليه السلام به سليمان مروزى كه از طرفداران فلاسفه وارداتى بود فرمود :\r\nاى سليمان ! آيا دربارهء اراده به من نمىگويى كه آيا فعل است و يا غير فعل ؟ او گفت : فعل است . امام عليه السلام فرمود : بنابراين مخلوق است ، زيرا همهء افعال مخلوق هستند .\r\nسليمان گفت : فعل نيست .\r\nامام عليه السلام فرمود : پس از ازل چيزى جز او با او بوده ؟\r\nسليمان گفت : اراده همان انشاء است .\r\nامام عليه السلام فرمود : اى سليمان ! اين همان چيزى است كه بر ضرار و اصحاب او اشكال گرفته بوديد ، زيرا آنها مىگفتند : هر چه را خدا آفريده اعم از آسمان ، زمين ، دريا ، خشكى ، سگ ، خوك ، ميمون ، انسان و يا جنبنده ، همگى ارادهء خداوندى است و اين ارادهء خداوندى است كه زنده مىشود ، مىميرد . مىرود ، مىخورد ، مىآشامد ، ازدواج مىكند ، مىزايد ، ستم مىكند ، بدكارى ، كفر و شرك به جا مىآورَد كه ما از اين ( شيوهء تفكر ) برائت مىجوييم و دشمنش مىداريم و اين حدّ اراده است .\r\nسليمان از اين مناظره ترسيد و سخن خود را از سر گرفت كه : اراده همچون شنوايى ، بينايى و علم است .\r\nامام رضا عليه السلام فرمود : بارديگر به اين سخن بازگشتى ، پس به من بگو آيا شنوايى ، بينايى و علم مخلوق هستند ؟\r\nسليمان گفت : نَه .\r\nامام رضا عليه السلام فرمود : پس چگونه آن را نفى مىكنيد ؟ يك بار مىگوييد اراده نكرده\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاست و يك بار مىگوييد اراده كرده است ، ولى اراده ساختهء او نيست ؟\r\nسليمان گفت : اين همچون سخن ماست كه يك بار مىگوييم مىداند و يك بار نمىداند .\r\nامام رضا عليه السلام فرمود : « اين دو يكسان نيستند ، زيرا نفى معلوم ، نفى علم نيست و نفى مراد ، نفىِ بودن اراده است . » « 1 »\r\nدر حديث ديگر آمده است : « محمد بن سنان از امام صادق عليه السلام روايت مىكند كه : از حضرت عليه السلام دربارهء نخستين چيزى پرسش كردم كه خداوند آفريد سؤال كردم . حضرت عليه السلام فرمود : همانا نخستين چيزى كه خداوند عزّوجلّ آفريد همان چيزى است كه همه چيز را از آن پديد آورد . عرض كردم : قربانت گردم ، آن چيست ؟ فرمود : آب ، خداوند تبارك و تعالى آب را در دو دريا آفريد : يكى از آن شيرين و ديگرى شور بود ، پس چون آن دو را بيافريد به درياى شيرين نظر كرد و فرمود : اى دريا ! دريا پاسخ داد : لبيك بار پروردگارا ! خداوند فرمود : بركت و رحمت خود را در تو نهادم و اهل طاعت و بهشت خود را از تو پديد مىآورم .\r\nسپس به درياى ديگر نظر كرد و فرمود : اى دريا ! و دريا پاسخى نداد و خداوند سه بار تكرار فرمود اى دريا ! و آن پاسخ نداد . پس خداوند فرمود : نفرين من بر تو باد ، اهل معصيت و دوزخيان خود را از تو بيافرينم ، سپس به آن دو دستور داد با هم مخلوط شوند و آن دو به هم پيوستند . امام عليه السلام فرمود : از اين جاست كه مؤمن از كافر زاده مىشود و كافر از مؤمن . « 2 »\r\nدربارهء پيوند مخلوقِ نخستين با خالقِ ازلى در حديثى منقول از امام رضا عليه السلام آمده است كه در پاسخ عمران صابى دربارهء موجود اوّل فرمود : « پرسشى كردى پس بدان كه خداوند يكتا پيوسته يكى بود و موجودى بود كه چيزى با او نبود و نَه حدّى داشت و نَه عرضى و پيوسته چنين بود كه براى نخستين بار خلقى را بيافريد\r\n\r\n\r\n","description":"","footnote":"\r\n( 1 ) - بحارالانوار ، ج 10 ، صص 333 - 334 .\r\n( 2 ) - همان مأخذ ، ج 5 ، ص 240 ، روايت 23 .\r\n","page_name":" 194 ","page_number":194},
  {"content":"\r\n\r\nكه اعراض و حدود گوناگون داشت ، بدان يكتايى كه بى هيچ تقدير و تحديدى برپاست خلقى را بيافريد كه به تحديد و تقدير ، مقدّر است ، آنچه بيافريد دوتا بود :\r\nتقدير و مقدّر كه هيچ يك از آن دو ، نه رنگى داشت نه وزنى و نه طعم . و هر يك به ديگرى درك مىگردد و هر دو را با خودشان قابل درك قرار داد . « 1 » »\r\nآيت اللَّه مرواريد دربارهء مادّهء نخستينى كه اصل وجود پديده‌هاست مىگويد :\r\n« اين مادّه اگر چه وجود دارد - خداوند متعال پديدش آورده - ، ليكن ذاتاً فاقد نور حيات ، علم ، قدرت و ديگر كمالات نورانى است و اين كه موجودى گشته زنده و عالم بسته به اين است كه آن نور را دريافته چنان كه مرگش با از دست دادن وفقدان همين نور است .\r\nو ما هر بام و شام در خواب و بيدارى با اين كه در هر دو حالت موجود هستيم ، اين دريافت و فقدان را در نفس خود مىيابيم . « 2 » »\r\nدر حديث آمده است نخستين مادّه‌اى كه پديده‌ها از آن پديد آمده ( آب ) است دين و علم خدايى را حمل كرده است .\r\nدر حديثى به نقل از داود رقى آمده است كه : از امام صادق عليه السلام دربارهء اين آيهء شريفه : وَكَانَ عَرْشُهُ عَلَى الْمَاءِ پرسيدم و حضرت عليه السلام فرمود : « همانا خداوند دين و علمش را پيش از آن كه زمين ، يا آسمان ، يا جن ، يا انس ، يا خورشيد و يا ماه در كار باشد بر آب نهاد و چون خواست خلق را بيافريند آنها را در برابر خود بپراكند و به ايشان فرمود : خداى شما كيست ؟ نخستين كسى كه سخن گفت پيامبر اكرم صلى الله عليه و آله ، اميرالمؤمنين عليه السلام و امامان عليه السلام بودند . پس عرض كردند : تو خداى ما هستى ، خداوند علم و دين خود را بر دوش آنها نهاد . « 3 » »\r\n\r\n\r\n","description":"","footnote":"\r\n( 1 ) - بحارالانوار ، ج 57 ، صص 47 - 48 ، به نقل از كتاب عيون و توحيد .\r\n( 2 ) - تنبيهات حول المبدأ و المعاد ، ص 213 .\r\n( 3 ) - بحارالانوار ، ج 57 ، ص 95 .\r\n","page_name":" 195 ","page_number":195},
  {"content":"\r\n\r\n\r\nآفرينش چيست ؟\r\nبا درنگ در احاديث پيامبر و اهل بيت او به حقايق خلقت پى مىبريم ؛ حقايقى كه پس از يادآوريهاى پيامبر و اهل بيت او با فطرت و وجدانمان نيز آنها را احساس مىكنيم ، با آگاهى از اين كه سخن آنها شراره‌هايى هستند از نور قرآن كريم و هدايتى از آيات مباركهء آن .\r\nاينك آنچه را بيان مىداريم بخشى از همين احاديث است كه حقايق آفرنيش جهان را ياد مىآورَد و مشكلاتى را حل مىكند كه بشريت در آن سرگردان مانده و به ناكجا آباد كشيده شده است .\r\n\r\nخدا بود و چيزى با او نبود\r\nبشريت نتوانسته است اين حقيقت آسان را درك كند كه « اللَّه » تنها آفريننده‌اى است كه پيش از هر چيز بوده و همه چيز را از عدم آفريده است . اين از آن روست كه مردمان ، خدا را با خلق او سنجيدند ، لذا گمراه شدند ، در حالى كه اگر ميان خالق و مخلوق تشابهى مىبود ، ديگر نياز به خالق منتفى مىگشت ، اگر چه هر پديدهء مخلوقى گواه آفريننده‌اى است كه آن را آفريده و ابداع كننده‌اى است كه آن را ابداع كرده .\r\nاميرالمؤمنين عليه السلام در اين باره در خطبه‌اى مىفرمايد : « زمانها و روزگارها با او همراه نيستند ، آلات و اسباب او را يارى نمىكنند ، هستى او از زمانها ، وجود او از عدم و نيستى ، ازلى بودن و هميشگى او از آغاز ، سبقت و پيشى گرفته - تا اين كه مىفرمايد - آرامش و جنبش بر او جارى نمىشود و چگونه آنچه را قرار داده بر او قرار مىگيرد و آنچه پديد آورده در او پديد آيد و آنچه احداث كرده در او حادث شود اگر چنين مىبود ذات او تغيير مىيافت و كنه از جزء جزء مىشد و حقيقت او\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاز ازلى و هميشگى امتناع مىورزيد - تا اين كه مىفرمايد - به هر چه ارادهء هستى او كند مىفرمايد : باش پس موجود مىشود ، نَه به وسيلهء آوازى است كه ( در گوشها ) فرو رود و نه به سبب فريادى است كه شنيده شود ، و جز اين نيست كه كلام خداوند فعلى است از او كه آن را ايجاد كرده و مانند آن پيش از آن موجود نبوده است و اگر مخلوق قديم بود هر آينه خداى دوم بود ، گفته نمىشود ( كه خداوند ) به وجود آمد بعد از آنكه نبود ، پس صفات خلف شده بر او جارى شود و بين خلق شده‌ها و او فرقى نباشد و او را بر آنها مزيت و برترى نماند ، پس آفريننده و آفريده شده برابر شده و پديد آورنده و پديد آورده شده يكسان گردد . » « 1 »\r\nدربارهء دليل وجدانى پيرامون آفرينش و حدوث پديده‌ها ، امام صادق عليه السلام سخنى دارد ، اين حديث از ابن ابى العوجاء نقل مىشود و آن هنگامى بود كه امام صادق عليه السلام با او گفتگو مىكرد و او در روز دوم و سوم بازگشت و عرض كرد : دليل مخلوق بودن اجسام چيست ؟ امام عليه السلام فرمود : من چيزى خُرد و يا كلان نيافتم مگر آن كه به هنگام پيوستن به مانند خود بزرگتر مىگردد ، در اين روند ، زوال و انتقال از وضع نخست ، نهفته است ، در حالى كه اگر قديم مىبود نه زوال مىپذيرفت و نه تحوّل ، زيرا آنچه زوال و تحوّل پذيرد مىتواند وجود يابد و يا باطل شود ، پس با وجود يافتن پس از عدم در حدوث وارد مىشود و با ازلى بودنش در قديم گام مىنهد و حال آن كه صفت‌ازليت وعدميت در يك چيز باهم گرد نمىآيند .\r\nعبدالكريم گفت : گيريم كه اين دو وضع و دو زمانى را كه بيان كردى و بر حدوث پديده‌ها استدلال نمودى دريافتيم ، ولى فرض كنيم همهء پديده‌ها همچنان خُرد باقى بمانند ، اينك از كجا بر حدوث آنها استدلال مىكنيد ؟ امام عليه السلام فرمود : ما دربارهء اين جهانِ ساخته شده سخن مىگوييم ، ولى اگر آن را برداريم و جهان\r\n\r\n\r\n","description":"","footnote":"\r\n( 1 ) - بحارالانوار ، ج 54 ، ص 30 ، روايت 6 .\r\n","page_name":" 197 ","page_number":197},
  {"content":"\r\n\r\nديگرى به جاى آن نهيم اين خود بزرگترين دليل حادث بودن است كه ما جهان را برداشته‌ايم و جهان ديگرى جاى آن نهاده‌ايم . امّا اگر مرا ملزم به پاسخ كنى مىگويم : پديده‌ها مادامى كه كوچك هستند در و همچنين مىآيند كه اگر با مانند خود جمع شوند بزرگتر مىگردند و همين جواز تغيير ، آن را از قدم خارج مىكند چنان كه همين تغيير آن را در حدوث وارد مىسازد و ديگر براى تو چيزى نيست اى عبدالكريم ! پس او سخنش را قطع كرد و خوار و خاموش ماند . » « 1 »\r\nپرسشى كه بر زبان مردم تكرار مىشد اين بود كه خداوند پديده‌ها را از چه چيز آفريد ؟ جواب امامان اين بود كه : خداوند آنها را از لاشيء آفريد . در حديثى از امام صادق عليه السلام آمده است كه پرسشگر عرض كرد : پس خداوند شيء را از شيء آفريده است و يا از لاشيء ؟ امام صادق عليه السلام فرمود : « شيء آفريده شد ولى نه از شيئى كه پيش از آن بوده باشد و اگر شئى از شيئى آفريده شده بود پس براى هميشه انقطاع نداشت - اين زنجيره ادامه پيدا مىكرد - و اينچنين مىشد كه خداوند پيوسته بوده و شيئى همراه او بوده است ليكن خدا بود در حالى كه شيئى با او نبود ، سپس شئي را آفريد كه همهء پديده‌ها از آن پديد آمدند و آن آب بود . » « 2 »\r\nامام صادق عليه السلام به هنگام استدلال با زنديقى همين سخن را گفت و آن چنان كه هشام بن حكم روايت مىكند چنين است : « شخص زنديق از امام صادق عليه السلام پرسيد : خداوند پديده‌ها را از چه چيز آفريد ؟\r\nامام عليه السلام فرمود : از لا شىء . او گفت : چگونه از لا شىء ، شىء پديد مىآيد ؟\r\nامام عليه السلام فرمود : پديده‌ها ، يا از شىء آفريده شده‌اند و يا از لاشئي ، پس اگر از شيئى پديد آمده كه با خدا بوده لذا اين شئي قديم است و قديم ، مخلوق نيست و نابود نمىشود و دگرگونى نمىپذيرد و آن شئي بايد يك جوهر و يك رنگ داشته\r\n\r\n\r\n","description":"","footnote":"\r\n( 1 ) - بحارالانوار ، ص 62 ، روايت 32 .\r\n( 2 ) - همان ، ج 54 ، ص 67 ، روايت 44 .\r\n","page_name":" 198 ","page_number":198},
  {"content":"\r\n\r\nباشد ، پس اين رنگهاى گوناگون و جواهر فراوانِ موجود در اين جهان كه گونه‌هاى متفاوتى هم دارند از كجا آمده‌اند ؟ و اگر شيئى كه پديده‌ها از او پيدا شده‌اند زنده است پس مرگ از كجا آمده ؟ و اگر مرده است پس حيات از كجا پديد آمده است ؟\r\nو روا نيست كه از مرده و زنده‌اى باشند كه هر دو قديمند و برقرار ، زيرا مرده از زنده‌اى نمىآيد و همچنان كه زنده باشد ، چنان كه مرده نمىتواند با نسبت مرگى كه به دو مىدهند قديم باشد ، زيرا مرده قدرت ندارد پس بقا نمىتواند داشته باشد . او گفت : پس چرا مىگويند اشياء ازلى هستند ؟ امام فرمود : اين سخن جماعتى است كه تدبير كنندهء اشياء را انكار كردند ، پس از پذيرفتن فرستادگان خدا و سخنانشان ، انبياء و خبر دادن آنها از خدا سرباز زدند . » « 1 »\r\nبدين ترتيب تفكّر در طبيعت مخلوقات و نشانه‌هاى خلقت در آنها ، علامات تحوّل ، دلايل حدوث و مصنوع بودن ، همگى ما را به حقيقت وجود آنها كه به خدايشان وابسته‌اند و به سازنده شان تكيه دارند هدايت مىكنند ، ليكن مشكلات مهم ديگرى باقى مىمانَد كه چنين است : براين اساس آفرينش هستى چگونه به وقوع پيوسته است ؟ پاسخ اين است كه تنها ابداع و خلق در كار است نه چيز ديگرى . خداوند بسيار توانا ، ابداع را آفريد ، اراده و مشيت را خلق كرد ( مثلًا كلمهء كن را آفريد ) و بدين ترتيب هستى را پديد آورد .\r\nدر حديث شريفى منقول از امام رضا عليه السلام در پاسخ به پرسشهاى عمران صابى آمده است كه فرمود : « بدان كه ابداع ، مشيت و اراده ، مفاهيمى يكسان دارند ليكن اسامى آنها سه تاست .\r\nنخستين ابداع ، اراده و مشيت او همان حروف است كه اصل هر چيزى ، راهنماى هر درك كننده‌اى و حلّ هر مشكلى قرارشان داده . « 2 » »\r\n\r\n\r\n","description":"","footnote":"\r\n( 1 ) - بحارالانوار ، ص 77 ، روايت 53 .\r\n( 2 ) - همان ، ج 54 ، ص 50 .\r\n","page_name":" 199 ","page_number":199},
  {"content":"\r\n\r\nبدين ترتيب احاديث ، حقيقتى را بيان مىكنند كه حدّ فاصل ميان ديدگاههاى وحي و انگاره‌هاى فلسفى به شمار مىآيد و آن چنين است كه اراده ، خود آفريده‌اى از آفريده‌هاى خدا و فعلى از افعال اوست و به همراه خدا قديم نيست و از سليمان جعفرى روايت شده كه گفت : امام رضا عليه السلام : « مشيت از صفات افعال است و هر كه گمان كند خداوند ، هماره اراده كننده و مشيت كننده بوده است يكتاپرست نيست . » « 1 »\r\n\r\n\r\n","description":"","footnote":"\r\n( 1 ) - بحارالانوار ، ص 37 ، روايت 12 .\r\n","page_name":" 200 ","page_number":200},
  {"content":"\r\n\r\n\r\nفصل چهارم : ويژگيهاى باورمندان بداء\r\nدر حديث شريفى از امام باقر و يا امام صادق آمده است كه فرمود : « خداوند عزّوجلّ به چيزى چونان بداء بزرگ داشته نشده است . » « 1 »\r\nريّان بن صلت مىگويد : از امام رضا عليه السلام شنيدم كه فرمود : « خداوند هرگز پيامبرى را بر نيانگيخت مگر با تحريم شراب و ايمان به بداء الهى . » « 2 »\r\nدر حديث ديگرى روايت شده از مالك جهنى آمده است كه گفت : از امام صادق عليه السلام شنيدم كه مىفرمود : « اگر مردم از اجر و پاداش اعتقاد به بداء آگاه بودند در سخن گفتن پيرامون آن سستى نمىورزيدند . « 3 » »\r\nچرا به آگاهى از بداء اين گونه تأكيد شده است و ايمان بدان ، سخن گفتن پيرامون آن و بزرگداشت خداوند با آن ، چنين مورد تشويق قرار گرفته است ؟\r\nزيرا هر كه به بداء ايمان آورَد و از ديدگاه بداء به حقايق آفرينش بنگرد و در زندگى با باور به بداء ، ره بپويد از ديگران كاملًا متمايز خواهد بود ، هر چه ايمان و آگاهى انسان از اين عقيده فزونى يابد ، نور ، عزم ، فعاليت و پايدارى در او افزايش مىيابد .\r\n\r\n\r\n","description":"","footnote":"\r\n( 1 ) - بحارالانوار ، ج 4 ، ص 107 .\r\n( 2 ) - كافى ، ج 1 ، ص 149 ، باب بداء .\r\n( 3 ) - كافى ، ج 1 ، ص 149 ، باب بداء .\r\n","page_name":" 201 ","page_number":201},
  {"content":"\r\n\r\nالف - آزادى يافتن\r\nاين ديدگاه آدمى را از كليهء جبرهاى مادّى مىرهانَد :\r\n1 - بداء انسان را از سابقه ، تاريخ و هر آنچه در زندگى اوست آزاد مىسازد ، پس چون من - براى مثال - از قومى عقب مانده هستم ضرورتاً نبايد عقب مانده بمانم ، اگر انسانى بدبخت ، تهىدست و مستضعف هستم لزوماً نبايد بر اين وضع باقى باشم ، بلكه مىتوانم خود را از گذشتهء زندگى خويش آزاد كنم اگر در گذشته اهل گنهكارى و تبهكارى بودم شايسته نيست كه يأس به خود راه دهم و از رحمت خدا نوميد گردم . هيچ يك از اين امور نمىتواند مرا وا دارد كه در سلّول تاريك تاريخ خود و يا قومم باقىبمانم ، زيرا خدا آنچه‌بخواهد مىكند و هر روزه‌به‌كارى مىپردازد ومقام كبريايىاش توبهء خطاكاران‌را مىپذيرد . آيه‌توبه ساحرانى كه در مدّتى طولانى از عمرشان ، فرعون را مىپرستيدند نپذيرفت ؟ چون آنها توبه كردند خدا توبهء آنها را پذيرفت . چنان كه پروردگار توبهء قوم يونس را نيز قبول كرد . خداوند مىفرمايد :\r\nفَلَوْلَا كَانَتْ قَرْيَةٌ آمَنَتْ فَنَفَعَها إِيمَانُهَا إِلَّا قَوْمَ يُونُسَ لَمَّا آمَنُوا كَشَفْنَا عَنْهُمْ عَذَابَ الْخِزْيِ فِي الْحَيَاةِ الدُّنْيَا وَمَتَّعْنَاهُمْ إِلَى حِينٍ « 1 » .\r\n« چرا مردم هيچ قريه‌اى به هنگامى كه ايمانشان سودشان مىداد ايمان نياوردند مگر قوم يونس كه چون ايمان آوردند عذاب ذلت در دنيا را از آنان برداشتيم و تا هنگامى كه اجلشان فرا رسيد از زندگى برخوردارشان كرديم . »\r\nإِنْ أَحْسَنتُمْ أَحْسَنتُمْ لأَنفُسِكُمْ وَإِنْ أَسَأْتُمْ فَلَهَا . . . « 2 » .\r\n« اگر نيكى كنيد به خود مىكنيد و اگر بدى كنيد به خود مىكنيد . . . »\r\n2 - انسان در پرتو آگاهى از بداء و امكان متحوّل شدن ، از جبر بايدهاى اجتماعى ، آزادى مىيابد . او مجبور نيست بتهايىرا بپرستد كه جامعهءاو مىپرستد ،\r\n\r\n\r\n","description":"","footnote":"\r\n( 1 ) - سورهء يونس ، آيهء 98 .\r\n( 2 ) - سورهء اسراء ، آيهء 7 .\r\n","page_name":" 202 ","page_number":202},
  {"content":"\r\n\r\nچنان كه ضرورتاً نبايد به همان فرهنگى روى آورَد كه جامعهء او روى آورده است ، و ضرورتاً نبايد همان عاداتى را بپذيرد كه جامعهء او پذيرفته است .\r\nاگر چه اين صحيح است كه فشار فراوان جامعه به حدّى است كه مىتواند آن را نظير قدرت جاذبه‌اى دانست كه احساس نمىشود ، ولى چونان دستبندى كه مچ را در بر مىگيرد ، انسان را در برگرفته است ، امّا قدرت ، ولايت و ملكوت ، از آنِ خداست و هرگاه به خدا توكل كنيم خداوند نيز افقهاى گستردهء زندگى را در پيش نگاه ما مىگشايد ، آيا حضرت ابراهيم در برابر جامعهء خود از پدرش گرفته تا قومش طغيان نورزيد ؟ و آيا خداوند حقيقت آسمانها و زمين را به دو نمايان ننمود ؟\r\nپروردگار مىفرمايد :\r\nوَإِذْ قَالَ إِبْرَاهِيمُ لِأَبِيهِ آزَرَ أَتَتَّخِذُ أَصْنَاماً آلِهَةً إِنِّي أَرَاكَ وَقَوْمَكَ فِي ضَلَالٍ مُبِينٍ * وَكَذلِكَ نُرِي إِبْرَاهِيمَ مَلَكُوتَ السَّماوَاتِ وَالْأَرْضِ وَلِيَكُونَ مِنَ الْمُوقِنِينَ « 1 » .\r\n« و ابراهيم پدرش آزر را گفت : آيا بتان را به خدايى مىگيرى ؟ تو و قومت را آشكارا در گمراهى مىبينم ، بدين سان به ابراهيم ملكوت آسمانها و زمين را نشان داديم تا از اهل يقين گردد . »\r\nإِنِّي وَجَّهْتُ وَجْهِيَ لِلَّذِي فَطَرَ السَّماوَاتِ وَالْأَرْضَ حَنِيفاً وَمَا أَنَا مِنَ الْمُشْرِكِينَ * وَحَاجَّهُ قَوْمُهُ قَالَ أَتُحَاجُّونِّي فِي اللَّهِ وَقَدْ هَدَانِ وَلَا أَخَافُ مَاتُشْرِكُونَ بِهِ إِلَّا أَن يَشَاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَفَلَا تَتَذَكَّرُونَ « 2 » .\r\n« من از روى اخلاص‌روى به كسى آوردم كه آسمانها و زمين را آفريده است ، و من از مشركان نيستم ، و قومش با او به ستيزه برخاستند . گفت : آيا دربارهء اللَّه با من ستيزه مىكنيد ، و حال آن كه او مرا هدايت كرده است ، من از آن چيزى كه شر يك او مىانگاريد نمىترسم ، مگر آن كه پروردگار من چيزى را بخواهد . علم پروردگار من همه چيز را در\r\n\r\n\r\n","description":"","footnote":"\r\n( 1 ) - سورهء انعام ، آيات 74 - 75 .\r\n( 2 ) - همان ، آيات 79 - 80 .\r\n","page_name":" 203 ","page_number":203},
  {"content":"\r\n\r\nبرگرفته است ، آيا پند نمىگيريد ؟ »\r\nاو با اطمينان كامل در برابر قوم خود ايستاد و با صراحت بديشان اعلان كرد كه مادامى كه به خدا ايمان دارد و به دو شرك نمىروزد از هيچ چيز نمىترسد . خداوند مىفرمايد :\r\nوَكَيْفَ أَخَافُ مَا أَشْرَكْتُمْ وَلَا تَخَافُونَ أَنَّكُمْ أَشْرَكْتُمْ بِاللَّهِ مَالَمْ يُنَزِّلْ بِهِ عَلَيْكُمْ سُلْطَاناً فَأَيُّ الْفَرِيقَيْنِ أَحَقُّ بِالْأَمْنِ إِن كُنتُمْ تَعْلَمُونَ « 1 » .\r\n« چرا از آن چيزى كه شريك خدايش ساخته‌ايد بترسم در حالى كه شما چيزهايى را كه خداوند هيچ دليلى دربارهء آنها نازل نكرده است مىپرستيد و بيمى به دل راه نمىدهيد ؟ اگر مىدانيد بگوييد كه كدام يك از اين دو گروه به ايمنى سزاوارترند ؟ »\r\n3 - آدمى از ترس طبيعت رها مىشود و به جاى آن كه طبيعت را بپرستيد و آن را حاكم بر خويش ببيند به فرمانبرى از خود وادارش مىكند و محكوم و مسخّر خواست خود مىگرداندش .\r\nملكه سبا و مردم او خورشيد را مىپرستيدند ، لذا ملكه سبا راه به جايى نمىبُرد . خداوند سبحان به نقل از هدهد پرنده مىفرمايد :\r\nوَجَدتُّهَا وَقَوْمَهَا يَسْجُدُونَ لِلشَّمْسِ مِن دُونِ اللَّهِ وَزَيَّنَ لَهُمُ الشَّيْطَانُ أَعْمَالَهُمْ فَصَدَّهُمْ عَنِ السَّبِيلِ فَهُمْ لَا يَهْتَدُونَ « 2 » .\r\n« ديدم كه خود و مردمش به جاى خداى يكتا آفتاب را سجده مىكنند و شيطان اعمالشان را در نظرشان بياراسته است و از راه خدا منحرفشان كرده است ، چنان كه روى هدايت نخواهند ديد . »\r\nولى خداوند به‌سليمان كه خدا را مىپرستيد و بزرگ مىداشت حكومتى بخشيد كه شايستهء هيچ كس پس از او نبود و باد را به تسخير او در آورد و سخن گفتن\r\n\r\n\r\n","description":"","footnote":"\r\n( 1 ) - سورهء انعام ، آيهء 81 .\r\n( 2 ) - سورهء نمل ، آيهء 24 .\r\n","page_name":" 204 ","page_number":204},
  {"content":"\r\n\r\nپرندگان را به او آموخت و نزد او كسى بود كه اريكهء ملكه سبا را در يك چشم به هم زدن از يمن به كنعان نزد او آورد ، اينها همه از آن رو بود كه او خدا را مىپرستيد و تابع طبيعت نبود . خداوند از زبان او مىفرمايد :\r\nقَالَ رَبِّ اغْفِرْ لِي وَهَبْ لِي مُلْكاً لَايَنْبَغِي لِأِحَدٍ مِنْ بَعْدِي إِنَّكَ أَنتَ الْوَهَّابُ * فَسَخَّرْنَا لهُ الرِّيحَ تَجْرِي بِأَمْرِهِ رُخَاءً حَيْثُ أَصَابَ « 1 » .\r\n« گفت : اى پروردگار من مرا بيامرز و مرا مُلكى عطا كن كه پس از من كسى سزاوار آن نباشد كه تو بخشاينده‌اى ، پس باد را رام او كرديم كه به نرمى هر جا كه آهنگ مىكرد به فرمان او مىرفت . »\r\nچنان كه مىبينيد سليمان از خداى خود طلب آمرزش مىكند و خدا نيز توبهء او را مىپذيرد . او به درگاه خداوندى دعا مىكند و خداوند دعاى او را استجابت مىفرمايد . اگر سليمان در هنگامى كه گرفتار فتنه شد و به پرتگاه نوميدى سقوط مىكرد و گمان مىبُرد كه از دوزخيان است و براى هميشه بايد در آتش دوزخ بماند توبه نمىكرد و مورد بخشش قرار نمىگرفت ، ليكن او در پرتو آگاهى از بداء وقدرت الهى پرواز كرد ، زيرا مىدانست كه رحمت خدا بر خشمش پيشى دارد و قضاى او بر قدرتش چيره است و از گناه گنهكار در مىگذرد و در نتيجه ممكن است كه آدمى خود را پس از تباهى اصلاح كند . او با اين بينش پرواز كرد و به جايى رسيد كه نَه تنها خود را اصلاح كرد ، بلكه به حكومتى بزرگ دست يافت .\r\nاينك اين پرسش پيش مىآيد : چرا سليمان پس از احساس گناه و طلب آمرزش از خداى خود حكومتى بزرگ تقاضا كرد ؟ شايد پاسخ آن باشد كه انسان پس از استغفار از خداى خود ، او را توبه‌پذير مىيابد و به قدرت مطلق و رحمت گستردهء او ايمان مىآورَد و در اين هنگام است كه آرمانهاى سركوب شدهء خود را به خاطر مىآورَد ، در مىيابد كه محقّق شدن آنها در پرتو فضل الهى و رحمت گستردهء او ،\r\n\r\n\r\n","description":"","footnote":"\r\n( 1 ) - سورهء ص ، آيات 35 - 36 .\r\n","page_name":" 205 ","page_number":205},
  {"content":"\r\n\r\nامرى است شدنى ، و لذا چرا آن را از خدايى طلب نكند كه توبهء او را پذيرفته است و فسادش را اصلاح فرموده است و بديهايش را به نيكى بدل كرده است ؟ چرا افزون بر آن را از چنين خداى بخشنده ، مهربان ، توانگر و توانمندى طلب نكند ، زيرا او مىطلبد و خدا مىدهد .\r\nاز اين جاست كه روح بداء را در آن سوى چنين تقاضاى عظيمى و حكومت گسترده‌اى ، نهفته مىبينيم .\r\n4 - انسان از طاغوت و حكومت او ، حتّى اگر دستگاههاى طاغوتى او را در برگرفته باشند آزاد مىشود ، مثال آن ، آسيه همسر فرعون است كه به خدا ايمان آورد و دانست كه خداوند دعاى او را مستجاب مىكند ، لذا عرض كرد :\r\n. . . رَبِّ ابْنِ لِي عِندَكَ بَيْتاً فِي الْجَنَّةِ وَنَجِّنِي مِن فِرْعَوْنَ وَعَمَلِهِ وَنَجِّنِي مِنَ الْقَوْمِ الظَّالِمِينَ « 1 » .\r\n« . . . اى پروردگار من ! براى من در بهشت نزد خود خانه‌اى بناكن و مرا از فرعون و عملش نجات ده و مرا از مردم ستمكار برهان . »\r\nو يا همچون ساحرانى كه ابزارى بودند در دستگاه تبليغات گمراه كنندهء فرعونى .\r\nخداوند سبحان ماجراى آنها را اين چنين براى ما روايت مىفرمايد :\r\nوَ أُلْقِيَ الْسَّحَرَةُ سَاجِدِينَ * قَالُوا آمَنَّا بِرَبِّ الْعَالَمِينَ * رَبِّ مُوسَى وَهَارُونَ * قَالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذَا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْهَا أَهْلَهَا فَسَوْفَ تَعْلَمُونَ « 2 » .\r\n« جادوگران به سجده وادار شدند . گفتند : به پروردگار جهانيان ايمان آورديم ، پروردگار هارون و موسى . فرعون گرفت : آيا پيش از آن كه من به شما رخصت دهم به او ايمان آورديد ؟ اين حيله‌اى است كه دربارهء اين شهر انديشيده‌ايد تا مردمش را بيرون كنيد ، به زودى خواهيد دانست . »\r\n\r\n\r\n","description":"","footnote":"\r\n( 1 ) - سورهء تحريم ، آيهء 11 .\r\n( 2 ) - سورهء اعراف ، آيات 120 - 123 .\r\n","page_name":" 206 ","page_number":206},
  {"content":"\r\n\r\nاز آن جا كه شخص معتقد به بداء و به قدرت گستردهء خدا در كمك رساندن به مؤمنانِ به اين بينش ، از يوغ طاغوت رهايى مىيابد ، لذا حاكمان سركش نيز بدان پى برده و با اين ديدگاه حياتى به ستيز برخاستند و با نام جبر بر مردم تسلّط يافتند ، تا جايى كه در حديث نبوى صلى الله عليه و آله آمده است كه فرمود : « من هفت گروه را لعنت كردم كه خداوند و هر پيامبر مستجاب الدعوه‌اى پيش از من آنها را لعنت كرده‌اند .\r\nعرض شد : يا رسول اللَّه ايشان كيانند ؟ پيامبر صلى الله عليه و آله فرمود : آن كه به كتاب خدا بيافزايد و به قَدَرِ خدا دروغ بندد و با سنّت من به مخالفت برخيزد و آنچه را خدا در عترت من حرام كرده حلال بشمرد و آن كه بازور ( و نظريه جبر ) تسلّط يابد تا كسى را كه خدا خوارش داشته ارجمند گرداند و كسى را كه خدا ارجمندش گردانيده خوارش كند و غنيمت مسلمانان را براى خود حلال بگرداند و به خويش اختصاص دهد و آنچه را خداوند عزّوجلّ حرام كرده حلال كند « 1 » .\r\nب - چشمداشت\r\nكسى كه به بداء ايمان دارد زندگى را جشنواره‌اى مىداند از جنبش ، پويايى ، تكامل و تعامل . او در برابر خود افقهايى را مىبيند كه نهايتى ندارند ؛ افقهايى حاكى از توان رسيدن به پيشرفت و بدين سان در او فطرت چشمداشتى برانگيخته مىشود كه وجودش بر آن سرشته شده و اميدى شعله ور مىشود كه سوختمايهء رسيدن به تكامل در وجدان بشرى شمرده مىشود ؛ اميد به حكومت و توانايى ، اميد رسيدن به الگوهاى و الا و اخلاق ، اميد رشد و علو ، در يك سخن اميد ديدار خداوند حى و قيّوم و نزديك شدن به او ، ايستادن در محضرش در جايگاه صدق و به درگاه خداوند مالك مقتدر .\r\nاين چشمداشت همان وجدان هر انسان ، روح همهء تمدّنها و بذر هرگونه پيشرفتى در ميان آدميان است . عليرغم همهء وسوسه‌ها شيطانى مىكوشند از\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 88 ، روايت 5 .\r\n","page_name":" 207 ","page_number":207},
  {"content":"\r\n\r\nوجود ، تصويرى فرو بسته و بى تحرك در برابر انسان ترسيم كنند ؛ تصويرى يكنواخت به دست دهند كه نَه تحوّلى در آن ديده مىشود و نَه اوجى ؛ تصويرى پيچيده كه نَه حركتى در آن ديده مىشود و نَه پويايى ؛ عليرغم وسوسه‌هايى كه انديشهء جامد فلسفى از هزاران سال پيش در دل آدمى مىپراكند ، باز انگيزهء سترگى كه چشمداشت بشر آن را پديد مىآورَد انسان را به سوى تكامل جلو مىبَرد . او در مىيابد كه جهان ، آن گونه كه برخى پنداشته‌اند ، يخچالى از جمود و سرماكده‌اى از بايدها و قيدها نيست ، بل به پرتوهاى بامدادى و نسيمهاى بهارى ، خواندن بلبلها ، امواج نهرها و لطافت شكوفه‌ها مىمانَد ، جهان ، كانون گرما ، جنبش ، رشد ، تحوّل و جوشش است .\r\nاينك بيائيد بار ديگر داستانهاى روشنى بخش قرآن را بخوانيم . براى مثال مىتوانيم سورهء « ص » و يا حتّى هر سورهء ديگر قرآنى و آيات مشابه را از نظر بگذرانيم . در اين سوره داستان داود را مىخوانيم كه خدا كوهها را مسخّر او كرد و پرندگان را چنان قرار داد كه به سوى او مىرفتند و گردش را مىگرفتند . خداوند به او حكومت ، حكمت و داورىِ عادلانه را عطا فرمود و پس از آن كه وى را بيازمود او را جانشين خود در زمين قرار داده و فرمود :\r\n. . . وَإِنَّ لَهُ عِندَنَا لَزُلْفَى وَحُسْنَ مَآبٍ « 1 » .\r\n« . . . او را به درگاه ما تقرّب است و بازگشتى نيكو . »\r\nآيا ممكن نيست كسى مثل داود گردد ؟ چرا نَه ؟ رحمت خدا محدود ، قدرت او مقيّد و كرمش - پاك و منزه است خدا كه چنين باشد - ناچيز نيست .\r\nدر اين سوره داستان سليمان را مىخوانيم كه خدا او را به داود بخشيد . او بندهء خوبى كه بسيار بازگشت كننده به سوى خدا بود ، لذا خدا براى او امور بسيار را به تسخير در آورد و حكومت بزرگى به دو بخشيد :\r\n\r\n\r\n","description":"","footnote":"\r\n( 1 ) - سورهء ص ، آيهء 25 .\r\n","page_name":" 208 ","page_number":208},
  {"content":"\r\n\r\nوَإِنَّ لَهُ عِندَنَا لَزُلْفَى وَحُسْنَ مَآبٍ « 1 » .\r\n« او را به درگاه ما تقرّب است و بازگشتى نيكو . »\r\nاز رحمت خدا در آخرت نيز چيزى از آنچه در دنيا به دو داده شد كم نگشت ، زيرا رحمت خدا گسترده است ، پس چگونه اين رحمت نمىتواند به هنگام تقاضا به ما برسد ؟ !\r\nاينك داستان ايّوب را مىخوانيم كه بلا او را در بر گرفت ، مثل و نمونه‌اى گشت براى تحمّل سختى ، ولى هنگامى كه از خداى خود شفا در خواست كرد و عرض نمود :\r\n. . . أَنِّي مَسَّنِيَ الشَّيْطَانُ بِنُصْبٍ وَعَذَابٍ « 2 » .\r\n« . . . مرا شيطان به رنج و عذاب افكنده است . »\r\nخداوند به او فرمود :\r\nارْكُضْ بِرِجْلِكَ هذَا مُغْتَسَلٌ بَارِدٌ وَشَرَابٌ « 3 » .\r\n« پايت را بر زمين بكوب ، اين آبى است براى شستشو و اين آبى است سرد براى آشاميدن . »\r\nو بدين ترتيب او را از بيمارى شفا بخشيد و ما به ازاى خسارت او را به او داد و فرمود :\r\nوَوَهَبْنَا لَهُ أَهْلَهُ وَمِثْلَهُم مَعَهُمْ رَحْمَةً مِنَّا وَذِكْرَى لَأُولِي الْأَلْبَابِ « 4 » .\r\n« و به او خانواده‌اش و همچندِآن از ديگر ياران را عطا كرديم و اين خود رحمتى از ما بود و براى خردمندان اندرزى . »\r\n\r\n\r\n","description":"","footnote":"\r\n( 1 ) - سورهء ص ، آيهء 40 .\r\n( 2 ) - همان ، آيهء 41 .\r\n( 3 ) - همان ، آيهء 42 .\r\n( 4 ) - همان ، آيهء 43 .\r\n","page_name":" 209 ","page_number":209},
  {"content":"\r\n\r\nآرى ! اين آيات يادى هستند براى خردورزان ، پس هيچ كس به هنگام رسيدن بلا و از دست دادن همهء دارايى اعم از پول ، خانواده ، سلامتى و امنيت نبايد نوميد گردد كه خداوند سبحان مىتواند بهتر از آنچه را از دست داده به دو بازگرداند .\r\nاز جملهء چشمداشتها يكى دعاست كه نتيجهء اعتقاد به بداء ، مغز عبادت و جوهر ايمان است . خداوند سبحان دربارهء دعا مىفرمايد :\r\nوَقَالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبَادَتِي سَيَدْخُلُونَ جَهَنَّمَ دَاخِرِينَ « 1 » .\r\n« پروردگارتان گفت : بخوانيد مرا تا شما را پاسخ گويم . آنهايى كه از پرستش من سركشى مىكنند زود است كه در عين خوارى به جهنّم درآيند . »\r\nوجدان هر انسانى گواه صادقى است بر كارگر بودن دعا در زندگى او . مشركى بركشتى سوار مىشود ، و طوفان كشتى او را به اين سو و آن سو مىكشاند ، او به اميد يافتن نجات چاره‌اى جز دعا نمىيابد و لذا به درگاه خدايش دعا مىكند ، خداوند مىفرمايد :\r\nهُوَ الَّذِي يُسَيِّرُكُمْ فِي الْبَرِّ وَالْبَحْرِ حَتَّى إِذَا كُنتُمْ فِي الْفُلْكِ وَجَرَيْنَ بِهِم بِرِيحٍ طَيِّبَةٍ وَفَرِحُوا بِهَا جَاءَتْهَا رِيحٌ عَاصِفٌ وَجَاءَهُمُ الْمَوْجُ مِن كُلِّ مَكَانٍ وَظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنجَيْتَنَا مِنْ هذِهِ لَنَكُونَنَّ مِنَ الشَّاكِرِينَ « 2 » .\r\n« اوست كه شما را در خشكى و در دريا سير مىدهد ، تا آنگاه كه در كشتيها هستند و باد موافق به حركتشان مىآورد شادمانند . چون طوفان فرا رسد و موج‌از هر سو بر آنها ريزد چنان كه پندارند كه در محاصرهء موج‌قرار گرفته‌اند خدا را از روى اخلاص‌بخوانند كه اگر ما را از اين خطر برهانى از سپاسگزاران خواهيم بود . »\r\nاين جوان مىداند كه همسرش حامله است و لذا هر دو با شتاب به اين سو و آن\r\n\r\n\r\n","description":"","footnote":"\r\n( 1 ) - سورهء غافر ، آيهء 60 .\r\n( 2 ) - سورهء يونس ، آيهء 22 .\r\n","page_name":" 210 ","page_number":210},
  {"content":"\r\n\r\nسو مىدوند و دست به دعا بر مىدارند و فرزندى صالح را طلب مىكنند ، ولى پس از آن كه خداوند فرزندى صالح بديشان عنايت فرمود آنها براى شريك قرار دادند .\r\nخداوند مىفرمايد :\r\nهُوَ الَّذِي خَلَقَكُم مِن نَفْسٍ وَاحِدَةٍ وَجَعَلَ مِنْهَا زَوْجَهَا لِيَسْكُنَ إِلَيْهَا فَلَمَّا تَغَشَّاهَا حَمَلَتْ حَمْلًا خَفِيفاً فَمَرَّتْ بِهِ فَلَمَّا أَثْقَلَت دَعَوَا اللَّهَ رَبَّهُمَا لَئِنْ آتَيْتَنَا صَالِحاً لَنَكُونَنَّ مِنَ الشَّاكِرِينَ * فَلَمَّا آتَاهُمَا صَالِحاً جَعَلَا لَهُ شُرَكَاءَ فِيَما آتَاهُمَا فَتَعَالَى اللَّهُ عَمَّا يُشْرِكُونَ « 1 » .\r\n« اوست كه همهء شما را از يك تن بيافريد ، و از آن يك تن زنش را نيز بيافريد تا به او آرامش يابد . چون با او در آميخت به بارى سبك بارور شد و مدّتى با آن سر كرد ، و چون بارسنگين گرديد ، آن دو ، اللَّه ، پروردگار خويش را بخواندند كه اگر ما را فرزندى صالح دهى از سپاسگزاران خواهيم بود . »\r\nبدين ترتيب خداوند فلاكت را از ميان مىبَرد و دعاى غمزدگان را استجابت مىكند .\r\nهنگامى كه آگاهى از نامهاى نيكوى خداوندى ( اسماء اللَّه الحُسنى ) آدمى را چونان پيامبران به درجه‌اى و الا رساند ، او در مىيابد قوانين طبيعى كه ما آنها را بر هستى حاكم مىيابيم تنها سنّتهاى الهى هستند ، خداوند هرگاه بخواهد مىتواند آنها را تغيير دهد و مسيرشان را دگرگون سازد ، زيرا او خدايى است قادر ، قاهر ، مهيمن و هيچ چيز برتر از ارادهء او نيست ، اوست كه اين سنّتها را قرار داده وهموست كه آنها را با قدرتش به جريان مىاندازد .\r\nاين چنين است كه زكريا به درگاه خدايش دعا مىكند تا به او نسلى پاك عطا فرمايد و خداوند يحيى را به او بخشيد و اين در حالى بود كه زكريا پيرمردى بود و زنش كهنسالى ، چون چگونگى كار را از خداى خود پرسش كرد خداوند به او فرمود :\r\n\r\n\r\n","description":"","footnote":"\r\n( 1 ) - سورهء اعراف ، آيات 189 - 190 .\r\n","page_name":" 211 ","page_number":211},
  {"content":"\r\n\r\n. . . قَالَ كَذلِكَ اللَّهُ يَفْعَلُ مَا يَشَاءُ « 1 » .\r\n« گفت ، اين چنين خداوند آنچه خواهد كند . »\r\nخداوند كلمهء خود ( عيسى ) را به مريم بخشيد بى آنكه دست مردى به دو برسد .\r\nخداوند مىفرمايد :\r\nقَالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ قَالَ كَذلِكَ اللَّهُ يَخْلُقُ مَا يَشَاءُ إِذَا قَضَى أَمْراً فَإِنَّمَا يَقُولُ لَهُ كُنْ فَيَكُونُ « 2 » .\r\n« مريم گفت : اى پروردگار من ! چگونه مرا فرزندى باشد ، در حالى كه بشرى به من دست نزده است ؟ گفت : بدين سان كه خدا هر چه بخواهد مىآفريند ، چون ارادهء چيزى كند به او گويد موجود شو ، پس موجود مىشود . »\r\nدر زندگى هر يكى از ما دهها گواه وجود دارد كه بر استجابت دعا در شرايطى دلالت مىكند كه اگر دعا نمىبود از تغيير آن وضع ، كاملًا نوميد بوديم .\r\nبنابراين ، چشمداشت ، ميراث بر جاى مانده از بداء است و دعا را بايد ميراث به جا مانده از چشمداشت دانست . در داستانى كه امام رضا از پيامبر اكرم صلى الله عليه و آله براى ما نقل مىكند آمده است كه فرمود : « همانا خداوند به پيامبرى از پيامبران خود وحى كرد به فلان پادشاه بگو كه من در فلان روز جان او را مىستانم ، آن پيامبر پادشاه را از اين خبر آگاه نمود و پادشاه در حالى كه بر اريكهء خود نشسته بود آن قدر به درگاه خدا دعا كرد كه از آن به زير افتاد . او عرض كرد : بار خدايا ! مرا مهلت ده تا كودكم بزرگ شود و امورم به سامان رسد . پس خداوند به اين پيامبر وحى فرستاد كه نزد آن پادشاه برو و او را آگاه بنما كه من اجل او را به تأخير انداختم و پانزده سال به عمرش افزودم . آن پيامبر عرض كرد : بار خدايا ! تو مىدانى كه من هرگز دروغ نگفته‌ام ، خداوند عزّوجلّ به او وحى كرد كه : تو بنده‌اى مأمور هستى پس اين پيام\r\n\r\n\r\n","description":"","footnote":"\r\n( 1 ) - سورهء آل عمران ، آيهء 40 .\r\n( 2 ) - همان ، آيهء 47 .\r\n","page_name":" 212 ","page_number":212},
  {"content":"\r\n\r\nرا برسان و خدا از آنچه مىكند مورد پرسش قرار نمىگيرد . » « 1 »\r\nبدين ترتيب قَدَر ، حق است ، ليكن برآوردن قَدَر و اجراى آن به دست خداوند سبحان است . در حديثى منقول از فضيل بن يسار آمده است كه امام صادق عليه السلام فرمود : « همانا خدا كتابى مرقوم داشته كه هر آنچه را بوده و خواهد بود در آن آورده است و آن را در پيش روى خود نهاده است و هر چه از آن را بخواهد پيش مىافكند و هر چه را بخواهد عقب مىاندازد و هر چه را بخواهد محو مىكند و هر چه را بخواهد اثبات مىكند ، هرچه از آن را بخواهد مىشود و هرچه را نخواهد نمىشود . » « 2 »\r\nاز همين جاست كه دين مبين به ما فرمان داده تا به درگاه خداوندى دعا كنيم ، زيرا بداء در امور الهى راه دارد .\r\nامام صادق عليه السلام مىفرمايد : « دعا كن و نگو مسأله تمام شد ، زيرا نزد خداوند عزّوجلّ جايگاهى است كه جز با در خواست بدست نمىآيد . » « 3 »\r\nامام كاظم عليه السلام مىفرمايد : « دعا در پيش گيريد كه دعا و طلب به درگاه الهى حكمى را باز مىگرداند كه مقدّر شده و جز امضاى آن باقى نمانده ، پس هرگاه خداوند عزّوجلّ خوانده شود و از او خواسته شود كه بلايى را بر طرف كند خدا آن بلا را بر طرف مىنمايد . » « 4 »\r\nآيت اللَّه مرواريد در اين باره مىگويد : « خداوند متعال پس از آن خلق را آفريد قدرتش به عرصه مىآيد و دستش را براى باقى گذاردن ، يا نابود كردن ، يا تبديل و تغيير امورى كه مقدَّر كرده ، مىگشايد كه آن را افزايش ، كاهش ، تقديم و تأخير\r\n\r\n\r\n","description":"","footnote":"\r\n( 1 ) - بحارالانوار ، ج 4 ، ص 95 .\r\n( 2 ) - همان مأخذ ، ص 119 .\r\n( 3 ) - كافى ، ج 2 ، ص 466 .\r\n( 4 ) - همان مأخذ ، ص 470 .\r\n","page_name":" 213 ","page_number":213},
  {"content":"\r\n\r\nبنمايد ، همانند قدرت و توانايى او بر ايجاد و احداث آن . » « 1 »\r\nاو سپس مىافزايد : « به طور كلّى صرف مشيت ، اراده ، تقدير خدا ، حتّى حكم و قضاء او به چيزى موجب اجرا و امضاى آن از سوى خداوند نمىگردد ، بلكه باكمترين دعا ، ناچيزترين طاعت و خُردترين معصيت ، تغيير مىيابد و خدا آن مىگويد كه مىخواهد . افعال و اذكار از اين دست هستند . » « 2 »\r\nدر كتاب الامامة و التبصرة من الحيرة از على بن بابويه با سندش از اسحاق بن عمار به نقل از امام صادق عليه السلام آمده است كه فرمود : « در ميان بنى اسرائيل پيامبرى بود كه خداوند به او وعده كرده بود كه تا پانزده شب ديگر پيروزش مىكند ، او نيز اين خبر را به آگاهى قومش رساند . آنها گفتند : به خدا سوگند خداوند حتماً چنين خواهد كرد « 3 » و خدا اين پيروزى را پانزده سال به تأخير انداخت . آن پيامبر اين را به آگاهى قومش رساند . آنها گفتند : هر چه خداوند بخواهد ، پس خداوند پيروزى را در طول پانزده شب براى ايشان به تعجيل انداخت « 4 » . »\r\nبدين ترتيب عقيدهء به بداء شناخت انسان نسبت به خدا ، اميد او به خدا و چشمداشت او را به سوى وضعى بهتر ، شكل مىدهد ، به حركت او پويايى بيشترى مىبخشد و آزادى او را ، تضمينى مىنمايد ، در حالى كه اگر گفته شود خداوند از امور فارغ گشته است و قدرتى بر تغيير آنها ندارد ، اين خود آدمى را در قيد و بند مىنهد . خداوند مىفرمايد :\r\nوَقَالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِمَا قَالُوا بَلْ يَدَاهُ مَبْسُوطَتَانِ يُنفِقُ\r\n\r\n\r\n","description":"","footnote":"\r\n( 1 ) - تنبيهات حول المبدء والمعاد ، ص 196 .\r\n( 2 ) - همان مأخذ ، ص 197 .\r\n( 3 ) - يعنى گفتند كه خداوند سبحان حتماً اين كار را مىكند ، و شايد اين از سوى آنها خلاف ادب بوده است‌كه انجام كارى را براى خدايشان محترم سازند و لذا خدا پيروزى آنها را به تأخير انداخت .\r\n( 4 ) - بحارالانوار ، ج 4 ، ص 112 .\r\n","page_name":" 214 ","page_number":214},
  {"content":"\r\n\r\nكَيْفَ يَشَاءُ . . . « 1 » .\r\n« يهود گفتند : دست خدا بسته است ، و دست خودشان بسته باد و به آنچه گفتند نفرينشان باد ، بلكه دست ( قدرت ) خدا باز است ، هر گونه بخواهد مىبخشد . »\r\nمىبينيد يهود هنگامى كه گفتند دست خدا بسته است دست خودشان بسته شد و از تكامل محروم گشتند . از خداوند مىخواهيم ما را از نوميدى و ترديد دور كند ، توكّل و زارى به درگاهش را نصيبمان گرداند ، توفيق و اميد را توشهء راهمان سازد كه او نزديك و پاسخ دهنده است .\r\n\r\n\r\n","description":"","footnote":"\r\n( 1 ) - سورهء مائده ، آيهء 64 .\r\n","page_name":" 215 ","page_number":215},
  {"content":"\r\n\r\n\r\nفصل پنجم : واقعيت زمان\r\nزمان چيست ؟ و چگونه تحقّق مىيابد ؟ در فلسفهء بشرى پاسخهاى گوناگونى به اين دو پرسش داده شده است . و هنگامى كه آدمى علم چيزى را كه بدان آگاهى كامل ندارد ، به دروغ به خود مىبندد از راه ترسيم شده از سوى خداوند دور مىمانَد . برخى از فلاسفه اصلًا وجود زمان را انكار كرده‌اند و بعضى از آنها زمان را ذرّاتى خُرد مىدانند كه ديده نمىشود و به حس در نمىآيد و غير قابل كاوش است و اين ذرّات ، موجود هستند ، مىآيند و مىروند ولى آدمى آنها را احساس نمىكند ، مگر با نشانهء رشد خود ، رشد فرزندان خود و طبيعت اطرافش ، امّا اگر به آنها گفته شود . كنه اين ذرّات چيست ، چگونه به ژرفاى انسان در مىآيند و از آن خارج مىشوند ؟ پاسخ مىدهند كه زمان همچون نهرى است جارى و آدمى در اين نهر ايستاده است و زمان بر او جارى مىشود چنان كه آب رودخانه بر انسانى جريان مىيابد كه در آن مشغول شناست .\r\nبرخى از آنها زمان را به دو بخش تقسيم كرده و گفته‌اند : يك بخشى از زمان مىگذرد و همچون آب رود حركت مىكند و اين همان زمانى است كه با نشانه‌ها و علامات آن - همچون رشد - شناخته مىشود . بخش دوم همان زمان ته نشين شده است ، دقيقاً همچون چسبيدن برخى از ذرّات خُرد آب رودخانه به پيكر شناگر ، يا خاك و شنى كه در ته رودخانه مىمانَد . اين زمان ته نشين شده همان\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nزمانى است كه بى هيچ تعييرى باقى مىمانَد ، امّا اگر به ايشان گفته شود : چگونه مىتوان‌زمانىرا تصوّر كرد كه‌نَه جريان مىيابد ونَه تغيير پيدا مىكند واساساً جنبشى در آن يافت نمىشود ؟ پاسخ مىدهند كه اين زمان ، همان زمان خدايان است .\r\nپوشيده نمانَد كه يونانيان باستان به چندگانگى خدايان قايل بودند و معتقد بودند كه هر چيزى خدايى دارد . خورشيد ، ماه ، باد ، جنگ و عشق خدايى دارند .\r\nآنها اين خدايان را رب الانواع مىناميدند ، يعنى هر نوعى از انواع موجودات ، خدايى دارد كه امورِ آن را مىگردانَد و به همين سبب بيش از يك خدا را مىپرستيدند و تا هم اينك تنديسهاى خدايان و بتهاى ايشان در معابد و موزه‌هايشان موجود است . به اعتقاد آنها ، خدايان ، زمان ته نشين شده‌اى دارند كه حركت نمىكند ، آنها باروشان چنين بود كه اين خدايان نيز دگرگون ناپذيرند .\r\nپس از اين ، كارِ آنها به جايى رسيد كه اعتقاد يافتند آدمى مىتواند به سطح خدايان برسد . اين بر حسب طبيعت آفرينش انسان و يا به سبب گزينش انسان است از سوى خدايان و آن هنگامى است كه آدمى به كارهاى سترگى مىپردازد كه معمولًا از چارچوب توان طبيعى خارج است .\r\nديدگاه ديگرى با الهام از همين ديدگاهها وجود دارد ، كه بر اساس آن ، زمان ، حركت جوهرى مادّهء پديده‌هاست .\r\nپس آدمى دو وجه دارد : نخست - ماده‌اى كه عبارت است از ذرّات تشكيل دهندهء آن و ديگر - چهرهء بيرونى او كه آن را مىبينيم . هر مادّه‌اى از مواد ، خواه پيكرى انسانى باشد ، يا سنگى سخت ، يا گياهى زنده ، يا حتّى مواد آسمانى و زمينى در ژرفاى وجود خود حركتى دارد كه حركت جوهرى ناميده مىشود .\r\nبرخى از فلاسفه تلاش كردند اين ديدگاه را اين گونه توضيح دهند كه زمان در صورت مادّه ، نمايان مىشود . آنها يك بار مىگويند كه زمان بر انسان مىگذرد چنان كه رود بر شناگر مىگذرد و گاهى برخى از ذرّات اين زمان به پيكر آدمى مىچسبد ، چنان كه برخى از ذرات آب به پيكر شناگر مىچسبد و بار ديگر ادّعا\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمىكنند كه انسان همان زمان است و مردم چيزى نيستند جز زمانهاى متحركت ، زيرا زمان ، جوهر و حركت انسان است و در يك سخن در ميان فلاسفه ديدگاههاى گوناگونى پيرامون زمان يافت مىشود كه ما به گونه‌اى بسيار چكيده ، آنها را بيان مىكنيم :\r\n\r\nالف - ديدگاههاى فلسفى\r\n1 - ارسطو حقيقت زمان را مقدار حركت جسمى مىدانست كه ديگر اجسام را در برگرفته است .\r\n2 - ملّا صدرا مىگويد : زمان ، مقدار حركت جوهر سيّال است و به ديگر سخن ، زمان در حقيقت ، همان حركت جوهرى است كه در هر جسمى سامان مىيابد و همين مقدار حركت ، زمان ناميده مىشود . شايد اين همان چيزى باشد كه انيشتين آن را بُعد چهارم مىنامد .\r\n3 - برخى از فلاسفه زمان را صرف و هم مىدانند و بر اين اساس ، گذشته ، حال و آينده در خارج وجودى ندارند ، بلكه فقط در اوهام ما يافت مىشوند .\r\n4 - برخى فلاسفه نيز معتقدند زمان صرف پيوند رخدادى است با رخداد ديگر .\r\nپس هرگاه در سپيده دم نماز مىگزاريم نماز ما كه يك رويداد است با طلوع فجر كه رويداد ديگرى است پيوند مىيابد و پيوند ميان اين رويداد ( نماز ) با آن رويداد ( طلوع فجر ) همان زمان است .\r\n5 - افلاطون مىگويد : زمان ، ادامه‌اى جوهرى است كه به ذات خود استوار است و هرگاه به امور ازلى نسبت داده شود سرمدى ناميده مىشود و هرگاه به موجودات مجرّد نسبت داده شود دهر ناميده مىشود و هرگاه به متغيرات نسبت داده شود زمان خوانده مىشود . « 1 »\r\n\r\n\r\n","description":"","footnote":"\r\n( 1 ) - مراجعه كنيد به پانوشت صفحات 84 - 85 كتاب علم الكلام ، ج 1 ، تأليف سيد احمد صفايى .\r\n","page_name":" 218 ","page_number":218},
  {"content":"\r\n\r\n\r\nب - زمان ، از نگاه اسلامى\r\nپيش از بيان ديدگاه خالص اسلامى پيرامون زمان از طريق آيات و روايات ، ناگزيريم به برخى ديدگاهها كه به دروغ به اسلام نسبت داده شده و هيچ ارتباطى به اسلام ندارند اشاره‌اى كنيم .\r\nبراساس ديدگاه حقيقى اسلام ، زمان چيزى بدور از مادّه نيست و اعتقاد به اين كه در درون ما جريانى از زمان وجود دارد كه داراى ذرّات بسيار ريز است نَه از شرع ، نَه از عقل و نَه از وجدان برمىخيزد .\r\nزمان هوا نيست كه از سر انسان داخل شود و از جاى ديگر خارج گردد ، بلكه زمان پيرو مادّه است ، ما هنگامى كه در مادّه دقيق مىشويم به اتم مىرسيم كه از پروتون ، الكترون و نيترون تشكيل شده است كه پروتون و الكترون در جهت مخالف هم در حركت‌اند و اگر هسته‌هاى ريز در اتم متوقّف شود متلاشى گرديده و از ميان مىرود لذا با از ميان رفتن اتم چيزى جز از ميان رفتن حركت نيست . دانش فيزيك تأكيد دارد كه انرژى و مادّه يك چيزند پس تفاوت ميان ذغال و آتش برخاسته از اين ذغال نيست ، زيرا آتش اين ذغال ، همان ذرّات آن است كه اندك اندك آزاد و منفجر مىشود و نيز تفاوتى ميان شيشهء بنزين و سوخت اين شيشه وجود ندارد ، پس مادّه ، انرژى جامد است و انرژى ، مادّهء متحرك . اين آن چيزى است كه دانش فيزيك مىگويد و ما نيز همين را مىگوييم و من اين نكته را در كتاب « نگرشى نو بر انديشهء اسلامى « 1 » » در باب فلسفهء نور توضيح داده‌ام .\r\nما فلسفهء اسلام را فلسفهء نور ناميده‌ايم و به اين سخن پروردگار استشهاد كرديم كه مىفرمايد :\r\n\r\n\r\n","description":"","footnote":"\r\n( 1 ) - عنوان عربى اين كتاب « الفكر الاسلامى ، مواجهة حضارية » است كه به قلم حميد رضا آژير با عنوانِ آمده در متن به فارسى برگردانده شده است .\r\n","page_name":" 219 ","page_number":219},
  {"content":"\r\n\r\nاللَّهُ نُورُ السَّماوَاتِ وَالْأَرْضِ . . . « 1 » .\r\n« خداوند نور آسمانها و زمين است . . . »\r\nتفاوت ميان اسلام و سخن ديگران در تأكيد اسلام است بر اين كه زمان ، چيزى مجرّد است كه خداوند سبحان با كلمهء كامل خود كه همان نور پيامبر ما محمّد مصطفى صلى الله عليه و آله آن را آفريده است . پس زمان همان آفرينش است ، زيرا اين آفريده ، موجود نبوده و بعداً موجود شده است . پس اگر ما عدم وجود اشياء را فرض كنيم و تنها به وجود نور پيامبر صلى الله عليه و آله و اهل بيت او عليهم السلام در برابر عرش قايل شويم ، اين به مفهوم وجود زمان خواهد بود . از همين روست كه در تعابير روايات شريف كلماتى همچون « باقى مانديم ، روزگارانى درنگ كرديم ، سايه‌هايى بوديم سبز در درگاه عرش ربّانى كه او را تسبيح و تقديس مىكرديم » را مىيابيم . يعنى زمان بر آنها مىگذشت ، اگر چه نَه خورشيدى ، نَه زمينى ، نَه ماهى ، نَه شبى و نَه روزى در كار بود .\r\nبهشت نيز چنين است و زمانى دارد بى آن كه خورشيدى داشته باشد و تأثير نور در همه جاى آن يكسان است . بهشت از جوهرى بسيط آفريده شده كه خداوند عزّوجلّ عَرَضى را بر آن نهاده كه نام آن نور است ، يعنى جوهرى نورانى ، لذا تمامى بهشت ، حيات است و نور آن پيوسته در پرتو حركت صادره از سوى پيامبر اكرم صلى الله عليه و آله ، اهل بيت او و ديگر مؤمنان فزونى مىگيرد و اين در پى عظمت نورايشان است كه بر نور بهشت فزونى دارد .\r\nكسى كه به حركت جوهرى مادّه اعتقاد دارد و در نقطه‌اى بغايت مهم با عقيدهء اسلامى اختلاف مىيابد . اين نقطه همان اعتقاد آنهاست در اين كه حركت جوهرى حركتى ذاتى است ، يعنى ذات هر پديده‌اى حركت است و ذات هر پديده‌اى رفتن به سوى تكامل و كمال است . اين سخن تا حدّى شبيه سخن ماركس و داروين\r\n\r\n\r\n","description":"","footnote":"\r\n( 1 ) - سورهء نور ، آيهء 35 .\r\n","page_name":" 220 ","page_number":220},
  {"content":"\r\n\r\nنسبت به حيوانات است و به ديگر ديدگاههايى مىمانَد كه بر اساس آن هستى ، پيوسته رو به تكامل دارد ، امّا ما مسلمانان اين باور را رد مىكنيم و تأكيد مىورزيم كه هر چيزى جز خدا مرده است ، زندگى ، علم و مرگ او با خداست و ذات انسان ، حركت به سوى كمال نيست ، بلكه در بسيارى اوقات عكس آن صحيح به نظر مىرسد و شواهد بسيار زيادى در دست است حاكى از آن كه مسير پاره‌اى از مردم ، كاملًا وارونه است و به جاى تكامل ، واپسگرايى را برگزيده‌اند و به اسفل سافلين فرو در افتاده‌اند ، بلكه آفرينش انسان و هستى جسمانى او رو به سوى مرگ دارد و اگر مسأله بُعد ديگرى نمىداشت كه حيات ديگرى را به آدمى مىبخشد مىگفتيم سرنوشت انسان ، نابودى و عدم ابدى است .\r\nاگر ذات پديده‌ها در حركت بود و رو به سوى كمال داشت ديگر نيازى به خداوند متعال نبود ، زيرا صِرف حركت به سوى كمال يعنى رسيدن به بالاترين مراحل وجود مىباشد كه همان ازل و قِدَم است ، زيرا ازل فوق زمان است .\r\nجوهرهء تفاوت ميان ديدگاه اسلامى و ديگر ديدگاهها آن است كه اسلام معتقد است فطرت و وجدان آدمى بر نقص او دارند ، كمال ، حيات و علم او با خداوند عزّوجلّ است و هر چيزى از ميان مىرود مگر خدا ، هر پديده‌اى فانى مىشود و خداى ذو الجلال و الاكرام ماندگار است . امام حسين عليه السلام در دعاى عرفه مىفرمايد : « من با توانگريم تهيدستم ديگر چگونه در تهيدستى تهيدست نباشم ؟ » خداوند عزّوجلّ در سورهء انفال مىفرمايد :\r\n. . . وَمَا رَمَيْتَ إِذْ رَمَيْتَ وَلكِنَّ اللَّهَ رَمَى . . . « 1 » .\r\n« . . . تو هنگام تيراندازى تير پرتاب نكردى ، بلكه اين خدا بود كه تير پرتاب كرد . . . »\r\nيعنى آن پيروزى كه پيامبر و سپاهيان او در جنگ عليه كفّار بدست آوردند و به مثابه تكامل تلقّى مىشود . جز امدادى الهى نبوده است و حقيقت پرتاب تيرى كه\r\n\r\n\r\n","description":"","footnote":"\r\n( 1 ) - سورهء انفال ، آيهء 17 .\r\n","page_name":" 221 ","page_number":221},
  {"content":"\r\n\r\nپيامبر صلى الله عليه و آله آن را انجام داد ، حقيقتى غيرى است براى حقيقى غيبى كه به مصدر بودن خالق يكتا اشاره دارد .\r\n\r\nج - زمان از نگاه نصوص\r\nبه روشنى كامل در مىيابيم كه متون اسلامى ( كتاب و سنّت ) بر نظريه اسلام پيرامون زمان و اين كه زمان آفرينندهء خداوندى و مقدّر به تقدير اوست تأكيد دارند .\r\nاينك از خلال عناوين زير برخى از اين نصوص را مىآوريم :\r\n\r\n1 - تقدير\r\nهمان گونه كه خداوند سبحان هر پديده‌اى را در حجم ، انبوهى و ويژگى خاصى مقدّر مىفرمايد در عمر نيز براى آنها تقدير قايل مىشود و براى هر پديده قدر مشخصّى از زمان ، اجل و نهايتى قرار داده است كه .\r\nخداوند سبحان دربارهء تقدير مىفرمايد :\r\nوَأَمَّا إِذَا مَا ابْتَلَاهُ فَقَدَرَ عَلَيْهِ رِزْقَهُ فَيَقُولُ رَبِّي أَهَانَنِ « 1 » .\r\n« و چون بيازمايدش و رزق بر او تنگ گيرد مىگويد : پروردگار من مرا خوار ساخت . »\r\nفَقَدَرْنَا فَنِعْمَ الْقَادِرُونَ « 2 » .\r\n« پس ما تقدير مدت كرديم كه نيكو مقدر حكيمى هستيم . »\r\nاللَّهُ يُبْسُطُ الرِّزْقَ لِمَن يَشَاءُ وَيَقْدِرُ وَفَرِحُوا بِالْحَيَاةِ الدُّنْيَا وَمَا الْحَيَاةُ الدُّنْيَا فِي الْآخِرَةِ إِلَّا مَتَاعٌ « 3 » .\r\n« خدا هر كه را خواهد روزى بسيار دهد يا روزى اندك ، و مردم به زندگى دنيا\r\n\r\n\r\n","description":"","footnote":"\r\n( 1 ) - سورهء فجر ، آيهء 16 .\r\n( 2 ) - سورهء مرسلات ، آيهء 23 .\r\n( 3 ) - سورهء رعد ، آيهء 26 .\r\n","page_name":" 222 ","page_number":222},
  {"content":"\r\n\r\nخشنودند حال آن كه زندگى دنيا در برابر زندگى آخرت جز اندك متاعى نيست . »\r\nوَفَجَّرْنَا الْأَرْضَ عُيُوناً فَالْتَقَى الْمَاءُ عَلَى أَمْرٍ قَدْ قُدِرَ « 1 » .\r\n« و از زمين چشمه‌هاى شكافتيم تا آب به آن مقدار كه مقدّر شده بود گرد آمد . »\r\nوَالَّذِي قَدَّرَ فَهَدَى « 2 » .\r\n« و همان كه اندازه‌گيرى كرد و هدايت نمود . »\r\nوَالْقَمَرَ قَدَّرْنَاهُ مَنَازِلَ حَتَّى عَادَ كَالْعُرْجُونِ الْقَدِيمِ « 3 » .\r\n« و براى ماه منزلهاى مقدّر كرديم تا همانند شاخهء خشك خرما باريك شود . »\r\nإِنَّا انزَلْنَاهُ فِي لَيْلَةِ الْقَدْرِ * وَمَا أَدْرَاكَ مَا لَيْلَةُ الْقَدْرِ * لَيْلَةُ الْقَدْرِ خَيْرٌ مِنْ أَ لْفِ شَهْرٍ * تَنَزَّلُ الْمَلَائِكَةُ وَالرُّوحُ فِيهَا بِإِذْنِ رَبِّهِم مِن كُلِّ أَمْرٍ * سَلَامٌ هِيَ حَتَّى مَطْلَعِ الْفَجْرِ « 4 » .\r\n« ما آن را در شب قدر نازل كرديم ، و تو چه دانى كه شب قدر چيست ؟ شب قدر بهتر از هزار ماه است ، در آن شب فرشتگان و روح به فرمان پروردگارشان براى انجام دادن كارها نازل مىشوند . آن شب تا طلوع بامداد همه سلام و درود است . »\r\nوَيَرْزُقْهُ مِنْ حَيْثُ لَا يَحْتَسِبُ وَمَن يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بَالِغُ أَمْرِهِ قَدْ جَعَلَ اللَّهُ لِكُلِّ شَيءٍ قَدْراً « 5 » .\r\n« و از جايى كه گمانش را ندارد و روزىاش مىدهد ، و هر كه بر خدا توكّل كند ، خدا او را كافى است ، خدا كار خود را به اجرا مىرساند ، و هر چيز را اندازه قرار داده است . »\r\nفَالِق‌ُالْإِصْبَاح‌ِوَجَعَلَ اللَّيْلَ سَكَناً وَالشَّمْسَ وَالْقَمَرَ حُسْبَاناً ذلِكَ تَقْدِيرُ الْعَزِيزِ الْعَلِيمِ « 6 » .\r\n« شكوفندهء صبحگاهان است و شب را براى آرامش قرار داد و خورشيد و ماه را براى\r\n\r\n\r\n","description":"","footnote":"\r\n( 1 ) - سورهء قمر ، آيهء 12 .\r\n( 2 ) - سورهء اعلى ، آيهء 3 .\r\n( 3 ) - سورهء يس ، آيهء 39 .\r\n( 4 ) - سورهء قدر ، آيات 1 - 5 .\r\n( 5 ) - سورهء طلاق ، آيهء 3 .\r\n( 6 ) - سورهء انعام ، آيهء 96 .\r\n","page_name":" 223 ","page_number":223},
  {"content":"\r\n\r\nحساب كردن اوقات . اين تقدير خداى پيروزمند داناست . »\r\nوَالشَّمْسُ تَجْرِي لِمُسْتَقَرٍّ لَّهَا ذلِكَ تَقْدِيرُ الْعَزِيزِ الْعَلِيمِ « 1 » .\r\n« و آفتاب به سوى قرارگاه خويش روان است . اين تقدير خداى قادر و داناست . »\r\nاللَّهُ يَعْلَمُ مَا تَحْمِلُ كُلُّ أُنثَى وَمَا تَغِيضُ الْأَرْحَامُ وَمَا تَزْدَادُ وَكُلُّ شَىءٍ عِندَهُ بِمِقْدَارٍ « 2 » .\r\n« خدا از جنين هايى كه هر ماده حمل مىكند آگاه است ، تقدير و نيز از آنچه رحمها كم مىكنند ( و پيش از موعد مقرر مىزايند ) و هم از آنچه افزون مىكنند ( و بعد از موقع مىزايند ) و هر چيز نزد او مقدار معينى دارد . »\r\nيُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كَانَ مِقْدَارُهُ أَلْفَ سَنَةٍ مِمَّا تَعُدُّونَ « 3 » .\r\n« كار را از آسمان تا زمين سامان مىدهد ، سپس در روزى كه مقدار آن هزار سال از سالهايى است كه شما مىشماريد ، به سوى او بالا مىرود ( و دنيا پايان مىيابد ) . »\r\nتَعْرُجُ الْمَلَائِكَةُ وَالرُّوحُ إِلَيْهِ فِي يَوْمٍ كَانَ مِقْدَارُهُ أَ لْفَ سَنَةٍ « 4 » .\r\n« فرشتگان و روح در روزى به سوى او بالا مىروند كه مقدار آن هزار سال است . »\r\nإِذْ تَمْشِي أُخْتُكَ فَتَقُولُ هَلْ أَدُلُّكُمْ عَلَى مَن يَكْفُلُهُ فَرَجَعْناكَ إِلَى أُمِّكَ كَيْ تَقَرَّ عَيْنُهَا وَلا تَحْزَنَ وَقَتَلْتَ نَفْساً فَنَجَّيْنَاكَ مِنَ الْغَمِّ وَفَتَنَّاكَ فُتُوناً فَلَبِثْتَ سِنِينَ فِي أَهْلِ مَدْيَنَ ثُمَّ جِئْتَ عَلَى قَدَرٍ يَا مُوسَى « 5 » .\r\n« آنگاه كه خواهرت مىرفت و مىگفت : مىخواهيد شما را به كسى كه نگهداريش كند راه بنمايم ؟ ما تو را نزد مادرت باز گردانيديم تا چشمانش روشن گردد و غم نخورد . و تو يكى را بكشتى و ما از غم آزادت كرديم و بارها تو را بيازموديم ، و سالى چند ميان مردم مدين زيستى ، و اكنون اى موسى ، در آن هنگام كه مقدّر كرده بوديم آمده‌اى . »\r\n\r\n\r\n","description":"","footnote":"\r\n( 1 ) - سورهء يس ، آيهء 38 .\r\n( 2 ) - سورهء رعد ، آيهء 8 .\r\n( 3 ) - سورهء سجده ، آيهء 5 .\r\n( 4 ) - سورهء معارج ، آيهء 4 .\r\n( 5 ) - سورهء طه ، آيهء 40 .\r\n","page_name":" 224 ","page_number":224},
  {"content":"\r\n\r\nإِلَى قَدَرٍ مَعْلُومٍ « 1 » .\r\n« تا قدرى معلوم . »\r\nيا ژرف انديشى در اين آيات در مىيابيم كه نخستين تقدير الهى براى آفرينش در برگيرندهء زمانى بوده است كه هر رويدادى را فرا مىگيرد ، براى مثال زمان خورشيد و ماه را مقّدر فرموده است ، چنان كه براى هر پديده‌اى قدر و نهايت و زمانى قرار داده است . شب قدر نيز زمان است و تقديرات امور زمانى و غير زمانى در آن رقم زده مىشود و از جملهء آن است كه موسى در وقت معيّنى به سوى قوم خود آمد .\r\nامور الهى نيز قدَرهاى مُقدَّر هستند .\r\nپس عنصر زمان نزد خداوند سبحان همچون هر بُعدى از ابعاد آفرينش ، مقدّر و معلوم است .\r\n\r\n2 - اجل\r\nآيات قرآنى تصريح دارند كه اجل نيز مشخصّ و معلوم است كه در اين بارهء .\r\nخداوند مىفرمايد :\r\nهُوَ الَّذِي خَلَقَكُم مِن طِينٍ ثُمَّ قَضَى أَجَلٌ مُسَمّىً عِندَهُ ثُمَّ أَنْتُمْ تَمْتَرُونَ « 2 » .\r\n« اوست كه شما را از گل بيافريد و عمرى مقرّر كرد ، و اجل حتمى نزد اوست ، با اين همه ترديد مىورزيد . »\r\nوَهُوَ الَّذِي يَتَوَفَّاكُم بِاللَّيْلِ وَيَعْلَمُ مَا جَرَحْتُم بِالنَّهَارِ ثُمَّ يَبْعَثُكُمْ فِيهِ لِيُقْضَى أَجَلٌ مُسَمَّىً ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِمَا كُنتُمْ تَعْمَلُونَ « 3 » .\r\n« و اوست كه شما را شب هنگام مىميراند و هر چه در روز كرده‌ايد مىداند ، آنگاه با حدادان شما را زنده مىكند تا آن هنگام كه مدّت معين عمرتان به پايان رسد . سپس\r\n\r\n\r\n","description":"","footnote":"\r\n( 1 ) - سورهء مرسلات ، آيهء 22 .\r\n( 2 ) - سورهء انعام ، آيهء 2 .\r\n( 3 ) - همان ، آيهء 60 .\r\n","page_name":" 225 ","page_number":225},
  {"content":"\r\n\r\nبازگشتتان به نزد اوست و شما را از آنچه كرده‌ايد آگاه مىكند . »\r\nوَلِكُلِّ أُمَّةٍ أَجَلٌ فَإِذَا جَاءَ أَجَلُهُمْ لَايَستَأْخِرُونَ سَاعَةً وَلَا يَسْتَقْدِمُونَ « 1 » .\r\n« هر امّتى را مدّت عمرى است . چون اجلشان فراز آيد ، يك ساعت پيش و پس نشوند . »\r\nاللَّهُ الَّذِي رَفَعَ السَّماوَاتِ بِغَيْرِ عَمَدٍ تَرَوْنَهَا ثُمَّ اسْتَوَى عَلَى الْعَرْشِ وَسَخَّرَ الشَّمْسَ وَالْقَمَرَ كُلٌّ يَجْرِي لِاجَلٍ مُسَمّىً يُدَبِّرُ الْأَمْرَ يُفَصِّلُ الْآيَاتِ لَعَلَّكُم بِلِقَاءِ رَبِّكُمْ تُوقِنُونَ « 2 » .\r\n« اللَّه ، همان خداوندى است كه آسمانها را بى هيچ ستونى كه آن را ببنيد بر افراشت .\r\nسپس به عرش استيلا يا فنا و آفتاب و ماه را كه هر يك تا زمانى معين در سيرند رام كرد .\r\nكارها را مىگرداند و آيات را بيان مىكند ، باشد كه به ديدار پروردگارتان يقين كنيد . »\r\nيَا أَيُّهَا النَّاسُ إِن كُنتُمْ فِي رَيْبٍ مِنَ الْبَعْثِ فَإِنَّا خَلَقْنَاكُم مِن تُرَابٍ ثُمَّ مِن نُّطْفَةٍ ثُمَّ مِنْ عَلَقَةٍ ثُمَّ مِن مُّضْغَةٍ مُّخَلَقَةٍ وَغَيْرِ مُخَلَّقَةٍ لِّنُبَيِّنَ لَكُمْ وَنُقِرُّ فِي الْأَرْحَامِ مَا نَشَاءُ إِلَى أَجَلٍ مُّسَمّىً ثُمَّ نُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ وَمِنكُم مَّن يُتَوَفَّى وَمِنكُم مَّن يُرَدُّ إِلَى أَرْذَلِ الْعُمُرِ لِكَيْلَا يَعْلَمَ مِن بَعْدِ عِلْمٍ شَيْئاً وَتَرَى الْأَرْضَ هَامِدَةً فَإِذَا أَنزَلْنَا عَلَيْهَا الْمَاءَ اهْتَزَّتْ وَرَبَتْ وَأَنْبَتَتْ مِن كُلِّ زَوْجٍ بَهِيجٍ « 3 » .\r\n« اى مردم ! اگر از روز رستاخيز در ترديد هستيد ، ما شما را از خاك و سپس از نطفه ، آنگاه از لخته خونى و سپس از پاره گوشتى گاه تمام آفريده گاه نا تمام ، بيافريده‌ايم ، تا قدرت خود را برايتان آشكار كنيم ، و تا زمانى معين هر چه را خواهيم در رحمها نگه مىداريم ، آنگاه شما را كه كودكى هستيد بيرون مىآوريم تا به حدّ زورمندى خود رسيد .\r\nبعضى از شما مىميرند و بعضى به سالخوردگى برده مىشوند تا آنگاه كه هر چه آموخته‌اند فراموش كنند ، و تو زمين را افسرده مىبينى . چون باران بر آن بفرستيم ، در اهتزاز آيد و نموكند و از هر گونه گياه بهجت‌انگيز بروياند . »\r\nوَيَسْتَعْجِلُونَكَ بِالْعَذَابِ وَلَوْلَا أَجَلٌ مُسَمّىً لَجَاءَهُمُ الْعَذَابُ وَلَيَأْتِيَنَّهُم بَغْتَةً وَهُمْ\r\n\r\n\r\n","description":"","footnote":"\r\n( 1 ) - سورهء اعراف ، آيهء 34 .\r\n( 2 ) - سورهء رعد ، آيهء 2 .\r\n( 3 ) - سورهء حج ، آيهء 5 .\r\n","page_name":" 226 ","page_number":226},
  {"content":"\r\n\r\nلَا يَشْعُرُونَ « 1 » .\r\n« از تو به شتاب عذاب را مىطلبند ، اگر آن را زمانى معين نبود ، بر آنها نازل شده بود ، و ناگهان و بى آن كه خبر شوند بر آنها فرود خواهد آمد . »\r\nيُولِجُ اللَّيْلَ فِي النَّهَارِ وَيُولِجُ النَّهَارَ فِي اللَّيْلِ وَسَخَّرَ الشَّمْسَ وَالْقَمَرَ كُلٌّ يَجْرِي لِأَجَلٍ مُسَمّىً ذلِكُمُ اللَّهُ رَبُّكُمْ لَهُ الْمُلْكُ وَالَّذِينَ تَدْعُونَ مِن دُونِهِ مَا يَمْلِكُونَ مِن قِطْمِيرٍ « 2 » .\r\n« او شب را در روز داخل مىكند و روز را در شب و آفتاب و ماه را رام كرد . هر يك تا زمانى معيّن در حركتند . اين است خدا پروردگار شما . فرمانروايى از آنِ اوست ، چيزهايى را كه سواى او به خدايى مىخوانيد مالك پوست هسته خرما هم نيستند . »\r\nمَا خَلَقْنَا السَّماوَاتِ وَالْأَرْضَ وَمَا بَيْنَهُمَا إِلَّا بِالْحَقِّ وَأَجَلٍ مُسَمّىً وَالَّذِينَ كَفَرُوا عَمَّا أُنذِرُوا مُعْرِضُونَ « 3 » .\r\n« ما آسمانها و زمين و آنچه را كه در ميان آن درست جز به حق و در حدّى معين نيافريده‌ايم ، و كافران از آنچه بيمشان مىدهند اعراض مىكنند . »\r\nوَمَا كَانَ لِنَفْسٍ أَن تَمُوتَ إِلَّا بِإِذْنِ اللَّهِ كِتَابَاً مُؤَجَّلًا وَمَن يُرِدْ ثَوابَ الدُّنْيَا نُؤْتِهِ مِنْهَا وَمَن يُرِدْ ثَوَابَ الآخِرَةِ نُؤْتِهِ مِنْهَا وَسَنَجْزِي الشَّاكِرِينَ « 4 » .\r\n« هيچ كس جز به فرمان خدا نمىميرد . مدّت مكتوب است . هر كس خواهان ثواب اين جهانى باشد به او مىدهيم و هر كس خواهان ثواب آن جهانى باشد به او مىدهيم و شاكران را پاداش خواهيم داد . »\r\nبدين ترتيب مىبينيم كه هر چيزى اجلى دارد و خداوند اين اجل را نزد خود مشخّص نموده است . هر جانى اجلى دارد و هر امّتى اجلى و حتّى خورشيد و ماه\r\n\r\n\r\n","description":"","footnote":"\r\n( 1 ) - سورهء عنكبوت ، آيهء 53 .\r\n( 2 ) - سورهء فاطر ، آيهء 13 .\r\n( 3 ) - سورهء احقاف ، آيهء 3 .\r\n( 4 ) - سورهء آل عمران ، آيهء 145 .\r\n","page_name":" 227 ","page_number":227},
  {"content":"\r\n\r\nاجلى دارند و ديدار خداوندى نيز اجلى دارد .\r\nاين اجل همان وقت مشخّص است كه خداوند براى امور معيّن فرموده و اين همان زمان است . بنابراين تقدير و تدبير زمان به دست خداوند سبحان مىباشد .\r\n\r\n3 - وقت\r\nخداوند متعال براى امور وقتى قايل شده است . وقت ، همان زمان و يا ساعات زمان است . خداوند مىفرمايد :\r\nوَإِذَا الرُّسُلُ أُقِّتَتْ « 1 » .\r\n« و آنگاه كه پيامبران را وقتى معين شود . »\r\nإِلَى يَوْمِ الْوَقْتِ الْمَعْلُومِ « 2 » .\r\n« تا آن روزى كه وقتش معلوم است . »\r\nيَسْئَلُونَكَ عَنِ السَّاعَةِ أَيَّانَ مُرْسَاهَا قُلْ إِنَّمَا عِلْمُهَا عِندَ رَبِّي لَا يُجَلِّيهَا لِوَقْتِهَا إِلَّا هُوَ ثَقُلَتْ فِي السَّماوَاتِ وَالْأَرْضِ لَاتأْتِيكُمْ إِلَّا بَغْتَةً يَسْئَلُونَكَ كَأَنَّكَ حَفِيٌّ عَنْهَا قُلْ إِنَّمَا عِلْمُهَا عِنْدَ اللَّهِ وَلكِنَّ أَكْثَرَ النَّاسِ لَايَعْلَمُونَ « 3 » .\r\n« دربارهء قيامت از تو مىپرسند كه چه وقت فرا مىرسد . بگو : علم آن نزد پروردگار من است . تنها اوست كه چون وقتش فرا رسد آشكارش مىسازد . فرا رسيدن آن بر آسمانيان و زمينيان پوشيده است ، جز به ناگهان بر شما نيايد . چنان از تو مىپرسند كه گويى تو از آن آگاهى . بگو : علم آن نزد خداست ولى بيشتر مردم نمىدانند . »\r\nبا تدبّر در اين آيات در مىيابيم كه ساعات هر پديده‌اى به امر خداوند سبحان است چنين نيست كه خداوند متعال تنها از روز نخست آفرينش مقادير و اجلهاى پديده‌ها را مشخص كرده باشد ، بل هموست كه هر چيزى را نيز به وقت خود به\r\n\r\n\r\n","description":"","footnote":"\r\n( 1 ) - سورهء مرسلات ، آيهء 11 .\r\n( 2 ) - سورهء حجر ، آيهء 38 .\r\n( 3 ) - سورهء اعراف ، آيهء 187 .\r\n","page_name":" 228 ","page_number":228},
  {"content":"\r\n\r\nاجرا در مىآورَد . خداوند براى هر اجلى كتابى و نوشته‌اى نهاده است چنان كه براى هر خبرى جايگاهى قرار داده .\r\nبر اين اساس زمان وهمى خيالى نيست ، بلكه قدرى مقدّر شده است ، اجلى مسمّى است ، و وقتى تعيين شده است ، و اراده‌اى برتر از همهء آنها وجود دارد كه آنچه را مقدّر شده و اجل يافته و وقت پيدا كرده به اجرا در مىآورَد ، چگونه اين همه مىتواند بيهوده و بر اساس هرج و مرج باشد .\r\nاحاديث نيز اين حقيقت را ياد آور شده‌اند كه خداوند همان قدرتى است كه وقت و اجل را مشخص كرده . اينك برخى از اين احاديث را از نظر مىگذرانيم :\r\nامام صادق عليه السلام مىفرمايد : « دانشمندى از دانشمندان يهود نزد اميرالمؤمنين عليه السلام آمد و عرض كرد : يا اميرالمؤمنين ! خداى تو چه هنگام بوده است ؟ امام عليه السلام فرمود : مادرت به عزايت بنشيند ، چه هنگام نبوده است تا بگوئيم كى بوده است ؟ خداى من پيش از پيشِ بدون پيش و پس از بعد بدون بعدى بوده است ، كه غايتى نداشته و غايت آن انتهايى نداشته . غايات نزد او به مرز خود مىرسد و او نهايت هر غايتى است . « 1 » »\r\nامام صادق عليه السلام مىفرمايد : « امير المؤمنين عليه السلام به ذعلب فرمود : خداى من لطيف است و با لطف توصيف نمىشود ، پيش از هر چيز بوده است و گفته نمىشود چيزى پيش از او بوده - تا اين كه مىفرمايد - مكان ، او را در بر نمىگيرد و وقت او را در خود جاى نمىدهد - تا اين كه مىفرمايد - وجود او بر وقت پيشى دارد و هستى او بر عدم مقدّم است و آغاز همان ازل اوست - تا اين كه مىفرمايد - ميان قبل و بعد تفاوت نهاد تا دانسته شود كه او نَه قبلى دارد و نَه بعدى . . . برخى را بر برخى پوشانده است تا دانسته شود كه ميان او و خلقش پوششى نيست ، زمانى پرورنده بوده كه پرورده‌اى نبوده و زمانى خدا بوده كه پرستيده‌اى نبوده است\r\n\r\n\r\n","description":"","footnote":"\r\n( 1 ) - بحارالانوار ، ج 54 ، ص 160 ، روايت 94 .\r\n","page_name":" 229 ","page_number":229},
  {"content":"\r\n\r\nو زمانى عالم بوده كه معلومى نبوده است و زمانى شنوا بوده كه شنيده شده‌اى نبوده است . » « 1 »\r\nپس خداوند سبحان همان است كه چارچوب وقت را مشخّص مىسازد ، به پديده ، بعد و قبل مىبخشد .\r\n\r\n4 - در چند روز\r\nخداوند آسمانها و زمين را در شش روز آفريد و توشهء آنها را در چهار روز مقدّر فرمود و زمين را در دو روز بيافريد . اينها حاكى از آن هستند كه آفرينش در ظرفى زمانى جاى گرفته و دلالت بر آن دارد كه عنصر زمان بخشى از آفرينش است . اينك بيائيد برخى از آيات را تلاوت كنيم :\r\nالَّذِي خَلَقَ السَّماوَاتِ وَالْأَرْضَ وَمَا بَيْنَهُمَا فِي سِتَّةِ أَيَّامٍ ثُمَّ اسْتَوَى عَلَى الْعَرْشِ الرَّحْمنُ فَسْأَلْ بِهِ خَبِيراً « 2 » .\r\n« آن كه آسمانها و زمين و هر چه را در ميان آنهاست به شش روز بيافريد ، آنگاه به عرض ، استيلا يافت اوست خداى رحمان و دربارهء او از كسى بپرس كه آگاه باشد . »\r\nقُلْ ءَإِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَتَجْعَلُونَ لَهُ أَندَاداً ذلِكَ رَبُّ الْعَالَمِينَ * وَجَعَلَ فِيهَا رَوَاسِيَ مِن فَوْقِهَا وَبَارَكَ فِيهَا وَقَدَّرَ فِيهَا اقْوَاتَهَا فِي أَرْبَعَةِ أَيَّامٍ سَوَاءً لِلسَّائِلِينَ * ثُمَّ اسْتَوَى إِلَى السَّماءِ وَهِيَ دُخَانٌ فَقَالَ لَهَا وَلِلْأَرْضِ ائْتِيَا طَوْعاً أَوْ كَرْهاً قَالَتَا أَتَيْنَا طَائِعِينَ * فَقَضَاهُنَّ سَبْعَ سَمَاوَاتٍ فِي يَوْمَيْنِ وَأَوْحَى فِي كُلِّ سَمَاءٍ أَمْرَهَا وَزَيَّنَّا السَّماءَ الدُّنْيَا بِمَصَابِيحَ وَحِفْظاً ذلِكَ تَقْدِيرُ الْعَزِيزِ الْعَلِيمِ « 3 » .\r\n« بگو : آيا به كسى كه زمين را در دو روز آفريده است كافر مىشويد و براى او همتايان قرار مىدهيد ؟ اوست پروردگار جهانيان . بر روى زمين كوهها پديد آورد و آن\r\n\r\n\r\n","description":"","footnote":"\r\n( 1 ) - همان مأخذ ، صص 165 - 166 ، روايت 104 .\r\n( 2 ) - سورهء فرقان ، آيهء 59 .\r\n( 3 ) - سورهء فصّلت ، آيات 9 - 12 .\r\n","page_name":" 230 ","page_number":230},
  {"content":"\r\n\r\nرا هر بركت ساخت و به مدّت چهار روز رزق همه را معين كرد ، يكسان براى همهء سائلان . سپس به آسمان پرداخت و آن دودى بود : پس به آسمان و زمين گفت : خواه يا ناخواه بياييد . گفتند : فرمانبردار آمديم . آنگاه هفت آسمان را در دو روز پديد آورد و در هر آسمانى كارش را به آن وحى كرد و آسمان فرودين را به چراغهايى بياراستيم و محفوظش داشتيم . اين است تدبير آن پيروزمند دانا . »\r\nوَ يَسْتَعْجِلُونَكَ بِالْعَذَابِ وَ لَن يُخْلِفَ اللَّهُ وَعْدَهُ وَ إِنَّ يَوْماً عِندَ رَبِّكَ كَأَلْفِ سَنَةٍ مِمَّا تَعُدُّونَ « 1 » .\r\n« از تو به شتاب عذاب مىطلبند و خدا هرگز وعدهء خود را خلاف نمىكند ، و يك روز از روزهاى پروردگار تو برابر با هزار سال است از آن سال كه مىشمريد . »\r\nاز آيات قرآن كريم استفاده مىشود كه مفهوم « يوم » قدر مشخصّى از زمان است خواه همچون روزهاى ما كه با طلوع و غروب خورشيد مشخص باشد و يا با رويدادى معيّن ، مشخصّ شود ، مثلًا هنگامى كه بعضى گفتند :\r\n. . . لَاطَاقَةَ لَنَا الْيَوْمَ بِجَالُوتَ وَجُنُودِهِ . . . « 2 » .\r\n« . . . ما امروز توان جالوت و سپاهيان او را نداريم . . . »\r\nيا با حكمت ديگرى مشخص شده و همچون برپاداشتن داد و عدل :\r\nمالِكِ يَوْمِ الدِّينِ « 3 » .\r\n« مالك روز رستاخيز . »\r\nو بدين ترتيب آفرينش ، زمان مشخصى دارد . خداوند سبحان در آيهء شريفه‌اى مىفرمايد :\r\nأَوَ لَمْ يَتَفَكَّرُوا فِي أَنفُسِهِم مَا خَلَقَ اللَّهُ السَّماوَاتِ وَالْأَرْضَ وَمَا بَيْنَهُمَا إِلَّا بِالْحَقِّ وَأَجَلٍ مُّسَمّىً وَإِنَّ كَثِيراً مِنَ النَّاسِ بِلِقَاءِ رَبِّهِمْ لَكَافِرُونَ « 4 » .\r\n\r\n\r\n","description":"","footnote":"\r\n( 1 ) - سورهء حج ، آيهء 47 .\r\n( 2 ) - سورهء بقره ، آيهء 249 .\r\n( 3 ) - سورهء فاتحه ، آيهء 4 .\r\n( 4 ) - سورهء روم ، آيهء 8 .\r\n","page_name":" 231 ","page_number":231},
  {"content":"\r\n\r\n« آيا با خود نمىانديشند كه خدا آسمانها و زمين را و هر چه را ميان آنهاست جز به حق و تا مدّت و اجلى محدود ، نيافريده است ؟ و بسيارى از مردم به ديدار پروردگارشان ايمان ندارند . »\r\nپس حق و اجل با آفرينش زمين و آسمان همراه بودند . آنچه از لابلاى تأمّل وجدانى و شناخت پاره‌اى حقائق از دانش فيزيك نوين و مهمتر از آن از لابلاى ژرف انديشى در ايات و احاديث ، بر من معلوم شده اين است كه : حقيقت ابداع ، آفرينش ، رزق ، همان حدوث ، تغيير و دگرگونى است و آن حقيقت زمان است .\r\nپس زمان يك حدث و رويداد است ، ولى به لحاظ تحولات آن ، لذا آفرينش آسمانها ، زمين در زمانها ، صورت پذيرفته است . اين دلالت بر آن دارد كه خلق ، اندك اندك تحقّق يافته است ، خداوند سبحان همان آفريننده ، دستور دهنده و پرورندهء تدبير كننده‌اى كه هنوز از امر آفرينش فارغ نگشته است .\r\nآرى ! ذات آفرينش ، ذات مشيت ربانى و ذات فعل الهى كه به ربوبيت تعلّق دارد ، زمان ندارد ، ليكن موضوع آفرينش و پديد آوردن و آنچه آفرينش و ربوبيت بدان وابسته است ، از زمان برخوردار مىباشد ، زيرا محدَث و مخلوق است .\r\nو شايد نصّى كه دلالت بر آن دارد كه نخستين آفريده ( اراده ) نَه وزنى دارد و نَه حركتى ، به همين مفهوم باشد . امام رضا عليه السلام در آنچه نوفلى از ايشان روايت مىكند مىفرمايد : « نخستين آفريدهء خداوند عزّوجلّ همان ابداع است كه نه وزنى دارد و نه حركتى و نه شنوايى و نه رنگى و نه حسى و دومين آفريده همان حروف بوده است كه نه وزنى دارند و نه رنگى در حالى كه شنيده مىشوند و توصيف مىشوند و نمىتوان آنها را ديد . سومين آفريده همهء گونه‌هايى است كه محسوس و ملموس و چشيدنى هستند و مىتوان آنها را ديد و خداوند تبارك و تعالى پيس از ابداع بوده است ، زيرا پيش از او و همراه او چيزى نبوده است وابداع پيش از حروف بوده است و حروف جز بر خود بر چيزى دلالت ندارند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمأمون گفت : چگونه جز برخود بر چيزى دلالت ندارند ؟ امام رضا عليه السلام فرمود :\r\n« زيرا خداوند عزّوجلّ هرگز چيزى از آنها را بدون معنا گرد نمىآورَد و هر گاه چهار ، يا پنج ، يا شش حرف ، يا بيشتر و يا كمتر را با هم جمع كند آنها را بدون معنا جمع نكرده است و معناى آنها مخلوق است كه پيشتر چيزى نبوده است . « 1 » »\r\nبه نظر مىرسد اين بينش معمّاى علمى را كه ديدگاههاى نوين رياضى در آن حيران مانده‌اند حل كند ، زيرا دانشمندان لحظهء انفجار بزرگ را در وقتى بسيار اندك مىدانند كه تقريباً به زمان صفر نزديك است و آن حاصل تقسيم ثانيه است به عددى كه در سمت راست آن چهل و پنج صفر قرار مىگيرد .\r\nبرخى از دانشمدان با انديشيدن به چنين رقمى گيج شدند تا جايى كه دو رياضيدان از بلژيك راهىِ مركز درمان بيماريهاى روانى گشتند و اين همان چيزى بود كه موجب شد ديگران پروندهء آن را ببندند و آن را پايان توان عقل بشرى تلقّى كنند .\r\nآرى ! مخلوق نخستين همان مشيت وابداع است كه به‌رويدادهاى ديگر شباهتى ندارد ، زيرا تهى از حركت است . و در واقع خلق مشيت نسبت به رويدادى كه پس از آن مىآيد ، به لحظه‌اى شبيه زمان صفر مىمانَد و اين تقريباً اندازهء زمان بين كاف و نون در امر الهى است كه هرگاه چيزى را بخواهد با كلمهء « كن » آن تحقّق مىيابد .\r\n\r\n5 - نور محمّد صلى الله عليه و آله\r\nاز احاديث شريف استفاده مىكنيم كه خداوند نخستين چيزى را كه آفريد نور محمّد صلى الله عليه و آله بود و پس از آن انوار قدسى كه از نور محمّد صلى الله عليه و آله بر گرفته شدند . شايد برخى تفسير اين حقيقت را درك نكنند ، چنان كه ما تفسير بسيارى از حقايق بزرگ را درك نمىكنيم ، ليكن به هر روى حقايقى هستند كه روايات مستفيضه بر آنها تأكيد\r\n\r\n\r\n","description":"","footnote":"\r\n( 1 ) - اين حديث مفصّل است و ما تنها مورد شاهد را آورده‌ايم و آن در كتب حديث و از جمله بحارالانوار ، ج 54 ، ص 51 موجود است .\r\n","page_name":" 233 ","page_number":233},
  {"content":"\r\n\r\nمىورزند و ما بايد ، تا آن هنگام كه خداوند ، بشر را توفيق درك حقايق و فهم مضامين حيات بخششان را عطا فرمايد ، در برابر شان تسليم گرديم . اينك شمارى از اين نصوص را در اين زمينه از نظر مىگذرانيم :\r\nالف - از امام باقر عليه السلام روايت شده است كه به جابر جعفى فرمود : « اى جابر ! خدا بود و چيزى جز او نبود ، نَه معلومى و نَه مجهولى . نخستين چيزى كه آفرينش آن را آغازيد اين بود كه محمّد صلى الله عليه و آله را آفريد و ما را همراه او از نور و عظمت خود خلق كرد و ما چونان سايه‌هايى سبز در برابر او ايستاده بوديم و اين در حالى بود كه نه آسمانى وجود داشت و نه زمينى و نه مكانى و نه شبى و نه روزى و نه خورشيدى و نه ماهى ، نور ما از نور خدايمان همچون پرتوى از خورشيد جدا مىشود ، ما خداوند متعال را تسبيح ، تقديس و تحميد مىكرديم و او را چنان كه بايد مىپرستيديم ، سپس خداوند اراده نمود تا مكان را بيافريند و آن را بيافريد . . .\r\nسپس ما را با آن نور در صُلْب آدم عليه السلام نهاد ، اين نور همچنان از صُلبها و رحمها و از صُلبى به صُلبى ديگر منتقل مىشد و در صُلْبى جاى نمىگرفت ، مگر آن كه انتقال آن مشخصّ مىشد و آن كه اين نور در صُلْب او قرار مىگرفت ارجمندى مىيافت تا آن كه به صُلب عبدالمطلب رسيد . . . و در اين هنگام آن نور به دو بخش تقسيم شد :\r\nبخشى در عبداللَّه و بخشى در ابوطالب . . . » « 1 » .\r\nب - مفضّل از امام صادق عليه السلام پرسيد : « شما ، پيش از آن كه خداوند آسمانها و زمين را بيافريند ، چه بوده‌ايد ؟ امام عليه السلام فرمود : مانورهايى بوديم پيرامون عرش الهى كه خدا را تسبيح و تقديس مىكرديم ، تا وقتى كه خداوند سبحان فرشتگان را بيافريد و به ايشان فرمود : تَسبيح بگوئيد ، آنها گفتند : پروردگارا ! ما علمى نداريم و خدا به ما فرمود : شما تسبيح بگوئيد ، ما تسبيح گفتيم و فرشتگان پس از تسبيح ما تسبيح گفتند . آگاه باش كه ما از نور خدا آفريده شده‌ايم و شيعيان ما از نورى پايينتر\r\n\r\n\r\n","description":"","footnote":"\r\n( 1 ) - بحارالانوار ، ج 25 ، ص 17 ، روايت 31 .\r\n","page_name":" 234 ","page_number":234},
  {"content":"\r\n\r\nاز آن نور آفريده شده‌اند ، پس هنگامى كه روز رستخيز فرا رسد ، نور پايين به نور بالا بپيوندد ، سپس امام عليه السلام دو انگشت سبابه و ميانهء خود را به يكديگر پيوند داد و فرمود : مثل اين دو . يعنى نور شيعيان اهل بيت در روز رستخيز . » « 1 »\r\nج - ابن عباس مىگويد : « از پيامبر اكرم صلى الله عليه و آله شنيدم كه على عليه السلام را مخاطب قرار داده بود و مىفرمود : اى على ! همانا خداوند متعال بود و چيزى با او نبود ، پس من و تو را به صورت دو روح از نور جلال خويش آفريد و ما در برابر عرش خداوند جهانيان تسبيح مىگفتيم و تقديسش مىكرديم و سپاسش مىگزارديم و لا إله الا اللَّه مىگفتيم و اين پيش از زمانى بود كه خداوند آسمانها و زمينها را بيافريند . پس چون اراده فرمود آدم را بيافريند من و تو را از يك گِل آفريد كه همان گل عليّيّن است . ما را با آن نور مخلوط كرد و در همهء نورها ورودهاى بهشت فرو برد . سپس خداوند آدم را آفريد و در صُلب او اين گل و نو را نهاد . پس چون او را بيافريد نسلش را از پشت او بيرون آورد و آنها را به سخن واداشت و از آنها به خدايىِ خود اقرار گرفت .\r\nنخستين مخلوقى كه به خدايى خداوند اقرار كرد ، من و تو و ديگر پيامبران - هر يك به قدر منزلت و قرب او به خداوند - بوديم ، پس خداوند فرمود : اى محمّد و اى على ! راست گفتيد و اقرار نموديد و در طاعت من بر ديگر خلايقم پيشى گرفتيد و در علم سابق من چنين بوديد ، پس شما دو نفر و امامان از نسل شما و شيعيان شما برگزيدگان خلايق من هستيد و اين چنين شما را آفريدم . سپس پيامبر صلى الله عليه و آله فرمود : اى على آن گل در صلب آدم بود و نور من و تو ميان دو چشم او . . . » « 2 »\r\n\r\n\r\n","description":"","footnote":"\r\n( 1 ) - بحارالانوار ، ص 21 ، روايت 34 .\r\n( 2 ) - همان ، ج 25 ، ص 3 ، روايت 5 .\r\n","page_name":" 235 ","page_number":235},
  {"content":"\r\n\r\n\r\nفصل ششم : قضا و قدر\r\nفلسفهء قرار دادىِ بشرى ، موضوع قضا و قدر را از درونمايهء واقعى خود تهى كرده است و فايدهء ايمانى آن را از آن ستانده است ، زيرا رو به سوى باورهايى فاسد كرده و از مفاهيم قرآن كريم و اهداف خداوند بزرگ ، به كلى بر كنار است .\r\nپيش از آن كه با مفاهيم قضا ، قدر ، مشيت و اراده آشنا شويم ، ناگزير بايد مقدمه‌اى را بيان داريم كه براى فرا گرفتن كل موضوع از اهميت فوق العاده‌اى برخوردار است .\r\nهنگامى كه آدمى دربارهء خداوند سبحان سخن مىگويد بايد از جايى شروع كند كه خداوند ، خود را در قرآن كريم معرفى كرده است . قرآن كريم بارها براين نكته تأكيد ورزيده كه الحاق يك صفت ، يا نام به خداوند عزّوجلّ با الحاق يك نام و يا صفت به مخلوق تفاوت كلّى دارد و اين در پى تفاوت موجود ميان دو طرف است .\r\nپس هنگامى كه مىگوييم : خداوند مهربان و بخشنده است ، يا چنين و چنان اراده فرموده است ، بايد اين را بدانيم كه مفهوم آن با اين كه فلانى مهران و بخشنده است ، يا خشم مىگيرد و يا اراده مىكند تفاوت جدّى دارد .\r\nتفاوت آن در اين نهفته كه سخن دربارهء خدا سخن از غايت يك فعل است در حالى كه سخن از انسان سخن از آغاز فعل است . هنگامى كه آدمى به كسى از مردم رحم مىكند اين كار باگذر از چند مرحلهء مشخص صورت مىپذيرد . او به اين\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nشخص مىنگرد ، ناتوانى و تنگدستى او را مىبيند ، آنگاه دلش به درد مىآيد و جانش جوشش مىيابد و سپس مقدارى پول بر مىدارد و به دو مىدهد . ما هنگامى كه فرد مجروحى را مىبينيم كه ماشين او را زير گرفته ، به دو رحم مىآوريم و كمكش مىكنيم و نجاتش مىدهيم و او را به نزديكترين بيمارستان مىرسانيم .\r\nاين كه فعل چند مرحله را طى مىكند عبارتند از آن كه ما او را مىبينم ، آنگاه اين صحنه بر دل ما اگر مىنهد و پس از آن جانمان جوشش مىگيرد و در پى آن تصميم به نجات دادن او مىگيريم و سر انجام او را به بيمارستان مىرسانيم . پس اگر گفته شود فلانى رحيم است يعنى رحمت ، او از اين مجموعه مراحل پى در پى گذر كرده تا تحقّق يافته است .\r\nامّا هنگامى كه مىگوييم : « خدا بر فلانى رحم گرفت » مقصود ما آن نيست كه خدا با چشم خود بدونگريست ، زيرا خدا چشم ندارد و چنان كه مقصود ما آن نيست كه دل خدا از ديدن اين صحنهء درد آور به درد آمد ، زيرا خدا دل ندارد ، پس خدا بدون چشم مىبيند و بدون آن كه دلش به درد آيد بر انسان رحم مىگيرد . پس آدمى نيازمند مراحل و مقدّماتى است تا در ذات خود به تحوّلى متكامل دست يابد ، اما خداوند عزّوجلّ نيازى به تحوّل ندارد . پس مفهوم اين كه خداوند بر فلانى رحم گرفت اين است كه ماشين در شرف آن بود كه او را زير گيرد ، ولى خدا راننده را آگاه كرد و راننده سمت خود را تغيير داد و او را زير نگرفت . پس خداوند همان كارى را كه انسان رحيم باگذر از ابزار و تحولّات گوناگون انجام مىدهد انجام داده است ، ليكن بدون نياز به مقدّمات و مفهوم اين سخن آن است كه در چار چوب سخن از خداوند متعال بايد غايات را در نظر داشت نَه آغاز و مبدأ را .\r\nاينك مثال ديگرى مىآوريم . هنگامى كه انسانى را به خشمگين بودن موصوف مىكنيم ، منظور ما آن است كه خون در قلب او جوشيد ، اعصابش به‌حركت در آمد و تشنج يافت و چشمش قرمز شد و رگهاى گردنش آشكار شد و حالتى استثنايى پيكر و روان او را در بر گرفت و آنگاه دستش را بالا بُرد و طرف مقابل را زد ، يا در\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nچهرهء او فرياد كشيد و يا كارى كرد كه حكايت از خشم او داشت .\r\nآنها مقدّمه بودند و اين نتيجه ، ليكن سخن از خشم خداوندى از وجود و يا حتّى تصوّر وجود اين مقدّمات بىنياز است ، زيرا خدا نَه خون ، و نَه قلب و نَه رگ دارد .\r\nبنابراين مبادى و آغازها به انسان اختصاص دارند و نتيجه ، به خدا .\r\nهنگامى كه آدمى مىخواهد به كارى بپردازد انديشه مىكند و نقشه مىكشد و تصميم مىگيرد ، مثل اين كه در خيابان مىايستد و به اين سو و آن سو مىنگرد و از وقت مطمئن مىشود و لحظه‌اى به فكر فرو مىرود ، سپس دفترچهء يادداشتش را از نظر مىگذراند تا به مسائل برنامه ريزى خود اقدام نمايد و سر انجام به نقطهء اوج تصميم‌گيرى خود مىرسد و به راه مىافتد .\r\nليكن كليهء اين نقاطِ آغازين در محاسبه‌هاى خدايى راهى ندارد ، زيرا او مطلقاً از آنها بىنياز است ، چرا كه او آنها را براى ديگران آفريده است . او مشيت مىكند و مسأله به پايان مىرسد ، ولى چگونگى مشيت خدا كدام است و چگونه آن را انجام مىدهد ؟\r\nاين دو پرسش از جمله پرسشهايى هستند كه پاسخ بدانها نه تنها تا كنون مجهول مانده ، بلكه تا ابد همچنان ناشناخته باقى خواهد ماند ، زيرا خداوند عزّوجلّ والاتر از آن است كه ديدگان آن را دريابند در حالى كه او ديدگان را در مىيابد . در حضور يكى از امامان عليه السلام آيهء شريفهء : لَا تُدْرِكُهُ الْأَبْصَارُ وَهُوَ يُدْرِكُ الْأَبْصَارَ تلاوت شد و امام فرمود : مقصود ديدهء دلهاست كه اوهام مىباشند « 1 » . زيرا آدمى نمىتواند خدا را توهم كند و آنچه را او توهّم كرده مخلوقى است كه به خود او باز مىگردد . آنچه انسان بتواند آن را توهم كند خدا نيست و در دعا آمده است :\r\n« بار خدايا ! بلند پروازى آرزوها نقش بر آب شده است ، مگر در درگاه تو و همّتهاى منزوى از كار بازماندند ، مگر براى رسيدن به تو و آيين انديشه‌ها اوج\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 262 ، روايت 17 .\r\n","page_name":" 238 ","page_number":238},
  {"content":"\r\n\r\nمىگيرند ، مگر در نزد تو . « 1 » » ، پس عملكرد آدمى اوج مىگيرد ليكن از رسيدن به پروردگار جهانيان ناتوان است .\r\n\r\nمراحل آفرينش هستى\r\nمسأله قضا و قدر را مىتوان فرا گرفتن كامل مراحل آفرينش هستى ، تصوّر كرد ؛ مراحلى كه در آفرينش مشيتى جلوه مىيابد كه اراده ، سپس تقدير ، سپس قضا و سرانجام تحقّق را مىآفريند .\r\nخداوند عزّوجلّ مشيت را آفريد و آنگاه پديده‌ها را با مشيت فعال خود ( اراده ) پديدار ساخت . پس مشيت آفريدن مخلوقى را مقرّر مىدارد و اين همان ( اراده ) است . اين مشيت آنگاه به طراحى ، اندازه‌گيرى ، شناخت ابعاد و مقدار آن از نظر مساحت ، حجم ، حرارت ، برودت و قابليتها مىپردازد و اين همان مرحلهء ( تقدير ) و يا ( قدر ) است كه در طراحى ، جلوه مىيابد و از آن پس نوبت ( قضا ) مىرسد ، بدين معنا كه اين مخلوق شناخته شده و آماده مىگردد و در پى آن نوبت به تحقّق و امضاء مىرسد ، يعنى وارد كردن اين مخلوق جديد به عرصهء واقعيت و چهار چوب وجود مىباشد .\r\nبراى بيان اين مطلب مثالى مىآوريم - البته مثال آورده مىشود ، ولى بدان قياس نمىشود و خداوند والاتر از امثال است - : رهبر سرزمينى مىخواهد به جنگ با دشمن خود برخيزد . او نخست تصميم مىگيرد فرمانده‌اى را براى عمليات بگمارد ، آنگاه اين فرمانده با رهنمودهاى رهبر خود نيازهاى سپاه را اعم از جنگ‌افزار ، نيرو و موقعيت مشخص مىسازد . اينها همه در چار چوب يك طرح تفصيلى فراگير جدول بندى مىشود و آنگاه ساعت آغاز عمليات را مشخص مىكند و نيروها ديگر به چيزى نياز ندارند ، مگر به دستور يورش و پس از آن است\r\n\r\n\r\n","description":"","footnote":"\r\n( 1 ) - بحارالانوار ، ج 84 ، ص 277 ، روايت 70 .\r\n","page_name":" 239 ","page_number":239},
  {"content":"\r\n\r\nكه طبل جنگ نواخته مىشود .\r\nتصميم به جنگ به مثابه همان مشيت است و تصميم به گماردن فرمانده به مثابه اراده و مشخص كردن نياز نيروها به مثابه تقدير و قدر و معيّن كردن لحظهء يورش به مثابه قضا و نواختن طبل حمله ، يا گفتن رمز عمليات ، به منزلهء تحقق و امضاست .\r\nمراحل اين چنين هستند : مشيت ، اراده ، قدر ، قضا و امضاء . پس خداوند سبحان آنچه را مشيت كرده است اراده مىفرمايد و آنچه را اراده فرموده است مقدر مىكند و آنچه را مقدر مىكند قضاى آن را مشخص مىفرمايد و آنچه را قضايش مشخص فرموده است امضايش مىكند . اين مراحل قضا و قدر است .\r\nبدون ترديد اين مراحل پنجگانه حادث و مخلوق هستند و با خداوند تبارك و تعالى قديم شمرده نمىشوند . آنچه به همراه خدا قديم است علم است كه ذات اوست ، در حالى كه مشيت ، اراده ، قضا ، قدر و امضاء ، مخلوقاتى حادث هستند و « بداء » هم در مشيت ، در اراده و هم در قدر موجود است ، ليكن هرگاه قدر به قضا بدل شود ، ديگر بداء در كار نيست ، زيرا آن سوى قضا مستقيماً امضاء به ميان مىآيد و هرگاه خدا چيزى را امضاء كند كار به پايان رسيده است .\r\n\r\nقضا و قدر در احاديث اهل بيت\r\nدر كتاب بحارالانوار در اين باره يونس به نقل از امام رضا عليه السلام روايت مىكند كه فرمود : « چيزى وجود نمىيابد ، مگر آنكه خدا آن را مشيت و اراده كرده باشد ، قدر و قضا بدان تعلّق گرفته باشد . عرض كردم : مفهوم اين كه خدا مشيت كرد چيست ؟\r\nامام عليه السلام فرمود : آغاز فعل . عرض كردم : مفهوم اين كه خدا اراده كرده است چيست ؟ امام عليه السلام فرمود : ثبوت آن . عرض كردم : مفهوم اين كه خدا مقدّر كرده چيست ؟\r\nامام عليه السلام فرمود : اندازه‌گيرى يك پديده است در طول و عرض آن . عرض كردم :\r\nپس مفهوم قضا چيست ؟ امام عليه السلام فرمود : هرگاه قضاى الهى بر امرى تعلّق\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nگيرد آن را امضاء مىكند و اين همان است كه ديگر بازگشتى ندارد . » « 1 »\r\nپس آغاز يك فعل همان است كه از جانب فاعل حاصل مىشود و از او صادر مىگردد و ارادهء فعل يعنى ثبوت بر آن و تقدير يك پديده يعنى طراحى و اندازه‌گيرى آن و قضاى يك چيز يعنى امضايى كه ديگر بازگشتى در آن نيست .\r\nامام رضا عليه السلام به يونس مولاى على بن يقطين فرمود : « اى يونس ! از قدر سخن نگو . يونس گفت : من از قدر سخن نمىگويم ، ليكن يك چيز را مىگويم : چيزى كه به وجود نمىآيد ، مگر آن كه خداوند اراده و مشيت كرده باشد ، قضا و قدرش بدان تعلّق گرفته باشد . امام رضا عليه السلام فرمود : من اين چنين نمىگويم ، بلكه مىگويم :\r\nچيزى به وجود نمىآيد ، مگر آن كه خدا مشيت و اراده كند ، قدر و قضا بدان تعلّق گيرد . سپس فرمود : آيا مىدانى مشيت چيست ؟ يونس گفت : نه . امام عليه السلام فرمود :\r\nآهنگ خدا چيزى را - و آن مانند آهنگ ما نيست - . آيا مىدانى اراده چيست ؟\r\nگفت : نَه امام عليه السلام : فرمود آيا مىدانى قدر چيست ؟ گفت : نه . امام عليه السلام فرمود :\r\nاندازه‌گيرى . سپس امام عليه السلام فرمود : همانا خداوند هرگاه چيزى را مشيت كند آن را اراده مىفرمايد و هرگاه اراده فرمايد مقدرش مىكند و هرگاه مقدرش كند قضاى او بدان تعلق مىگيرد و هرگاه قضاى او بدان تعلق گرفت اجرايش مىكند . » « 2 »\r\nدر وافى از كافى با سندى از يونس بن عبدالرحمان به نقل از يونس آمده است كه گفت : امام رضا عليه السلام به من فرمود : اى يونس آيا مىدانى مشيت چيست ؟ عرض كردم : نه . فرمود : آن نخستين ذكر است . آيا مىدانى اراده چيست ؟ عرض كردم :\r\nنه . فرمود : همان تصميم است .\r\nآيا مىدانى قدر چيست ؟ عرض كردم : نه . فرمود : همان اندازه‌گيرى و نهادن حدود است از بقاء گرفته تا فنا ، سپس فرمود : قضا همان استوار كردن حكم و بر پا نمودن آن است .\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 122 ، روايت 68 .\r\n( 2 ) - همان ، ج 5 ، ص 122 ، روايت 69 .\r\n","page_name":" 241 ","page_number":241},
  {"content":"\r\n\r\n\r\nعلم خداوندى مرز ندارد\r\nبدون ترديد پيش از اين مراحل مرحله‌اى وجود دارد كه همان مرحلهء علم خداوندى است ؛ علم قديمى كه نه تنها از ذات خداوند جدا نمىشود ، بلكه همان ذات اوست .\r\nبه امام كاظم عليه السلام عرض شد : چگونه خدا را دانست ؟ فرمود : « خدا دانست و مشيت نمود ، اراده كرد و مقدر فرمود ، قضا و امضاء ( اجرا ) كرد . پس آنچه را قضاى او بدان تعلّق گرفت اجرا كرد و آنچه را مقدر كرد قضايش بدان تعلّق گرفت و آنچه را اراده فرمود مقدر كرد . پس مشيت به واسطهء علم او بوده است ، و اراده با مشيت او تقدير با ارادهء او ، قضا با تقدير او و سرانجام ، امضاء با قضاى اوست .\r\nپس علم با مشيت مقدم است و مشيت در مرحلهء دوم قرار دارد و اراده در مرحلهء سوم و تقدير قبل از قضاست و قضا همان امضا و اجراء است . خداوند تبارك و تعالى در آنچه مىداند هرگاه بخواهد « بداء » حاصل مىفرمايد و نيز در آنچه در تقدير اشياء اراده فرموده است ، بداء پيش مىآورَد ، مگر هنگامى كه قضا را امضاء كند كه ديگر بدايى در كار نيست . . . خداوند با علم پيش از به وجود آمدن پديده‌ها بر آنها آگاهى يافت ، با مشيّت ويژگيها و حدود آنها را شناخت و پيش از ظاهر كردنشان ايجادشان نمود و با اراده ، رنگ ، ويژگيها و حدود ، آنها را از يكديگر جدا كرد و با تقدير توشهء آنها را مقدر فرمود و آغاز و انجام آن را بشناساند و جاى آنها را با قضا براى مردم آشكار كرد و با امضاء ، دلايل آن را توضيح نمود و پرده از چگونگى امر برداشت . اين تقدير خداوند عزيز و آگاه است . « 1 » »\r\nآنچه در اين مقام شرح و تفصيل آن را مىرسد همين است كه بگوئيم علم خداوندى مسأله‌اى است متفاوت با قدر و قضا ، زيرا علم خدا عين ذات قدسى\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 102 ، روايت 27 .\r\n","page_name":" 242 ","page_number":242},
  {"content":"\r\n\r\nاوست ، در حالى كه قدر و قضا ، هر دو حادث و مخلوق هستند كه پس از آفرينش مشيت و اراده به صحنه مىآيند .\r\nپس علم خدا حد و مرزى ندارد ، او مىداند كه چه خواهد كرد و چه رخ خواهد داد و دانش بشرى - هر چند فراوان و عميق باشد - از رسيدن به علم خداوند ناتوان است ، مگر آنچه را خدا خود به دو آموخته باشد . در قرآن كريم از زبان پيامبر آمده است كه :\r\n. . . وَلَوْ كُنتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ . . . « 1 » .\r\n« . . . اگر غيب مىدانستم خير را براى خود فراوان مىگرداندم . . . »\r\nو فرشتگان به خداوند عزّوجلّ عرض كردند كه :\r\n. . . لَا عِلْمَ لَنَا إِلَّا مَا عَلَّمْتَنَا . . . « 2 » .\r\n« . . . ما علمى نداريم جز آنچه تو به ما آموختى . . . »\r\nو خداوند به ما دستور داده است به درگاهش دعا كنيم :\r\n. . . وَقُل رَبِّ زِدْنِي عِلْماً « 3 » .\r\n« . . . بگو ؛ خدايا ! بر علم من بيفزاى . »\r\nو خداوند خلق را چنين توصيف مىفرمايد :\r\n. . . وَمَا أُوتِيتُم مِّنَ الْعِلْمِ إِلَّا قَلِيلًا « 4 » .\r\n« . . . شما از علم جز اندكى داده نشديد . »\r\nو در دعايى منقول از امامان عليهم السلام آمده است كه : « به حق اسم عظيم اعظمت كه نزد تو پوشيده و اندوخته است و هيچ فرشتهء مقرّب و پيامبر مرسلى را بر آن آگاه نكرده‌اى از تو مىخواهم . . . »\r\n\r\n\r\n","description":"","footnote":"\r\n( 1 ) - سورهء اعراف ، آيهء 188 .\r\n( 2 ) - سورهء بقره ، آيهء 32 .\r\n( 3 ) - سورهء طه ، آيهء 114 .\r\n( 4 ) - سورهء اسراء ، آيهء 85 .\r\n","page_name":" 243 ","page_number":243},
  {"content":"\r\n\r\nاين همان علم خداوندى است و همان غيبى است كه هيچ كس را جز پيامبر برگزيده بدان راهى نيست ، ليكن هنگامى كه چيزى از علم خدا به مشيت او ، يا از مشيت او به اراده ، يا از ارادهء او به تقدير و يا قضا راه مىيابد اين امر ممكن مىشود كه فرشتگان ، يا پيامبران ، يا امامان ، يا مؤمنان و يا حتى انسانهاى عادى از آن آگاه شوند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nفصل هفتم : قضا و قدر ، بحثى مقايسه‌اى\r\nاز اشتباهات فلسفهء بشرى در رابطه با موضوع قدر و قضا اين است كه قضا را چنين تعريف مىكند : « صورتهاى علمى ذات مقدّس خداوندى ، بدور از تأثير يا تأثّر و اين كه اين صورتها فاقد حيثيت‌هاى عدمى و يا امكانات واقعى هستند ، پس قضا صورتى است از صورتهاى علم قديم خداوندى كه با بقاء ذات الهى باقى است وقدر به مثابه وجود صورتهاى پديده هائى در جهان نفسانى آسمانى كه با موارد خارجى و شخصى آن همخوانى دارد و به اسباب و عللش مستند است و وجودى ضرورى دارد و اوقات مشخّص و مكانهاى خاص خود ملازم است . »\r\nيكى از فلاسفه مىگويد : موجود ممكن ، اشرف ، اقرب كه همان عقل اوّل است در واقع همان قلم مىباشد كه قضاى اجمالى خداوندى نيز هست و آن حقيقتى بسيط است در بر گيرندهء همهء صورتهاى پايينتر از به نحو بساطت ، صورتهاى موجود با قلم وجوداتى هستند صادر شدهء با واسطه يا بى واسطه ، كه آن يا عقول است ، زيرا در آن كثرت نوعى وجود دارد .\r\nمشائيون مىگويند : قضا همان صور كلّى هستندكه به نحو ارتسام در عقل وجود دارند ، اما صور جزئى انطباع يافتهء فلكى ، كه در نفس جزئى وجود دارد و همان صورتهاى قدرى هستند .\r\nاز همين جا روشن مىشود كه فلسفهء بشرى از آنچه قرآن روشن كرده وسنّن مطّهر\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nتبيينش كرده است فاصلهء بسيار دارد و معتقد است كه قضا و قدر دو مرحله از مراحل علم خداوندى هستند ، چون علم خداوندى قديم است قضا وقدر نيز قديم خواهند بود و چون اين دو قديم هستند پس نا گزير بايد آنچه در آن سوى اين دو قرار دارند نيز قديم باشند .\r\nپيشتر توضيح داديم كه مشكل فلسفهء بشرى آن است كه نتوانسته پيوند ميان خالق و مخلوق را در آنچه قديم و يا حادث ناميده مىشود درك كند ، چنان كه نتوانسته موضوع بداء ، ارادهء الهى و ديگر مسايل مربوط به اين زمينه را درك كند . و اين كه انگاره‌هاى بشرى رو به اين سمت دارد كه هر آنچه به خداوند سبحان مربوط است لاجرم بايد رنگى از لى و قديم داشته باشد ، در حالى كه تفاوت ميان اين انگاره و آنچه خداوند مردم را بر آن سرشته ، بسيار است ، صرف نظر از آموزشهاى قرآن كريم ، روايتهاى پيامبر صلى الله عليه و آله و اهل بيت عليهم السلام كه منبع دانش الهى هستند .\r\nاعتقاد به اين كه مجّرد علم الهى ، همان قضا وقدر است مفهومى چنين دارد كه قضا و قدر آفريدگانى نوين از آفريدگان الهى نيستند ، مفهوم آن چنين است كه قضا و قدر خداوندى تحوّل نمىپذيرند ، زيرا از ذات خدا هستند و ذات خدا هم دگرگون ناپذير است .\r\nچنين اعتقاد خشكى براى بشريت مشكلى بغايت بزرگ آفريده است و آن عبارت است از اين كه آدمى بدون برخوردارى از روزنه‌اى هر چند ناچيز از نور اميد به حيات خود ادامه دهد ؛ اميد به اين كه خداوند بلا را از آدمى دور مىكند ، يا دست كم اميد به ، امكان تلاش در راه تغيير واقعيت در پرتو اراده و اختيار بشرى .\r\nاز اين گذشته مفهوم جامد بودن قدر و قضا با بسيارى از آيات قرآن كريم كه آن نيز ساختهء آفرينندهء قديم است تناقض دارد ، به علاوه با سيرهء پيامبر اكرم صلى الله عليه و آله و امامان اهل بيت عليهم السلام كه جانشينان شرعى او هستند نيز در تضاد است .\r\nآيات شريفهء قرآنى بارها بر ضرورت رويكرد بنده به خداى بزرگ براى طلب بخشش ، مغفرت و مناجات تأكيد داردند و از بنده مىخواهند به كسى جز\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nخداروى نياورد .\r\nپس هر گاه شخص دعا كننده به درگاه الهى زارى مىكند تا او را از سياههء نگونبختان پاك كند و در زمرهء خوشبختان ثبت نمايد ، از نگاه فلسفهء بشرى روى به سوى واقعيت نياورده است ، بل خود را به چيزى آويخته كه به سراب نزديكتر است تا به حقيقت ، زيرا مادامى كه قضا و قدر دو امر قديمند ديگر اميدى در تغيير و تبديل آنها وجود ندارد . بنابر اين آدمى از هنگام آفرينش ، يا نگونبخت و يا نيكبخت است ، يا حتّى از هنگامى كه خداوند آفرينش او را مقرّر مىكند چنين است و بالاتر از آن بايد گفت كه آدمى از ازل تا ابد شقى و يا سعيد است ، و شخص بيچاره هر چه بخواهد نماز بگزارد و شخص سعادتمند هر چه بخواهد به تبهكارى ادامه دهد و رفتار اين دو ، مطلقاً چيزى را تغيير نمىدهد .\r\nاين از يك سو و از سوى ديگر اين پرسش پيش مىآيد كه راز آفرينش بهشت و دوزخ كدام است ؟ زيرا ، بر اساس اعتقاد به ازلى بودن قدر و قضا ، ما مىتوانيم - و العياذ باللَّه - به خطابودن وجود اين دو ( بهشت و دوزخ ) معتقد باشيم .\r\nيا به وجود ستمى فاحش باور يابيم كه به حقّ بشريت در حال نازل شده است كه قانون پاداش و كيفر در رسيدن به بهشت و دوزخ ، منتفى است . قضا وقدر پس از آن كه طرح تفصيلى زندگى بشر را در دينا ترسيم كردند مقرّر داشته‌اند كه مشتى از آدميان به بهشت روند و ميلياردها نفر هم راهى جهنّم شوند ، برخى بدون هيچ عملى راهى بهشت مىشوند ، زيرا قدر خداوندى چنين است و دوزخيان هم كه بدون هيچ گناهى به آتش در مىافتند ، زيرا اين نيز از مقتضيات قدر الهى است .\r\nاين اعتقاد با اين فرموده‌هاى الهى در قرآن كريم تناقض آشكار دارد :\r\nمَنْ عَمِلَ صَالِحاً فَلِنَفْسِهِ وَمَنْ أَسَاءَ فَعَلَيْهَا وَمَا رَبُّكَ بِظَلَّامٍ لِلْعَبِيدِ « 1 » .\r\n« هر كه كارنيك كند براى خود كرده و هر كه بد كند به زيان اوست و خداى نسبت به\r\n\r\n\r\n","description":"","footnote":"\r\n( 1 ) - سورهء فصّلت ، 46 .\r\n","page_name":" 247 ","page_number":247},
  {"content":"\r\n\r\nبندگان ستمكار نيست . »\r\nذلِكَ بِمَا قَدَّمَتْ أَيْدِيكُمْ وَأَنَّ اللَّهَ لَيْسَ بِظَلَّامٍ لِلْعَبِيدِ « 1 » .\r\n« اين به سبب آن چيزى است كه دستاورد شماست ، خداوند نسبت به بندگان ستمگر نيست . »\r\nإِنَّ اللَّهَ لَا يَظْلِمُ النَّاسَ شَيْئاً وَلكِنَّ النَّاسَ أَنفُسَهُمْ يَظْلِمُونَ « 2 » .\r\n« خداوند ذرّه‌اى به مردم ستم نمىكند ، و مردم خود ، به خويشتن ستم مىكنند . »\r\n. . . فَمَا كَانَ اللَّهُ لِيَظْلِمَهُمْ وَلكِن كَانُوا أَنفُسَهُمْ يَظْلِمُونَ « 3 » .\r\n« . . . خداوند بديشان ستم نمىكند و آنها خود به خويش ستم روا مىدارند . »\r\nعلاوهء بر آنها دهها آيهء قرآنى ديگر با اين مضمون .\r\nجزئيات سيرهء نبوى و اهل بيت او عليهم السلام از ديده هيچ بيننده‌اى پنهان نيست ؛ سيره‌اى كه از صحنه‌هاى تعبّد و تضّرع به درگاه الهى آكنده است . اين امام زين العابدين عليه السلام است كه به سبب كثرت سجده « ذو الثفنات » يعنى « صاحب پينه » ناميده مىشود و با اين وجود بر عبادت وتضّرع جّدش امير المؤمنين عليه السلام به در گاه خداوند عزّوجلّ حسرت مىخورد و آن ديگر ، امام كاظم عليه السلام است كه سالها طولانى زندانى خود را به دعا ، طلب رحمت و غفران الهى بيشتر براى خود و شيعيانى سپرى مىكند كه در روزگار هارون الرشيد ، زير حكيمهء ظلم بنى عباس به سر مىبرند . مفهوم اين روش آن است كه هر چيزى در زندگى با ارادهء نو خداوندى تغيير يابد ، قدر و قضا همچون علم و ذات مقدّس الهى ، قديم و ثابت نيستند .\r\nانديشهء قائل به قديم بدون قدر و قضا كه آن دورا از ذات خداوندى بداند ، انديشه‌اى است كه سرانجام ره به جبر مىبَرد و جبر به ناشدنى بودن مسؤوليت\r\n\r\n\r\n","description":"","footnote":"\r\n( 1 ) - سورهء آل عمران ، آيهء 182 .\r\n( 2 ) - سورهء يونس ، آيهء 44 .\r\n( 3 ) - سورهء روم ، آيهء 9 .\r\n","page_name":" 248 ","page_number":248},
  {"content":"\r\n\r\nو شانه خالى كردن از آن مىانجامد وقانون پاداش و كيفر را تكذيب مىكند و در نتيجه به ظلم خدا نسبت به بندگان با ور مىيابد ، اين اعتقاد بدور از شرع الهى ، سرشت و خرد انسان است .\r\nامّا اعتقاد به حدوث قدر و قضا - كه همان مفهوم و منطوق شريعت اسلام است - از اعتقاد به قدرت خداوندى كه آدمى را از خاك ايجاد كرده است و بار ديگر به سوى خود باز خواهد گرداند سر چشمه مىگيرد ، اين مفهوم و منطق آيهء شريفه‌اى است كه مىفرمايد :\r\n. . . إِنَّا للَّهِ وإِنّا إِلَيهِ رَاجِعُونَ « 1 » .\r\n« . . . ما از خداييم و به سوى او باز مىگرديم . »\r\nپس خداوند است كه ما را آفريده و اختيار ما را در دست دارد و ما به سوى او باز مىگرديم و ما از آفرينش تا بازگشت در پرتو قدرت ربّانى كه با ابزار زندگى ، ما را يارى مىرساند ، آزاد هستيم ؛ قدرتى كه فرصت اظهار وجود و شايستگى ره يافتن به بهشتى را براى ما فراهم مىآورد كه مصداق عدالت و رحمت پروردگار است .\r\nخداوند چونان چشمه‌اى نيست كه آبى از آن بيرون آيد و ديگر بدان باز نگردد ، بلكه حكمت ، ذات اوست ، عدل ، ذات اوست و علم ، ذات اوست ، حاشا كه خداوند انسان را بيافريند و نگونبختى دنيوى را براى او حكم كند و در رستاخيز به آتشش در اندازد . خداوند هر گز رغبتى به كيفر دادن احدى ندارد .\r\nگروهى ديگرى قدر و قضا را يكباره نفى كرده‌اند . پيروان اين فلسفه معتقدند كه خداوند آفرينش را خلق كرده است و آنگاه تركش نموده است . بعضى از آنها اين باور را منتسب بدان مىدانند كه خداوند والاتر از آن است كه در امور مخلوقات دخالت كند ، بلكه به دليل فاصلهء غير قابل تصوّر ميان عظمت ذات او وحقارت هستى ومخلوقات ، از دخالت در امور ايشان ناتوان است . گروه ديگر اعتقاد به نفى\r\n\r\n\r\n","description":"","footnote":"\r\n( 1 ) - سورهء بقره ، آيهء 156 .\r\n","page_name":" 249 ","page_number":249},
  {"content":"\r\n\r\nقضا و قدر را چنين توجيه مىكنند كه خداوند آفريدگان را در چار چوب قانونى مكانيكى آفريده است ، چنان كه يك ساعت ساز ، ساعت را مىسازد . او اجزاى ساعت را فراهم مىآورد و آنهارا با يكديگر تركيب مىكند و انرژى لازم آن به پايان برسد . اين گونه نفى قضا و قدر منطق قديم « تفويض » ناميده مىشد .\r\nاسلام در ميان جبر و تفويض همچنان بر حقيقت ديگرى ، تأكيد دارد ؛ حقيقتى بر خاسته از خود آفريننده كه همزمان با فطرت پاك انسانى نيز همساز است .\r\nشريعت اسلام اشاره دارد كه خداوند نقشهء هستى را از نظر تقدير ، ترسيم كرده است و آدمى در گزينش راهى كه در چار چوب اين نقشه براى خود مىپسندد آزاد مىباشد . خداوند متعال حتمى بودن روز رستخيز را به آگاهى اين مخلوق رسانده است ؛ روزى كه هيچ كس جز خدا زمان آن را نمىداند و خدا خود راههاى رسيدن به آن روز را براى انسان تبيين فرموده است پس انسان همچون ساعت نيست و تشبيه او به يك ابزار ، احمقانه است ، چنان كه زندانى و در بندهم نيست و نسبت دادن ستم به خداوند ، خود ستم بزرگى است .\r\nپيامبر اسلام محمّد مصطفى صلى الله عليه و آله قدريهء اين امّت را نفرين كرده است و آنها را همچون يهود به شمار آورده است . مقصود از قدريه در اين جا هر دو مفهوم : جبر و تفويض آن است . قدريه اصطلاحى است در بر گيرندهء هر آن كس كه به فرو بستگى و جامد بودن قدر و يا به هرج و مرج آن قايل باشد .\r\nخواه آدمى به جبر معتقد باشد يا به تفويض ، نتيجه يكى بيش نخواهد بود و آن شانه خالى كردن از انسانيت و مسؤوليت است . هر كه به جبر روى آورد در واقع ، بر اين نكته تأكيد ورزيده كه خدا مسؤول عملكردهاى ماست ، زيرا اوست كه ما را به حركت وا مىدارد و هر كه به تفويض باور يابد بر اين نكته پاى فشرده كه خدا را به خلقش كارى نيست و در نتيجه ، مخلوق با سر گردانى از دليل وجود خويش و مسيرى كه بايد آن را بپيمايد پرسش به ميان مىآورد .\r\nامّا ايمان به قدر و قضا ، انگيزه‌اى است براى ايمان به وجود شريعتى الهى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو تعهّد نسبت بدان ، چنان كه انگيزه است براى ايمان به قدرت خدا در زدودن آنچه مىخواهد و اثبات آنچه آهنگ آن دارد و البته امّ الكتاب ( لوح محفوظ ) نزد اوست . اين ايمان ، آدمى را به كار شايستهء بيشتر و سختكوشى در دعا و توسّل به نيروى مطلق وجود وا مىدارد و ميان جبر و اختيار است كه آدمى به سوى افزودن بر خوبيها و جبران بديهاى خويش روان مىشود .\r\nاز امير المؤمنين عليه السلام روايت شده كه به نقل از پيامبر اكرم صلى الله عليه و آله فرموده : « خداوند و هر پيامبر مستجاب الدعوه‌اى هفت كس را نفرين كرده‌اند : آن كه كتاب خدا را تغيير دهد ، آن كه قدر الهى را تكذيب كند ، آن كه سنّت رسول خدا را دگر گون سازد ، آن كه از عترت من آن حلال شمارد كه خداوند عزّو جلّ حرام شمرده است ، آن كه با تسلّط خود بخواهد كسى را كه خدا خوار داشته ارجمند گرداند و كسى را كه خدا ارجمند داشته خوار گرداند و كسى كه حرام خدا را حلال گرداند و كسى كه بر بندگان خداوند عزّوجلّ تكبّر فروشد . » « 1 »\r\nپيامبر اكرم صلى الله عليه و آله مىفرمايد : « خداوند عزّو جلّ مىفرمايد : هر كه به قضاى من خشوند نگردد ، شكر نعمتهاى من نگزارد و بر بلاى من شكيبايى نورزد ، جز من را به خدايى گرفته است . » « 2 »\r\nپس خداوند سبحان قضايى دارد كه نه برگشت داده مىشود و نه دگرگونى مىپذيرد ونعمتهاى بر ما دارد كه بايد به سبب آنها سپاسش گزاريم و ما را با بلاهايى مىآزمايد كه بايد بر آنها شكيبايى ورزيم .\r\nامام رضا عليه السلام مىفرمايد : « هشت چيز است كه جز با قضا و قدر الهى تحقّق نمىيابد : خواب و بيدارى ، نيرو و سستى ، سلامتى و بيمارى ، مرگ و زندگى . » « 3 »\r\n\r\n\r\n","description":"","footnote":"\r\n( 1 ) - بحار الانوار ، ج 5 ، ص 88 ، روايت 6 .\r\n( 2 ) - همان مأخذ ، ص 95 ، روايت 18 .\r\n( 3 ) - همان ، روايت 17 .\r\n","page_name":" 251 ","page_number":251},
  {"content":"\r\n\r\nمردى پس از بازگشت از صفين از امير المؤمنين عليه السلام پرسيد : يا امير المؤمنين ! به ما بگو آيا رفتن ما به سوى شام بر پايهء قضا و قدر بود ؟ امام عليه السلام فرمود : آرى ! اى شيخ ، شما بر تپّه‌اى فراز نرفتيد و بر درّه‌اى فرود نيامديد ، مگر با قضا و قدر الهى .\r\nآن مرد گفت : من رنج خود را نزد خدا حساب مىكنم ، به خدا سوگند مزدى براى خود نمىبينم . امام على عليه السلام فرمود : آرى ! خداوند اجر شما را به سبب مسير و آمد و شد تان ، فراوان گردانده و حال آن كه شما در اين وضع مجبور نبوده‌ايد . آن مرد گفت : چگونه مجبور نبوده‌ايم در حالى كه قضا و قدر ما را به اين مسير سوق داده است و اين مسير ما از قضا و قدر است ؟ امير المؤمنين عليه السلام فرمود : « خدا به تو رحم كند ، شايد تو قضاى لازم و قدر حتمى را گمان كردى ، اگر چنين بود پاداش وكيفر ، نادرست بود ، نويد به خير و خوبى ، بم به شرّ و بدى ساقط مىگشت . خداوند سبحان بندگانش را امر كرده با اختيار ، نهى فرموده با بيم و ترس و تكليف كرده به كار آسان و دستور نداده به كار دشوار و كردار اندك را پاداش بسيار عطا فرموده ، و او را نافرمانى نكرده‌اند از جهت اين كه مغلوب شده باشد و فرمانش را نبرده‌اند از جهت اين كه مجبور كرده باشد و پيغمبران را از سر بازى نفرستاده وكتابها را براى بندگان بيهوده نفرستاده ، آسمانها ، زمين و آنچه را در آنهاست بى جا نيافريده :\r\n. . . ذلِكَ ظَنُّ الَّذِين كَفَرُوا فَوَيْلٌ لِلَّذِينَ كَفَرُوا مِنَ النَّارِ « 1 » .\r\n« اين گمان كسانى است كه كفر وزيدند ، پس واى بر كسانى كه كفر وزيدند از در افتادن در آتش . »\r\nپس آن مرد شادمانه بر خاست در حالى كه مىگفت : تو همان امامى هستى كه در پرتو فرمانبرى از او به روز رستخيز از خداى رحمان اميد رضوان مىبريم . « 2 »\r\nخلاصه سخن ، اين كلام انسان مسلمان ناگزير بايد تعاليم خود را از منبع حقيقى\r\n\r\n\r\n","description":"","footnote":"\r\n( 1 ) - سورهء ص ، آيهء 27 .\r\n( 2 ) - نهج البلاغه ، جملات قصار ، 78 . و بحار الانوار ، ج 5 ، ص 95 .\r\n","page_name":" 252 ","page_number":252},
  {"content":"\r\n\r\nآن يعنى قرآن كريم ، سنت پيامبر و اهل بيت عليهم السلام فراستادند ، تا بدين ترتيب اسم بامسمّى همخوانى يابد . از جملهء اين تعاليم ، ضرورت كناره‌گيرى از انديشهء التقاطى است ، زيرا شيوهء التقاطى شخصى را از مصداق موجودى مستقل وانديشمند بودن ، بيرون مىبرد ، به ويژه آن كه گزينش ديدگاههاى فلسفى محلّ بحث ، امرى بغايت دشوار مىنمايد ، زيرا اى ديدگاهها پيشينه‌اى تاريخى دارند كه - به رغم پذيرش از سوى بر خى مسلمانان - از بنيانى نا بشناخته بر خوردارند ، يا از منبعى بر مىخزند كه با هر آنچه رنگ عبوديت خدايى دارد مىستيزند . آدمى آزاد است كه انديشه‌اى معيّن يا آيينى خاص و يا حتىّ دينى مشخصّ را بر گزيند ، ليكن اگر بخواهد انديشه‌اى را از اين دين بگيرد و ديد گاهى را از آن فلسفه ستاند ، كه آن را از شريعت اسلام مىشمارد راهى كاملًا خطا را پيموده است ، زيرا امكان ندارد ديدگاههاى متناقض را كنار هم چيد .\r\nكتاب خدا ، سنت پيامبر و اهل بيت عليهم السلام سامانه‌اى تكامل يافته هستند كه يكديگر را تفسير مىكنند و به هيچ روى شدنى نيست كه به بخشى از قرآن ايمان آوريم و به بخشى ديگر كفر ورزيم ، يا به جاى رويكرد به آيات الهى ، روايات راستين پيامبر و اهل بيت ، انديشه‌هاى فلسفى را به جاى آنها بر گزينيم .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nفصل هشتم : جبر و اختيار\r\nبسيارى از مسايل عرفان به جبر و تفويض منجر مىشود و آن مسأله‌اى است بسيار حسّاس زيرا كه گاهى به عنوان موضوعى فلسفى مطرح شده است ، زمانى دانش ، تعليم ، تربيت ، حقوق و علم كلام آن را بر رسيده است ، زيرا بسيارى از موضوعات تربيتى ، اخلاقى ، ارشادى و حقوقى بر آن استوار است . پس آدمى هنگامى كه از شالوده ريزى انديشهء محدود اختيار و تفكّر ( بين الامرين ) جبر و تفويض ناتوان باشد ، از اين كه بر اساس آنها ديد گاهها ، باورهاى تربيتى و قانونى خود را استوار كند ناتوانتر خواهد بود .\r\nگمان‌هاى بشرى از رسيدن به خطى مشخص در اين زمينه ناتوان مانده است و اين پندارهاى پوسيده ، گاهى به جبر و گاهى به تفويض ، ره برده است . ما اين موضوع و راه حل اين مشكل را در پر تو دريافت خود از آيات قرآن كريم ، روايات پيامبر و اهل بيت عليهم السلام مىكاويم و جزئيات راه حل را توضيح مىدهيم و شبهه‌هايى را كه بر مسألهء اختيار خيمه افكنده ردّ مىكنيم .\r\nمبلغان فلسفهء بشرى ، بطور كلّى انسان را موجودى مىپندارند كه در رفتار خود مجبور است ، آنها به هنگام پرسش از علّت اين كه خداوند سبحان بديشان امر و نهى مىكند ، تكاليف شرعى و اخلاقى بر دوش آنها مىنهد از اعتراف به خطاى فاحش خود مىگريزند ، به علاوهء ، عرف و جامعه نيز آنها را به تعهّداتى وا مىدارد\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nكه مورد اتّفاق است .\r\nبه نظر مىرسد جاهليت نوين غربى نيز با همهء مكاتبش به « جبر گرايى » كه تعبير ديگرى از جبر است اعتقاد دارد . نمونهء آن ماركسيسم - ماترياليسم است كه قائل به جبر مبارزهء طبقاتى است و نيز مكتب اجتماعى كه دموكراسى حاكم غربى بر آن استوار است چنين مىباشد ، زيرا اين مكتب نيز بر جبر تأثير قوانين اجتماعى بر عملكرد انسان ، تأكيد مىورزد . مكتب سكس نيز معتقد است كه سمت و سوى حركت آدمى را نيازهاى جنسى براى او محتوم مىسازد .\r\nاين مكاتب و ديگر مكاتب نوين همگى وجود جبر و حتمى گرى ، اتفاق نظر دارند و آدمى را موجودى نا توان مىپندارند كه نه نيرويى دارد و نه قدرتى ، ليكن اين مكاتب در عامل مسلّط بر اين موجود با هم اختلاف دارند . برخى اين عامل را جامعه مىدانند و برخى اقتصاد و پاره‌اى ابزار توليد و گروهى عقده‌هاى روانى و جماعتى نيز بر حركت و گردش تاريخى پا مىفشرند .\r\nبر اين اساس آدمى در كژ راههء اين ديدگاهها چيزى بيش از يك نيست كه راننده او را به هر كجا بخواهد مىبرد و انسان در اين ميان بطور كلى اختيارى ندارد . اين پايان كار فلسفهء بشرى است .\r\nامّا رسالتهاى خدايى بر اين نكته تأكيد دارندكه انسان موجودى است آزاد در عملكردهاى خويش و مسؤول سرنوشت خود . در اين زمينه مىتوانم با قاطعيت بگويم كه ملكى از مهمترين ابعاد شرك به خداوند سبحان همان اعتقاد به حتمى بودن برترى عوامل زمينى بر انسان و در نتيجه اعتقاد به حتمى بودن فاصله‌اى جدا كننده ميان انسان و خداى آفرينندهء او .\r\n\r\nخداوند ، چيره است و انسان ، آزاد\r\nبسيارى از مردم گمان مىكنند كه حكومتهاى ستمگر ، عاملى چيره هستند كه خلايق نخواهند توانست بر آنها فايق آيند و از آن جا كه آنها براى حكومت\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nو سلسله‌هاى حاكم ، سلطه و سيطره قهرى قايل بودند ، لذا آنها را درردهء خدايان قرار دادند جاى خدا به خدايى گرفتند . برخى ديگر برابر تصورات خرافى ديگرى سر تسليم فرود آوردند و به چيرگى پديده‌هاى طبيعى و موجودات فضايى از قبيل ستارگان ، خورشيد و ماه باور يافتند تاجايى كه آنها را تا خدايى اوج بخشيدند .\r\nقرآن كريم با دلايل قاطع مبنى بر نفى اين گونه پندارهاى خطا به صحنه آمد در حالى كه تأكيد داشت « اللَّه » همان موجود چيره‌اى است كه برتر از بندگان قرار دارد و اوست خاستگاه وجود و منبع خيرات و هموست كه آزادى و توان را به آدمى ارمغان كرده و در آيات متعّدد به اين حقيقت اشاره دارد كه خدا ، همان است كه قابليتهاى گونا گون را در اختيار آدمى نهاده است و او را شايستهء استفاده از اين آزادى داده شده قرار داده است تا در پرتو اين توانايى از جهان به سود خود بهره برد ، اگر خير در پيش گيرد خير مىبينيد و اگر شرّ ، در پيش گيرد شرّ .\r\nدر داستان حضرت آدم عليه السلام و امر مقدس خداوندى در سجدهء فرشتگان در برابر او و فرمانبرى از او ، نشانه‌هاى آشكارى از نعمتهاى خداوندى ديده مىشود ، كه خداوند به او ، به عنوان پدر بشريت ، داده است .\r\nهمهءفرشتگان در برابر اين‌امرالهى سر تسليم فرودآوردند ، مگر ابليس - لعنه‌اللَّه - .\r\nروشن است كه ابليس از جنس فرشتگان نبوده است ، ليكن خدا او را از ايشان استثنا كرده تا ما بدانيم مقصود آن است كه همهء وجود در برابر آدم و انسان سجده كرده است ، زيرا انسان تنها موجودى است كه از سر اختيار ، بدوش كشيدن امانت و مسؤوليت را در راه پذيرش حكم ارادهء الهى درگسترهء بر پهنهء وجود ، به جان خريد :\r\nإِنَّا عَرَضْنَا الْأَمَانَةَ عَلَى السَّماوَاتِ وَالْأَرْضِ وَالْجِبَالِ فَأَبَيْنَ أَن يَحْمِلْنَهَا وَأَشْفَقْنَ مِنْهَا وَحَمَلَهَا الْإِنسَانُ إِنَّهُ كَانَ ظَلُوماً جَهُولًا « 1 » .\r\n« همانا امانت را بر آسمانها و زمين و كوهها عرضه كرديم ولى از حمل آن خوددارى\r\n\r\n\r\n","description":"","footnote":"\r\n( 1 ) - سورهء احزاب ، آيهء 72 .\r\n","page_name":" 256 ","page_number":256},
  {"content":"\r\n\r\nكردند و از آن ترسيدند و انسان آن را به دوش كشيده ، او ستمگر و نادان است . »\r\nهمه جز ابليس در برابر انسان به سجده افتادند و او از همسويى با امر الهى سرباز زد و از سجده و فرمانبرى از انسان استنكاف ورزيد ؛ انسانى كه جانشين آفرينندهء خود در زمين است .\r\nانسان با پذيرش مسئووليّت امانت بزرگ ، بر همهء موجودات برترى يافت و همگان در اختيار او قرار گرفتند ، مگر يك جبهه كه روياروى او ايستاد ، اين جبهه همان ابليس و سپاهيان اوست . اين موجود شيطانى با سر كشى خود مأمور آزار دادن قلب انسان گشت . اوست همنشين نفس امّاره و آدمى نا گزير بايد با اين دشمن و با اين تجاوز به رويارويى بر خيزد و به خوبى بر آن پيروز گردد .\r\nآدمى به خوبى مىداند كه قابليتهاى نهاده شده در او مىتواند هر چيزى را به تسخير خود در آورد : خورشيد ، باد ، اتم ، نفت ، كوهها ، درياها و . . . ليكن بايد تنها از يك چيز بر حذر باشد و آن ابليسى است كه بر سر راه او نشسته . آدمى بايد با هشيارى او را نيز به تسخير خود در آورد و اجازه ندهد ابليس قابليتها و آزادى او را در به كارگيرى اين قابليتها بستاند .\r\nتمامى قرآن عبارت است از فريادى رسا خطاب به آدمى ، تنها آدمى و نه هيچ موجود ، فريادى كه مىگويد : انسان موجودى آزاد و مسؤول است :\r\nإِنَّا هَدَيْنَاهُ السَّبِيلَ إِمَّا شَاكِراً وَإِمَّا كَفُوراً « 1 » .\r\n« ما راه را به انسان نموديم خواه سپاسگزار باشد و يا ناسپاس . »\r\nفَمَن يَعْمَلْ مِثْقَالَ ذَرَّةٍ خَيْراً يَرَهُ * وَمَن يَعْمَلْ مِثْقَالَ ذَرَّةٍ شَرّاً يَرَهُ « 2 » .\r\n« هر كه ذرّه‌اى نيكى كند آن را مىبيند و هر كه ذرّه‌اى بدى كند آن را مىبيند . »\r\nو ديگر آياتى كه حقيقت شرك كسانى را كه اقتصاد ، سكس ، طبيعت و اجتماع را\r\n\r\n\r\n","description":"","footnote":"\r\n( 1 ) - سورهء انسان ، آيهء 3 .\r\n( 2 ) - سورهء زلزال ، آيات 7 - 8 .\r\n","page_name":" 257 ","page_number":257},
  {"content":"\r\n\r\nمسلّط چيره مىدانند ترسيم و تصوير مىكند .\r\n\r\nخداوند ، انسان را ارج نهاد\r\nآرى ! ما خدا باوران معتقد هستيم كه عوامل در بر گيرندهء انسان ، تأثيرى آشكار دارند . ليكن نه تأثيرى مطلق . اين تأثير ممكن است انسان را از راه راست منحرف كند و در اين ميان ، تنها خداوند عزّ وجلّ ، كه مخلوقات را آفريده و به ويژگيها و قابليتهاى آنان آگاهتر است ، اين خداوند سبحان ، به انسان دستور داده است در برابر عوامل مؤّثر محيطى مقاومت كند ، زيرا اميد بسيارى در چيرگى بر اين مؤثرات وجود دارد .\r\nقرآن كريم مىفرمايد :\r\nإِنَّا هَدَيْنَاهُ السَّبِيلَ « 1 » .\r\n« ما راه را بر او نموديم . »\r\nلَقَدْ كَرَّمْنَا بَنِي آدَمَ . . . « 2 » .\r\n« ما آدميزاده را ارج‌نهاديم . . . »\r\nونيز مىفرمايد :\r\nلَقَدْ خَلَقْنَا الْإِنسَانَ فِي أَحْسَنِ تَقْوِيمٍ « 3 » .\r\n« ما انسان را در بهترين صورت و نظام آفريديم . »\r\nپس اين هدايت چيست و از چه روست ؟ و تكريم كدام است و چرا ؟ و تقويم احسنى كه قرآن بدان اشاره دارد كجاست و دليل آن چيست ؟ آنگاه خداوند بزرگ انسان را اين چنين مورد خطاب قرار مىدهد :\r\n\r\n\r\n","description":"","footnote":"\r\n( 1 ) - سورهء انسان ، آيهء 3 .\r\n( 2 ) - سورهء اسراء ، آيهء 70 .\r\n( 3 ) - سورهء تين ، آيهء 4 .\r\n","page_name":" 258 ","page_number":258},
  {"content":"\r\n\r\nيَا أَيُّهَا الْإِنسَانُ إِنَّكَ كَادِحٌ إِلَى رَبِّكَ كَدْحاً فَمُلَاقِيهِ « 1 » .\r\n« اى انسان تو به سوى خدايت كوشنده‌اى ، پس او را ملاقات خواهى كرد . »\r\nاين كوشش و سختى از براى چيست و از كجا آغاز مىشود و به كجا منتهى مىگردد ؟\r\nاگر آدمى مجبور آفريده شده پس مفهوم تكريم چيست ؟ و انسان مجبور است ، خدا او را به كدام سو هدايت كند ؟ چرا ؟ و جايگاه اين آفرينش كه در بهترين صورت و نظام انجام گرفته در انسان ماشينى مجبور كجاست ؟\r\nتمامى اينها پرسشهايى هستند كه در محافل كسانى كه معتقدند آدمى مجبور است و يا تابع چيرگى عوامل محيط خود مىباشد پاسخى مىيابند . همهء مكاتب و فلسفه‌هاى بشرى قدرت ، كرامت ، آزادى و مسؤوليت انسان را در برابر خدا ، خويشتن و موجودات تابع او از وى مىستاند .\r\nبنابر اين يكتا پرستى به مردم آزادى و ارجمندى مىبخشد ، در حالى كه شرك به خداوند عزّ وجلّ به عبوديت و بردگى انسان در برابر طبيعت ، اعتقاد به حتميت و چيرگى عواملى مىانجامد كه انسان را در بر گرفته و او را به موجودى خوار و به مفهوم‌دقيق كلمه بدل مىكند و اين مخلوق‌ارجمند از چارپايان هم گمراهتر مىشود :\r\nأَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ إِنْ هُمْ إِلَّا كَالْأَنْعَامِ بَلْ هُمْ أَضَلُّ سَبِيلًا « 2 » .\r\n« يا گمان مىكنى بيشتر آنها مىشنوند يا مىانديشند ، آنها نيستند مگر چون چار پايان بلكه گمراهتر . »\r\n\r\nموجود آزاد\r\nبحث از منتفى دانستن جبر از انسان و مقهور بودن او ، ما را به بحث پيرامون\r\n\r\n\r\n","description":"","footnote":"\r\n( 1 ) - سورهء انشقاق ، آيهء 6 .\r\n( 2 ) - سورهء فرقان ، آيهء 44 .\r\n","page_name":" 259 ","page_number":259},
  {"content":"\r\n\r\nسطح اين آزادى داده شده به دو مىكشاند ، اما پيش از اينها لاجرم بايد اشاره كنيم كه ارادهء انسان ، امرى است اكتسابى نه ذاتى . اين مخلوق ، از ديدگاه فلسفه‌اى كه اسلام آن را مرز بندى مىكند و ابعاد آن را روشن مىگرداند ، از قدرتى ذاتى ، يا آزادى ذاتى و يا احساس مسؤوليت ذاتى بر خوردار نيست ، بلكه انسان ، ذاتاً ضعيف و فقير است ، اين خداوند تبارك و تعالى است كه از راه قدرت فراگير و مطلق خود آدمى را به موجودى توانا ، آزاد ومسؤول بدل كرده است . از اين جاست كه موضوع را از چهار چوب تفويض و يا همان هرج و مرج خارج مىكنيم .\r\nمعتزله تفويض را به سان نقطهء آغاز در رفتار آدميان تصوّر مىكردند و به وجود قدرتى ذاتى در درون انسان قائل بودند كه به او اين فرصت را مىدهد كه هر گونه و هرگاه بخواهد در امور تصرف كند و ره بپيمايد .\r\nولى ما خدا باوران به ديدگاه ديگرى ايمان داريم و در اين زمينه به دلايل فلسفى و علمى نيازمند نيستيم و كافى است كه انسان را نوزادى ناتوان و بى اراده تصوّر كنيم ، كه در بيان گرايش و يا عدم گرايش خود در آمدن به اين دينا اراده‌اى ندارد و در حالى تولّد مىيابد كه اراده‌اش سلب شده و نمىتواند تصميم مناسبى بگيرد ، ليكن در تفكّر ، قدرت و فعل اندك اندك تكامل مىيابد .\r\nقرآن كريم مىفرمايد :\r\nوَمَا تَشَاؤُونَ إِلَّا أَن يَشَاءَ اللَّهُ « 1 » .\r\n« و شما نمىخواهيد مگر آن كه خدا بخواهد . »\r\nدر حديث قدسى خداوند سبحان بر اين معنا تأكيد دارد و مىفرمايد : « اى آدميزاد ! تو با خواست من است كه مىخواهى . » « 2 » سپس در قرآن كريم مىفرمايد :\r\nإِنَّا عَرَضْنَا الْأَمَانَةَ عَلَى السَّماوَاتِ وَالْأَرْضِ وَالْجِبَالِ فَأَبَيْنَ أَن يَحْمِلْنَهَا وَأَشْفَقْنَ مِنْهَا وَحَمَلَهَا\r\n\r\n\r\n","description":"","footnote":"\r\n( 1 ) - سورهء انسان ، آيهء 30 .\r\n( 2 ) - بحار الانوار ، ج 5 ، ص 4 ، روايت 3 .\r\n","page_name":" 260 ","page_number":260},
  {"content":"\r\n\r\nالْإِنسَانُ إِنَّهُ كَانَ ظَلُوماً جَهُولًا « 1 » .\r\n« همانا امانت را بر آسمانها و زمين و كوهها عرضه كرديم ولى از حمل خوددارى كردند و از آن ترسيدند و انسان آن را به دوش كشيد ، او ستمگر و نادان است . »\r\nپس مشيّت الهى است كه اراده فرموده انسان بخواهد و خداوند عزّوجلّ اراده است كه انسان آزاد باشد و بر ديگر مخلوقات برترى يابد . هنگامى كه ميان توانايى انسان وقدرت آسمانها و زمين و كوهها مقايسه مىكنيم ، قابليتهاى اين موجود ارج نهاده شده از سوى خدا بر ديگر موجودات آشكار مىشود و تناسب روشن تواناييهاى او كه خداوند در وجودش به وديعه نهاده و نوع امانتى كه بر او عرضه داشته شده است و او آن را پذيرفته و به خوبى بر دوشش كشيده ، رخ مىنمايد .\r\n\r\nتوانايى آفرينش اراده\r\nاين از نعمتهاى بزرگ خداوندى است كه به انسان ارمغان كرده است و مسأله‌اى بسيار حساس به شمار مىآيد . لحظهء تحوّل در وجدان لحظه‌اى است كه مىتواند انسان را به اعلى علّيين به پرواز در آورد و همچنان مىتواند او را به اسفل سافلين فرود آورد . اين لحظه همان لحظهء آفرينش است و دشوار است كه آدمى در آن تحكّم به كار زند ، مگر آن كه قبلًا آماده شده باشد ؛ آمادگى كه تربيت ، و راثت ، طرز تفكر ، باورها و فراهم آوردن شرايط پربار ، نمايانگر آن است .\r\nخداوند بزرگ نه تنها اراده را در ما نهاده است ، بلكه قدرت آفرينش و ايجاد اراده ، يا دست كم قدرت رشد و ساماندهى به اراده را در ما به وديعت گذاشته است .\r\nدر تاريخ بشر نمونه‌هاى گونا گونى در دست است كه بر درستى اين حقيقت گواهى مىدهد . اين فرزند حضرت نوح عليه السلام است كه پدرش در دريايى طوفانى و به\r\n\r\n\r\n","description":"","footnote":"\r\n( 1 ) - سورهء احزاب ، آيهء 27 .\r\n","page_name":" 261 ","page_number":261},
  {"content":"\r\n\r\nهنگام رسيدن عذابى بزرگ كه تمامى زمين را در برگرفته بود او را به سوى خدا خواند ، ولى او در يك لحظه اراده‌اى نوين آفريد كه با واقعيت مشهود آن روز ناهمسويى داشت و لذا در شمار غرق شدگان در آمد . و آن ديگر آسيه دختر مزاحم و همسر فرعون است ؛ زنى كه در هيچ زمينه‌اى ، نه در ( نعمت ، شهرت و نه قدرت ) كمبود داشت ، ولى او توانست در خود اراده‌اى زنده بيافريند كه مقتضى پيروى از حضرت موسى نبى عليه السلام بود .\r\nاين نيز عمر بن سعد فرمانده لشكر امويان در جنگ با سرور جوانان اهل بهشت امام حسين عليه السلام است كه شب را با انديشه‌ها وگرايشهايى در هم به بيخوابى گذراند .\r\nاو در گزينش خير و شر مطلقاً آزاد بود ، ولى در يك لحظه براى از ميان بردن امام حسين عليه السلام تصميم قاطع گرفت .\r\nدر برابر ، اين حرّبن يزيد رياحى است ؛ مرد بزرگى كه تصميمى كاملًا مخالف با تصميم عمر بن سعد گرفت و اردوگاه باطل را ترك گفت و باشجاعت كامل به اردوگاه امام حسين عليه السلام پيوست . اين هر دو نفر عظمت حسين عليه السلام و جايگاه او را نسبت به رسول اكرم صلى الله عليه و آله خوب مىدانستند و از شدت زشتى اقدام به اين جنايت شرم آور ، نيك آگاه بودند .\r\nاين هم معاوية بن يزيد بن معاويه است كه در قلب حكومت اموى مىزيست . او حكومت را از پدرش به ارث برده بود ، ولى تصميم مىگيرد كه حق را به صاحبان آن يعنى اهل بيت عليهم السلام نبوت بسپارد ، زيرا باور يافته بود كه در خلافت ، محقّ نيست .\r\nاو اين تصيميم را به رغم فشارهاى شديدى گرفت كه وجودش را در بر گرفته بود .\r\nمادر بزرگ پدر او « هند » جگر خوار بود و پدر بزرگ پدرش ابو سفيان دشمن پيامبر اكرم صلى الله عليه و آله بود و جدّش معاويه دشمن امير المؤمنين عليه السلام بود و پدرش يزيد قاتل سرور جوانان اهل بهشت و نمونهء بى نظير حاكمى بود تبهكار و غير متعّهد ، خويشاوندان او با اختلاف شخصيت و اسامى همگى موجوداتى بودند كاملًا\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nشيطانى كه پيوسته بر ادامهء راه پدران او يعنى ستيز با اهل بيت رسول اكرم صلى الله عليه و آله بر او فشار وارد مىكردند . بر اين اساس محال بود چنين تصميمى از اراده‌اى بسيط بر خيزد ، بلكه اين تصميم در همان لحظهء خلاقى در ذهن او جرقه زد كه بدان اشاره كرديم .\r\nجان كلام آن است كه خداوند عزّ وجلّ به انسان قدرت تصميم‌گيرى و گزينش يكى از دو طرف قضيه را ، از طريق دادن اراده و آزادى ، عطا مىكند و بهره بردن انسان از اين توان به مثابه آميخته‌اى از عقل ، آزادى و اراده است .\r\nابن حكيم به نقل از بزنطى روايت مىكند كه گفت : به امام رضا عليه السلام عرض كردم برخى از دوستان ما به جبر و برخى و به توانمندى انسان اعتقاد دارند . امام عليه السلام به من فرمود : « بنويس - به نظر مىرسد امام به اين مسأله با توجه به اهميت آن در سلامت ايمان و اسلام شخص ، اهتمام خاصّى قايل بود - خداوند مىفرمايد : اى آدميزاده ! آنچه را تو براى خود مىخواهى با مشيت من بدست آورده‌اى ، با قدرت من واجبات مرا انجام مىدهى و در پر تو نعمت من ، توان گناه را يافته‌اى . من تو را شنوا ، بينا و توانا گردانيدم ، هر چه نيكويى به تو رسد از خداست و آنچه بدى به تو رسد از خود توست و اين از آن روست كه من به نيكويهايى تو شايسته‌تر از تويم و تو به بديهايت سزاوارتر از منى ، زيرا كه : « از آنچه انجام مىدهم مورد باز خواست قرار نمىگيرم و در حالى كه آنها انسانها مورد باز خواست قرار مىگيرند . » ، ( سپس امام رضا عليه السلام فرمود ) : آنچه را مىخواستى براى تو گفتم . « 1 » »\r\nامام باقر عليه السلام مىفرمايد : « در تو رات نوشته شده است كه‌اى موسى ! من تو را آفريدم و برگزيدمت و نيرويت دادم و به طاعتم فرمانت دادم و از سر كشم بازت داشتم ، پس اگر از من فرمان برى تو را در طاعت خود يارى رسانم و اگر سر كشيم كنى تو را سر كشى خود يارى نرسانم ، اگر طاعت در پيش گيرى بر تو منت نهاده‌ام\r\n\r\n\r\n","description":"","footnote":"\r\n( 1 ) - بحار الانوار ، ج 5 ، ص 57 ، روايت 104 .\r\n","page_name":" 263 ","page_number":263},
  {"content":"\r\n\r\nو اگر عصيان كنى من بر تو حجّت دارم . » « 1 »\r\nهنگامى كه استاد در طول سال تحصيلى به شاگرد خود درس مىدهد ، اين شاگرد مىتواند در سهايى را كه استاد داده كاملًا دريافت كند و مىتواند با پاسخ صحيح هنگام امتحان يافته‌هاى خود را ثبت كند ، ولى اگر از آموزش و فراگيرى بازماند سر نوشتى جز نا كامى نخواهد داشت و در چنين وضعى ، استاد و عرف مىتواند شاگرد را به كوتاهى متّهم كند ، در اين هنگام سخن منطقى آن است كه فضيلت موفقيت دانش‌آموز به استاد بر مىگردد ، شكست و ناكامى او تنها و تنها به خود او باز مىگردد .\r\nاين نمونه و نمونه‌هاى ديگر را كه توضيح آنها به طول مىانجامد ، تنها براى تقريب ذهنى و اثبات مطلب آورديم و گرنه ، خداوند متعال والاتر از مثالها ست .\r\nوارد شدن انسان به بهشت به فضل ، رحمت و نعمت الهى باز مىگردد ، ليكن در افتادن او بجهنّم امر است مخالف با طبيعت مقدس خداوندى ، بلكه اين امر از آغاز تا انجام به خود انسان باز مىگردد . خداوند سبحان مىفرمايد :\r\n. . . وَمَا ظَلَمْنَاهُمْ وَلكِن كَانُوا أَنفُسَهُمْ يَظْلِمُونَ « 2 » .\r\n« ما به آنها ستم نكرديم ، ليكن خود به خويش ستم كردند . »\r\n\r\n\r\n","description":"","footnote":"\r\n( 1 ) - بحار الانوار ، ج 5 ، ص 9 ، از آن نقل كرده ميزان الحكمه ، ج 2 ، ص 8 . تمامى مجموعهء ميزان الحكمه به قلم حميد رضا شيخى به فارسى بر گردانده شده كه دردسترس خواننداگان قرار دارد .\r\n( 2 ) - سورهء نحل ، آيهء 118 .\r\n","page_name":" 264 ","page_number":264},
  {"content":"\r\n\r\n\r\nفصل نهم : شبهه‌ها و پاسخها\r\nپيش از آغاز پاسخ به شبهه‌هايى كه بر مسألهء جبر و اختيار سايه افكنده ، شايسته است به اين حقيقت مهم اشاره كنيم كه براى شناخت درست از نادرست شيوه‌اى بغايت دقيق وجود دارد كه آدمى مىتواند آن را به كار برند . در پرتو اين شيوه شناخت آشكار و جدا كردن انديشه‌هاى درست از نادرست به گونه‌اى روشن رخ مىنمايد . آيات قرآن كريم و روايات رسيده از معصومين عليه السلام بارها به اين شيوه اشاره كرده‌اند .\r\nاين شيوه چنين است كه انديشه را بر هواى نفسانى عرضه مىكنيم ، اگر اين انديشه با هواى نفسانى همسو بود معمولًا مخالف حق و صواب است و اگر با هواى نفسانى ناهمسو بود معمولًا موافق حق و صواب است .\r\nولى اين كار چگونه صورت مىپذيرد و تجربيات بشرى در اين چار چوب كدام است ؟\r\nممكن است گفته شود شخصى كه - براى مثال - در حكومتى ظالم به سر مىبَرد خالى از آن نيست كه يكى از دو موضع مىتواند داشته باشد ، يا حكومت را تأييد مىكند و يا به مخالفت با آن بر مىخيزد و البتّه خاموشى در برابر جنايتهاى حكومت ستمگر ، تأييد آن تلقّى مىشود .\r\nو تأييد يعنى علاقهء شخصى به ادامهء ستم ، كه مراتب آن ، بر حسب منافعى كه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبراى شخص تأييد كننده از تحقق يافتن اين - ستم حاصل مىآيد ، متفاوت است . او از هر آنچه پيرامون نقاط منفى اين نظام ستم پيشه گفته مىشود چشم پوشى مىكند ، حتّى پا از اين فراتر مىنهد و مىكوشد به ستم جامهء عدالت بپوشاند و جنايتها را متناسب با هوى و هوسش و بطوريكه ضامن ادامهء استثمار و فرصت‌طلبى او باشد ، توجيه نمايد .\r\nاما مخالفت با ستم و ظلم رنگ ديگرى دارد كه با ستم ، ابزار ، انگيزه‌ها و نتايج آن متفاوت است و مصلحت والاى جامعه را در نظر مىگيرد كه از عدالت قوانين آسمانى بر مىخيزد ، يا دست كم آنچه عقل آن را تأييد مىكند و رفتار فطرى بدان مهر تأييد مىزند و در نتيجه ، مخالفت با ستمگران با هوى ، هوس انسان و تمايلات نفسانى ناهمسوى دارد .\r\nيك سرمايه دار بزرگ كه ثروت فراوان دارد نمىتواند به نقاط منفى سرمايه دارى اعتراف كند و يك حزبىِ متنفذ در نظام مثلًا كمونيستى سابق نمىتواند دربارهء پيامدهاى نظام تك حزبى و ديكتاتورى مطلقى كه سرنوشت كشورهاى كمونيستى را به تباهى كشاند ، سخن حق را بر زبان آورَد . دليل اينها همه آن است كه شخص به آسانى نمىتواند به خطاهاى خود اعتراف كند ، چه رسد به آن كه اين خطاها به مرز جنايت برسد كه اعتراف به خطا مستلزم مخالفت فراوان با هوى و هوس است .\r\nپيرامون بحث ما ، مسأله با اين شيوهء درست و سالم ، دمساز است ، زيرا هوى و هوس آدمى ، يا مايل است به جبر بگرايد و يا به تفويض . او به جبر مىگرايد تا از مسؤوليتهاى شرعى ، شخصى و اجتماعى ، شانه خالى كند و به تفويض مىگرايد تا بازهم از مسؤوليتهاى شرعى ، شخصى و اجتماعى بگريزد . تفاوت اين دو گرايش تنها در نمود ، نهفته است در حالى كه بود و جوهرهء هر دو در پيروى از هوى و هوس كاملًا با هم يكى هستند . جبرى مذهبان مىگويند خداوند به اوامر خود ما را امر كرده است و از نواهى خود ما را بازداشته است ، ليكن توان تعهد به اين اوامر و نواهى را به ما نداده است و طرفداران تفويض مىگويند خداوند ما را به چيزى امر\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nنكرده است و از چيزى بازمان نداشته ، بلكه كارها را به خود ما واگذار نموده است .\r\n\r\nقدريه و مسؤوليت\r\nبر اين اساس ميان اين دو گرايش تفاوتى ديده نمىشود ، بلكه بايد آنها را دو خط متوازى دانست كه به يك نقطه مىرسند و آن شانه خالى كردن از بار مسؤوليت است و از همين رو نفرين پيامبر اكرم صلى الله عليه و آله شامل قدريه مىگردد كه همزمان ، طرفداران جبر و تفويض ، هر دو را در بر مىگيرد .\r\nفيلسوفان فلسفهء بشرى ، كه از پرتو هدايتهاى خدا و رسالتهاى او هدايت نگرفته‌اند ، به سبب اعتقاد به جبر به كژراهه افتاده‌اند ، در حالى كه غالب مردمان ساده‌انديش به سبب اعتقاد به تفويض گمراه شده‌اند . از آن جا كه ما در سخنان خود با فلاسفه گفتگو داريم ناگزير بايد به طرح شبهاتى بپردازيم كه آنها در اين مسأله وارد كرده‌اند .\r\nهر كه قايل به جبر باشد بدون ترديد هدفى جز گريز از مسؤوليت ندارد . آنها براى آن كه بگويند رسالتهاى خدايى باطل است و خداوند ما را از سر بيهودگى فرمان داده نه بر پايهء حقيقت و براى آن كه ادعا كنند قرآن چيزى جز يك شوخى نيست و پيامبران همگى بازيچه‌هاىاند و رسالتهاى آسمانى گونه‌اى سخن ميان تهى است ، در نتيجه تكاليف ، بايدها و نبايدها را به كنارى نهند ، مدّعى شده‌اند كه : خدا همان قدرتى است كه ما را در انجام كارهايمان مجبور ساخته است و مادر عملكردهاى خود نه توانى و نه نيرويى داريم .\r\nما بايد در برابر اين انديشه با بينش و ستيز كامل ، دوبار به رويارويى و مقاومت بپردازيم : يك بار به سبب آن كه انديشه‌اى است خطا و انحرافى و بار ديگر به اعتبار آن كه انديشه‌اى است همسو با نفسِ بدفرما ، با عقل ، منطق ، فطرت ، وجدان و بنياد عدالت الهى كه همهء هستى بر آن استوار است ناهمخوان مىباشد .\r\nنفس بدفرماى بشرى مايه‌اى ندارد و استمرار نمىيابد ، مگر بر اساس\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nانگيزه‌هاى توجيه گرانه و وارونه كردن حقايق . اين ديدگاه ، با گمراهى و گمراه كردن كامل ، تأكيد مىورزد كه نگونبخت از شكم ما در خود نگونبخت بوده ، خوشبخت از شكم مادر خود خوشبخت بوده است و چنان كه يكى از فلاسفه گفته است كه خداوند انسانِ بدبخت را بدبخت و يا انسانِ خوشبخت را خوشبخت نگردانده ، بلكه آنها را چنين آفريده است . اين فيلسوف توضيح نمىدهد كه تفاوت ميان اينكه خدا بدبخت را بدبخت گردانيده و يا او را بدبخت آفريده چيست ؟ زيرا هر دو يك نتيجه را در پى دارند . آدمى و چه به اين اعتقاد بگرايد چه به آن ، به هر روى به خداوند سبحان ، باطل نسبت داده است و اگر چنين نتيجه‌اى صحيح باشد با اين فرمودهء الهى در تعارض است كه :\r\n. . . وَأَنَّ اللَّهَ لَيْسَ بِظَلَّامٍ لِلْعَبِيدِ « 1 » .\r\n« خداوند نسبت به بندگان ، ستمگر نيست . »\r\nخداوند ، آفريده را بدبخت نمىآفريند سپس براى هميشه به آتشش افكند . اين آيهء قرآنى نمىگويد كه خداوند نسبت به بندگان ، ظالم نيست ، بلكه مىگويد ظلّام نيست كه صيغه مبالغه است ، زيرا اگر خداوند تو را بدبخت آفريده باشد و تو را منحرف گردانده ، سپس تو را به آتش جهنم بيافكند ، ظلّام و بسيار ستمگر خواهد بود .\r\nعبدالرحمان بن ملجم كه باترور امام على بن ابيطالب عليه السلام به عميق‌ترين وادى جنايت رسيد ، آنگاه به كفر و الحاد بيشترى رسيد كه گفت : آيا تو كسى را كه در آتش است مىرهانى ؟ او اين سخن را در پاسخ به سرزنش امام داد كه فرمود : آيا من براى تو بد امامى بودم ؟ او با اين سخن به كفر فرعون به هنگام غرق شدن شباهت يافت كه گفت : به خدايى ايمان آوردم كه بنى اسرائيل بدان ايمان آورد و روشن است كه بنى اسرائيل حتّى يك لحظه به خداى يكتاى جهانيان ايمان نياوردند ، بلكه به\r\n\r\n\r\n","description":"","footnote":"\r\n( 1 ) - سورهء آل عمران ، آيهء 182 .\r\n","page_name":" 268 ","page_number":268},
  {"content":"\r\n\r\nخداى خاصّ خود ايمان داشتند كه حتّى براى خود آنها نشانه‌ها و ويژگيهاى آشكارى نداشت .\r\nتو اى انسان ! هنگامى كه در چنگال توجيه گناهان گرفتار مىآيى و باور مىيابى كه پدر و مادر ، جامعه و روزگار عواملى هستند كه تو را به اين راه كشاندند ، يا خواهان ارتكاب گناه تو بودند بايد بدانى اين شيطان است كه مىخواهد تو را با اعتقاد به مجبور بودن در ارتكاب گناه به آتش در اندازد .\r\nشيطان ، توجيه را براى تو مىآرايد و به تو اطمينان مىدهد كه انسان پاكى هستى و اين جامعه است كه تو را به تباهى كشانده ، ليكن بايد لحظه‌اى از اين حقيقت غافل نباشى كه جامعه چيزى نيست جز من ، تو و ديگران و ما همگى با هم جامعه را تشكيل مىدهيم . شاعر عرب زبان مىگويد :\r\n نَعيبُ زَمَانَنَا وَالْعَيْبُ فِينَا * وَلَوْ نَطَقَ الزَّمَانُ إِذا هَجَانَا \r\n( ما زمان را مىنكوهيم و حال آن كه عيب در خود ما نهفته است و اگر روزگار به سخن آيد ما را مىنكوهد )\r\nحديث شريفى تأكيد دارد كه : « به روزگار ناسزا نگوئيد كه روزگار ، همان خداست . » « 1 »\r\nپس اگر آدمى خطاهاى خود را به هر نحو به ديگرى نسبت دهد ، در واقع ستم رابه خدا نسبت داده است و البته خداوند سبحان شخص را بر پايهء عملكرد خود او محاسبه مىكند نه ديگرى ، اگر خير كرده باشد خير بيند ، و اگر شر كرده ، شر ببيند .\r\nدليل اين كه ادّعاى جبر ، ادعايى است برخاسته از هوى ، هوس ، شيطان و تمايل به گريز از مسؤوليت اين است كه آدمى تنها به هنگام ارتكاب گناه يا احساس خطا به جبر متوسّل مىشود تا خود را تبرئه كند وخطايش را توجيه كند ، در حالى كه هنگام پرداختن به كارى شايسته و پسنديده انتظار پاداش و جايزه را\r\n\r\n\r\n","description":"","footnote":"\r\n( 1 ) - بحارالانوار ، ج 57 ، ص 9 ، روايت 8 .\r\n","page_name":" 269 ","page_number":269},
  {"content":"\r\n\r\nفقط براى خود دارد نه براى مردم و عواملى كه او را در برگرفته‌اند ، با در نظر گرفتن اين كه برخى از اعمال شايستهء آدمى اساساً ارتباطى به او ندارد و تنها ابزارى بوده كه مورد استفاده قرار گرفته است .\r\n\r\nشبههء نخست - تسلسل جبر\r\nبرخى از فلاسفه ، حركت انسان را ، در چارچوب زنجيره‌اى از حلقات به ظاهر به هم پيوسته ، ولى از هم گسسته در باطن ، به جبر نسبت مىدهند ، پس آنها مىگويند كه منبع حركت انسان همان ارادهء اوست ، براى مثال او با ارادهء خود به آشاميدن آب اقدام مىكند ، ولى ارادهء او تحقق نمىيابد ، مگر به سبب عواملى ديگر ، يعنى ارادهء او نمود اين عوامل است ، او آب مىآشامد ، زيرا كه اراده كرده و اراده كرده زيرا كه تشنه است و تشنه است زيرا كه جگرش تفتيده گشته ، و جگرش تفتيده گشته زيرا كه مدتى در آفتاب راه رفته ، و مدتى در آفتاب راه رفته ، زيرا كه ارادهء اين كار را كرده است پس او بر اساس عوامل خارجى ديگرى چنين اراده‌اى را كرده است ، تا جايى كه مراتب ، تسلسل مىيابند تا به اصل آفرينش او بازگردند و در نتيجه ، او در دايره‌اى سرگردان است كه سراسرش جبر مىباشد .\r\nبراى مثال آنها ، زنا را به شهوت جنسى نسبت مىدهند و شهوت جنسى ، طبيعتى است كه خداوند آن را درون انسان آفريده و بر اين اساس او مجبور به ارتكاب زناست .\r\nآنها سرقت را به نياز نسبت مىدهند و نياز ، مسأله‌اى است كه آدمى از سوى خداوند بدان سرشته شده و بر نياوردن نياز ، فقر به بار مىآورَد و فقر هم كه مىرود به كفر بيانجامد .\r\nپاسخ به اين شبهه ، نمونه‌ها و مصاديق كه براى آن ذكر كرده‌اند در يك مسأله نهفته است و آن وجود تفاوت است ميان فشارها و انگيزه‌هايى كه انسان را به حركت وا مىدارد و ميان ارادهء فعّالى كه بنيان هر يك از عملكردهاى انسان به شمار\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمىآيد ، با آگاهى از اين كه انگيزه‌ها و عوامل خارجى و مظاهر هستى در اين كه علّت تامهء عملكردهاى آدمى را تشكيل نمىدهند يكى هستند ، بلكه علّت تامّه ، همان اراده و اختيار انسان است و بس .\r\nما مىبينيم كه هر كس تشنه است لزوماً آب نمىآشامد و كسى كه براى مثال به خونريزى مبتلاست به رغم نياز شديد به آب از آشاميدن آن پرهيز مىكند ، يا شخص روزه‌دار آب نمىآشامد ، چنان كه يك مرتاض نيز آب نمىآشامد ، دليل آن چيست ؟ و اين جماعت چگونه مىتوانند از خوردن آب خوددارى كنند ؟ در حالى كه انسان ديگرى كه كمتر تشنه است از خوردن آب خوددارى نمىكند ، زيرا او آب خوردن را اراده كرده و خواسته است .\r\nهر كس كه شهوت جنسى او به جنبش درآيد به زناى حرام نمىپردازد . يك انسان مؤمن به رغم وجود فتنه‌ها ، ابتلاءات ، نمودهاى جذاب و برهنگيها اساساً به آنچه خدا حرام كرده نگاه هم نمىكند . و جوانى كه در كار ساختن آيندهء خويش است اگر چه نياز به زنا دارد ، ليكن آن را در پرتگاه پستى مىبيند و اگر چه گاهى هم از فراهم كردن لوازم اوّليه و گران قيمت ازدواج هم ناتوان است ولى به اين عمل زشت روى نمىآورد ، چرا ؟ اينها مىخواهند از حرام دورى گزينند در حالى كه ديگران چنين چيزى را نمىخواهند .\r\nو نيز چنين نيست كه همهء تهيدستان ، كم توشگان ، گرسنگان و كسانى كه نياز مبرم دارند به سرقت توسّل جويند ، بلكه گاهى عكس آن صحيح است و سرقت و خيانت در ميان توانگران بيش از فقراست ، زيرا تهيدستى ، بسيارى اوقات قناعت و چشم‌پوشى از آنچه را دردست مردم است به همراه مىآورَد ، در حالى كه فراوانىِ دارايى بويژه اگر بدون سخنى بدست آمده باشد گرايش به زياده خواهى و فزون‌طلبى را ايجاد مىكند و سرقت را به بار مىآورَد كه نزديكترين راه براى رسيدن به اين مقصود است و اينها همه به ارادهء آدمى بازگشت مىكند .\r\nاگر چه اين صحيح است كه عوامل خارجى تأثير دارند ، ليكن اين تأثير در مرز\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاراده انسان توقف مىكند كه شاخص و مصداق حقيقىِ شخصيت اوست ؛ انسانى كه با ديگر مخلوقات تفاوت و اختلاف كلّى دارد . پس اگر نياز و يا شهوت جنسى علّت تامّه اعمال مردم مىبود و ديگر تفاوت در ميان عملكردهاى همهء مردمان از ميان مىرفت .\r\nحرّ بن يزيد رياحى در ميان كسانى كه در قتل امام حسين عليه السلام و فرزندان ، اصحاب ايشان - عليهم صلوات اللَّه جميعاً - شركت كردند حجّت الهى شد ، زيرا اين سپاه آدمكش نمىتواند جنايت خود را با فشارهايى كه به دستور يزيدبن معاويه ، عبيداللَّه بن زياد ، يا عمر بن سعد و يا شمر بن ذى الجوشن - لعنت خدا بر همهء آنها باد - بر آنان اعمال مىشد توجيه نمايند ، زيرا حجّت خدا آنان را خاموش مىكند و آن حرّ بن يزيد رياحى است كه با موضعگيرى خود توانست از تاريكى رهايى يابد و امكان يافت از ابو عبداللَّه الحسين عليه السلام و اهل بيت رسول اكرم صلى الله عليه و آله به دفاع برخيزد عليرغم اين كه با ديگر سپاهيان علّت همسانى داشت و فشارهاى مشابهى را تحمل مىكرد .\r\nبدون ترديد خداوند سبحان برخى از بندگان خود را بر برخى ديگر حجّت مىآورَد و اين احتجاجِ داد گرانهء الهى تنها در صورت همسانى علل و شرايط مىباشد . افسونگران فرعون ، كه بعداً از خالصترين مؤمنان به خداوند جهانيان گشتند ، بيش از ديگر كافران به كفر و پرستش فرعون مىگراييدند ، ستم و جنايات فرعون را بيشتر احساس مىكردند ، ولى همين افسونگران هنگامى كه حقيقت را دريافتند به رغم همهء شرايط و انگيزه‌هايى كه بر ايشان فشار وارد مىآوردند و با ارادهء خالص خود به خداى هارون و موسى گرويدند .\r\nجان سخن اين كه عوامل بيرونى ، اراده را نمىآفرينند ، بلكه ايجاد فشار مىكنند و ميان اين دو تفاوت بسيار است و آدمى مىتواند در آنِ واحد ، يا سر تسليم فرود آورَد و يا به ستيز برخيزد ، او مىتواند ثواب را برگزيند و يا عقاب را انتخاب كند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nفشارها همان فشارهاست ، هيچ تغيير و تبديلى نمىيابند ، خداوند سبحان با اراده آزادى و قدرت گزينشى كه به آدمى عطا فرموده او را مورد ابتلاء قرار مىدهد .\r\n\r\nشبههء دوم - سرشت انسان\r\nشبههء دوم مىگويد : نوع عملكرد آدمى به اصلى باز مىگردد كه از آن آفريده شده است . خداوند برخى از مردم را از سرشتى پاك آفريده و برخى را از سرشتى فاسد ، پس هرگاه اصل انسانى پاك باشد رفتار او نيز نيكو خواهد بود و اگر فاسد باشد ، عمل او نيز فاسد خواهد بود . بر اساس اين پندار ، آدمى در آنچه از او سر مىزند قطعاً مسؤوليتى ندارد ، زيرا اين سرشت اوست كه چگونگى عملكردش در زندگى را رقم مىزند .\r\nامّا بر اساس ديدگاه اسلامى ، اگر چه در اساس آفرينش تفاوتهايى وجود داشته باشد ، ولى اين امر به مفهوم ادامهء طبيعت در عملكردهاى انسان نيست و ضرورتاً چنين نمىباشد كه اگر طبيعت انسان با طبيعت ( عليّيّن ) مغايرت داشته باشد نتواند به مدارج ايشان دست يابد و اين خداوند سبحان است كه از پاك ، ناپاك و از ناپاك ، پاك بيرون مىآورَد .\r\nممكن است انسانى از ( عليّيّن ) باشد و خداى خود را عصيان كند و به اسفل سافلين درافتد و آن كه از ( سِجّين ) آفريده شده در پرتو فرمانبرى از خداى خود به اعلى عليّيّن اوج گيرد . شايد بسيارى از دعاهاى به منقول از امامان اهل بيت عليهم السلام كه به محتويات قرآن آشناترند به اين مطلب اشارهء آشكار و مستقيم دارند ، سياق كلّى و جزئيات دقيق اين ادعيه بر ضرورت چشم داشت انسان به اوج گرفتن به سوى ملكوت خداوند ، تأكيد دارد . و بدون شك اين دعاها مخصوص گروه معينى از مردم نيست .\r\nبر اين اساس ، از عدالت الهى نخواهد بود كه خداوند به صرف اين كه انسانى از اين و يا آن اصل است حكم به بيچارگى او در آينده كند ، چنان كه حكيمانه نخواهد\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبود اگر انسانى - مثلًا - به صرف اعتماد به پاكى اصلش هر چه مىخواهد در دنيا انجام دهد . حتّى ستم خواهد بود اگر بر فرزند نامشروعى - كه از گناه پدر و مادرش مبرّاست - حكم قطعى صادر شود كه به دوزخ در خواهد افتاد ، زيرا خداوند سبحان در او نيز چونان ديگر مردمان قابليتهايى نهاده كه مىتواند با تباهيها و سركشيها به مبارزه برخيزد ، اگر چه نسبت به پاك نژادان ديگر ، عشق به فساد را از پدر و مادر خود ، بيشتر به ارث برده است .\r\nآرى ! گاهى پدر و مادر در تربيت فرزندشان كوتاهى مىكنند ، گاهى جامعه و شرايط پيرامون او عوامل فشار را در خود دارد تا جايى كه زير ساز تربيتى اين فرزند ، كج نهاده مىشود ، ولى هرگز بدين مفهوم نيست كه اين عوامل ، ضرورتاً به نمايندگى از عقل ، وجدان و ارادهء انسان ، مسير او را در زندگى رقم زنند .\r\nبطور طبيعى كسى كه با اهرمهاى فشار به مقاومت بر مىخيزد به پاداشى دست مىيابد بيش از كسى كه فرصت مناسب در اختيار او نهاده شده ، فضا و شرايط مطلوب براى شايسته بودن او فراهم آمده است . قاعدهء دينى در اين زمينه بر اين نكته اشاره و تأكيد دارد كه : « پاداش به قدر تحمل سختى است » و اين قاعده و سنّت با عقل انسان ، همخوانى كامل دارد .\r\nچكيدهء سخن اين كه طبيعت ثواب و عقاب به قاعدهء استصحاب ، اهميت چندانى نمىدهد . يعنى چنين نيست كه اگر كسى روزى مؤمن بوده ، اگر چه غرق در خطاها باشد ، مُهر سعادت بر او خواهد خورد و هر كه روزى تبهكار بوده ، براى هميشه مُهر نگونبختى بر پيشانى او خواهد خورد ، حتى اگر او به درگاه الهى توبه و زاريها كرده باشد . قاعدهء زرّين در اين زمينه آن است كه ثواب و عقاب در گرو دستاوردهايى هستند كه آدمى به هنگام امتحان پيگير و روزانهء الهى آن را به چنگ مىآورَد و اين چرخه تا پايان عمر او همچنان ادامه مىيابد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nفصل دهم : نه جبر و نه تفويض\r\nپيش از آغاز اين بحث ناگزير بايد ياد آور شد كه پيروان فلسفه‌هاى بشرى غالباً به جبر باور يافتند در حالى كه مردمان ساده انديش روى به سوى تفويض آوردند ، ولى انسان آگاه و حليمى كه از هدايت خدايش پيروى مىكند ، نه به جبر اعتقادى مىيابد و نه به تفويض ، بلكه يه ميانهء آن دو اعتقاد پيدا مىكند . در حديثى آمده است كه مردى از امام صادق عليه السلام پرسيد : آيا خداوند بندگان را بر ارتكاب گناهان مجبور كرده است ؟ امام عليه السلام فرمود : « خير . آن مرد گفت : پس آيا كارشان را به خودشان واگذارده ؟ امام عليه السلام فرمود : خير . آن مرد گفت : پس چه ؟ امام عليه السلام فرمود :\r\nلطفى است از سوى خداوند ميان آن دو . « 1 » »\r\nمفضّل بن عمرو به نقل از امام صادق عليه السلام روايت مىكند كه فرمود : « نه جبر است و نه تفويض ، بلكه امرى است ميان دو امر « 2 » .\r\nاينك بايد ببينيم كه مفهوم اين سخن چيست ؟ و ابعاد آن كدام است ؟\r\nامر ميان دو امر ، به معناى موضع نگرفتن در برابر جبر يا تفويض نيست ، بلكه عكس آن درست است . زيرا يك مؤمن بايد رنگ حقيقى و درستى بر اين دو سخن\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 83 ، به نقل از آن : ميزان الحكمة ، ج 2 ، ص 7 .\r\n( 2 ) - همان مأخذ ، ج 5 ، ص 17 .\r\n","page_name":" 275 ","page_number":275},
  {"content":"\r\n\r\nبنهد و از آن زيرسازى بنيادين فرآورد كه در رفتار ، گفتار ، كردار و در طول سالها آن را سكوى حركت خود قرار دهد .\r\nاين سخن به مفهوم آن است كه بايد جنبهء مثبت اين دو واژه را فرا ستاند . جنبهء مثبت سخن جبريه ايمان انسان است به وجود قانونى در آفرينش كه بر جهان سيطره دارد و آن را به پيش مىبَرد و جنبهء مثبت انديشهء تفويض اعتقاد انسان است به آزادى و قدرت گزينش خود و هر كه به راه حل ميانه اعتقاد يابد لاجرم بايد دو جنبهء مثبت اين دو نظريه را به گونه‌اى ژرف و آگاهانه فراستاند ، يعنى از يك سو به وجود قدرت مطلقه‌اى اعتقاد يابد كه بر مسير هستى ، تمام حركات وسكنات آفرينش ، چيره است و اين اعتقاد چنان در سويداى دل او ريشه دوانده كه به حديقين رسيده است و همزمان به آزادى و قدرت گزينش آدمى باورى ژرف و ترديدناپذير دارد ، زيرا وجود اين بينش براى او ضرورى است كه خداوند بر مقدّرات وجود و سر نوشت هستى چيره است و اين كه خدا تاريكى و نور را برقرار مىسازد ، و اوست كه شب را با روز و روز را با شب مىپوشاند و هموست كه زنده را از مرده و مرده را از زنده خلق مىكند و دربارهء خود به پيامبرش فرموده :\r\n. . . وَمَا رَمَيْتَ إِذْ رَمَيْتَ وَلكِنَّ اللَّهَ رَمَى . . . « 1 » .\r\n« . . . و آنگاه كه تير مىانداختى تو تير نمىانداختى و خدا بود كه تير مىانداخت . . . » و اوست كه هر چه مىخواهد مىكند و به هر آنچه بخواهد حكم مىراند ، همچنان او هست كه راهنمايى مىكند و روزى مىرساند و خوراك مىدهد و بهبودى مىبخشد و مىگرياند و مىخنداند و بالاخره اين خداوند هستى است كه همه چيز را در دست دارد و هر پديده‌اى به امر او پيدايى مىيابد و بدون وجود چنين بينشى پيوسته انسان دستخوش وسوسه‌هاى شيطانى و نفس بدفرمايى خواهد بود كه او را از محدودهء فرمانبرى از خداى جهانيان بيرون مىكشند و از\r\n\r\n\r\n","description":"","footnote":"\r\n( 1 ) - سورهء انفال ، آيهء 17 .\r\n","page_name":" 276 ","page_number":276},
  {"content":"\r\n\r\nمحدودهء هدف والايى كه خداوند پديده‌ها را براى آن آفريده و در اين آيهء شريفه جلوه گر شده است :\r\nوَمَا خَلَقْتُ الْجِنَّ وَالْإِنسَ إِلَّا لِيَعْبُدُونِ « 1 » .\r\n« من جن و انسان را نيافريدم مگر براى آن كه مرا بپرستند . »\r\nبيرون مىآورند . از همين رو هنگام تلاوت قرآن كريم در مىيابيم كه از آغاز تا انجام تأكيدى پيگير وجود دارد كه خداوند سبحان آنچه بخواهد مىكند و خواست خود را با شيوه‌هاى گوناگون به اجرا در مىآورد كه در پيشاپيش آنها ارائهء صفات و اسماء الهى قرار دارد كه فاعليت مطلقهء خداوندى دلالت مىكند .\r\n\r\nپندارهاى نادرست\r\nقرآن كريم هنگامى كه دربارهء شب و روز با ما سخن مىگويد نمىفرمايد كه شب در روز مىرود و يا روز در شب مىرود ، بلكه نسبت فعل به خود را مورد تأكيد قرار مىدهد و مىفرمايد :\r\nذ لكَ بَأَنَّ اللَّهَ يُولِجُ اللَّيْلَ فِي النَّهَارِ وَيُولِجُ النَّهَارَ فِي اللَّيْلِ وَأَنَّ اللَّهَ سَمِيعٌ بَصِيرٌ « 2 » .\r\n« اين بدان سبب است كه خدا شب را در روز ، و روز را در شب داخل مىكند ، و خدا شنوا و بيناست . »\r\nوهنگامى كه از پياپى آمدن شب و روز سخن مىگويد مىفرمايد :\r\n. . . يُغْشِي اللَّيْلَ النَّهَارَ يَطْلُبُهُ حَثِيثاً . . . « 3 » .\r\n« شب را در روز مىپوشاند و روز شتابان آن را مىطلبد . . . »\r\nو هنگامى كه پيرامون خنده ، گريه ، مرگ و زندگى سخن مىگويد مىفرمايد :\r\n\r\n\r\n","description":"","footnote":"\r\n( 1 ) - سورهء ذاريات ، آيهء 56 .\r\n( 2 ) - سورهء حج ، آيهء 61 .\r\n( 3 ) - سورهء اعراف ، آيهء 54 .\r\n","page_name":" 277 ","page_number":277},
  {"content":"\r\n\r\nوَأَنَّه‌ُهُوَأَضْحَك‌َوَأَبْكَى * وَأَنَّهُ هُوَ أَمَاتَ وَأَحْيَا * وَأَنَّهُ خَلَق‌َالزَّوْجَيْنِ الذَّكَرَ وَالْأُنثَى « 1 » .\r\n« و اوست كه مىخنداند و مىگرياند ، و اوست كه مىميراند و زنده مىكند و اوست كه زوج‌ماده و نر را آفريد . » .\r\nوَالَّذِي هُوَ يُطْعِمُنِي وَيَسْقِينِ * وَإِذَا مَرِضْتُ فَهُوَ يَشْفِينِ « 2 » .\r\n« و او خدايى است كه مرا طعام مىكند و سيرابم مىسازد و هرگاه بيمار شدم بهبودم مىبخشد . »\r\nو اين همان عاملى است كه انديشهء جبر را به انسان الهام مىكند ، زيرا هر فعلى لاجرم بايد فاعلى داشته باشد و اين همان است كه به اعتقاد جبر آلود برخى انجاميده است و اين كه فعل انسان ، از سوى خداوند صادر شده است ، تا جايى كه برخى از فلاسفهء مسلمان نيز باور يافته‌اند كه فعل انسان از سوى خدا صادر گشته است و گفته‌اند كه فعل به صورت مستقيم از بنده و به صورت غير مستقيم از خدا سر مىزند . هنگامى كه از اشاعره پرسيده مىشود : بنابراين چگونه خداوند فعل را انجام مىدهد و بنده را به سبب آن مؤاخذه مىكند ؟ و اگر او موجب حقيقى ارتكاب گناه است پس چگونه مىتواند ارتكاب اين گناهان را مورد مؤاخذه قرار دهد ؟ و اگر خدا در انجام نيكيها اصل است پس شايستگى بنده در دست يافتن به پاداش و فردوس برين چگونه است ؟ آيا در اين ، ستمى فاحش نهفته نيست .\r\nآنها پاسخ مىدهند : چنين باشد ، اصلًا فرض كنيم كه خدا ستم كرده است .\r\nدر پاسخ به ايشان گفته مىشود : ستم ، امر قبيحى است و نسبت قبح به خداوند امرى نادرست است .\r\nو آنها در پاسخ مىگويند : حسن وقبح ، امورى عقلى نيستند و وظيفهء عقل تعريف و جدا كردن اين دو امر از يكديگر نيست ، بلكه بايد آن را از وظايف\r\n\r\n\r\n","description":"","footnote":"\r\n( 1 ) - سورهء نجم ، آيات 43 - 45 .\r\n( 2 ) - سورهء شعراء ، آيات 79 - 80 .\r\n","page_name":" 278 ","page_number":278},
  {"content":"\r\n\r\nخداوندى شمرد و اوست كه حجم ، مساحت حسن ، قبح ، دادگرى و بيدادگرى را ، مشخص مىسازد ، نه انسان .\r\nآنها بر اين سفسطهء شگفت را نيز مىافزايند كه : « صرف همزمانى ارادهء انسان با ارادهء خداوندى در سر زدن اعمال براى توجيه كيفر و بدوش كشيدن مسؤوليت گناه يا شايستگى پاداش اطاعت ، كافى و بسنده است . » « 1 »\r\n\r\nمسؤوليت انسان\r\nامّا هنگامى كه بار ديگر قرآن كريم را تلاوت مىكنيم دهها ، بلكه صدها آيهء شريفه مىيابيم كه آشكارا به مسؤوليت انسان در برابر عملكردهاى خويش تصريح دارند :\r\n. . . هَلْ تُجْزَوْنَ إِلَّا بِمَا كُنتُمْ تَكْسِبُونَ . . . « 2 » .\r\n« آيا نه چنين است كه در برابر اعمالتان كيفر مىبينيد ؟ »\r\nذلِكَ بِمَا قَدَّمَتْ أَيْدِيكُمْ وَأَنَّ اللَّهَ لَيْسَ بِظَلَّامٍ لِلْعَبِيدِ « 3 » .\r\n« اين پاداش اعمالى است كه پيشاپيش به جاى آورده‌ايد و گرنه خداوند به بندگانش ستم روا نمىدارد . »\r\nوَقُلِ اعْمَلُوا فَسَيَرَى اللَّهُ عَمَلَكُمْ وَرَسُولُهُ وَالْمُؤْمِنُونَ . . . « 4 » .\r\n« بگو عمل كنيد ، خدا و پيامبرش و مؤمنان اعمال شما را خواهند ديد . »\r\n. . . إِنَّ اللَّهَ لَا يُغَيِّرُ مَا بِقَوْمٍ حَتَّى يُغَيِّرُوا مَا بِأَنفُسِهِمْ . . . « 5 » .\r\n\r\n\r\n","description":"","footnote":"\r\n( 1 ) - براى اطلاعات بيشتر مراجعه كنيد به كتاب مبانى عرفان اسلامى از همين نگارنده ، و نيز : تاريخ الفلسفة صص 285 - 287 .\r\n( 2 ) - سورهء يونس ، آيهء 52 .\r\n( 3 ) - سورهء آل عمران ، آيهء 182 .\r\n( 4 ) - سورهء توبه ، آيهء 105 .\r\n( 5 ) - سورهء رعد ، آيهء 11 .\r\n","page_name":" 279 ","page_number":279},
  {"content":"\r\n\r\n« خدا چيزى را كه از آن مردمى است دگرگون نكند تا آن مردم خود دگرگون شوند . »\r\nبه علاوهء تعابير مستقيم ديگرى كه اگر آدمى آنها را چنان كه بايد درك نكند شيطان بر او چيره مىشود و از راه راست بازش مىدارد .\r\nهنگامى كه سخن جامعه شناسان و حقوقدانان را مطالعه مىكنيم آنها را با سخنان فلاسفهء جبرى وتفويضى ناهمسو مىيابيم ، بلكه تمامى آنها را در جزئيات اعتقاد به آزادى انسان ، همسان مىبينيم ، بدين مفهوم كه اگر از حقوقدانان بپرسم آيا ما آزاد هستيم و يا مجبور ؟ مستقيماً پاسخ مىدهند كه آزاد هستيد و اصول قانونهاى حقوقى ، اجتماعى و قضايى وضع نشده‌اند ، مگر به سبب آنكه انسان موجودى است آزاد و مىتواند نسبت به قوانين متعهّد باشد و بدين ترتيب شخصيتش محترم و عرصهء زندگيش بدور از هرگونه جرم و جنايتى باشد ، چنان كه مىتواند از قوانين تجاوز كند و در معرض كيفر قضايى قرار گيرد و اگر چنين نمىبود وجود قوانين و قوهء قضائيه ، بغايت بيهوده مىبود .\r\nدانشمندان علم تاريخ ، به ويژه فلاسفه و حكيمان آنان ، كسانى هستند كه بر اين جنبه بيش از ديگران تأكيد مىورزند . براى مثال در حال حاضر در مكاتب نوين دانش تاريخ ، رايجى يافت مىشود كه فلسفهء « توين بى » ناميده مىشود كه بر بنياد انديشهء چالش و چالش مخالف استوار است . اين فلسفهء اصيل تأكيد دارد كه زير ساز تمدّن همان چالش است و بنياد از ميان رفتن تمدن بر وجود و يا ظهور چالش مخالف استوار است و به دير سخن : تمدن بر بنياد آزادى ، ارادهء انسان و جامعه ، تكيه دارد ، زيرا پوشيده نيست كه موجود ناتوان از گزينش و موجود ناتوان از آشكار كردن ارادهء خود ، از پرداختن به كار چالش و يا چالش مخالف نيز ناتوان خواهد بود .\r\nبنابراين عقلاى بشر همگى با انديشه‌هاى فلاسفهء جبر همراه نيستند . اين خردمندان فعّال در جرگهء اخلاق ، تربيت ، حقوق و تاريخ معتقدند كه از جمله\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبرترين ويژگيهاى انسان - به سان موجودى برتر از ديگر موجود است - اراده ، آزادى ، امكان انتخاب و گزينش است .\r\nشايد دليل اصلى رويكرد فلاسفه و پيروان ايشان به مقولهء جبر ، ژرف انديشى ايشان است در موضوعاتى كه از آغاز به گونه‌اى صحيح آنها را درك نكرده‌اند ، يعنى زير ساز حركت آنها در پرداختن به تحليل و نظريه‌پردازى ، زير سازى نامطمئن بوده است و در آغاز ، هرگز تلاش نكرده‌اند اصطلاحات خاص اين دانش را فرا بگيرند ، بگذريم از اين كه كندوكاو در چنين علمى اساساً از صلاحيت آدمى بيرون است ، هر چند هم زمان بر او بگذرد ، يا فايده‌مند بودن جستار در اين مسائل و نظاير آن را براى خود سودمند ترسيم كند ، زيرا درستى اين مباحث از سخنان خالق يكتا و بيان مشخصات آن در قرآن كريم و بيان پيامبران و امامانى رخ مىنمايد كه از سوى فروفرستندهء ايشان در توضيح آنچه آدمى در آن ناتوان است ، اختيار دار قرار داده شده‌اند . امام صادق عليه السلام دليل گرفتار شدن برخى از فلاسفه در اين دست انداز بزرگ را اين مىداند كه : « خود را در دانشى به سختى افكندند كه بديشان داده نشده ، تا جايى كه برخى از آنها از جلو خوانده مىشدند و به پشت سر پاسخ مىدادند ، يا از پشت سرخوانده مىشدند و به كسى كه جلوى ايشان بود پاسخ مىدادن . « 1 » » ، تا آنكه در شبهاتى گرفتار آمدند كه براى ايمان خود و ايمان پيروان و مقلدانشان ، خطرناك بود . آنها در صورتى كه اين مسأله را به خدا ، رسول و معصومان اهل بيت ارائه مىكردند طبيعتاً از چنين شبهاتى بر كنار مىماندند .\r\n\r\nعلم غير از اراده است\r\nبرخى اراده و عملكردهاى انسان را به علم خداوندى نسبت مىدهند ، بدين معنا كه آدمى به هيچ كارى نمىپردازد ، مگر آن كه آن كار در علم خدايى نوشته شده\r\n\r\n\r\n","description":"","footnote":"\r\n( 1 ) - بحارالانوار ، ج 2 ، ص 308 ، روايت 70 .\r\n","page_name":" 281 ","page_number":281},
  {"content":"\r\n\r\nباشد . شاعر معروف ايرانى عمر خيام پا را از اين هم فراتر نهاده و اشاره مىكند كه او به سان يك انسان ، فعل انجام مىدهد تا با اين كار آنچه را در علم ثابت است تحقّق بخشد ، يعنى انسان در اين ديدگاه به ياور خداوند بدل مىشود ، چرا كه علم خداوندى اگر آدمى به انجام آن در جهان ملموس نپردازد تحقّق نمىيابد .\r\nدر يك سخن هدف اين شاعر آن است كه بگويد خداوند به مخلوق خود نيازمند است . او در يكى از ابيات سروده خود چنين مىگويد :\r\n من مىخورم و هر كه چو من اهل بود * مىخوردن من بنزد حق سهل بود\r\nمن خوردن من حق ز ازل مىدانست * گر مى نخورم علم خدا جهل بود \r\nمفهوم اين سخن آن است كه او با معصيت خود بر خدا منّت مىنهد . به يقين اين يك ديدگاه كفرآميز است كه از آنچه جبريه مىگويند بسيار پا فراتر نهاده است .\r\nبه رغم پيچيدگى و چكيدگىِ ريختار ظاهرى اين شبهه ، حقيقت براى كسى كه به سخن حق گوش فرا دهد و در پناه حقيقت حضور داشته باشد همچنان درخشان است و مىتواند آن را براحتى به كف آورد . چه اين كه علم يك چيز است و اراده چيز ديگر ، پس اگر كسى بداند كه خورشيد طلوع مىكند ، آيا اين دانستن موجب طلوع خورشيد خواهد بود ؟ و آيا اگر ما بدانيم مردمى كه امروز بر زمين مىزَنيد پس از دويست سال همگى خواهند مرد مسؤوليت مرگ آنها با ماست ؟ و اگر استادى بداند كه شاگردى به دليل درس نخواندن از امتحان ردّ خواهد شد آيا اين استاد مسؤول مردود شدن آن شاگرد است ؟\r\nعلم عواملى دارد مغاير با عوامل حصول اراده ، بويژه آن كه دو طرف علم واراده از آغاز يكى نبوده‌اند .\r\nپس علم الهى بر اساس طبيعت احاطهء خالق و آنچه كه از مخلوقات او سر خواهد زد استوار است ، نه براساس ارادهء او . اما ارادهء مخلوق بر اساس گرايشهاى متنوّعى است كه در او آفريده شده است . او نماز مىگزارد ، زيرا خدايش را دوست\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nدارد و رفتن به بهشت را خوش مىدارد و نماز نمىگزارد ، زيرا موانع متعددى بر او فشار وارد مىآورند و او در برابر آنها سر تسليم فرود آورده . او شرمگاه خويش را حفظ مىكند ، زيرا از سقوط مىهراسد و زنا مىكند چرا كه ، يا تسليم شهوت آنىِ خود مىگردد و يا از طبيعت پيامدهاى منفى چنين جنايتى آگاهى ندارد .\r\nآرى ! آدمى خود ارادهء خويش را مىآفريند و نخستين مسؤول پيامدهاى به انجام رساندن اين اراده است ، زيرا اراده امرى حادث است - چنان كه در مباحث گذشته اشارت رفت - در حالى كه علم خداوند ، امرى قديم است ، بلكه خدا خود ، علم است و ذات او از ازل عالم بوده است . پس خداوند متعال اگر چه مىدانسته است كه بخش بيشتر مطابق او كافر خواهند گشت ، ولى هرگز كفر را براى ايشان برنگزيده است .\r\nبنابراين مسألهء علم ، گرايش و خشنودى بطور كلى از موضوع ارادهء انسانى بيرون است . گاهى آدمى پيشتر مىداند كه فلان مسأله پس از ساعتى رخ خواهد داد ، ليكن آنچه رخ مىدهد علم و آگاهى پيشين او را نقض مىكند و گاهى او دوست مىدارد و ترجيح مىدهد كه مثلًا فلان واقعه تحقق يابد ، ولى آن واقعه تحقّق نمىپذيرد و چنين نيست كه آدمى هر چه آرزو كند بدان رسد .\r\nشبهات متعدّد ديگرى نيز در ميان است كه به شبهات پيشگفته مىمانَد ، ولى ما را نمىرسد جز آن كه بگوئيم اين شبهات بطور كلّى از كج فهمى اصطلاح اراده ، علم و درك نادرست سخن خداوندى و يا از گرايش پاره‌اى افراد ناشى مىشود كه مايلند به ژرفاى مباحثى ره يابند كه نمىتواند آنها را جز در پرتو بيانات پروردگار متعال تصوّر كرد ، به علاوهء وجود مغالطه‌هاى بدور از عقلى كه از اين و يا آن سو با انگيزه‌هاى منافع فرقه‌اى ، يا سياسى و يا جز آن صورت مىپذيرد .\r\n\r\nجبر و تفويض در احاديث\r\nدر حديثى آمده است كه فضل بن سهل از امام عليه السلام پرسيد : « اى ابا الحسن !\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nآيا مردم مجبور هستند ؟ فرمود : خداوند عادلتر از آن است كه خلق خود را مجبور كند و آنگاه كيفرشان دهد . فضل پرسيد : پس رها هستند ؟ فرمود : خداوند حكيمتر از آن است كه بنده‌اش را رها كند و به خويش واگذارد . « 1 » »\r\nامام باقر عليه السلام به حسن بصرى فرمود : « از اين كه به تفويض اعتقاد يا بى ، بپرهيز ، زيرا خداوند عزّوجل از روى سستى و ضعف امور را به مردم واگذار نكرده است و از سرِ ستم آنها را به ارتكاب گناه وا نداشته است . « 2 » »\r\nامام صادق عليه السلام مىفرمايد : « نه جبر است و نه تفويض ، بلكه امرى است ميان دو امر . از ايشان پرسيدند : امر ميان دو امر كدام است ؟ امام عليه السلام فرمود : چونان مردى كه او را مىبينى به گناه روى مىآورد و او را از آن باز مىدارى ، ولى او دست از گناه نمىشويد و تو او را به خود وا مىگذارى و او به ارتكاب آن مىپردازد ، اين نه چنان است كه سخن تو را نپذيرفت و تو او را ترك كردى پس اين تويى كه او را به گناه امر كرده‌اى . « 3 » »\r\nامام ابوالحسن على بن محمّد الهادى عليه السلام در نامه‌اش به مردم اهواز به هنگام پرسش از جبر و تفويض مىنويسد : « و اما جبر ، سخن كسانى است كه ادّعا مىكنند خداوند عزّوجلّ بندگان را بر ارتكاب گناهان مجبور كرده و ايشان را بر ارتكاب آن كيفر داده است . هر كه اين باور را بيابد به خدا ستم كرده و به دروغش نسبت داده و اين سخنِ او را مردود دانسته كه :\r\n. . . وَلَا يِظْلِمُ رَبُّكَ أَحَداً « 4 » .\r\n« و خداى تو به هيچ كس ستم نمىكند . »\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 59 ، روايت 110 .\r\n( 2 ) - همان مأخذ ، ص 17 ، روايت 26 .\r\n( 3 ) - همان ، روايت 27 .\r\n( 4 ) - سورهء كهف ، آيهء 49 .\r\n","page_name":" 284 ","page_number":284},
  {"content":"\r\n\r\nو ذلِكَ بِمَا قَدَّمَتْ أَيْدِيكُمْ وَأَنَّ اللَّهَ لَيْسَ بِظَلَّامٍ لِلْعَبِيدِ « 1 » .\r\n« اين به سبب عملكرد شماست و خدا نسبت به بندگان ستمگر نيست . »\r\nبه همراه آيات فراوان ديگرى همانند آن . هر كس ادّعا كند كه در ارتكاب گناهان مجبور است در حقيقت ، گناه خود را بر دوش خدا افكنده و در عقوبت الهى به دو ستم نسبت داده است و هر كه به خداى خود ستم نسبت دهد كتاب او را دروغ پنداشته و هر كه كتاب او را دروغ بپندارد همهء امّت او را كافر مىدانند . مثلى كه در اين مورد آورده مىشود ، آن است كه فردى برده‌اى را مالك است كه از مال دنيا هيچ ندارد و اربابش اين را مىداند ، ولى با اين وجود به او دستور مىدهد براى خريدن كالايى به بازار رود و قيمت آنچه را قرار است بخرد به او نمىدهد .\r\nمالك مىدانست كه بر آن كالا رقيبى است كه هيچ كسى نمىتواند بدون پرداخت قيمت مورد نظر او ، كالا را از او بستاند . اين ارباب خود را شخصى با عدالت و با انصاف معرفى مىكند و خويش را برخوردار از فرزانگى و بر كنار از ستم مىنمايانَد . او بندهء خود را تهديد مىكند كه اگر كالاى مورد نظر او را نياورَد به كيفرش خواهد رساند .\r\nآن بنده به بازار مىرود ومىكوشد كالايى را به دست آورد كه ارباب او را براى به دست آوردن آن به بازار فرستاده است ، ولى هنگام يافتن كالا كسى را نزد آن مىيابد كه جز با پرداخت بها كالا را به دو نمىدهد و بنده هم كه پولى در اختيار نداشت . نا اميد و بدون برآوردن نياز ارباب نزد او باز مىگردد و اربابش بدين سبب بر او خشم مىگيرد و مؤاخذه‌اش مىكند .\r\nچنين كسى ظالم و متجاوز است و آنچه خود را به آن توصيف نمود ، از قبيل عدل ، انصاف و حكمت ، باطل مىنمايد . و اگر او را به كيفر نرساند خود را تكذيب كرده است ، مگر نه اين است كه نبايد او را كيفر دهد ؟ دروغ ، ستم ، عدالت\r\n\r\n\r\n","description":"","footnote":"\r\n( 1 ) - سورهء آل عمران ، آيهء 182 .\r\n","page_name":" 285 ","page_number":285},
  {"content":"\r\n\r\nو حكمت را نفى مىكنند و خداوند بسيار والاتر از آن چيزى است كه جبريه ادّعا مىكنند . « 1 » »\r\nمعصوم عليه السلام مىفرمايد : « اگر خدا امر خود را از روى اهمال به مردم واگذارده بود بر او لازم مىبود برگزينش آنان كه بدان سبب مستوجب پاداش شدند خشنود باشد و مردم نيز اگر مرتكب گناهى مىشدند ، كيفرى بديشان تعلّق نمىگرفت ، زيرا كه از طرف خداوند اهمال واقع شده است . « 2 » »\r\nمهمترين نكته‌اى كه در پايان اين بحث مىگويم اين است كه هدف فرهنگ شيطانى ، راندن انسان است به سوى جبر و يا تفويض تا بدين ترتيب گناهان و خطاها را در نگاه آدمى بيارايد و به خدا آن نسبت دهد كه نسبتى به دو ندارد . ما بايد در گزينش صراط مستقيمى كه پيوسته از خدا مىخواهيم ما را بدان هدايت كند دقيق باشيم تا در امور خود به زياده روى كشانده نشويم و در نتيجه در جرگهء دوزخيان درنياييم .\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 22 ، روايت 30 .\r\n( 2 ) - همان مأخذ ، ص 23 ، روايت 30 .\r\n","page_name":" 286 ","page_number":286},
  {"content":"\r\n\r\n\r\nفصل يازدهم : وجود چيست ؟\r\nفلسفه‌هاى بشرى در تفسير وجود به ژرف انديشى فراوانى پرداخته‌اند و در آن طرز تفكرهاى گوناگون در پيش گرفته‌اند .\r\nمهمترين موضوع مورد اختلاف فلاسفه ، همان تحقيق حقيقت است . آيا آن وجود و يا ماهيت است ؟ اگر چه بسيارى از فلاسفه كوشيدند تا با دلايل گونه‌گون آنچه را « اصالت وجود » مىنامند به اثبات رسانند ، ولى با همهء دلايل متعدّد و فراوان خود كه در مرز مشخصى به پايان نرسيد ، باز هم از آوردن دليلى كه بتواند با فطرت و وجدان سليم انسان به مقاومت برخيزد كاملًا ناتوان ماندند .\r\nشايد محور اين مبحث در آن نهفته باشد كه هر چيزى از حدود ، چار چوب و گوهرى برخوردار است . آنان : حيوان ، درخت ، سنگ ، دريا و آسمان همگى پديده‌هايى هستند تحقق يافته و واقعى كه چار چوب ، حدود و مشخصّات خاصى دارند و ما مىتوانيم از واقعيت همهء آنها يك انديشه را فرابستانيم و آن انديشهء وجود است .\r\nمحور اختلاف مذكور در اين است كه آيا همهء اين حقايق يك چيز بوده است كه ما آن را وجود مىناميم و در پرتو مشخصاتشان به گونه‌هاى متعدّد تقسيم شده‌اند ، يا خداوند سبحان هر پديده را در محدودهء نمود جداگانه‌اى با مشخصّات ، حدود ، آغاز ، انجام آن و خلاصه با هر آن چيزى كه مستقيماً با اين پديده در پيوند بوده ،\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nآفريده است ؟\r\nدر اين زمينه سخن عجيبى را از ابن سينا نقل مىشود كه مىگويد : خداوند زرد آلو را زرد آلو نگردانده ، بلكه آن را چنين آفريده است ، يعنى هنگامى كه خداوند سبحان زرد آلو را آفريد آن را زرد آلو آفريد و دوبار آن را نيافريده است ، يعنى يك بار به وجود آورده باشد و بار ديگر - اگر تعبير درست باشد - رنگ و لعاب زرد آلويى را به دو داده باشد . برخى از جبريه از اين سخن ابن سينا چنين باور يافته‌اند كه خداوند ، نيكبخت را نيكبخت و بدبخت را بدبخت نگردانده ، بلكه آنها را چنين آفريده است ، يعنى نيكبخت و بدبخت در ماهيت ، نيكبخت و بدبخت بوده‌اند ، امّا فطرب و وجدان سليم آدمى چنين تفاوت عجيبى را تصور نمىكند ، بل آنچه را درك مىكند اين است كه هر چيزى در وجود ، تحقّق جداگانه‌اى در ذات خود دارد و بر اشياء ، اسمهايى اطلاق مىشود كه آنها را معرفى مىكنند ، از اضداد و حتّى همانندهايشان جدا مىسازند .\r\nآرى ! او هرگاه بخواهد پديده‌ها را يك جا گرد آورَد تفاوتها را از قلم مىاندازد و يك نام بر آنها اطلاق مىكند و مثلًا مىگويد : « وجود » ، « موجود » ، « كَوْن » ، چنانچه هرگاه بخواهد تفاوتهاى ميان انسانها را ناديده بگيرد همهء مردم را با كلمهء انسان مىنامد و اين طبيعتاً به كارگيرى همان مفهوم انتزاعى است به هنگام تفاهم و بيان ، نه كمتر نه بيشتر . پس عقل به رغم اعترافش به وجود تفاوتهاى ميان بنىبشر هرگاه بخواهد تعبيرى از آن به ميان آورَد مجبور است ويژگيها را ناديده بگيرد تا تعبير او از وارد كردن آنچه نبايد واردش كرد بر كنار بماند .\r\nموجود در عرصهء تحقّق ، واقعيت و وجودِ ملموس عبارت است از من ، تو و او .\r\nما مردمانى هستيم كه در مشخّصه‌هاى انديشه ، رويكرد ، ابعاد گذشته ، حال وآينده با يكديگر اختلاف داريم ، ليكن انسان - به سان انسان - هنگامى كه مىخواهد يك جا از اين مجموعه ياد كند به واحدهاى اين مجموعه اشاره مىكند و آنها را در يك كلمه گرد مىآورَد ، ولى انسانِ جامع همهء ابعاد انسانى در عرصهء واقعيت وجود\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nخارجى ندارد ، بلكه آن صرفاً يك گمان ذهنى و تصوّرى عقلى است بدور از مادّه و تحقّق ، نه كمتر و نه بيشتر . پس جنس ، يك چيز است و افراد چيز ديگر ، اين فرد ، سطح و حدود گسترده‌اى را مىگيرد و از نوع خود بيشترين چند و چون ممكن را فرامىستاند ، ليكن از در آميختن مطلق و كلّى با جنس خود بطور كلّى ناتوان است .\r\nپس جنس قلم در مكان واحدى منحصر نمىشود و در زمان خاصى محدود نمىگردد و اين پديده كه هم اينك در دست ماست و شكل قلم دارد و قابل بهره‌ورى است قلمش مىناميم ، ولى هرگز به جنس قلم نمىرسد ، زيرا اين جنس شكلهاى بى نهايت متعدّدى را در خود دارد كه مانع از آن مىشود قلمى را كه در دست داريم از نظر مكان ، زمان و نوع ، بيان كننده همانندهاى آن تلقّى كنيم ، به علاوهء آن كه برخى از قلمها از نظر رنگ ، ماده و كاربرد ، ضدّ آن هستند ، ليكن همگى از نظر مفهومِ انتزاعى همچنان قلم هستند .\r\nبرخى از كسانى كه به اصالت وجود قائل شده‌اند ، پا را فراتر گذاشته و به وحدت وجود باور يافته‌اند ، يعنى چنين اعتقاد يافته‌اند كه اين تفاوتها ميان يك انسان و انسان ديگر ، يا ميان يك نيكبخت و بدبخت ، يا ميان يك بزرگ و كوچك ، يا ميان يك مؤمن شايسته و يك كافر ناشايست ، ميان نسل اول و نسل دوم ، ميان درخت و سنگ ، ميان زمين و آسمان ، ميان آفريننده و آفريده ، همگى تفاوتهايى غير طبيعى و غير حقيقى هستند و بر حسب ادّعاى آنها يك چيزند ، نه كمتر و نه بيشتر ، اين پديدهء واحد در درجهء و الا و بزرگترين تجلّى خود ، همان خداوند است ، در حالى كه تجلّى پايينتر وضعيفتر ، همان صورت پديده‌هايى است كه ما آنها را مىبينيم و يا تصوّرشان مىكنيم .\r\nآنها همچنين مىگويند : عملكردهاى نيك آدمى او را به درجهء خداوندى به او مىبرد و با آن يكى مىشود و در هم مىآميزد تا به فنا مىرسد .\r\nدر اين جا ما مىخواهيم از نگاه دينى ، نيز عقلى و علمى - و اگر مىخواهيد بگوئيد فلسفى - به بحث و بررسى اين انديشه بپردازيم .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nانسان و والايى عبوديت\r\nاز نگاه دينى ، ما شاهد هستيم كه قرآن كريم از آغاز تا انجام ، پيوسته ميان دو چيز جدايى مىافكند : ميان آفريننده و آفريده . خداوند آفريننده با علوّ منزلت ، مجد ، عظمت ، قدرت مطلق و رحمت گستردهء خود مقامى در اوج دارد ، در حالى كه مخلوق از ديدگاه قرآنى متناسب با فرمانبرى از خداوند خالق ، منزلتى متفاوت مىيابد و هرگاه از خالقش مطلقاً فرمان برَد به درجهء عبوديت بايسته اوج مىگيرد .\r\nاين درجهء عبوديت منّتى است كه خداوند بر انسان نهاده است ، در حالى كه يكى شدن ، وحدت خالق و مخلوق در هيچ يك از آيات قرآنى نه تلويحاً و نه تصريحاً ديده نمىشود .\r\nبرخى از متصّوفانى كه روى به سوى وحدت وجود دارند كوشيده‌اند ديدگاه خود را با تأويلات و تفسيرات درهمى از پاره‌اى آيات قرآنى ، همراه سازند . از جملهء آنها اين آيه است :\r\nيَا أَيَّتُهَا النَّفْسُ الْمُطْمَئِنَّةُ * ارْجِعِي إِلَى رَبِّكِ رَاضِيَةً مَرْضِيَّةً « 1 » .\r\n« اى جان آرام ، به سوى خدايت باز گرد در حالى كه هم تو از او خشنودى و هم او از تو . »\r\nبر اين اساس كه نفس به يكى شدن و بازگشت به سوى خدا خوانده شده است ، چنان كه پرتو خورشيد به خورشيد باز مىگردد و آب به منبع خود .\r\nامّا دعاها و روايات شريفهء رسيده از سوى پيامبر اكرم صلى الله عليه و آله و امامان اهل بيت عليهم السلام ، همچون قرآن كريم ما را به اين طرز تفكر فرا نمىخواند ، بلكه عكس و ضدّ آن از ايشان عليه السلام ثابت است ، زيرا اخبار رسيده بر اين حقيقت تأكيد دارند كه خداوند متعال ، نيرومند و بزرگ است و انسان موجودى ناتوان و خُرد و فاصلهء ميان\r\n\r\n\r\n","description":"","footnote":"\r\n( 1 ) - سورهء فجر ، آيات 27 - 28 .\r\n","page_name":" 290 ","page_number":290},
  {"content":"\r\n\r\nاين دو البتّه سبى سترگ است .\r\nليكن مشكل هميشگى انسان آن است كه هنگام تجاوز از حدود ، عبوديت ، ناتوانى ، عجز و حقارت خود راه درست را در پيش نمىگيرد ، بلكه در دام همان خطاهايى گرفتار مىآيد كه گذشتگان او همچون فرعون ، نمرود و ديگر سركشان و روزگويان و مستكبران زمين ، بدان گرفتار آمدند ، به جاى اعتراف به عبوديت در درگاه الهى ، ربوبيت و وحدت با خدايشان را ادّعا كردند .\r\nآدمى هنگامى كه در برابر خداوند به سجده مىافتد و با زارى و فرياد به ناتوانى و كوتاهى خود اعتراف كند به خدايش نزديكتر خواهد شد .\r\nشايد راه استوارتر براى شناخت بايستهء خداوند جهانيان در تسبيح و تقديس او نهفته باشد ، زيرا تسبيح والاترين و پاكترين سخنى است كه خداوند سبحان با آن ياد مىشود .\r\nما تنها كسانى نيستيم كه خداوند را تسبيح و تقديس مىكنيم بلكه همهء هستى به تسبيح خداوند يكتا - چنان كه خود خدا گواهى مىدهد - سرشته شده‌اند :\r\n. . . وَإِن مِن شَيْءٍ إِلَّا يُسَبِّحُ بِحَمْدِهِ وَلكِن لَّاتَفْقَهُونَ تَسْبِيحَهُمْ . . . « 1 » .\r\n« چيزى نيست مگر آن كه تسبيح گوى حمد الهى است ، ولى شما تسبيح آنها را نمىفهميد . »\r\n. . . يُسَبِّحُ لَهُ مَا فِي السَّماوَاتِ وَالْأَرْضِ . . . « 2 » .\r\n« آنچه در آسمانها و زمين است تسبيح او مىگويد . »\r\nسَبَّحَ للَّهِ مَا فِي السَّماوَاتِ وَالْأَرْضِ . . . « 3 » .\r\n« آنچه در آسمانها و زمين است تسبيح او گويد . »\r\n\r\n\r\n","description":"","footnote":"\r\n( 1 ) - سورهء اسراء ، آيهء 44 .\r\n( 2 ) - سورهء حشر ، آيهء 24 .\r\n( 3 ) - سورهء حديد ، آيهء 1 .\r\n","page_name":" 291 ","page_number":291},
  {"content":"\r\n\r\nو اين سخن پروردگار به هنگام سخن از داود بنى عليه السلام مىباشد :\r\nإِنَّا سَخَّرْنَا الْجِبَالَ مَعَهُ يُسَبِّحْنَ بِالْعَشِيِّ وَالْإِشْرَاقِ « 1 » .\r\n« ما كوهها را براى او رام كرديم كه هرشامگاه و بامدادان با او تسبيح مىكردند . »\r\nهمهء اين مفاهيم ، اگر قرار باشد مخلوق با خالق وحدت يابد ، منتفى مىشود ، زيرا در اين صورت مخلوق بايد تسبيح چه كسى را بگويد ؟ و حال آن كه تسبيح عبارت است از تقديس و تمجيد خداى جهانيان و پاك دانستن او از شبيه بودن به آفريدگانش .\r\nدر حديث شريفى آمده است كه : « همانا خداوند تبارك و تعالى از خلقش دور و خلقش از او دورند . » « 2 » اين دورى به مفهوم دورى زمانى ، يا مكانى و يا دورى در سطح نيست ، بلكه خداوند از مثل و مانند دور است . در دعاى ابوحمزهء ثمالى به نقل از امام زين العابدين عليه السلام آمده است كه فرمود : « من آن ضعيفى هستم كه نيرومندم كردى و خُردى هستم كه پرورشم دادى و نادانى هستم كه به من آموختى . » يعنى ناگزير بايد وجود تفاوت ميان ضعف ، ناتوانى ، بيچارگى و فقر مطلق از يك سو ، رحمت گسترده و دهش پيوسته از سوى ديگر ، شناخته شود .\r\nانسان مؤمنى كه خدا را مىشناسد احساس مىكند كه اين تفاوت همان تفاوت برده و ارباب است و گويى دلش در سرورى ايمانى به سر مىبَرد كه او را به سوى والايى و تكامل در مسير تلاش در رفتن به سوى پروردگار جهانيان به جلو مىرانَد و اين خود دليل صحّت اين شيوه در گفتگو با خداوند پاكنام است .\r\nدر مقام ردّ معتقدان به وحدت وجود ، علّامه حسن بن يوسف بن مطهّر حلّى كه اعلم دانشمندان شيعه در طول تاريخ به شما مىرود مىگويد : بدون ترديد از نظر ما معتقد به وحدت وجود ، كافر است ، زيرا ضرورت دين را انكار مىكند .\r\n\r\n\r\n","description":"","footnote":"\r\n( 1 ) - سورهء ص ، آيهء 18 .\r\n( 2 ) - بحار ، ج 3 ، ص 263 ، روايت 20 .\r\n","page_name":" 292 ","page_number":292},
  {"content":"\r\n\r\nاز پسامدهايى كه بر نظريهء وحدت وجود مترتّب است صحيح دانستن همهء اديان مىباشد ، زيرا همهء امور و پديده‌ها همان خداوند هستند و خداوند هم كه حق است ، پس كسى كه خدا را مىپرستد ، يا بتها را ، يا اشخاص را ، يا خورشيد و ماه را در حقيقت كسى جز خدا را نپرستيده است ، خواه دانسته ، يا نادانسته و خواه از سر قصد و يا غير عمدى اين كار را انجام داده باشد .\r\nيكى از آنها در اين باره مىگويد :\r\n اگر مسلمانى بدانستى كه بت چيست * بدانستى كه دين در بت پرستى است \r\nديگرى مىگويد : مشكل موسى عليه السلام با فرعون اين بود كه اين پيامبر معتقد بود فرعون تنها خدا نيست ، بلكه هر چيزى خداست و خطاى فرعون اين بود كه خدايى را تنها از آن خود مىدانست ، در حالى كه او نمونه‌اى از نمونه‌هاى خدا در زمين بود .\r\nبا يزيد بسطامى كه از بزرگان معتقدان به وحدت وجود است مىگويد : در قباى من جز خدا نيست ! باور او چنين بوده است كه قبايش خدا را با خود به اين سو و آن سو مىبَرد . او همچنين مىگويد : من در گذشته كعبه را طواف مىكردم و اينك مىبينم كه كعبه مرا طواف مىكند ! زيرا او خدا گشته و با او به وحدت رسيده بود ! .\r\nاو سپس در كفرش افراط مىكند و مىگويد : حق ، مرا به مرتبه‌اى رسانده است كه در آن خلايق را ميان دو انگشت خود مىبينم . آنگاه يكى از ايشان پرسيد : عرش چيست ؟ او پاسخ داد : من ، منم كرسى ، لوح و قلم ، تا جايى كه او ادّعا كرد به جايگاه ابراهيم ، موسى ، فرشتگان ، جبرائيل ، ميكائيل و اسرافيل عليه السلام درآمده است ، تا آن جا كه شخص پرسش كننده از شدت تعجب و شگفتى خاموش شد ، آنگاه بسطامى گفت : هرگاه كسى ذاتش را در خدا فانى كرد ديگر تعجّبى ندارد كه همه چيز باشد !\r\nاين گونه سخنان و شطحيان صوفيه كه بر اساس اعتقاد اسلامى فرو فرستاده\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nشده به سوى پيامبر ما محمّد صلى الله عليه و آله ، باطل است در واقع ، بيانى است مستقيم از روحيهء خود محورى ، خود پرستى و ناديده گرفتن طبيعتِ پيوند ميان آفريننده و آفريده ، بلكه اشاره‌اى است آشكار بر جهل كامل اين جماعت نسبت به علّت وجود مخلوقات ، سرنوشت اين وجود و اين موجود است .\r\nهمين حلاج كه به شيعه منسوب است و گفته شده كه حضرت قائم ( عج ) در غيبت خود در ضمن نامه‌اى او را نفرين فرستاده است . او مىگفت : هر كه مىخواهد عاشق گردد بايد از دين و كفر برون شود و به صحراى عشق درآيد .\r\nاگر چه سخنان ايشان رنگى از زيبايى ادبى دارد ، ولى در جوهر خود ، تجاوز بر حقيقت دين است و با اين سخنان پروردگار ، تضاد مستقيم دارد كه :\r\nإِنَّ الدِّينَ عِندَ اللَّهِ الْإِسْلَامُ . . . « 1 » .\r\n« همانا دين نزد خدا ، اسلام است . »\r\nوَمَن يَبْتَغِ غَيْرَ الْإِسْلَامِ دِيناً فَلَن يُقْبَلَ مِنْهُ . . . « 2 » .\r\n« و هر كه جز اسلام دينى طلبد هرگز از او پذيرفته نيايد . »\r\nاين گروه و امثال آنها مىكوشند اسلام و نصوص قرآنى را حقايقى معرفى كنند كه براى مردمِ ساده وضع شده است و آنچه سراى عارفان ناميده مىشود در حقيقت خارج از سراى ايمان به خدا و يا كفر بدوست و اين در حقيقت چيزى جز شانه خالى كردن از تحمل بار مسؤوليت ، پاسخ به هواى نفسانى و وسوسه‌هاى شيطان رجيمى نيست كه داستان او با پدر ما آدم عليه السلام ، آشكار مىسازد كه او به ربوبيت خداوندى اعتراف داشت ، ليكن مىخواست خدا را چنان بپرستد كه خود مىخواهد و تصوّر مىكند نه آنگونه كه خداوند متعال دستور مىدهد .\r\nسارتر و شاگردان او از اين عقيدهء شيطانى حلّاج كه او را تمجيد مىكنند ،\r\n\r\n\r\n","description":"","footnote":"\r\n( 1 ) - سورهء آل عمران ، آيهء 19 .\r\n( 2 ) - همان ، آيهء 85 .\r\n","page_name":" 294 ","page_number":294},
  {"content":"\r\n\r\nشخصيتى انقلابى مىشمارندش و نمايشنامه‌ها براى او ترتيب مىدهند ، الهام گرفته‌اند . آنها مىگويند انسان محور هستى است ، ترتيب مىدهند ، الهام گرفته‌اند .\r\nآنها مىگويند انسان محور هستى است و چيزى نيست كه اراده خداوند و عبادت خدا ناميده شود و اين بدون ترديد با اختلاف ظاهرى آن ، همان انانيت و خود محورى است . حلاج مىگويد : من خدا هستم ، سارتر و اگزيستانسيالسيم موجود در اروپا مىگويد : من محور اين هستى هستم .\r\nيكى از طرفداران صوفيه مىگويد : اسلام پوسته و مغزى دارد ، پس مردمانِ ساده ، پوستهء آن را مىستانند و لذا آنها را مىبينى كه نماز مىگزارند ، روزه مىگيرند و به حج مىروند ، ولى من مغز آن را گرفته‌ام ، نياز ندارم به جرگهء مردم در آيم و با ايشان جمع شوم .\r\nمذهبى كه « كريشنا » ناميده مىشود و ميان مردم رواج يافته است و هم اينك در اروپاى خسته از واقعيت مادّى زدگى محض ، بازتاب گسترده‌اى يافته برطرفداران خود تأكيد مىكند كه آن دين نوينى است و از مهمترين مشخصه‌هاى آن « واگرايى از هرگونه تعهّد و واجبات » ، بلكه بيرون از عرف و سنّت است ، اين مذهب مىگويد :\r\nذكر قلبى خدا و عبادت او متناسب با وضع هر كس او را كافى است .\r\nاگر چه شخص معتقد به اصالت وجود ، خروج از محدودهء شريعت را ادّعا نمىكند ، ولى اين مرحلهء قبل از اعتقاد به وحدت وجود ميان خالق ، مخلوق ، عالم ، معلوم و هر چيز ديگر است و در پايان به حذف حدود ، تكاليف شرعى و شيوه‌اى منجر مىشود كه خداوند متعال براى شناخت خود و عبادتش آنها را تبيين كرده است .\r\nدر اين جا لازم است كه اشارهء به مجموعهء اين انحرافات اعتقادى كنم در حقيقت ، حلقه‌اى است از زنجيرهء انحرافات تاريخى كه بر سر راه انسان قرار گرفته و از انانيت شيطان ( ابليس ) و فخر فروشى او بر طبيعت گِلى پدر ما ( آدم عليه السلام ) آغاز مىشود . شيطان اين انحراف خود را به سپاهيان و پيروان خويش ( شياطين انسان )\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nالهام كرده است و شمار بسيارى از مردم به رغم آسان و آشكارى آنچه موجب آرامش فطرت انسانى است و نيز تعاليم آسمانىِ قائل به جدايى ميان خلق و مخلوق ، به دو پاسخ داده‌اند . آدميزادگان بايد با شيوه‌اى صحيح براى ملاقات خداوند بكوشند تا بدين ترتيب مصداق خلقى گردند كه خداوند اراده فرموده است او را پس از رهايى از آتش دوزخى كه براى پيروان شيطان و هوى پرستان آفريده است در بهشت بر پهنهء خويش جايش دهد .\r\nبر اين اساس هر كه مىخواهد خدا را بشناسد و اسلام را درك كند ناگزير بايد تعاليم خود را از قرآن كريم ، روايات پيامبر صلى الله عليه و آله و اهل بيت عليهم السلام كه تفسير استوار آيات قرآنى است فرابستاند .\r\nاين وظيفه به شرطي انجام مىشود كه مانع و حاجبى روانى وجود نداشته باشد ، ديدگاهها و خود محوريهاى فرصت طلبانهء شيطانى بر نصوص تحميل نشوند و كسى كه به اين قيد ملتزم نباشد جز خود را خسته نكرده و جز خويش را نفريفته و حياتش تنها موجب حسرت است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nفصل دوازدهم : حقيقت وجود\r\nفرهنگى كه شخص در آن انديشه‌هاى خود را از محيط اجتماعى ، اقتصادى و سياسى خويش الهام مىگيرد در واقع ، همان فرهنگى است كه متناسب با شرايط ، تمايلات و دگرگونيها تغيير مىيابد ، زيرا آن فرهنگ برخاسته از تفكّر محدود بشرى است . اين فرهنگ تحت تأثير مثبت و يا منفى اين تفكر قرار مىگيرد بدون آنكه از شايستگى و استقامت برخوردار باشد ، ولى بينشهاى كه خداوند به انسان ارمغان كرده نه دگرگونى مىپذيرد و نه تحت تأثير شرايط محيط قرار مىگيرد .\r\nاين ويژگى برجسته و بنيادين كه بينشهاى الهى از آن برخوردار هستند و آيات قرآنى پردهء از وجود آنها بر مىگيرند گواه راستىِ رسالتهايى آسمانى است كه يكديگر را تأييد و پشتيبانى مىكنند ، در حالى كه فرهنگهاى قراردادى بشرى به نفى يكديگر مىپردازند .\r\nفرهنگهاى بشرى در پى ناهمسويى و اختلاف شرايط اجتماعى ، اقتصادى و سياسىِ محيط بر آن به گونه‌اى جدّى و خطرناك با هم تعارض مىيابند . قرنها پيش آنگاه كه دانش آدمى محدود بود و ابزار پيشرفت صنعتى را در اختيار نداشت و جهل او را در بر گرفته بود فلسفهء بشرى رنگى مشخّص داشت ، در حالى كه در هنگام تحوّل واقعيت اجتماعى ، اقتصادى و سياسى ، فرهنگ آدمى رنگى دگرگونه يافت ، تا جايى كه هم اينك باورهاى گذشتهء خود را به باد ريشخند مىگيرد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاين واقعيت همچون شهادتى است با صداى بلند در بطلان و ناتوانى تفكّر بشرى در مبارزه با جهل و تاريكى بدون يارى ستاندن از وحى . بنابراين مسير بشر هر روز و هر مرحله حكايت از كاستى و ناتوانى فرهنگ بشرى دارد ، چنان كه از اين حقيقت پرده بر مىگيرد . همين كاستى و ناتوانى سبب ساز پديد آمدن تراژديها ، بدبختيها و عقب ماندگيهاست .\r\nاما رسالتهاى آسمانى و قرآن كريم كه كاملترين و بزرگترين اين رسالتهاست پيوسته پيشتر از علم و دانش بوده است ، هرگاه علم و عقل گامى به جلو مىنهد آدمى در قرآن به تعابيرى بر مىخورد كه به اكتشافات علمى اشاره دارد .\r\nقرآن - كه چكيدهء رسالتهاى آسمانى است - پيوسته در كار استدلالى ناگسستنى در سيطرهء فرهنگ الهى نسبت به پيشرفت علمى و ضرورت چنگ انداختن بشر به ريسمان استوار آن است و شايد پيشرفت علم بشرى به سهم خود عاملى است كه ايمان ما به قرآن را مىافزايد .\r\nبراى مثال ، كسى كه كتاب « الامام الصّادق عقل المذهب الشيعي » را كه مجموعه‌اى بزرگ از فلاسفهء غربى آن را نگاشته‌اند ، بخواند ميزان صحّت اين انديشه را در مىيابد و مطمئن مىشود كه دانش قرآن كريم و فرهنگ اهل بيت عليهم السلام علمى برخاسته از شبه جزيرهء عربستان و يا فرهنگى سرچشمه گرفته از شهر مدينه ، يا كوفه و يا بصره نيست ، بلكه فرهنگ و دانشى الهى است كه خداوند سبحان آن را به بشريت وحى نموده است .\r\nفرهنگى كه قرآن كريم آن را ارائه كرده است پيامبر اكرم صلى الله عليه و آله و اهل بيت عليهم السلام به شرح و تفصيل آن پرداخته‌اند از صنف ديگر فرهنگهاى فناپذير نيست ، زيرا اين فرهنگ مسائلى را مورد بررسى قرار داده كه انسان حتى از سخن منطقى گفتن دربارهء آن ناتوان است ، كه از جملهء اين مسائل مبحث وجود است و ما در اين جا مىكوشيم ديدگاههاى فلفسهء بشرى را در مورد وجود بياوريم ، سپس به تفصيل آن از نگاه قرآن و اهل بيت عليهم السلام بپردازيم .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nوجود و فرهنگ بشرى\r\nفلاسفه در بحث مربوط به وجود غرق شده‌اند و غرق شدن آنها خود دليل ضرورت سوار شدن آدمى به كشتى وحى الهى در جستجوى رسيدن به حقيقت است .\r\nفلاسفه گفته‌اند كه خداوند علّت تامّه - و نه علت ناقصهء - هستى است و از آن جا كه علّت تامه از معلول جدا نمىشود ، پس خداوند قديم است و هستى نيز با او قديم خواهد بود . آنها براى اين سخن آتش را مثال مىآورند كه علّت تامّه حرارت است و چراغ را كه علّت تامّه نور است و خورشيد را كه علّت تامّه گرماست و گلولهء اصابت كرده به قلب كه علّت تامّه مرگ است و به هيچ صورت ممكن نيست كه جدايى معلول از علت تامه‌اش را تصور كرد و همين كه علّت تامّه يافت شد معلول بلافاصله يافت مىشود . آنها براى علّت ناقصه چاقويى را مثال مىزنند كه در دست انسان است ، اين چاقو مىتواند كسى را بكشد و يا نكشد . پس تفاوت ميان دو علّت ، فورى بودن حضور معلول است در علّت تامه و غير فورى بودن آن است در علّت ناقصه . اعتقاد آنها به قديم بودن هستى ايشان را وا داشته به قديم بودن اجزاى آن نيز اعتقاد يابند ، لذا - به عقيده ايشان - مخلوق هم قديم خواهد بود .\r\nاين دسته از فلاسفه استدلالات خود را به جايى رساندند كه تصريح كردند عوالم ، گوناگون هستند ، عالَم اوّل همان عالَم خالق است و عالَم دوم ، عالَم عقول مجرّده و عالَم سوم همان عالَم نفوس و عالَم چهارم ، عالَم اجسام .\r\nآنها مىگويند : از آن جا كه عقول قديمند پس نفوس و اجسام هم قديمند ، زيرا هر يك از اين حقايق چهارگانه علّتى است براى معلولى كه در پى آن مىآيد و در نتيجه جدايى علّت از معلول خود ، ناشدنى است ، يعنى عقول از خدا صادر شده‌اند و نفوس از عقول و اجسام از نفوس .\r\nاين صدور قديم كه بدون سابقهء زمانى ظهور كرده است منجر بدان شده كه نفس\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو روح مجرّد از زمان باشند . پس اين پديده‌ها ، موجوداتى هستند بيرون از چارچوب زمان يعنى از ماده نيستند ، زمان و مكان بر اين دو حكومت نمىكنند و بنابراين بايد آنها را شريك خداوند سبحان در قديم دانست .\r\nبدين ترتيب فلاسفه ، خواه ناخواه ، عنصر زمان را در شيوهء علمى خود حذف كردند و اين امر آنها را وا داشته كه اعتقاد يابند . معلول هيچگاه پيشتر از علّت خود ظهور نمىكند و اينكه زندگى جارى است چونان نهرى كه از بالا بر پايين روان است نه بر عكس ، پس زندگى همچون خطّى جريان دارد كه دور زدن در آن محال است و اين آنها را در خطايى بس بزرگ افكنده است و آن نفى معاد جسمانى است .\r\nترديدى نيست كه اين مجموعه خطاها تنها بيانگر يك لغزش در زنجيرهء تفكّر آنها نيست ، زيرا بسيارى اوقات آنها لغزيده‌اند و ديگر بلند نشده‌اند ، چنان كه اعتقاد داشتند خورشيد گرد زمين مىگردد و نژاد مردم با يكديگر ناهمگون است و برخى از آنها فرشته ، برخى دانشمند ، برخى خدمتگزار و آفريده شده ديگر باورهاى خرافىِ پوسيده‌اند .\r\n\r\nنگاه اسلامى به وجود\r\nمهمترين نكته در اعتقاد اسلامى نسبت به وجود آن است كه خداوند عزّوجلّ آفريدگان را زمانى آفريد كه نه چيزى و نه ماده‌اى موجود بود و خداوند سبحان براى آفرينش يك پديده نياز به چيزى ندارد و او قادر است پديده‌ها را پس از آنكه معدوم بودند بيافريند ، چنين نيست كه فلاسفه مىگويند خداوند اجسام را از نفوس ، نفوس را از عقول ، عقول را از يكديگر آفريده است و اين كه عقول مراتب دهگانه‌اى دارند كه آنها را « عقول عشره » مىنامند ، بلكه خداوند جسم را به گونه‌اى مستقيم آفريده و مىآفريند . و پروردگار پديده‌ها را براى نخستين بار و بى هيچ سابقه‌اى خلق و ابداع فرموده است . او پديده‌ها را از نيست آفريد ، زيرا آن نشانهء قدرت و عدم محدوديت اوست . او ارادهء خويش را آفريد و با ارادهء خود\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nهمهء پديده‌ها را پديد آورد .\r\nقرآن كريم معتقد است پديده‌ها در جهان تحقّق ، وجود دارند ، صرف وهم و خيال - چنان كه سوفسطائيان مىگويند - نيستند . خداوند آسمانها را بدون پايه‌اى كه آن را ببنييد آفريد . ما آسمانها را مىبينيم ليكن پايه‌هايى را كه بر آن استوار است نمىبينيم ، پس آسمان به حق موجود است و در جهان تحقق - اگر تعبير رسا باشد - جز دو چيز يافت نمىشود : خالقى كه به وصف در نمىآيد و مخلوقى كه صفت‌پذير است و مىتواند شكلهاى مختلف و گوناگون بگيرد و آن گونه كه امام رضا عليه السلام در حديث شريفى مىفرمايد : « همانا خداوند عزّوجلّ است و خلق او كه سومى ميان آن دو نيست و سومى جز آن دو نيست و آنچه خداوند عزّوجلّ آفريده است همچنان آفريدهء اوست . اين آفريده‌ها گاه ساكن ، گاه متحرك ، گاه ناهمگون ، گاه همگون ، گاه معلوم و گاه همانند هستند و هر آنچه حدّ و مرز بپذيرد آفريدهء خداوند عزّوجلّ است . » « 1 »\r\nما از روايات رسيده در اين خصوص در مىيابيم نخستين چيزى كه خداوند متعال آفريد نور پيامبر ما حضرت محمّد صلى الله عليه و آله بود و آنگاه خداوند با آن نور ، جوهر بسيطى خلق كرد كه درك ابعاد اين مخلوق براى انديشه‌هاى بشرى دشوار است ، سپس خداوند اين ماده را به يك عَرض عرضه كرد و آنگاه اين مادّه به دو گونه تقسيم شد ، خداوند سبحان ، نور هدايت و شناخت را بر بخشى از آن نهاد و آن ماده‌اى نورانى گشت ، بر بخشى آتش و قابليت آن نهاد و آن ماده‌اى آتشين گشت ، آنگاه خداوند تبارك و تعالى بخشى از مادهء نخست را با بخشى از ماده دوم درهم آميخت و اين هستى پديد آمد .\r\nبنابراين هستى آميزه‌اى از اين دو ماده است : تاريكى نا پاك و نورى لطيف و از همين روست كه در هستى هم خير مىبينيم و هم شر ، زيرا هر دو آفريده هستند .\r\n\r\n\r\n","description":"","footnote":"\r\n( 1 ) - بحارالانوار ، ج 10 ، ص 316 .\r\n","page_name":" 301 ","page_number":301},
  {"content":"\r\n\r\nقرآن كريم مىفرمايد :\r\nالْحَمْدُ للَّهِ الَّذِي خَلَقَ السَّماوَاتِ وَالْأَرْضَ وَجَعَلَ الظُّلُمَاتِ وَالنُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ « 1 » .\r\n« ستايش از آن خداوندى است كه آسمانها و زمين را بيافريد و تاريكيها و روشنايى پديدار كرد ، با اين همه ، كافران با پروردگار خويش ديگرى را برابر مىدارند . »\r\nاللَّهُ وَلِيُّ الَّذِينَ آمَنُوا يُخْرِجُهُم مِنَ الظُّلُمَاتِ إِلَى النُّورِ « 2 » .\r\n« خدا سرپرست كسانى است كه ايمان آوردند و آنها را از تاريكى به سوى نور مىآورد . »\r\nپس تاريكى مادّه‌اى است آفريده شده و قرار داده شده و چنان كه گاهى به ذهن مىگذرد امرى عدمى نيست ، چنان كه نور نيز مادّه‌اى آفريده شده است .\r\nدر روز رستخيز اين دو ماده از يكديگر جدا مىشوند تا كسانى كه ايمان آوردند از كسانى كه كفر ورزيدند جدا گردند . مادّهء خير به بهشت مىگرايد و مادّهء شر رو به سوى آتش مىنهد . « مخلوق نورى » كسى است كه به كارهاى پاك مىپردازد وخداوند او را به بهشت « در مىآورد و مخلوق آتشين » ، سزاوار آن است كه به آتش در آيد ، زيرا نكوشيده به رغم نعمتهاى الهى و قابليتهايى كه خداوند او را بدانها مجهز كرده است از پليدى تاريكيها رهايى يابد . پس انسان هنگامى كه مال يتيم را مىخورد در واقع ، آتش مىخورد و هنگامى كه ظلم مىكند به تونلى ظلمانى وارد مىشود و هنگامى كه دروغ مىگويد از دهانش بويى ناخوش بيرون مىآيد كه آسمانيان از آن مىآزارند و هنگامى كه غيبت مىكند در واقع ، گوشت برادرش را مىخورد . . . ولى اين انسان از نظر مادى از درك و لمس اين حقيقت در دنيا ناتوان است ، زيرا اين جهان به نسبت جهان آخرت بسيار ساده و بسيط است .\r\n\r\n\r\n","description":"","footnote":"\r\n( 1 ) - سورهء انعام ، آيهء 1 .\r\n( 2 ) - سورهء بقره ، آيهء 257 .\r\n","page_name":" 302 ","page_number":302},
  {"content":"\r\n\r\n\r\nفصل سيزدهم : نظريهء وحدت وجود ، بحثى مقايسه‌اى\r\nدلايل و مداركى در ميان است كه معتقدان به وحدت وجود آنها را اقامه كرده‌اند و اين دلايل در مراحلى دسته بندى مىشوند . در آغاز آنها كوشيدند در مقابل معتقدان و بنيانگذاران اصالت ماهيت ، اصالت وجود را اثبات كنند . آنگاه كوشيدند اصالت تحقق وجود و يا قرار دادن وجود را به اثبات رسانند و آنگاه اندك اندك به وحدت وجود رسيدند . در حقيقت ، همهء مراحل عقلى كه معتقدان به اصالت وجود باگذر از آن اندك اندك به اين مسأله و انديشه رسيدند همگى نيازمند دلايلى هستند قانع كننده‌تر از آنچه آورده‌اند .\r\nبراى آنكه انديشهء اصالت وجود را در ميان اين جماعت بهتر شناسايى كنيم و زيرسازهاى عقلى را كه براى اثبات آن بدانها تكيه كرده‌اند روشن كنيم نيازمند ارائهء برخى حقايق مقدّماتى هستيم كه نه تنها در محدودهء اثبات و يا نقض انديشهء اصالت وجود ما را سود رساند ، بلكه در همهء مسايل و ديگر انديشه‌هاى فلسفى براى ما سودمند باشد . دليل آن اين است كه اين حقايق مقدّماتى ، همان حقايق كه داراى روش اصولى هستند ، يعنى با شيوه اصولى تفكّر آدمى در پيوندند .\r\nبه نظر شما ، ما وجود خود را با چه به اثبات رسانده‌ايم ؟ . و چگونه به وجود هستى پيرامون خود پى برده‌ايم ؟ . و به چه طريق توانسته‌ايم وجود خداوند سبحان را به منكران ثابت نمائيم ؟ و با چه شيوه‌اى در ميان خود تفاهم برقرار مىكنيم ؟\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nپاسخ به همهء اين پرسشها از هنگام آفرينش انسانِ نخستين توسط خداوند ، يكى بيش نيست و آن با عقل است .\r\n\r\nاثبات در پرتو عقل\r\nعقل ، همان چيزى است كه تصريح مىكند انسان پديده‌اى است موجود و همان است كه به انسان مىگويد هستى پيرامون او موجود است و همان است كه مىگويد خداوند سبحان انسان را آفريده است . پس عقل چراغ هدايت و نورى است كه در همهء اين مراحل دست انسان را براى رسيدن به نجات مىگيرد .\r\nاينك اين پرسش پيش مىآيد اگر عقل ، همان نورى است كه در هر عرصه‌اى با انسان همراه است ، پس آيا صحيح خواهد بود آن به كنارى نهاده شود و به رغم پيش آگاهى از سوى مخلوق مبنى بر اينكه عقل او دليل اصلى است ، به مجموعه‌اى از انديشه‌ها ، دلايل عجيب و غريب‌استدلال كرد وبدانها بسنده نمود ؟\r\nحال براى اين حقيقت مثالى مىآوريم : آدمى هنگامى كه چشم مىگشايد مجموعه‌اى از پديده‌ها همچون اجسام ، احجام ، ابعاد ، الوان و جز آن را در برابر خود مىبيند ، ولى هنگامى كه به دليل اشكال در ديد و يا به سبب نبودن نور كافى در مكان ، ديد خود را از دست مىدهد و از ميزان مسافت ميان خود و پايان اتاقى كه در آن ايستاده از او پرسش مىشود ، در پرتو نتيجه‌گيرى از مجموعهء داده‌هايى كه قبلًا بدان دست يافته به محاسبهء اين مسافت مىپرازد ؛ داده‌هايى نظير مسافت ميان او و ديگر افرادى كه در برابر او ايستاده‌اند و مسافت ميان آنها تا نقطهء پايانى اتاق ، تابدين ترتيب به نتيجهء مطلوب دست يابد . ولى هنگامى كه ديد او ايرادى نداشته باشد و اتاق از نور كافى برخوردار باشد ديگر او همچون گذشته نيازى به محاسبهء اين مسافت ندارد و اين به مفهوم آن است كه عقل مىتواند دست آدمى را هم در شرايط طبيعى و هم در شرايط غير طبيعى بگيرد و اين پسنديده نيست كه انسانِ برخوردار از عقل سليم و امكانات طبيعى براى اثبات آشكارترين امور راه دشوار را\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nبرگزيند ، زيرا اين از مقام والاى آدمى است كه در زندگى خود مادامى كه از ابزار ، بىنياز است بدانها اظهار نياز نكند .\r\n\r\nفرو بستن انديشه ، هرگز\r\nعقلى كه مادر فراگرفتن ، درك مقدّمات عقلى و علمى از آن بهره مىبريم و اجتماع نقيضين را در پرتو آن محال مىدانيم ، در اكتشافات و اختراعاتِ خود از آن سود مىگيريم پيوسته در ما موجود است و مىتواند بر اساس شيوهء خود در اكتشافات و جنبش فعاليت ، حقايق دست نيافتنىترى را براى ما آشكار سازد و اينك چرا ما بايد آن را به كنارى نهيم و به ابزار پايينتر از آن توسل جوئيم ؟\r\nاشاعره - كه در واقع بايد آنها را بازتاب انديشهء معتزله دانست - انديشه‌هاى معتزله را خلع كردند ، پس از آنكه انديشه‌هاى خود را نيز از دست دادند . اين جماعت مىگفتند كه نص دينى ، همان معيارِ مرز بندى حسن و قبح در امور و اشياست ، حسن و قبح عقلى براى هيچ چيز وجود ندارد ، ليكن هنگامى كه ما از انسان منصف و حقيقت جو پرسش مىكنيم كه : خداى خود را چگونه شناختى ؟\r\nاو پاسخ مىدهد با عقل خود ، در اين جا سؤال ديگرى از او مىپرسيم و آن اينكه اگر عقل پرده از وجود خدا بر مىگيرد چگونه از تشخيص و تعيين حسن و قبح ناتوان است ؟ و هنگامى كه از پاسخ ناتوان مىماند تناقضى را كه در آن گرفتار آمده است به دو مىنمايانيم و مىگوييم : مكتب حق تأكيد دارد كه عقل در آشكار كردن و كشف ، ذاتاً حجت است . اين از آن روست كه هر كس به چيزى جز آن اعتقاد يابد ، بايد از حجيّت عقل در اثبات وجود خداوند سبحان امتناع ورزد ، زيرا - در اين صورت - حجيت قطعى عقل ثابت نيست ، تسلسل بحث و استقراء منطقى نمىپذيرد كه حجّت ، شكلى مشوّش داشته باشد ، زيرا همهء زنجيرهء انديشه‌هاى ما در اين صورت بر زير سازى نامطمئن و نا استوار بنا خواهد شد .\r\nما در چارچوب اثبات خالق ، ديگر وجودها و مسايل گوناگون به يكى از اين دو\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nشيوه چنگ مىزنيم :\r\nاوّل - در فراهم كردن دلايلى منطقى نهفته است كه مشروعيت و قوّت خود را با تسلسل از عقل مىستاند .\r\nدوم - اين شيوه از شيوهء اوّل بسيار نزديكتر است و آن شيوهء استدلال مستقيم با عقل است . اين شيوه را ما فطرت مىناميم . فطرت مىتواند ما را به اينكه آسمانها ، زمين و ديگر پديده‌ها در ذات خود تحقّق يافته‌اند ، ره بَرد ، چنان كه مىتواند ما را به اين رهنمون سازد كه همهء پديده‌ها به وجود و ماهيت منتهى مىشوند و اصل ، وجود است و ماهيت ، پديده‌اى است عارضى و در مباحث پيشتر يادآور شديم كه انسان بايد به وجدان خود بازگردد و آن را به سخن وا دارد و در نتيجه به خرد خود باز گشت كند .\r\nاز اين گذشته عرف و يا عرف عُقلا با همهء ابعادى كه نمايانگر آن است چنان نمودى مىيابد كه همهء عقول آن را مىپذيرند . اگر مردم در محدودهء هوس ، تمايلات نفسانى ، ذوق و احساسات با يكديگر ناهمگون هستند ، بدون ترديد در معقولات با هم يكپارچه‌اند ، زيرا كه عقل آدمى از هنگام قدم نهادن نخستين انسان بر سطح كرهء زمين تا آخرين انسانى كه در آخرين لحظات هستى پاى از اين دنيا برون مىنهد همان است كه هست .\r\nاگر مردم در ذايقه‌اش اين و يا آن خوراك با يكديگر اختلاف دارند ، يا برخى از آنها جامهء خاصى را ترجيح مىدهند كه ديگران آن را خوش نمىدارند ، ولى در پذيرش معقولات همگى با يكديگر همداستانند .\r\nهنگامى كه ما به عرف استشهاد مىكنيم مقصود ما از آن دست كم درك و فراگيرى كامل معقولات است از نظر واقعيت خارجى ، يعنى مردم از آسمان ، وجود آسمان را درك مىكنند و ديگر چگونگى بيان و تفسير اين وجود براى ما اهميتى ندارد ، يعنى آنچه در قضيهء عرف عاقل براى ما اهميت دارد همان چيزى است كه عقول مردم بنا به فطرت تهى از انباشتگيها وپيشينه‌هاى تربيتى و فرهنگى ،\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nآن را درك مىكنند و اين واقعيت در حدّ خود در استدلال و يا توضيح ، حجّت است و اين حجيّت از پذيرش آن از سوى عقل پرتو مىگيرد .\r\n\r\nعلّت و معلول\r\nدر اين جا انديشه‌اى مشهور ميان فلاسفه وجود دارد كه ما مايليم در اين محدوده به بحث پيرامون آن بپردازيم و آن اين انديشه است كه لزوماً علّت بايد از نسخ معلول باشد ، بدين معنا كه محال است آتش ، سرما به بار آورَد و محال است از يخچال ، حرارت بتراود . پس از انسان نيكو تنها عمل شايسته سر مىزند و از انسان خبيث جز عمل ناشايست حاصل نمىآيد و اين قانونى عقلى است .\r\nولى ما مىگوييم : شايد نظريهء علّت و معلول درست باشد ولى بايد بر لزوم هم جنس بودن دو طرف تأكيد كرد و دانست كه علّت ، معلول را در شكلهاى مختلف در خود دارد ، زيرا معلول عبارت است از خروج يك پديده پس از پوشيدگى . همهء اين تعبيرات به يك سخن منجر مىشوند و آن اينكه هر چيزى ، چيز همانند خود را به بار مىآورَد و يك پديده چيزى برون نمىدهد ، مگر همانند خود را .\r\nمعتقدان به نظريهء وحدت وجود ، بر صحّت ديدگاه خود به قانون علّت و معلول استدلال مىكنند و بر اين نكته تأكيد دارند كه خالق ، همان وجود است و مخلوق تجلّى اين وجود ، پس در نتيجه اين دو يكى هستند ، يعنى خالق و مخلوق از يك قماش مىباشند و مادامى كه اين دو يكى هستند پس بايد ناگزير اصل ، مانند خود را بيرون دهد و در همين جاست كه اصل پيشگفتهء صوفيان آشكارا رخ مىنمايد كه :\r\nاگر يك مسلمان مىدانست كه بت چيست اعتقاد مىيافت كه پرستش آن ، همان پرستش خداوند متعال است .\r\n\r\nدور و تسلسل\r\nما پيرامون اين سخن ، گفتگوها و پاسخهايى داريم كه از آن جمله است :\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n1 - اگر ما وحدت خالق و مخلوق را اثبات كنيم و معتقد شويم كه اين دو در حقيقت يكى هستند ديگر از وجود خالق بىنياز مىشويم .\r\nما به خالق ايمان آورده‌ايم ، زيرا كه در خود سستى ، ناتوانى ، اختلاف ، تناقض و نياز يافته‌ايم ، با در نظر گرفتن آنكه اين مخلوق نيازمند ، محدود و حدوث يافته محتاج خالقى غير از خود است ، كه مغاير با او باشد .\r\nو اگر خالق همچون مخلوق مىبود مىبايد در جستجوى خالقى برتر از خود باشد و بدين ترتيب بحث تا بىنهايت ، تسلسلى پايان‌ناپذير مىيابد .\r\nاميرالمؤمنين عليه السلام در اين زمينه اشاره مىفرمايد كه : « و به وسيلهء حدوث وپديدار شدن آفريدگانش بر قدم و هميشگى خود ، به وسيلهء وجود و هستىِ خود راهنماست و مانند بودن مخلوق به يكديگر دليل است بر اينكه مانندى براى او نيست ، به حدوث و نو پيدا شدن اشياء بر قدم خود ، به ناتوانى كه نشان آنها قرار داده ، بر توانايى خويش و به نابود شدن كه از روى ناچارى به سوى آن مىروند بر هميشگى خود استشهاد نموده . » « 1 » عملًا نيز چنين است ، پس چرا ما بايد از قابليت فطرت خود پا فراتر نهيم و با آنكه پاسخها بغايت آشكار و درخشان هستند براى اثبات اين نكته به خيزابهاى طوفانى سوار شويم ؟\r\n2 - قانون علّت و معلول هنگامى مصداق مىيابد كه ميان دو طرف تجانسى وجود داشته باشد ، ولى چه كسى مىگويد آفرينش ، معلول آفريننده است ؟ و حال آنكه وضع ، اشاره بدان دارد كه آفرينش ، آفريدهء آفريننده است و پيوند ، پيوند مخلوق است به خالق خود نَه معلول به علّتش و ما بسان آفريدگان از درك و تصوّر اين پيوند كاملًا ناتوانيم ، زيرا علم ما نمىتواند به خداى عزّوجلّ احاطه يابد به قدرتِ تصوّر و احاطهء به دو در اختيار ما قرار نگرفته است و خدا بزرگتر از آن است كه به وصف در آيد ، ديدگان او را در نمىيابند در حالى كه او ديدگان را در مىيابد ،\r\n\r\n\r\n","description":"","footnote":"\r\n( 1 ) - نهج البلاغه ، خطبهء 185 .\r\n","page_name":" 308 ","page_number":308},
  {"content":"\r\n\r\nعقلها اوج فراوان مىگيرند ، امّا به دو نمىرسند و خداوند خود در قرآن مجيد مىفرمايد :\r\nمَّا أَشْهَدتُّهُمْ خَلْقَ السَّماوَاتِ وَالْأَرْضِ وَلَا خَلْقَ أَنفُسِهِمْ . . . « 1 » .\r\n« من آنها را نه در آفرينش آسمانها و زمين و نه در آفرينش خودشان حاضر نساختم . . . »\r\nما مخلوقها ، چگونگى آفرينش خويش را نديده و درك نكرده‌ايم و نمىتوانيم بگوييم آفرينش بر طبق قانون علّت و معلول صورت پذيرفته است .\r\nآرى ! ممكن است از نقطه نظر لغوى بگوييم خداوند سبحان علّت خلايق و يا علّت العلل است ، ولى اين صرفاً تعبير فراخ است و صرفِ تعبير نمىتواند دليل عقلى باشد ، يا مىتوانيم بگوييم دليل عقلى با صرف يك بيانِ درهم و پريشان ، استقرار نمىيابد . آنچه از مثالهاى حرارت ، آتش ، سرما ، يخچال و سنخيت علت در خاطر داريم همگى در حدود مخلوقها مطرح است نه در حدّ و مرز تعريف پيوند ميان خالق و مخلوق .\r\nما در پرتو فطرت پاك خود در مىيابيم كه خالق ، جز مخلوق است و به هيچ صورت درست نيست كه ميان آفريننده و آفريده ، ميان توانا و ناتوان ، ميان توانگر و كم توشه ، قياس شود .\r\n\r\nمنطق روايات\r\nروايات متعددى در دست است كه از پيامبر و امامان اهل بيت عليهم السلام در اين زمينه رسيده است به علاوه مقدار فراوانى آيه كه به تعريف صفات الهى ، جدا كردن ميان او و مخلوقات اختصاص دارد :\r\n1 - از امير المؤمنين عليه السلام پرسيدند كه آيا مىتوان كلمهء « شىء » را به خدا اطلاق\r\n\r\n\r\n","description":"","footnote":"\r\n( 1 ) - سورهء كهف ، آيهء 51 .\r\n","page_name":" 309 ","page_number":309},
  {"content":"\r\n\r\nكرد ؟ امام عليه السلام در پاسخ فرمود : « آرى ! به شرط آنكه او را از دو حد خارج كنى : حدّ تعطيل و حدّ تشبيه . » « 1 » با اين بيان فشرده امام عليه السلام مردم را از نظر ايمان به سه بخش تقسيم مىكند . هر كس او را با تشبيه اثبات كند مشرك است و كسى كه او را نفى كند كافر است و كسى كه او را بدون مانند و تشبيه به اثبات رساند يكتا پرست است .\r\nهنگامى كه ما مىگوييم خدا داناست او را از حدّ جهل بيرون آورده‌ايم ، ولى در همين زمان هنگامى كه مىخواهيم علم او را چنان كه بايد توصيف كنيم سر گردان و ناتوان مىمانيم . ديگر صفات نيز همين گونه است . پس او توانايى است كه عاجز نيست ولى هيچ كس از اسرار قدرت الهى آگاهى ندارد و اين در وجودِ خط جدا كنندهء ميان خالق و مخلوق امرى طبيعى و منطقى است و اگر هر دو طرف در علم و قدرت خود با يكديگر همسان بودند ديگر حقيقت قائل به وجود خالق و مخلوق منتفى مىشد و اليعاذ باللَّه اين سخن درست مىبود كه خداوند در خداونديش شريكانى دارد .\r\n2 - امام على عليه السلام مىفرمايد : « چيزى را نديدم ، مگر آنكه پيش از او و پس از او و همراه او خدا را ديدم . » پس پديده‌هاى موجود ما را به سوى خداوند عزّوجلّ راهنمايى مىكند ، پس عدمِ نخستين پديده‌ها يعنى وجود چيزى كه پيش از آنها بوده است و وجودِ حاضر اين پديده‌ها يعنى وجود كسى كه بدانها حيات مىبخشد و عدم دوم آنها يعنى باقى ماندن كسى كه آنها را مىميراند .\r\n3 - امام عليه السلام در خطبهء نخستين نهج البلاغه مىفرمايد : « موجود است ولى نه از عدم ، با هر چيزى هست ولى نه آنگونه كه همسنگ آن باشد و غير از هر چيزى است ولى نه آنگونه كه از آن كناره گيرد ، فاعل است و فعل از او صادر مىشود ولى نه به معناى حركات و انتقالات از حالى به حالى و نه به معناى ابزار . » ، و اين يعنى جدايى ميان هر چيزى با آفرينندهء هر چيزى و در ميان نبودن سنجش و ناتوانى از آن\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 260 ، روايت 260 .\r\n","page_name":" 310 ","page_number":310},
  {"content":"\r\n\r\nكه طبيعت ميان خالق و مخلوق را مرز بندى مىكند .\r\n4 - امير المؤمنين عليه السلام مىفرمايد : « . . . پس در پرتو عظمت و نور او ، دلهاى مؤمنان او را مىبينند با عظمت و نورش جاهلان به دو خصومت مىورزند و با عظمت و نورش همهء خلايق او در آسمانها ، زمين با عملكردهاى گوناگون و اديان همانند براى نزديكى به او ، وسيله مىجويند . او حيات هر چيزى است و نور هر چيزى است . او هم اين جاست هم آن جا و بالا و زير هر چيزى است و بر ما احاطه دارد و با ماست و اين همان فرمودهء خداوندى است كه : مَا يَكُونُ مِن نَجْوَى ثَلَاثَةٍ إِلَّا هُوَ رَابِعُهُمْ » « 1 » ، چگونه حاملان عرش خدا را حمل مىكنند و حال آنكه دلهاى ايشان به حيات خداوندى حيات يافته است و به نور او به شناخت ره يافته‌اند ؟ »\r\nمنطق روايات شريفه از پيامبر و اهل بيت عليهم السلام با آنچه فلاسفهء بشرى ادّعا كرده‌اند اختلاف كلى دارد ، فلاسفه‌اى كه همهء موجودات را وهم دانسته‌اند ، يا موجودات را سايه‌هايى از نور خداوند سبحان تلقّى كرده‌اند و يا اينكه مسألهء وحدت وجود را ، دير ياب و با كوش و جستار فراوان تصوير كرده‌اند كه كسى به آن نمىگرايد جز عارفان الهى و اولياى حقيقى . در حقيقت ، اين شطيحات ، بيهوده گوييهايى است صادر شده از افرادى كه عنان خيال‌پردازى را رها كرده‌اند و از سويى به بى نيازى از اشارات قرآنى و روايات رسيده در خصوص وصف خالق و تعريف مخلوق ، اعتقادى روشن دارند .\r\nچكيدهء سخن اينكه مسألهء وحدت وجود نيازمند مجموعه‌اى گزاره‌هاى اثباتى است و انسان در پرتو درك فطرىِ فاصلهء موجود ميان خود و خدايش مىتواند دو گانگى ذاتى ميان سرور و بنده‌اش را دريابد و اين قويترين دليل و بزرگترين برهان در عدم صحّت اعتقاد به وحدت وجود است ، به علاوهء آنكه دلايل وحدت وجود كه برجسته‌ترين آنها سنخيت علّت و معلول مىباشد بى فايده و ناكافى است .\r\n\r\n\r\n","description":"","footnote":"\r\n( 1 ) - بحارالانوار ، ج 55 ، ص 10 ، روايت 8 .\r\n","page_name":" 311 ","page_number":311},
  {"content":"\r\n\r\n\r\nفصل چهاردهم : چگونه خداوند متعال را بشناسيم ؟\r\nاز بهترين و شريفترين نعمتهاى الهى بر مردم آن است كه خود را براى ايشان شناسانده است حال اينكه برايشان رخصت فرموده كه او را از پرتو آياتش بشناسند .\r\nكسى كه به شناخت خداوند نائل آيد ناگريز اين واقعيت را احساس مىكند كه خداوند متعال چه نعمت بزرگى به دو ارمغان كرده است و در اين هنگام در مىيابد كه اگر چنين خداى بزرگى را نمىشناخت با چه زيان هنگفتى روبرو مىبود ؟ و آيا ، بدون اين شناخت او ، دنيا شايستگى زندگى كردن را مىداشت ؟ چنانچه انسانى كه تمامى عمر خود را در غفلت از خداى هستى به سر برده ، از جمال و جلال او به دو ربوده ، لذّت مناجات و نيروى توكّل بر او گسترده اطمينان به دو را نچشيده ، نمىتواند ميزان خسارت وارد به خويش را بيان كند .\r\nآدمى از بيان مقدار بهره‌ورى از محبّت خداوند تبارك و تعالى كاملًا ناتوان است .\r\nخداوند رحمان هنگامى كه براى مردم و مؤمنان اهميّت نماز را بيان مىفرمايد و روشن مىكند كه نماز از هر گونه كار زشتى جلوگرى مىكند بلافاصله اين حقيقت را براى ما يادآور مىشود كه ذكر خداوند بزرگتر است :\r\nاتْل‌ُمَا أُوحِيَ إِلَيْكَ مِنَ الْكِتَابِ وَأَقِمِ الصَّلَاةَ إِنَّ الصَّلَاةَ تَنْهَى عَنِ الْفَحْشَاءِ وَالْمُنكَرِ وَلَذِكْرُ\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nاللَّهِ أَكْبَرُ وَاللَّهُ يَعْلَمُ مَا تَصْنَعُونَ « 1 »\r\n« آنچه را از قرآن بر تو وحى مىشود تلاوت كن ، و نماز را بر پا دار . همانا نماز از هر گونه كار زشتى جلوگيرى مىكند ، و ذكر خداوند بزرگتر است و خدا مىداند شما چه مىكنيد . »\r\nهنگامى كه خداوند متعال نعمتهاى بهشتى را براى ما ترسيم مىكند و ما را براى رسيدن بدان تشويق مىفرمايد بلافاصله توضيح مىدهد كه خشنودى خداوند بزرگ از همه بهشت برتر است ؛ بهشتى كه بر پايهء توصيفات الهى چيزهايىدر آن يافت مىشود كه نه چشمى ديده و نه گوشى شنيده و نه بر قلب بشرى گذشته است :\r\nوَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا وَمَسَاكِنَ طَيِّبَةً فِي جَنَّاتِ عَدْنٍ وَرِضْوَانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ « 2 » .\r\n« خداوند به مردان و زنان مؤمن بهشتهايى وعده كرده كه نهرها از زير آن جارى است ، آنها در آن هميشگى هستند و جاهاى پاكى در بهشتهاى برين ، و خشنودى خدا بزرگتر است ، اين همان كاميابى بزرگ است . »\r\nنعمتهايى كه بشر در زندگى دنيوى از تصوّر آنها ناتوان است با خشنودى ومحبّت و شناخت خداوند عزّوجلّ غير قابل سنجش و تشبيه است .\r\nآرى ! چارپايان ، علف‌خوار هستند و اگر خوراكىهاى لذيذ انسان براى آنها توصيف شود آنها ارزش اين خوراكيها را حتّى اگر هزارويك دليل آورده شود درك نمىكنند ، به علاوه ناتوانى آنها از درك لذّت همنشينى با شخصيّت بزرگى كه براى مثال ديگرى را به خوردن خوراك با خود دعوت كند . دليل اين ناتوانى چارپايان تركيب غريزى حاكم بر پندار و رفتار آنها نسبت به اين موضوع است .\r\n\r\n\r\n","description":"","footnote":"\r\n( 1 ) - سورهء عنكبوت ، آيهء 45 .\r\n( 2 ) - سورهء توبه ، آيهء 72 .\r\n","page_name":" 313 ","page_number":313},
  {"content":"\r\n\r\nهمين مسأله در مورد انسان كافر و غافلى صادق است كه از لذّت مناجات خداوندى محروم مىباشد حتّى اگر در اهميّت و عظمت شناختن خداوند سبحان ، هزار دليل آورده شود ، زيرا تعقّل او ، تعقّلى محدود و فرو دين است كه سمت و سوى ستيزه جويى و الحاد دارد ، امّا انسان مؤمن تنها موجودى است كه مىتواند شيرينى مناجات با خدا را درك و تصوّر كند ، زيرا شبانه به عبادت برمى خيزد و به زارى مىپردازد و دل خود را به سوى رسيدن به قدرت هستى مطلق به اقيانوس مىافكند . چنين انسانى مىتواند تصوّر كند كه اگر ذكر الهى خداوند را ترك كند يا منّت وفضل خدا را بر خود ناديده بگيرد چه خسارت هنگفتى بر او وارد آمده‌است .\r\n\r\nشريفترين عبادتها\r\nاين شناخت بالاترين خيرهاو شريفترين هر عبادتى است و بر آدمى حيف است كه دهها سال زندگى كند در حالى كه نزديكترين چيز به خداست و دورترين چيز به خدا باشد و اگر بخواهد نزديكترين چيز به خداست و اگر نخواهد دورترين چيز از خداست . دعاى شريفى از امام زين العابدين عليه السلام رسيده است كه در خطاب به خداوند عزّوجلّ به همين مفهوم اشاره دارد : « مىدانم كه در ناليدن به درگاه جود و احسانت و در خشنودى به قضايت عوضى است از بخل مردم بخيل و بى نياز است از آنچه در دست دنيا طلبان است . و هر كه به سوى تو كوچ كند راهش بسيار نزديك است و تو از ديد بصيرت خلق پنهان نيستى جز آنكه اعمال ايشان ، حجاب بينى تو و آنها گردد . » ( از دعاى ابو حمزهء ثمالى ) . يعنى شيفتگى و زارى به درگاه الهى به دليل آن چيزى است كه نزد خداست و آن به گونه‌اى غير قابل شمار از آنچه در دست مردم مىباشد بزرگتر است ، خشنودى و تسليم در برابر آنچه خداى خالق حكيم مقدّر مىفرمايد ، از دنيا و آنچه در آن است برتر است . پس اگر خداوند سبحان همهء دنيا را به بنده‌اى عطا كند و در برابر ، خشنودى و تسليم را از او بستاند دنيا نه تنها براى او سودى نخواهد داشت ، بلكه بارى گران بر دوش او خواهد بود .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nهمه چيز براى خداست\r\nشيوهء منطقى آن است كه اين بنده اعمال شايستهء خود را وسيله نزديكى به درگاه خدايش قراردهد . او هرگاه زكات اموال خود را بپردازد بايد چنين در نظر بگيرد كه قلبش را پاك گردانيده ، هرگاه نماز مىگزارد آن را معراج و تقرّب به درگاه خدايش گرداند و هر گاه روزه مىگيرد روزهء خود را وسيله‌اى گرداند براى خشنودى خداوند متعال ، يعنى زكات ، نماز ، روزه ، ديگر عبادات ، اعمال شايسته و حتّى جهاد مادامى كه وسيله‌اى به سوى خداوند نباشد از هر گونه سودى تهى است . خداوند بزرگ مىفرمايد :\r\n. . . وَابْتَغُوا إِلَيْهِ الْوَسِيلَةَ . . . « 1 » .\r\n« . . . به سوى او وسيله بجوييد . . . »\r\nكارهاى شايسته مادامى كه وسيله‌اى به سوى خداوند نباشد پوسته‌اى بيش نخواهد بود ، در حالى كه خدا نماز كسى را مىپذيرد كه رو به سوى خدا داشته باشد و « خدا تنها از متقين مىپذيرد » پيامبر اكرم صلى الله عليه و آله مىفرمايد : « سه چيز را از دنيا پسنديدم ؛ زن ، بوى خوش و آرام ديده‌ام كه نماز است . » « 2 » پيامبر به مفهوم واقعى كلمه با نماز خود به سوى خدا اوج مىگرفت .\r\nاينك اين مهمترين پرسش زندگى آدمى رخ مىنمايد كه او چقدر به سوى خداوند و الا اوج مىگرفته ؟ وآيا شناخت خدا در دلش فزونى مىيافته است ؟ و اگر عملًا افزايش مىيافته است آيا اين افزايش پاسدارى مىشده است ؟\r\nمهمترين محور در وجود انسان تصميم و پافشارى اوست در اينكه اعمالش رو به سوى شناخت خالقش داشته باشد و اين پافشارى در رأس ليست اولويتهاى او\r\n\r\n\r\n","description":"","footnote":"\r\n( 1 ) - سورهء مائده ، آيهء 35 .\r\n( 2 ) - بحارالانوار ، ج 73 ، ص 141 ، روايت 8 .\r\n","page_name":" 315 ","page_number":315},
  {"content":"\r\n\r\nقرار داشته باشد .\r\nاز امام صادق عليه السلام دربارهء صحّت سند اين حديث نبوى پرسش كردند كه مىفرمايد : « يك ساعت انديشندن بهتر از يك سال عبادت است . » امام عليه السلام پاسخ داد : « آرى ! پيامبر اكرم صلى الله عليه و آله فرموده است : يك ساعت انديشيدن بهتر از عبادت يك شب است . »\r\nعرض كردم : چگونه بينديشد ؟ فرمود : در خانه‌هاى خراب بگردد و بگويد :\r\nكجايند بر پاكنندگان تو ؟ كجايند ساكنان تو ؟ چرا سخن نمىگوييد ؟ » « 1 » يعنى مهمترين چيز در درنگ و انديشيدن ، عبرت گرفتن و پند اندوزى است . پس بزرگترين خسارتى كه به انسان وارد مىآيد آن است كه خويش را از معرفت خدا محروم سازد و ديدگانش را فرو بندد ، عقل و احساس خود را در برابر آيات خدا كه در وجود و پيرامون او در هر افقى پراكنده است در بندد .\r\nطبيعتاً هنگامى كه شناخت شخص از خداوند فزونى مىيابد توكل او بر خدا و يقينيش به او نيز روبه فزونى مىنهد و توان شكيبايى در رويارويى با سختيها در او پديد مىآيد ، در دشوارى و شدّت استقامت مىورزد و همهء دنيا در برابر او رام و فرمانبردار مىگردد ، در حالى كه اگر قلب انسان تهى باشد ، در گذر زندگى سخت خود به گردنه هايى دشوار روبرو مىگردد و به سختىهايى گرفتار مىآيد كه او را به روبر زمين مىافكند . براى پرهيز از مجبور شدن به تن دادن به چنين اوضاعى خداوند شيوه هايىرا وضع كرده است كه موفقيت را ضمانت مىكند ودارويى مؤثّر است . انسان خواهان موفقيت و سلامت ، راهى ندارد ، مگر پند گرفتن از سخنان پروردگار جهانيان و اين البته پس از زمانى است كه آدمى در صدد يافتن آزادى كامل و شناخت بايسته است . در دعايى منقول در اين زمينه آمده است كه : « خدايا خود را به من بشناسان . » پس مؤمن پيوسته به دنبال يافتن شيوه‌اى است كه\r\n\r\n\r\n","description":"","footnote":"\r\n( 1 ) - بحارالانوار ، ج 68 ، ص 324 ، روايت 16 .\r\n","page_name":" 316 ","page_number":316},
  {"content":"\r\n\r\nبه كانون جذب ، نورالانوار و محور هدايت كه همان خداوند سبحان است و نيز شناخت مقام كبريايى او دست يابد ، ليكن اين شناخت چگونه مىتواند استمرار يابد و ضمانت استمرار اين شناخت كدام است ؟\r\nضمانت اين امر ، همان تقوى در شناخت كه سپر يقين است و هر كه از تقوى كناره گيرد شناخت از او پنهان مىماند .\r\n\r\nشناخت خدا ، پرداختن به ايمان\r\nمسأله شناخت خداوند متعال در قرآن كريم با ارائه كامل رفتارهايىايمانى آميخته است كه براى انسان شايسته است بدان بپردازد و ادايش كند . بايد در نظر داشت كه اعتقاد اسلامى به شناخت نظرى اهميت چندانى نمىدهد و اسلام راستين از كسى كه به صرف علم و ادّعاى بدور از رفتار مناسب و بجابسنده مىكند با گزنده‌ترين و سخت‌ترين شكل انتقاد مىكند ، تا جايى كه در اين آيهء مباركه مىخوانيم :\r\nيَا أَيُّهَا الَّذِينَ آمَنُوا لِمَ تَقُولُونَ مَالا تَفْعَلُونَ * كَبُرَ مَقْتاً عِندَ اللَّهِ أَن تَقُولُوا مَا لَا تَفْعَلُونَ « 1 » .\r\n« اى كسانى كه ايمان آورده‌ايد ، چرا سخنان مىگويى كه به كارشان نمىبنديد ؟\r\nخداوند سخت به خشم مىآيد كه چيزى بگويى و به جاى نياوريد . »\r\nخداوند عزّوجلّ در قرآن كريم مستقيماً تشويق مىفرمايد كه مؤمنان سخنان ايمانى خود را با كارهاى شايسته در هم آميزند و تا ديدگاه دينى مصداق حقيقى خود را بيابد و شخص مؤمن شخصيتى و الا پيدا كند كه به بيمارى نفاق و دوگانگى مبتلا نشود و در نتيجه هدف دين آن است كه جامعهء اسلامى را با شخصيتى استوار شالوده‌ريزى كند . خداوند تمامى مؤمنان را چنين مورد خطاب قرار داده است كه :\r\n\r\n\r\n","description":"","footnote":"\r\n( 1 ) - سورهء صفّ ، آيات 2 - 3 .\r\n","page_name":" 317 ","page_number":317},
  {"content":"\r\n\r\nوَقُلِ اعْمَلُوا فَسَيَرَى اللَّهُ عَمَلَكُمْ وَرَسُولُهُ وَالْمُؤْمِنُونَ . . . « 1 » .\r\n« و بگو عمل كنيد كه خدا و رسول او و مؤمنان عمل شما را مىبينند . . . »\r\nشناخت خدا به مفهوم صرف داده‌هاى نظرى نيست ، زيرا اين داده‌ها به تنهايى نمىتوانند انسان مؤمن را به نتيجه‌اى برسانند كه خداوند براى او مىخواهد ، بلكه شناخت خدا مجموعه‌اى است از عملكردهاى جهادى فرازبينى و ما مىتوانيم آن را به « ايمان » تعبير كنيم و تمامى ايمان جز عمل نيست . ايمان ، جهاد ، ايثار و كنار نهادن رقباى الهى است كه از شيطان شروع مىشود و از نفس بد فرماگذر مىكند و به فشارهاى اجتماعى باطاغوتهايى كه انسانها را در بر گرفته‌اند و نافرمانى از ستمكاران پايان مىپذيرد .\r\nاز همين جاست كه اين هدايت دينى از زبان اهل بيت عليهم السلام بيان مىشود كه انسان مؤمن به خدا و رسول ، هنگامى كه ببيند زندگى به او روى آورده و رام او گذشته است خود را متهم كند ، زيرا نبودن بلا به مفهوم آن است كه خداوند عزّوجلّ به ديدهء خشنودى به دو نمىنگرد . كسى به امام اميرالمؤمنين عليه السلام عرض كرد : من مىخواهم از اصحاب شما باشم . امام عليه السلام به او پاسخ فرمود : « بنابر اين خود را براى تحمل بلا از هر سويى آماده كن . »\r\nاين واقعيت زندگى همهء پيامبران ، اولياء و صدّيقان است ، زيرا بر حسب منزلت هر يك بلايايى برايشان نازل مىشد ، تا جايى كه پيامبر اكرم رسول ما حضرت محمّد صلى الله عليه و آله مىفرمود : « هيچ پيامبرى چونان من آزار نشد . » « 2 » زيرا منزلت ايشان از منزلت همهء پيامبران ، والاتر بود . چنانچه سيدالشهداء امام حسين عليه السلام هنگامى كه به پيكرش صدها زخم وارد آمده بود ، در بدترين وضع غربت و فشار قرار داشت اين چنين خداى بزرگ خود را مورد خطاب قرار مىدهد كه : « خشنودم به\r\n\r\n\r\n","description":"","footnote":"\r\n( 1 ) - سورهء توبه ، آيهء 105 .\r\n( 2 ) - بحارالانوار ، ج 39 ، ص 56 .\r\n","page_name":" 318 ","page_number":318},
  {"content":"\r\n\r\nخشنودى تو ومعبودى جز تو نيست . » ، اگر او نيز بشر بود ، ليكن از آن بشرهايىكه ايمان ، معرفت حقيقى الهى دلها و وجدان ايشان را آكنده كرده بود .\r\n\r\nنفى صفات خلق از خالق\r\nآنچه از آيات قرآنى استفاده مىشود و به هنگام تعريف خداوند سبحان در روايات رسول اكرم و اهل بيت او عليهم السلام آمده ، نفى صفات خلقى و مخلوقى از خداوند جهانيان است كه براى نزديك كردن انسان به او صورت مىگيرد .\r\nاينك مثال واقعى براى اين حقيقت مىآوريم : شما هنگامى كه مىخواهيد طبيعت نور و يا رنگى را براى كسى توصيف و يا تعريف كنيد كه مادرزادى نابيناست ، شخص نابينا مستقيماً به محاسبات عقلى و ذهن خود روى مىآورد تا نور و يا رنگ را تصوّر كند ، آن دو را با حجم ، بو ، طعم ، گرما و سرما مقايسه نمايد ، زيرا اين پديده‌ها با وسايل عقلى درك و در ذهن ذخيره مىشوند ، ولى او را مىبينيم كه بطور كلّى از درك نور و يا رنگ ناتوان مىماند زيرا كه ، ابزار درك اين دو ، چشم بيناست و اين دو مقايسه پذير با ديگر پديده‌ها نيستند ، زيرا رنگ ، نه ( حجم ، بو ، و طعم ) دارد كه با احساس بساوايى مىتوان آن را در يافت . نور نيز چنين است .\r\nاين نابينا نمىتواند نور و يا رنگ را تصور كند ، مگر هنگامى كه توان ذهنى خود را از شيوهء تشبيه با حواسى كه در اختيار دارد تهى سازد .\r\nاز انسان برخوردار از احساسات خلقى نيز همين انتظار مىرود كه خداوند سبحان را با مخلوقها بسنجد ، زيرا او با كسى جز مخلوقها همزيست نشده است و نمىتواند خدايى را بشناسد كه جز مخلوقات است و ذات او با ذات مخلوق تفاوت دارد ، مگر هنگامى كه از سنجش مخلوقها فاصله بگيرد و اين شدنى نيست ، مگر با ايمان به و جود آفرينندهء خلق كه ذات او از اينكه توصيف شود بسى پرپهنه‌تر است و اگر ذات او به وصف در آيد در دسترى قرار مىگيرد و در اين صورت ديگر\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nقدرت و ارادهء او ازلى نخواهند بود . انسان بى ايمان نخستين چيزى كه مىخواهد براى خدا تو هم كند آن است كه براى خدا حجمى قائل شود ، زيرا آفريده‌هاى مانند او همگى حجم دارند ، چنان كه براى او رنگى توهم مىكند ، زيرا همهء مخلوقات رنگ دارند . ديگر تو همات او نيز همين وضع را پيدا مىكنند .\r\nروايات شريف هنگام پرداختن به توصيف خداوند ، از انسان مىخواهند كه فشارهاى احساسى ، تشبيه و سنجش‌هاى خلقتى را كه معمولًا در شناخت مخلوقات به كار مىگيرد از خود دور سازد و بدون اين معادلهء بى نظير رسيدن به شناخت خداوند جلّ جلاله ناشدنى است .\r\n\r\nروايات و شناخت خدا\r\n1 - اميرالمؤمنين على عليه السلام در خطبه‌اى در كوفه فرمود : « سپاس خداى را كه از چيزى نيست و آنچه را خلق گردانده از چيزى پديد نياورده ، به حدوث و نو پيدا شدن اشياء بر قدم خود و به ناتوانى كه نشان آنها قرار داده بر توانايى خويش و به نابود شدن كه از روى ناچارى به آن روى مىآورند بر هميشگى خود استشهاد نموده است و گواهى خواسته . از جايى كناره نگرفته تا با جا درك شود و نمونهء شجى ندارد تا به كيفيتى توصيف شود و از چيزى غايب نشده تا با حثييت دانسته آيد .\r\nبا صفات هر چيزى كه پديد آورده ، مباين است و با دگرگونى ذاتهايى كه پديد آورده از درك بيرون است ، با كبريايى و عظمتش از دگرگونى همهء اوضاع بيرون است . . .\r\nبه سبب عظمتش مكانى او را در بر نمىگيرد و به سبب جلالش اندازه‌ها به ساختن راه نيابند و به سبب كبريايىاش از معيارها و سنجش‌ها به دو نرسد و همه نمىتوانند به كنه او راه يابند و فهمها نمىتوانند او را در بر بگيرند و ذهنها نمىتوانند مانندى براى او بياورند و درياها انديشه‌هاى بلند پرواز از احاطه او نا اميد گشتند ، دانشها از اشاره به كنه او خشك شدند ، . . . يكى است نه از روى عدد و شماره ، هميشه بوده و هست نه به حساب مدت و زمان ، قائم و برقرار است نه به حساب\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nستونها و پشتيبانها و جنس نيست تا اجناس همسنگ او گردند و شبح نيست تا همانند ديگر اشباح باشد و همچون پديده‌ها نيست كه صفات بر آنها واقع مىگردند . . . » « 1 » ما مىبينيم كه همهء اين ويژگيها در پايان كار به همان نقطه بينادينى مىرسد كه ذهن آدمى را از تشبيه دور مىكند وآدمى را وا مىدارد كه در احاطهء به خداوند با توانايى مطلق اعتراف كند . او از اينكه كجا باشد ؟ و چگونه ؟ منزّه است ، او نه اوّلى دارد و نه آخرى و قيود مخلوقات خود دليل مطلق بودن اوست .\r\n2 - در خطبهء ديگر اميرالمؤمنين عليه السلام مىفرمايد : « و سپاس سزاى خداوندى است كه پيش از آنكه كرسى ، عرش ، آسمان ، زمين ، جن و يا آدمى موجود شود بوده است ، به انديشه درك نمىشود و به فهم تعيين نمىگردد و درخواست كننده‌اى اورا مشغول نمىنمايد ، عطا و بخشش او را كم نمىگرداند و به چشم ديده نمىشود و نمىتوان گفت در كجاست و به مانند وصف نمىشود و به كمك عضوى نمىآفرينند و به حواس درك نمىگردد و به مردم قياس نمىشود . خداوندى است كه با موسى سخن گفت و از آيات بزرگ خود به او نشان داد ، بدون اعضاء و آلتها ، بدون گويايى و زبان ، بلكه اگر راستگويى ، اى كسى كه براى توصيف پروردگارت به خود رنج مىدهى وصف كن جبرئيل ، ميكائيل و سپاه فرشتگان مقرّب درگاه خداوند را كه در غرفه‌هاى پاك و پاكيزه ساكنند ، سرها به زير افكنده ، عقلهايشان حيران و ناتوان است از اينكه بهترين آفرينندگان را وصف نمايند ، اما كسانى به صفات درك مىشوند كه داراى شكلها و ابزارها هستند و كسى كه مدّت او به سر آيد زمانى كه پايانش به نيستى بكشد ، پس خدايى جز او نيست ، هر تاريكى را به نور خود روشن گردانيده و هر نورى را به سبب تاريك كردنش تاريك نموده است . » « 2 »\r\n\r\n\r\n","description":"","footnote":"\r\n( 1 ) - بحارالانوار ، ج 4 ، ص 221 ، روايت 2 .\r\n( 2 ) - همان ، ج 4 ، ص 313 ، روايت 40 .\r\n","page_name":" 321 ","page_number":321},
  {"content":"\r\n\r\n3 - امام هادى عليه السلام مىفرمايد : « همانا خداوند وصف نمىشود ، مگر به آنچه خود خويش را وصف كرده است و چگونه وصف شود كسى كه حواس از درك آن ناتوانند و اوهام به دو نمىرسد و انديشه نمىتواند او را مرز بندى كند و ديدگان نمىتوانند به دو احاطه يابند ، دور است در عين حال كه نزديك است و نزديك است در عين حال كه دور است . او به چگونگى بخشيده بدون آنكه گفته شود : چگونه ؟\r\nاوست كه به جا ، مكانيت بخشيده بدون آن كه گفته شود : كجا ؟ او نه كيفيّت دارد نه كجايى ، يكتاى يگانه است ، جلّ جلاله و نامهايش مقدّس است . » « 1 »\r\n4 - امام صادق مىفرمايد : « اللَّه يكى است و صمد است و ازلىّ صمدى است ، نه روحى دارد كه او را نگهدارد ، در حالى كه او همهء اشياء را به وسيله ارواحشان نگه مىدارد ، ناشناخته را مىداند و نزد هر جاهلى شناخته شده است . يكى است كه نه در خلقش است و نه خلقش در اوست ، نه محسوس است و نه مىتوان او را لمس كرد ، ديدگان او را در نمىيابند ، اوج گرفته ، نزديك شده و نزديك شده پس دور گشته ، عصيان شده و بخشيده و فرمانبرى شده پس سپاس گزارده ، زمينش او را در بر نمىگيرد و آسمانهايش نمىتوانند اورا حمل كنند و او با قدرت خود همهء پديده‌ها را حمل مىكند ، هميشگى و ازلى است ، نه فراموش مىكند و نه خود را سر گرم مىكند و نه اشتباه مىكند ، نه اهل بازى است و نه اراده‌اش جدايى مىپذيرد ، امرا و قطعاً واقع مىشود ، كسى را نزاده تا ارث برد و زاده نشده تا شريك كسى گردد و هيچ نبازى ندارد . » « 2 »\r\nدر پرتو اين صفات و اسماء مىتوانيم به سطح شناخت خدا نايل آييم و هر گاه خدا را شناختيم نشانه‌هاى او در هستى را مىشناسيم ، پيامبران و دين او را مىشناسيم كه ره به سوى او مىبرند ، بايد و نبايدهاى او را آشكار مىسازند .\r\n\r\n\r\n","description":"","footnote":"\r\n( 1 ) - بحارالانوار ، ج 4 ، ص 303 ، روايت 30 .\r\n( 2 ) - همان ، ج 4 ، ص 286 ، روايت 18 .\r\n","page_name":" 322 ","page_number":322},
  {"content":"\r\n . \r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n . \r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n . \r\n","description":"","footnote":"","page_name":" 327 ","page_number":327},
  {"content":"\r\n . \r\n\r\n","description":"","footnote":"","page_name":" 328 ","page_number":328}
  ]