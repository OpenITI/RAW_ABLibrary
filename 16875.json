[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nساختمان\r\nمسجد الحرام\r\nمكهء مكرمه\r\nبه كوشش : دكتر سلمى سمر دملوجى\r\nترجمهء : محمدرضا مرواريد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنام كتاب : ساختمان مسجد الحرام مكهء مكرمه\r\nتهيه كننده : دكتر سلمى سمر دملوجى\r\nمترجم : محمدرضا مرواريد ، بنياد پژوهشهاى اسلامى\r\nحروفچينى : مركز تحقيقات حج\r\nناشر : نشر مشعر\r\nليتوگرافى و چاپ : سازمان چاپ 128\r\nنوبت چاپ : اول - تابستان 1377\r\nتيراژ : 5000 نسخه\r\nشابك 3 - 43 - 6293 - 964\r\nISBN 964 - 6293 - 43 - 3\r\nجميع حقوق محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n\r\n\r\nبخش نخست : تحوّلات تاريخى\r\nو إذ بَوّأنا لإبراهيمَ مَكانَ البَيتِ أَنْ لا تُشرِك بي شَيْئاً وَطَهِّرْ بَيْتي للطّائِفينَ وَالقائمينَ وَالرُّكَّعِ السُّجُودِ . « 1 »\r\n« و چون براى ابراهيم جاى خانه را معيّن كرديم ، [ به دو گفتيم : 
  ] چيزى را با من شريك مگردان و خانه‌ام را براى طواف‌كنندگان و قيام‌كنندگان و ركوع‌كنندگان [ و 
  ] سجده‌كنندگان پاكيزه دار . »\r\nشهر مكّهء مكّرمه در دلِ مجموعه‌اى از درّه‌هاى رشته‌كوههاى حجاز واقع است و مسجدالحرام در ميان درّهء ابراهيم ، با حدود 277 متر ارتفاع از سطح دريا قرار دارد . از ويژگيهاى برجستهء اين منطقه ، كوههاى پرشمار پيرامون آن است كه برخى از آنها در شكل‌گيرى تاريخ آن نقش داشته‌اند ؛ از آن جمله مىتوان جبل‌النّور در جنوب شرقى شهر را برشمرد كه غار حرا در آن است ، غارى كه پيامبر صلى الله عليه و آله ، پيش از بعثت ، در آن به پرستش خدا مىپرداخت . ديگر جبل ثور است كه پيامبر صلى الله عليه و آله و ابوبكر ، در راه هجرت به مدينهء منوّره ، در آن پنهان شدند .\r\nهجرت ابراهيم عليه السلام از عراق به فلسطين و صحراى سينا در مصر و از آنجا به بيت‌اللَّه‌الحرام در مكّهء مكّرمه ، در حدود چهارهزار سال پيش ، دروازه‌هاى شمالى شهر را تعيين كرده است . مهمترين دروازه‌هاى ديگر\r\n\r\n\r\n","description":"","footnote":"\r\n( 1 ) - سورهء حج ، آيهء 26\r\n","page_name":" 8 ","page_number":8},
  {"content":"\r\n\r\nنماى داخلى ساختمان دورهء عثمانى ، پس از بازسازى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتصوير ص 10\r\nنمايى نزديك از كعبهء مشرّفه ، در سمت راست مقام ابراهيم و در انتهاى تصوير ، شبستان دورهء عثمانى ديده مىشود .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nتصوير ص 11\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبراى حاجيان عبارتند از : دروازهء عراقى ( زبيده ) ، دروازهء مصرى ، دروازهء شامى و دروازهء يمانى يا جنوبى .\r\n\r\nمشاعر مقدّس\r\nاماكن متبرّكهء منا ، مزدلفه و عرفات تقريباً در خطّى مستقيم قرار دارند كه كوههايى بلند ، با درّه‌ها و مسيلهايى چند ، پيرامون آن را فرا گرفته است .\r\nصحراى منا ، نزديك‌ترين اين مناطق به شهر مكه است كه در هفت كيلومترى ناحيهء شمال شرقى حرم قرار دارد . ( اين فاصله از راه زيرگذر به چهار كيلومتر كاهش يافته است . ) مِنا دربردارندهء مناطقِ چادرهاى حاجيان ، قربانگاه و جمرات است كه خود به سه بخش : جمرهء اولى ، جمرهء وسطى و جمرهء عقبى تقسيم مىشود . مسجد خيف هم كه در جاى اقامت پيامبر صلى الله عليه و آله برپا شده در منا واقع است . در آنجا آرامگاهى نيز براى حاجيان ساخته‌اند .\r\nجزئيّات شبستان عثمانى ، كه با سنگ طبيعى رياض نماسازى شده است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمزدلفه ، امتداد طبيعى دشت مناست و از ناحيهء غرب تا تپّه‌هاى بلند اخْشَبَيْن در نزديكى عرفات گسترده است . در مزدلفه بنايى برپا نيست ، جز مسجدى كه بر فراز مشعرالحرام ساخته‌اند و برخى ساختمانهاى دولتى .\r\nعرفات ، دشتى است در هيجده كيلومترى حرم ، ده‌كيلومترى منا و شش كيلومترى مزدلفه . اين دشت نسبتاً هموار ، دو نقطهء مهم دارد : الف :\r\nجبل‌الرحمه ، كوهى سنگى كه پيامبر صلى الله عليه و آله در حجّة الوداع برآن ايستاد و دعا كرد .\r\nب : مسجد نمره ، در محلّ خيمه‌اى كه پيامبر صلى الله عليه و آله در همان سفر برپا ساخت .\r\n\r\nنامهاى مكّهء مكرّمه\r\nگويند : مكّه را از اين‌رو بدين نام خوانده‌اند كه عرب در جاهليّت مىگفت : « حجّ ما درست نيايد ، مگر آن‌كه به كنار كعبه رويم و « نَمُكُّ فيه » ؛ يعنى به‌سان مرغان شباهنگ آواز سردهيم » .\r\nنام مكّه در قرآن كريم ، يك‌بار ، در سورهء فتح ، ( آيهء 24 ) چنين آمده است :\r\n9 وَهُوَ الّذي كَفَّ ايْديهُمْ عَنْكُم وَايْديكُمْ عَنْهُم بِبَطْنِ مَكَّةَ مِن بَعدِ ان اظْفَرَكُمْ عَلَيهِمْ وَ كانَ اللَّهُ بِما تَعْملُونَ بَصيراً ؛\r\n« و اوست همان كسى كه در دلِ مكّه - پس از پيروز كردن شما بر آنان - دستهاى آنها را از شما و دستهاى شما را از ايشان كوتاه كرد و خدا به آنچه مىكنيد همواره بيناست . »\r\nاز نامهاى فراوان مكّه ، يكى نيز بَكّه است ، كه آن هم تنها يك‌بار در سورهء آل‌عمران ، ( آيهء 96 ) آمده است . مكّهء مكرّمه نامهاى ديگرى هم دارد ، كه پرآوازه‌ترين آنها امُّ القُرى ( مادر شهرها ) است كه دوبار در قرآن بدين نام خوانده شده است : سورهء انعام ، آيهء 92 و سورهء شورى ، آيهء 7 .\r\nاز نامهاى ديگر آن ، بَلَد است ( سورهء بلد ، آيهء 1 ) و بَلَد امين ( سورهء تين ،\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآيهء 3 ) و البَلْدَة ( سورهء نمل ، آيهء 91 ) و حرم آمِن ( سورهء قصص ، آيهء 57 و سورهء عنكبوت ، آيهء 67 ) .\r\n\r\nحجّ در اسلام\r\nتعصّبهاى قبيله‌اى جاهلى ، فلسفهء آغازين حجّ را از بين برد و آداب آن‌را چندان دگرگونه ساخت كه مردمان قبايل عرب ، بتهاى خود را همراه خويش مىآوردند تا آنها را در بيت‌اللَّه‌الحرام بپرستند . آن‌گاه كه اسلام آمد و مكّه آزاد گرديد ، پيامبر اكرم صلى الله عليه و آله بر آن شد تا آيين حجّ را از بدعتها و آرايه‌ها بپيرايد و به هنگام به‌جا آوردن مراسم حجّ ، به عنوان پنجمين ركن اسلام ، صف مسلمانان را وحدت بخشد و گامهاى ايشان را استوار دارد .\r\nاين مهم در سال دهم هجرى ، كه پيامبر صلى الله عليه و آله در حجّةالوداع حجّ گزارد ، سامان يافت و مسلمانان تا امروز ، مناسك خود را همواره در پيروى از همان شيوه به‌جا مىآورند .\r\n\r\nحرم مكّه\r\nحرم مكّه عبارت از محيط و زمين‌هايى است كه شهر را در برگرفته است . حرم نشانه‌هايى آشكار دارد كه تقريباً در همهء مرزهاى آن نصب شده است . نخستين كسى كه اين نشانه‌ها را برپا داشت ، ابراهيم خليل عليه السلام بود و پس از وى قُصىّ بن كلاب . سالها بعد ، نشانه‌هارا از ميان بردند ، ولى بار ديگر قريشيان آنها را نصب كردند . پيامبر صلى الله عليه و آله ، در سال فتح مكّه ، منطقهء حرم را نشانه گذاشت .\r\nكاروان حاجيان ؛ تصويرى از كتاب مقامات حريرى ، بغداد ، 1237 ه / 1821 م\r\n( با كسب اجازه از كتابخانهء ملّى پاريس )\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nتصوير ص 15\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمحدودهء حرم از راه مدينه سه ميل ، از راه يمن هفت ميل ، از راه جدّه ده ميل ، از راه طائف ، در مسير عرفات ، يازده ميل ، از راه عراق هفت ميل و ازراه جِعْرانه نُه ميل است .\r\n\r\nبنيان كعبه\r\nاز آنجا كه عرب هر ساختمان چهارگوشه‌اى را كعبه مىنامد ، كعبه را چنين ناميده‌اند . نامهاى ديگر آن ، بيت ، بيت عتيق و مسجدالحرام است .\r\nهمهء اين نامها در شمارى از آيه‌هاى قرآن آمده است . كعبه را بَنيّه نيز خوانند كه نامى برگرفته از مادّهء « بنا » است . بنيّهء ابراهيم هم گفته‌اند ؛ زيرا ابراهيم آن را ساخته است .\r\nساختمان آغازين بيت‌اللَّه‌الحرام به دست ابراهيم خليل و فرزندش اسماعيل شكل گرفته است . ابراهيم در سمت راست خانهء كعبه چاله‌اى كند تا خزانهء بيت باشد و هداياى مردم به كعبه در آنجا نگهدارى شود .\r\nفاسى در شفاءالغرام گويد : « ابراهيم كعبه را به‌گونه‌اى ساخت كه پشت سر او نيم‌دايره بود ؛ يعنى كعبه در آغاز تنها دو ركن يا زاويه داشت : ركن حجرالأسود و ركن يمانى ، و جز آن زاويه‌اى ديده نمىشد » .\r\nازرقى به‌سند خود از على بن‌ابىطالب عليه السلام ، دربارهء دگرگونيهاى كعبه پس از بناى نخستين آن به دست ابراهيم نقل مىكند كه : « . . . پس از ويرانى كعبه ، عَمالقه آن‌را ساختند . بار ديگر ويران شد وقبيله‌اى ازجرهم آن را بنا كردند ، باز هم بناى آن فرو ريخت و سرانجام قريش آن را بازسازى نمودند » .\r\nحدود سال 600 ميلادى ، هنگامىكه در كعبه چوب مىسوزاندند تاآن را خوشبو كنند ، آتشى زبانه كشيد وپردهء كعبه را دركام‌خود فروبرد . مدّتى بعد نيز بارانهاى شديدى باريد و سيل به درون كعبه راه يافت و ديوارهاى آن را\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nفرسود . قريشيان براىچهارمين بار ناگزير از ويرانى و نوسازى كعبه شدند .\r\nبه گفتهء ابن اسحاق ، پيامبر صلى الله عليه و آله در آن هنگام 35 ساله بود و شخصاً در آن مراسم حضور داشت ؛ يعنى اين‌واقعه ، پنج‌سال پيش از بعثت و هجده سال پيش از هجرت رخ داده است . در همين بازسازى بود كه پس از اختلاف نظر سران قريش ، پيامبر صلى الله عليه و آله ، حجرالاسود را در جاى خود نصب كرد .\r\nدر اين نوسازى ، بلنداى خارجى كعبه به هجده ذراع ( 5 / 13 متر ) رسيد ؛ يعنى نُه ذراع بر بناى ابراهيم افزوده شد و از عرض آن شش يا هفت ذراع ( حدود 5 / 4 متر ) كاهش يافت . آن‌گاه نماى آن را با سنگ پوشاندند و درِ آن را چهار ذراع و يك وجب بالاتر از كف ، كار گذاشتند . در درون كعبه نيز شش ستون ، در دو رديف برپا ساختند و در قسمت داخلىِ ركن شامى ، خزانه‌اى فراهم آوردند و پس از پايان كار ، كعبه را با پارچهء كتان يمانى پوشش دادند .\r\nمٌلتزم ، مُستجار ، حَطيم\r\nملتزم ميان حجرالأسود و درِ كعبه است . مستجار ميان ركن يمانى و درِ بستهء پشت كعبه است ( ابن‌جبير در « سفرنامه » و محب طبرى در « القرى » آن را چنين خوانده‌اند . ) حطيم را اين‌گونه گفته‌اند كه ميان حجرالأسود و مقام ابراهيم و حِجر اسماعيل است . آن را به گونه‌هاى ديگر نيز محدود كرده‌اند . مىگويند : در سه مكان يادشده ، دعا مستجاب است .\r\nچاه زمزم\r\nچاه زمزم در هجده مترى جنوب مقام ابراهيم در داخل مسجد واقع است . هنگامىكه خداوند آب زمزم را براى اسماعيل روان ساخت ،\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنيمهء زوج تصوير ص 18 و 19\r\nبخشى از ساختمان عثمانى در توسعهء اوّل سعودى . كف شبستان با مرمرِ وادى فاطمه سنگفرش شده و تاج ستونها و طاقها گچبرى است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنيمهء فرد تصوير ص 18 و 19\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمادرش هاجر پيرامون آن حوضچه‌اى فراهم آورد تا بتواند مشك كوچك خود را پر كند و آب از دست نرود . . . امّا اكنون ساليانى دراز است كه هنوز آب زمزم جارى است و مكّيان از آن بهره‌مند . . . و چه كس داند كه تا كجاى زمان چنين خواهد بود ؟ !\r\nخداوند ، عبدالمطلب بن هاشم ، نياى پيامبر صلى الله عليه و آله را بر آن گمارد و او به حفر چاه پرداخت و ادارهء آن در ميان فرزندانش پايدار ماند . در عهد پيامبر صلى الله عليه و آله پيرامون زمزم ، دو حوضچه بود ، يكى براى آشاميدن و ديگرى براى وضو . در كنار چاه نشيمنگاهى نيز بود كه آن را صفّهء زمزم مىگفتند .\r\nابن‌عباس در گوشه‌اى از زمزم ، به طرف صفا مىنشست ، جايى كه بعداً به سقايةالعباس مشهور شد .\r\nحِجر اسماعيل\r\nمحلّى بدون سقف در شمال كعبه است . ديوار كوتاه نيمدايره‌اى دارد كه اسماعيل آن را به سان كلبه‌اى در كنار كعبه ساخت تا پناهگاه گوسفندان او باشد . حِجر بارها ويران شده و آن را بازساخته‌اند و طواف از بيرون آن انجام مىشود .\r\nمقام ابراهيم\r\nسنگى است كه اسماعيل عليه السلام هنگام بناى كعبه ، براى پدرش ابراهيم عليه السلام آورد تا بر آن بايستد و مصالح ساختمان كعبه را از اسماعيل بگيرد ؛ از اين‌رو ، آن را مقام ( محلّ ايستادن ) ابراهيم گفته‌اند . ازرقى مساحت مقام را يك ذراع‌مربّع ( 48 سانتيمتر ) مىداند و اندازهء دو جاى پاى داخلِ مقام را هفت انگشت مىشمارد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nشاذروانِ كعبه\r\nقسمتى است كه گرداگرد پايين كعبه را در سه جهت شرقى ، غربى و جنوبى آن فراگرفته است و جنس آن از سنگ مرمر است . ضلع شمالى ، شاذروان ندارد . شاذروان نشانگر همان مقدارى است كه قريشيان از اندازهء بناى اصلى كعبه كاستند .\r\nحَجرالاسود\r\nمقدس‌ترين چيز در بيت‌اللَّه‌الحرام ، حجرالأسود است كه در ركن شرقى كعبه نصب شده است ، تا محلّ آغاز و پايان طواف خانه باشد .\r\nپوشش كعبه\r\nگفته‌اند : نخستين كسى كه كعبه را پوشاند ، تُبَّع حِمْيَرى بود . كعبه در آن هنگام سقف نداشت . ازرقى گويد : در جاهليت ، كعبه را با پارچه‌هاى گوناگون ، مانند خزّ ، كتان و نمد مىپوشاندند .\r\n\r\nكعبه در دورهء اسلامى\r\nدر عهد پيامبر صلى الله عليه و آله اطراف مسجدالحرام ديوارى نداشت و مسجد را ، از هر سو ، خانه‌هاى مكّيان در برگرفته بود . از لابه‌لاى اين خانه‌ها ، كوچه‌هايى به مسجد مىانجاميد كه دروازه‌هاى آن شمرده مىشد . فضاى خالى ميان خانه‌ها و كعبه را نيز مطاف ( محلّ طواف ) مىخواندند .\r\nبه سال 17 ه . ( 638 م ) ، در عصر عمر بن خطّاب ، خانه‌هاى پيرامون مسجد را خريدارى و ويران كردند و فضاى آن را به مسجد افزودند تا زائران بيشترى در آن جاى گيرند . سپس ديوارهايى كوتاه‌تر از بلنداى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nانسان در گرداگرد مسجد برپا كردند و براى روشنايى مسجد ، بر فراز آن چراغ‌هايى نهادند .\r\nعمر ، همچنين فرمان داد تا با استفاده از صخره‌هاى بزرگ ، و بدون بكارگيرى شن و آهك ، آبراهى را كه سيل درّهء ابراهيم را به درون مسجد مىآورد ، ببندند ؛ اين اوّلين سدّى بود كه در مكّه ساخته شد .\r\nبه سال 26 ه . ( 646 م ) در عصر عثمان ، بارديگر مسجد نياز به توسعه يافت تا مردمانى بيشتر را در خود جاى دهد ؛ بنابراين ، خانه‌هايى ديگر را خريدند وفضاى مسجدرا گسترش‌دادند . تااين‌زمان ، مسجدسقف نداشت .\r\nعثمان در اطراف مسجد ، رواقهايى ساخت تا بر نمازگزاران سايه افكند .\r\nپس از هم‌پيمانى حجازيان با عبداللَّه بن زبير ، در سال 64 ه . ( 684 م ) ، يزيد بن معاويه فرمانده سپاه خود ، حصين بن نمير را به مكّه گسيل داشت .\r\nمكّيان ، هراسان از يورشهاى او ، پيرامون بيت‌اللَّه‌الحرام خيمه‌زدند ، امّا حصين برفراز كوههاى احمر و ابوقبيس - در دو سوى مكّه - منجنيق نهاد و بر ابن زبير و يارانش آتش باريد . شعله‌هاى آتش پوشش كعبه را دربرگرفت و با نفوذ آن به درون خانه ، كعبه نيز سوخت . با مرگ يزيد محاصرهء مكّه پايان يافت ، امّا در نتيجهء يورشهاى پيشين ، سنگ ديوار كعبه از بالا تا پايين فرسوده شده ، حجرالأسود نيز سه‌پاره گشته بود . ابن‌زبير پاره‌هاى سه‌گانهء آن را به هم پيوند داد و آن‌را براى نگهدارى ، در خانهء خود نهاد .\r\nپس‌ازآن ، ابن‌زبير سرشناسان شهررا گردآورد و با ايشان دربارهء بازسازى كعبه به رايزنى پرداخت و همگان پذيرفتند . در اين عمليات ، طول كعبه از هجده ذراع به بيست و شش ذراع رسيد و با افزودن نُه ذراع ، بلنداى آن به بيست و هفت ذراع بالغ شد . عرض ديوار آن را نيز دو ذراع درنظر گرفتند و در ميان كعبه سه ستون ، در يك رديف نهادند ، در حالى كه پيش از آن\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشش ستون بود . ابن‌زبير همچنين فرمان داد از صنعاء ، سنگ مرمر آوردند و سقف كعبه را با آن پوشاندند . او حدود ده ذراع از مطاف پيرامون كعبه را نيز هموار كرد ، حجرالأسود را در جاى خود نهاد و پس از پايان كار نوسازى ، بيرون و اندرون كعبه را عطرآگين ساخت و آن را با پارچه‌اى كتانى پوشاند . در كعبه نيز چهار روزنه گشود و در آن چراغهايى آويخت .\r\nازرقى گويد : ابن‌زبير با خريد شمارى از خانه‌ها و افزودن بر فضاى مسجد ، مساحت آن را به نه جريب ( هر جريب 3600 ذراع مربع ) رساند .\r\n\r\nدورهء اموى\r\nدر زمان خلافت عبدالملك بن مروان ، به سال 75 ه . ( 694 م ) حَجّاج ، كعبه را كه ابن‌زبير بازساخته بود ، ويران كرد و آن را بر اساس نقشهء پيش از آن ساخت . او همچنين فرمان داد ديوارهاى مسجد را بالاتر بردند ، سقف آن را با چوب ساج پوشاند و بالاى هر يك از ستون‌هاى مسجد را با پنجاه مثقال طلا زيباسازى كرد .\r\nبه سال 91 ه . ( 709 م ) وليد بن عبدالملك تنها به تعمير و محكم‌سازى مسجد پرداخت . او نخستين كس بود كه ستون‌هاى مرمرين را به مسجد آورد و بر فراز آنها طاقى از جنس ساج آذين شده بنا كرد . بالاى ستون‌ها را نيز با نصب قطعات طلا در ورقهاى مسين شكل بخشيد . وسط طاقها را هم ، براى اوّلين بار ، كاشيكارى كرد و در مسجد رواق‌هايى ساخت .\r\n\r\nدورهء عبّاسى\r\nدر سال 137 ه . ( 754 م ) ابوجعفر منصور ، مسجدالحرام را از دو طرف شمالى و غربى گسترش داد و شبستانى به مساحت دو برابر اصل مسجد بر\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآن افزود . وى در زاويهء شمال‌غربى ، گلدسته‌اى فراز آورد كه به منارهء باب‌العمره شهرت يافت . منصور هفت در ورودى براى مسجد گشود .\r\nمهدى عبّاسى در سال 161 ه . ( 777 م ) حجّ گزارد و فرمان نوسازى مسجدالحرام را صادر كرد . به منظور توسعهء مسجد ، خانه‌هايى چند خريدارى شد و از جمله با تخريبِ سراى شيشه‌گران ، كه حدّفاصل مسجد و مسعى ( محلّ سعى صفا و مروه ) بود ، فضاى مسجد گسترش يافت . دو شبستان جديد نيز به مسجد افزوده شد كه آن را با چوب ساج پوشاندند .\r\nمهدى پنج درِ جديد هم به مسجد گشود .\r\nهنگامى كه مهدى به سال 164 ه . ( 780 م ) حجّى ديگر به‌جاى آورد ، دريافت كه مسجد از سه طرف گسترش يافته و سمت جنوبى آن ، به دليل قرار داشتن در امتداد آبراههء درّهء ابراهيم ، به شكل خود باقى مانده است و از همين‌رو ، كعبه در وسط مسجد قرار ندارد . پس مهندسان را فراخواند و با آنان به رايزنى نشست و گفت : « . . . ناگزيرم مسجد را چنان گسترش دهم كه كعبه در ميان مسجد قرار گيرد ، هرچند تمامى بيت‌المال را هزينه كنم . . . » ازرقى گويد : مسجد در آن زمان ، يكصد و بيست هزار ذراع ؛ يعنى بيشتر از هشتادهزار مترمربع مساحت داشت . افزوده‌هاى ساختمانى مهدى ، بزرگترين و مهمترين عمليات گسترش مسجد بود كه با كارهاى بعد از آن ، هرگز سنجيدنى نيست . برخى از جزئيات اين توسعه چنين است :\r\nستون‌هاى مسجد به 484 ستون رسيد كه هريك ده‌ذراع ارتفاع و سه ذراع محيط داشت و بيشتر آنها با طلا آراسته‌بود ، بر شمارى ازستون‌ها نيز نقشهاى اسلامى مىدرخشيد . در آن ميان ، دو ستون نقشه بازسازى مسجد در عصر مهدى عباسى را نشان مىداد و با خط كوفى جلى و بدون نقطه ، بر آن مطالبى نوشته ، با رنگ سيمين زيور يافته بود . در زمان وى ، طاقهاى مسجد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبه 498 رسيد ، 23 در گشوده شد و به گفتهء ازرقى بر فراز درها 43 طاق بود .\r\nدر گوشه‌هاى مسجد چهار مناره فراز آمد كه با پلكان از آن بالا مىرفتند .\r\nنخستينِ آنها را منصور در باب‌العمره ساخته بود و سه منارهء ديگر را مهدى ساخت : يكى در باب‌السّلام ، ديگرى در باب علىّ عليه السلام و سومى در باب‌الوداع . در قسمت بالاى هريك از آنها نيز اتاقكى فراهم آمده بود .\r\nمسجد دو سقف پياپى داشت ؛ سقف فرازين با چوب درخت مُقْل يمانى پوشانده شده بود و سقف زيرين با چوب ساج اعلى ، كه با طلا آراسته بود و آيات قرآن و مدح و ثناى پيامبر صلى الله عليه و آله دايره‌وار بر آن مىدرخشيد . مسجد در آن هنگام ، 455 قنديل سيمين داشت .\r\nعبّاسيان در پوشش كعبه بسى كوشيدند و بهترين ريسندگان و دوزندگان را گردهم آوردند و كعبه را با پارچه‌اى زيبا پوشاندند ، اين پوشش از هشت پردهء سياهِ ابريشمين فراهم آمده بود كه بر جاىجاى آن نوشته‌هايى همچون « لا إله الا اللَّه » و « محمد رسول اللَّه » را دوخته بودند و حدود پانزده متر طول و پنج متر عرض داشت .\r\nزمين‌كعبه رابا مرمرسفيد و قرمز و سبز سنگ‌فرش كرده بودند و ديوارها و آستانهء ورودىِ در ، با ورقه‌هاى كنده‌كارى زرّين روكش شده بود . جنسِ در از چوب ساج و چارچوب آن از ورقهاى نقره بود . سينهء در نيز با ورق‌هاى طلا ، آراسته به آيه‌هاى قرآنى ، جلوه‌اى خاص داشت . درِ كعبه دو متر از سطح زمين بالاتر بود . شمارى از عمليات نوسازى مسجد ، به دست حاكمان عباسى پس از مهدى صورت گرفت . همانها بودند كه ستون‌هاى سنگى را از سامراى عراق آوردند و به درون شبستانها بردند و در حجر اسماعيل سنگهاى مرمر الوان كارگذاشتند ، مقام ابراهيم را با طلا زيور دادند و زير آن چوبى نهادند كه از آسيب در امان مانَد و سطح كعبه را\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nتصوير 26\r\nصخرهء كوه صفا كه در طبقهء بالاى محلّ سعى ميان صفا و مروه نمايان است . راهرو فوقانى در توسعهء اوّل سعودى ساخته شده است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nتصوير 27\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبا مرمر سبز پوشاندند . منبر هفت‌پلّهء كنده‌كارى شده را هم هارون‌الرشيد به كعبه هديه كرد . وامّا زمزم ، پس از آن كه منصور زمين پيرامون زمزم را با مرمر پوشاند ، معتصم گنبدى بر فرازش بنا كرد و قسمت داخلى آن را با ساجِ آراسته به طلا پوشاند و نماى خارجىاش را با كاشى زينت داد .\r\nآتش‌سوزى سال 802 ه . ( 1399 م )\r\nدر عصر سلطان ناصر فرج بن برقوق مملوكى ، به دليل آتش‌سوزى در يكى از بناهاى اطراف مسجد ، بخش غربى مسجد در آتش سوخت و امير بيست ظاهرى به نيابت از سلطان به بازسازى مسجد پرداخت .\r\n\r\nدورهء عثمانى\r\nبه سال 960 ه . ( 1552 م ) ، سلطان سليمان سقف كعبه را عوض كرد و نماى آن را زيباسازى نمود ، مطاف را با سنگ پوشاند ، منبرى مرمرين براى مسجد فرستاد و مناره‌اى بلند برافراشت .\r\nدر سال 979 ه . ( 1571 م ) ، سلطان سليم‌خان با معمارى به‌نام سنان‌پاشا قراردادى براى بازسازى مسجد بست و فرمان داد تا به جاى سقف مسجد ، برفراز شبستان ، گنبدهايى مدوّر بسازند . پس از مرگ وى ، فرزندش سلطان مراد ، بازسازى را پىگرفت و در سال 984 ه . ( 1576 م ) كار آن به پايان رسيد . در اين عمليات با افزودن چندين ستون ، شمار آنها به 589 ستون بالغ شد . در چهارگوشهء مسجد هم جمعاً 881 طاق و 152 گنبد وجود داشت . مساحت مسجدالحرام ، پس از بازسازى در دورهء عثمانى ، به 28003 متر مربع رسيد .\r\nبا ريزش بارانهاى شديد در مكّه و سرازير شدن سيل به درون مسجد ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nديوار شامى كعبه فروريخت و بخش‌هايى از ديوارهاى شرقى و غربى خراب شد . وقتى دومين سيل هم جريان يافت و آسيب ديوار غربى را افزون‌تر كرد ، تصميم بر آن شد كه باقيماندهء ساختمان كعبه را ويران سازند و آن را بر پايه‌هاى بناى آغازين آن در عهد ابراهيم ، نوسازى كنند و اين مهم در عصر سلطان مراد ، به سال 1039 ه . ( 1629 م ) سامان يافت . پس از بازسازى ، ستون‌هاى درون كعبه روكش طلا شد و سلطان سليمان درى سيمين به كعبه اهدا كرد كه آن را در جاى خود كارگذاشتند و كعبه را با دو پارچهء قرمز و سياه پوشاندند .\r\nگنبدهايى كه در سقف شبستانهاى مسجد ساختند ، مهمترين افزودهء عثمانيان بود . اين گنبدها از داخل با آرايه‌هاى زرّين و خوشنويسىهاى استوار تزيين شد . زمين پيرامون كعبه نيز با مرمر رنگين مفروش گرديد و منارهء مدرسهء سلطان سليمان به گلدسته‌هاى ششگانهء پيشين افزوده شد و شمار مناره‌ها به هفت رسيد .\r\n\r\nدورهء سعودى\r\nبا افزايش روزافزون شمار حاجيان و زائران خانهء خدا ، نياز به توسعهء مسجد امرى ضرورى و بايسته مىنمود ؛ از اين‌رو ، به سال 1375 ه .\r\n( 1955 م ) و در دورهء حكومت سعودى ، نوسازى ديگرى ، در چند مرحله آغاز شد . اين طرح شامل توسعهء مسعى ( محل سعى صفا و مروه ) و بخش جنوبى مسجدالحرام بود .\r\nدر مرحلهء اوّل 1377 - 1378 ه . ( 1957 - 1958 م ) با آغاز عمليات توسعه ، گذرگاه عمومى كه از محلّ سعى مىگذشت بسته شد و پس از خاكبردارى و زيرسازى ، راهرو جديدى در دو طبقه احداث گرديد ، كه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nطول آن 5 / 394 متر ، عرض آن 20 متر ، ارتفاع آن در طبقهء همكف 12 متر و در طبقه بالا 9 متر بود و سعى ميان صفا و مروه از هر دو طبقه امكان داشت . گذرگاه ويژه‌اى نيز در زير منطقهء صفا ساخته شد . آبراهه‌اى هم كه از مقابل مسجد مىگذشت ، به گذرگاه قديمى در ميان مسعى انتقال يافت .\r\nمرحلهء دوم در سالهاى 1379 - 1380 ه . ( 1959 - 1960 م ) بود و طى آن ، ساختمان شبستان جنوبى مسجد كه از مقابل باب ام‌ّهانى تا باب ابراهيم امتداد داشت ، آغاز شد . اين شبستان يك زيرزمين بود و دو طبقه روى آن . طبقهء همكف 5 / 10 متر و طبقهء بالا 10 متر ارتفاع داشت . در اين عمليات ، ديوارهاى شبستان با سنگ مرمر و طاقها با سنگ صنعتى ساخته شد . ورودى بزرگى نيز براى آن فراهم آمد كه مجموعاً سه در داشت و باب ملك سعود نام گرفت . بالاى رواق جنوبى ، طبقهء سومى نيز بنا شد و در همين سمت ، سه منارهء جديد فراز آمد . همزمان ، برخى از ديگر كارهاى تكميلى نيز جريان داشت ؛ از جمله ، گذرگاه دايره شكلى در بالاى صفا ، هم‌رديف با طبقهء بالاى مسعى ساخته شد كه شبستان جنوبى جديد را به مسعى پيوند مىداد و برفراز آن سقفى گنبدگونه قرار داشت .\r\nمرحلهء سوم در سال 1382 ه . ( 1962 م ) انجام شد و طى اين مرحله ، ساختمانهاى قديمى سمت غربى مسجد ، به قصد نوسازى ، تخريب گرديد ، زيرسازى شبستان جديد آغاز شد و در همان سال ، شبستان غربى ، در سه طبقه ( زيرزمين ، همكف و طبقهء بالا ) با ارتفاعى همسان با شبستان جنوبى گشايش يافت . ديوارهاى اين‌رواق با سنگ‌مرمر وسقف‌آن با سنگ صنعتى نماسازى شد و در كنار باب‌العمره ، دو منارهء جديد برافراشته گرديد .\r\nدر مرحلهء چهارم شبستان‌هاى سمت شمالى مسجد از باب‌العمره تا\r\nنمايى نزديك از گچبرى تاج‌ستونها ، پايين‌طاقها وسقفهاى آراسته ورنگين در محلهاى نماز\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتصوير ص 31\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nباب‌السلام ساخته شد و دو منارهء ديگر در نزديكى باب‌السلام فراز آمد .\r\nباب‌السلام و باب‌العمره نيز مانند باب ملك سعود زيباسازى شد و شبستان نوبنياد شمالى به راهرو مسعى پيوند يافت .\r\nپيش از توسعهء سعودى ، مساحت مسجد 28000 مترمربع بود و پس از آن به 159000 مترمربع رسيد . جزئيات اين توسعه بدين قرار است :\r\nستون‌ها و طاقها\r\nسقف هر شبستان بر ستون‌هايى استوانه‌اى يا چهارگوش بنا شده كه در همكف پنج متر ارتفاع دارند . بدنهء ستون از مرمر است و در بالاى هر ستون تاجى گچبرى شده قرار دارد و در ميان هر دو ستون طاقى مدوّر برپاست . سقف ، به مستطيل‌هايى نماسازى شده با سنگ صنعتى و آراسته به رنگهاى گوناگون تقسيم شده است . در طبقهء بالا تنها ستون‌ها و طاقها اندكى كوتاهترند .\r\nدرهاى ورودى\r\nپيرامون مسجد 64 در ساخته شده است ؛ از جمله :\r\n1 - باب عبدالعزيز ؛ كه در سمت جنوبى قرار دارد و بزرگترين در ورودى مسجد است . در دو سوى آن دو مناره برپاست و در سمت چپ كسى كه به مسجد اندر مىشود آبراهه‌اى قرار دارد .\r\n2 - باب‌العمره ؛ كه از نظر نقشه و داشتن دو مناره ، همچون باب عبدالعزيز است . اين در نيز در سمت جنوبى مسجد قرار دارد .\r\n3 - باب‌السّلام ؛ در قسمت شمالى مسجد است و از نظر نقشه و مناره‌ها مانند دو در پيش‌گفته است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمناره‌ها\r\nمناره‌هاى هفتگانه ، كه در اين توسعه بنا شد ، نشانگر حدود مسجد است . هر يك از مناره‌ها 92 متر بلندى دارند و با نقشه‌اى يكسان ساخته شده‌اند . در هركدام از هفت مناره ، دواتاقك همگون فراهم آمده است .\r\nمقام ابراهيم\r\nسنگ‌مقام حضرت ابراهيم عليه السلام در پوششى بلورين قرار گرفته است و در محفظه‌اى باارتفاع سه‌متر نگهدارى مىشود كه پايهء آن از سنگ مرمر است .\r\nزمزم\r\nچاه زمزم در جنوب مقام ابراهيم واقع است . در اين توسعه ، برفراز آن طاقى ضربى زده‌اند و با دو رديف پلكان مىتوان به كنار زمزم راه يافت .\r\nمنبر\r\nمنبر سلطان سليمان عثمانى به همان شكل خود باقى مانده است تا به سان نمادى از شكوه و زيبايى معمارى اسلامى در برابر ديدگان باشد .\r\nبلنداى منبر به حدود 12 متر مىرسد و داراى 13 پله است . چهار ستون مرمرى دارد و در بالاى ستون‌ها ، گنبدى مستطيل‌شكل آراسته به چوب و ورقهاى زر و سيم استوار است . نماى منبر با آيات قرآنى زيباسازى شده ، در بالاى گنبد هلالى مىدرخشد .\r\nمنابع\r\n- اخبار مكّه ، ابوالوليد ازرقى ، دو جلد ، چاپ سوم ، 1403 ه . / 1983 م ، دارالاندلس ، بيروت .\r\n- شفاءالغرام باخبار البلد الحرام ، ابوالطيب فاسى مكّى ( 775 - 832 ه . ) ، دوجلد ، دارالكتب‌العلميه ، بيروت .\r\n- تاريخ الكعبة المعظّمه ، حسين باسلامه ، چاپ دوم ، 1402 ه . / 1982 م ، الكتاب العربى السعودى .\r\n- مرآةالحرمين ، ابراهيم رفعت ، دو جلد ، 1344 ه . / 1925 م ، دارالكتب ، قاهره .\r\n- تاريخ عمارةالحرم المكّى الشريف ، فوزيه مطر ، چاپ اوّل ، 1402 ه . / 1982 م ، تهامة للنشر ، جدّه .\r\n- اشهر المساجد فى الاسلام ، سيد عبد المجيد بكر ، 1404 ه . / 1984 م ، دارالقبله ، جدّه .\r\n- تاريخ‌الكعبه ، علىخربوطلى ، چاپ سوم ، 1411 ه . / 1991 م ، دارالجيل ، بيروت .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتصوير ص 34\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nتصوير ص 35\r\nنمايى از شبستانهاى ساختمان عثمانى و گنبدهاى آن .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nتصوير ص 36\r\nيكى از وروديهاى اصلى و مناره‌هاى آن .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nبخش دوّم : توسعهء جديد\r\nمجموعهء مسجدالحرام فضاى شكوهمند و ويژه‌اى را در بر دارد كه برخاسته از ارزش و الا و جايگاه بلند اين مكان گرامى است . فلسفهء معمارى اسلامى در اين بنا ، از مركزيّت كعبه براى همهء جهان حكايت دارد . گرچه مسجدالحرام با گذر از دوره‌هاى مختلف تاريخ اسلام ، گونه‌هاى معمارى چندى را به خود ديده است .\r\nنقشه‌هاى توسعهء جديد\r\nمسجد الحرام بر بنيادهاى استوار مسجدسازى ، چندان تكيه دارد كه برآيند نهايى آن در نوع خود يگانه و بىهمتاست و مىتوان گفت :\r\nپافشارى اين طرح بر بهره‌گيرى از نمونه‌هاى معمارى تاريخى ، الهام‌بخش ديگران خواهد بود و با اجراى آن بناى نوينى پديد خواهد آمد كه در عين بهره‌مندى از ارزشهاى تاريخى ، پايه‌هاى معمارى امروزين را نيز در نظر دارد . بناى نوبنياد مسجدالحرام ، نمادى از معمارى نوين اسلامى است .\r\nتوسعهء جديد ، از يك‌سو مىبايست ، همچون نمونه‌هاى سنتى مسجدسازى ، از سنجه‌هايى ويژه پيروى مىكرد ، با محيط پيرامون هماهنگ مىبود و بافت شهرى گرداگرد خود را ناديده نمىگرفت ؛ زيرا بناى كعبه و مسجدالحرام و در پىِ آن ، بناهاى شهرى و منظرهء كوههاى اطراف و آسمان ، نمايى چنان همساز را باز مىتاباند كه نشانى شگرف\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nتصوير ص 38\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nتصوير ص 39\r\nطبقهء بالاى محلّ سعى ميان صفا و مروه . كف راهرو با مرمر منطقهء كراره سنگفرش شده و قسمت پايين ديوار از مرمر وادى فاطمه و آراسته به گچبرى است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبر جان آدمى مىنهاد ؛ و از ديگرسو ، با درنظرگرفتن فضايى باز در طرح توسعه ، مىكوشيد تا مسجد را از درآميختن با برجهاى برافراشتهء پيرامون آن دور كند و از تأثير منفى اين ساختمانهاى برآمده از فرهنگ مدرن شهرى ، بر معمارى باشكوه و آفرينش‌هاى دقيق ، ماهرانه و ظريف هنرى بكاهد .\r\n\r\nآموزه‌هاى طرح\r\nطرح توسعهء جديد مسجد بر مبانى و اصول چندى تكيه دارد و نقشه‌هاى اجرايى برپايهء آنها ترسيم شده است . مهم‌ترين اين آموزه‌ها از اين قرار است :\r\nحفظ ساختمان موجود و تأسيسات و نقشه‌هاى آن ؛ اعم از ساختمان قديم و توسعهء اول سعودى ؛ زيرا ساختمان موجود ، خود تبلورى از يك معمارى ويژه و هدف‌مند و تأثيرگذار است\r\nسازگارى و هماهنگى بايسته ميان بناى موجود و طرحى كه براى احداث بنايى پيشرفته و به هم پيوسته در دست اجراست .\r\nتأكيد بر اهميت پيوند استوار ميان ساختمان مسجد و بافت شهرى پيرامون آن .\r\nهمسانى و همخوانى ميان نقشهء ساختمان موجود و طرح توسعهء جديد كه يكى از ضرورتهاى اجرايى آن ، ايجاد سهولت در انتقال و راهنمايى زائران به بخش‌هاى مسجد است .\r\nبرگزيدن عناصر و اندازه‌هايى كه در عين گوناگونى ، با بخشهاى مختلف ساختمان فعلى هماهنگ باشد .\r\nروان بودن حركت در يك سطح و فراهم آوردن زمينهء آن در حال\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nازدحام نمازگزاران و پيش‌بينى درهاى ورودى و خروجى به تعداد مورد نياز .\r\nروان بودن حركت در طبقات و فراهم آوردن ابزارهاى مطمئن براى تسهيل جابجايى و توجّه به لزوم پيشگيرى از رودررو شدن زائران به هنگام ورود و خروج .\r\nاستحكام ساختمان و نماى آن و زيبايى بناى جديد و پيوند مناسب آن با ساختمان فعلى ، با تأكيد بر حفظ ساختمان فعلى .\r\nنمايان بودن درهاى ورودى و خروجى .\r\nكافى بودن تأسيسات و خدمات ، از جمله روشنايى ، تهويه ، جريان طبيعى هوا ، پخش صدا ، آژير خطر و مبارزه با آتش‌سوزى ، كه همه بايد به شكلى منطقى و به گونه‌اى فراهم شوند كه به زيبايى ساختمان آسيبى وارد نياورند .\r\n\r\nنقاط اصلى طرح\r\nمسجدالحرام ، پس از افزوده‌هاى سعودى ، از چند نقطهء اصلىِ زير تشكيل شده است :\r\n- كعبه .\r\n- مقام ابراهيم .\r\n- مطاف .\r\n- چاه زمزم .\r\n- محلّ اذان .\r\n- سايه‌بان و منبر\r\n- ساختمان فعلى ؛ شامل ساختمان قديم حرم و توسعهء اوّل سعودى .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n- ساختمان جديد ؛ توسعهء جديد سعودى .\r\nو اينك اطلاعاتى فشرده از اين چند مكان :\r\nكعبهء مشرّفه ؛ كعبه ، از زمان حضرت ابراهيم عليه السلام در جاى خود قرار دارد و قاعدهء آن به شكل مستطيل است . پارچه‌اى سياه بر آن كشيده‌اند كه « پوشش كعبه » ناميده مىشود . درِ كعبه در ضلع شمال شرقى فراهم آمده و آستانهء در ، 5 / 1 متر از كف مسجد بالاتر است .\r\nحجرالأسود در زاويهء شرقى كعبه قرار دارد .\r\nحطيم در قسمت جنوب غربى كعبه است و آن مساحتى است كه گرداگرد آن نشانى ويژه دارد و نشانگر حدود كعبه در زمان ابراهيم عليه السلام است . مساحت كعبه در قاعدهء آن 145 مترمربّع است مساحت حطيم ، به شمول ديوار ، 94 مترمربّع .\r\nمطاف ؛ فضاى پيرامون كعبه است كه جز مقام ابراهيم چيزى در آن نيست ، اكنون ، سطح مطاف در مقابل هريك از زواياى چهارگانه كعبه متغيّر است و زمين سنگفرش آن اندكى شيب دارد . مسيرهايى كه از شبستان‌هاى مسجد به مطاف منتهى مىشود نيز با سنگ پوشانده شده است . مطاف 3058 مترمربّع است و با دو گذرگاه اطراف آن 4154 مترمربّع مساحت دارد .\r\nمحلّ اذان ؛ مكانى است براى اذان‌گويان كه 50 متر آن در حرم قديم است و 110 متر آن در ساختمان جديد .\r\nسايه‌بان ؛ بنايى بتونى كه در محلّ خارج از مطاف قرار دارد و بر 12 ستون استوار است ، جايگزين سايه‌بان قديم شد .\r\nمنبر ؛ حجم و شكل منبرِ قابل انتقال كه در نزديكى سايه‌بان جبرئيل بوده ،\r\nنمايى از شبستانهاى طبقهء بالاى توسعهء اوّل سعودى كه به قسمت توسعه يافتهء جديد پيوسته است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتصوير ص 43\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nهمواره دگرگون شده است . منبر كنونى همان است كه سلطان سليمان عثمانى به كعبه هديه كرده و در سال 966 ه . ( 1558 م ) نصب گرديده است . بلندى منبر با سايه‌بان آن 47 / 10 متر مىباشد و با مرمر سفيد ساخته شده است . تا حدود سال 1384 ه . ( 1964 م ) منبر يادشده در شمال مقام ابراهيم بود و پيش از توسعهء مطاف كنونى ، آن را به محلّ فعلى آن در فضاى خارجى مطاف ، در نزديكى سايه‌بان جبرئيل ، انتقال دادند .\r\n\r\nساختمان كنونى حرم\r\nكعبه مركز جهان اسلام است و روى آوردن به سوى آن ، يكى از معيارهاى بنيادين در طرّاحى هر مسجدى در جهان است . در ساختمان مسجدالحرام نيز همه چيز از كعبه الهام گرفته و در پرتو آن شكل يافته است .\r\nدر ساختمان حرم ، بر استفاده از شكل‌هاى هندسى مشخّصى ، مانند هشت‌ضلعى و مربّع تكيهء بسيارى شده است . هشت‌ضلعى ، شكلى برگرفته از نقشهء قُبّةالصخره در بيت‌المقدس است و رواقهاى ستون‌دار حرم ، آشكارا نشان از نقشه‌هاى معمارى كهن اسلامى در مسجدسازى دارد ، كه نخستينِ آن در مسجد بزرگ كوفه اجرا شده و به دنبال آن ، از خاور تا سرزمين چين و از باختر تا ديار اندلس گسترش يافته است . با اين حال ، ميان ساختمان حرم مكّه و ديگر مساجد جهان اسلام ، تفاوتى هويداست ؛ همهء مساجد بر پايهء رعايت قبله ، يعنى روى داشتن به مكّه ، بنا شده‌اند ؛ از اين رو ، در طرّاحى آنها ناگزير بايد از اشكال هندسى قائم‌الزاويه استفاده شود و مىتوان با قاطعيت گفت كه شكل بنيادين همهء مساجد ، مستطيلى است كه طول آن ديوار قبله را شكل مىدهد و ديگر\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nشبستان ، كه صف نمازگزاران در آنها گسترده است ، به موازات آن بنا مىشوند و محراب ، كه به سان كانون اصلى طرّاحى مسجد تعيين كنندهء ديگر فضاهاى مسجد است ، همواره رو به قبله ، يعنى مكّهء مكرّمه دارد .\r\nامّا ساختمان مسجدالحرام گرداگرد كعبه است و از هرسو كعبه را در آغوش خود دارد و هر گوشهء آن از مركز مسجد ؛ يعنى كعبه ، الهام مىگيرد .\r\nتنها شكلى كه مىتواند اين وظيفهء نمادين را به‌خوبى عهده‌دار شود ، هشت‌ضلعى است ؛ گو اين‌كه شكل آن با بسيارى از ديگر ساختمان‌هاى هشت‌ضلعى تفاوت دارد . شبستان‌هاى مسجد نيز از رواق‌هاى ديگر مساجد تاريخى متفاوت است ؛ زيرا شمارى از فضاهاى سرپوشيدهء حرم مكّه ، ويژهء نماز است و از شمارى ديگر تنها به عنوان گذرگاه استفاده مىشود . مناره‌هاى هفتگانه كه در زواياى مسجدالحرام برافراشته است نيز از شمار گلدسته‌هاى ديگر مساجد افزونتر است . حرم قديم و توسعهء اوّل سعودى ، افزون بر محلّ نماز و گذرگاه و محلّ سعى و اذان ، وروديها و\r\nنقشهء نوسازيهاى حرم شريف مكه در گذر زمان\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمدارس و چند سقاخانه را نيز دربرمىگيرد .\r\nوروديهاى اصلى سه‌تاست : باب ملك عبدالعزيز ، باب‌العمره و باب‌السلام . اين درهاى بزرگ ورودى به گونه‌اى طرّاحى شده‌اند كه هركس با گذر از آنها وارد مسجد شود ، نگاهش بىدرنگ به كعبه مىافتد .\r\nمدارس سه‌گانه در آغاز براى آموزش قرآن و اصول دين ساخته شده بود ، امّا اينك مدرسهء واقع در نيم‌طبقهء اوّل ، بالاى سرسراى ورودى ، به محلّ نماز پادشاه و ميهمانان ويژهء وى اختصاص يافته است ، مدرسهء باب‌العمره محل بايگانى اسناد مسجدالحرام است و مدرسهء باب‌السلام جايى است كه قرآنها و ديگر كتب مسجد در آن نگهدارى مىشود . اين مكانها اكنون كاربردى ديگر يافته‌اند ، امّا همچنان نام مدرسه را بر خود دارند .\r\nسقّاخانه‌ها ، كه شمار آنها به پنج مىرسد ، نيز به همين نام خوانده مىشوند ، گو اين‌كه در حال حاضر ، آب سرد زمزم ، با بهره‌گيرى از روشهاى نوين ، در دسترس همگان است .\r\n\r\nتوسعهء جديد : طرّاحى\r\nمسجدالحرام ، به دليل درميان داشتن كعبه ، از طرّاحى ديگر مساجد كهن و نوين جهان پيروى نمىكند ، امّا اين مسأله موجب نشده است كه در طرّاحى آن ، از نشانه‌ها ، نمادها و عناصر اصلى ديگر مساجد بهره‌گيرى نشود . موشكافى اين زيرساختها بيانگر محور بودن كعبه در ساختمان مسجدالحرام است .\r\nطرّاحى مسجد ، پيوند سنجيدهء آن با محلّ سعى صفا و مروه و ديگر ظرافتهاى به‌كار رفته ، موجب شده است كه مسجد ، به سان تك‌سازه‌اى در\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنقشهء نماى بيرونى مسجد ، نمونهء يكى از پنجره‌ها و درهاى ورودى\r\nفضايى گسترده ، جلوه نكند ، بلكه با الهام و بهره‌گيرى از همهء ويژگيهاى مسجدسازى سنتى در جهان اسلام ، ساختمانى به‌هم پيوسته و درهم تنيده و ابتكارى پديد آمده است كه همهء اجزاى آن ، با يكديگر پيوندى منطقى و استوار دارند و كانون همهء آنها كعبهء مشرّفه است كه از هر نقطهء مسجد با نگاه آدمى گره مىخورد . محاسبات فضاسازى مسجد نيز به گونه‌اى انجام گرفته است كه زائران به هنگام طواف ، از چنان آسايش و آرامشى برخوردارند كه با نزديك شدن به كعبه و حجرالأسود ، شادمانى ويژه‌اى ، وجود آنان را فرا مىگيرد .\r\nنقشهء توسعه\r\nتوسعهء جديد ، بخش غربى مسجد ، ميان باب‌العمره و باب ملك\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعبدالعزيز را در بردارد و افزون بر سطح همكف ، سه طبقه را شامل مىشود . چندگانگى سطح مسجد و قرار گرفتن سازه‌هاى آن در طبقات گوناگون ، زمينه را براى گسترش افزونتر فعاليت مهندسان فراهم آورده و به آنان اين امكان را داده است كه علاوه بر فضاى درونى مسجد و سطح همكف ، از فضاى عمومى نيز بهره گيرند .\r\nاصل طرّاحى مسجد ، هشت‌گوشه‌اى است كه صحنى چهارگوش را در ميان دارد و از چهار گوشهء كعبه ، گذرگاه‌هايى به سوى درهاى اصلى مسجد گشوده شده است .\r\nسطح مسجد دو بخش دارد : سطح سنگفرش شدهء فضاى حرم و سطوح بلندتر پيرامون آن . سطح مسجد با شيبى ملايم به سوى كعبه ساخته شده است . سطوح خارج از حرم ، به درهاى ورودى ، راهروها ، محلهاى نماز و كتابخانه‌هايى كه جايگزين سقاخانه‌ها شده‌اند ، ارتباط دارد . پلكان و طبقهء همكف مسعى نيز با اين سطوح در ارتباط است .\r\nمساحت اين بخش ، كه فضايى با سه گنبد در يك رديف آن را از توسعهء اوّل سعودى جدا مىكند ، 19000 متر مربع است . در اين بخش ، 492 ستون برپاست ، كه هركدام از يك‌سو پنج متر و از سوى ديگر پانزده متر با ستون بعدى فاصله دارد . در ميان ستون‌هاى طبقهء همكف ، طاقهايى است كه در امتداد گذرگاه‌ها ، ستون‌ها را به هم پيوند مىدهد . سقف اين بخش به گونه‌اى طرّاحى شده است كه از يك طرف ، توان مقاومت ساختمان در برابر لرزشهاى ناشى از زمين‌لرزه را افزايش دهد ، و از ديگرسو ، پاسخگوى نيازهاى ضرورى طرح براى جريان طبيعى هوا باشد . اين طبقه ، شمارى پلكان اصلى و فرعىِ معمولى و برقى دارد . اين بخش داراى چند ورودى است كه باب ملك فهد ، به عنوان دروازهء اصلى ، مهم‌ترين\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآنهاست . افزون بر آن ، هجده درِ ورودى فرعى در اين طبقه گشوده شده است . در دو سوى ورودى اصلى ، كه پيشاپيش طرح توسعه است ، دو مناره به بلنداى مناره‌هاى پيشين برپاست . ويژگى مناره‌هاى نوساخته را كاشيكارى رنگارنگ آنها برشمرده‌اند .\r\nطبقهء زيرين اين بخش ، 31200 مترمربّع مساحت دارد و دربردارندهء فضايى گسترده براى نماز است . علاوه بر آن ، سرويسهاى بهداشتى و محلّ استقرار كسانى كه آب زمزم پخش مىكنند ، در آنجاست . زيرزمين با دو ورودى به خيابان ارتباط دارد .\r\nارتفاع طبقات بدين شرح است : زيرزمين 30 / 4 متر ، همكف 80 / 9 متر ، طبقهء بالا 64 / 9 متر . در نقشهء ساختمان جديد ، هماهنگى كامل با ارتفاع طبقات ساختمان قديمى رعايت شده است .\r\nكاربرد و مساحت طبقهء فوقانى ، تقريباً همانند همكف است ، جز آن كه كتابخانه ندارد و ارتفاع آن اندكى كمتر است . طبقهء بالا ، بجز در قسمتى كه به گذرگاههاى صفا و مروه ارتباط دارد ، كاملًا در يك سطح است و از همهءامكانات مكانيكى و برقى طبقهء همكف برخوردار مىباشد . دو طبقه مجموعاً 550 شير آب دارد كه آب سرد زمزم در آنها جارى است .\r\nوروديهاى سه‌گانه و شش منارهء آنها ، منارهء هفتم كه بر فراز گنبد صفا واقع است و سقف مروه ، همگى از سقف طبقهء فوقانى مسجد بلندترند .\r\nدو گلدستهء برافراشته در دو سوى ورودىِ بزرگ جديد نيز ، از دور نمايان است .\r\nمحلهاى نماز و گذرگاه‌ها\r\nمسجدالحرام و همهء بناهاى آن ، در اصل براى برپايى نماز ساخته شده و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nتصوير ص 50\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nتصوير ص 51\r\nنمايى نزديك از قسمت داخلى گنبد صفا\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبر اساس و بنيادى ويژه ، به نمازخانه و گذرگاه تقسيم گرديده‌اند . محلهاى نماز معمولًا در فضايى مربّع با ضلع 15 متر قرار دارند و از چهار طرف ، گذرگاههايى به عرض 5 متر آنها را احاطه كرده‌اند . در مقابلِ وروديهاى اصلى ، سرسراهايى بزرگتر ، و در دوسوى آنها محوّطه‌اى سه‌گوشه قرار دارد ، كه از آنها نيز براى نماز استفاده مىشود ؛ بنابراين ، از ورودىِ باب ملك عبدالعزيز و باب‌العمره تا صحن مسجد ، سه رديف محل نماز مىباشد كه دو رديف نخست اندكى بالاتر و رديف سوم هم‌سطح شبستان قديم است . نمازخانه‌هاى نزديك مسعى ، به جاى اختلاف در سطح اندكى شيب دارند .\r\nمساحت مسعى در زيرزمين 1600 متر ، در همكف 8400 متر و در طبقهء بالا 8200 مترمربّع است . در تمام مسجدالحرام ، مجموعاً 37 محوطهء چهارگوش ، هريك با 225 متر مساحت و 8 فضاى مستطيل ، هريك با 375 متر مساحت ، براى برپايى نماز ساخته شده است . گذرگاه‌هاى پيرامونى نيز ، در مجموع 16808 متر مربع مساحت دارند و در مراسم حج و آيين‌هاى نماز جمعه ، از آنها هم براى نماز استفاده مىشود . بدين ترتيب ، روىهم در سه طبقه ، 63837 مترمربّع فضا براى نماز درنظر گرفته شده است .\r\n\r\nمساحت و گنجايش\r\nعمليات توسعهء جديد دقيقاً در ضلع غربى حرم ، در منطقهء سوق‌الصغير ، بين باب‌العمره و باب ملك عبدالعزيز اجرا شده است . در زير ، به مساحت بخشهاى مختلف مسجد در مراحل گوناگون اشاره مىشود :\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمساحت طبقهء بالا در توسعهء سوم 57000 مترمربّع\r\nمساحت طبقهء همكف 19000 مترمربّع\r\nجمع كل مساحت توسعه 76000 مترمربّع\r\nبا گنجايش 170000 نمازگزار\r\n-\r\nمساحت فضاى باقيمانده در بخش سوق‌الصغير و بخش\r\nشرقى مسعى 59000 مترمربّع\r\nبا گنجايش 120000 نمازگزار\r\n-\r\nمساحت طبقات بناى فعلى 194200 مترمربّع\r\nبا گنجايش 430000 مترمربّ\r\nگنبدهاى سقف شبستان عثمانى ، در انتهاى تصوير رواق طبقهء بالا آشكار است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمساحت تمامى فضاهاى مسجدالحرام شامل بناى فعلى ،\r\nتوسعهء جديد و ديگر فضاها 356800 مترمربّع\r\nبا گنجايش 820000 نمازگزار\r\n\r\nعناصر طرّاحى و جُزئيات آن\r\nسه گنبدى كه در حدفاصل ميان دو توسعه بنا شده ، تقريباً به موازات ورودى اصلى است . اين گنبدها در گرداگرد خود پنجره‌هايى دارند و از بيرون ، داراى نمايى همانند ديگر گنبدهاى مسجدند . هر گنبد بر چهار ستون با فاصلهء 15 متر استوار است . نماى داخلى گنبد با گچبرى و مقرنس‌كارى زيباسازى شده است . گنبدها 13 متر ارتفاع دارند و به منظور نورپردازى و جريان هوا ، در بالاى آنها روزنه‌هايى تعبيه شده است .\r\nجنس گنبدها از بتون مسلّح و پوشش آنها از سنگ است . هر گنبد در زير خود ، طاقى كاملًا برجسته‌تر از ديگر طاقهاى مسجد دارد . اين طاقهاى بتونى هم به گونه‌اى زيبا نماسازى شده‌اند .\r\nنماى بيرونى گنبد ، رنگى است و بخشى از نماى داخلى آن با سنگ خارا ، كه در لابلاى آن رشته‌هايى زرين قرار دارد ، تزيين شده است . در نماسازى ديگر بخشهاى داخلى گنبد ، از سنگ آمازونيت نيمه‌نفيس و كاشى الوان هم استفاده كرده‌اند . در برخى از طاقهاى گنبد ، سنگ مرمر سفيد و سبز هم به‌كار رفته است . در زير گنبد ، اشياى گرانبهاى مسى و بلورين ، با حجمهاى هندسى اسلامى آويخته‌اند كه با شكل گنبد و اهداف طراحى آن ، كه ايجاد فضاى مناسب و دلنشين در همهء زواياى توسعهء\r\nجزئيات مقرنس‌كارى زير گنبد و شمارى از پنجره‌هاى آن\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتصوير ص 55\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nجديد براى تلاوت قرآن است ، هماهنگى دارد . اين ويژگى در بيشتر جزئيات گنبد ؛ از جمله پنجره‌هايى كه با چوب ساج ساخته شده است ، ديده مىشود .\r\nستون‌ها ، طاق‌ها ، سقف‌ها\r\nپيشتر گفتيم كه ستون‌هاى بخش توسعه‌يافتهء مسجد ، با فاصلهء پنج متر از هم ساخته شده‌اند . ستون‌ها دو گونه‌اند : استوانه‌اى و چهارگوش . قطر ستون‌هاى استوانه‌اى 81 سانتيمتر است و ضلع ستون‌هاى چهارگوش 93 سانتيمتر . بلنداى ستون‌هاى طبقهء همكف 5 / 4 متر و ارتفاع ستون‌هاى طبقهء بالا 7 / 4 متر است . هريك از ستون‌ها ، پايه‌اى به ارتفاع 54 سانتيمتر دارد عرض اين پايه‌ها در ستون‌هاى چهارگوش ، 80 سانتيمتر و در ستون‌هاى استوانه‌اى ، كه پايهء آنها شش‌ضلعى است ، 87 سانتيمتر است . هر طبقه 492 ستون دارد .\r\nبرفراز ستون‌هاى گذرگاهها ، طاقهاى بتونى برپاست ، كه در نماسازى آنها ، سنگ خارا به‌كار رفته است ، در آميزش با مصالح بتونى ، تركيبى آراسته را پديد آورده است . ستون‌ها و طاقها ، مرز ميان محلهاى نماز و گذرگاه‌هاست . قسمت بالاى طاقها را ، سقفهايى بتونى ، با پوشش سنگ گرانيت ، به هم پيوند مىدهد .\r\nنماسازى داخلى و خارجى\r\nاز مهمترين كارهاى طرّاحى و اجرايى طرح توسعه ، رعايت اصول هماهنگى در محلّ پيوند ميان بناى فعلى و افزوده‌هاى جديد است كه با حفظ استوارى و زيبايى ساختمان كنونى ، در همهء گوشه‌هاى آن ، ميان دو\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبنا همسانى و يكنواختى ايجاد كند . اين مهم ايجاب كرد كه برخى از بخش‌هاى ديوار بناى اصلى مسجد برچيده شود و راهى به بناى جديد گشايش يابد .\r\nديوارهاى خارجى بناى جديد ، همه از بتون مسلّح است و نماى آنها را با سنگ مرمر وادىِ فاطمه پوشانده‌اند . به منظور هماهنگ‌سازى ميان دو بنا ، مقدارى گرانيت خاكسترىرنگ نيز در ديوارها به‌كار رفته است . ارتفاع ديوارهاى بيرونى بناى جديد ، 96 / 20 متر است .\r\nنماى داخلى ، سنگ‌گرانيت است و براى زيبا سازى ديوار و سقف ، سنگهاى رنگارنگ باچينشى يكنواخت در كنار هم قرار گرفته و شكلهاى رنگارنگى را پديد آورده‌اند . در ديوارها و سقف ، مكانهايى در نظر گرفته شده است ، كه در صورت نياز ، براى نصب بلندگو ، اشياى تزيينى و بادبزنهاى برقى به‌كار رود ، بدون آن‌كه به نماى زيباى ساختمان آسيبى وارد آيد .\r\nنقشهء قسمت پاين ديوارهاى داخلى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتصوير ص 58\r\nنماى داخلى بخشى از گنبد و طاقهاى زير آن .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nتصوير ص 59\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nضلع شمالى توسعهء اوّل سعودى و ساختمان جديدى كه به محلّ پلّه‌هاى برقى افزوده شده است .\r\nقسمت پايين ديوار ، تا ارتفاع 5 / 2 متر ، با مرمر رنگارنگ محلّى سنگ‌چينى شده ، و در نيم‌طبقهء اوّل ، به‌جاى سنگ مرمر ، كاشى رنگين به‌كار رفته است .\r\nپنجره‌هاى ساختمان حرم ، از داخل با ورقهاى مس و قطعات بلورين تزيين شده و آلومينيوم طلايى ويژه‌اى در آن به‌كار رفته است .\r\nوروديها\r\nورودى اصلى توسعهء جديد ، باب ملك فهد نام دارد كه بر ستون‌هايى\r\nنماى داخلى يكى از وروديهاى فرعى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nتصوير ص 61\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nتصوير ص 62\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمرمرين استوار است ، ديوارهايى پوشيده از سنگ مرمر آن را دربر گرفته و دو منارهء بلند در دو سوى آن برپاست . افزون بر اين ، 18 درِ ورودى ديگر ، با ديوارهايى از همان جنس ، در اطراف ساختمان جديد گشوده است . اين ، علاوه بر 3 ورودىِ اصلى ديگر ، 27 ورودى فرعى است . به 4 ورودى اصلى زيرزمين نيز ، دو ورودى ديگر اضافه شده است .\r\nراه‌هاى ارتباطى به طبقات\r\nپلكان اصلى توسعهء جديد ، نرده‌ها و ديوارهاى آن ، سراسر از سنگ مرمر است ، ولى در پلكان فرعى ، بخشى از پلّه‌ها ، ديوارها و نرده‌ها مرمرى است و بخشى از آن ، با گرانيت به رنگ متفاوت . پلكان برقى نيز يكى در شمال و ديگرى در جنوب ساختمان جديد قرار دارد ، هريك از اين دو ، 375 مترمربّع از فضاى مسجد را دربر گرفته و هركدام شامل دو پلّهء برقى با توان جابجايى 15 هزار نفر در ساعت است . در ساختمان جديد و ديگر نقاط مسجد ، جمعاً پنج دستگاه پلّهء برقى نصب شده است . ساختمان جديد ، چهار آسان‌بر هم دارد كه دو تاى آنها براى رفتن بر فراز مناره‌هاى جديد به‌كار مىرود .\r\nقسمتى از باب ملك فهد .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n\r\n","description":"","footnote":"","page_name":" 64 ","page_number":64}
  ]