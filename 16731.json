[
  {"content":"\r\n\r\nارهاب الجنوب\r\nترجمه جلد دوم\r\nإرشاد القلوب\r\nديلمى\r\nنصايح و مواعظ\r\nاز آيات قرآن و اخبار و احاديث نبويه وآثار ائمه\r\nبقلم\r\nحاجى سي هدايت الله مسترحمى دام ظله\r\nناشر\r\nكتابفروشى بوذر جمهرى مصطفوى\r\n\r\n","description":"","footnote":"","page_name":" شناسنامه و فهرست 1 ","page_number":1},
  {"content":"\r\n\r\n\r\nجلد دوم\r\n\r\nفهرست مطالب كتاب\r\nصفحه موضوع\r\nمقدمه مترجم\r\n2 باب 22 - نماز شب و آثار آن\r\n4 وحى خداوند به حضرت داود\r\n5 ديلميّ گويد\r\n6 عجبست از أولاد آدم\r\n7 ملكيست ندا مىكند\r\n8 عاقلائيكه خدا شناسند\r\n10 هركس در قيامت\r\n12 خواب ديدن عابد دخترانرا\r\n13 يكساعت بيدارى شب\r\n14 نماز غفيله و فائدهء آن\r\n15 خداوند فرموده\r\n16 پيغمبر صلّى اللّه عليه و آله شبى به پا خواست\r\n17 آيه و دعا براى بيدار شدن\r\n18 وقت نماز شب\r\n19 وحى خداوند به حضرت موسى\r\n20 عبادت و دعاى پنهانى\r\n20 دست در حال قنوت\r\n21 گفته است يكى از بزرگان\r\nصفحه موضوع\r\n22 دست در حال دعا\r\n23 دو نعمت است كه\r\n24 باب 23 - گريه از خوف خدا\r\n24 گريه‌كنندگان عالم\r\n29 پيغمبر ( ص ) سخت گريست\r\n31 باب 24 - جهاد في سبيل اللّه\r\n32 پيغمبر ( ص ) ميفرمود\r\n34 باب 25 - گوشه‌نشينى\r\n35 عزلت حضرت صادق ( ع )\r\n36 حقيقت عزلت\r\n37 دستور العمل حضرت امير بكميل\r\n38 مقام أويس قرنى\r\n38 حقيقت دوستى\r\n40 باب 26 - ورع و تقوى\r\n41 صحابه حضرت باقر ( ع )\r\n42 عليّ عليه السلام بقنبر فرمود\r\n44 باب 27 - خاموشى از كلام\r\n45 حفاظت زبان\r\n\r\n","description":"","footnote":"","page_name":" شناسنامه و فهرست 2 ","page_number":2},
  {"content":"\r\n\r\n46 نجات يافتن\r\n48 لقمان و زره ساختن داود\r\n49 علت يكزبان و دو گوش\r\n49 باب 28 - ترس از خداوند\r\n49 حالت حضرت إبراهيم و حضرت رسول و حضرت عيسى ( ع )\r\n50 نخلستان حضرت امير ( ع )\r\n51 علت انتقام نگرفتن خدا در دنيا\r\n52 حضرت رسول ( ص ) و جبرئيل\r\n55 باب 29 - اميدوارى به خدا\r\n56 علامت اميدوارى\r\n57 صفات شيعيان\r\n58 قصهء حضرت آدم ( ع )\r\n61 داده نميشود بمؤمن\r\n62 خلق فرموده تا نفع برند\r\n63 صدقه دادن يكزن و تاجر\r\n64 باب 30 - حيا از خداوند\r\n65 آدم و عقل و حيا و ايمان\r\n66 باب 31 - فضيلت حزن\r\n69 وصيت حكيم بحكيم\r\n70 حضرت موسى و خضر و نوح\r\nصفحه موضوع\r\n72 باب 32 - در خشوع\r\n73 سجده بر تربت .\r\n73 صفات رسولخدا صلّى اللّه عليه و آله و سلّم\r\n75 چرا موسى ، كليم شد\r\n76 باب 33 - غيبت و نمامى\r\n78 گناه غيبت و زنا\r\n80 حضرت عيسى و حواريين\r\n80 حقيقت غيبت\r\n82 گناه سخن‌چينى و غيبت\r\n83 حضرت سجاد و مرد نمّام\r\n84 باب 34 - در قناعت و نتيجهء آن\r\n85 حقيقت قناعت\r\n86 نسيه نگرفتن عليّ عليه السلام\r\n86 پنج چيز در پنج چيز\r\n86 در زبور نوشته است\r\n87 حضرت داود و متى\r\n89 باب 35 - توكل به خدا\r\n91 توكل حضرت إبراهيم ( ع )\r\n92 توكل مردى در بيابان\r\n93 توكل بعد از شتر بستن\r\n94 فقر مرا احاطه كرد\r\n\r\n","description":"","footnote":"","page_name":" شناسنامه و فهرست 3 ","page_number":3},
  {"content":"\r\n\r\n95 امام صادق ( ع ) ميفرمود\r\n96 باب 36 - شكر و فوائدش\r\n97 شكر حضرت داود\r\n98 نعمت استدراجى\r\n99 دوستى با عليّ عليه السلام\r\n100 چرا إدريس به آسمان رفت\r\n101 نعمتهاى خدا در بدن\r\n102 باب 37 - در يقين و آثار آن\r\n102 يقين سعد بن معاذ\r\n103 لو كشف الغطاء\r\n104 مؤمن كافر نميشود\r\n107 باب 38 - صبر و پايان نيكويش\r\n108 صبر سه قسم است\r\n110 صبر حضرت أيّوب ( ع )\r\n112 باب 39 - مراقبت أحوال خود\r\n112 وصيت حضرت لقمان بفرزندش\r\n113 يكى از علما و شاگردانش\r\n114 واعظان ، جوانى\r\n115 باب 40 - حسد و آثار وخيم آن\r\n115 بپرهيزيد از سه خصلت\r\n119 باب 41 - در فراست\r\nصفحه موضوع\r\n120 فراست أويس قرنى\r\n122 انى تارك فيكم الثقلين\r\n125 علامت دروغگو\r\n126 باب 42 - حسن خلق\r\n129 مكارم اخلاق\r\n130 حلم احنف بن قيس\r\n132 حلم حضرت سجاد\r\n133 چرا پيغمبر ( ص ) نفرين نكرد\r\n134 علامت حسن خلق\r\n135 باب 43 - سخاوت و نتايجش\r\n137 سخاوت امام هشتم و دوم\r\n139 سخاوت جناب عبد اللّه\r\n140 حضرت امير بكميل فرمود\r\n142 شحيح و علامت بخيل\r\n143 تدبير و تبذير و تقتير\r\n144 باب 44 - پرسشهاى ابوذر از پيغمبر ( ص )\r\n145 صحف حضرت إبراهيم\r\n146 صحف موسى چه بوده\r\n150 باب 45 - دوستان خدا\r\n\r\n","description":"","footnote":"","page_name":" شناسنامه و فهرست 4 ","page_number":4},
  {"content":"\r\n\r\n153 شركت شيطان در نطفه\r\n155 علامت دوست دوست خدا\r\n156 باب 46 - بيانات حضرت امير و ائمه ( ع )\r\n159 صفات شيعيان عليّ عليه السلام\r\n161 كدام اعمال افضلست\r\n164 برآوردن حاجت مؤمن\r\n165 إطعام مؤمن\r\n166 إطعام و لباس و آب دادن .\r\n167 مؤمن و پادشاه ظالم\r\n168 باب 47 - دعا و فضيلت آن\r\n170 دعا و توبه و شكر و توكل\r\n171 حضرت موسى و مرد ساجد\r\n172 زنيكه پسرش به سفر رفته بود\r\n173 حقيقت دعا\r\n174 چرا بعضى ثروتمند نميشوند\r\n175 نماز و دعا براى دفع دزد\r\n176 چرا دعاى ما مستجاب نميشود\r\n177 دو آيه است در قرآن\r\n178 وحى رسيد به حضرت موسى\r\n179 صلاح حال بندگان\r\nصفحه موضوع\r\n180 كيفيت دست در حال دعا\r\n181 انگشتر عقيق و نابينا\r\n181 جوانى ، و پرده كعبه\r\n182 عبادت و دعاى پنهان\r\n183 باب 48 - در فقر و فضيلت آن\r\n183 حساب فقير و غنى\r\n185 فقير راحتست از سه چيز\r\n186 فقير و غريب كسى است كه\r\n187 زندگى حضرت عيسى و حضرت نوح و حضرت خاتم الأنبياء ( ص )\r\n188 زندگى حضرت سليمان ( ع )\r\n189 زندگى مولاى متقيان ( ع )\r\n190 شفاعت كردن مؤمن فقير\r\n191 مرد فقير و غنى در خدمت پيغمبر صلّى اللّه عليه و آله و سلّم\r\n192 احياء دين بوسيله فقرا\r\n193 باب 49 - در ادب\r\n194 نصايح حضرت امير ( ع )\r\n195 حقيقت ادب\r\n196 ادب پسر بچه با رسولخدا ( ص )\r\n\r\n","description":"","footnote":"","page_name":" شناسنامه و فهرست 5 ","page_number":5},
  {"content":"\r\n\r\n197 حضرت أيّوب و إبراهيم\r\n198 جواب جبرى مذهبها\r\n200 جواب از قضا و قدر الهى\r\n201 يكى از مراحل ادب\r\n202 ادب پسر بچه با حجاج\r\n203 حقّ أستاد\r\n204 اجر عالم و طالبان علم\r\n205 نتيجه و فضيلت آن\r\n206 مداد علما و خون شهدا\r\n207 مقام صاحبان علم\r\n208 يكساعت نزد عالم نشستن\r\n209 باب 50 - در توحيد\r\n209 معنى واحد\r\n210 بيان امام صادق در توحيد\r\n211 بيان حضرت امير در توحيد\r\n213 چگونه بايد عبادت كرد\r\n214 جواب منكرين خدا\r\n215 دواى قلوب\r\n216 علامت خداشناسى\r\n217 رسولخدا ( ص ) ميفرمود\r\n219 داود ، چرا بصحرا آمد\r\nصفحه موضوع\r\n219 علت گريه حضرت شعيب\r\n222 قصهء أصحاب فيل\r\n223 باب 51 - بياناتى از پيغمبر و ائمه اطهار ( ع )\r\n224 پادشاه عاقل\r\n225 ازدواج با منافق\r\n226 شاهد ازدواج شدن\r\n227 زنيكه شوهرش شرابخوار باشد\r\n228 سه طايفه از زنان\r\n229 صدقه براى اموات\r\n230 گناهان كبيره و تعداد آنها\r\n235 اولين چيزى كه خدا را با آن معصيت كردند\r\n238 عاق پدر و مادر شدن\r\n239 خوشنودى خدا و مردم\r\n240 دو ملك آيا ميفهمند\r\n241 توبه نمودن\r\n242 گناهان بر سه قسم است\r\n243 هرگاه خدا بخواهد\r\n245 راحتى براى دو مرد\r\n\r\n","description":"","footnote":"","page_name":" شناسنامه و فهرست 6 ","page_number":6},
  {"content":"\r\n\r\n246 چرا از مرگ كراهت داريم\r\n248 هلاكت زنان و مردان\r\n249 ثواب قرض دادن\r\n250 هركسى مسئوليتى دارد\r\n251 بزرگترين گناهان\r\n253 عمل أهل بهشت\r\n254 ديدن حضرت عيسى دنيا را\r\n255 حمايت از مسلمان كردن\r\n256 باب 52 - اخبار اهلبيت ( ع )\r\n256 هشت مطلب مهم\r\n259 طلب علم براى خدا\r\n260 زندگى بر چهار پايه\r\n261 غيبت‌كننده و قيامت\r\n262 شجاعت و تكبر\r\n263 لواط و آثار آن\r\n264 كسى كه عمدا نماز را ترك كند\r\n265 نشستن نزد عالم\r\n265 نماز خواندن در وقت\r\n266 نامه عمل را نبسته‌اند\r\n268 زنان و صفاتشان\r\n269 سنگين‌تر از آسمان\r\n269 شش چيز از شش نفر\r\n272 دوستان و دشمنان تو\r\n272 تعظيم بثروتمند\r\n273 هركه پنج چيز انجام داد\r\n276 سه نفرند كه\r\n278 حضرت امير بقبرستان رفتند\r\n279 باب 53 - در عقل و خلقت آن\r\n283 امام حسن ( ع ) ميفرمود\r\n284 باب 54 - پيغمبر ( ص ) در معراج\r\n\r\n","description":"","footnote":"","page_name":" شناسنامه و فهرست 7 ","page_number":7},
  {"content":"\r\n\r\n\r\nفهرست پاورقيها\r\nصفحه موضوع\r\n159 اخبار طينت\r\n98 استدراج و معنى آن\r\n222 أصحاب فيل\r\n165 إطعام بكفار\r\n247 اعمال خير غيرمسلمين\r\n99 الفقر فخرى\r\n142 بخيل مرحبا ميگويد\r\n104 بديهيات\r\n126 برد و معنى آن\r\n11 بول كردن شيطان\r\n168 تجسم اعمال\r\n225 تزويج بشارب الخمر\r\n15 خواب قيلوله\r\n124 دروغ و موارد گفتن آن\r\n60 زمين زهره\r\n79 زنانى كه محرم هستند\r\nصفحه موضوع\r\n42 زن و شوهر در بهشت\r\n74 سلام نمودن\r\n153 شركت شيطان در نطفه\r\n51 شعار و دثار\r\n108 صبر و معنى آن\r\n116 غبطه و معنى آن\r\n86 قرض كردن\r\n16 قوه حافظه و خواب صبح\r\n25 گريه‌كنندگان عالم\r\n263 لواط و آثار وخيم آن\r\n227 مسموميت از شراب و أولاد شرابخوار\r\n99 منافق كيست\r\n130 منقر\r\n223 ورّام بن أبي فراس\r\n\r\n","description":"","footnote":"","page_name":" شناسنامه و فهرست 8 ","page_number":8},
  {"content":"\r\n\r\nترجمه جلد دوم\r\nإرشاد القلوب\r\nديلمى\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nالحمد للَّه خالق اللّيل و النّهار العالم بخفيّات الضمائر و الاسرار ، و الصّلوة و السلام على نبيّه محمّد ( ص ) سيّد الابرار و وصيّه و خليفته أمير المؤمنين علىّ بن أبى طالب ( ع ) الذى قال في شأنه : الكرّار غير الفرّار ، و ذرّيته الاطهار الى يوم القرار\r\n\r\nباب بيست و دوّم در فضيلت نماز شب و آثار آن\r\nدر فضيلت آن خداى سبحان ميفرمايد :   كانُوا قَلِيلًا مِنَ اللَّيْلِ ما يَهْجَعُونَ وَ بِالْأَسْحارِ هُمْ يَسْتَغْفِرُونَ   « 1 » بندگان خاص از شب اندكى را خواب مىكنند و سحرگاهان از خداوند طلب آمرزش و مغفرت مىنمايند .\r\nو مىفرمايد :  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ  « 2 » شبها پهلو از بستر خواب حركت دهند و در دل شب با بيم و اميد خداى خود را بخوانند و از آنچه كه به آنها داده‌ايم به فقرا انفاق نمايند .\r\n\r\n\r\n","description":"","footnote":"\r\n( 1 ) . 17 - الذاريات\r\n( 2 ) . 16 - السجده\r\n","page_name":" 2 ","page_number":10},
  {"content":"\r\n\r\nو مىفرمايد :  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ  « 1 » آيا آن كسى كه شب را بطاعت خدا و بسجود و قيام بپردازد و از عذاب آخرت ترسان و برحمت الهى اميدوار است ( با آن كسى كه شب و روز بكفر و عصيان مشغول باشد يكسانست ) ؟\r\nو مىفرمايد :  وَ الَّذِينَ يَبِيتُونَ لِرَبِّهِمْ سُجَّداً وَ قِياماً  « 2 » و از بندگان خاص خدا آن كسانى هستند كه شب را به سجده و قيام به نماز براى رضاى خدا روز كنند .\r\nو مىفرمايد :  وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً  « 3 » و بعضى از شب را بيدار و متهجد باش كه تهجد و نماز شب خاص تو است ، باشد كه خدايت تو را بمقام عالى برساند .\r\nو مىفرمايد :      يا أَيُّهَا الْمُزَّمِّلُ قُمِ اللَّيْلَ إِلَّا قَلِيلًا نِصْفَهُ أَوِ انْقُصْ مِنْهُ قَلِيلًا أَوْ زِدْ عَلَيْهِ وَ رَتِّلِ الْقُرْآنَ تَرْتِيلًا      « 4 » اى رسول شب را به نماز و تهجد برخيز مگر كمى كه نصف يا چيزى كمتر از نصف باشد استراحت كن يا چيزى بر نصفه بيدارى خود افزوده كن براى خواندن قرآن با توجه و ترتيل كامل ، و خداوند هيچ گاه پيغمبر خود را دعوت نميكند بامرى مگر آنكه بزرگ و با عظمت و با منفعت و با فضيلت بسيارى باشد .\r\nو مرويست از حضرت رسول صلّى اللَّه عليه و آله و سلّم كه شرافت مؤمن به خواندن نماز شب است و عزّت او به بىنيازى از مردمست ( كه طمع بأموال مردم نداشته باشد ) .\r\nو فرمود در قيامت پس از اينكه خداوند جمع فرمايد اوّلين\r\n\r\n\r\n","description":"","footnote":"\r\n( 1 ) . 12 - الزمر\r\n( 2 ) . 65 - الفرقان\r\n( 3 ) . 81 - الاسرا\r\n( 4 ) . 14 - المزمل\r\n","page_name":" 3 ","page_number":11},
  {"content":"\r\n\r\nو آخرين را منادى ندا كند و گويد : پيش آيند كسانى كه نيمه‌هاى شب از خواب‌گاه خود دور ميشدند و پروردگار را ميخواندند و از خشم و غضبش ترسناك و برحمتش اميدوار بودند ، پس جمعى پيش روند و قبل از مردمان ديگر بجايگاههاى خود روند ، و بعد از آنها به حساب مردم رسيدگى نمايند .\r\nو روايت شده از آن حضرت كه در جنّات عدن اسبانيست داراى زينهاى ياقوت و زبرجد و بالهاى بلند و نه سرگين مياندازند و نه بول ميكنند ، بر آنها سوار ميشوند اولياء اللَّه و در بهشت ميگردند ، پس اهل بهشت گويند : اى برادران ما با انصاف با ما رفتار نكرديد ( كه شفاعت كنيد تا ما نيز بمقام شما برسيم ) سپس گويند : پروردگارا چگونه شده است كه اينها به اين مقام رسيده‌اند ؟ فرشتهء از وسط عرش جواب گويد كه : آنان شبها براى عبادت مىايستادند و شما بخواب بوديد و روزه ميگرفتند و شما نميگرفتيد ، و صدقه ميدادند و شما نميداديد و بخيل بوديد ، و بسيار ياد خدا مينمودند و شما سستى و كاهلى ميكرديد ، و هميشه از خوف خدا ميگريستند و نسبت به ديگران مهربانى ميكردند .\r\nو منقول است كه خداوند سبحان فرمود به حضرت داود عليه السّلام هنگام مناجاتش را : اى داود در تاريكى شب و سحرگاهان استغفار كن و طلب عفو و بخشش نما ، اى داود گاهى كك تاريكى شب تو را فرا گرفت نظر بارتفاع ستارگان آسمان كن و تسبيح مرا بگو و بسيار ياد من بنما تا ياد تو كنم . اى داود متقين و پرهيزكاران شبها را نميخوابند بلكه به نماز مشغولند و روزها را بپايان نميرسانند مگر بذكر من ، اى داود عارفين\r\n\r\n","description":"","footnote":"","page_name":" 4 ","page_number":12},
  {"content":"\r\n\r\nميكشند در چشمان خود سرمهء بيدارى را و شبها از خوابگاه خود بر مىخيزند ( و عبادت مرا مينمايند ) و مقصودشان از اين عمل فقط طلب رضايت خاطر منست .\r\nاى داود هر كه نماز ( شب ) بخواند براى خاطر من در حالى كه مردمان بخواب هستند أمر ميكنم ملائكه‌ها را براى او استغفار كنند ، بلكه هر تر و خشكى كه در عالم است برايش طلب عفو كنند و بهشت مشتاق او ميگردد ، اى داود بشنو آنچه را كه ميگويم : بدرستى كه من مهربان‌ترم بر بندگان گناهكار از خودشان بر بدنشان هر آينه من دوستتر ميدارم بندهء خود را از دوست داشتن او مرا ، و من از او حيا ميكنم و لكن او حيا نميكند از من ( و نافرمانى مرا مينمايد ) .\r\n( چنين گويد - ديلمى ) اى برادر شب و روز بيهوده نميگذرد بلكه از گذشتنش نقص بعمر آدميان وارد مىشود كه كوتاه ميگردد ، و اين شب و روز ساعات و لحظاتيست پس اگر بلهو و لعب پرداختى و گفتى لحظهء ديگر بذكر و نماز مشغول ميشوم بدان كه روز را بغفلت گذرانيده‌اى و هر گاه شب فرا رسد و تو همه آن را بخواب رفتى از جمله آن كسانى هستى كه در شب و روز هيچ خيرى در او نيست ، و هر كس چنين باشد مردنش بهتر است از زنده بودنش زيرا قلبش مرده است و هر كس قلبش مرده باشد خيرى در حيات بدنش نيست ، خداى رحمت كند آن كسى را كه گفته است :\r\n أ يقظان انت اليوم ام انت نائم * و كيف يلذّ اليوم حيران هائم\r\nفلو كنت يقظان الغداة لحرقت * مدامع عينيك الدموع السواجم\r\nنهارك يا مغرور لهو و غفلة * و ليلك نوم و الرّدى لك لازم \r\n\r\n","description":"","footnote":"","page_name":" 5 ","page_number":13},
  {"content":"\r\n\r\n و سعيك مما سوف تكره عنده * و عيشك في الدنيا كعيش البهائم\r\nتسر بما يفنى و تفرح بالمنى * كما سرّ باللذات في النوم حالم\r\nفلا انت في اليقظان يقظان ذاكر * و لا انت في النوام ناج و سالم \r\nآيا امروز بيدارى يا بخواب هستى ؟ و چگونه لذّت ميبرد ( از عمر خود ) كسى كه حيران و سرگردان ( و گمراه ) است ، اگر بيدار و هوشيار باشى براى فرداى قيامتت هر آينه بايد صورتت از اشك ديدگانت گداخته باشد ، اى مغرور اگر روز را بلهو و غفلت بسر ميبرى و شب را با خواب بپايان برسانى هلاكت براى تو لازم و حتمى خواهد بود ، و اگر سعى و كوشش نمائى براى دنيائى كه بيايد روزى كه تو را مكروه بدارد بدان كه زندگى تو همانند حيواناتست و اگر بهر چيزى كه فانىشونده است دل بندى و بآرزو خوشحال باشى ، بدان كه اين گونه خوشحاليها همانند خوشحالى و لذّت شخص خوابيده است كه در خواب مىبيند پس اگر تو در هنگام بيدارى بيدار ذكر و طاعت خدا نباشى يقينا هيچ راه نجات و سلامتى براى تو نيست موقعى كه در خواب هستى اى كسى كه شبها را همانند مردگان افتاده‌اى و بخواب هستى و روزها مانند مردمان پست بفسق و فجور مشغول ميباشى و با اين حال طلب مينمائى منازل و مقامات ابرار و نيكوكاران را هيهات هيهات كه به آن برسى زيرا همانند آهن سرد كوبيدنست .\r\nو مرويست از نبىّ اكرم صلّى اللَّه عليه و آله كه فرمود عجب است از اولاد آدم اگر مالش زياد شود خورسند ميگردد و اگر كم شود سخت محزون مىشود ، و ليكن شبانه روز كه بر او ميگذرد و عمرش را كوتاه مىكند مهموم و مغموم نميشود ! و بىنياز و راحت نميگردد كسى كه مالش زياد\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nشود و عمرش كوتاه باشد .\r\nگفته شد بيكى از بزرگان كه فلانى در اموالش استفاده شايانى نموده ، گفت آيا أيّامى غير از عمرش استفاده كرده كه در آن انفاق كند و صرف و خرج نمايد ؟\r\nو گفته شده كه ملكيست ندا مىكند و ميگويد : اى پنجاه سالگان همانند كشت و زرعى هستيد كه وقت چيدن آن رسيده باشد ، واى شصت سالگان براى خود چه عمل صالحى انجام داده‌ايد ؟ و پيش فرستاده‌ايد و چقدر اموال واگذارده‌ايد براى كسانى كه بشما رحم نميكنند ( و صدقه و خيرات و مبرّات براى شما نميدهند ) ؟ واى هفتاد سالگان خود را جزو مردگان بشماريد ، سپس گويد : اى كاش مردم خلق نميشدند و حال كه خلق شده‌اند اى كاش ميدانستند براى چه خلق شده‌اند .\r\nپس اى برادر هوشيار باش و مبادرت كن به عمل صالح پيش از آنكه اجل گريبان تو را بگيرد ، و به هوش باش كه تو را باز ندارند مردم ( جاهل ) از نماز خواندن و دعا كردن و به ياد خدا بودن زيرا دو فرشته رقيب و عتيد موكل بر تو مينويسند تمام اعمال و رفتار تو را ، و خداوند دوست نميدارد كه بندگان كوتاهى كنند در عبادت بلكه دوست ميدارد بندگانش هر روز بر طاعت خود افزوده نمايند چنان كه حضرت رسول صلّى اللَّه عليه و آله فرموده :\r\nهر كه امروزش با روز گذشتهء او مساوى باشد مغبون است ، و هر كه فردايش بدتر از امروزش باشد ملعونست و هر كه تفقّد و جستجوى نقصان عملش را ننمايد و بر طرف نكند ( كه آن را تلافى و تدارك نمايد ) عقلش ناقص است و هر كه عمل و عقلش ناقص باشد مرگ براى او بهتر است از زنده\r\n\r\n","description":"","footnote":"","page_name":" 7 ","page_number":15},
  {"content":"\r\n\r\nبودنش ( زيرا هر چه زنده بماند گناهى بر گناهانش ميافزايد ) .\r\nبدان اى برادر : عاقلانى كه خدا شناسند در تحصيل رضاى حق كوشش ميكنند و شبها را با ذكر و ياد خدا صبح مينمايند و كمال لذت را از نماز ( شب ) و نوافل و قرائت قرآن و تسبيح و استغفار مىبرند و دعا ميكنند و تضرع و زارى بدرگاه خدا مينمايند و از ترس خدا گريه ميكنند و استراحت نميكنند در شب مگر اندكى ، و ليكن تو ( اى كسى كه تن پرورى ) شب و روز را ببطالت ميگذرانى و بعناوين مختلفه عذرهاى بدتر از گناه مىآورى و ميگوئى قواى بدنم ضعيف شده و از كار روزانه خسته شده‌ام و كسالت مرا عارض گرديده و گاه گوئى هوا گرم و يا گوئى هوا سرد است و حال آنكه اگر كسى به تو درهم و دينارى يا لباسى ( بلكه وعدهء ) دهد و گويد شبانه درب منزلش بايستى ، ميبايستى و عذرى هم نمىآورى ، و چه بسا امر كند كه سلاح بپوشى و با دشمنانش بجنگى ، انجام ميدهى و جان عزيز خود را فداى او ميكنى ( مبادا انكار كنى و گوئى چنين نيست ) چه بسيار هستند ( كه ديده شده و ميبينى ) براى اندكى اجرت زراعت و ميوه‌جات ديگران را شبهاى سرد و شبهاى بسيار گرم حفاظت ميكنند و همهء شب را بيدار ميمانند .\r\nو همچنين تو اگر براى منافع دنيويه سفر كنى يا كارى از كارهاى دنيا برايت پيش آيد تمام شب را بيدار خواهى بود ، و ليكن براى اطاعت پروردگار عذرهاى دروغ مىآورى ، و اين نيست مگر از ضعف ايمان و يقين تو به آنچه كه خداوند وعده فرموده براى اطاعت‌كنندگان از ثواب و درجات بهشت ، بدرستى كه در اين حالات فرمانبردار نفس امّاره خود بوده‌اى و اطاعت اوامر شيطان كرده‌اى و حال آنكه خداوند تو را\r\n\r\n","description":"","footnote":"","page_name":" 8 ","page_number":16},
  {"content":"\r\n\r\nبر حذر داشته چنان كه ميفرمايد :  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ  « 1 » شيطان دشمن شما است پس شما هم او را دشمن داريد و فريبش نخوريد ، جز اين نيست كه حزب و سپاهيانش را براى اغوا و گمراهى شما مهيا ساخته تا همه را اهل جهنم گرداند ، و ميفرمايد  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ  « 2 » شيطان بوعده فقر و بىچيزى شما را به كارهاى زشت ( از قبيل گرانفروشى و گرفتن ربا و رشوه و سرقت ) و بخيلى وادار كند و خداوند بشما وعدهء آمرزش و احسان دهد .\r\nپس اى برادر سخت بپرهيز و بترسان خويشتن را از اينكه همهء شبرا بخوابى و بسيار عبادت كن خداى را تا اينكه به مقصد و مطلوب خود نائل شوى ، چه نيكو گفته است يكى از زهاد\r\n حبيبى تجاف من الوساد * خوفا من الموت و المعاد\r\nمن خاف من سكرة المنايا * لم يدر ما لذة الرقاد\r\nقد بلغ الزرع منتهاه * لا بدّ للزرع من حصاد \r\nدوست من دور شو شبها از خوابگاه خود از ترس مرگ و معاد و قيامت و هر كه از سكرات مرگ هراسان باشد لذّتى در استراحت نمىبيند ، و هر گاه عمر آدمى تمام شد همانند كشت و زرعيست كه وقت درو و چيدن آن رسيده باشد كه ناچار بايد آن را چيد « 3 »\r\n\r\n\r\n","description":"","footnote":"\r\n( 1 ) . 6 - الفاطر\r\n( 2 ) . 271 - البقره\r\n( 3 ) . شعر فوق منسوب به حضرت امير المؤمنين ( ع ) است و در ديوان منسوب به آن حضرت موجود است و مصرع اول را در يكى از نسخه‌ها چنين نقل كرده : جنبى تجافى عن الوساد\r\n","page_name":" 9 ","page_number":17},
  {"content":"\r\n\r\nپس اى برادر بيدار باش كه بيشتر عمرت در غفلت و خواب گذشت و غنيمت بدان باقيماندهء عمر خود را و قيامت را فراموش مكن تا عاقبت بخير باشى ، و غافل مباش كه پشيمان خواهى بود در روزى كه خداوند ناميده آن را به يوم الحسرة و الندامة و در جاى ديگر قرآن آن را بنام يوم التغابن ناميده .\r\nمرويست از حضرت رسول صلّى اللَّه عليه و آله سلّم كه ميفرمود : نيست كسى روز قيامت مگر آنكه نادم و پشيمان است و لكن ندامت براى او منفعتى نخواهد داشت و سعدا زمانى كه مشاهده نمايند مقام متقين را پشيمان ميگردند كه چرا در دنيا همانند آنها نبودند تا در اين روز مانند ايشان در فردوس اعلى باشند ، و اشقياء چون به بينند جهنم و زفير آن را نادم گردند و گويند اى كاش در دنيا خود را از گناه و معصيت دور نگاه ميداشتيم تا در اين روز نجات مىيافتيم .\r\nپس اى برادر هوشيار باش و تلافى كن آنچه را كه از تو فوت شده و بسيار بر خود گريه كن اگر صلاحيت ندارى و موفق نميشوى كه بپروردگارت توجه نمائى و بسوى او رو آورى ، و اگر صلاحيت دارى و موفق ميشوى و بعبادت پروردگارت قيام مينمائى پس بسيار كوشش كن پيش از آنى كه عمرت فانى شود ، فان الدنيا مزرعة الآخرة ، بدرستى كه دنيا محل كشت و زرع آخرتست ، و بهر قدر كشت نمودى در دنيا نتيجهء آن را خواهى ديد در قيامت ، و خداوند امر فرموده ببندگانش كه بشتابند بطاعتش و شوق لقاى او را داشته باشند چنان كه ميفرمايد :\r\n سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ \r\n\r\n","description":"","footnote":"","page_name":" 10 ","page_number":18},
  {"content":"\r\n\r\n آمَنُوا بِاللَّهِ وَ رُسُلِهِ  « 1 » اى بندگان بسوى آمرزش پروردگار خود بشتابيد و به راه بهشتى كه عرض آن به قدر پهناى آسمان و زمين است كه آن مهيا شده براى كسانى كه ايمان به خدا و رسولش آورده باشند و اطاعت آنها كنند ، پس هر كه شب بخوابد امتثال امر خداوند ننموده و خوابيدنش دليل بر اين است كه در روز گناه بزرگى را مرتكب شده و خداوند او را عقوبت فرموده و از تقرب به خود دورش نموده و از صف عابدان و دوستان خارجش فرموده و اگر بداند كسى كه شب را بخواب ميرود چه فضيلتى و ثوابهائى بواسطه نخواندن نماز شب از او فوت شده بسيار بر حال خود گريه مىكند .\r\nو روايت شده از ابن مسعود « 2 » كه گفت : فرمود رسول خدا صلّى اللَّه عليه و آله بدى مرد همين بس كه شب بر او بگذرد و دو ركعت نماز نخواند و هيچ ياد خدا نكند تا صبح .\r\nو هم روزى حضور آن حضرت عرض شد كه فلانى ( يكى از مسلمانان ) شب را بالتمام بخواب رفته و براى نماز شب بر نخواسته ، فرمود : شيطان بر دو گوشش بول نموده كه بيدار نشده « 3 » نقل شده يكى از عابدان\r\n\r\n\r\n","description":"","footnote":"\r\n( 1 ) . 21 - الحديد\r\n( 2 ) . عبد اللَّه بن مسعود الهذلى حليف بنى زهره و عالم بقرائت قرآن بوده و همانست كه در جنگ بدر سر ابو جهل را از بدن جدا كرد و از مخالفين ابو بكر بوده و عثمان بواسطهء آنكه بدن ابو ذر ( ره ) را دفن كرده بود چهل تازيانه بزد - مترجم\r\n( 3 ) . أخس و پست‌ترين موجودات از نظر دورى از رحمت خدا همانا شيطانست و بول هم يكى از پست‌ترين فضولات و مدفوعاتست كه بواسطه خروج آن مواد سمى بدن خارج مىشود و اگر بول خارج نشود انسان هلاك خواهد شد ، و غفلت انسان از بندگى خدا هم همانند آنست كه آدمى را هلاك خواهد كرد ، و گوش طريق استماع مواعظ و راه حق و طرز اطاعت و عبادت خدا است ، و بالنتيجه بيان رسول خدا ( ص ) اين مىشود كه شيطان گوش چنين شخصى را مسدود نموده تا غافل از خدا شده و شب را براى بندگى بيدار نبوده .\r\n","page_name":" 11 ","page_number":19},
  {"content":"\r\n\r\nهر شب مشغول نماز ميبود و هنگام سحر كه ميشد اين اشعار را ميخواند .\r\n الا يا عين ويحك اسعدينى * به طول الدمع في ظلم الليالى\r\nلعلّك في القيمة ان تفوزى * بحور العين في قصر اللئالى \r\nاى دو چشم من مرا جزو سعدا كنيد بريختن اشك در شبهاى تار ظلمانى شايد بدان واسطه در بهشت روم و با حور العين محشور باشم .\r\nو منقول است از عابدى كه گفت شبى در خواب ديدم كنار نهرى بودم كه آب آن از مشك و اطراف آن درختانى از لؤلؤ بود و دختران بيشمارى ديدم با لباسهاى عالى و صورتهائى همچون ماه و ميگفتند :\r\nسبحان اللَّه المسبّح له بكلّ لسان سبحانه سبحان الموجود في كلّ مكان سبحانه سبحان الدائم في كلّ الازمان سبحانه ، پس سؤال كردم از آنها شما چه كسانيد ؟ در جواب اين شعر را گفتند :\r\n ذرأنا إله النّاس رب محمّد * لقوم على الاطراف بالليل قوم\r\nيناجون ربّ العالمين الههم * و تسرى هموم القوم و الناس نوم \r\nخلق فرموده ما را خداى مردم پروردگار محمّد ( ص ) براى آن مردمى كه شبها را بيدارند و با خداى خود مناجات ميكنند و از ترس او اشك ديدگانشان بر صورتشان جاريست در حالى كه مردم بخواب هستند\r\n\r\n","description":"","footnote":"","page_name":" 12 ","page_number":20},
  {"content":"\r\n\r\nگفتم خوشا به حال آنان كيانند ايشان ؟ گفتند آن كسانى هستند كه شبها را بتهجّد مشغولند و تلاوت قرآن مينمايند و خدا را بسيار ياد ميكنند در پنهانى و آشكارا و انفاق به فقرا و مساكين ميكنند و سحرگاهان استغفار و طلب عفو مينمايند .\r\nپس اى برادر عتاب كن نفس امّارهء خود را و قبول منما عذرهايش را در ترك بيدارى در شب زيرا عذرهايش همه دروغست ، و اگر رنج بيدارى يك ساعت از شب را به خود هموار سازى بيك راحت و نعمتى هميشگى خواهى رسيد ، اى بندهء مسكين اگر همانند بندگان خاص صبر داشته باشى و عمل كنى آنچنان كه آنها عمل كردند خواهى رسيد به آن مقامى كه آنان رسيدند ، و مبادا كوتاهى نمائى تا كار به جائى رسد كه زهاد و عابدان تقرّب به خدا پيدا كنند و تو دور باشى و راندهء درگاه حق گردى ، بدان بدرستى كه تو هر گاه طالب افعال خير نبودى و خويشتن را بعبادت وادار نكردى بدان كه گناهانت تو را مقيّد ساخته و خطاهايت تو را از عبادت طرد نموده .\r\nپس اى برادر حتى المقدور سعى كن تا همانند عابدان شب را بيدار باشى تا با آنان در فردوس اعلى همقرين گردى و از آن كسانى بوده باشى كه خداوند مدحشان فرموده در قرآن مجيد چنان كه ميفرمايد :  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ  « 1 » بندگان خاص آنهائى هستند كه شبها از خوابگاه خود بيرون آيند و در نيمه شب خداى خود را با هزاران بيم و اميد بخوانند و از اموالى كه به آنان روزى شده به فقرا انفاق ميكنند ، پس بنگر چگونه خداوند آنها را\r\n\r\n\r\n","description":"","footnote":"\r\n( 1 ) . 16 - السجده\r\n","page_name":" 13 ","page_number":21},
  {"content":"\r\n\r\nمدح ميفرمايد به خواندن نماز شب و انفاق بمستحقين ، و اگر ميترسى كه شب بيدار نشوى پس قبل از خواب بهرهء وافرى بگير از نماز ، و زنهار كه غافل شوى از استغفار هنگام سحرها زيرا سحر وقتيست كه نميخوابند بندگان برگزيدهء حق و بذكر و تسبيح الهى مشغول هستند و بر تو باد به خواندن أدعيه‌ها و مناجات با خدا زيرا دعاها منتها درجه عبادات است و اگر ناچارى از اينكه شب را بخوابى ( براى رفع خستگى كار روزانه ) پس قرار بده براى خود ساعتى از شب را كه بيدار شوى جهت دعا كردن و أدعيه خواندن و توبه نمودن از گناهان و گريه كردن از خوف خدا ، پس اگر غفلت كردى و تمام شب را خوابيدى بدان كه قلبت مرده است و هر كه قلبش مرده باشد خداى تعالى او را از رحمت خود براند .\r\nچنين گويد مصنف ( ديلمى ) كمترين حالات مؤمن اين است كه هر شب چهار ركعت از نماز شب را بخواند و كمتر از آن آنست كه هر شب صد آيه از قرآن تلاوت كند و دعا در حق پدر و مادر و مؤمنين و خويشتن نمايد و استغفار كند و از خدا بخواهد كه او را جزو غافلين ننويسند .\r\nبدان نمازيست بين نماز مغرب و عشا كه فضيلت بسيار دارد و چون از آن ساعت مردم غفلت دارند لذا نماز غفيله‌اش ناميدند و آن دو ركعت است در ركعت اول بعد از حمد آيه :  وَ ذَا النُّونِ إِذْ ذَهَبَ  « 1 » و در ركعت دوم بعد از حمد آيه :  وَ عِنْدَهُ مَفاتِحُ الْغَيْبِ  « 2 » و آن بهتر است نزد خداوند از گرفتن روزه ( مستحبى ) .\r\nو بدان اى برادر هر گاه مواظبت بر اطاعت و عبادت نمودى و روزه گرفتى و صدقه دادى و نيكوئى با ديگران نمودى وصله رحم بجا\r\n\r\n\r\n","description":"","footnote":"\r\n( 1 ) . 89 - الأنبياء\r\n( 2 ) . 60 - الانعام\r\n","page_name":" 14 ","page_number":22},
  {"content":"\r\n\r\nآوردى قصدت فقط رضاى خدا باشد خالصا مخلصا ، و از ريا سخت بپرهيز كه اعمال تو را تماما بباد فنا و نيستى ميدهد و متابعت كن بيان خداى تعالى را كه فرموده : و لدار الآخرة خير ، هر آينه خانه آخرت براى شما بهتر است ( اگر توجه كنيد ) .\r\nو فرمود حضرت رسول صلّى اللَّه عليه و آله سلّم كه فرموده خداى تعالى : بنده من با خواندن نمازهاى نافله و مستحب در صورت خلوص نيت كه قصدش فقط تقرب به من باشد تقرّبى به من پيدا مىكند تا محبوب من مىشود و او را دوست ميدارم و هر گاه محبوب و دوست من شد از دريچهء چشم و گوش خود آنچه من مىبينم و ميشنوم ميبيند و ميشنود و نيروى دست او نيروى خدائى ميگردد ، و چنين بنده‌اى هر چه بخواهد و درخواست كند به او عطا ميكنم ، و اگر به من پناه آورد او را پناه مىدهم .\r\nو فرمود آن حضرت هر گاه بنده‌ئى شب از خوابگاه خود برخاست در حالى كه سنگينى خواب و پينكى در چشمان او باشد و براى رضاى خداوند نماز شب بخواند ، پروردگار مباهات مىكند بملائكه خود و فرمايد : آيا نمىبينيد كه بندهء من در نيمه شب از خوابگاه خود برخاسته و خواب لذيذ را ترك نموده براى خواندن نمازى كه بر او واجب نكرده‌ام ، پس شاهد باشيد كه او را آمرزيدم .\r\nفرمود آن حضرت در سحرها غذا بخوريد تا بتوانيد روزه بگيريد و در روزها خواب قيلوله « 1 » كنيد تا شب بيدار شويد ( به جهت عبادت\r\n\r\n\r\n","description":"","footnote":"\r\n( 1 ) . خوب قيلوله پيش از ظهر است و بعد از نماز ظهر تا عصر ، و خواب بعد از ظهر حماقت است ، و خواب قيلوله نعمت است و آن سبب تقويت حافظه مىشود ، چنان كه شخصى به حضرت رسول ( ص ) عرضكرد من حافظهء خوبى داشتم و اكنون فراموشى بر من غالب شده ؟ فرمود : آيا خواب قيلوله ميكردى و الحال ترك كرده‌اى ؟ گفت بلى ، فرمود : باز خواب قيلوله بكن .\r\nچنان كرد حافظه‌اش زياد شد ، و بدان كه تمام شب بيدارى كشيدن هم مذموم است مگر شبهاى أحيا .\r\nو روايت شده از رسول خدا ( ص ) كه ميفرموده : الصبحة تمنع الرزق خواب صبح منع مىكند روزى را ، و شاعر در ترجمه آن گفته :\r\n ز خواب صبح گردد منع روزى * مكن اين خواب بد را هيچ روزى\r\nبلى اين خواب مىباشد ز شيطان * بديها اندر اين خوابست پنهان\r\nدر اين دم مغتنم ميدان عبادت * كه باشد موجب نيل سعادت\r\nچه نيكو آن بود كه در بين الطلوعين * بود بيدار و گيرد سود كونين\r\nچه نيكو آنكه اندر صبحگاهان * بود مشغول ذكر و فكر و قرآن\r\nبطاعات و عبوديت برد سر * سراسر تا زند سر مهر خاور \r\n","page_name":" 15 ","page_number":23},
  {"content":"\r\n\r\nخداوند ) ، و نيست كسى كه شب را تمام بخوابد مگر آنكه شيطان بر گوشش بول نموده و در قيامت وارد محشر شود در حالى كه فقير و محتاج است ، و نيست كسى مگر آنكه در هر شب ملكى موكل اوست و دو مرتبه او را از خواب بيدار كند و گويد به پا خيز اى بندهء خدا براى عبادت ، پس اگر براى مرتبهء سوم ( كه او را بيدار مىكند ) بر نخواست او را رها كند و شيطان بر گوشش بول نمايد كه ديگر بيدار نگردد .\r\nمرويست از عايشه « 1 » كه گفت : حضرت رسول صلّى اللَّه عليه و آله و سلّم شبى از\r\n\r\n\r\n","description":"","footnote":"\r\n( 1 ) . عايشه دختر ابو بكر و در سال 4 يا 5 بعثت متولد شد و در سنه 57 يا 58 هجرى معويه او را بتزوير كشت و رسول خدا ( ص ) در ماه شوال سال نهم هجرت او را بنكاح درآورد و آن حضرت بكرى غير او تزويج نفرمود و زفاف او در مدينه بعد از - 18 - ماه از هجرت واقع شد .\r\n","page_name":" 16 ","page_number":24},
  {"content":"\r\n\r\nخواب به پا خواست و نماز خواند و آياتى چند از قرآن تلاوت فرمود ، و سپس گريهء سختى نمود بطورى كه اشك ديدگانش بر صورتش جارى شد ، گفتم يا رسول اللَّه صلّى اللَّه عليه و آله و سلّم مگر خداوند شما را نيامرزيده كه اين گونه گريه ميكنيد ؟ فرمود چرا ، و ليكن آيا من نبايد بندهء شاكر باشم .\r\nو فرمود آن حضرت : زمستان فصل خوبيست براى مؤمن زيرا روزهاى كوتاهش را روزه ميگيرد . و شبهاى طولانيش را براى نماز بر ميخيزد .\r\nو فرمود ( حضرت صادق عليه السّلام ) هر كه بترسد كه شب براى نماز شب بيدار نشود اين آيه را بخواند هر وقت از شب كه بخواهد بيدار مىشود :\r\n قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  « 1 » و بگويد : اللهم نبّهنى لأحبّ الساعات إليك أدعوك فتجيبنى و أسألك فتعطينى و أستغفرك فتغفر لى ، و بگويد : أللهم ابعثنى من مضجعى لذكرك و شكرك و صلاتك و استغفارك و تلاوة كتابك و حسن عبادتك يا أرحم الراحمين .\r\nو منقولست از حضرت رسول صلّى اللَّه عليه و آله و سلّم هر خانه‌اى كه در آن نماز شب خوانده شود و تلاوت قرآن گردد ، نورى از آن ساطع شود كه روشنائى دهد اهل آسمانها را همچنان كه ستارگان درخشنده نور ميدهند براى اهل زمين ، بدانيد هيچ چيزى مؤمن را به خدا نزديك نميكند مگر نماز شب و تسبيح و تهليل گفتن بعد آن و استغفار و گريه‌هاى نيمه شب و خواندن قرآن تا طلوع فجر و متصل نمودن نماز شب را به نماز صبح ، پس هر كه چنين باشد او را بشارت مىدهم برزق وسيع كه بدون رنج و زحمت\r\n\r\n\r\n","description":"","footnote":"\r\n( 1 ) . 110 - الكهف\r\n","page_name":" 17 ","page_number":25},
  {"content":"\r\n\r\nو زور بازو به دستش آيد و به صحت و سلامتى بدنش ، و بشارت مىدهم او را هر گاه از دنيا رفت بنعمت در قبر و روشنى آن بنور نمازش تا روز محشر ، و بشارت مىدهم كه خداوند او را بپاى حساب نكشاند ، و امر فرمايد بملائكه‌ها در اعلا عليين برندش در همسايگى حضرت رسول و اهل بيت طاهرينش صلوات اللَّه عليهم أجمعين ، پس خوشا بر كسانى كه فرصت را غنيمت شمارند ، و چقدر نيكو است عاقبت آن كسى كه در عبادتش سالم از ريا و عجب باشد .\r\nو فرمود آن حضرت بأمير المؤمنين عليه السّلام وصيت ميكنم تو را به نماز شب و اين را سه مرتبه تكرار فرمود .\r\nو فرمود آيا نمىبينيد نماز شب‌خوانان را چگونه صورتشان از همهء مردم نيكوتر است ، زيرا آنان با خداى خود خلوت ميكنند پس خداى تعالى آنان را لباسهاى نورانى ميپوشاند .\r\nو از امام محمّد باقر عليه السّلام سؤال كردند از وقت نماز شب ؟ فرمود : سحر شب است زيرا جدم رسول خدا صلّى اللَّه عليه و آله فرمود : در آن وقت منادى از طرف خدا ندا كند و گويد آيا دعاكننده‌ئى هست تا دعايش را مستجاب كنيم ؟\r\nآيا استغفاركننده‌ئى هست تا او را بيامرزيم ؟ آيا طلب‌كننده ( رحمت و نعمت ) هست تا به او عطا كنيم ؟ سپس ( حضرت باقر عليه السّلام ) فرمود : و آن وقتى است كه حضرت يعقوب بفرزندانش وعده داد براى خطايشان استغفار و طلب عفو نمايد ، و آن وقتيست كه مدح فرمود خداوند مستغفرين در آن را چنان كه ميفرمايد : و المستغفرين بالاسحار ، و نماز آخر شب أفضل و بهتر است از اول شب زيرا وقت اجابت دعاست ، و نماز هديهء مؤمن است بسوى پروردگار پس هداياى خود را نيكو كنيد تا جوائز\r\n\r\n","description":"","footnote":"","page_name":" 18 ","page_number":26},
  {"content":"\r\n\r\nشما نيكو باشد .\r\nو نماز شب در اول شب براى كسى كه طول ميدهد قرائت و دعا ( و ركوع و سجود ) را بهتر است از كسى كه آخر شب بخواند با اختصار .\r\nو فرمود حضرت صادق عليه السّلام ديدگان خود را زياد بخواب عادت ندهيد زيرا از شكرگزارى محروم خواهيد شد .\r\nو روايت شده : اگر كسى دروغ بگويد محروم از نماز شب مىشود ، چون محروم از آن گرديد روزيش كم گردد .\r\nو فرمود آن حضرت ( رسول خدا صلّى اللَّه عليه و آله ) دروغ ميگويد هر كه گمان كند اگر در شب نماز شب بخواند در روز گرسنه ميماند ( به اين كه بگويد اگر در شب بيدار باشم روز بخواب ميروم و از كار كردن باز ميمانم ) .\r\nوحى فرمود خداى سبحان بموسى بن عمران عليه السّلام اى موسى اگر به بينى آن كسانى را كه نماز ميخوانند در تاريكى شب و خود را به من نزديك مينمايند به حدى كه گوئى مرا مىبينند و با من خطاب و تكلم ميكنند و من به آنها جلال و عزّت مىدهم .\r\nاى پسر عمران : از خوف من اشك از چشمانت بريز و قلب و بدن خود را خاضع و خاشع بدار ، و در تاريكى شب مرا بخوان ، اگر اين چنين كنى مرا نزديك و اجابت‌كننده خواهى يافت .\r\nاى پسر عمران : دروغ ميگويد هر كه ادعاى دوستى با من كند و چون شب فرا رسد بخواب رود و اعراض از من نمايد ( كه ياد من ننمايد و از عبادت من غافل شود ) .\r\nگفت مفضل بن صالح كه فرمود به من حضرت صادق عليه السّلام اى مفضل\r\n\r\n","description":"","footnote":"","page_name":" 19 ","page_number":27},
  {"content":"\r\n\r\nخدا را بندگانيست كه در پنهانى او را عبادت ميكنند و پروردگار هم جزاى نيكوئى به آنان عطا ميفرمايد ، و چون روز قيامت حضور خداوند رفتند درجات عاليه بايشان مرحمت فرمايد .\r\nاز اين روايت معلوم است كه عبادت پنهانى بهتر است از آشكارا چنان كه ميفرمايد حضرت رسول صلّى اللَّه عليه و آله و سلّم بهترين عبادات و اذكار پنهان بودن آنست و نماز ( مستحبى ) در پنهانى خواندن هفتاد برابر است با نمازى كه آشكار خوانده شود .\r\nو براى اين جهت است كه خداوند مدح فرموده حضرت زكريا را چنان كه ميفرمايد  إِذْ نادى رَبَّهُ نِداءً خَفِيًّا  « 1 » يادآور زكريا را زمانى كه خداى را در پنهانى ميخواند ، و فرموده  وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ  « 2 » ياد كن خداى خود را با تضرع در پنهانى بىآن كه آواز بركشى ( و با صداى بلند او را بخوانى ) در هر صبح و شام و از غفلت‌كنندگان مباش :\r\nاين آيات دلالت صريح دارد بر فضيلت مخفى بودن عبادات .\r\nو نيز مرويست كه روزى رسول خدا صلّى اللَّه عليه و آله مشاهده كردند جمعيرا كه با صداى بلند دعا ميكردند ، فرمود : اى مردم شما كسى را ميخوانيد كه هم شنوا و بينا است و هم حاضر ( پس آهسته او را بخوانيد چون حاضر است ) و ليكن آنچه كه روايت شده در استحباب بلند خواندن نماز شب فقط در قرائت حمد و سوره است نه دعاهاى آن .\r\nو كيفيّت دست بلند كردن در نماز ( براى قنوت ) آنست كه انگشتان بسته و دستها بهم متصل و مقابل سينه باشد چنان كه سعد بن يسار گفت\r\n\r\n\r\n","description":"","footnote":"\r\n( 1 ) . 2 - مريم\r\n( 2 ) . 205 - الاعراف\r\n","page_name":" 20 ","page_number":28},
  {"content":"\r\n\r\nكه حضرت صادق عليه السّلام كف دست را طرف آسمان گرفت و فرمود اين چنين رغبت است ، و انگشت سبابه ( دست راست ) را به طرف راست و چپ حركت داد و فرمود اين تضرع است . و دستها را بلند كرد مقابل صورت و فرمود اين تبتل و ابتهال است ( كه در آن حال آدمى چشم از همهء خلق ميپوشد و فقط توجه به خداوند دارد ) ، و فرمود هنگام دعا كردن كمال ابتهال را داشته باشيد و سعى كنيد كه در آن حال اشك ديدگان بر صورت جارى شود و يا اين كه خود را شبيه گريه‌كنندگان بداريد ، و هر كه نتواند ايستاده نماز ( شب ) بخواند نشسته بجا آورد .\r\nو فرمود مولاى متقيان عليه السّلام هر كه در وقت سحر هفتاد مرتبه بگويد : استغفر اللَّه ، از جمله آن كسانيست كه خداوند در حقشان فرموده :\r\nو المستغفرين بالاسحار ، و هم فرموده : هر كه در شب هفتاد آيه از قرآن تلاوت كند جزو غافلين محسوب نخواهد بود .\r\nو گفته است يكى از بزرگان : اگر در شب بخوابم و صبح پشيمان از خوابيدن خود باشم بهتر است از اينكه شب را عبادت كنم و در صبح عجب و خود پسندى و خود نمائى داشته باشم ( و براى ديگران نقل كنم كه ديشب عبادت كرده‌ام و نماز شب خوانده‌ام ) .\r\nمنقولست كه مردى از بنى اسرائيل گوسفندى را قربانى كرد و از او قبول نشد ، پس ملامت كرد نفس خود را و گفت اى نفس از ( عجب و خود نمائى ) تو است كه قربانى من قبول نشد ، هاتفى گفت اى مرد ملامت نمودنت بنفس خود بهتر است از عبادت صد هزار سال .\r\nو گفته است يكى از صلحا شبى عبادت ( مستحبى ) را نكرده خوابيدم پس شنيدم كه هاتفى ميگفت : آيا بندگان خدا ميخوابند ؟\r\n\r\n","description":"","footnote":"","page_name":" 21 ","page_number":29},
  {"content":"\r\n\r\nو حال آنكه خداوند تقسيم ميفرمايد بين بندگان خود بهشت رضوان را پس هر كه اضافه بخواهد شب طولانى را بخواب كوتاه نميكند و باندكى از بهشت قانع نميشود .\r\nو مستحب است هنگام دعا كردن دست را در زير لباس نكنند چنان كه يكى از بزرگان گفته است شبى در حال دعا يك دست را زير لباس كردم و ديگرى را برهنه و آشكارا ، پس در خواب ديدم آن دستى كه آشكارا بود در حال دعا نورانيست و آن ديگرى چنان نبود ، پس در همان خواب سبب را سؤال كردم گفتند اگر آن ديگرى را هم آشكارا ميداشتى نورانى بود ، پس سوگند ياد كردم كه ديگر در حال دعا دست را زير لباس پنهان نكنم .\r\nو فرمود حضرت أمير المؤمنين عليه السّلام هر كه قرائت كند قرآن را در نماز در حال ايستادن براى هر حرفى كه ميخواند صد حسنه دارد و اگر نشسته بخواند پنجاه حسنه دارد ، و اگر در غير نماز قرآن را با وضو بخواند بيست و پنج حسنه دارد ، و اگر بدون وضو باشد ده حسنه دارد ، و اينكه گفتم هر حرفى چند حسنه دارد ، اين نيست كه بگوئى « المر » يك حرفست بلكه الف ده حسنه و لام ده حسنه و ميم ده حسنه وراء ده حسنه دارد .\r\nو فرمود نبى اكرم صلّى اللَّه عليه و آله كه فرمود خداى تعالى : هر كه محدث شد ( بول كرد ) و وضو نگرفت به من جفا كرده ، و هر كه وضو گرفت و دو ركعت نماز نخواند و دعائى نكرد بتحقيق به من جفا نموده ، و هر كه دو ركعت نماز خواند و دعائى نكرد به من جفا نموده ، و هر كه وضو گرفت و دو ركعت نماز خواند و دعا كرد و من او را جواب ندادم و دعاى\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nاو را مستجاب نكردم و حوائج او را برنياوردم هر آينه من در حق او جفا كرده باشم و حال آنكه من چنين نيستم كه جفا كنم به كسى ( بلكه دعاى دعاكنندگان را مستجاب ميكنم و حوائج حاجت حاجت‌خواهان را بر مىآورم ) و فرمود آن حضرت : بيشتر اوقات را در مسجد باشيد و عادت دهيد قلوب خود را برأفت و مهربانى كردن با ديگران و بسيار ( در آثار صنع و قدرت الهى و معاد و حشر خود ) فكر كنيد و چشمان خود را از خوف خدا بگريانيد و خود را در دنيا مهمان بدانيد و هميشه به ياد خدا و معاد باشيد .\r\nو فرمود أمير المؤمنين عليه السّلام هر كه فارغ بدارد دل خود را از غم آخرت كه ( به ياد آن نباشد ) در قيامت حسرت بسيار خواهد خورد .\r\nو فرمود رسول خدا صلّى اللَّه عليه و آله هر كه ضايع كرد ساعتى از عمر خود را ( كه بلهو و لعب مشغول بود ) طولانى مىشود حسرتش در قيامت .\r\nو فرمود دو نعمت است كه ( قدر آن نامعلوم است و ) بيشتر مردم از آنها مغبونند ، يكى صحت بدن ، و ديگر فراغت خاطر ، و رساتر و فصيح‌تر از اين روايت بيان خداى تعالى است كه ميفرمايد :  يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ  « 1 » اى كسانى كه ايمان آورده‌ايد مال و فرزندانتان شما را از ياد خدا غافل نگردانند پس هر كه توجه به آنان كند ضرر و خسارت بيند ، اگر چه تربيت فرزند مستحب است و ليكن در برابر ذكر و ياد خدا هيچ است .\r\nو فرمود آن حضرت وظيفه شما است كه هميشه زبانتان بذكر خدا\r\n\r\n\r\n","description":"","footnote":"\r\n( 1 ) . 9 - المنافقون\r\n","page_name":" 23 ","page_number":31},
  {"content":"\r\n\r\nگويا باشد و هوشيار باشيد كه غفلت شما را احاطه نكند كه هلاك خواهيد شد ، چنان كه حضرت أحديت ميفرمايد :  وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً  « 1 » متابعت مكن كسى را كه از ياد ما غافل بوده پس ما او را رها كرده‌ايم تا آنكه پيرو هواى نفس خود شده و هلاك گرديده ، و فرموده :   فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا ذلِكَ مَبْلَغُهُمْ مِنَ الْعِلْمِ   « 2 » اى پيغمبر اعراض كن از هر كس كه از ياد ما رو گردانيده و جز زندگانى دنياى فانى را نخواسته كه با اين آيات بما أمر فرموده كه هميشه به ياد او بوده و بذكر او مشغول باشيم .\r\n\r\nباب بيست و سوم در گريه از خوف خدا\r\nمرويست از حضرت صادق عليه السّلام كه خداوند وحى فرمود به حضرت عيسى عليه السّلام اى عيسى : از خوف من اشك از ديدگانت بريز ، و قلب خود را خاشع و بدنت را خاضع بدار آن زمانى كه مردمان غافل لب بخنده گشودند ، و به زيارت أهل قبور بشتاب تا اينكه از آنها عبرت بگيرى و با صداى بلند با آنان بگو : إنى لاحق في اللاحقين .\r\nو فرموده است على عليه السّلام كه : گريه‌كنندگان عالم پنج نفر بودند :\r\nآدم ، يعقوب ، يوسف ، يحيى ، فاطمه زهرا ، و امام زين العابدين ، صلوات اللَّه عليهم أجمعين اما حضرت آدم از مفارقت بهشت آنقدر گريست تا اينكه همانند دو نهر آب اشك از ديدگانش جارى شد ، و حضرت يعقوب آنقدر از فراق فرزندش يوسف گريست كه ضعف بر بينائى چشمانش\r\n\r\n\r\n","description":"","footnote":"\r\n( 1 ) . 28 - الكهف\r\n( 2 ) . 30 - النجم\r\n","page_name":" 24 ","page_number":32},
  {"content":"\r\n\r\nپديد گشت ، و حضرت يوسف آنقدر از فراق پدر بزرگوارش گريست تا اينكه اهل زندان از گريه او مضطرب شدند و با او گفتند يا شب گريه كن روز آرام بگير يا روز گريه كن شب آرام بگير ، ( و حضرت يحيى بن زكريا از خوف خدا آنقدر گريست كه گوشت صورتش در اثر اشك زياد ريخته شد ) و حضرت زهرا از فراق پدر عاليقدرش آنقدر گريست كه اهل مدينه بتلاطم افتادند پس روزها ناچار بقبرستان بقيع ميرفت و به ياد پدر گريه مينمود ، و حضرت امام زين العابدين بعد از پدر بزرگوارش مدت بيست سال هرگز طعام نزد او نگذاشتند كه گريه نكند و هرگز آبى نياشاميد كه گريه ننمايد تا اينكه ملامتش كردند از بسيارى گريه ، فرمود ( شكايت ميكنم مصيبت و اندوه خود را بسوى خدا و ميدانم از خدا آنچه شما نميدانيد ) همانا من هرگز به ياد نمىآورم شهادت پدر خود و يارانش را مگر آنكه مرا گريه ميگيرد « 1 » .\r\n\r\n\r\n","description":"","footnote":"\r\n( 1 ) . در اصل كتاب در اول روايت نام حضرت امام زين العابدين ( ع ) را نبرده و نام حضرت يحيى را ذكر نموده و در شرح روايت نام حضرت سجاد را ذكر نموده و نامى از حضرت يحيى نبرده ، و اين بنده نسخه‌هاى متعددهء ارشاد را ملاحظه نمودم ديدم همه اين چنين است و ترجمه آن را از كتابهاى ديگر نمودم و اگر آن حضرت را جزو كنيم گريه‌كنندگان شش نفر ميشوند و اگر نام امام زين العابدين ( ع ) جزو باشد روايت از حضرت رضا و يا امام على النقى ( ع ) نقل شده و شيخ صدوق در خصال از حضرت صادق ( ع ) نقل مينمايد كه پنج نفرند و اسمى از حضرت يحيى نبرده و مؤلف ميگويد حضرت سجاد بيست سال گريستند و سيد بن طاوس در لهوف ميگويد آن حضرت چهل سال گريستند .\r\nو در منتخب التواريخ گويد : مدت امامت آن حضرت سى و چهار سال و پانزده روز بوده بنا بر اين مدت گريهء آن حضرت همين سى و چهار سال و پانزده روز مىشود و اللَّه العالم .\r\nو در موضوع حضرت زهرا ( س ) در اصل كتاب ( حتى تأذى اهل المدينة ) دارد و من آن را ( بتلاطم افتادند ) ترجمه نمودم زيرا آن حضرت موجب اذيت مورچه‌اى هم نميشد تا چه رسد بأهل مدينه ، و علت تلاطم : مخالفان و غاصبان حقوق آن حضرت اين بود كه ميترسيدند اگر گريهء آن حضرت ادامه پيدا كند حقانيتش بالطبع معلوم و آشكارا شود و مردم به كسانى كه خلافت را غصب نموده‌اند بشورند و چه بسا آنها را بكشند از اين جهت مانع گريهء آن حضرت ميشدند ( بار خدايا لعنت و از رحمت خود دور كن و سخت عذاب فرما كسانى را كه بحضرتش اذيت كردند و حقش را غصب نمودند و سبب شدند كه قبرش تا امروز مخفى بماند ) و تحقيق در اين روايت را بطور كامل در جلد دوم ترجمه علل الشرائع نموده‌ام به آنجا مراجعه شود .\r\n","page_name":" 25 ","page_number":33},
  {"content":"\r\n\r\nو فرمود حضرت أمير المؤمنين عليه السّلام بندگان خاص خدا قلوبشان از خوف پروردگار شكسته است و هيچ سخنى نميگويند و حال آنكه زبان فصيح دارند و هميشه سبقت بر اعمال صالحه ميگيرند با وجود اين خود را بندهء صالح نميدانند ، اعمال بسيار خود را بسيار نميدانند و باندكى هم ( از عبادت نمودن ) راضى نميشوند و نفس خود را شرورتر و بدترين مردم مىپندارند و حال آنكه ايشان صاحب عقل و نيكو كارى هستند .\r\nو منقولست كه خداوند وحى فرمود به حضرت موسى كه اى موسى كسى نزد من بازينت‌تر از زاهدان نيست ، و كسى نزد من مقرب‌تر از پرهيزكارانى كه از ترس من از حرام پرهيز كنند نيست ، و هيچ عبادتى\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nهمانند گريه‌كنندگان از خوف من نيست ، پس عرضكرد : خدايا چه جزائى به آنان عطا خواهى كرد ؟ وحى رسيد كسانى كه زهد را زينت خود كنند مباح ميكنم بر آنها بهشت را ، و كسانى كه از حرامها اجتناب نمايند آنها را داخل بهشتى كنم كه شريكى نداشته باشند ، و كسانى كه از خوف من گريه كنند در قيامت از اعمال ايشان تفتيش نكنم آنچنان كه از مردم تفتيش مينمايم .\r\nو فرمود حضرت رسول صلّى اللَّه عليه و آله و سلّم بأمير المؤمنين عليه السّلام يا على بر تو باد بگريه كردن از خوف خدا زيرا بنا ميكنند براى تو بهر قطره اشكى خانه‌ئى در بهشت .\r\nو فرمود مولاى متقيان عليه السّلام اگر گريه‌كننده‌ئى باشد ميان اين امت ( مسلمان ) كه گريه از خوف خدا كند هر آينه پروردگار ترحم بيشترى بر آنها ميفرمايد .\r\nو فرمود هر گاه دوست دارد خداوند بنده‌اى را ميگشايد در قلبش پرده‌ئى از حزن ، زيرا دوست ميدارد هر قلب شكستهء محزون را ، و هر گاه مبغوض بدارد خداوند بنده‌اى را ميگشايد در قلبش پرده‌ئى از فرح و سرور كه بسبب آن خنده غفلت كند ، و هيچ گاه بجهنم نميرود كسى كه از خوف خدا گريسته باشد تا اينكه شيرى كه از پستان بيرون آمده باز بپستان برگردد ( و چون اين محالست پس محالست گريه‌كننده از خوف خدا در جهنم رود ) و جمع نميشود غبار راه خدا و دود جهنم در دماغ مؤمن .\r\nو فرمود گريه از خوف خدا خاموش مىكند بسيارى از غضب خداوندى را ، و توبيخ و سرزنش فرموده پروردگار كسانى را كه موقع\r\n\r\n","description":"","footnote":"","page_name":" 27 ","page_number":35},
  {"content":"\r\n\r\nشنيدن آيات قرآن ترك گريه ( يا تباكى ) نمايند ، چنان كه ميفرمايد :\r\n  فَمِنْ هذَا الْحَدِيثِ تَعْجَبُونَ وَ تَضْحَكُونَ وَ لا تَبْكُونَ   « 1 » آيا از اين قرآن مردم تعجب ميكنند و باستهزاء و سخريه بر آن ميخندند و بروزگار سخت خود نميگريند ، و مدح فرموده آن كسانى را كه گريه ( يا تباكى ) ميكنند هنگام شنيدن آن ، چنان كه ميفرمايد  وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ  « 2 » جمعى از مردم چون آياتى را كه برسول فرستاده شده استماع كنند اشك از ديدگان آنها جارى مىشود زيرا حقانيت آن را شناخته و گويند پروردگارا ما ايمان آورديم به قرآن پس ما را جزو شاهدين بر آن بنويس .\r\nو فرمود آن حضرت : براى هر چيزى كيل و وزنى است مگر گريه كه خاموش مىكند آتش جهنم را .\r\nروايت شده يكى از پيغمبران مشاهده كرد در راهى سنگ كوچكى را كه از آن آب بسيارى بيرون مىآمد تعجب كرد و از خداوند درخواست نمود كه او را بسخن آورد ، سپس سؤال كرد اى سنگ با اين كوچكيت چگونه اين همه آب از تو خارج مىشود ؟ جواب داد اين از اثر گريه خوف است زيرا شنيدم خداوند فرموده : نارا وقودها الناس و الحجارة « 3 » آتش جهنم آتشى است كه مردم كافر و سنگهائى آتش افروز او است ، پس ترسيدم كه از آن سنگها باشم ، آن پيغمبر از پروردگار طلب نمود كه آن سنگ از آن سنگها نباشد و خداوند هم اجابت فرمود ،\r\n\r\n\r\n","description":"","footnote":"\r\n( 1 ) . 58 - النجم\r\n( 2 ) . 86 - المائده\r\n( 3 ) . 5 - التحريم\r\n","page_name":" 28 ","page_number":36},
  {"content":"\r\n\r\nپس آن سنگ را بشارت داد و از آن گذر كرد ، و چون بعد از مدتى بازگشت مشاهده كرد باز هم گريه مىكند ! سؤال كرد مگر خدا تو را امان نداد ديگر براى چه گريه ميكنى ؟ جواب داد آن گريهء خوف بود و اين گريهء خوشحالى .\r\nو مرويست كه حضرت يحيى عليه السّلام آنقدر گريست كه پوست صورتش متلاشى شد مادرش « 1 » ناچار پاره‌ئى از نمد بست به صورتش كه اشك ديدگانش بر آن جارى شود ( و كمتر به صورتش صدمه بزند ) .\r\nو فرمود : حضرت امام حسين عليه السّلام هيچ وقت بر پدر بزرگوارم داخل نشدم مگر آنكه حضرتش را ( از خوف خدا ) گريان ميديدم .\r\nو فرمود : جد بزرگوارم گريهء سختى نمود هنگامى كه اين آيه نازل شد :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  « 2 » چگونه است حال مردم در قيامت زمانى كه از هر طايفه شاهدى آوريم و تو را اى پيغمبر بر اين امت بگواهى خواهيم .\r\nپس اى مردم نيكو بنگريد چگونه شاهد ميگريد و شما مردم كه مشهود هستيد ميخنديد ، به خدا قسم اگر جهالت نباشد كسى لب بخنده نميگشايد ، جاى بسى تعجب است از كسانى كه صبح ميكنند و داخل در شب ميشوند و حال آنكه صاحب اختيار خود نيستند و نميدانند با چه حوادثى روبرو خواهند شد كه گاه مىشود نعمت مالى و يا صحت\r\n\r\n\r\n","description":"","footnote":"\r\n( 1 ) . نامش ايشاع يا حنانه مكتى بام كلثوم از بانوان مجلله و خواهر بزرگ مريم است و در سن 98 سالگى خداى تعالى يحيى را به او بخشيد در حالى كه از سن زكريا 120 سال گذشته بود .\r\n( 2 ) . 44 - النساء\r\n","page_name":" 29 ","page_number":37},
  {"content":"\r\n\r\nبدن از آنان سلب ميگردد و گاه بمرگ مفاجات گرفتار ميشوند ، با وجود اين لب بخنده ميگشايند ! گوئى در پيش ندارند روزى را كه برابر با پنجاه هزار سال ( دنيا ) است و اطفال از هول و وحشت آن پير ميشوند ، و بيهوش ميگردند بزرگان ، و زنان آبستن سقط جنين مينمايند ، ف  إِنَّا لِلَّهِ وَ إِنَّا إِلَيْهِ راجِعُونَ  : اللهم أعنّا على هوله و ارجعنا فيه و تغمّدنا برحمتك التى وسعت كل شىء و لا تؤيسنا من روحك و لا تعجل علينا غضبك و احشرنا في زمرة نبيّك محمّد و أهل بيته الطاهرين صلواتك عليه و عليهم أجمعين .\r\nپس فرمود : آن حضرت : نيست مؤمنى كه باندازهء بال مگسى اشك از ديدگانش بر صورتش جارى شود از خوف خدا مگر آنكه پروردگار آتش جهنم را بر او حرام مىكند .\r\nو فرمود نمىبيند آتش جهنم را چشمى كه از خوف خدا گريسته باشد يا بيدار مانده باشد براى عبادت در شبها و چشمى كه پوشانيده شده باشد از محرمات ( مانند نگاه كردن بناموس مردم و زنان بىحجاب ) و فرمود : نيست قطرهء آبى نزد خداوند محبوب‌تر از قطرهء اشكى كه از خوف او ريخته شود و قطرهء خونى كه در راه او ريخته گردد ، و نيست بنده‌ئى كه از خوف خدا گريسته باشد مگر آنكه خداوند او را از جام رحمتش سقايتش كند و در بهشت جايش دهد و از غذاهاى بهشتى او را بخوراند ، و بواسطهء او هر كسى كه اطرافش باشد مورد رحمت خداوندى قرار گيرد اگر چه بيست هزار نفر باشند و هر كسى كه حيا كرد و چشم خود را حفظ نمود ( و بنامحرم نگاه نكرد ) از خوف خدا ، خداوند آتش را بر جسدش حرام خواهد نمود و ذلت و خوارى برايش پيش\r\n\r\n","description":"","footnote":"","page_name":" 30 ","page_number":38},
  {"content":"\r\n\r\nنيايد ( در دنيا و آخرت ) و اگر بنده‌اى از يك امتى از خوف خدا بگريد هر آينه خداوند بسبب گريهء او آن امت را نجات دهد ( از گرفتاريهاى دنيوى و عذاب اخروى ) .\r\nو فرمود : هر كس براى گناهان خود بگريد آمرزيده شود ، و هر كه از ترس جهنم بگريد خداى مهربان او را پناه خواهد داد ، و هر كه از شوق بهشت گريه كند خداوند او را ساكن در آن گرداند و امانش دهد از فزع بزرگ قيامت ، و هر كه بگريد از خوف خدا محشور فرمايد خداوند او را با پيغمبران و صديقان و شهيدان و صالحان ، و چه بسيار نيكو رفيقانى هستند ايشان .\r\nو فرمود : گريه از خوف خدا كليد رحمت و علامت قبولى اعمال و سبب اجابت دعا است .\r\nو فرمود : هر گاه بنده‌ئى از خوف خدا گريست فرو ميريزد از او گناهان همانند فرو ريختن برگ درختان ( در فصل خزان ) تا گاهى كك ديگر هيچ گناهى نداشته باشد مانند روزى كه از مادر متولد شده .\r\n\r\nباب بيست و چهارم در جهاد في سبيل اللَّه\r\nدر فضيلت و نتيجه آن خداى سبحان ميفرمايد :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 1 » آن كسانى كه مجاهده ( با كفار و نفس أماره ) كنند و بسوى ما آيند محققا آنها را به راه معرفت و لطف خويش هدايت ميكنيم .\r\nو فرمود :  لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ \r\n\r\n\r\n","description":"","footnote":"\r\n( 1 ) . 69 - العنكبوت\r\n","page_name":" 31 ","page_number":39},
  {"content":"\r\n\r\n أَنْفُسِهِمْ وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ  « 1 » پيغمبر و اصحابش كه بمال و جانشان در راه خدا جهاد كردند همه خيرات و نيكوئيها مخصوص آنها است و هم آنان سعادتمندان عالمند .\r\nو فرمود :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  « 2 » خداوند جان و مال اهل ايمان را ببهاى بهشت خريدارى كرده كه آنها در راه خدا جهاد كنند و دشمنان دين را بقتل برسانند و يا خود كشته شوند ، اى أهل ايمان شما به خود در اين معامله بشارت دهيد كه اين معامله با خدا سعادت و فيروزى بزرگى است : و مرويست از نبى اكرم صلّى اللَّه عليه و آله كه يكى از درب‌هاى بهشت باب المجاهدينست كه جهادكنندگان در راه خدا از آن درب داخل بهشت ميشوند در حالى كه ملائكه‌ها ايشان را تعظيم كنند و مرحبا گويند و أهل محشر بايشان ( با ديدهء حسرت ) نظر كنند ، و هيچ جهادى بزرگتر از جهاد با نفس نيست زيرا دشمن و خونخواره است و انسانى را ببدى واميدارد و راغب بشرّ و فساد است و تمايل بشهوات دارد و كوتاهى مينمايد در اعمال خير و آمال و آرزويش بسيار و فراموش مىكند هول و هراس قيامت را و دوست ميدارد رياست را و هميشه طالب راحتى است ، و خداوند در مذمت آن ( از قول حضرت يوسف بازگو كرده و ) فرموده :\r\n إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  « 3 » همانا نفس امّاره دشمن\r\n\r\n\r\n","description":"","footnote":"\r\n( 1 ) . 87 - التوبه\r\n( 2 ) . 112 - التوبه\r\n( 3 ) . 53 - يوسف\r\n","page_name":" 32 ","page_number":40},
  {"content":"\r\n\r\nبزرگى است كه آدمى را به كارهاى زشت و ناروا سخت وامىدارد مگر آنكه خدا بلطف خاص خود مرا حفظ فرمايد .\r\nو فرمود : آن حضرت بهترين جهاد سخن حق گفتن است نزد سلطان ( و رئيس ) جائر و ظالم ، و هر كه اصلاح حال و سلامتى خود را بخواهد بايد مجاهده با نفس كند در همه احوال خاصه زمانى كه نفس مخالفت نمايد با قرآن و سنت و آداب پيغمبر و أئمه معصومين صلوات اللَّه عليهم أجمعين .\r\nو فرمود : حضرت أمير المؤمنين عليه السّلام هيچ مؤمنى داخل در صبح و شام نميشود مگر آنكه نفس امّاره‌اش او را به شك و ترديد مياندازد .\r\nو مرويست كه مردى از بنى اسرائيل شبى بخواب رفت و از نماز و عبادت شب باز ماند ، چون از خواب بيدار شد نفس خود را ملامت كرد و گفت : اى نفس بواسطهء تو است كه من از عبادت پروردگارم باز ماندم ، پس خطاب رسيد به حضرت موسى كه بگو ببنده ما براى مجاهده و ملامت كردنت با نفس نوشتيم براى تو ثواب يك صد سال عبادت را .\r\nپس سزاوار است براى هر عاقلى اينكه مجاهده با نفس خود كند ، و قيام نمايد بحقوق واجبهء الهى و هميشه راه سلامت را پيش گيرد زيرا هر كه چنين باشد خداوند هم او را كمك فرمايد ، چنان كه ميفرمايد :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 1 » آنان كه مجاهده ( با نفس ) كنند و بسوى ما آيند هر آينه راه معرفت و سلامت را به آنها بشناسانيم ، و هر كه بخواهد از شر شيطان محفوظ بماند بايد مجاهده با نفس كند و او را تحت محاسبهء دقيق درآورد ، همانند كسى كه حساب دقيق را از شريك خود\r\n\r\n\r\n","description":"","footnote":"\r\n( 1 ) . 69 - العنكبوت\r\n","page_name":" 33 ","page_number":41},
  {"content":"\r\n\r\nمىطلبد .\r\nچه بسيار نيكو گفته ابو ذر ( ره ) كه خداوند عنايت نفرموده ببندهء خود چيزى بهتر از مجاهده با نفس كه ميتواند آدمى نفس خود را أمر و نهى كند و از همهء بديها و زشتيها خويشتن را بر حذر دارد و از جمله مجاهده با نفس اينست كه انسان غذائى نخورد ( و آبى نياشامد ) مگر موقعى كه به آن حاجت پيدا كند و نخوابد مگر زمانى كه خواب بر او غلبه كند و سخن نگويد مگر هنگامى كه به آن ضرورت و احتياج پيدا نمايد ، خلاصه نفس خود را از تمامى هوا و هوسها باز دارد ، تا بدان واسطه بمقامات عاليه نائل گردد .\r\nچنان كه ميفرمايد حضرت أحديت :   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 1 » هر كس از حضور پروردگار خود بترسد و نفس خود را از هوى و هوس بازداشت و با او مجاهده كرد ، همانا بهشت جايگاه او است .\r\nو بدانيد اى برادران : هر كس با نفس خودش مجاهده كند بايد بداند كه هميشه در كمال راحتى كه در پى آن است خواهد بود .\r\n\r\nباب بيست و پنجم در عزلت و گوشه‌نشينى\r\nبدان : كه تمام خوبيها در عزلت و گوشه‌نشينى و دورى از مردم است ، زيرا بسبب آن خلوص نيّت حاصل مىشود و مسدود ميگردد بر آدمى راه غيبت و نمّامى و سخنان بيهوده گفتن و نظر بنامحرمان\r\n\r\n\r\n","description":"","footnote":"\r\n( 1 ) . 40 - النازعات\r\n","page_name":" 34 ","page_number":42},
  {"content":"\r\n\r\nكردن و آنچه را كه نبايد بشنود ( مانند كلمات زشت و سخنان شك و ترديدآور و غنا و موسيقى ) نميشنود ( زيرا حفظ كردن شخص خود را از اين گونه معاصى در بين مردم مشكلست ) ، و دورى از مردم علامت انس با خدا است و عزلت يكى از علامات تقرّب بپروردگار است .\r\nو روايت شده از سفيان الثورى « 1 » كه گفت روزى اذن دخول گرفتم كه وارد شوم بر حضرت صادق عليه السّلام چون اذن يافتم وارد شدم ديدم آن حضرت در سردابى ( زير زمينى ) هستند كه دوازده پله داشت ، عرضكردم : يا بن رسول اللَّه صلّى اللَّه عليه و آله شما در چنين مكانى ميباشيد با اينكه مردم احتياج بشما دارند ، فرمود اى سفيان روزگار فاسد شده و احوال برادران دگرگون گرديده و نظر مردم ( از حق و حقيقت ) برگشته براى اين جهت گوشه‌نشينى را اختيار كردم ، اى سفيان آيا چيزى ( از اسباب نوشتن ) همراه دارى كه آنچه را ميگويم بنويسى ؟ گفتم آرى ، فرمود :\r\nبنويس اين اشعار را .\r\n لا تجزعنّ لوحدة و تفرّد * و من التفرّد في زمانك فازدد\r\nفسد الاخاء فليس ثمة اخوة * الا التملّق باللسان و باليد\r\nو اذا نظرت جميع ما بقلوبهم * أبصرت سمّ نقيع ثمّ الاسود\r\nفاذا فتشت ضميره من قلبه * وافيت عنه مرارة لا تنفد \r\nجزع مكن از تنهائى و زندگى انفرادى بلكه خود را به آن عادت بده زيرا فاسد شده‌اند برادران بنوعى كه برادرى فقط بتملّق و چاپلوسى\r\n\r\n\r\n","description":"","footnote":"\r\n( 1 ) . سفيان بن سعيد بن مسروق الثورى ( بفتح المثلثه ) الكوفى از اصحاب و مشاهير فقهاء عامه است و روايات در مذمتش بسيار وارد شده و در سنه 95 يا 97 متولد گرديده و در سنه 161 در بصره وفات كرد .\r\n","page_name":" 35 ","page_number":43},
  {"content":"\r\n\r\nو تعظيم با دست است ، و اگر بقلب آنها بنگرى خواهى ديد مملوّ از زهر سياه است كه بكوچكترين امرى تو را اذيت ميكنند .\r\nو عزلت در حقيقت گوشه‌گيرى از امورات ذميمه است و هم براى آن است كه آدمى اصول دين خود را روى پايهء ثابتى قرار دهد ( و مطالعاتى در اخبار و مسائل فقهيه نمايد ) و سزاوار است بر كسى كه عزلت را اختيار مىكند اينكه مشغول ذكر خدا باشد و در آثار صنع الهى تفكر نمايد تا پى بقدرت كاملهء خدائى برد ، و الا اگر اين چنين نباشد در بلا و فتنه خواهد افتاد و شيطان او را وسوسه خواهد نمود ، و شكى نيست كه خير دنيا و آخرت در عزلت و گوشه‌نشينى و كمتر توجه بامور دنيوى داشتن است ، و شر و بدى دنيا و آخرت در توجه به دنيا داشتن و اختلاط و معاشرت با مردم است ، و خاموشى سره تمام خوبيها است .\r\nو منقولست يكى از بزرگان گفت شبى در خواب ديدم يكى از أئمه معصومين عليهم السّلام را كه فرمود : گوشه‌نشينى نعمت است و مردم از آن أبا و امتناع دارند ، و رياست و مقام نقمت و بدبختى است و مردم آرزوى آن را دارند ، و ثروت فتنه و فساد است و مردم خواستار اويند ، و فقر ( كمى از دنيا داشتن ) عصمت ( از بسيارى از گناهان ) است و مردم رو گردان از آن هستند ، و بيمارى سبب فرو ريختن گناهان است و مردم آن را نمىپسندند ، و اگر كسى مشهور باشد بيشترى از اعمالش به جهت ديگران است ( زيرا عمل ريائى بجا مىآورد و دوست ميدارد مردم او را به آن حالت ببينند ) و ليكن كسى كه گوشه‌نشين باشد همه اعمالش خالصا للَّه است ( و باكى ندارد از اين كه مردم هر چه در حق او بگويند زيرا فقط كوشش مىكند كه آبرويش در پيشگاه خداوند نريزد ) .\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nو فرمود أمير المؤمنين عليه السّلام بكميل ( ره ) « 1 » اى كميل ترك كن رفت و آمد خود را با مردم و مشهور مگردان خويشتن را و نام خود را از قلوب مردم محو نما ، و احكام دين را يادگير و عمل به آن كن و لب از سخن ( بيهوده ) گفتن فرو بند تا سالم بمانى و نيكان از تو مسرور شوند اگر چه مردمان پست و فاجر از تو خشمگين ميشوند ، و باكى بر تو نيست و ضررى متوجه تو نميشود اگر معالم دين را ياد بگيرى و مردم را نشناسى و مردم تو را نشناسند ، و هر كه ملزم نمود قلب خود را بتفكر و زبان خود را بذكر الهى : پروردگار مملوّ ميگرداند قلبش را از رحمت و نور و ايمان و حكمت ، و بسبب تفكّر و عبرت از ديگران گرفتن كلمات و سخنانى حكمت آميز از قلب ( و زبان ) مؤمن خارج مىشود كه موجب رضايت علما ميگردد ، و صاحبان عقل او را تعظيم خواهند نمود و حكما تعجب خواهند كرد .\r\n\r\n\r\n","description":"","footnote":"\r\n( 1 ) . كميل بن زياد النخعى اليمانى درك كرد زمان پيغمبر ( ص ) را 17 سال و از خواص و اعاظم اصحاب حضرت امير ( ع ) است ، و دعاى مشهور بدعاى كميل منسوب به آن جناب است و عرفا او را صاحب سرّ آن حضرت دانسته‌اند و چون حجاج والى عراق شد خواست كميل را بدست آورد و بقتل برساند كميل فرار كرد ، حجاج عطائى كه از بيت المال باقوام كميل برقرار بود قطع كرد ، كميل گفت از عمر من چندان باقى نمانده كه سبب قطع روزى جماعتى شوم بر خواست و بنزد حجاج آمد ، حجاج گفت اى كميل تو را همى جستم تا كيفر كنم بقصاص خون عثمان ، گفت هر چه خواهى بكن كه از عمر من جز اندكى نمانده و عنقريب بازگشت من و تو بسوى خدا است و مولاى من مرا خبر داده كه قاتل من توئى ، حجاج فرمان داد تا سرش را بريدند و اين در سنه 83 بود و 90 سال داشت و قبرش بين نجف و كوفه است و قبر شش فرزندانش در دهكدهء آستير دو فرسخى سبزوار است\r\n","page_name":" 37 ","page_number":45},
  {"content":"\r\n\r\nو منقولست كه مردى سؤال كرد از مادر اويس « 1 » از كجا فرزند تو اين مقام و حالت بزرگ را يافت تا اينكه حضرت رسول صلّى اللَّه عليه و آله با آنكه ملاقاتش نفرموده او را مدح فرموده بنوعى كه هيچ يك از اصحاب خود را آنچنان مدح نفرمود ؟ گفت اويس از زمانى كه به حد بلوغ رسيد گوشه‌نشينى را اختيار كرد و هميشه در تدبّر و تفكر بود .\r\nو مرويست كه خطاب رسيد به حضرت موسى هر كه دوست دارد دوستى را با او انس ميگيرد و هر كه انس بگيرد با دوستى تصديق مىكند قول او را و راضى مىشود بافعال او و هر كه وثوق پيدا كرد بدوستى اعتماد به او مينمايد ، و هر كه شوق ديدار دوستى داشته باشد جديت مىكند تا خود را به او برساند ، اى موسى جزاى بيشمارى مىدهم به كسانى كه ياد من كنند ، و بهشت من براى اطاعت‌كنندگان است ، و وصال من براى مشتاقان است ، و همانا من اختصاص دارم بمحبّين ( زيرا جز\r\n\r\n\r\n","description":"","footnote":"\r\n( 1 ) . اويس القرنى اليمانى خدمت پيغمبر ( ص ) نرسيد با اينكه مسلمان شده بود حتى وقتى با اجازه مادرش بمدينه آمد چون آن حضرت نبود به يمن بازگشت و رسول خدا ( ص ) در باره‌اش فرمود : ابشروا برجل من امتى يقال له اويس القرنى فإنه يشفع لمثل ربيعة و مضر « دو قبيلهء بزرگ از عرب » و از حواريين حضرت امير ( ع ) و يكى از زهاد ثمانيه است كه گويند بعضى از شبها را ميگفت امشب شب ركوعست و بيكركوع شب را صبح ميكرد و شبى را ميگفت امشب شب سجود است و بيك سجدهء صبح ميكرد گفتند اى اويس اين چه زحمت است كه به خود ميدهى گفت كاش از ازل تا ابد يك شب بودى و من بيك سجده شب را صبح ميكردم و در صفين شهيد شد ، و مرحوم نهاوندى در بنيان رفيع شرح حال ايشان را بيان كرده‌اند ، و در منتخب التواريخ و روضات الجنات مختصرى نقل نموده‌اند .\r\n","page_name":" 38 ","page_number":46},
  {"content":"\r\n\r\nخداوند چيز ديگرى نميخواهند ) .\r\nو روايت نموده كعب الاحبار كه وحى فرمود خداوند بيكى از پيغمبران كه : اگر لقاى مرا خواستى فرداى قيامت ، بايد در دنيا همانند غريبان زندگى نمائى ( با كسى رفت و آمد نداشته باشى ) و محزون از رفقاى بد باشى و متوحش از مردم باشى كه با كسى انس و الفت نگيرى ( عزلت و گوشه‌نشينى را اختيار كنى ) مانند مرغى كه در زمينهاى بىآب و گياه زندگى مىكند و از ميوهء اشجار مىخورد و چون شب فرا رسد به خانه و آشيانهء خود پناه ميبرد و هر كه عزلت برگزيد و انس به آن گرفت در حقيقت معتصم به خداوند است ، و سختى و صبر عزلت بهتر و آسان‌تر است از بدى عاقبت مخالطه و معاشرت با مردم ( زيرا آدمى سالم نميماند از شر و فسادشان ) .\r\nو تنها زندگى كردن طريقهء صدّيقين است ، و از علامت إفلاس و بدبختى انسان است رفت و آمد با مردم كردن و نتيجه مخالطه و معاشرت با مردم فتنه ( و شك و ترديد ) بزرگست در دين ، زيرا هر كه با مردم رفت و آمد داشته باشد با آنان مدارا خواهد كرد ، و هر كه با آنان مدارا كند هم رأى ايشان خواهد شد و مراقبت مينمايد كه همانند آنان باشد ، و جمع نميشود دوستى با خدا و معاشرت با مردم ( جاهل و دور از عقل ) .\r\nپس هر كس بخواهد دينش و عملش از ريا سالم بماند و راحت باشد بدن و قلبش بايد از مردم كناره‌جوئى كند و پشت ديوارها مخفى شود خاصه در اين زمان ، همچنان كه مولاى متقيان عليه السّلام در بارهء اين زمان و فتنه و فساد آن ميفرمايد : زمانى مىشود كه كسى از فتنه و فساد\r\n\r\n","description":"","footnote":"","page_name":" 39 ","page_number":47},
  {"content":"\r\n\r\nآن نجات و رهائى نمييابد مگر مؤمن خداپرست بىنام و نشان ( بواسطهء گوشه‌نشينى ) كه اگر در مجالس حاضر گردد كسى او را نشناسد ، و اگر غائب باشد كسى در صدد جستجويش برنيايد ، اين چنين اشخاص چراغهاى هدايت و نشانه‌هاى روشن هستند براى روندگان در شب تاريك ، در ميان مردم براى فتنه و فساد و سخن چينى رفت و آمد نميكنند عيبها و بديهاى مردم را آشكار نميسازند ، سفيه و لغو و بيهوده‌گو نيستند ، خداوند درهاى رحمتش را براى آنان ميگشايد ، و سختى قيامت و عذاب را از آنها بر طرف ميگرداند .\r\nو هر گاه پروردگار دوست بدارد بنده‌اى را ( بواسطهء عبادت و اطاعتش ) مائل ميگرداند قلبش را به تنهائى ، و بىنيازش مىكند بسبب قناعت ، و بينايش مينمايد بعيوبش ، و نگاهش ميدارد از عيب‌جوئى مردم ( كه او را عيب‌جوئى و غيبت نكنند ) پس هر كه چنين باشد خير دنيا و آخرت به او عطا شده .\r\n\r\nباب بيست و ششم در ورع و تقوى\r\nدر موضوع ورع و تقوى حضرت صادق عليه السّلام ميفرموده : بر شما باد بورع و تقوى و جدّيت و كوشش در افعال خير ، و راستگوئى در گفتار و ادا كردن امانت آن كسى كه شما را أمين دانسته ، و اگر قاتل جدّم ( امام ) حسين عليه السّلام شمشيرى كه با آن جدم را شهيد نموده به من امانت دهد به او ردّ خواهم كرد ، و فرمود : سزاوارترين مردم بورع آل محمّد صلّى اللَّه عليه و آله و سلّم و شيعيان آنهايند تا اينكه مردمان ديگر بايشان اقتدا كنند چون پيشواى\r\n\r\n","description":"","footnote":"","page_name":" 40 ","page_number":48},
  {"content":"\r\n\r\n( مردم جهان ) هستند ( در هر دوره و زمان ) پس اى مردم بترسيد از خداوند و اطاعت أوامر او كنيد زيرا نميرسد كسى به آن مقاماتى كه خدا مقرر فرموده مگر بورع و تقوى و جدّيت در عبادت ، زيرا خداى تعالى ميفرمايد :  إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » بزرگوارترين شما نزد خداوند با تقوىترين شمايند .\r\nو فرمود : به خدا قسم شماها بر دين خدا و سيره و طريقه ملائكه هستيد ( در عبادت كردن ) پس كمك نمائيد به ( رواج احكام خدا و دستورات ) ما بداشتن ورع و تقوا و كوشش در عبادت و بر شما باد ( هميشه اوقات ) بداشتن ورع ( و پرهيز از حرام و گناه ) .\r\nو فرمود حضرت صادق عليه السّلام روزى با پدر بزرگوارم رفتيم بنزد قبر جدّم رسول خدا صلّى اللَّه عليه و آله و سلّم در حالى كه جمعى از صحابه خاصّ آنجا بودند ، پدرم ايستاد و بر ايشان سلام كرد و فرمود : به خدا قسم دوست ميدارم شما را و دوست ميدارم بوهاى ( دهان ) و ارواح شما را پس شما هم كمك كنيد به اين محبت بورع و تقوى و جديت در عبادت زيرا نميرسيد شما بولايت ما مگر بسبب آن ، و هر كه امامى را پيشواى خود داند پيروى مىكند از عمل و اوامرش ، سپس فرمود شمائيد لشكريان خدا و پيروان دستورات الهى و شمائيد سابقون الأولون و سبقت‌گيرندگان ببهشت و ما ( أئمه ) ضمانت ميكنيم براى شما بهشت را بضمانت خدا و رسولش ( در صورتى كه با ورع و تقوى باشيد ) و شمائيد طيّب و پاكيزه و زنان شماها ( در صورتى كه مؤمنه باشند ) طيّبه و پاكيزه ، و ( در بهشت ) هر مؤمنى صديقست و هر زن\r\n\r\n\r\n","description":"","footnote":"\r\n( 1 ) . 14 - الحجرات\r\n","page_name":" 41 ","page_number":49},
  {"content":"\r\n\r\nمؤمنه‌اى حوريه « 1 » .\r\nو چه بسيار ميشد كه حضرت أمير المؤمنين عليه السّلام ميفرمود بقنبر « 2 »\r\n\r\n\r\n","description":"","footnote":"\r\n( 1 ) . از اين روايت معلوم مىشود كه اگر زن و شوهرى نيكوكار و صالح باشند و در قيامت به بهشت بروند ، در بهشت هم زن و شوهر خواهند بود ، و اگر زنى دو يا سه و يا بيشتر شوهر كرده باشد و همه اهل بهشت باشند زن را مخير ميكنند كه يكى از آنها را انتخاب كند .\r\n( 2 ) . قنبر غلام حضرت امير ( ع ) و شاهزاده بوده و آن حضرت در وصفش فرموده :\r\n انى اذا أبصرت شيئا منكرا * أوقدت نارى و دعوت قنبرا \r\nمن هر گاه به بينم كسى را كه عمل بد و بر خلاف دين مرتكب مىشود آتش خشم و غضب خود را مىافروزم و قنبر را صدا ميزنم ، و از قنبر پرسيدند غلام كيستى ؟ گفت مولاى من آن كسى است كه با دو شمشير جنگ كرد و با دو نيزه دشمن را ميزد ؛ و به دو قبله نماز خواند ، و دو مرتبه با رسول خدا بيعت كرد ، و دو مرتبه هجرت كرد ، و چشم بهمزدنى كافر نشد به خدا ، من غلام صالح‌ترين مؤمنان و وارث پيغمبران و بهترين اوصياء و بزرگترين مسلمانان و يعسوب المؤمنين و نور المجاهدين و رئيس گريه‌كنندگان ( از خوف خدا ) و زينت عابدان على بن ابى طالب ( ع ) هستم و در ارشاد شيخ مفيد است كه حجاج ملعون گفت ميل دارم يكنفر از محبين أبو تراب را بيابم و بكشم ، اطرافيانش گفتند قديمىتر از قنبر سراغ نداريم ، دستور داد او را بياورند ، چون قنبر را آوردند ؛ حجاج گفت تو بندهء على هستى ؟ قنبر گفت بنده خدا هستم و على ولينعمت منست ، حجاج گفت از دين على بيزارى بجوى ، فرمود تو مرا هدايت كن بدينى كه بهتر از دين على باشد ، آن ملعون گفت حال كه بيزارى نمىجوئى تو را ميكشم ؛ فرمود : مولايم چنين خبر داده ، و گفتگوهائى بميان آمد تا بالاخره قنبر را شهيد كرد ، و قبرش در ثوبه كنار قبر كميل است و بعضى گويند كه در حمص بين شام و حلب است .\r\n","page_name":" 42 ","page_number":50},
  {"content":"\r\n\r\nبشارت بده و بگو آنها هم بشارت دهند به ديگران كه رحلت فرمود رسول خدا صلّى اللَّه عليه و آله و سلّم در حالى كه خشمگين بود از تمام مردم جز از شيعيان ( ما أئمه ) ، آگاه باشيد براى هر چيزى ستونيست و ستون دين شيعيانند ، براى هر چيزى بهترى هست و بهترين زمين آن زمينى است كه شيعيان در آن ساكن باشند ، و براى هر چيزى شرافتى است و شرافت دين شيعيانند ، به خدا قسم اگر شما نبوديد ( و همانند شماها در زمان سابق و آينده ) زمين اهلش را در خود فرو مىكشاند ، و هر كه مخالفت ما ( أئمه ) كند اگر چه بسيار عبادت نمايد و جديت در افعال خير داشته باشد مشمول اين آيه است كه خداوند ميفرمايد :    وُجُوهٌ يَوْمَئِذٍ خاشِعَةٌ عامِلَةٌ ناصِبَةٌ تَصْلى ناراً حامِيَةً    « 1 » روز قيامت صورت گروهى ترسناك و ذليل باشد و همهء كارشان رنج و مشقت و پيوسته در آتش جهنم خواهند بود ، به خدا قسم اگر مخالفين ما دعاى خير كنند مستجاب مىشود در حق شما ، و دعا نميكند و چيزى از خدا سؤال نمينمايد كسى از شما مگر آنكه خداى تعالى صد برابر به او عنايت خواهد فرمود .\r\nو هر كه از شما عمل خيرى انجام دهد خداى تعالى چندين برابر كه مقدارش را كسى جز خود او نميداند در نامه عملش مكتوب فرمايد ، به خدا قسم روزه گيران شما در بهشت خواهند بود و حج‌ّكنندگان و عمره بجا آورندگان شما بندگان خاص خدايند و شمائيد أهل اجابت‌كنندگان بأوامر و نواهى خدائى : لا خوف عليكم و لا أنتم تحزنون ، ( در قيامت ) نه ترسى براى شما است و نه محزون خواهيد شد ، تمامى شما در بهشت خواهيد بود و بدرجات عاليه ميرسيد ، به خدا قسم چقدر نزديك هستند بعرش الهى شيعيان ما ، خوشا به حال ايشان كه خداوند براى آنها چه مكانهاى\r\n\r\n\r\n","description":"","footnote":"\r\n( 1 ) . 4 - الغاشيه\r\n","page_name":" 43 ","page_number":51},
  {"content":"\r\n\r\nخوبى تهيه فرموده .\r\nبه خدا قسم فرموده است حضرت أمير المؤمنين عليه السّلام بيرون آيند شيعيان ما از قبورشان در حالى كه نورانى باشد صورت آنها و روشن باشد چشم ايشان و ايمن از عذاب باشند و مردم ترسان باشند و آنان هيچ ترس و حزنى نداشته باشند .\r\nبه خدا قسم هر گاه يكى از شيعيان ما به نماز ايستد جمعى از ملائكه اطراف او آيند و در حقش دعا كنند تا زمانى كه از نماز فارغ شود ، و براى هر چيزى جوهرى است و جوهر اولاد آدم محمّد صلّى اللَّه عليه و آله و ما ( أئمه ) و شيعيان ما هستند ، و مرويست كه خطاب رسيد به حضرت موسى عليه السّلام كه كسى نزد من تقرب پيدا نميكند مگر آنكه با ورع و تقوى باشد و پرهيز كند از آنچه كه بر او حرام كرده‌ام .\r\n\r\nباب بيست و هفتم در خاموش بودن و حفظ زبان نمودن\r\nدر موضوع خاموشى و فضيلت آن فرموده است حضرت امام رضا عليه السّلام از علامت مؤمن است : تفقّه در مسائل دين ، و حلم و بردبارى و حيا ، و خاموشى ( نگفتن كلمات لغو و بيهوده و بى جا ) بدرستى كه خاموشى درى است از درهاى حكمت و بسبب آن آدمى كسب محبت مىكند و سبب سلامتى او است و راحتى كرام الكاتبين ( دو فرشته كه اعمال و گفتار انسان را مينويسند ) و راهنماى آدميانست بكارها و اعمال خير .\r\nو فرموده است حضرت أمير المؤمنين عليه السّلام : سالم است مرد مسلمان وقتى كه ساكت باشد و هر گاه سخن بگويد مينويسند او را\r\n\r\n","description":"","footnote":"","page_name":" 44 ","page_number":52},
  {"content":"\r\n\r\nنيكوكار يا گناهكار ( بالنسبه بسخنانش ) ، و فرمود رسول خدا صلّى اللَّه عليه و آله به مردى آيا نگويم براى تو چيزى كه بسبب آن بهشت بر تو مباح شود ؟ عرضكرد :\r\nبلى يا رسول اللَّه صلّى اللَّه عليه و آله فرمود : انفاق كن از آنچه كه خدا به تو عنايت فرموده ، عرضكرد : اگر نباشد ؟ ( براى من چيزى كه انفاق كنم ، چه عملى انجام دهم ) فرمود : يارى كن مظلومان را ، عرضكرد : اگر قادر نباشم چه كنم ؟ فرمود : سخن به حق بگو تا فايده برى و يا ساكت و خاموش باش تا سالم باشى ( از آفات زبان ) .\r\nو منقولست كه مردى عرضكرد به حضرت رضا عليه السّلام مرا وصيت فرمائيد فرمود : حفظ كن زبان خود را تا عزيز باشى و شيطان بر تو مسلط نشود و ذليلت گرداند ، وصيت فرمود حضرت امير المؤمنين عليه السّلام بفرزندش محمّد بن الحنفيه اى فرزند زبان همانند سگ درنده‌ايست كه اگر او را رها كنى به تو اذيّت مىرساند ، و چه بسا يك كلمه نعمت را از انسان جدا مىكند و سبب نقمت و بدبختى مىشود . پس محفوظ بدار زبان خود را آنچنان كه طلا و نقره ( و اموال ) خود را پنهان و محفوظ ميدارى و هر كه سرعت كرد در سخن گفتن به همه گونه سختى و مهالك گرفتار مىشود .\r\nو فرمود رسول خدا صلّى اللَّه عليه و آله و سلّم در قيامت مردم برو در افتند در آتش مگر كسى كه زبان خود را حفظ كرده باشد ، و هر كه سلامتى خود را در دنيا و آخرت بخواهد مقيّد ميسازد زبان خود را بلجام شرع مگر در آن چيزهائى كه منفعت دنيا و آخرت داشته باشد .\r\nو فرمود آن حضرت : من صمت نجا ، هر كه خاموشى را شعار خود ساخت نجات يافت ( و از خطرها محفوظ ميماند ) .\r\n\r\n","description":"","footnote":"","page_name":" 45 ","page_number":53},
  {"content":"\r\n\r\nمرويست از عقبة بن عامر « 1 » كه گفت سؤال كردم از رسول خدا صلّى اللَّه عليه و آله نجات از مهالك در چيست ؟ فرمود : نگاه داشتن زبان ( از سخنان بيهوده ) و ملازم خانه بودن ( و عزلت اختيار كردن ) و بر گناهان گريستن .\r\nو فرمود : هر كه محفوظ بدارد شكم ( را از حرام ) و فرج ( را از زنا و لواط و استمنا ) و زبان خود را پس بتحقيق از همه شرور محفوظ است .\r\nو فرمود : ايمان هيچ بنده‌ئى راست نيايد و محكم نشود مگر آنكه قلبش آرام باشد و قلبش آرام نميگردد مگر آنكه زبانش را حفظ كند ، و زبان مؤمن پشت قلبش مىباشد ، لذا هر گاه خواست كلامى بگويد نيكو ميسنجد و تدبّر و تفكّر در آن مىكند پس اگر خير در آن ديد ميگويد و اگر بد باشد پنهانش ميدارد ، و ليكن منافق قلبش پشت زبانش مىباشد پس هر كلامى به زبانش آيد ميگويد خواه بر منفعتش باشد خواه بر ضرر ! و از اين جهت است كه بيشتر گناهان اولاد آدم از زبان آنها است و فرمود : هر كه نگاه بدارد زبان خود را خداوند بديها و عيوباتش را ميپوشاند و هر كه خشم و غضب خود را فرو برد پروردگار او را از عذاب حفظ فرمايد ، و هر كه توبه كرد و رو بخدايتعالى آورد و اعتذار جويد خدا عذر او را ميپذيرد .\r\n\r\n\r\n","description":"","footnote":"\r\n( 1 ) . عقبة « بضم العين و سكون القاف » بن عامر بن عبس الجهنى عالم بفقه و فصاحت و شاعرى بوده و زمانى كه رسول خدا ( ص ) بمدينه هجرت فرمود در مدينه شبانى ميكرد خدمت آن حضرت آمد و اسلام اختيار نمود و ليكن بعد از آن حضرت ملازم معويه شد و با او در جنگ صفين حاضر شد و چندى هم از طرف معويه والى مصر بود و گفته شده است كه از جمله آن كسانيست كه قرآن را جمع‌آورى مينمودند و در سنه 47 وفات كرد .\r\n","page_name":" 46 ","page_number":54},
  {"content":"\r\n\r\nو مرويست كه يكى از اعراب به خدمت آن حضرت آمد و عرض كرد : مرا بعملى دلالت كن و دستورى بده كه به آن عمل كنم و بسبب آن داخل بهشت شوم ؟ فرمود : گرسنگان را سير كن و تشنگان را سيراب نما و أمر بمعروف و نهى از منكر كن ، و اگر قدرت بر آنها نداشتى زبان خود را از غير سخن خير محافظت كن كه به اين سبب بر شيطان غالب مىگردى .\r\nو فرمود : خداوند آگاه و حاضر است نزد هر زبان گوينده‌اى پس بايد بپرهيزد از نواهيش ، و توجه كامل بنمايد بگفتار خود و بداند چه ميگويد .\r\nو فرمود : چون مؤمن را خاموش و صاحب وقار بينيد به او تقرب جوئيد و بوى نزديك شويد و با او معاشرت كنيد كه حكمت تلقين مىكند .\r\nو از حضرت عيسى عليه السّلام مرويست كه فرموده عبادت ده جزو است و نه جزو آن در خاموشى است و يك جزو در فرار از مردم .\r\nو منقول است كه از جملهء حكمت آل داود اين بود كه : بر عاقل لازم است كه شناسائى با ( اهل ) زمان خود داشته باشد و نگاهبان زبان خود باشد و توجهش بانجام وظيفه خودش باشد ( كه به ديگران كارى نداشته باشد ) و هراسان باشد از موثق‌ترين برادران خود ، و هر كه بسيار ياد مرگ كند بكمى از دنيا قانع باشد و حوادث و كارهاى سخت دنيا بر او آسان شود ، و هر كه كلماتى كه ميگويد شماره كند سخن گفتنش كم مىشود ( زيرا ميبيند بسيارى از آنها لغو و بيهوده و بىمنفعت است ) ، بدان ( اى برادر ) نيكوترين احوال تو وقتى است كه زبان خود را نگاه بدارى از غيبت و نمامى كردن و سخن بيهوده گفتن و در عوض زبان\r\n\r\n","description":"","footnote":"","page_name":" 47 ","page_number":55},
  {"content":"\r\n\r\nخود را بذكر خداى سبحان وادارى يا تعليم علم كن كه آن هم ذكر خداى تعالى است ، بدرستى كه عمر سرمايهء بزرگيست براى تجارت ( آخرت ) پس هر گاه ترك ذكر خدا كردى و سخنان لغو و بيهوده گفتى همانند آن كسى خواهى بود كه ببيند درّى را پس موقع برداشتن آن در عوض سنگى بردارد .\r\nپس هوشيار باش زمانى كه ملك الموت براى قبض روح تو آمد اگر از او مهلت بخواهى ساعتى را و يا اقلّا يك دقيقه‌اى كه لا إله إلا اللَّه بگوئى نخواهد داد اگر چه تمامى دنيا را داشته باشى و به او ببخشى ، و چه بسيار انسان ساعاتى از عمر عزيز و گرانبهاى خود را بيهوده صرف كرده و اين خود يكنوع ضرر و غبن بزرگيست بدرستى كه مؤمن آن كسى است كه سخنش فقط ذكر خدا باشد و خاموشيش تفكر و نظر كردنش از روى عبرت باشد .\r\nو فرمود : حضرت رسول صلّى اللَّه عليه و آله و سلّم بابى ذرّ غفارى ( ره ) آيا تعليمت نكنم عملى را كه سبب سنگينى ميزان شود و بر زبان هم سبك باشد ؟ عرض كرد : بلى يا رسول اللَّه صلّى اللَّه عليه و آله فرمود : خاموشى و حسن خلق و ترك نمودن آن چيزهائى كه فائده به حال آدمى ندارد .\r\nو مرويست كه حضرت لقمان عليه السّلام مشاهده كرد كه حضرت داود عليه السّلام زره ميسازد ، خواست سؤال كند و ليكن تأمل و صبر كرد تا موقعى كه آن را تمام كرد و پوشيد دانست كه اسلحهء جنگيست بدون آنكه سؤال كند .\r\nو فرمود : هر كه كلامش زياد باشد زياد است لغزش و خطايش و هر كه زياد باشد لغزش و خطايش زياد است لغو گفتن او و هر كه\r\n\r\n","description":"","footnote":"","page_name":" 48 ","page_number":56},
  {"content":"\r\n\r\nلغوياتش زياد باشد دروغگوئيش بسيار است و هر كه دروغ گفتنش زياد باشد بسيار است گناهان او و هر كه گناهان او بسيار باشد همانا آتش سزاوار او است ، و پروردگار زبان را به چهار چيز پنهان و مخفى داشته به جهت آنكه بسيار ضرر و زيان دارد براى انسان ( و آن چهار چيز عبارتست از ) دو لب و دو دندان ( كنايه از اينكه بايد او را بيهوده گويا نگرداند ) و گفته است يكى از علما قرار داده شد براى انسان دو چشم و دو گوش و يك زبان براى آنكه بينائيش و شنوائيش دو برابر گفتارش باشد .\r\nو مرويست كه خاموشى زبان سبب ازدياد حكمت ( و مطالب حكيمانه و دانا شدن انسان بامور و اسرار پنهانى و رازهاى مردم ) است\r\n\r\nباب بيست و هشتم در ترس از خدا\r\nمرويست كه حضرت ابراهيم عليه السّلام در مواقعى كه به نماز ميايستاد چنان از ترس خدا بدنش مضطرب ميگرديد و نفس ميزد كه صداى آن شنيده ميشد ، ( همانند كسى كه پياده بسرعت دويده باشد ) .\r\nو سيد المرسلين صلّى اللَّه عليه و آله همچنين بودند كه رنگ و حالشان در نماز از خوف خدا تغيير ميكرد .\r\nو حضرت أمير المؤمنين عليه السّلام هر گاه اين آيه را :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  « 1 » ميخواند چنان حالش منقلب ميشد .\r\nو رنگش تغيير ميكرد كه همه ميفهميدند از خوف خدا چنين شده و هزار بنده كه از درآمد دستمزد و زور بازو خريده بودند ( در مدت عمر خود )\r\n\r\n\r\n","description":"","footnote":"\r\n( 1 ) . 79 - الانعام\r\n","page_name":" 49 ","page_number":57},
  {"content":"\r\n\r\nيكى بعد از ديگرى در راه خدا آزاد كرد ، و درخت خرما كشت مينمود و به فروش ميرسانيد و پول آن را بنده ميخريد و آزاد ميفرمود و بهر يك از آن بنده‌ها آنقدر ميداد كه از مردم بىنياز ميشدند .\r\nو منقول است كه روزى يكى از بنده‌هايش خدمت آن حضرت عرضكرد كه : در نخلستان شما چشمهء آبى ظاهر شده كه به اندازه گردن شترى آب ميدهد ، سه مرتبه فرمود : بوارث بشارت دهيد . پس جمعيرا شاهد گرفت و در راه خدا وقف فرمود ( كه منافع آن تقسيم فقرا شود ) و فرمود اين چنين كردم كه خداى تعالى آتش جهنم را از من دور بدارد و آن نخلستان را از امام حسن عليه السّلام خريدارى ميكرد معويه به دويست هزار دينار آن حضرت فرمود : نميفروشم چيزى را كه پدرم در راه خدا وقف فرموده ، و هيچ وقت براى حضرت أمير المؤمنين عليه السّلام دو أمرى روى نميداد كه رضاى خدا در آن دو أمر باشد مگر آنكه آن حضرت اختيار ميكرد آن أمرى را كه سخت‌تر و شديدتر بوده ، و هر گاه آن حضرت سجدهء شكر بجا مىآورد حالت غشوه بر حضرتش طارى ميشد از ترس خداوند .\r\nو حضرت زهرا عليها السّلام گاهى كك به نماز ميايستاد اندامش از خوف خدا ميلرزيد ، و حضرت علىّ بن الحسين عليه السّلام در نماز از ترس خدا رنگ صورتشان دگرگون ميشد .\r\nو فرمود : حضرت لقمان بفرزندش اى پسر : از خدا بترس ترسيدنى كه اگر با عمل صالح تمامى جنّ و انس بقيامت بيائى بترسى كه تو را عذاب نمايد ، و اميّدوار باش از خداوند اميدى كه اگر بمحشر در آئى با گناه انس و جنّ اميد داشته باشى كه خدا بيامرزد تو را .\r\n\r\n","description":"","footnote":"","page_name":" 50 ","page_number":58},
  {"content":"\r\n\r\nو فرمود : حضرت سجّاد عليه السّلام اى پسر آدم از خير ( و خوبى و سعادت ) بيرون نخواهى رفت تا مادامى كه نفس خود را موعظه و پند و نصيحت ميكنى و خوف ( از خدا ) را شعار خود ميسازى و حزن و اندوه را دثار خود قرار بدهى « 1 » .\r\nاى پسر آدم : بدرستى كه تو خواهى مرد و بپاى حساب خواهى رفت پس آماده كن جواب را .\r\nو خطاب رسيد به حضرت موسى كه اى موسى : بترس از من در پنهانى تا تو را حفظ كنم از معاصى ، و ياد كن مرا در پنهانى و خلوتها تا تو را ياد كنم زمانى كه غافل ميشوى ، و خشم و غضب خود را نگاهدار از كسانى كه من تو را صاحب اختيار آنها كرده‌ام تا من نيز غضب خود را از تو نگاه دارم و فرمود : حضرت صادق عليه السّلام دنيا نزد من همانند مرداريست تا مضطرب و مجبور نشوم از آن نميخورم ، اى حفص « 2 » بدان كه خداى تعالى ميداند و مىبيند بندگانش چه ميكنند و بكجاها ميروند و ليكن صبر مينمايد زيرا در انتقام گرفتن كسى عجله مىكند كه بترسد قدرت\r\n\r\n\r\n","description":"","footnote":"\r\n( 1 ) . شعار ( بفتح و كسر شين ) عبارتست از لباس زيرين انسان و لباس زيرين هم نوعا پوشيده و از انظار مخفيست و آن حضرت از خوف تعبير بشعار فرموده است زيرا خوف در قلبست و نوعا ظاهر نميشود ، و دثار ( بكسر دال ) عبارتست از لباسى كه انسان روى لباسهاى خود ميپوشد و چون اين لباس ظاهر و آشكار است و غالب اوقات حزن و اندوه هم هويدا و آشكار است از اين جهت آن حضرت تعبير بدثار فرموده ، و از نظر علمى اين را استعاره ميگويند .\r\n( 2 ) . حفص بن غياث نخعى از صحابه باقرين ( ع ) و بعضى او را أهل سنّت دانسته‌اند ولى اعتماد بروايت او كرده‌اند .\r\n","page_name":" 51 ","page_number":59},
  {"content":"\r\n\r\nاز او سلب شود پس تو را مغرور نگرداند تأخير عقوبت خدائى ، سپس اين آيه را تلاوت فرمود :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  « 1 » بهشت أبدى را در آخرت قرار داديم براى كسانى كه در زمين ( دنيا ) فساد نكنند و حسن عاقبت خاص پرهيزكاران است ، و آن حضرت موقع تلاوت اين آيه ميگريست و ميفرمود : فانى و نابود مىشود آمال و آرزو بسبب اين آيه .\r\nبه خدا قسم فائز شدند أبرار و ضرر بردند أشرار ، آيا ميدانى كيانند أبرار ؟ آن كسانى هستند كه از خدا ميترسند در آشكار و پنهانى و پرهيز كردند از حرامها و متقرّب به خدا شدند بسبب اعمال صالحه .\r\nاى حفص كسى كه ياد گيرد ( احكام الهى را ) و به آن عمل كند در عالم ملكوت جزو بزرگانش نويسند ، بدان عالم و زاهدترين مردم آن كسى است كه از خدا بيشتر بترسد .\r\nو مروى است كه مردى خدمت آن حضرت عرضكرد مرا وصيّت فرمائيد ؟ فرمود : از خدا بترس در هر حال و در هر كجا كه باشى تا گرفتار و متوحش و هراسان نگردى .\r\nو منقول است از آن حضرت كه روزى جبرئيل بر حضرت رسول صلّى اللَّه عليه و آله نازل شد در حالى كه حالش منقلب و محزون بود ؟ رسول خدا صلّى اللَّه عليه و آله فرمود اى برادرم جبرئيل چرا محزونت ميبينم ؟ عرض كرد چرا چنين نباشم و حال آنكه امروز گذارده شد مناقيح جهنم .\r\nفرمود مناقيح جهنم چيست ؟ عرضكرد آتش جهنم است كه خداى قهار امر نمود به او بدمند پس دميدند مدت هزار سال تا سرخ شد ، بار ديگر\r\n\r\n\r\n","description":"","footnote":"\r\n( 1 ) . 83 - القصص\r\n","page_name":" 52 ","page_number":60},
  {"content":"\r\n\r\nهزار سال بر آن دميدند تا سفيد شد ، باز هزار سال ديگر دميدند تا سياه گرديد و الحال آتش جهنم سياه و تاريك است يا رسول اللَّه صلّى اللَّه عليه و آله و سلّم اگر يك سلسلهء زنجيرهاى آتشين آن كه هفتاد ذرع طول آنست بر بلندترين كوههاى دنيا بگذارند هر آينه از حرارتش كوه آب شود ، و اگر قطره‌ئى از آبهاى زقوم و ضريع جهنم بر آبهاى دنيا ريخته شود هر آينه تمامى مردم و حيوانات از تعفن آن بميرند ، پس پيغمبر و جبرئيل سخت گريستند از خوف خدا : خطاب رسيد كه شما را ايمن گردانيدم از اينكه گناه كنيد كه مستوجب آتش جهنم شويد و ليكن ( مغرور نباشيد بلكه ) بايد هميشه از من خائف باشيد .\r\nآيات در بارهء خوف از خدا در قرآن بسيار است مانند  وَ خافُونِ إِنْ كُنْتُمْ مُؤْمِنِينَ  « 1 » از من بترسيد اگر اهل ايمان هستيد ، و مانند :\r\n فَإِيَّايَ فَارْهَبُونِ  « 2 » و از ( عذاب قهر ) من بترسيد .\r\nو همچنين در مدح قومى فرموده :  يَخافُونَ رَبَّهُمْ مِنْ فَوْقِهِمْ  « 3 » از خدا كه فوق همهء آنها است ميترسند .\r\nو ميفرمايد :  وَ لِمَنْ خافَ مَقامَ رَبِّهِ جَنَّتانِ  « 4 » و براى آنكه از مقام قهر و كبريائى خدا بترسد دو بهشت خواهد بود ( بهشتى در دنيا و بهشتى در آخرت ) .\r\nو فرموده :   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 5 » هر كه از پروردگار خود بترسد و خود را از هوى و هوس باز دارد بهشت مأوى و منزلگاه او است .\r\n\r\n\r\n","description":"","footnote":"\r\n( 1 ) . 170 - آل عمران\r\n( 2 ) . 54 - النحل\r\n( 3 ) . 53 - النحل\r\n( 4 ) . 47 - الرحمن\r\n( 5 ) . 41 - النازعات\r\n","page_name":" 53 ","page_number":61},
  {"content":"\r\n\r\nو فرموده :  إِنَّما يَخْشَى اللَّهَ مِنْ عِبادِهِ الْعُلَماءُ  « 1 » خوف و خشيت از خدا براى اهل علم است و بس ( و ساير مردم چون به خدا جاهلند كمتر و يا اصلا نميترسند ) .\r\nو خوف از خدا از ثمرهء علمست ، و علم ندارد كسى كه از خدا خوف ندارد ، و خوف ( همانند ) چراغيست كه انسانى بسبب آن هدايت مىشود در تاريكيهاى ظلمت جهل بسعادت هميشگى ، و خوف از خدا اين نيست كه فقط آدمى چشمان خود را بمالد و گريه كند و اشك بريزد ، جز اين نيست كه اين خوف دروغيست زيرا خوف واقعى آنست كه ترك نمايد تمامى گناهانى كه وعدهء عذاب براى آن داده شده ، و اگر مردم از آتش جهنم ميترسيدند آنچنان كه از فقر ميترسند هر آينه ايمن از آن ميشدند .\r\nو از صفات مؤمن آنست كه اطمينان قلب پيدا نميكند از آتش جهنم و آرام نميگيرد تا گاهى كك از پل صراط گذر كند و بدرب بهشت رسد ، و هر كه در دنيا خائف از خدا باشد در قيامت ايمن خواهد بود .\r\nچنان كه خداى تعالى ميفرمايد : بعزّت و جلال خودم قسم است كه بر هيچ بنده‌ئى دو ترس را جمع نميكنم و از براى هيچ بنده‌ئى دو أمن را قرار نميدهم پس هر كه در دنيا ايمن باشد از من در قيامت او را خواهم ترسانيد و هر كه در دنيا از من بترسد در قيامت او را ايمن خواهم ساخت ، و هر كه از خدا خائف باشد هر دقيقه انتظار عقوبت دارد .\r\nو خوف از هيچ قلبى مفارقت نميكند مگر آنكه از ايمان خراب باشد ، و هميشه به ياد خدا بودن سبب خوف از او مىشود و از علائم خوف قصر امل و جديّت در عبادت و پرهيز از حرام است .\r\n\r\n\r\n","description":"","footnote":"\r\n( 1 ) . 28 - فاطر\r\n","page_name":" 54 ","page_number":62},
  {"content":"\r\n\r\nو مرويست كه مردى به حضرت رسول صلّى اللَّه عليه و آله عرضكرد معنى قول خداى تعالى كه ميفرمايد :  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ  « 1 » يعنى مرد زنا مىكند و دزدى مينمايد و شراب مىآشامد و سپس ترسانست ، فرمود : نه چنين است بلكه مرد نماز ميخواند و روزه ميگيرد و صدقه ميدهد و با اين اوصاف خائف است كه مبادا قبول نشود ، و هر گاه خوف از خدا در قلب كسى جاىگير شد هوى و هوس و شهوتش را فانى و نابود مىكند و ميل به دنيا از او سلب مىشود و آثار حزن در صورتش نمايان ميگردد .\r\n\r\nباب بيست و نهم در اميدوارى به خدا\r\nمرويست از حضرت صادق عليه السّلام كه : اگر كسى بخواهد كه هر چه از خداى مهربان سؤال مىكند به او عطا فرمايد بايد اميد خود را از مردم قطع نمايد .\r\nو فرمود : رسول خدا صلّى اللَّه عليه و آله و سلّم به من خبر داد جبرئيل كه خداى تعالى ميفرمايد : بندهء من اگر مرا شناختى و عبادت مرا نمودى و فقط اميدوارى به من داشتى و شريكى براى من قائل نشدى مىآمرزم تو را هر گناهى كه داشته باشى ، و اگر به من روى آوردى در حالى كه خطا و گناهانت پر كرده باشد زمين را : تو را مىآمرزم و عفو ميكنم و از كسى باك ندارم .\r\nو فرمود : آن حضرت كه ميفرمايد حضرت أحديّت : داخل آتش\r\n\r\n\r\n","description":"","footnote":"\r\n( 1 ) . 60 - المؤمنون\r\n","page_name":" 55 ","page_number":63},
  {"content":"\r\n\r\nنميكنم كسى را كه در قلبش باندازهء خردلى ايمان باشد .\r\nو ميفرمايد : بعزّت و جلال خودم قسم در قيامت جمع نميكنم بين كسى كه ايمان به من آورده باشد با كسى كه ايمان به من نياورده باشد ( چون با ايمان در بهشت است و بىايمان در جهنم ) و حقيقت اميدوارى :\r\nآرزو داشتن برحمت پروردگار و گمان خوب به او داشتن است .\r\nبدان علامت اميدوارى به خدا آنست كه هميشه به اطاعت و عبادت مشغول باشد ، و اميدواران به خدا سه قسمند : جمعى عمل صالح بجا مىآورند . و اميدوارند كه قبول شود ، و دستهء ديگر گناه ميكنند و اميدوارند كه آمرزيده شوند ، و جمعى ديگر هستند كه بدروغ اميدوارند زيرا گناه مينمايند و إصرار بر ارتكاب گناه دارند و سستى در عبادت ميكنند با وجود اين تمنا دارند كه آمرزيده شوند ( و ابدا آمرزيده نشوند ) .\r\nشخصى به خدمت حضرت امام جعفر صادق عليه السّلام عرضكرد كه :\r\nقومى هستند از شيعيان شما كه گناه ميكنند و ميگويند ما اميد به خدا داريم ، فرمود : ايشان كسانى هستند كه به آرزو ميگذرانند و دروغ ميگويند رجاء و اميد ندارند ، همانا : كسى كه اميد به چيزى داشته باشد در صدد طلب آن بر مىآيد ، و كسى كه از چيزى اميد نداشته باشد از آن مىگريزد .\r\nو شخصى ديگر به خدمت آن حضرت عرضكرد كه : قومى از شيعيان شما معصيت ميكنند و ميگويند ما اميدوار بخدائيم ، حضرت فرمود :\r\nدروغ ميگويند ، شيعيان ما نيستند ، اينها قومى هستند كه امانىّ و آمال ايشان را مضطرب كرده است ، كسى كه اميد به چيزى داشته باشد عمل\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nاز براى آن مىكند ، به خدا قسم شيعهء ما نيست مگر آن كسى كه از خدا خوف داشته باشد و پرهيز نمايد از حرامها ( و آن وقت اميدوار به خدا باشد ) .\r\nو فرمود كه : جمعى حضور أمير المؤمنين عليه السّلام آمدند و سلام نمودند و عرضكردند ما شيعيان شمائيم ! فرمود : نمىبينم در شما آثار و سيماى شيعيان ، گفتند : آثار و سيماى شيعيان چگونه است ؟ فرمود :\r\nصورتهايشان در بيدارى شب ( براى عبادت شبانه ) زرد است و اشك ديدگانشان جاريست ( و از خوف خدا ) شكمهايشان به پشت چسبيده ، و لبهايشان بدعا باز است ، و كمرشان از خوف خدا ( براى ركوع و سجود ) خميده است ، و از خشوعى كه دارند به روى خاك مىنشينند .\r\nو مردى به حضرت صادق عليه السّلام عرضكرد : گناه ميكنم و بعد منزجر ميشوم و با اين حالت اميد آمرزش دارم ؟ فرمود : اى مرد بترس از خدا و اطاعتش نما آن وقت اميدوار باش ، زيرا بهترين مردم آن كسى است كه حسن ظن به خدا داشته باشد و اطاعتش نمايد سپس اميدوار به او باشد ، و پيروى كن در اين أمر از رسول خدا صلّى اللَّه عليه و آله كه آن حضرت بهترين مردم بود از حسن ظن به خدا و خوف از او و اميدواريش بيشتر از همهء مردم بود و همانند او بودند ساير انبياء كه هر يك از آنها در زمانشان كسى مانند ايشان نبود در اميدوارى و ترس از خداوند .\r\nو فرمود : حضرت أمير المؤمنين عليه السّلام ببعضى از اصحابشان اگر توانستيد : بسيار خوف از خدا داشته باشيد و هم حسن ظن به او داشته باشيد ، جز اين نيست كه حسن ظنّ بنده به خدا به قدر خوف او است از خدا ، واگذاريد آمال خود را و جدى و كوشا باشيد در عبادت و ادا نمائيد حق خدا را ( بپرستش او ) و حقوق مردم را ( از واجبات و غيره ) بدرستى كه\r\n\r\n","description":"","footnote":"","page_name":" 57 ","page_number":65},
  {"content":"\r\n\r\nاگر كسى حقوقى كه بر او است ادا كند هر آينه ايمنست از آتش جهنم و هيچ كسى را بر خدا حجتى نيست ، و بين پروردگار و كسى خويشى و قرابتى نيست .\r\nو علت آنكه خداوند قصه حضرت آدم عليه السّلام را در قرآن بيان فرموده است كه بواسطه خوردن دانه‌اى از بهشت خارجش كرد براى عبرت گرفتن شما مردم است .\r\nچنان كه حضرت أمير المؤمنين عليه السّلام در تسبيحاتش ميگفت :\r\nسبحان من جعل خطيئة آدم عبرة لاولاده ، منزّه است آن خدائى كه قرار داد عقوبت خطاى آدم را عبرت و پند و سبب راهنمائى فرزندان آدم .\r\nو مراد آن حضرت آنست كه آدم كه پدر أنبياء و همهء شما است عاصيش ناميد بواسطه خوردن دانه‌اى و از بهشت بيرونش كرد ، پس چگونه شما با اينكه اين همه حرامها ميخوريد اميدوار برحمت او هستيد ! و نيست اين مگر طمع بيجاى بزرگى در پيشگاه خداوند و خوف و رجا در قلب مؤمن همانند دو بال مرغست پس اگر نقصى در يكى از آنها وارد شد آن ديگرى هم طبعا ناقص مىشود ( زيرا اگر خوف او بيشتر گرديد نااميد مىشود و اگر رجايش بيشتر شد معصيت مىكند ) و چون چنين شد نقص در قلب و عملش وارد مىشود .\r\nپس سزاوار است كه بنده آنچنان اميدوار به خدا باشد كه گوئى مىبيند عفو و كرم و رحمت خدائى را ، و چنان خائف باشد كه خود را مقصّر درگاه الهى بداند و اطمينان بقبولى اعمال خود نداشته باشد و اعتماد به عمل خود نكند بلكه حسن ظنّ به خدا داشته باشد و تضرع و زارى نمايد بدرگاهش .\r\n\r\n","description":"","footnote":"","page_name":" 58 ","page_number":66},
  {"content":"\r\n\r\nچنان كه حضرت سجّاد عليه السّلام ميگويد : إلهي ذنوبى تخوفنى منك و جودك يبشرنى عنك فاخرجنى بالخوف من الخطايا و أوصلنى بجودك إلى العطايا حتى أكون غدا في القيمة عتيق كرمك كما كنت في الدنيا ربيب نعمك و ليس ما تبذله غدا من النجاة باعظم مما قد منحته من الرجاء و متى خاب في فنائك أمل أم متى انصرف بالرد عنك سائل إلهي ما دعاك من لم تجبه لانك قلت ادعونى أستجب لكم و أنت لا تخلف الميعاد أللهم فصلّ على محمّد و آل محمّد و استجب دعائى و لا تقطع رجائى برحمتك يا أرحم الراحمين .\r\nو مرويست كه سبب نزول آيه : نبئ عبادى إنى أنا الغفور الرحيم اين بود كه روزى رسول خدا صلّى اللَّه عليه و آله و سلّم عبور فرمودند بر جمعى از مردم كه ميخنديدند ، پس آن حضرت ايستاد و فرمود : آيا ميخنديد ؟ اگر ميدانستيد آنچه را كه من ميدانم ( از عذابهاى الهى ) هر آينه كمتر ميخنديديد و بسيار بر حال خود گريه مينموديد ، پس جبرئيل نازل شد و عرضكرد يا رسول اللَّه صلّى اللَّه عليه و آله خدايت سلامت مىرساند و ميفرمايد :\r\n  نَبِّئْ عِبادِي أَنِّي أَنَا الْغَفُورُ الرَّحِيمُ وَ أَنَّ عَذابِي هُوَ الْعَذابُ الْأَلِيمُ   « 1 » ( اى رسول ما ) بندگان مرا آگاه ساز و مژده بده ايشان را كه من بسيار آمرزنده و مهربانم ( و نيز آنها را بترسان كه عذاب من بسيار سخت و دردناك است .\r\nو مرويست از ام سلمه « 2 » كه گفت شنيدم از حضرت رسول صلّى اللَّه عليه و آله و سلّم\r\n\r\n\r\n","description":"","footnote":"\r\n( 1 ) . 49 - الحجر\r\n( 2 ) . اسمش هند بنت امية بن المغيرة بن عبد اللَّه بن عمرو بن مخزوم القرشيه است و مادرش عاتكه بنت عبد المطلب و در سنه 62 هجرى در مدينه در سن 84 سالگى وفات كرده و در بقيع مدفون شد و او آخرين امهات مؤمنين بود كه از دنيا رفت و شوهر اول او پسر خاله‌اش أبو سلمة بن عبد الاسد بن المغيرة بود و بعد از فوت او در سنه 4 هجرت همسر رسول خدا ( ص ) شد و نزد آن حضرت مكانتى و منزلتى پيدا كرد ، و در علم و تقوى و فصاحت و بلاغت يگانه بوده .\r\n","page_name":" 59 ","page_number":67},
  {"content":"\r\n\r\nكه فرمود : خدا تعجب مىكند از نااميدى بندگان خود با اينكه رحمتش بر هر چيزى وسعتش بيشتر است .\r\nو مرويست كه حضرت امام زين العابدين عليه السّلام مشاهده كردند ( يكنفر ) زهرى را « 1 » كه بواسطه جنون و ديوانگى ميخنديد فرمود :\r\nچرا اين مرد چنين شده ؟ گفتند كسى را كشته و از خوف خدا ديوانه شده ، فرمود : نااميدى او از خداوند گناهش بيشتر است از قتلى كه مرتكب شده .\r\nو سزاوار است كه بنده گمان خوب بخداى داشته باشد زيرا وسيلهء بزرگى است براى سعادت او ، و چه بهتر از اين مىشود كه خداى تعالى فرمايد من نزد گمان خوب بنده خود هستم .\r\n( و منقولست ) يكى از علماء در خواب ديد عالمى را ( كه فوت شده بود ) بمقام عالى و ارجمند ، از او سؤال كرد بچه سبب به اين مقام رسيدى ؟\r\nگفت : بواسطهء حسن ظنّى كه به خدا داشتم ، و كسى بخير و خوبى دنيا و آخرت نميرسد مگر بداشتن حسن ظنّ به خدا .\r\n\r\n\r\n","description":"","footnote":"\r\n( 1 ) . زهرة زمينى يا قريهء بزرگى بوده نزديك مدينه كه طايفه‌ئى از قريش در آنجا زندگى ميكردند .\r\n","page_name":" 60 ","page_number":68},
  {"content":"\r\n\r\nو فرمود : سيد أولياء عليه السّلام توكل به خدا و حسن ظن به او ( همانند ) قلعهء محكمى است كه داخل در آن نميشود مگر مؤمن ، و توكل بر خدا كردن سبب نجات است از هر بدى و أمان است از هر نوع دشمنى ( ديگران به او ) .\r\nو فرمود : حضرت صادق عليه السّلام داده نميشود بمؤمن خير دنيا و آخرت مگر بحسن ظن و اميدوارى او به خدا و باخلاق نيكويش و اذيت نكردنش بمردم ، بدرستى كه خداى تعالى عذاب نميكند كسى را بعد از توبه و استغفار كردنش مگر ببدگمانى او به خدا و سستى در رجاى به او و بداخلاق‌شدنش و غيبت كردن مؤمنان را ، و نيست كسى كه گمان خوب به خدا داشته باشد مگر آنكه پروردگار طبق گمانش با او رفتار فرمايد زيرا خداوند كريم است و حيا مىكند كه مخالف حسن ظن و اميدوارى بندگانش نمايد .\r\nپس گمان خود را به خدا نيكو كنيد و رغبت نمائيد به آنچه ( از رحمت و نعمت و مغفرت ) كه نزد خداوند است بدرستى كه خداى سبحان ميفرمايد :  الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً  « 1 » آن كسانى كه به خدا بدگمانند روزگار بد و هلاكت بر آنها خواهد بود و خدا بر آنان خشم و لعن خواهد كرد و جهنم را كه بسيار بد منزلگاهيست برايشان مهيّا خواهد ساخت .\r\nو منقول است كه يكى از بزرگان در خواب ديد دوست فوت‌شدهء خود را و از او سؤال كرد خداوند با تو چه كرد ؟ گفت بواسطهء حسن ظنّى كه به او داشتم مرا آمرزيد و گناهانم را محو فرمود .\r\n\r\n\r\n","description":"","footnote":"\r\n( 1 ) . 6 - الفتح\r\n","page_name":" 61 ","page_number":69},
  {"content":"\r\n\r\nو منقول است كه يكى از بزرگان هميشه از خدا درخواست ميكرد عصمت از گناه را ( كه خداوند او را از گناه كردن باز دارد ) پس در خواب به او گفته شد : اگر همهء شما را از گناه كردن باز دارم ، پس عفو و رحمت من شامل حال چه كسى شود .\r\nو وحى فرمود خداى سبحان به حضرت داود عليه السّلام بگو ببندگانم :\r\nخلق نكرده‌ام شما را كه سودى برم ، بلكه آفريدم تا از من منتفع شويد و سودى بريد ، صدق اللَّه ( العلى ) العظيم سخن بصدق و راستى فرموده بدليل آنكه قرار داده هر حسنه‌اى را بده برابر ، بلكه هفتصد برابر ، براى كسانى كه بخواهد .\r\nچنان كه ميفرمايد :  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ  « 1 » مثل آنان كه مالشان را در راه خدا انفاق كنند بمانند دانه‌ايست كه از يك دانه هفت خوشه برويد و در هر خوشه‌ئى صد دانه ( كه يك دانه هفتصد دانه بشود ) و قرار داده يك گناه را برابر يك گناه ( بدون زياده ) ، و همت بر كار نيكو داشتن خود حسنه است اگر چه بجا آورده نشود ، و ليكن همت بر گناه داشتن گناهى نيست تا بجا آورده شود ، و قرار داد توبه از گناه را حسنه و بسيار دوست ميدارد توبه‌كنندگان را .\r\nپس اين دلالت مىكند ( و معلوم ميگردد ) كه ما را خلق فرموده تا اينكه نفع و سودى بريم از معامله با او .\r\nو مرويست از امام حسن عسكرى عليه السّلام كه أبو دلف « 2 » درخت\r\n\r\n\r\n","description":"","footnote":"\r\n( 1 ) . 261 - البقره\r\n( 2 ) . ابو دلف « كصرد » العجلى و اسمش قاسم بن عيسى از امراء دولت عباسى و از اسخياء معروفست و معاصر هرون الرشيد و مأمون بوده .\r\n","page_name":" 62 ","page_number":70},
  {"content":"\r\n\r\nخرمائى كه سه هزار و شصت دانه داشت صدقه داد ، پس خداوند در عوض هر خرمائى قريه‌اى به او عطا فرمود .\r\nو مرويست كه در زمان حضرت داود عليه السّلام زنى از خانهء خود بيرون آمد در حالى كه سه گردهء نان و سه رطل جو داشت ، پس در بين راه سائلى از او چيزى خواست آن زن سه گرده نان را بسائل داد و با خود گفت اين جوها را آسيا ميكنم نان پخته و ميخورم ، چند قدمى راه نرفته بود كه باد تندى وزيدن گرفت و آن جوها را كه بر سرش نهاده بود با ظرفش برد ، پس آن زن وحشت كرد و محزون شد و آمد خدمت حضرت داود عليه السّلام و قصه را بيان داشت ، آن حضرت فرمود : پيش فرزندم سليمان برو قصه را براى او بگو ، چون بنزد سليمان آمد هزار درهم به او عطا فرمود ، آن زن گرفت و به پيش داود شد و بعرض رسانيد كه هزار درهم به من مرحمت فرمود ، آن حضرت فرمود : برو و درهم را به او باز گردان و بگو من درهم نخواستم بلكه خواستم مرا خبر دهى چرا باد جوهاى مرا با خود برد ؟ چون بنزد حضرت سليمان آمد ، آن حضرت فرمود : اى زن هزار درهم به تو دادم ديگر چيزى مخواه ، گفت من آن را نخواسته بودم ، پس حضرت سليمان بار ديگر هزار درهم به او عنايت فرمود ، آن زن گرفت و بپيش داود شد و ماوقعرا بيان داشت ، پس حضرت داود فرمود : گفتم درهم را به او باز گردان و بگو بر نخواهم داشت بلكه از خداى بخواه تا ملك موكل بر باد را حاضر فرمايد و از او سؤال كنيد كه باذن خدا جوهاى مرا ربود يا بدون اذن او .\r\nپس بنزد حضرت سليمان آمد و از او درخواست كرد تا ملك را حاضر گرداند ، آن حضرت از خداى درخواست نمود و ملك چون حضور\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nيافت از جوهاى آن زن سؤال فرمود ، عرضكرد باذن خدا بردم ، زيرا تاجرى در بيابان ( مدت چند روزى ) حيواناتش بىآذوقه شدند . پس نذر كرد هر كه علوفه بحيوانات او دهد يك ثلث ( 3 / 1 ) از بارهاى آن حيوانات جهت او باشد ، پس من بأمر خدا آن جوها را بپيش او انداختم و وفاى به نذر بر او واجب شد ( پس از چندى كه تاجر آمد ) حضرت سليمان از او سؤال كرد و تاجر اقرار نمود ، پس آن حضرت آن زن را خواست ، چون حاضر شد . تاجر گفت اى زن براى تو است يك ثلث از آن اموال و آن سيصد و شصت هزار دينار مىشود ، آن زن با كمال خرسندى گرفت و به خانه خويش رفت .\r\nپس حضرت داود به حضرت سليمان فرمود : هر كه بخواهد كه معامله با سود و منفعت بسيار كند بايد با چنين خداى كريم معامله نمايد و از همين جهت است كه روايت شده هر گاه فقير شديد با خداى معامله كنيد به صدقه دادن كه بىنياز خواهيد شد ، و از فقر نجات خواهيد يافت .\r\n\r\nباب سىام در حياى از خداوند\r\nفرمود رسول خدا صلّى اللَّه عليه و آله و سلّم از علائم ايمان حيا داشتن است ، روزى بأصحاب خود فرمود : از خداى خود حيا بداريد آنچنان كه حق حيا و شرم است ، صحابه گفتند كه چكار كنيم ؟ فرمود : گوش فرا ندهيد به سخنانى كه نبايد گوش داد ، و نظر نكنيد به چيزى كه نبايد نگاه كرد و اعتقاد نكنيد به آنچه كه جايز نيست اعتقاد كردن به آن ، و شكم را\r\n\r\n","description":"","footnote":"","page_name":" 64 ","page_number":72},
  {"content":"\r\n\r\nاز حرام نگاه داريد ، و بسيار ياد نمائيد مرگ و قبر را و پوسيده شدن و خاك شدن در قبر را ، و كسى كه كرامت و بزرگى در آخرت را بخواهد بايد كه زينت دنيا را ترك نمايد ، پس هر كه چنين باشد شرم داشته از خدا حق حيا و شرم داشتن را .\r\nو مرويست ( از حضرت أمير المؤمنين عليه السّلام ) كه جبرئيل بر حضرت آدم عليه السّلام نازل شد در حالى كه حيا و عقل و ايمان را همراه داشت ، عرضكرد : اى آدم خدايت سلام مىرساند و ميفرمايد يكى از اين سه چيز را اختيار كن ( آدم فرمود : كدام است آن سه چيز ؟ عرضكرد : حيا عقل ، و ايمان ) ، پس آدم عقل را اختيار فرمود ، جبرئيل بحيا و ايمان گفت شما برويد ، گفتند : خداوند بما أمر فرموده كه از عقل جدا نشويم .\r\nو فرمود : حيا از علائم ايمان است ، و ايمان ندارد و در خير و خوبى و سعادت نيست كسى كه حيا ندارد .\r\nو مرويست كه خداى تعالى ميفرمايد : بنده من هر گاه از من شرم داشتى و حيا كردى عيوب تو را از مردم ميپوشانم و گناهان و لغزشهايت را از نامه عملت محو ميكنم ، و در قيامت با تو هنگام محاسبه اعمالت مناقشه و سخت‌گيرى نخواهم كرد .\r\nو نيز مرويست كه خداى سبحان فرموده : بندهء من هر گاه از من حيا كردى و از من ترسيدى تو را مىآمرزم .\r\nو منقولست كه مردى يك نفرى را مشاهده كرد كه درب مسجدى نماز ميخواند ، از او سؤال كرد چرا در داخل مسجد نماز نميخوانى ، گفت : حيا ميكنم و شرم دارم كه داخل خانه خدا شوم و حال آنكه\r\n\r\n","description":"","footnote":"","page_name":" 65 ","page_number":73},
  {"content":"\r\n\r\nمعصيت و نافرمانى او را كرده‌ام .\r\nو از علائم حياكننده از خدا اين است كه او را نه بينند در أمرى كه از آن حيا مىكند .\r\nو روايت شده كه خداى عز و جل وحى فرمود به حضرت عيسى عليه السّلام يا عيسى موعظه كن مردم را ، و مواقعى كه آنها را موعظه نميكنى از من حيا كن ( و سخنان لغو و بيهوده نگو ) .\r\nو علامت سفيهان پنج است ، كمى حيا ، و خشكى چشم ( كه از خوف خدا نميگريند ) ، و رغبت به دنيا ، و طول أمل ، و قساوت قلب .\r\nو مرويست كه خداى تعالى فرموده : با انصاف رفتار نمينمايد با من بندهء من ! زيرا مرا ميخواند و دعا مىكند و من شرم دارم كه او را ردّ كنم و دعايش را مستجاب ننمايم ، و ليكن او شرم نميكند از من و معصيت و نافرمانى مرا مينمايد .\r\nو نهايت و حقيقت حيا آن است كه قلب آدمى توجه داشته باشد كه خداوند اطلاع كامل از حال او دارد و چشم بهمزدنى از نظر خدا غايب نميتوان شد ، و هر گاه بنده‌ئى در موقع گناه كردن معتقد باشد كه خداوند او را مىبيند هر آينه بسيار كم حيا است و جاهل است بقدرت پروردگار ، و اگر معتقد نباشد كه او را مىبيند پس او كافر است .\r\n\r\nباب سى و يكم در فضيلت حزن\r\nخداوند در فضيلت آن و مدح حضرت يعقوب عليه السّلام فرموده :\r\n\r\n","description":"","footnote":"","page_name":" 66 ","page_number":74},
  {"content":"\r\n\r\n وَ ابْيَضَّتْ عَيْناهُ مِنَ الْحُزْنِ فَهُوَ كَظِيمٌ  « 1 » سفيد گرديد چشمانش از حزن و اندوه ، و حزن و اندوهش نبود مگر براى عبادت پروردگار نه جزع و فزع از فراق يوسفش .\r\nو مرويست كه رسول خدا صلّى اللَّه عليه و آله و سلّم هميشه محزون و دائم الفكر بود زيرا حزن از صفات مردم نيكوكار است ، بدرستى كه خداوند دوست ميدارد هر قلب محزون را .\r\nو از اين جهت است كه هر گاه دوست بدارد قلبى را ميگشايد در آن قلب پردهء از حزن را ، و حزن قرار نميگيرد در قلبى مگر آنكه سالم باشد ، و از ايمان خراب نباشد ، چون قلبى كه خراب باشد و خالى از ايمان باشد محزون ( از گناه ) نخواهد بود .\r\nو براى همين است كه گفته‌اند اگر در ميان امتى قلب محزونى باشد خداوند آنها را بيشتر ترحم خواهد فرمود .\r\nچنين گويد ( ديلمى ) عجب نيست از اين كه انسان محزون باشد بلكه تعجب در اينست كه چگونه ساعتى قلبش خالى از حزن ميماند ، و سزاوار هر كسى است كه قلبش محزون باشد زيرا در راه سفر دور و درازى است كه اول منزل آن مرگست و محل ورودش قبر است و بازگشت بقيامت و موقفش حضور پروردگار است ، و اعضا و جوارحش بر اعمال او شهادت ميدهند و رفتار و كردار پنهانيش آشكار شود ، و داخل صبح و شام مىشود در حالى كه بيم آن ميرود كه نعمت ( مالى و صحت بدن ) از او زايل گردد ، و بمقاصد و آرزويش نرسد ، و روبرو شود با بلاهاى ناگهانى ، و چگونه دل آدمى محزون نباشد و حال آنكه أجلش حتمى است و علت\r\n\r\n\r\n","description":"","footnote":"\r\n( 1 ) . 84 - يوسف\r\n","page_name":" 67 ","page_number":75},
  {"content":"\r\n\r\nآن هم مخفى است ( كه نميداند بچه علت و سبب و چه موقع خواهد مرد ) و اعمال او بالتمام ثبت و ضبط ميگردد ، و بيشتر اوقات پيرو هواى نفس و بندهء شهوتش بوده ، و رنج و زحمت ميكشد و اموالى را جمع مينمايد كه فائده آن نصيب شوهر زن او ( بعد از مردنش ، و وارث ديگر ) مىشود ، و در تمام عمر در تعب و مرارت است حتى در اوقات لذت و خوشيش و گرفتار دشمنان است مانند نفس أماره و شيطان و طول أمل و عائله كه از او طلب معاش و مخارج روزانه مينمايند ، و برخورد مىكند بافرادى كه به او حسادت ميورزند ، و همسايگانى كه به او اذيت ميكنند ، و بستگانى كه او را از راه حق باز ميدارند و هر آن انتظار مردن او را مىبرند .\r\nو همهء اينها را سيد اوصياء عليه السّلام جمع فرموده در فرمايش خود چنان كه ميفرمايد : روزگار با سرعت ميگذرد و مردم سخت در غفلتند ، به خدا قسم رسوا نموده مرگ لذات و نعمتهاى دنيا را ، و باقى نگذارده براى عاقلان فرح و سرور را ، و نه براى مؤمنان صديق و دوست صميمى و نزديك است كه هر كه رضايت خداى را بخواهد ناچار شود كه از مردم فرار كند و عزلت و گوشه‌نشينى را اختيار نمايد .\r\nهمچنان كه خداى تعالى ميفرمايد :  فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ  « 1 » فرار كنيد و بسوى خدا ( و لطف و رحمتش ) پناه ببريد ، كه اراده فرموده از اين فرار ، فرار از گناه و قطع رابطه با مردم و اعتماد به خدا داشتن در همه احوال ، و نزديك است كه بايد نشناخت مردم را و رفت و آمد با آنان ننمايند ( زيرا كسى كه بشناسد مردم را ميداند كه\r\n\r\n\r\n","description":"","footnote":"\r\n( 1 ) . 49 - الذاريات\r\n","page_name":" 68 ","page_number":76},
  {"content":"\r\n\r\nجايز و صلاح نيست رفت و آمد با ايشان كردن ) و دورى كردن از مردم ( جاهل و بد و غافل از خدا ) دليل معرفت انسانيست به خدا .\r\nوصيّت كرد حكيمى ، بحكيمى كه : خود را نشناسان به كسانى كه تو را نميشناسند ، آن ديگرى گفت : اى برادر بلكه من افزون و بالاتر از آن بگويم كه هيچ گاه رفت و آمد هم مكن با كسانى كه تو را ميشناسند به جهت آنكه از اذيت و صدمهء آنان سالم نخواهى بود ، زيرا شناسائى و دوستى بين دو نفر چه خطرها و حقوقهاى بزرگى را ببار خواهد آورد ، كه بعضى از آن حقوقها اينست كه : بايد مواسات و همراهى كرد بمال و عيادت كردن در بيماريش و حفظ حيثيت و آبروى او كردن ، و بديدارش رفتن ، و رد غيبت او نمودن ، و نيكوئى و پرسش احوال از خاندانش كردن در نبودنش ، و تكلف به نصيحت او كه بايد او را نصيحت كند ، و دلالت و راهنمائيش نمايد در اموراتش و خواستن براى آنچه را كه براى خود ميخواهد ، و اينها تكاليف و وظايف بزرگيست كه ( ميتوان گفت ) كسى قادر نيست همهء آن را انجام دهد مگر آنكه مؤيّد من عند اللَّه باشد .\r\nبه خدا قسم اگر غفلت و جهالت نبود عاقل از هيچ خوشى و عيش لذت نميبرد و بسترى براى راحتى و خواب نميگسترد و غذاهاى گوناگون و رنگارنگ ترتيب نميداد و لباسهاى متعدد براى خود آماده نميكرد كه هنگام رفتنش از دنيا مضطرب باشد و بخواهد فرار كند ( از مرگ ) و حال آنكه نميتواند فرار كند ، مانند گوسفندى كه در دست قصابى باشد ، و همانند او مائيم با ملك الموت در دنيا كه قابض الارواح مانند قصاب است و ما همانند گوسفندان ، لمصنفه ( ديلمى ) .\r\n\r\n","description":"","footnote":"","page_name":" 69 ","page_number":77},
  {"content":"\r\n\r\n لا تنسوا الموت في غمّ و لا فرح * و الارض ذئب و عزرائيل قصّاب \r\nمرگ را فراموش مكن چه در حال غم و اندوه و چه در حال فرح و سرور ، زيرا ( تو مانند گوسفندى و ) زمين همانند گرگ ، و عزرائيل تو را مىميراند همانند قصاب كه گوسفندى را ميميراند .\r\nو از عجائب اين است كه مردم مىبينند خاك ( قبر ) آنها را از دوستان جدا مىكند همچنان كه مردمان پيش از آنان را چنين كرده با وجود اين غفلت دارند و فراموش ميكنند مرگ را ! و عجب‌تر از آن اين است كه لب بخنده ميگشايند ! و حال آنكه حق سبحانه ميفرمايد :\r\n  أَ فَمِنْ هذَا الْحَدِيثِ تَعْجَبُونَ وَ تَضْحَكُونَ وَ لا تَبْكُونَ   « 1 » آيا مردم بسر نوشت خود ميخندند ؟ و فكر نميكنند كه چه ميكنند و بكجا خواهند رفت كه به حال خود گريه كنند .\r\nو مرويست كه آن گنجى كه خداى تعالى حفظ ميفرمود براى آن دو غلام ( دو پسر يتيم در قصهء حضرت موسى و خضر عليهما السّلام ) لوحى بود كه در آن نوشته بود : عجب دارم از كسى كه يقين بمرگ دارد چگونه خوشحالى مىكند و ميخندد ؟ ! و عجب دارم از كسى كه يقين به حساب روز قيامت دارد چگونه گناه مىكند ! و عجب دارم از كسى كه يقين دارد به قدر ( مقدرات ) چگونه محزون مىشود ؟ و عجب دارم از كسى كه ميبيند زوال دنيا و انقلاب أهلش را چگونه به آن اطمينان پيدا مىكند .\r\nو عاقلترين و بهترين مردم كسى است كه نيكوكار باشد و از خدا خائف باشد ( كه مبادا مورد قبول واقع نشود ) .\r\nو احمق‌ترين و جاهلترين مردم كسى است كه گناه كند و خود را\r\n\r\n\r\n","description":"","footnote":"\r\n( 1 ) . 61 - النجم\r\n","page_name":" 70 ","page_number":78},
  {"content":"\r\n\r\nايمن از ( عذاب ) خدا بداند .\r\nچنين گويد ( ديلمى ) من در آغاز زندگانى و جوانى هر گاه دعاى پيش از نماز شب را ميخواندم چون ميرسيدم به اين جمله از دعا ( ى حضرت سجاد عليه السّلام ) : أللهم ان ذكرت الموت و هول المطلع و الوقوف بين يديك تغصنى مطعمى و مشربى و أغصنى و أقلقنى ( أقلبنى - أقلنى ) عن وسادي و منعنى رقادى ، خجل و شرمنده ميشدم زيرا تمامى اين صفات و حالت را در خود نميديدم .\r\nپس در خاطرم گذشت و تصميم گرفتم كه راهى براى آن پيدا كنم كه دروغ نباشد ، و بقلب خود چنين خطور ميدادم كه : اميد است داراى اين گونه صفات و حالت بشوم ( و از خداى تمنّاى اين را داشتم كه موفّق شوم تا حالات من موافق مضامين آن شود ) .\r\nپس چون قدرى از سنين عمرم گذشت و قواى بدنم سست گرديد و آثار مرگ هويدا و پديد آمد و ارتعاش بدن مرا عارض گرديد و كار به جائى رسيد كه چون داخل صبح ميشدم اميد زنده بودن تا شب را نداشتم و چون داخل در شب ميشدم اميد زنده بودن تا صبح را نداشتم حتى اگر قدمى ميگذاشتم اميد برداشتن آن را نداشتم و اگر لقمه‌اى در دهان مينهادم اميد اين كه زنده بمانم و فرو ببرم نداشتم .\r\nپس چون چنين شدم توانستم بگويم : إلهي إنى إذا ذكرت الموت و هول المطلع و الوقوف بين يديك تغصنى مطعمى و مشربى و اغصنى بريقى و أقلقنى عن وسادي و منعنى رقادى و نقص على سهادى و ابتزنى راحة فؤادى إلهي و سيدى و مولاى مخافتك اورثتنى طول الحزن و نحول الجسد و الزمتنى عظيم الغم و ألهم و دوام الكمد و أشغلتنى عن الاهل و المال و الصفد و تركتنى مسكينا غريبا وحيدا و إن كنت بفناء الاهل و الولد\r\n\r\n","description":"","footnote":"","page_name":" 71 ","page_number":79},
  {"content":"\r\n\r\nما أحسن بدمعة ترقى من آماقى و زفير يتردد بين صدرى و التراقى يا سيدى فرّ و حزنى ببرد عفوك و نفس غمى و همى ببسط رحمتك و مغفرتك فانى لا آمن إلا بالخوف منك و لا أعز إلا بالذل لك و لا أفوز إلا بالثقة بك و التوكل عليك يا أرحم الراحمين و خير الغافرين « 1 » .\r\n\r\nباب سى و دوم در خشوع\r\nدر فضيلت آن و مدح مؤمنان حق جلّ شأنه ميفرمايد :    قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    « 2 » بتحقيق رستگار شدند مؤمنان ، و آنان كسانى هستند كه در نمازشان كمال خشوع دارند .\r\nچنين گويد ( ديلمى ) معنى خشوع خوف دائم داشتن از خدا است كه ملازم قلب انسان باشد ، و بعبارت ديگر : خشوع آنست كه هر گاه بعبادت ايستاد تمام فكر و همّت و توجّهش فقط بذات يگانه باشد .\r\nو مرويست كه هر كه خاشع باشد قلبش از او دور شود شيطان ، و علامت خشوع قلب انسان اين است كه چشم طمع را فرو بندد و علاقمندى به دنيا را از خود قطع گرداند .\r\nو ( علامت ديگر آن اينست كه ) آتش شهوت ( جنسى - حبّ رياست و غيره را ) خاموش نمايد و أمل و آرزويش را ساكن كند ، و چون اين چنين شود نور بخشد در قلبش نور عظمت خداوند ، پس بالنتيجه آمال\r\n\r\n\r\n","description":"","footnote":"\r\n( 1 ) . دعائيست مروى از حضرت سجاد ( ع ) كه پيش از نماز شب خوانده مىشود - مترجم .\r\n( 2 ) . 3 - المؤمنون\r\n","page_name":" 72 ","page_number":80},
  {"content":"\r\n\r\nو آرزوها ( ى بى جا ) يش بميرد و نابود گردد ، و هميشه خود را مواجه با مرگ ببيند ، و در اين هنگام است كه تمام جوارح بدنش حالت خشوع پيدا كند و اشك ديدگانش جارى شود ، و زياد گردد حسرت و ندامتش ( از عمرى كه تلف نموده ) .\r\nو همچنين خشوع فروتن مىكند بدن و قلب را در مقابل خداى علّام غيوب ، چنان كه ميفرمايد :  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً  « 1 » بندگان خاص خدا آن كسانى هستند كه روى زمين بتواضع و فروتنى راه ميروند ، و هر گاه مردم جاهل به آنها خطاب و عتابى كنند با سلامت نفس و زبان خوش جواب دهند .\r\nو مرويست كه رسول خدا صلّى اللَّه عليه و آله و سلّم مشاهده فرمود مردى را كه در نماز با ريش خود بازى ميكرد ، آن حضرت فرمود : اگر قلب اين مرد خاضع و خاشع ميبود تمام جوارحش خاضع و خاشع بود .\r\nاين روايت دلالت مىكند كه خشوع از افعال قلبست و آثار آن در اعضا و جوارح آدمى ظاهر ميگردد .\r\nو سزاوار نيست كه كسى اظهار خشوع و خضوع كند و حال آنكه قلبش خالى از آن باشد .\r\nو از علامت ديگر خشوع آنست كه آدمى كمال تذلّل را به خدا داشته باشد به سجده كردن بر خاك ، چنان كه حضرت صادق عليه السّلام اين چنين بود و سجده نميكرد بر خاكى مگر بر تربت حضرت امام حسين عليه السّلام و از صفات رسول خدا صلّى اللَّه عليه و آله اين بود كه پارگى لباسها و كفش\r\n\r\n\r\n","description":"","footnote":"\r\n( 1 ) . 63 - الفرقان\r\n","page_name":" 73 ","page_number":81},
  {"content":"\r\n\r\nخود را خود ميدوخت و گوسفندان را با دست خود ميدوشيد ، و با غلامان ( و خدمتگزاران ) غذا ميل ميفرمود ، و به روى زمين ( بدون فرش ) مىنشست ، و بر الاغ سوار ميشد و چه بسا ديگرى را بر رديف خود سوار ميكرد ، و شرم و حيا نميكرد از اين كه خود از بازار چيزى خريدارى نمايد و با دست خود به خانه خويش برد و مصافحه ميفرمود با هر بزرگ و كوچكى و هر فقير و ثروتمندى و دست خود را نميكشيد تا آن ديگرى دست خود را ميكشيد ، و سلام ميكرد بهر كسى كه ميرسيد « 1 » .\r\nو هر كه آن حضرت را دعوت ميكرد اجابت ميفرمود ، اگر چه به چند دانه خرماى پست بود و معاشرتش با مردم بسيار نيكو بود ، و كريم الطبيعت بود ، و هميشه صورتى بشّاش و خرّم داشت ، و متبسّم بود بدون آنكه بخندد ، و محزون بود بدون آنكه عبوس باشد ، بذل و بخشش ميكرد بدون آنكه اسراف كند ، و هيچ گاه ( آنقدر نميخورد كه ) آروغ زند ، و دست طمع جانب كسى دراز نفرمود .\r\n\r\n\r\n","description":"","footnote":"\r\n( 1 ) . سلام نمودن به ديگران يكى از دستورات مؤكد شارع مقدس اسلام است و زياد سفارش در بارهء آن نموده‌اند كه بر ناظرين اخبار خاندان عصمت و اهل بيت رسالت مخفى و پوشيده نيست ، و موجب دوستى و محبت مىشود و ايجاد صميميت مينمايد ، و جواب سلام را واجب شمرده تا جايى كه در وسط نماز واجب جواب بايد گفت ، و در تفسير « البرهان » از شيخ صدوق رضوان اللَّه عليه از حضرت امام محمد باقر عليه السلام نقل مينمايد ( ملخصا ) كه آن حضرت نهى شديد فرموده است مسلمانان سلام نكنند به يهوديها و ارمنيها و مجوس و بت‌پرستان و شرابخوار و كسانى كه با نرد و شطرنج و آلات ديگر قمار بازى ميكنند و ملوط و شاعرى كه هجو زنان و مردان پاكدامن و عفيف كند و ربا خوار و فاسق ( مثل سخن چين و ريش‌تراش )\r\n","page_name":" 74 ","page_number":82},
  {"content":"\r\n\r\nو كافيست در مدح آن حضرت قول خداى تعالى كه ميفرمايد :\r\n وَ إِنَّكَ لَعَلى خُلُقٍ عَظِيمٍ  « 1 » بدرستى كه تو اى پيغمبر حسن خلق بزرگى را دارى .\r\nو مرويست ( از حضرت صادق عليه السّلام ) كه خداوند خطاب فرمود به حضرت موسى عليه السّلام هيچ ميدانى كه چرا تو را برگزيدم بسخن گفتن با من ( و بدون واسطه با تو سخن ميگويم ) و تو را رسول خود قرار دادم و بسوى مردمان فرستادم ؟ عرضكرد : نميدانم خدايا .\r\nخطاب رسيد به جهت آنكه نظر افكندم بقلوب بندگانم و ظاهر و باطن همهء آنها را ديدم و نديدم كسى را همانند تو كه قلبش خاضع باشد و در پيشگاه ما خود را ذليل بداند ، لذا دوست داشتم كه تو را در بين آنها مقام بلندى دهم ، زيرا من در پيش قلب خاشع و خاضع بندگان خود هستم .\r\nو سزاوار است براى عاقل كه خود را بالاتر از ديگران نداند ، زيرا عزّت در تواضع و تقوى است ، و هر كه عزّت را در تكبّر طلب نمايد هيچ گاه نخواهد يافت .\r\nو مرويست ( از رسول خدا صلّى اللَّه عليه و آله ) كه با هر كس دو ملك موكلست كه اگر تواضع و فروتنى كرد او را بلند كنند ( و بامر پروردگار او را مقام رفيع دهند ) و اگر تكبّر كرد و خود را بزرگ شمرد او را پست و ذليل نمايند .\r\nو شرافت انسان بتواضع است ، و عزّت در تقوى ، و غنى و بىنيازى از مردم در قناعتست . و بهترين چيزى كه براى پادشاهان و اغنياء نيكو است\r\n\r\n\r\n","description":"","footnote":"\r\n( 1 ) . 3 - القلم\r\n","page_name":" 75 ","page_number":83},
  {"content":"\r\n\r\nتواضعست ، و قبيح و زشت‌ترين چيز براى فقرا تكبر است .\r\nو از اين جهت آفريدگار عالم در مقام مهربانى و ارشاد مردم بپيغمبر خود صلّى اللَّه عليه و آله و سلّم امر فرموده كه از لغزشهاى مردم نسبت به او عفو و گذشت نمايد و براى آنان استغفار كند و هميشه متواضع و فروتن باشد :\r\nچنان كه ميفرمايد :  وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَ اسْتَغْفِرْ لَهُمْ  « 1 » اى پيغمبر اگر بدخوى و سخت دل باشى مردم از اطراف تو متفرق و پراكنده ميشوند پس نسبت به آنها مهربان باش و از بديهايشان درگذر و براى خطاها و گناهانشان استغفار كن ، و ( نيكوئى پيغمبران با مردم از وظائف آنها است ) چنان كه وحى رسيد به حضرت موسى بن عمران كه نعمتهاى مرا يادآورى مردم كن و با ايشان نيكوئى كن و مرا دوست آنها به آنها معرفى بنما زيرا مردم دوست نميدارند كسى را مگر آن كسى كه به آنها نيكوئى كرده باشد .\r\n\r\nباب سى و سوم در غيبت و نمّامى\r\nدر مذمّت آن خداى سبحان ميفرمايد :  وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ  « 2 » بايد غيبت نكند بعضى از شما بعضى ديگر را آيا دوست ميدارد يكى از شما كه بخورد گوشت برادر خود را در حالتى كه مرده باشد ؟ پس كراهت ميداريد شما آن أمر را ( پس چگونه كراهت نداريد از غيبت كردن ) ، و خداوند\r\n\r\n\r\n","description":"","footnote":"\r\n( 1 ) . 153 - آل عمران\r\n( 2 ) . 12 - الحجرات\r\n","page_name":" 76 ","page_number":84},
  {"content":"\r\n\r\nمبالغه فرموده در نهى از غيبت كردن كه آن را شبيه گوشت مرده انسان كرده .\r\nو فرمود : رسول خدا صلّى اللَّه عليه و آله از أعظم مفاسد غيبت آنست كه چون روز قيامت بنده‌اى را بموقف عرصات حاضر سازند و نامهء اعمال او را بدست او دهند ، چون در او نگرد از حسنات خود چيزى در آن نبيند عرض كند : پروردگارا اين نامهء عمل من نيست ! زيرا من از طاعات خويش كه در دنيا بجا آورده‌ام هيچ در آن نمىبينم .\r\nخطاب رسد كه : اى بنده خداى تو سهو و خطا نميكند ، اعمال خير تو بغيبت مردم رفت ، و طاعات تو بعوض غيبت به آنها داده شد ، و ديگرى را مىآورند و ديوان او را بدست او ميدهند ، در آن طاعات بسيار و عبادات بيشمار مشاهده مىكند ، عرض كند : خدايا اين نامهء اعمال من نيست زيرا اين همه اعمال خير را من بجا نياورده‌ام ؟ خطاب ميرسد كه :\r\nفلان شخص غيبت تو را كرد و اين طاعات او است كه در عوض به تو داده شده است .\r\nخطاب رسيد از حضرت عزّت به حضرت موسى بن عمران كه :\r\nهر غيبت‌كننده‌ئى كه با توبه از دنيا برود آخرين كسى است داخل بهشت خواهد شد ، و هر غيبت‌كنندهء كه اصرار بر آن داشته باشد و بىتوبه از دنيا برود اول كسى است كه داخل جهنم خواهد شد .\r\nو مرويست هر كه غيبت كرده شود نصف گناهانش ( كه قابل عفو و آمرزش باشد ) آمرزيده شود .\r\nو گفته است يكى از علما اگر خواستم كسى را غيبت كنم فرزند خود را غيبت ميكنم زيرا او سزاوارتر است بحسنات من از ديگران .\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nگويند كه گفته شد بحسن بصرى كه فلانى غيبت تو را كرده ، پس هدايائى براى او فرستاد و پيغام داد كه چون شما مقدارى از حسنات خود را به من هديه نموده‌اى خواستم مكافاتى كرده باشم و جبران عمل تو را نموده باشم .\r\nو هر كه در نزد او غيبت مؤمنى را بنمايند و او رد غيبتش نكند و ياريش ننمايد خيانت به خدا و رسولش نموده .\r\nو فرمود : اگر نفعت ببرادر مؤمنت نميرسد پس به او ضرر هم نرسان و اگر او را مسرور نميكنى پس او را مغموم مكن ، و اگر او را مدح نميكنى پس او را مذمت ( و غيبت ) مكن .\r\nو فرمود : رسول خدا صلّى اللَّه عليه و آله با ديگران حسادت مبريد ، و دشمنى نكنيد ، و در زندگى مزاحم يك ديگر مشويد ، و پشت به يكديگر و مفارقت ننمائيد ، و بعضى از بعضى غيبت و بدگوئى نكنند ، بلكه در عوض برادر باشيد ( و حقوق برادرى را ادا نمائيد ) .\r\nو نيز از رسول خدا صلّى اللَّه عليه و آله و سلّم مرويست كه فرمود : زنهار احتراز كنيد از غيبت ، بدرستى كه غيبت بدتر است از زنا زيرا مردى كه زنا كرد و توبه نمود خدا توبهء او را قبول ميفرمايد ، و ليكن غيبت‌كننده را خدا نمىآمرزد تا آن كسى را كه غيبت كرده از او بگذرد و عفو كند .\r\nو فرمود : كه در شب معراج بقومى گذشتم كه رويهاى خود را بناخنهاى خود ميخراشيدند ، از جبرئيل پرسيدم كه ايشان كيانند ؟\r\nگفت غيبت‌كنندگان ، و روزى آن حضرت بالاى منبر خطبه‌اى انشاد فرمودند و بيان گناه ربا و عقوبت آن را كردند و فرمود : يكدرهم از\r\n\r\n","description":"","footnote":"","page_name":" 78 ","page_number":86},
  {"content":"\r\n\r\nربا بدتر است از هفتاد زنائى كه كسى با محرمان « 1 » خود كند ، و گناه آبروى برادر مسلمان را ريختن از آن يكدرهم ربا بدتر است .\r\n\r\n\r\n","description":"","footnote":"\r\n( 1 ) . زنانى كه بمرد محرم هستند و نزديكى كردن با آنها حرام است عبارتند از : مادر ، مادر مادر ، مادر پدر ، مادر زن ، مادر پدر زن ، مادر مادر زن ، هر چه بالا روند چه نسبى باشند و چه رضاعى ، زن پدر چه نسبى و رضاعى . دختر ، دختر پسر ، دختر دختر ، دختر زن ، دختر دختر زن ، دختر پسر زن ، مدخوله كه از شوهر سابق و يا بعدى داشته باشد ، دختر برادر ، دختر خواهر ، هر چه پائين روند چه نسبى باشند و چه رضاعى ، خواهر پدر و مادرى و يا پدرى و يا مادرى تنها چه نسبى باشند و چه رضاعى ، خاله ، خالهء پدر خالهء مادر ، خاله جد نسبى و رضاعى ، عمه ، عمه پدر ، عمه مادر ، عمه جد ، نسبى و رضاعى هر چه بالا روند ، و عمهء عمه ، و خاله خاله گاه هست كه حرام نيست ، زن پسر نسبى و رضاعى .\r\nو زنان ديگرى هستند كه محرم نيستند و ليكن سببى مانع و جهتى عارض مىشود كه نميتوان با آنان ازدواج كرد از قبيل : خواهر زن در صورتى كه زن در قيد نكاح و يا در عدهء طلاق رجعى و يا بائن كه مرتبه سوم طلاقست باشد ، و محارم پسرى كه با او مرتكب عمل شنيع شده باشد ، و زن و يا دخترى كه ده مرتبه از مادر و يا خواهر و يا زن برادر انسان شير خورده باشد در صورتى كه قائل به پانزده رضعه باشيم ، و دختر خاله و دختر عمه در صورتى كه با مادر آنان عمل نامشروع انجام داده باشد ، و دختر زنى كه با او فجور كرده باشد ، و با زنى كه در عدهء طلاق رجعى و يا در قيد نكاح ديگرى باشد زنا كند ، و زنى كه در حال احرام عمدا براى خود عقد نمايد ، و بحث مفصلى در اين موضوع در جلد اول ترجمه علل الشرائع نگاشته‌ام تحت عنوان ( ازدواجهاى حرام ) كه مراجعهء به آن مناسب با اين مقامست .\r\n","page_name":" 79 ","page_number":87},
  {"content":"\r\n\r\nو مرويست در تفسير آيه :   وَيْلٌ لِكُلِّ هُمَزَةٍ لُمَزَةٍ   « 1 » اينكه همزة كسى را گويند كه طعن بر مردم زند و سرزنش و مسخره نمايد ، و لمزة غيبت‌كننده را گويند .\r\nو سزاوار است بر كسى كه بخواهد عيب‌جوئى مردم كند عيب خود را متذكر شود و نقص و عيبها را از خود دور نمايد و از خداى طلب عفو كند ( نسبت به نقص و عيبهائى كه در گذشته داشته ) و بر شما باد بذكر و ياد خدا كه شفاى ( امراض روحى و جسمى ) شما است ، و بپرهيزيد از ذكر عيب و غيبت مردم زيرا سبب بيمارى ( و بدبختى ) شما است .\r\nو ( غزالى در احياء العلوم از مالك بن دينار نقل مىكند كه گفته ) منقولست كه حضرت عيسى عليه السّلام با حواريون گذارشان بر مرده سگ لاغر اندام بيمار و متعفنى افتاد ، حواريّون گفتند : عجب سگ متعفنى است ! آن حضرت فرمود : عجب دندانهاى سفيدى دارد ، كنايه از اين كه غيبت نكرده و دندانهايش سفيد مانده ، پس شما هم غيبت نكنيد تا دهانتان كثيف نگردد ( در باطن ) .\r\nو حقيقت غيبت آنست كه بگوئى از برادرت ( هر مؤمنى ) چيزى را كه اگر به گوش او برسد او را ناخوش آيد و به آن راضى نباشد ، خواه نقص در بدنش باشد ( مثل آنكه بگوئى : كور است ، يا كر ، يا لال ، يا نيم مرده ، يا بلند قد ، يا سياه ، يا پيس ، يا كچل ) و يا در نسب او باشد ( مثل اينكه بگوئى : پسر فلان فاسق ، يا مادرش چنين بود ، و يا ديوانه است و هر چه از اين قبيل باشد ) و يا در صفات و افعال او باشد ( مثل اينكه بگوئى : بد اخلاق است ، يا بخيل ، يا متكبر ، يا رياكار ، يا ظالم ، يا دزد\r\n\r\n\r\n","description":"","footnote":"\r\n( 1 ) . 1 - الهمزه\r\n","page_name":" 80 ","page_number":88},
  {"content":"\r\n\r\nيا پر گو ، يا پر خور و از اين گونه صفات هر چه باشد ) و يا در لباسش ( مثل اينكه بگوئى : بلند ، يا كوتاه ، يا چركين است ) .\r\nو فرمود رسول خدا صلّى اللَّه عليه و آله : حقيقت غيبت آنست كه ياد كنى برادر خود را به چيزى كه ( او را ناخوش آيد كه ) آن صفت با او باشد و إلا بهتان و تهمت است .\r\nو هر كه بشنود غيبت كسى را و ردّ نكند و مانع غيبت‌كننده نشود شريك غيبت‌كننده است در گناه ، و هر كه مانع شود خدا او را مىآمرزد و فرمود آن حضرت : هر كه رد كند غيبت برادر ( دينى ) خود را و آبروى او را محافظت نمايد خداوند در قيامت امانش دهد و آزادش كند از آتش جهنم و آبروى او را محفوظ خواهد داشت .\r\nو فرمود : خوشا به حال كسى كه مشغول اصلاح عيبهاى خود گردد و بعيوب و نواقص مردم نپردازد .\r\nو منشأ غيبت حسد و غضب است پس اگر آنها را از خود دور كرد بسيار كم مىشود غيبت كردنش ، و داخل جهنم نميشود كسى كه غضب خود را فرو ميبرد .\r\nو فرمود : هر كه خشم و غضب خود را فرو برد و حال آنكه قادر باشد كه انتقام بگيرد خداوند در قيامت او را مخيّر مىكند كه هر چند حور العينى بخواهد انتخاب نمايد .\r\nو ( مرويست از حضرت صادق عليه السّلام كه ) خدا وحى فرمود بيكى از پيغمبران خود كه : اى فرزند آدم وقتى غضبناك شدى مرا ياد كن تا من هم تو را ياد كنم در وقت غضبم و تو را هلاك نسازم .\r\nو سزاوار است براى هر عاقلى كه باصلاح نفس خويش بپردازد\r\n\r\n","description":"","footnote":"","page_name":" 81 ","page_number":89},
  {"content":"\r\n\r\nو كسب معاش نمايد و بتربيت اولاد خود مشغول شود . زيرا اگر انسان به اينها مشغول گردد ديگر غيبت نخواهد كرد .\r\nو فرمود : در جهنم نميرود مگر كسى كه سخن بيهوده بگويد ، و خداوند نهى فرموده از سخن گفتن مگر در سه چيز ، امر به صدقه دادن ، و أمر بمعروف كردن ، و اصلاح بين مردم نمودن .\r\nچنان كه ميفرمايد :  لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ  « 1 » هيچ خيرى و فائده‌اى در بسيارى از سخن مردم نيست مگر كسى كه در صدقه دادن و نيكوئى كردن و اصلاح ميان مردم سخن بگويد ، چقدر خداوند نظر لطف فرموده و با بيان آيه شريفه بندگان خود را نصيحت و راهنمائى فرموده و با ايشان شفقت و مهربانى و محبت نموده ليكن متأسفانه بندگان متوجه نيستند .\r\nو ليكن نمّامى و سخن چينى گناهش بيشتر است از غيبت بلكه رذل‌ترين افعال قبيحه و شنيعترين همه است زيرا سخن‌چين هم غيبت مىكند و هم ديگران را باذيّت ديگرى وامىدارد و سبب فساد و فتنه و شرّ و بدى ميگردد .\r\nو خداوند سرزنش فرموده سخن‌چين را و فاسقش ناميده و منع و نهى فرموده كه سخنانش را قبول نمايند مگر بعد از معلوم شدن ( كه راست ميگويد ) بشهادت شاهد و يا اقرار شخص مورد نظر گويندهء آن ، پس هر كه بدون ثابت شدن سخن نمّام را قبول نمايد جاهل است چنان كه ميفرمايد :  إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 2 » هر گاه ( سخن چين ) فاسقى خبرى\r\n\r\n\r\n","description":"","footnote":"\r\n( 1 ) . 114 - النساء\r\n( 2 ) . 6 - الحجرات\r\n","page_name":" 82 ","page_number":90},
  {"content":"\r\n\r\nبراى شما آورد ( تصديق نكنيد بلكه تأمل نمائيد و زود ترتيب اثر ندهيد تا ) تحقيق كنيد ، تا مبادا بسخن چينى فاسقى مغرور و گمراه شويد و از روى نادانى بقومى رنجى رسانيد و بعد ( كه بر خلافش ظاهر شود ) سخت پشيمان گرديد .\r\nو منقولست كه مردى به حضرت سجّاد عليه السّلام عرضكرد كه فلانى در بارهء شما چنين و چنان گفت ! فرمود : به خدا قسم حفظ نكردى حق برادر خود را ، زيرا او تو را أمين ميدانست و ( سخنانى در بارهء من پيش تو گفت ليكن ) تو خيانت به او نمودى ، و هم حرمت مرا نگاه نداشتى زيرا به من گفتى چيزى را كه فائده و حاجتى بشنيدن آن نداشتم مگر نميدانى كسانى كه سخن‌چينى و نمامى ميكنند سگهاى جهنم خواهند بود ، و بگو به آن شخص كه مرگ همهء ما را در خواهد يافت و قبر همگى را به خود خواهد گرفت و قيامت وعده‌گاه ما است و حاكم بين مردم خداوند است .\r\nگفته شده كه يكى از عمّال ( آستاندار ) مأمون نوشت بمأمون كه فلان والى تو مرده است و واگذارده صد هزار دينار را و وارثى جز فرزند كوچكى ندارد اگر اذن ميدهى زياده از مخارج طفل را بگيريم و بسوى تو بفرستيم ؟\r\nپس در جواب نوشت كه مالش را خدا زياد كرده و فرزندانش را بىنياز و ثروتمند نموده و هر كه سعى در فتنه و فساد كند پروردگار او را لعن ( و از رحمت خود دور ) ميفرمايد .\r\n\r\n","description":"","footnote":"","page_name":" 83 ","page_number":91},
  {"content":"\r\n\r\n\r\nباب سى و چهارم در قناعت\r\n( قناعت از جملهء صفات فاضله و اخلاق حسنه است و سبب زندگى توأم با راحتى است چنان كه ) مرويست در تفسير آيهء شريفه :  فَلَنُحْيِيَنَّهُ حَياةً طَيِّبَةً  « 1 » زنده ميگردانيم او را بزندگانى خوش و سعادت ، كه مراد قناعت كردن شخص است .\r\nو همچنين در تفسير قول خداى تعالى كه حكايت از قول حضرت سليمان ميفرمايد :  رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي  « 2 » پروردگارا مرا بيامرز و عطا فرما به من ملكى كه پس از من كسى سزاوار آن نباشد ، كه مراد آن حضرت قناعت بوده زيرا بيشتر اوقات با مساكين مىنشست و ميگفت مسكينى با مساكين نشسته و هميشه قناعت ميكرد .\r\nو مرويست از جابر بن عبد اللَّه « 3 » كه فرمود حضرت رسول صلّى اللَّه عليه و آله قناعت گنجى است كه تمام‌شدنى ندارد .\r\nو فرمود آن حضرت بيكى از صحابه خود : پرهيزكار باش تا عابدترين مردم باشى ، و باندكى از دنيا قناعت كن تا شاكرترين مردم\r\n\r\n\r\n","description":"","footnote":"\r\n( 1 ) . 99 - النحل\r\n( 2 ) . 34 - ص\r\n( 3 ) . جابر بن عبد اللَّه الانصارى صحابى جليل القدر و از اجلّاء ثقات است و در سنة 78 هجرى در مدينه وفات كرد ، و سلام حضرت رسول ( ص ) را به حضرت باقر ( ع ) او تبليغ كرد ، و او است اول كسى كه زيارت كرد حضرت امام حسين « ع » را در روز اربعين و پيوسته مردم را بدوستى امير المؤمنين عليه السلام تحريص ميكرد و مكرر در كوچهاى مدينه و مجالس مردم عبور ميكرد و ميگفت « على خير البشر فمن أبى فقد كفر » على بهترين مردم است و هر كه قبول ندارد كافر است ، و ميگفت اى مردم فرزندان خود را بدوستى على « ع » تربيت كنيد و هر يك از آنها كه ابا كردند به بينيد مادرش چه كرده و بدستور حضرت باقر « ع » در كوفه خود را بديوانگى زد و در هجده غزوه حاضر شد و با حضرت امير المؤمنين ( ع ) در جنگ صفين حاضر بود و آخرين صحابهء رسول خدا « ص » بود كه از دنيا رفت و زياده از نود سال عمر كرد و بواسطه طول سن و صحبت او با رسول خدا متعرض او نميشدند و عطاياى معويه را قبول نكرد و او است كه در جنگ خندق رسول خدا با هزار نفر مسلمان ديگر را مهمانى كرد و بواسطه معجزه رسول خدا تمامى آنها از يك گوسفند و چند قرص نان جو سير شدند .\r\n","page_name":" 84 ","page_number":92},
  {"content":"\r\n\r\nباشى ، و دوست بدار براى مردم آنچه را كه براى خود دوست ميدارى تا اينكه مؤمن باشى ، و با همسايگان نيكوئى كن تا اينكه مسلمان باشى ، و بسيار كم بخندد زيرا خندهء زياد قلب را ميميراند ، و مردم همانند مردگانند مگر آن كسى كه خداى تعالى او را بصفت داشتن قناعت زنده‌اش فرموده باشد .\r\nو قناعت قرار نميگيرد مگر بر دل كسى كه خود را از غم دنيا فارغ ساخته باشد ، و بقناعت خوشنود بودن اول مرحله زهد است .\r\nو حقيقت قناعت آنست كه آدمى خود را از مشتبهات دور بدارد و باندكى از دنيا راضى باشد ( كه حرص بر جمع آورى اموال نداشته باشد ) و مهموم و مغموم نباشد بر آنچه كه از دست او رفته ( از اموال ) .\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nو روايت شده كه مراد از رزق در آيهء :  لَيَرْزُقَنَّهُمُ اللَّهُ رِزْقاً حَسَناً  « 1 » قناعت است ، زيرا قناعت رضايت نفس است به آنچه كه از روزى بدست آمده باشد اگر چه اندك باشد .\r\nو گفته است يكى از علما كه : بىنيازى و عزت جولان و خود نمائى كردند و چون قناعت را ديدند آرام گرفتند ( يعنى بىنيازى و عزت در قناعت است ) .\r\nو مرويست كه روزى حضرت امير المؤمنين عليه السّلام از درب دكان قصابى عبور ميفرمود كه گوشت بسيار فربهى داشت ، عرضكرد : يا على گوشت بسيار خوبيست ، از آن خريدارى كنيد ، فرمود : پول آن را حاضر ندارم ، عرضكرد : نسيه ببريد و من صبر ميكنم تا هر گاه خواستيد بدهيد ، فرمود : چنين نكنم بلكه من صبر ميكنم بر گوشت نخوردن ( و خود را مقروض نمينمايم ) « 2 » .\r\nسپس فرمود خداوند پنج چيز را در پنج چيز قرار داده ، عزت را در طاعت ( خود ) و ذلت را در معصيت ، و حكمت ( و ياد گرفتن علم ) را در شكم خالى ( شايد مراد خالى از حرام باشد ) و هيبت و سطوت را در ( خواندن ) نماز شب ، و بىنيازى از مردم را در قناعت .\r\nو نوشته است در زبور حضرت داود عليه السّلام قناعت‌كننده ثروتمند\r\n\r\n\r\n","description":"","footnote":"\r\n( 1 ) . 58 - الحج\r\n( 2 ) . روايات زيادى از ائمه « ع » وارد شده در مذمت قرض كردن از جمله حضرت امير المؤمنين ( ع ) فرموده : ثلثة قليله كثير ، القرض ، و المرض ، و النار ، سه چيز است كه اندك آن هم بسيار است ، قرض ، بيمارى ، و آتش و اين در صورتى است كه انسانى سخت ناچار و مجبور نباشد .\r\n","page_name":" 86 ","page_number":94},
  {"content":"\r\n\r\nاست اگر چه گرسنه و برهنه باشد ( چون بىنيازى نفس دارد ) و هر كه قناعت كرد ( و طمع و حرص نداشت ) راحت مىشود از شرّ و جنجال و بدى مردم ، و بزرگ مقام و با عزّت ميگردد پيش اهل زمان خود .\r\nو روايت شده در تفسير   فَكُّ رَقَبَةٍ أَوْ إِطْعامٌ فِي يَوْمٍ ذِي مَسْغَبَةٍ   « 1 » آزاد كردن نفس است از حرص و طمع ، و هر كه قناعت كرد پس بتحقيق كه اختيار كرده عزّت را بر ذلّت و راحتى را بر تعب و سختى .\r\nو منقولست كه حضرت داود عليه السّلام عرضكرد : خدايا خبر بده مرا كه همسايه من در بهشت كيست ؟ وحى رسيد كه او متى پدر حضرت يونس عليهما السّلام است ، آن حضرت اذن از خداى تعالى گرفت كه بديدارش رود ، چون اذن يافت دست فرزند خود حضرت سليمان را گرفت و به منزل متى شتافت پس از ورود مشاهده كرد كه خانه او از حصير ساخته شده ، پس از خانواده‌اش جوياى حال متى شد ؟ گفت به بيابان براى كندن هيزم رفته .\r\nبدين جهت صبر نمودند تا گاهى كك آمد ، ديدند پشته‌اى از هيزم بدوش گرفته و بر زمين نهاد و حمد خداى را بجا آورد ، و گفت كيست كه اين مال حلال را بدرهم حلال از من خريدارى كند ؟ مردى پيش آمد و خريدارى نمود .\r\nپس حضرت داود و سليمان بنزدش آمدند و بر او سلام كردند ، متى جواب آنها را گفت و ايشان را به خانه خود دعوت كرد و به راه افتادند و در بين راه مقدارى گندم خريدارى نمود ، چون به خانه آمدند گندم را آسيا كرد و در ميان گودالى از سنگ خمير نمود ( زيرا ظرفى كه در آن خمير\r\n\r\n\r\n","description":"","footnote":"\r\n( 1 ) . 14 - البلد\r\n","page_name":" 87 ","page_number":95},
  {"content":"\r\n\r\nكند تهيه ننموده بود ) و آتش روشن كرد و خمير را روى آن گذاشت و آمد بنزد حضرت داود و سليمان نشست و با ايشان سخن گفت تا گاهى كك فهميد خمير پخته شده و نان گرديده ، پس از جاى برخاست و نانها را با قدرى نمك و ظرف آبى بحضور ايشان آورد و با كمال ادب دو زانو نشست و ( كلماتى بمعنى و مضمون )  بِسْمِ اللَّهِ الرَّحْمنِ الرَّحِيمِ *  گفت و لقمه نانى با نمك در دهان گذاشت و چون فرو برد گفت :  الْحَمْدُ لِلَّهِ رَبِّ الْعالَمِينَ *  ، و به همين حالت بود تا سير شد و سپس قدرى آب آشاميد و گفت :\r\nالحمد للَّه ، حمد براى تو خدايا ، چه كسى را نعمت دادى و دوست خود گردانيدى كه همانند من باشد زيرا صحت چشم و گوش و اعضا و جوارح به من عطا فرموده‌اى و مرا قوت دادى كه رفتم هيزمى را كندم كه نكاشته بودم و نه آبياريش نموده بودم و نه حفظ و حراستش كرده بودم و قراردادى او را رزق من و كمك فرمودى به من تا اينكه او را كندم و بدوش گرفتم و به شهر آوردم ، و كسى را فرستادى كه از من خريدارى كرد ، و مسخّر من كردى سنگ را تا گندم را آسيا نمودم و مسخّر من گردانيدى آتش را كه با آن نان خود را پختم ، و اشتهائى به من عنايت فرمودى كه آن نان را خوردم و بسبب آن قوت ميگيرم بر طاعت تو .\r\nپس براى تو است خدايا حمد من ، سپس گريهء سختى نمود ، حضرت داود بسليمان فرمود : اى پسر سزاوار است براى مثل چنين بندهء شاكرى مقامات و صاحب منزلت بزرگ در بهشت ، و هيچ بندهء شاكرى همانند اين بندهء شاكر نديده‌ام .\r\n\r\n","description":"","footnote":"","page_name":" 88 ","page_number":96},
  {"content":"\r\n\r\n\r\nباب سى و پنجم در توكّل به خداوند\r\n( توكّل عبارتست از اعتماد كردن و مطمئن بودن دل بنده در جميع امور خود به خدا ، و اين صفت در مؤمنين يافت مىشود بلكه بمقتضاى آيات قرآنيه از جمله واجبات بر مؤمنين و مؤمنات است چنان كه ) خداوند ميفرمايد :  وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  « 1 » اگر ايمان به خدا داريد بايد به او توكل كنيد .\r\nو ميفرمايد :  وَ عَلَى اللَّهِ فَلْيَتَوَكَّلِ الْمُتَوَكِّلُونَ  « 2 » و بايد بر خدا توكل كنند توكّل‌كنندگان .\r\nو ميفرمايد :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 3 » هر كه توكل بر خدا كند خداوند كفايت فرمايد زندگى او را .\r\nو ميفرمايد :  إِنَّ اللَّهَ يُحِبُّ الْمُتَوَكِّلِينَ  « 4 » بدرستى كه خداوند بسيار دوست ميدارد متوكلين را .\r\nو توكل بزرگترين مقامست اگر كسى دارا باشد ، زيرا كسى كه خداوند كفايت امور او كند و او را دوست بدارد و مراعات حالش نمايد بتحقيق فائز گرديده بمقام ارجمندى .\r\nو خداوند سرزنش فرموده كسانى را كه توجه به غير او داشته باشند چنان كه ميفرمايد :  أَ لَيْسَ اللَّهُ بِكافٍ عَبْدَهُ  « 5 » آيا خداوند كفايت امور\r\n\r\n\r\n","description":"","footnote":"\r\n( 1 ) . 23 - المائده\r\n( 2 ) . 12 - ابراهيم\r\n( 3 ) . 3 - الطلاق\r\n( 4 ) . 159 - آل عمران\r\n( 5 ) . 36 - الزمر\r\n","page_name":" 89 ","page_number":97},
  {"content":"\r\n\r\nبندهء خود نميكند ( كه به ديگرى توجه ميكنند ) .\r\nپس كسى كه كفايت امور را از غير خدا طلب كند و ترك توكل بر خدا نمايد هر آينه تكذيب اين آيه را نموده ( و هر كه تكذيب يك آيه از قرآن كند كافر است ) كه ميفرمايد :  وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ  « 1 » هر كه بر خدا توكل كند البته خداوند او را عزت دهد يعنى خداوند عزيزى است كه ذليل نميكند كسى را كه به او پناه برد ، و حكيمى است كه كوتاهى نميكند در تدبير امور كسى كه به او ملتجى شود ، و ( چگونه بعضى توكل بر بعضى ديگر ميكنند ! چنان كه ) ميفرمايد :\r\n إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ  « 2 » آن كسانى كه توجه به غير خدا دارند ( آيا ) نميدانند كه آنها هم مانند ايشان بندگان خدا هستند ؟ كه عاجزند از اينكه حوائج ايشان را بر آورند ، بلكه خود آنها هم محتاج به خدا هستند ، پس خدا سزاوارتر است كه مردم او را بخوانند و بر او توكل كنند .\r\nو فرمود : حضرت رسول صلّى اللَّه عليه و آله اگر شما توكل كنيد بر خدا به نحوى كه حق توكل اوست هر آينه روزى شما خواهد رسيد چنان كه روزى مرغان ميرسد كه صبح از آشيانه‌هاى خود بيرون مىآيند با شكمهاى خالى و گرسنه و شب به آشيانه خود باز ميگردند در حالى كه شكمهاى ايشان سير و مملوّ است از دانه و غذا .\r\nو فرمود : هر كه به خدا توكل كند و امور خود را به او واگذارد خدا او را از هر امرى كفايت فرمايد ، و روزى او را از جايى برساند كه به گمان او نرسد ، و هر كه التفات به دنيا كند خدا او را به دنيا وامىگذارد\r\n\r\n\r\n","description":"","footnote":"\r\n( 1 ) . 49 - الانفال\r\n( 2 ) . 194 - الاعراف\r\n","page_name":" 90 ","page_number":98},
  {"content":"\r\n\r\nپس هر كس بخواهد كه خداوند روزى او را از جايى كه گمان ندارد برساند بايد به او توكل داشته باشد .\r\nو منقولست كه وحى رسيد به حضرت داود عليه السّلام : هر بنده‌اى كه به من توكل كند و چشم به غير من نداشته باشد تمام امور او را كفايت ميكنم و روزى او را به آسانى ميرسانم اگر چه تمامى اهل آسمان و زمين با او دشمن باشند و با او مكر و حيله كنند .\r\nو حضرت امير المؤمنين عليه السّلام ميفرمايد : كسب و معاش شما زنهار كه شما را از عبادت خداوند باز دارد ( زيرا خدا ضامن روزى شما است ) و بايد به او توكل كنيد ، و توكل‌كننده كسى را گويند كه از كسى چيزى سؤال نميكند و ردّ احسان هم نمينمايد و چيزى را امساك و پس انداز نميكند از ترس اينكه مبادا روزى فقير شود .\r\nو سزاوار است براى كسى كه بخواهد طريق توكل را بپيمايد بايد در نزد خدا مانند ميّت در نزد غسال باشد كه بهر طرف بخواهد او را ميگرداند ( يعنى خود را در پيش قدرت خدا ميّت ببيند و جميع حركات و سكنات خود را از قدرت خدا بداند ) چنان كه رسول خدا صلّى اللَّه عليه و آله ميفرمود : يكى از صفات مؤمن اينست كه راضى است به آنچه كه خداوند براى او پيش مىآورد خواه آسان باشد و خواه سخت و مشكل .\r\nو حقيقت توكل آنست كه آدمى فقط توجه و التفات و چشم به خدا داشته باشد .\r\nو از اين قسم است توكل حضرت ابراهيم عليه السّلام هنگامى كه وجود مقدسش را در منجنيق نهادند كه به آتش افكنند و جبرئيل به او گفت آيا حاجتى دارى ؟ گفت با تو : نه ، زيرا اعتماد به خدا داشت و اميد نجات\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nاز او داشت ، پس خداوند آتش را بر او سرد و سلامت كرد و زمينى كه آتش در آن افروخته بودند مملوّ از گل و رياحين و اشجار ميوه‌دار نمود ، و او را مدح فرموده چنان كه ميفرمايد :  وَ إِبْراهِيمَ الَّذِي وَفَّى  « 1 » ابراهيم به تمام معنى وفا بعهد ما كرد .\r\nو براى همين جهت است مقام حضرت ابراهيم بواسطه توجه داشتن به خدا بالاتر است از مقام حضرت يوسف ، زيرا حضرت يوسف برفيق زندانى خود گفت :  اذْكُرْنِي عِنْدَ رَبِّكَ ،  . . .  فَلَبِثَ فِي السِّجْنِ بِضْعَ سِنِينَ  « 2 » مرا نزد پادشاه ياد كن ( باشد كه چون بىتقصيرم بيند از زندان خارجم كند ، پس چون توجه به غير خدا داشت ) بدين سبب مدت چند سال در زندان محبوس ماند .\r\n( چنين گويد ديلمى ) گفت به من مردى كه از كجا مئونه و معاش زندگى تو تأمين مىشود گفتم :  وَ لِلَّهِ خَزائِنُ السَّماواتِ وَ الْأَرْضِ وَ لكِنَّ الْمُنافِقِينَ لا يَفْقَهُونَ  « 3 » خزانه‌هاى آسمان و زمين ملك خدا است و ( روزى بدست او است ) ليكن منافقين درك آن را نميكنند و طمع از غير خدا دارند .\r\nو منقولست كه بعضى ديدند مردى را كه در بيابان مشغول عبادت پروردگار بود ، از او سؤال كردند غذا از كجا ميخورى ؟ جواب داد از خزانهء پروردگار عزيز ، سپس اشاره بدندانهاى خود كرد و گفت آن كسى كه دندان دهد روزيش را برساند ( بكمال خوبى و آسانى ) .\r\nو محل توكل قلب انسانست ، و منافات ندارد طلب روزى كردن و كسب معاش نمودن با توكل زيرا خداوند أمر به آن فرموده\r\n\r\n\r\n","description":"","footnote":"\r\n( 1 ) . 37 - النجم\r\n( 2 ) . 42 - يوسف\r\n( 3 ) . 7 - المنافقون\r\n","page_name":" 92 ","page_number":100},
  {"content":"\r\n\r\nچنان كه ميفرمايد :  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ  « 1 » خداوند قرار داد زمين را براى شما نرم و هموار ( و مطيع و مسخر ) پس شما در پست و بلنديهاى آن حركت نمائيد و روزى خود را بدست آوريد و بخوريد .\r\nو منقولست كه عربى داخل مسجد گرديد ، حضرت رسول صلّى اللَّه عليه و آله و سلّم فرمود : آيا شتر خود را بستى ؟ عرضكرد : نه ، توكلت على اللَّه رها كردم ، آن حضرت فرمود : شتر خود را ببند و توكل بر خدا كن ( در محفوظ و سالم بودن ) .\r\nو خداوند پيغمبر صلّى اللَّه عليه و آله و سلّم و امّتش را أمر بتوكل فرموده بقولش كه ميفرمايد :  خُذُوا حِذْرَكُمْ *  « 2 » يعنى اى پيغمبر تو و مردم مسلمان سلاح جنگى با خود برداريد و ( براى پيشرفت دين ) توكل بر خدا داشته باشيد .\r\nدروغ ميگويد هر كه بگويد به زبان « توكلت على اللَّه » و قلبا توكل نداشته باشد ، و يا راضى نباشد به آنچه كه خداوند براى او پيش مىآورد ! زيرا توكل تسليم شدن به خدا و التفات و توجه به او داشتن و قطع طمع از مردم است .\r\nچنان كه گفته شده است براى متوكل سه درجه است انقطاع از مردم تسليم خدا بودن ، و راضى به قضاى الهى بودن ، پس هر كه چنين باشد ساكت ميگردد و آرامش پيدا مىكند بوعده‌هاى خداوند و اكتفا مىكند بتدبير او و راضى مىشود به حكم او .\r\nو منقولست كه گفتند به مردى چرا ترك كسب و تجارت كردى ؟\r\n\r\n\r\n","description":"","footnote":"\r\n( 1 ) . 51 - الملك\r\n( 2 ) . 71 - النساء\r\n","page_name":" 93 ","page_number":101},
  {"content":"\r\n\r\nگفت چون ديدم آن كسى كه كفيل امور است مورد اعتماد و وثوقست ( و زندگى مرا به خوبى تأمين مينمايد ) .\r\nو مرويست كه خداى تعالى فرموده : هر كس به من اعتماد و توكل كند و روگردان از مخلوق من باشد ضامن روزيش ميگردانم آسمان ( را بباريدن باران ) و زمين را ( برويانيدن ما يحتاج او ) و اگر مرا خواند اجابتش ميكنم ، و اگر چيزى طلب كرد به او عطا مينمايم ، و اگر طلب كفايت امور كرد كفايتش خواهم كرد ، و هر كه اعتماد و توكل بمخلوق كرد اسباب روزيش را از آسمان و زمين قطع ميكنم و اگر مرا خواند اجابتش نكنم ، و اگر چيزى سؤال كرد به او ندهم ، و اگر درخواست كفايت امور كرد كفايتش ننمايم .\r\nو منقولست از محمّد بن عجلان كه گفت فقر و فاقهء سختى به من روى آورد و مقروض شدم كه طلبكار فشار مىآورد و بشدت درخواست طلب خود ميكرد ، و دوستى نداشتم كه چارهء امر مرا بنمايد ، ناچار تصميم گرفتم بنزد حسن بن زيد « 1 » كه والى مدينه بود و با او آشنائى داشتم بروم ، چون روانه شدم در بين راه برخورد كردم بمحمد بن عبد اللَّه بن\r\n\r\n\r\n","description":"","footnote":"\r\n( 1 ) . حسن بن زيد بن الحسن بن على بن ابى طالب « ع » ، پنج سال والى مدينه بوده از طرف منصور دوانيقى ، و اول كسى است از علويين كه بسنت بنى عباس لباس سياه پوشيد و مردى با سخاوت بوده ، و ليكن منصور بر او غضب كرد و او را عزل نمود و اموالش را گرفت و در بغداد او را حبس كرد و چون مهدى خليفه شد او را بيرون آورد و اموال او را به او بر گردانيد و در سن 80 سالگى در حاجر كه نام موضعى است بين مدينه و مكه وفات كرد و جد اعلاى حضرت عبد العظيم است .\r\n","page_name":" 94 ","page_number":102},
  {"content":"\r\n\r\nامام محمّد باقر عليه السّلام « 1 » به من فرمود : شنيده‌ام سخت به فقر وفاقه و قرض مبتلاشده‌اى ، بچه كسى اميدوارى كه رفع گرفتاريت نمايد ؟ گفتم حسن بن زيد ! فرمود : پس حاجت تو روا نخواهد شد زيرا ( او مخلوقست و ) بايد توجه به آن كسى پيدا كنى و اميد از او داشته باشى كه أقدر الاقدرين و أكرم الاكرمين باشد و آن خداوند است .\r\nهمانا شنيدم از عموى بزرگوارم حضرت امام جعفر صادق عليه السّلام كه ميفرمود : خداى تعالى وحى فرمود بيكى از پيغمبران خود كه :\r\nبعزت و جلالت و عظمت خودم قسم قطع ميكنم اميد هر اميدوار به غير خودم را و او را لباس خوارى و مذلت ميپوشانم و از عطا و فضل و بخشش و درگاه خودم دور ميكنم ، آيا چشم به غير من دارد بندهء من در رفع شدائد ؟ ! و حال آنكه ( دفع و رفع ) همهء شدائد و سختيها در دست ( قدرت ) من است ، و آيا اميد به غير من دارد و درب خانه غير مرا ميكوبد ؟ ! و حال آنكه كليد همهء درب‌ها در كف اختيار منست ، همه درب‌ها بسته است بجز درب رحمت من كه هميشه گشوده است از براى هر كه مرا بخواند ، پس كيست كه در بلا اميد به من داشته باشد و من او را ببلا واگذارم ! آيا نمىبيند كه من پيش از سؤال كردن عطا ميكنم .\r\nپس اگر همهء اهل آسمانها و زمين اميدوار به من باشند و بهر يك از آنها آنقدر كه اميدوارند بدهم به قدر بال مگسى از مملكت من كم نميشود پس بدا به حال كسى كه از من اعراض كند و رو بگرداند و از غير من رفع حوائج و شدائد خود را بخواهد !\r\n\r\n\r\n","description":"","footnote":"\r\n( 1 ) . محمد بن عبد اللَّه بن الباقر « ع » مردى با تقوى و پرهيزكارى بوده و در هدايت مردم ساعى و كوشا بوده .\r\n","page_name":" 95 ","page_number":103},
  {"content":"\r\n\r\nچنين گويد محمّد بن عجلان كه گفتم بار ديگر تكرار كن اين مطلب را كه بيان نمودى ؟ پس سه مرتبه تكرار كرد تا از حفظ كردم و با خود گفتم : به خدا قسم از هيچ كسى سؤال نميكنم و به خانه خود باز گشتم كه چند روزى نگذشته بود كه خداوند نظر لطف فرمود و وسيلهء خيرى براى من ساخت كه قرض خود را ادا كردم و امور خانوادگى خود را إصلاح نمودم و ما يحتاج آنها را خريدارى نمودم و الحمد للَّه ربّ العالمين .\r\n\r\nباب سى و ششم در فضيلت شكر نعمتهاى خدا و چگونگى آن\r\n( شكرگزارى از صفات حسنه است و ) خداوند عالم بشر را امر بشكر به شكرگزارى فرموده چنان كه ميفرمايد  وَ اشْكُرُوا لِي وَ لا تَكْفُرُونِ  « 1 » شكر نعمت مرا بجاى آوريد و كفران نعمت من نكنيد .\r\nو ميفرمايد :  لَئِنْ شَكَرْتُمْ لَأَزِيدَنَّكُمْ  « 2 » اگر شكر نعمت كنيد نعمت شما را زياد ميكنم .\r\nو ميفرمايد :  وَ مَنْ يَشْكُرْ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ اللَّهَ غَنِيٌّ حَمِيدٌ  « 3 » هر كس شكر حق گويد بنفع خود او است ( كه خدا نعمتش بر او بيفزايد ) و هر كه ناسپاسى و كفران نعمت خدا كند بزيان و ضرر او است و ( خداوند احتياج بشكر مردم ندارد بلكه ) خدا بىنياز است از شكر خلق .\r\nو حقيقت شكر اقرار و اعتراف و سپاسگزارى از نعمت نعمت\r\n\r\n\r\n","description":"","footnote":"\r\n( 1 ) . 152 - البقره\r\n( 2 ) . 7 - ابراهيم\r\n( 3 ) . 12 - لقمان\r\n","page_name":" 96 ","page_number":104},
  {"content":"\r\n\r\nدهنده است .\r\nو مرويست كه خداوند وحى فرمود به حضرت داود عليه السّلام كه : اى داود حق شكر مرا بجاى آور ( به نحوى كه شايسته منست ) عرضكرد : چگونه شكر تو را كنم پروردگارا حق شكر تو ؟ و حال آنكه هيچ شكرى نيست كه به آن تو را شكر كنم مگر آنكه آن شكر نيز نعمت تو است .\r\nخطاب رسيد : حال مرا به حد أعلا شكر كردى زيرا دانستى كه اين هم از منست ، عرضكرد : آدم را بيد قدرت خود آفريدى و او را پدر همهء پيغمبران و اولياء خود قرار دادى و امر فرمودى بملائكه تا او را سجده نمودند ، چگونه شكر تو را كرد ؟ خطاب رسيد كه : دانست همهء اينها از من است ، و چون اعتراف كرد كه از من است ادا نمود حق شكر مرا .\r\nو سزاوار است بر بندگان كه در هنگام سختى شكر حق را بجاى آرند همچنان كه شكر ميكنند در حال نعمت و تندرستى .\r\nو مرويست كه خداى سبحان خطاب فرمود به حضرت داود عليه السّلام كه : اى داود خلق كردم بهشت را خشتى از طلا و خشتى از نقره و سقفهاى ( قصور ) آن را از زمرّد و گل آن را از ياقوت و خاكهاى آن را از مشك و سنگهاى آن را از درّ و لؤلؤ و ساكنين آن را حور العين .\r\nاى داود آيا ميدانى اينها براى كيست ؟ گفت نميدانم ، خطاب رسيد : براى آن كسانيست كه بلا ( ى دنيا ) را نعمت بدانند و لذت ( دنيا ) را مصيبت بشمارند ( چون در حال لذت از خدا غافل ميشوند ) .\r\nو شكى نيست كه بلاها چه از امراض باشد و چه غير آن موجب عوض و هم أجر و ثوابى در مقابل دارد كه بأضعاف مضاعف از ( نظر فائده\r\n\r\n","description":"","footnote":"","page_name":" 97 ","page_number":105},
  {"content":"\r\n\r\nو نتيجه از ضرر ) آن بلا بيشتر است ، و صبر بر بلا كردن كفاره گناهان است چون آدمى به ياد صحت بدن و آرامش خاطر خود مىافتد و بر آن شكر مىكند ، و هم سبب مىشود كه آدمى از خواب غفلت بيدار گشته و از گناهان خود توبه كند و در راه خدا صدقه دهد .\r\nو بلا چيزيست كه خداوند براى بندگان خاص خود اختيار ميفرمايد ، و پروردگار جز خير و خوبى چيز ديگرى براى بندگان اختيار نميكند ، چنان كه فرموده  وَ يَخْتارُ ما كانَ لَهُمُ الْخِيَرَةُ  « 1 » خداوند اختيار ميفرمايد براى بندگان خود خير و خوبى را .\r\nو مرويست از حضرت موسى بن جعفر عليهما السّلام كه فرموده : مؤمن همانند دو كفهء ترازو است كه هر گاه ايمانش زياد شود ، زياد ميگردد بلايش ، تا اينكه هر وقت ( مرد و ) خداى خويش را ملاقات كرد ( هيچ نوع ترك اولائى و ) گناهى براى او نباشد .\r\nو نعمت گاه ممكن است استدراجى باشد كه آن بزرگترين مصيباتست و اگر استدراجى نباشد لازم است شكرگزارى بر آن « 2 » و شكى نيست كه زيادتى نعمت ( و اموال ) گاه سبب مىشود كه آدمى از\r\n\r\n\r\n","description":"","footnote":"\r\n( 1 ) . 68 - القصص\r\n( 2 ) . استدراج آنست كه خداى تعالى بندهء گناهكار را مدتى در گناهكارى امان دهد و از اسباب دنيوى برخوردار و از نعمتهاى پى در پى اين جهان بمرور كامروايش گرداند به نحوى كه گمان كمال لطف برده و مغرور گردد و غافل و هوى پرست شود و ليكن ناگهان بواسطهء گناهانش تحت فشارش خواهد انداخت و به عذاب و هلاكت دنيوى و اخروى گرفتارش سازد تدريجا چنان كه ميفرمايد : سنستدرجهم من حيث لا يعلمون . 7 - 182\r\n","page_name":" 98 ","page_number":106},
  {"content":"\r\n\r\nخدا اعراض كند .\r\nو براى همين است كه خداوند پيغمبران و اولياء و بندگان خاص خود را به فقر مبتلا فرموده و دنيا را از آنها دور گردانيده « 1 » .\r\nحتى مرويست كه خداوند بيكى از فرستادگان خود وحى فرمود كه : بعزّت و جلال خودم قسم اگر شرم نميداشتم از بندهء مؤمن خودم وانميگذاردم براى او چيزى كه بدن خود را بپوشاند ، و من هر گاه ايمان بندهء مؤمن را كامل نمودم مبتلايش ميكنم به فقر و بيمارى پس اگر جزع و فزع كرد فقر و بيمارى را بر او زياد كنم و اگر صبر را پيشه كرد مباهات ميكنم بسبب صبر او بملائكه‌ها ، تا آخر حديث كه ميفرمايد :\r\nبدرستى كه قرار دادم ( ولايت و دوستى ) على عليه السّلام را علم و نشانه براى ايمان ، پس هر كه او را دوست بدارد و متابعتش كند به راه راست هدايت خواهد شد ، و هر كه او را دشمن دارد و ترك متابعتش نمايد گمراه خواهد بود ، و جز اين نيست كه دوست نميدارد على عليه السّلام را مگر مؤمن ، و دشمن نميدارد او را مگر منافق « 2 » .\r\nو از علامت شكر نعمت آنست كه كمك ننمايد كسى را در معصيت خداوند ، و مردم جاهل فقط شكر آن كسى را بجا مىآورند كه بايشان غذا و لباس داده باشد ، و ليكن بندگان خاص شكر خداى را بجا مىآورند چه در سختى باشند و چه در راحتى و آسايش .\r\n\r\n\r\n","description":"","footnote":"\r\n( 1 ) . شايد اشاره به همين مطلب باشد بيان خاتم الأنبياء « ص » كه فرموده : الفقر فخرى ، تهى دستى افتخار منست .\r\n( 2 ) . منافق كسى را گويند كه كفر و دشمنى خود را پنهان دارد و ليكن به زبان اظهار اسلام و ايمان و دوستى كند .\r\n","page_name":" 99 ","page_number":107},
  {"content":"\r\n\r\nو مرويست كه حضرت صادق عليه السّلام فرمود بشقيق « 1 » چگونه هستيد شما در شهر خود ؟ عرضكرد بخير و خوبى اگر بما عطائى ( از خدا ) شود شكر ميكنيم و اگر منع از عطا شويم صبر ميكنيم ، فرمود : سگهاى حجاز ما هم چنين‌اند ، عرضكرد پس چگونه بگويم ؟ فرمود اگر بشما عطائى شود انفاق كنيد و اگر منع كرده شديد شكر كنيد ، زيرا اين است درجه و مقام بلند و مرتبه عظيم .\r\nو مرويست علت آنكه حضرت ادريس عليه السّلام را به آسمان بردند اين بود كه ملكى او را بشارت داد بقبولى اعمال و آمرزش گناهانش ، پس تمناى حيوة و زنده بودن را كرد ، آن ملك گفت براى چه تمنّا و آرزوى زنده بودن را نمودى ؟ گفت براى آنكه شكر حضرت احديت را بجا آورم ، زيرا در اين مدت حيات خود از خداى تعالى استدعاى قبولى اعمال را داشتم حال به مقصد خود نائل شدم ، پس آن ملك ( بأمر خداوند ) بال گشود و او را در بر گرفت و به آسمان برد .\r\nو شاكر بر نعمت انتظار زيادتى نعمت را دارد زيرا خداوند به آنها وعده داده چنان كه ميفرمايد :  لَئِنْ شَكَرْتُمْ لَأَزِيدَنَّكُمْ  « 2 » اگر شكر نعمت كنيد زياد ميگردانم نعمت را بر شما ، و ليكن صابر بر بلا اميد اجر و ثواب دارد لذا مقامش به جائى رسد كه هميشه مورد نظر لطف\r\n\r\n\r\n","description":"","footnote":"\r\n( 1 ) . شقيق بن ابراهيم البلخى يكى از مشايخ صوفيه است و با ابراهيم بن ادهم مصاحبت كرد و اخذ طريقت نمود ، و استاد حاتم اصم است و در اوايل جوانى صاحب ثروت و مكنت بوده و ليكن آنچه را كه داشت دست برداشت و طريقت را پيشه كرد و در سنه 194 يا 153 در بلاد ترك بقتل رسيد .\r\n( 2 ) . 7 - ابراهيم\r\n","page_name":" 100 ","page_number":108},
  {"content":"\r\n\r\nو رحمت حضرت أحديّت قرار گيرد چنان كه ميفرمايد :  إِنَّ اللَّهَ مَعَ الصَّابِرِينَ *  « 1 » بدرستى كه خدا با صبركنندگانست ، و چون صابر بلا را نعمت ميشمارد فضيلتش بيشتر و بالاتر است از شاكر بر نعمت .\r\nو مرويست اول كسى كه داخل بهشت مىشود حمدكنندگانند و آنها كسانى هستند كه حمد ميكنند خدا را بر بلاهائى كه از ايشان دفع فرموده و شكر ميكنند او را بر چيزهائى كه بمنفعت ايشان آفريده است .\r\nو مرويست كه خطاب رسيد به حضرت موسى بن عمران عليه السّلام كه ترحم ميكنم بر بندگانى كه مبتلا ببلا شده‌اند و هم كسانى كه معافى ( سالم ) هستند ، عرضكرد خدايا دانستم علت ترحم بمبتلايان ببلا را و ليكن معافيان را ندانم ( چرا مورد ترحمند ) ، خطاب آمد زيرا آنها كسانى هستند كه كمتر از شاكرين مرا شكر ميكنند .\r\nو نعمت خدائى بر بندگان بسيار است و كسى قادر نيست شكر همهء آن را بجا آورد ( مگر آنكه مؤيّد من عند اللَّه باشد ) چنان كه ميفرمايد :  وَ إِنْ تَعُدُّوا نِعْمَةَ اللَّهِ لا تُحْصُوها  « 2 » اگر بخواهيد نعمت خدا را بشماريد ( و شكر تمامى آن را بجا آريد ) نميتوانيد ، و اين مطلبى است صحيح و نكته‌ايست دقيق زيرا در مدت زمان بسيار كمى انسان نگاهها مىكند كه بيرون از حد و شمار است و كلماتى با گوش خود ميشنود كه حد و احصا ندارد و خود با زبان سخن ميگويد كه شماره ندارد و در يك چشم بهمزدنى چقدر از عروق بدن ساكت مىشود كه عدد آن را نميداند ، و چقدر از رگها حركت مىكند ( و خون را به اطراف بدن\r\n\r\n\r\n","description":"","footnote":"\r\n( 1 ) . 153 - البقره\r\n( 2 ) . 34 - ابراهيم\r\n","page_name":" 101 ","page_number":109},
  {"content":"\r\n\r\nپراكنده مينمايد ) كه تعداد آن را نميداند ، و در اندكى از وقت چقدر نفس ميكشد و ريه او جذب هوا مىكند و خارج مينمايد كه حساب آن را نميداند و همچنين ساير اعضا و جوارح بدن ساكت ميشوند و حركت ميكنند كه چه بسا اصلا نميفهمد .\r\nپس اينها كه اشاره به آن شد اگر تأمل كنى نخواهى گفت ممكن است براى احدى كه از عهدهء شكر پروردگار خود بر آيد ، پس در صورتى كه براى اندكى از مدت نتواند چگونه است حال او در يك شبانه روز و در يك سال و در طول عمرش ، و على كلّ حال فله الحمد على ما وقع و له الشكر على ما نفع .\r\n\r\nباب سى و هفتم در يقين و فوائد آن\r\n( يكى از مراحل مهمّه‌اى كه بايد انسان توجّه كامل به آن مبذول دارد يقين است و تقريبا وظيفه اوست و به آن مكلف گرديده ، و خداوند مؤمنان را بداشتن توجه به اين مطلب مهمّ و بزرگ دينى مدح نموده و در باره ايشان ميفرمايد : )  وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ  « 1 » مؤمنان آن كسانى هستند كه ايمان مىآورند به آنچه خداى به تو و بر پيغمبران پيش از تو فرستاده و آنها بعالم آخرت يقين دارند ، يعنى بوعدهائى كه از ثواب و وعيدهائى كه از عقاب خداوند داده است همانند اينكه گوئى مشاهده كرده‌اند .\r\nچنان كه مرويست از سعد بن معاذ كه گفت داخل شدم بر حضرت\r\n\r\n\r\n","description":"","footnote":"\r\n( 1 ) . 4 - البقره\r\n","page_name":" 102 ","page_number":110},
  {"content":"\r\n\r\nرسول صلّى اللَّه عليه و آله آن حضرت به من فرمود چگونه صبح كردى ؟ عرضكردم بخير و خوبى و در حالى كه داراى ايمان و يقين بودم ، فرمود : براى هر چيزى دليلى است و دليل صدق گفتار تو چيست ؟ عرضكردم كه صبح نمودم در حالى كه يقين داشتم داخل شب خواهم شد و چون داخل شب ميشوم يقين دارم كه داخل صبح ميشوم ، و هيچ گاه قدمى نميگذارم كه ميدانم بر ميدارم ، و يقين دارم كه در قيامت هر گروهى به زانو در آيند و هر فرقه‌اى خوانده شوند بسوى كتاب و نامه عملشان و بسوى پيغمبر و امامانشان و آنها را بپاى حساب مىبرند و از هر يك آنها سؤال كنند ، و مىبينم اهل بهشت را كه در كمال نعمت متنعّم‌اند و اهل جهنم را در جهنم معذبند .\r\nپس آن حضرت فرمود اى سعد ( عقايد ) حق را شناختى خود را ملازم آن كن و هيچ گاه از اين عقيده رو نگردانى .\r\nو آن حضرت چون ديدند كه سعد يقينش بحديست كه گوئى مىبيند لذا به او أمر فرمود كه به همان عقيده ثابت بماند .\r\nو براى همين است كه حضرت امير المؤمنين عليه السّلام فرموده : لو كشف الغطاء ما ازددت يقينا ، اگر پرده‌هاى حجاب بالا زده شود بر يقين من چيزى نيفزايد ( يعنى يقين من به حد كمال است كه نقصى در يقين من وجود ندارد ) .\r\nو فرمود : آن حضرت نيست كسى از شما مگر آنكه مىبيند بهشت و جهنم را ( و يقين پيدا مىكند بوجود آنها ) و اين وقتيست كه قرآن را تصديق كنيد .\r\nو سخن آن حضرت در كمال صدق و راستى است زيرا يقين و\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nتصديق قرآن يقين به آياتى است كه متضمّن وعده بهشت و وعيد بجهنم است .\r\nو يقين در قلب خداشناس حقيقى از جملهء بديهيّات است « 1 » كه نميتواند انكار ( خدا و مبدء و معاد و غير ) آن نمايد ، و براى همين است كه مؤمن بعد از معرفت و ايمان به حق كافر نميشود .\r\nو اگر كسى معارضه و سؤال كند و بگويد ( شما كه ميگوئيد :\r\nمؤمن بعد از ايمان كافر نميشود پس ) چه ميگوئيد در اين آيه كه خدا ميفرمايد :  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا  « 2 » آنان كه ايمان آوردند و سپس كافر شدند باز ايمان آورده دگر بار كافر شدند ، خواهيم گفت كه : ايشان به زبان ميگفتند ما ايمان آورده‌ايم و ليكن قلبا ايمان نداشتند .\r\nچنان كه ميفرمايد در آيه ديگر :  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  « 3 » ( اى رسول ) اعراب كه گفتند ما ايمان آورده‌ايم به آنها بگو شما كه ايمانتان ( از زبان ) بقلب وارد نشده بحقيقت هنوز ايمان نياورده‌ايد ليكن بگوئيد ما اسلام آورده‌ايم .\r\nپس اسلام اقرار به زبان است ( به گفتن لا إله إلّا اللَّه محمّد رسول اللَّه ) و ايمان علاوه بر اقرار زبانى بايد اعتقاد قلبى هم داشته باشد ، و چون خداى تعالى ميدانست اين دسته از مردم قلبا ايمان ندارند ظاهر فرمود\r\n\r\n\r\n","description":"","footnote":"\r\n( 1 ) . بديهيات مانند حرارت آتش و سياهى و سفيدى و غيره كه احتياج به نظر و فكر ندارد ، و در منطق اين را تصور ضرورى و بديهى گويند .\r\n( 2 ) . 137 - النساء\r\n( 3 ) . 14 - الحجرات\r\n","page_name":" 104 ","page_number":112},
  {"content":"\r\n\r\nكه ايمان ايشان زبانيست .\r\nپس اول مقام ايمان معرفت است و سپس يقين ( به حق ) و پس از آن تصديق ( بأوامر او ) و بعد از آن اخلاص ( در اعمال ) و بعد شهادت بر همهء اينها و ( هر كه همهء اينها را دارا باشد ميتوان مؤمنش ناميد زيرا ) ايمان نام تمامى اينها است .\r\nو همچنين اولين مرحله ايمان تفكر در دلائل آن است كه بالنتيجه معرفت حاصل مىشود و چون معرفت پيدا شد تصديق به آن لازم مىآيد و چون تصديق و معرفت حاصل شد بالنتيجه يقين حاصل مىشود و چون يقين حاصل شد انوار سعادت در قلب تلألؤ مىكند ، و آن وقت است كه آدمى كما هو حقّه تصديق مىكند به آنچه كه به او وعده داده‌اند از روزى دنيا و ثواب آخرت ، و خاشع مىشود و هراسان ميگردد همه اعضا و جوارح او از ترس كارهائى كه وعده عذاب به آنها داده شده ( و از آنها دورى مىكند ) و بجا مىآورد عبادت و اعمال خير را و خويشتن را از حرام نگاه ميدارد و با عقلش محاسبه مىكند نفس ( امّاره ) خود را از تقصيراتى كه در ذكر ( و عبادت ) خدا كرده و آگاهش مينمايد بتفكر ( در صنع الهى ) پس هر كه چنين باشد سخنش فقط ذكر خدا است و خاموشيش از روى تفكر است و نظر كردنش از روى عبرت است .\r\nو يقين ( به حق و روزى دنيا ) آدمى را ميكشاند بقصر أمل و قصر أمل ميكشاند انسان را بزهد و نتيجه زهد القاى حكمت و دانائيست بقلب ، زيرا خاطر آدمى از هموم دنيا فارغست .\r\nچنان كه حضرت امير المؤمنين عليه السّلام ميفرمايد : هر كه در دنيا زهد را پيشه كرد راحت مىشود قلبش از همّ و غم دنيا و بدنش از رنج و\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nتعب آن و هر كه رغبت و ميل به دنيا كرد مملوّ مىشود قلبش از همّ و غم و بدنش برنج و سختى مبتلا خواهد شد .\r\nپس كسى كه زاهد باشد نظر به كسى جز به خدا ندارد و در اموراتش جز به خدا به كسى رجوع نخواهد كرد ، چنان كه خداوند حضرت ابراهيم عليه السّلام را بداشتن اين صفت مدح فرموده بقولش كه ميفرمايد :\r\n إِنَّ إِبْراهِيمَ لَحَلِيمٌ أَوَّاهٌ مُنِيبٌ  « 1 » همانا ابراهيم بسيار حليم و رئوف بود و بسيار بدرگاه خدا دعا و تضرّع داشت ، كه فقط توجه به خدا داشت و به دنيا نظرى نداشت .\r\nو بنده بهر قدر يقين ( به حق و قدرت او ) داشته باشد اخلاص در عمل و تقوى و پرهيز از گناه دارد ، و بسبب يقين رفع معارضات وساوس نفسانيه مىشود ، زيرا بسبب حقيقت ايمان مىبيند هر چيزى را آشكارا و رفع شك و ريب و ترديد مىشود بسبب آن زيرا مشاهده مينمايد چيزهائى را كه از پيش چشم جاهلان پوشيده است .\r\nلذا است كه هر گاه كامل گرديد قلب بنده بحقيقت ايمان تمامى بلاها نزد او نعمت مىشود و راحتى دنيا را مصيبت مىبيند ، حتى لذّت ميبرد از بلا و وحشت دارد از عاقبت عافيت ( زيرا ميداند بسيارى بوده‌اند كه در كمال عافيت بودند ، و ليكن ناگهان بعاقبت وخيم گرفتار شدند )\r\n\r\n\r\n","description":"","footnote":"\r\n( 1 ) . 75 - هود\r\n","page_name":" 106 ","page_number":114},
  {"content":"\r\n\r\n\r\nباب سى و هشتم در صبر و فائده و مراحل آن\r\nدر فضيلت آن خدا ميفرمايد :  وَ اصْبِرْ وَ ما صَبْرُكَ إِلَّا بِاللَّهِ  « 1 » اى پيغمبر براى رضاى خدا بر رنج و اذيت تربيت امت صبر و تحمّل را پيشه كن ، كه پيغمبر خود امر بصبر فرموده .\r\nو باز ميفرمايد :  وَ اصْبِرْ عَلى ما أَصابَكَ  « 2 » صبر را پيشه ساز در صدمه و اذيّت‌هائى كه از مردم به تو ميرسد .\r\nو ميفرمايد  وَ اسْتَعِينُوا بِالصَّبْرِ وَ الصَّلاةِ  « 3 » يارى بجوئيد در امورات خود بصبر كردن و نماز خواندن ، پس خداوند صبر را كمك بر نماز قرار داده ، بلكه صبر كمك است بر هر طاعت و ترك معصيتى و ياور آدمى است هنگام نزول بلا و مصيبت .\r\nو ميفرمايد    وَ بَشِّرِ الصَّابِرِينَ الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ    « 4 » بشارت بده ( اى رسول ) صبركنندگان را كه چون مصيبتى بايشان رسيد گويند ما از خدائيم و بازگشت ما بسوى او است ، ايشانند كه صلوات و رحمت پروردگار برايشان است ، و اينهايند كه هدايت يافتند بسبب صبر كردن .\r\nو ميفرمايد :  سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ  « 5 » ( در قيامت گويند ) سلام و تحيّت بر شما باد كه در طاعت و عبادت و معصيت و\r\n\r\n\r\n","description":"","footnote":"\r\n( 1 ) . 127 - النحل\r\n( 2 ) . 17 - لقمان\r\n( 3 ) . 45 - البقره\r\n( 4 ) . 156 - البقره\r\n( 5 ) . 24 - الرعد\r\n","page_name":" 107 ","page_number":115},
  {"content":"\r\n\r\nنافرمانى خدا ) صبر پيشه كرديد تا عاقبت نيكو يافتيد « 1 » .\r\nو صبر بر سه قسم است ، صبر بر مشقت عبادت ، صبر كردن از معصيت و صبر نمودن هنگام بلا و مصيبت .\r\nو فرمود : ( حضرت امير المؤمنين ) عليه السّلام صبر همانند شتر رام و راهوار است كه صاحب خود را به زمين نميزند ، و صبر كردن در مصيبات خود يكنوع مصيبتى است بر دشمنان و سرزنش‌كنندگان .\r\nو شكى نيست كه صابر بر بلا صاحب اجر و مقام ميگردد و دشمنانش مخذول و منكوب ميشوند ، و سالم ميماند از ضرر و زيان جزع و فزع كه پاره كردن لباس و يا صدمه زدن ببدنست ، زيرا هر كه صبر نكرد در بلا و جزع و بىتابى كرد بسه آفت گرفتار مىشود ، و آن ضايع شدن اجر و شماتت دشمنان ، و ضرر بنفس وارد كردنست .\r\nو سزاوار است براى عاقل اينكه مصيبات براى او پند و موعظه باشد پس اگر مثلا ضررى بمالش وارد آمد چنان حساب كند اگر به بدن او وارد ميشد چه ميكرد ، پس الحال كه بدنش سالم است حمد و ثناى الهى را بجا آورد ، و ديگر آنكه ملاحظه كند احوال كسانى را كه ببلاى عظيمتر از بلاى او گرفتار شدند و مصيبت شديدتر بايشان رويداده پس شكر الهى را بجا آوردند .\r\nو نيز هميشه خود را آمادهء بلاهاى بزرگ كند تا اگر كمى از بلا به او رسد آن را نعمت داند و بتواند بر آن شكر كند .\r\nو لازم است بر بنده كه در مصائب و بلايا و فقر و فاقه و تنگى معاش نگاه به آن كسانى كند كه بلا و مصيبت و فقرشان از او بيشتر است ، و هم در اعمال خير خود نظر نمايد به آن كسانى كه اعمال خيرشان بيشتر است\r\n\r\n\r\n","description":"","footnote":"\r\n( 1 ) . صبر عبارت است از ثبات و اطمينان نفس ، و مضطرب و پريشان نگشتن آن در بلايا و مصائب و شدائد است .\r\n","page_name":" 108 ","page_number":116},
  {"content":"\r\n\r\nتا جديت و كوشش او بيشتر شود ، و اين بهترين راهيست براى كسى كه بخواهد حالات خود را اصلاح كند و غم و اندوهش اندك شود ، و فرمود حضرت امير المؤمنين عليه السّلام نسبت صبر بايمان مثل سر است به بدن و كسى را كه سر نباشد بدن نيست و همچنين كسى را كه صبر نيست ايمان نيست .\r\nو نيز فرموده : يافتيم ما صبر بر طاعت خدا كردن آسانتر است بر صبر كردن از عذابش .\r\nو فرمود : صبر كنيد بر مشقت عمل خير ( و طاعت ) كه بواسطه اجر و ثواب بردن بىنياز شويد ( از دنيا و اهلش ) و صبر كنيد بر آن عمل ( و معصيت ) هائى كه طاقت عذاب و عقاب آن را نداريد .\r\nو حقيقت صبر آنست كه باك نداشته باشد از نزول بلا و مصيبت بر او ، و منتهاى صبر آنست كه فرقى نگذارد بين نعمت و محنت بلكه محنت را ترجيح دهد بر نعمت زيرا در پايان نتيجه و فائدهء شيرين دهد و حسن عاقبت در بر دارد ، لمصنفه ( ديلمى ) .\r\n صبرت و لم اطلع هواى على صبرى * و اخفيت ما بى منك عن موضع الصّبر\r\nمخافة ان يشكو ضميرى صبابتى * الى دمعتى سرّا فيجرى و لا ادرى \r\nصبر كردم بر مصائب و هواى نفس خود را به آن مطّلع نساختم و آگاهش ننمودم از درون قلب كه جايگاه صبر است زيرا ترسيدم كه صبر نكند و جزع و فزع نمايد و بر مصائب اشك بريزد و اجر من ضايع گردد و من از آن با خبر نباشم .\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nمرويست كه وحى فرمود خداوند به حضرت داود عليه السّلام كه : اى داود اخلاق خود را مانند اخلاق من كن ، همانا يكى از اخلاق من صبر است و اجر صابر همين بس كه اگر در حال صبر بميرد شهيد مرده ( كه ثواب شهيد دارد ) ، و اگر زنده بماند زندگى با عزتى خواهد داشت و صبر كردن بر آنچه كه هواى نفس ميطلبد فتح و ظفر است بر او ، و صبر كردن بر محنتها ظفر يافتن است بر گشايش كارها و راحتى بعد از آن .\r\nو خداوند حضرت ايّوب را بداشتن صفت صبر مدح فرموده چنان كه ميفرمايد :  إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ  « 1 » ما ايوب را بندهء صابرى يافتيم همانا نيكو بنده‌اى بود كه هميشه رجوع و توجهش بدرگاه ما بود .\r\nو مرويست كه زمانى كه بيماريش شدت يافت زنش « 2 » گفت اى ايّوب دعاى پيغمبران مستجاب است اگر دعا كنى شفا خواهى يافت ، فرمود : اى زن خداى تعالى هفتاد سال ما را متنعم بنعمت خود ساخت لذا بايد مدت هفتاد سال بر بلاهايش صبر كنيم .\r\nو مرويست كه روزى رحيمه آمد بنزد حضرت ايّوب در حالى كه\r\n\r\n\r\n","description":"","footnote":"\r\n( 1 ) . 44 - ص\r\n( 2 ) . رحيمه دختر ابراهيم بن يوسف صديق ( ع ) از زنان مجلله روزگار و در عفت و عصمت و حيا و مودت و صبر در بلا كم نظير بوده و از عفت نفسى كه داشت خود را نگاه داشت از التفات به غير شوهرش و اداء حق نعمت او را كرد و مدت 17 سال پرستارى او نمود و چون بلا از هر جهت بر ايوب سخت شد و رحيمه صبر كرد ، شيطان براى القاى شبهه بنزد او آمد و گفت مگر شما از آل يعقوب نيستيد ؟ گفت چرا شيطان گفت پس اين بلا و مشقت چيست كه به آن مبتلا هستيد ؟ گفت خدا بما چنين كرده كه ما را ثواب و اجر و مقام دهد .\r\n","page_name":" 110 ","page_number":118},
  {"content":"\r\n\r\nبراى قدرى از طعام گيسوان خود را فروخته بود ، حضرت ايّوب از گيسوان او سؤال كرد و رحيمه قضايا را بعرض رسانيد دل او به درد آمد و گفت خدايا مرا مبتلا ساختى بفقدان فرزندانم پس صبر كردم و بيمارم نمودى صبر كردم و يك يك بلاهايش را شماره كرد كه ناگهان نداى عتاب آميزى بر آمد كه : اى ايوب بر كه منّت ميگذارى و صبر را چه كسى به تو داد ؟ عرضكرد ، خدايا تو ، خدايا تو ، و خاك بر سر خود ريخت و گريه سختى نمود كه باز ندائى بر آمد :  ارْكُضْ بِرِجْلِكَ هذا مُغْتَسَلٌ بارِدٌ وَ شَرابٌ  « 1 » پاى بر زمين بكوب ( چون كوبيد چشمه آبى پديد آمد ، گفتيم ) در اين آب بدن خود را شستشو كن و از آن بياشام ، بدن خود را شست و از آب خارج شد در حالى كه بدنش كاملا سالم بود ، و از آسمان همانند سيل ملخ طلا بر او باريد ، و چنان شد كه مانند اول ثروتمند گرديد و زنانى را تزويج كرد و فرزندانى از او بوجود آمد چنان كه خداى تعالى در وصفش ميفرمايد :  وَ وَهَبْنا لَهُ أَهْلَهُ وَ مِثْلَهُمْ مَعَهُمْ رَحْمَةً مِنَّا وَ ذِكْرى لِأُولِي الْأَلْبابِ  « 2 » و ما اهل و فرزندانى كه از او مردند و به قدر آنها و هم علاوه به او عطا كرديم تا در حق او لطف و رحمتى كرده باشيم و صاحبان عقل ( نتيجه صبر در بلا را ) متذكر شوند .\r\nو فرمود : حضرت رسول صلّى اللَّه عليه و آله صبر نصف ايمان است و يقين تمامى ايمانست ، و هر كه بر مصيبتى صبر كند خداوند سيصد درجه از براى او مينويسد كه از هر درجهء تا درجه ديگر به قدر ميان زمين تا منتهاى عرش باشد .\r\nو هر كه صبر كند بر طاعت و عبادت خداى تعالى ششصد درجه از\r\n\r\n\r\n","description":"","footnote":"\r\n( 1 ) . 42 - ص\r\n( 2 ) . 43 - ص\r\n","page_name":" 111 ","page_number":119},
  {"content":"\r\n\r\nبراى او مينويسد كه ما بين هر درجه تا درجه ديگر به قدر فاصله ميان زمين تا منتهاى عرش الهى باشد ، و هر كه صبر كند و خود را نگاه دارد از معصيتى ، خداى سبحان از براى او نهصد درجه مينويسد كه فاصله ميان درجه‌اى تا درجهء ديگر به قدر فاصله ميان زمين تا منتهاى عرش الهى باشد .\r\n\r\nباب سى و نهم در مراقبت احوال خود بودن\r\nخداى سبحان ( در تمام احوال مراقب اعمال بندگان خود مىباشد چنان كه ) ميفرمايد :  وَ كانَ اللَّهُ عَلى كُلِّ شَيْءٍ رَقِيباً  « 1 » خداوند بر هر چيز مراقب و نگهبان است .\r\nو فرمود : نبى اكرم صلّى اللَّه عليه و آله و سلّم بيكى از صحابه خود كه هنگام عبادت چنان باش كه گوئى خدا را مىبينى ، پس اگر تو نمىبينى او را بدان كه او تو را ميبيند ، و اين اشاره بمراقبت است ، زيرا مراقبت آن است كه آدمى توجه كامل داشته باشد كه خداوند در تمام احوال مراقب اعمال اوست و مىبيند افعال و حركات او را و ميشنود گفتار او را و اطلاع دارد بر اسرار پنهانى او ، و بداند كه در اختيار او است و نميتواند چيزى را از خدا پنهان كند و نميتواند از تحت فرمان و سلطنت او خارج شود .\r\nو منقولست كه حضرت لقمان بفرزندش وصيت فرمود كه : اى پسر هر گاه خواستى گناهى را مرتكب شوى مكانى را پيدا كن كه خداوند تو را نبيند ، و اين كنايه از اين است كه نميتوانى مكانى را پيدا كنى كه خداوند تو را نبيند پس او را نافرمانى مكن و معصيتش منما ، چنان كه\r\n\r\n\r\n","description":"","footnote":"\r\n( 1 ) . 52 - الاحزاب\r\n","page_name":" 112 ","page_number":120},
  {"content":"\r\n\r\nحق سبحانه هم ميفرمايد  وَ هُوَ مَعَكُمْ أَيْنَ ما كُنْتُمْ  « 1 » خداوند با شما است در هر كجا كه باشيد .\r\nمنقولست كه يكى از علما شاگردانى چند داشت و بيكى از آنها بيشتر ابراز علاقه و محبت مينمود ، شاگردان لب باعتراض و شكايت گشودند ! استاد عملا مطلب را بر آنها روشن نمود كه چرا به اين شاگرد علاقه خاصى دارد ، و آن اين بود كه بهر يك از آنها مرغى داد و امر نمود كه مكانى آنها را بكشند كه هيچ كسى نبيند ، شاگردان از خانه استاد خارج شدند و پس از مدت كمى بازگشتند در حالى كه مرغها را كشته بودند ، و پس از چندى آن شاگرد مورد علاقهء استاد داخل شد در حالى كه مرغ را زنده بدست داشت ، استاد در حضور شاگردان از او سؤال نمود چرا مرغ را نكشتى ؟ جواب گفت بسبب آنكه امر نمودى مكانى آن را بكشم كه كسى نبيند ، و من هر گوشه و كنارى رفتم ديدم خداى يكتا مرا مىبيند و برفتار من نظر ميفرمايد لذا نكشتم ، استاد گفت أحسنت ، و سپس رو بشاگردان كرد و گفت : حال فهميديد چرا او را مزيّت و برترى مىدهم بر شما ؟\r\nو از علائم مراقبت انفاق نمودن در راه خدا است از آنچه كه عطا فرموده خداوند ، و بزرگ شمردن آنچه را كه خداوند بزرگ شمرده ( مانند أنبياء و اوصياء ايشان ، و قرآن ، و اعمال واجبه ، و گناهان كبيره ) و به نظر حقارت و پستى نگاه كردن به آنچه كه خداوند كوچك و حقيرش شمرده ( مانند دنيا ، و مردمان جاهل و كافر و متجاهر بفسق ) و رجاء و أميد به خدا داشتن است ، زيرا رجاء و اميد آدمى را به اطاعت\r\n\r\n\r\n","description":"","footnote":"\r\n( 1 ) . 4 - الحديد\r\n","page_name":" 113 ","page_number":121},
  {"content":"\r\n\r\nپروردگار وامىدارد ، و خوف داشتن از خدا است كه سبب دورى از معصيت مىشود .\r\nو مراقبت آدمى را ميكشاند بشرم و حيا از خدا كردن و درك حقايق نمودن و محاسبه دقيق از خويشتن نمودن ( از اعمال واجبه و ترك منهيات ) و براى همين است كه بهترين طاعات مراقبت و توجه به خدا داشتن است در همه احوال و اوقات ، و از سعادت مرد است محاسبه نفس نمودن و تلقين او كردن كه خداوند بر تمام خفاياى امور او اطلاع دارد و در همه احوال او را مىبيند و به قدر چشم بهمزدنى از نظر خدا مخفى نميتواند شد .\r\nو سزاوار است بر گويندگان و واعظان اينكه اول خويشتن را موعظه و اصلاح نمايند و سپس باصلاح مردم بپردازند و آنها را موعظه نمايند ، و مغرور نشوند از اجتماع مردم بپاى گفتار و سخنرانى ايشان زيرا مردم به صورت ظاهرشان نگاه ميكنند و خداوند بباطنشان نظارت مىفرمايد .\r\nمنقولست كه جمعى از بزرگان ديدند جوانى را كه آثار زهد و تقوى و عبادت در جبينش آشكارا بود ، از او سؤال كردند كه امورات خود را روى چه قرار داده‌اى ؟ گفت بر چهار خصلت .\r\n( اول ) چون دانستم كه روزى مرا ديگرى نخواهد خورد و وعدهء خداوند در كمال صدق و راستى است كه وعده روزى رساندن را فرموده پس خاطر جمع شدم و اطمينان بوعده‌اش پيدا كردم و آرام گرفت نفس من از حرص در طلب آن .\r\n( دوم ) چون ديدم اعمال ( واجبهء ) مرا ديگرى بجا نخواهد آورد\r\n\r\n","description":"","footnote":"","page_name":" 114 ","page_number":122},
  {"content":"\r\n\r\nپس خود مشغول بجا آوردن آنها شدم .\r\n( سوم ) چون ديدم مرگ مرا خبر نميكند كه كى خواهد آمد بلكه بطور ناگهانى مىآيد پس عمر خود را ( براى بجا آوردن اعمال خير و مفيده ) غنيمت شمردم .\r\n( چهارم ) چون دانستم كه چشم بهمزدنى نميتوانم از نظر خداوند پنهان شوم پس مراقب احوال خود شدم ( كه غافل از او نشوم ) .\r\n\r\nباب چهلم در مذمت حسد و آثار شوم آن\r\n( حسد أشد امراض نفسانيه و بدترين رزائل و خبيث‌ترين همه آنها است كه بايد از آن پناه به خدا برد چنان كه ) ميفرمايد حق سبحانه :\r\n      قُلْ أَعُوذُ بِرَبِّ الْفَلَقِ مِنْ شَرِّ ما خَلَقَ وَ مِنْ شَرِّ غاسِقٍ إِذا وَقَبَ وَ مِنْ شَرِّ النَّفَّاثاتِ فِي الْعُقَدِ وَ مِنْ شَرِّ حاسِدٍ إِذا حَسَدَ       « 1 » اى رسول ما بگو من پناه ميجويم بخداى فروزنده صبح روشن از شرّ مخلوقات ( شرير و مردم بد انديش ) و از شرّ شب تاريك ( كه دزدان و جنايتكاران و فتنه انگيزان را بجور و ستم بر انگيزد ) و از شرّ زنان افسونگر و جادوگر و از شرّ حسود بدخواه زمانى كه حسادت خود را ظاهر سازد .\r\nحضرت رسول صلّى اللَّه عليه و آله و سلّم فرمود سخت بپرهيزيد از سه خصلت چون آنها سره همهء خطاها است .\r\n( اول ) تكبّر است زيرا شيطان تكبر كرد و سجده بر آدم ابو البشر ننمود و سبب شد كه خداوند او را لعن فرمود و از رحمت خود دورش نمود\r\n\r\n\r\n","description":"","footnote":"\r\n( 1 ) . الفلق\r\n","page_name":" 115 ","page_number":123},
  {"content":"\r\n\r\n( دوم ) حرص است زيرا آدم ابو البشر حريص شد بر آن شجرهء منهيّه و از آن ميل نمود و سبب شد كه از بهشت خارجش نمودند .\r\n( سوم ) حسد است و بواسطه حسد بود كه قابيل برادر خود هابيل را بقتل رسانيد .\r\nو حسود خشمناك مىباشد به قضاى پروردگار و كراهت دارد عطاى آفريدگار را كه ببندگان خود قسمت فرموده « 1 » و هر كه حسود باشد هيچ گاه صاحب شرافت و بزرگى نخواهد شد .\r\nو روايت شده در تأويل اين آيه شريفه كه ميفرمايد :  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ  « 2 » بگو اى پيغمبر : خداى من حرام فرموده هر گونه اعمال زشت را چه آشكارا باشد چه در پنهانى ، كه مراد از پنهانى ( ما بطن ) حسادتست .\r\nو روايت شده از بعضى از كتب الهيّه كه حق سبحانه فرموده هر كه حسود باشد دشمن نعمت منست ، و آبروى حسود پيش از محسود ميريزد ، چنان كه حضرت امير المؤمنين عليه السّلام ميفرمايد : به خدا قسم حسود ضرر بنفس خود مىرساند پيش از آنكه ضررى بمحسود برسد ، و از جمله عنايات الهيه آنست كه مانع مىشود كه در قلب امراء و رؤسا حسد راه پيدا كند ، زيرا اگر آنها حسود باشند نميتوانند نعمتى را بر بنده‌اى ببينند لذا بواسطهء قدرتى كه دارند تمامى اموال\r\n\r\n\r\n","description":"","footnote":"\r\n( 1 ) . بخلاف غبطه ، زيرا غبطه آنست كه انسان دوست نميدارد زوال نعمت را از ديگران بلكه ميل دارد كه خداوند بيشتر بآنشخص مرحمت فرمايد ، و نيز خداوند به خود او هم همانند آن شخص نعمتهاى فراوان عنايت نمايد .\r\n( 2 ) . 33 - الاعراف\r\n","page_name":" 116 ","page_number":124},
  {"content":"\r\n\r\nمردم را ميگيرند و سبب بدبختى و بيچارگى و هلاكت مردم فراهم مىشود ، چنان كه يكى از بزرگان هميشه ميگفت : الحمد للَّه الذى لم يجعل في قلب الامراء و لا الولاة ما في قلب الحاسد ، حمد براى آن خدائى است كه قرار نداده در قلب ( بعضى از ) امراء و رؤسا آنچه را كه در قلب حاسدان است .\r\nو مرويست : در آسمان پنجم ملكى است كه اعمال مردم را از پيش چشم او ميگذرانند ، گاه مىشود كه عملى مانند خورشيد درخشندگى دارد و ليكن چون نظر به آن كند ، گويد بر گردانيد اين عمل را و به صورت صاحبش بزنيد ، زيرا در او حسد مىبينم ، ( و هر كسى نشانه و علامتى دارد ) و علامت حسود آنست كه خود را شبيه بمظلوم مىكند و حسادت خود را ظاهر ميسازد ، و هر كسى را بنگرى خداوند از او رضايت دارد مگر از حسود ، زيرا حسود بسبب خباثت نفس و بخل ذاتى كه دارد زوال نعمت ديگران را ميخواهد و بگرفتارى بندگان خدا بمحنت و بلا شاد و مسرور ميگردد و از زوال نعمت شماتت و سرزنش مىكند .\r\nو از علائم ديگرش آنست كه اگر شخص مورد نظر حسود حاضر باشد تملّق او را ميگويد و اگر غائب باشد غيبت او را مينمايد .\r\nمرويست كه حضرت موسى بن عمران عليه السّلام مردى را در زير عرش الهى ديد ، آرزوى مقام و مرتبه وى را نمود و گفت : يا رب چرا و بچه عمل اين شخص به اين مرتبه رسيده كه در سايهء عرش تو آرميده ؟ خداى تعالى فرمود : او بر مردمان حسد نميورزيد .\r\nو سزاوار است بر هر كسى كه بخواهد از حسد حسود سالم بماند بايد نعمت خدائى را كه به او عطا فرموده از او مخفى بدارد .\r\n\r\n","description":"","footnote":"","page_name":" 117 ","page_number":125},
  {"content":"\r\n\r\nو پست و رذل‌ترين صفات مذمومه : حسد و غيبت و دروغست ، و اينست كه حسود همتش اظهار صفات و خصائل ( مذمومه در نظر خودش از ) شخص محسود است و حال آنكه فضائل او را بمردم ميگويد و او را بصفات نيكو مشهور ميسازد ، و ( اين نيست مگر نظر لطف حضرت احديت چنان كه ابو تمام ) شاعر در اين موضوع بسيار نيكو گفته :\r\n و اذا اراد الله نشر فضيلة * طويت اتاح لها لسان حسود \r\nهر گاه پروردگار اراده فرمايد كه فضيلت كسى را انتشار دهد زبان حسود را به آن گويا ميسازد ، و باز شاعر گفته :\r\n و كيف يرجى ذو حسود نعمة * اذا كان لا يرضيه الّا زوالها \r\nچگونه حسود اميد نعمت را دارد و حال آنكه راضى ببودن نعمت ( براى ديگران ) نيست .\r\nو فرمود : حضرت رسول صلّى اللَّه عليه و آله كه حسد مىخورد و ميسوزاند اعمال حسنه را همچنان كه آتش مىخورد و ميسوزاند هيزم را پس مواظب خويشتن باشيد كه حسود نباشيد .\r\nو فرمود : حضرت امير المؤمنين عليه السّلام حسود نباشيد زيرا حسد فاسد مىكند ايمان را همچنان كه آتش هيزم را فاسد مينمايد .\r\nپس اى برادر هر گاه پيغمبر صلّى اللَّه عليه و آله و امير المؤمنين عليه السّلام شهادت بدهند و بگويند كه حسد فاسد مينمايد ايمان و اعمال خير و حسنه آدمى را پس ديگر براى بنده چه چيز باقى ميماند بعد از آنكه ايمان و حسناتش برود .\r\nبنا بر اين هوشيار باشيد و از حسد دورى بجوئيد تا قلب و بدن شما راحت باشد از تعب و رنج و گناه .\r\n\r\n","description":"","footnote":"","page_name":" 118 ","page_number":126},
  {"content":"\r\n\r\n( چنين گويد ديلمى ) خوشحال كرد مرا اين صفت كه توانستم در قلب خود تزريق كنم كه اگر دو چشمان من از جاى خود جدا شود و در سر ديگرى قرار بگيرد حسادت نورزم ، زيرا فكر كردم و ديدم كه اگر چشمان من در سر ديگرى قرار بگيرد امرى بوده كه از من فوت شده و در آن وقت چاره‌اى جز صبر و محاسبه نفس نيست ( كه به بيند چه گناهى را مرتكب شده كه به آن بلا گرفتار شده ، زيرا گاه ممكن است آدمى بسبب گناه گرفتار بلا شود ) بدرستى كه حزن و اندوه و حسادت بعد از دست رفتن نعمت خود مصيبت ديگرى است كه آدمى به آن گرفتار مىشود .\r\nپس اى برادر خداى تو را رحمت كند هميشه آخر امر را نگاه كن تا از عاقبت وخيم آن راحت باشى ، زيرا مرد عاقل توجه به آخر امور دارد كه اگر عاقبت آن را بد ديد انجام نميدهد ، و اگر بقلب كسى غلبه داشته باشد تفكر ( بر معاد ) و به زبان او ذكر پروردگار هيچ گاه حسد نخواهد داشت بلكه از همه معاصى دور خواهد بود .\r\nو تفكر ( در امور زندگى و آخرتى ) شمشيريست كه قطع مىكند گردن هر شيطان جنّى و انسى را ، و سپريست كه آدمى را حفظ مينمايد از غفلت و گمراهى ، و بهترين ( عبادتها و دعاها و ) ذكرها مخفى بودن آن است ( زيرا سالم ميگردد از ريا و غيره ) .\r\n\r\nباب چهل و يكم در فراست و آثار و چگونگى پيدايش آن\r\n( فراست قوّهء دراكه‌ايست كه بسبب اطاعت خداوند در وجود مؤمن پيدا مىشود و آن صفت ممدوحه‌ايست كه ) خداوند در مدح آن\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nفرموده :  إِنَّ فِي ذلِكَ لَآياتٍ لِلْمُتَوَسِّمِينَ  « 1 » بدرستى كه قصهء ويرانى شهر و ديار قوم حضرت لوط عليه السّلام نشانه‌ايست براى عبرت‌گيرندگان كه مراد از متوسمين فراست داران است .\r\nفرمود نبى اكرم صلّى اللَّه عليه و آله مواظب فراست مؤمن باشيد زيرا بسبب آن نورى كه خداوند به او عطا فرموده مىبيند آنچه را كه شما نمىبينيد ( و ميفهمد آنچه را كه شما در دل داريد ) .\r\nو مرويست كه هرم بن حيان « 2 » زمانى كه شرفياب شد حضور اويس قرنى ، اويس گفت السلام عليك يا أخى هرم بن حيان ، هرم جواب سلام داد و گفت از كجا دانستى كه من هرم هستم و حال آنكه مرا نديده بودى تاكنون ؟ ! گفت هر كه ايمانش به خدا كامل باشد مىبيند همه چيز را و ميشناسد همه كس را ، و ارواح مؤمنين محبوس نيستند بلكه آزادند ( چه زنده باشند و چه مرده ) و به اطراف عالم ميگردند ( لذاست كه مىبينند همه چيز را و ميشناسند همه كس را ) .\r\nو فراست نورى است در قلب ( مؤمن ) كه بسبب حقيقت ايمان و خداشناسى در او پيدا مىشود بطورى كه همه چيز را بلا درنگ درك مىكند و همه كس را به مجرد ديدن ميشناسد چنان كه گوئى ساليان دراز است\r\n\r\n\r\n","description":"","footnote":"\r\n( 1 ) . 75 - الحجر\r\n( 2 ) . هرم بن حيان بن قيس يكى از زهاد ثمانيه است و از صحابه رسول خدا « ص » و حضرت أمير المؤمنين « ع » است و ديلمى رحمه اللَّه او را حيان بن هرم ضبط فرموده و ليكن صحيح آن هرم بن حيانست چنان كه در كتب رجال و غيره ضبط گرديده و شايد اشتباه از كاتب ارشاد باشد .\r\n","page_name":" 120 ","page_number":128},
  {"content":"\r\n\r\nبا او آشنائى داشته و ميتواند از آنچه كه در قلب مردم است خبر دهد و ليكن از قلوب جمعى از بزرگان نميتواند خبر دهد ( مانند انبياء و امامان عليهم السّلام زيرا قوهء ايمانى آنها قوىتر است از قوه ايمانى او ) .\r\nو سؤال كردند از رسول خدا صلّى اللَّه عليه و آله و سلّم از معنى اين آيه كه خداى تعالى ميفرمايد :  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  « 1 » ( خداوند هدايت هر كه را بخواهد قلبش را بنور اسلام روشن و منشرح گرداند ) فرمود يعنى خداوند در قلب او قرار ميدهد نورى را كه بواسطه آن شرح و وسعت سينه و فراست پيدا مىكند .\r\nو فراست از صفات اهل ايمان است كه قلبشان مملوّ از أنوار الهى ميگردد و بسبب آن درك حقايق ميكنند ، و هر كس چشم از محرّمات بپوشد و نظر خود را از شهوات و هوى و هوس باز دارد و قلب خود را بصفات نيكو صيقلى دهد و توجه به خدا داشته باشد و كما هو حقه متابعت قرآن و سنن حضرت رسول صلّى اللَّه عليه و آله و ائمه هدى عليهم السّلام نمايد و شكم خود را از حرام نگاه دارد و زبان خود را از دروغ و غيبت و سخنان بيهوده حفظ كند هيچ گاه فراستش خطا نرود .\r\nو سزاوار است بر كسى كه با مردمان راستگو و درست كردار مىنشيند با آنها راستگو باشد زيرا قلوب آنها زيرك است ( كه اگر ديدند با ايشان دروغ گفتى با تو ترك معاشرت مينمايند ) و نشستن با مردمان راستگو فرض است چنان كه خداى تعالى امر به آن فرموده و ميفرمايد :  يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ  « 2 » اى جماعت مؤمنين بپرهيزيد از خدا و با راستگويان به پيونديد ، كه مراد\r\n\r\n\r\n","description":"","footnote":"\r\n( 1 ) . 125 - الانعام\r\n( 2 ) . 119 - التوبه\r\n","page_name":" 121 ","page_number":129},
  {"content":"\r\n\r\nاز صادقين اهل بيت پيغمبر عليهم السّلام ميباشند ، و دليل صدق و راستگوئى ايشان قول خداى تعالى است كه ميفرمايد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 » جز اين نيست كه خدا چنين ميخواهد كه رجس را از شما خانواده نبوّت ببرد و شما را از هر گونه عيب و نقص پاك و منزه گرداند ، و دروغ يكى از ارجاس است .\r\nو فرمود : حضرت رسول صلّى اللَّه عليه و آله و سلّم در باره اهل بيت خود : إنى تارك فيكم الثقلين ، همانا من دو چيز بزرگ ميان شما مسلمانان ميگذارم كه اگر شما بر آن دو چيز چنگ بزنيد هرگز بضلالت و گمراهى واقع نميشويد بعد از من ، يكى كتاب خدا قرآن مجيد است و ديگرى عترت من ، و اين دو چيز از هم جدا نميشوند تا اينكه در كنار حوض ( كوثر ) بر من وارد شوند .\r\nپس آن حضرت امر فرموده بمتابعت و پيروى از ايشان كردن تا روز قيامت .\r\nو باز اين روايت دلالت مىكند بر اينكه در هر زمانى يكى از خاندان عصمت و معدن رسالت هست كه قيام فرمايد بكتاب خدا قرآن مجيد و امر فرمايد به عمل نمودن به احكام آن ، و بيان نمايد حلال و حرام را و جدائى ميان اين دو اندازد ( و الحال امام زمان حضرت مهدى قائم عجل اللَّه تعالى فرجه است ) و كسى جز شيعيان دوازده امامى اين عقيده را ندارد ، پس واجب است عمل بأوامر و پيروى از ايشان .\r\nو صدق و راستى كليد تمامى خوبيها است ، و هر كس اين صفت را داشته باشد از همه بديها و گناهان و عيوب دور خواهد بود .\r\n\r\n\r\n","description":"","footnote":"\r\n( 1 ) . 33 - الاحزاب\r\n","page_name":" 122 ","page_number":130},
  {"content":"\r\n\r\nو فرمود : حضرت امير المؤمنين عليه السّلام راستگويان در ( قيامت به ) بلندترين و شريف‌ترين مقام خواهند بود ، و دروغگويان در پست‌ترين گودالها ( ى جهنم ) خواهند بود .\r\nو فرمود : نبى اكرم صلّى اللَّه عليه و آله دوام بهم مىرساند راستى بنده تا اينكه خداى تعالى او را جزو صدّيقان بنويسد ، و دوام بهم مىرساند دروغگوئى بنده تا آنكه خداى قهار او را جزو كذّابين بنويسد .\r\nو راست گفتارى ستون دين و سبب نجات مسلمان است و هر كه راستگو باشد كمال جوانمردى را دارد و مرتبه و درجهء او نزديك درجه و مرتبه پيغمبران است و در بهشت با آنان رفيق خواهد بود ، چنان كه خداى تعالى به آن اشاره فرموده بقولش كه ميفرمايد  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  « 1 » آنانند كه با پيغمبران و صديقان و شهيدان و نيكوكاران محشور خواهند بود و چه بسيار رفيقان نيكوئى هستند براى او .\r\nو علامت راستگو آن است كه ظاهر و باطنش و افعال و نيتش در تمام احوال يكسان باشد ، و هر كه بخواهد كه پروردگار با او باشد بايد راستگوئى را پيشه سازد چنان كه ميفرمايد حق جل شأنه : إن اللَّه مع الصادقين ، هميشه خداوند با راستگويانست .\r\nو هر كه در قلبش مكر و حيله داشته باشد و داراى صفت راستگوئى نباشد بوى بهشت را استشمام نخواهد كرد .\r\nو خداوند سرزنش و توبيخ فرموده جمعى را كه راستگو نبودند بقولش كه ميفرمايد :  فَتَمَنَّوُا الْمَوْتَ إِنْ كُنْتُمْ صادِقِينَ  « 2 » تمناى مرگ\r\n\r\n\r\n","description":"","footnote":"\r\n( 1 ) . 69 - النساء\r\n( 2 ) . 6 - الجمعه\r\n","page_name":" 123 ","page_number":131},
  {"content":"\r\n\r\nكنيد اگر راست ميگوئيد ( و دوست خدا هستيد و شوق لقاى او را داريد زيرا كسى از مرگ ميترسد كه براستگوئى رفتار ننموده باشد ) و دوست كسى است كه لقاى دوست را بخواهد ، و صدق و راست گفتارى علامت معرفت و خداشناسى است و ترس و وحشت از او و توجه به او داشتن است .\r\nو هر كه با خدا براستى و راستگوئى معامله كند اگر چه در يك ساعت باشد بهتر است از يك سال جنگ كه در راه خدا با شمشير جنگ نمايد و هر كس اين چنين باشد خداوند نور فراست را به او عطا فرمايد كه بسبب آن مىبيند ( به چشم باطن ) تمام عجائب دنيا و آخرت را .\r\nپس بر شما باد براستگوئى در همه احوال حتى در چيزهائى كه گمان ميكنيد براى شما ضرر دارد زيرا راست گفتارى هيچ گاه ضررى نميزند و بپرهيزيد از دروغ در همه اوقات حتى در آنچه كه گمان نفع در آن داريد زيرا دروغ ضرر دارد كه نفع ندارد « 1 » .\r\n\r\n\r\n","description":"","footnote":"\r\n( 1 ) . دروغ از صفات رذيله و خبيثه و از جمله گناهان كبيره است و ليكن نه در همه جا زيرا در چهار موضع دروغ را تجويز كرده‌اند اول در جايى كه راست گفتن مفسده بر آن مترتب شود كه باعث ضررى يا قتلى يا بر باد رفتن آبرو يا مال گردد چه در حق خود يا برادر مسلمانش باشد .\r\nدوم - به جهت اصلاح بين دو نفر يا خود سخنى گفته كه اگر اقرار نمايد باعث فتنه و فساد يا كدورت مؤمنى شود .\r\nسوم - بزن يا فرزند خود در بعضى از موارد .\r\nچهارم - در جنگ با اعداء دين به جهت غلبه بر دشمن .\r\nالحاصل در هر حال كه فائدهء شرعيه بر دروغ گفتن مترتب شود جايز است ، اگر چه در تمام موارد بهتر توريه كردنست يعنى بنوعى بگويند كه ظاهرا صحيح باشد ، مثلا درب خانه كسى سؤال كرد فلانى اينجا است يا بگويد در خانه است ؟ بگوئى اينجا نيست و مرادت درب خانه باشد كه حاضر نيست .\r\nو ليكن اى برادر تا توانى توريه هم مكن و دست از راستى و راستگوئى باز مدار كه گفته‌اند : النجاة في الصدق كما أن الهلاك في الكذب .\r\n","page_name":" 124 ","page_number":132},
  {"content":"\r\n\r\nو علامت دروغگو اينست كه براى تأييد گفتار خود زياد سوگند ياد مىكند بدون آنكه كسى او را سوگند بدهد يا از او سوگند بخواهد و قسم نميخورد دروغگو مگر براى سه چيز .\r\n( اول ) در آنچه كه ميداند مردم او را تصديق نميكنند .\r\n( دوم ) براى تدليس و اشتباه اندازى مردم بدروغى كه گفته .\r\n( سوم ) براى سخنان بيهوده‌اى كه بيان داشته قسم مىخورد كه او را پست نشمرند ، و راستگوئى سبب وسعت رزق و نعمت مىشود چنان كه فرمود . . . عليه السلام : الصحة و الصدق يجلبان الرزق ، صحت و خوبى عمل و راستگوئى سبب توسعهء رزق مىشود .\r\nو مرويست در تفسير آيه :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  كه مراد از « ميتا » مردهء ذهنست پس خداوند او را بنور ايمان و فراست زنده‌اش فرموده ،  كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  « 1 » كه مراد از آن كسيست كه در تاريكيهاى جهل و گمراهى كفر مانده باشد و نور ايمان و فراست را نداشته باشد كه بسبب آن از جهالت گمراهى برهد .\r\n\r\n\r\n","description":"","footnote":"\r\n( 1 ) . 122 - الانعام\r\n","page_name":" 125 ","page_number":133},
  {"content":"\r\n\r\n\r\nباب چهل و دوم در حسن خلق و نتايج حاصلهء آن\r\n( حسن خلق بزرگترين صفت حسنه آدميت است و ) خداوند ( اشرف موجودات و أكمل مخلوقات عالم سيّد انس و جانّ و منجى جنبندگان كون و مكان ) حضرت خاتم النبيّين و المرسلين صلّى اللَّه عليه و آله و سلّم را بداشتن اين صفت مدح فرموده كه اگر صفتى بالاتر از اين ميبود فرستادهء خود را به آن صفت مدح ميفرمود ( چنان كه ميفرمايد )  وَ إِنَّكَ لَعَلى خُلُقٍ عَظِيمٍ  « 1 » بدرستى كه حسن خلق تو اى رسول ما بالاترين حسن خلقست و منقولست كه سبب نزول اين آيه اين بود كه روزى آن حضرت بردى ( عبا ) بحرانى در برداشت و ( با بعضى از اصحاب از راهى ) عبور ميفرمود عربى دامن برد « 2 » را گرفت و بشدت كشيد كه در گردن آن حضرت پيچيده شد عرضكرد اى محمّد صلّى اللَّه عليه و آله حقوق و مقرّرى مرا از بيت المال عطا كن آن حضرت از حركت بىادبانه و ناهموار او آشفته نگشته بلكه متبّسم گرديد و فرمود تا حقوق او را دادند ، پس خداوند براى اين شيوهء مرضيّه او را بنزول آيه كريمه ( و إنك لعلى خلق عظيم ) سر بلند گردانيد و او را چنان مدح فرمود كه كسى ( از انبياء و غير انبياء ) را همانند او مدح نفرموده .\r\nو سؤال نمود ( ابو ذر ) از آن حضرت كه كدام يك از مؤمنين در\r\n\r\n\r\n","description":"","footnote":"\r\n( 1 ) . 4 - القلم\r\n( 2 ) . برد : بضم باء و سكون راء و دال عبارتست از پارچه‌اى كه از پشم بافته باشند ، و در آن زمان اعلاترين آن برد يمانى بوده .\r\n","page_name":" 126 ","page_number":134},
  {"content":"\r\n\r\nايمان كامل‌ترند ؟ فرمود : هر كدام از ايشان كه خوش اخلاق‌تر باشند و فرمود : حضرت صادق عليه السّلام كاملترين مؤمنين از ايمان خوش‌خلقترين آنها است .\r\nو نيز آن حضرت فرمود كه صبر ( در طاعت و معصيت و مصيبت ) و راستگوئى و حلم و بردبارى و حسن خلق از اخلاق پيغمبرانست ( پس خود را متخلّق باخلاق پيغمبران كنيد ) .\r\nو نيز از آن حضرت مرويست كه فرمود گذاشته نميشود در ترازوى اعمال مرد در روز قيامت چيزى كه نيكوتر از حسن خلق باشد .\r\nو فرمود : رسول خدا صلّى اللَّه عليه و آله و سلّم كه ميگدازد و بر طرف مينمايد حسن خلق خطاها و گناهان را همچنان كه ميگدازد خورشيدترى زمين را ، و بد خلقى عمل را فاسد مىكند همچنان كه سركه عسل را فاسد مينمايد .\r\nو فرمود : حسن خلق سبب مودّت و دوستى مىشود و كينه و كدورت بسبب آن بر طرف ميگردد ، و هر كه يقين داشته باشد كه خداوند عوض آنچه را كه انفاق مىكند ميدهد هر آينه لقمه را از دهان خود باز ميدارد و انفاق مينمايد .\r\nو شكى نيست كه صدقه سبب وسعت رزق مىشود چنان كه فرموده‌اند فاستنزلوا الرزق بالصدقه ، يعنى بر خود فرو آوريد رزق را بسبب صدقه دادن ، و سخت بترسيد و بپرهيزيد از اينكه حق صاحب حق را ندهيد زيرا هر كه چنين باشد ناچار مىشود كه آن حق را در معصيت الهى صرف و خرج نمايد ( و دو مسئوليت براى او باقى خواهد ماند ) .\r\nو فرمود بندهء مؤمن هر آينه درك مىكند و ميرسد بسبب حسن خلق بدرجهء آن كسى كه روزها را روزه داشته و شبها بعبادت الهى\r\n\r\n","description":"","footnote":"","page_name":" 127 ","page_number":135},
  {"content":"\r\n\r\nمشغول بوده .\r\nو فرمود : بدرستى كه خداى تعالى ببنده‌اى كه داراى حسن خلق باشد ثواب مجاهد در راه خود را به او ميدهد ( كه در بهشت همقرين مجاهدين است ) .\r\nو فرمود : رفق و مدارا و مهربانى مبارك و با ميمنت است و كج خلقى و درشتى نمودن شوم است ( و زندگى را مشوب و آشفته ميسازد ) .\r\nو فرمود : نزديكترين شماها به من در روز قيامت آن كسى است كه در گفتارش راستگو باشد و امانت را به صاحبش برگرداند ( و خيانت ننمايد ) و وفاى بعهد نمايد و اخلاقش نيكو باشد .\r\nو آن حضرت روزى به بنى عبد المطلب فرمود : اى فرزندان عبد المطلب آشكارا سلام كنيد و صله رحم بجا آوريد و إطعام طعام نمائيد و بنيكوئى سخن بگوئيد تا از عذاب سالم بمانيد و داخل بهشت شويد .\r\nو مرويست از ابو حمزهء ثمالى « 1 » كه فرمود حضرت سجّاد عليه السّلام دوست‌ترين شما نزد خداوند خوشخو و خوش اخلاق‌ترين شما است و بزرگترين شما نزد او كسى است كه اعمال خيرش بيشتر باشد و دورترين شما از عذاب او آن كسى است كه بيشتر از او بترسد و گرامىترين شما نزد او پرهيزكارترين شماها است .\r\n\r\n\r\n","description":"","footnote":"\r\n( 1 ) . ابو حمزة الثمالى « بضم المثلثه » اسمش ثابت بن دينار و از مشايخ و زهاد كوفه است و خدمت حضرت سجاد و حضرت باقر و حضرت صادق و مقدارى از زمان حضرت موسى الكاظم عليهم السلام را درك كرده و صاحب كتابيست در تفسير و رساله‌اى در حقوق و صاحب دعاى مشهور است كه در شبهاى ماه رمضان خوانده مىشود ، و در سنهء 150 وفات كرد .\r\n","page_name":" 128 ","page_number":136},
  {"content":"\r\n\r\nو فرمود : حضرت صادق عليه السّلام بجرّاح مداينى « 1 » آيا نگويم براى تو مكارم اخلاق كريمه را ؟ عرضكرد : بيان فرمائيد ؟ فرمود :\r\nعفو از لغزشها و بديهاى مردم نمودن ، و همراهى برادران ( دينى ) كردن در راه خدا ، و بسيار ياد خدا كردن است .\r\nو فرمود : رسول خدا صلّى اللَّه عليه و آله باحلم‌ترين مردم آن كسى است كه هر گاه غضب كند عفو نمايد ، و صابرترين آنها كسى است كه خشم خود را فرو برد ، و بىنيازترين آنها كسى است كه راضى باشد به آنچه كه خداوند به او عنايت فرموده ، و دوست‌ترين آنها نزد پروردگار كسى است كه هميشه به ياد او باشد ، و عادل‌ترين آنها كسى است كه حقوق واجبه را ادا نمايد ، و بهترين آنها كسى است كه دوست بدارد براى مردم آنچه را كه براى خود دوست ميدارد و مكروه بدارد براى مردم آنچه را كه براى خود مكروه ميدارد .\r\nو فرمود : حضرت موسى بن جعفر عليهما السّلام بحسن بن عطيّه « 2 » كه فضائل و صفات و مكارم اخلاق پسنديده ده چيز است ، و تا آنجائى كه ميتوانى بايد سعى و كوشش كنى كه اين اوصاف در تو باشد ، زيرا ممكنست اين اوصاف ده‌گانه در خود شخص باشد ليكن در اولادش يافت نشود ، و گاه مىشود كه در اولادش ديده شود و در خود شخص مشاهده نگردد ، و چه بسا اين گونه آداب و اخلاق نيك در غلامى باشد\r\n\r\n\r\n","description":"","footnote":"\r\n( 1 ) . از روات شيعه است .\r\n( 2 ) . حسن بن عطيه خياط كوفى از جمله ثقات روايت و راوى حضرت صادق و حضرت كاظم « ع » مىباشد و روايت فوق در امالى شيخ مفيد رحمه اللَّه از حضرت صادق « ع » نقل شده .\r\n","page_name":" 129 ","page_number":137},
  {"content":"\r\n\r\nو در مردم آزاد نباشد ، و آنها عبارتست از :\r\n1 - راستگوئى در گفتار .\r\n2 - أداى امانت ( مردمان كه اگر كسى چيزى را بامانت به او سپرد قصور و خيانت در أداى آن ننمايد ) .\r\n3 - صلهء رحم ( بخويشاوندان و رعايت احوال ايشان ) نمودن .\r\n4 - مهمان‌نوازى ( و اكرام و احترام آنان ) كردن .\r\n5 - عطا ( و بخشش به فقرا و بينوايان و ) بسائلان نمودن .\r\n6 - پاداش احسان و نيكى ( ديگران ) را دادن ( يا : جبران نمودن عمل ضايع شده را بنيكى و احسان ) .\r\n7 - وفا بحقوق و حرمت همسايگان داشتن .\r\n8 - پناه دادن و نگاهدارى دوستان نمودن .\r\n9 - بسيار ياد خدا بودن .\r\n10 - و راستى از خدا ترسيدن ، و سرآمد همهء اينها شرم و حيا ( از خدا ) داشتن است .\r\nو فرمود : حضرت صادق عليه السّلام هر كه زبانش راستگو باشد پاكيزه مىشود عملش ، و هر كه نيكو باشد نيّتش زياد ميگردد روزيش ، و هر كه نيكو باشد رفتارش با اهل بيتش طولانى مىشود عمرش .\r\nو فرمود : نظر مكنيد به ركوع و سجود طولانى كه مرد مىكند زيرا آن چيزيست كه عادت كرده كه اگر آن را ترك نمايد باعث وحشت و اضطراب او ميگردد و ليكن نظر كنيد براستگوئى و اداى امانت وصله رحم بجا آوردن و نيكوئى با برادران ( دينى ) كردن او .\r\n\r\n","description":"","footnote":"","page_name":" 130 ","page_number":138},
  {"content":"\r\n\r\nو منقولست كه پرسيدند از احنف بن قيس « 1 » حلم و بردبارى را از كه آموختى ؟ گفت : از قيس بن عاصم المنقرى « 2 » كه روزى مهمان داشت و كنيزش گوشت‌كوب آهنى در دست داشت و ناگهان از دستش رها شد و بر سر فرزند كوچك قيس فرود آمد و در همان دم جان سپرد و كنيز سخت مضطرب گرديد ، قيس گفت ترس و واهمه نداشته باش و تو را در راه خدا آزاد كردم « 3 » .\r\nو فرمود : نبى اكرم صلّى اللَّه عليه و آله و سلّم همانا اموال شما آنقدر گنجايش ندارد و نميتوانيد كه با مال بمردم كمك كنيد ، پس با آنها با گشاده‌روئى و حسن خلق سخن بگوئيد ( تا دوست واقعى و حقيقى شما شوند ) .\r\nو فرمود : سه نفر را نخواهى شناخت مگر در سه وقت ، حليم و بردبار را در وقت غضب كردن ، شجاع را در وقت جنگ نمودن ، و دوستان خود را هنگام حاجت خواستن تو از ايشان .\r\nو منقولست كه روزى احنف از راهى به خانه خود ميرفت مردى\r\n\r\n\r\n","description":"","footnote":"\r\n( 1 ) . احنف بن قيس بن معاوية ابن حصين التميمى از بزرگان بصره و سادات تابعين است و در حلم به او مثل ميزنند ، درك كرده زمان رسول خدا « ص » را و ليكن خدمت آن جناب شرفياب نشد و در جنگ صفين با حضرت امير المؤمنين « ع » بود و در جنگ جمل حاضر نشد ، و يكى از آن چهار نفر است كه مو بر صورتشان نروئيده بود ، و احنف لقب اوست و كنيه‌اش ابو بحر و نامش ضحاك يا صخر است .\r\n( 2 ) . اين قضيه همانندش در مكارم اخلاق حضرت امام زين العابدين « ع » مذكور است كه نسبت به آن جناب ميدهند ، و اللَّه يعلم بالتعدد و الاتحاد .\r\n( 3 ) . منقر : بكسر ميم و سكون نون و فتح قاف ، يكى از طوايف بنو تميم است .\r\n","page_name":" 131 ","page_number":139},
  {"content":"\r\n\r\nشروع كرد به او ناسزا گفتن و فحش دادن تا رسيدند بدرب خانه ، احنف ايستاد و گفت اى برادر اگر چيز ديگرى باقى مانده در همين مكان بگو زيرا ميترسم بستگان و غلامان من بفهمند و تو را اذيّت كنند و چه بسا تو را بكشند .\r\nو نقل شده كه وقتى حضرت سجاد عليه السّلام يكى از غلامان خود را چند مرتبه صدا زدند و او جواب نداد ! آن حضرت فرمود : آيا صداى مرا شنيدى ؟ عرضكرد شنيدم ، فرمود : پس چه شد كه جواب مرا ندادى ؟ عرضكرد : چون از عقوبت شما ايمن بودم ، فرمود : راه خود را پيش گير كه تو را در راه خدا آزاد نمودم .\r\nو از جمله اخلاق حسنه آنست كه : شخص بگويد بمردم آنچه را كه دوست ميدارد به خودش بگويند ، و نگويد چيزى را كه دوست نميدارد به خودش بگويند ، چنان كه مردى پرسيد از حضرت رضا عليه السّلام كه منتهاى حد حسن خلق چيست ؟ فرمود آنست كه بگوئى بمردم آنچه را كه دوست ميدارى بخودت بگويند ، عرض كرد كه حد توكل چيست ؟\r\nفرمود آنست كه بسبب با خدا بودن از هيچ كسى نترسى ، عرض كرد :\r\nدوست ميداشتم كه بدانم چه مقامى نزد شما دارم ؟ فرمود بنگر كه ما چه مقامى نزد تو داريم ( كه اگر ما را دوست ميدارى تو را دوست مىداريم ) .\r\nو منقولست كه حضرت موسى در مناجاتش عرضكرد : خدايا چنان كن كه مردم نگويند پشت سر من چيزى را كه در من نيست ، خطاب رسيد اى موسى : من براى خود چنين نكرده‌ام ، چگونه براى تو چنان كنم و مرويست كه از رسول خدا صلّى اللَّه عليه و آله پرسيدند بدترين بديها چيست ؟\r\n\r\n","description":"","footnote":"","page_name":" 132 ","page_number":140},
  {"content":"\r\n\r\nفرمود : بد اخلاقى .\r\nو نيز بحضور مباركش عرضكردند : يا رسول اللَّه صلّى اللَّه عليه و آله و سلّم از خدا بخواهيد كه مشركين را هلاك سازد ( كه نباشند اذيت و معصيت نمايند ) فرمود : من مبعوث برحمت و مهربانى شده‌ام نه براى عذاب و هلاكت و منقولست كه روزى متوكل حضرت امام على النقى عليه السّلام را عتاب و خطاب و ملامت ميكرد ( بر امرى ) آن حضرت فرمود : اى متوكل اميد عفو و بخشش نداشته باش از كسى كه او را از خود مكدر نموده‌اى ، و اميد وفا نداشته باش از كسى كه نسبت به او بدگمان‌شده‌اى زيرا قلب بقلب راه دارد ( يعنى او هم نسبت به تو بدگمان است ) .\r\nو فرمود : حضرت موسى الكاظم عليه السّلام ايمان مؤمن كامل نميشود مگر آنكه در او سه خصلت باشد يك خصلت از خداوند و آن كتمان اسرار ( زندگى و عيوب مردم ) و راز پوشى است كه خدا عالم بغيب است و بر راز و أسرار نهانى خود كسى را آگاه نفرمايد مگر پيغمبرانى كه برجسته باشند چنان كه ميفرمايد :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   « 1 » و يك خصلت از پيغمبر و آن صفتى است كه خداى تعالى او را به آن صفت أمر فرموده ، چنان كه ميفرمايد :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  « 2 » اى پيغمبر طريقهء عفو و بخشش را نگاهدار و چشم پوشى را شعار و شيوهء خود كن و بنيكوكارى امر كن و از مردم جاهل نادان روى بگردان .\r\nو يك خصلت از امامش و آن صبر نمودن در سختيها است و خداوند در مدح آنان فرموده :  وَ الصَّابِرِينَ فِي الْبَأْساءِ وَ الضَّرَّاءِ  « 3 » در سختيها\r\n\r\n\r\n","description":"","footnote":"\r\n( 1 ) . 5 - الجن\r\n( 2 ) . 199 - الاعراف\r\n( 3 ) . 177 - البقره\r\n","page_name":" 133 ","page_number":141},
  {"content":"\r\n\r\nو تعب و رنجها صبور و شكيبائى را پيشه ميسازند .\r\nو از علامت حسن خلق مرد آنست كه بسيار با شرم و حيا است ، و از پى آزار كسى بر نميآيد و زبانش را براستگوئى وامىدارد ، و از دروغ اجتناب مىكند ، و اعمال خير را بسيار بجا مىآورد ، و لغزش و خطاهايش اندكست ، و هميشه باوقار ، صابر ، پرهيزكار ، از خدا راضى و خوشنود ، شاكر ، با مدارا ، عفيف ، و مهربان است ، و هيچ گاه سخن چينى ، و عيب‌جوئى ، و غيبت مردم را نميكند ، و در كارها عجله نمينمايد ، و حسود ، و بخيل نيست ، و دوست ميدارد ( مؤمنين را ) و دشمن ميدارد ( اهل معصيت را ) و عطا ( ى او بمؤمنين ) و منع او ( از اهل معصيت ) و رضا ، و سخطش در راه خدا است ، و نيكوئى ( ببندگان خدا ) مىكند و ( از خوف خدا ) گريه مينمايد همچنان كه منافق بدى و ظلم مىكند و دهان را بخنده ميگشايد .\r\nو فرمود : نبى اكرم صلّى اللَّه عليه و آله و سلّم نزديكترين مردم به خداوند در روز قيامت آن كسى است كه طولانى باشد گرسنگى و تشنگى او ( يعنى بسيار روزه بگيرد ) به خدا قسم آنانند پرهيزكاران و پاكيزگان و چنان خود را از مردم دور نگاه ميدارند كه اگر بمجالس در آيند كسى آنان را نشناسد و اگر غايب شوند كسى بجستجويشان بر نيايد و فقط بندگان خاص خدا آنها را ميشناسند ، و مردم بنعمت دنيائى متنعمند و ليكن آنها بذكر خدائى خود را متنعم ميسازند ، و مردم براى خود فرشهائى پهن ميكنند و ليكن آنها زمين را فرش خود ميدانند و با گشاده‌روئى با مردم سخن ميگويند ، و زمين براى فوت چنين افرادى ميگريد ، و خداوند غضب ميفرمايد بر هر شهر و ديارى كه يكى از ايشان در آنجا نباشد ( كه\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nنعمت و بركت از آن شهر و ديار سلب مىشود ) و همانند سگان ( و سگ صفتان ) كه بمردار هجوم مىآورند نيستند كه ميل به دنيا پيدا كنند ( و براى بدست آوردن جيفهء دنيائى دست و سر و پا نميشكنند ) و چنان از خوف خدا گوشت بدن آنها آب شده و رنگ چهره آنها زرد است كه هر كه آنها را ببيند گويد بيمارند و يا سفيه و يا ديوانه هستند ! و حال آنكه آنچنان نيستند ، و بواسطه ديدن احوال آخرت دل به دنيا نبسته‌اند پس اى مردم شما هم همانند ايشان باشيد ( تا سعادت دنيا و آخرت را داشته باشيد ) .\r\nو فرمود : حضرت صادق عليه السّلام مكارم اخلاق دنيا و آخرت سه چيز است و آن آنست كه پيوند كنى با كسى كه از تو قطع كند و عطا كنى آن كسى را كه تو را محروم از عطا كند و عفو كنى از كسى كه به تو ستم كند .\r\n\r\nباب چهل و سوم در سخاوت و فائدهء دنيائى و آخرتى آن\r\nسخاوت ثمرهء زهد و بىمبالاتى به دنيا است و مشهورترين صفات پيغمبران خدا و معروف‌ترين اخلاق اصفياء و اولياء است ، چنان كه خداوند در مدحشان فرموده :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 1 » اختيار ميكردند ديگران را بر خود اگر چه خود احتياج داشتند .\r\nو فرموده :  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  « 2 » و طعام ميدهند بر دوستى خدا بمسكين و يتيم و اسير ، كه خداوند مدح\r\n\r\n\r\n","description":"","footnote":"\r\n( 1 ) . 9 - الحشر\r\n( 2 ) . 8 - الدهر\r\n","page_name":" 135 ","page_number":143},
  {"content":"\r\n\r\nفرموده طعام دهندگان را كه براى دوستى با او داده‌اند ، و بلا خلاف ( خاصّه و عامّه ) آيه إطعام در شأن امير المؤمنين و فاطمه زهرا و امام حسن و امام حسين عليهم السّلام نازل شده .\r\nو فرمود : نبى اكرم صلّى اللَّه عليه و آله و سلّم مرد با سخاوت به خدا و بمردم و ببهشت نزديك است و از آتش جهنم دور ، و بخيل از خدا و مردم و بهشت دور است و به آتش جهنم نزديك ، و جاهل سخى محبوبتر است نزد خداوند از عابد بخيل .\r\nو فرمود : حضرت سجاد عليه السّلام كه من عجله ميكنم در بر آوردن حاجت دشمنم زيرا ممكن است پيش از من ديگرى حاجت او را بر آورد يا خود بىنياز گردد ( و من بىاجر بمانم ) .\r\nو ديگرى گفته : دوست نميدارم كه كسى را از خود برانم و حاجت او را بر نياورم زيرا اگر مرد كريم و بزرگوارى بود آبرويش را حفظ نموده‌ام و اگر مرد لئيم و پستى بود آبروى خود را حفظ كرده‌ام .\r\nو نقل شده كه مردى شخصى را در راهى ديد ، از او پرسيد از كجا مىآئى ؟ گفت از مدينه ، آن مرد گفت كه مردى از شما ( مسلمانان ) كه ساكن شهر ما گرديده همگى مردم را بىنياز نموده ، و چون نام او را برد گفت شناختم و ليكن او مالى نداشت كه همگى شما را بىنياز كند ! آن مرد گفت ما را با مال بىنياز نكرده است بلكه فضيلت كرم و سخاوت را براى مردم بيان داشته و بدان سبب بعضى انفاق و بذل و بخشش ميكنند و توسعه‌اى در زندگى مردم ايجاد شده .\r\nو مرويست كه هر گاه كسى حاجتى بامير المؤمنين عليه السّلام داشت آن حضرت ميفرمود به روى زمين بنويس زيرا دوست نميدارم ذلّت سؤال را\r\n\r\n","description":"","footnote":"","page_name":" 136 ","page_number":144},
  {"content":"\r\n\r\nدر صورت سائل ببينم .\r\nو منقولست كه مردى بر حضرت رضا عليه السّلام داخل شد و عرضكرد :\r\nمن مردى ميباشم از دوستان شما و گم كرده‌ام نفقه و مخارج خود را ، و در شهر خود غنىّ و ثروتمند هستم ، تقاضا داشتم كه مخارجى به من عنايت فرمائيد كه خود را به شهر و ديار خود برسانم و وقتى كه رسيدم تصدق مىدهم از جانب شما ( زيرا من فقير و مستحق صدقه نيستم ) پس آن حضرت برخاست و داخل حجره ديگرى شد و ساعتى نگذشت كه آن حضرت دست خود را از بالاى درب حجره بيرون آورد و فرمود اى مرد بگير اين دويست اشرفى را و استعانت بجوى مخارج خود و صدقه مده آن را از جانب من ، عرضكردند خدمت آن حضرت : شما با وجود اينكه عطاى وافرى به آن مرد عطا فرمودى پس چرا روى مبارك را از او پوشاندى ؟\r\nفرمود : ما ( أئمه ) خانواده‌اى هستيم كه دوست نميداريم ببينيم ذلت سؤال را در صورت سائل به جهت بر آوردن حاجتش .\r\nو منقولست كه مردى از حضرت امام حسن مجتبى عليه السّلام درخواست عطائى نمود آن حضرت پنجاه هزار درهم به او عطا فرمود با يكى از طيلسان ( عبا ) هاى عالى قيمتى ، و فرمود : تمامى جوانمردى و مروّت در اينست كه اجرت حمل صدقه را هم بدهند .\r\nو گفته شده كه جمعى مشاهده نمودند كه امير المؤمنين عليه السّلام ميگريد از سبب گريه سؤال نمودند ؟ فرمود : هفت روز است كه مهمان بر من وارد نشده ، و اهل بيت رسالت عليهم السّلام هر وقت خانه‌اى ميساختند يكى از اطاقهاى آن را مخصوص مهمانخانه مقرر ميداشتند .\r\nو چهار خصلت است كه سزاوار نيست بر هر مردى كه رو از آن\r\n\r\n","description":"","footnote":"","page_name":" 137 ","page_number":145},
  {"content":"\r\n\r\nبگرداند و آن احترام به پدر نمودن و خدمت مهمان كردن و خدمتگزارى عالم نمودن و پرسش نمودن از آنچه كه نميداند .\r\nو منقولست كه يكى از صفات حضرت امير المؤمنين عليه السّلام اين بود كه خود خدمت بمهمان ميفرمود و هيچ گاه مهمان را از خانه خود بيرون نميكرد ، و هر يك از أئمه عليهم السّلام خود خدمت بمهمان مينمودند ، و هر وقت مهمان تصميم حركت داشت اثاثيه او را بر نميداشتند ، زيرا مشعر بر كراهت مهمان‌داريست ( مگر در مواقع لزوم ) .\r\nو بزرگترين جود و سخاوت آنست كه آدمى ( آنچه را كه دارد ) در حال فقر و احتياج ايثار نمايد ، همچنان كه خاندان عصمت عليهم السّلام نان خود را هنگام افطار ايثار نمودند و شب را با گرسنگى بسر بردند و خداوند ايشان را مدح فرمود بنزول سورهء مباركه هل أتى .\r\nچنين گويد ( ديلمى ) سزاوار است براى مرد اينكه سخاوت داشته باشد و ايثار نمايد و با مردم مهربان باشد و بايشان احسان كند زيرا اينها از اخلاق بر گزيدگان حق و اولياء است و اين گونه صفات داشتن باعث و سبب نجات از مهالك و موجب تقرب به خداوند است .\r\nفرمود : حضرت رسول صلّى اللَّه عليه و آله و سلّم سخاوت درختى است از درختهاى بهشت كه شاخهاى آن در زمين است و هر كه بيكى از شاخهاى آن در آويزد البته نجات خواهد يافت .\r\nو مرويست كه از رسول خدا صلّى اللَّه عليه و آله پرسيدند : كدام اعمال افضل از همه است ؟ فرمود : سخاوت و حسن خلق ، كه اگر خود را ملازم اين دو كنيد بمقام بلندى فائز خواهيد شد .\r\nو نيز فرمود آن حضرت كه : فرو ريختن رزق بر سخى سرعتش بيشتر است از كارد كه در گلوى شتر فرو رود .\r\n\r\n","description":"","footnote":"","page_name":" 138 ","page_number":146},
  {"content":"\r\n\r\nو فرمود : خداوند عالم مباهات مىكند بملائكه از كسى كه إطعام مردمان كند .\r\nو فرمود : دو صفت است كه خداوند آنها را دوست ميدارد و آن سخاوت و حسن خلق است ، و دو صفتند كه پروردگار آنها را دشمن ميدارد و آن بخل و بد اخلاقى است ، و خداوند همهء اين صفات را در اين آيه جمع فرموده چنان كه ميفرمايد :  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ *  « 1 » هر كه خويشتن را از بخل ( و بد خلقى ) نگاهدارد رستگار خواهد بود .\r\nمرويست كه فرزندان عبد اللَّه « 2 » بن جعفر بن ابى طالب پدر خود را از زيادى بخشش ملامت كردند ! عبد اللَّه گفت : اى فرزندان من خداى تعالى به من بخشش فرموده و من هم ببندگانش بذل و بخشش مينمايم ، اگر بمردم ندهم ميترسم قطع گردد بخشش الهى .\r\nو منقول است كه روزى عبد اللَّه داخل شد بيكى از باغهاى خود و مشاهده كرد كه يكى از غلامان همسايه‌اش در باغ او نشسته و سه گروه\r\n\r\n\r\n","description":"","footnote":"\r\n( 1 ) . 9 - الحشر\r\n( 2 ) . عبد اللَّه بن جعفر بن ابى طالب مادرش اسماء بنت عميس و مردى حليم و كريم و عفيف و با وجود بوده و در احوالش مينويسند كه مردمان در عهد او چون چيزى به قرض ميگرفتند و قرض دهنده ضامن ميخواست او را ضامن مينمودند قبول ميكرد بدون آنكه عبد اللَّه اطلاع داشته .\r\nو منقولست كه چون اموال او تمام شد از خدا طلب مرگ كرد و گفت خدايا مرا عادت دادى بجود و سخا و من عادت دادم مردم را به بذل و عطا پس اگر مال دنيا را از من قطع كردى مرا زنده مگذار و هفته‌اى نگذشت كه از دنيا رفت و در بقيع به خاك سپرده شد در سنه 80 هجرى و دو فرزندش محمد و عون در كربلا شهيد شدند ، و شوهر حضرت زينب ( ع ) است .\r\n","page_name":" 139 ","page_number":147},
  {"content":"\r\n\r\nنان در پيش او است و ناگهان سگى پيدا شد آن غلام نانها را يكى بعد از ديگرى پيش آن سگ انداخت ، عبد اللَّه گفت : اى غلام چرا هر سه قرص نان را بسگ دادى و براى خود چيزى باقى نگذاردى ؟ غلام گفت :\r\nاى عبد اللَّه اين سگ هم غريب است و هم گرسنه بدين جهت او را بر خود مقدّم داشتم ، عبد اللَّه گفت : مرا بسخاوت ملامت كنند ! و اين غلام از من سخىتر است ، پس او را خريد و آزادش فرمود و آن باغ و بستان را به او بخشيد .\r\nو جاى بسى تعجب است از بخيل كه بخالت دارد از انفاق و حال آنكه بذل و بخشش اموال را فانى و نابود نميكند ( در صورتى كه اسراف نكند ) و بخالت اموال را به حال خود باقى نميگذارد ، و شاعر چه نيكو گفته در اين موضوع .\r\n اذا جادت الدنيا عليك فجد بها * على النّاس طرّا قبل أن تتفلت\r\nفلا الجود يفنيها اذا هى اقبلت * و لا البخل يبقيها اذا هى ولّت \r\nهر گاه دنيا به تو روى آورد بذل و انفاق كن بر مردم ، زيرا جود و بخشش هيچ گاه اموال را فانى و نابود نميكند ، و اگر بخيل باشى بخل تو سبب بقاى اموال نميشود زمانى كه دنيا از تو رو گردان باشد .\r\nو مرويست كه حضرت امير المؤمنين عليه السّلام فرمود بكميل عليه الرحمه اى كميل خويشان خود را وادار كن كه روز بروند پى تحصيل صفات و اخلاق نيكو ، و شبها بروند پى حاجت و درخواست كسى كه در خوابست ( براى بر آوردن درخواستها بروند اگر چه درخواست‌كنندگان خواب باشند ) قسم به آن كسى كه شنوائى او آوازها و فريادها را احاطه نموده ( صداهاى بلند و آهسته را ميشنود بدون آنكه اشتباه كند ) نيست كسى\r\n\r\n","description":"","footnote":"","page_name":" 140 ","page_number":148},
  {"content":"\r\n\r\nكه دلى را شاد و خرّم گرداند مگر آنكه خداوند عوض آن شادى و خرّمى برايش لطف و مهربانى ( خوشى معنوى كه بر اثر انجام كار نيك به شخص رو مىآورد ) بيافريند كه هر گاه اندوهى به او برسد آن مهربانى به سمت آن اندوه مانند آب در زمين سرازير و نشيب روان گردد تا مصيبت را از او دور سازد چنان كه شتر شخص غريب را دور مينمايند ( همانند ساربان كه شتر غريب را از گله شتران خود دور ميگرداند ) .\r\nو فرمود : رغبت و توجه كنيد بمكارم اخلاق و بشتابيد به آنچه كه براى شما منفعت و غنيمت است ، و بدانيد اى مردم ( ثروتمند ) بواسطه آنكه خداوند نعمت را بشما ارزانى فرموده ، مردم ( فقير ) بشما محتاجند ( پس حاجات آنها را بر آورده كنيد و بايشان انفاق نمائيد ) و سخىترين مردم كسى است كه عطا كند به آن كسانى كه به او اميد ندارند و هر كه يك گرفتارى مؤمنى را بر طرف كند ، خداوند هفتاد و دو گرفتارى دنيا و هفتاد و دو گرفتارى آخرت او را بر طرف نمايد ، و هر كه با كمال نيكوئى با مردم رفتار كند پروردگار به او نيكوئى فرمايد زيرا خداوند نيكوكاران را دوست ميدارد .\r\nو فرمود : هر كه يقين داشته باشد كه خداوند عوض به او مرحمت ميفرمايد به آنچه انفاق مىكند هيچ گاه دست خود را از انفاق كردن باز نميدارد .\r\nو مرويست كه دو ملك موكلند كه در هر صباحى ندا ميكنند و ميگويند : خدايا اموال هر بخيل را تلف كن ، و هر كه انفاق كند عوض بسيار به او كرامت كن .\r\nو فرمود : نبى اكرم صلّى اللَّه عليه و آله هر كه اكرام كند مهمان را همانند\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nكسى است كه اكرام نموده باشد هفتاد پيغمبر را و هر كه يكدرهم خرج كند براى مهمان ( ثوابش ) مانند كسى است كه در راه خدا هزار هزار دينار انفاق نموده باشد .\r\nراوى گويد كه روزى خدمت حضرت صادق عليه السّلام بودم آن حضرت فرمود : آيا ميدانى شحيح كيست ؟ عرضكردم بخيل ، فرمود : بلكه بدتر است از بخيل زيرا بخيل فقط آنچه را كه خود دارد بخل مىكند و ليكن شحيح از آنچه كه خود دارد و از آنچه كه مردم دارند بخل دارد ، و علاوه از آن حرص و طمع هم دارد كه هر چه را مىبيند مردم دارند آرزوى داشتن آن را مىكند خواه از حلال به دستش آيد يا از حرام ، و هيچ وقت سير نميشود و قانع نميگردد به روزى خداوند .\r\nو بخيل را سه علامت است ، از گرسنگى ( و فقر آينده ) ميترسد ، و مضطربست كه مبادا سائلى از او چيزى بخواهد ، و مرحبا ميگويد به كسانى كه چيزى انفاق ميكنند اگر چه اندك باشد « 1 » و براى سخاوتمند سه علامت است : عفو و بخشش از خطا و لغزش ديگران بعد از يافتن قدرت انتقام ، و اخراج زكات از مال ، و دوست داشتن صدقات را ( چه خود و يا غير خود دهد ) .\r\nو مرويست از نبى اكرم صلّى اللَّه عليه و آله كه چون خداوند بهشت را آفريد ، بهشت عرضكرد : خدايا مرا براى چه كسانى خلق فرمودى ؟ خطاب رسيد : براى هر سخىّ و پرهيزكارى ، گفت : پروردگارا راضى\r\n\r\n\r\n","description":"","footnote":"\r\n( 1 ) . بخيل چون بخالت دارد اگر كسى اندكى انفاق كند آن را عمل بزرگى ميپندارد بلكه خارق عادتش ميداند لذا مرحبا ميگويد ، و ليكن مرد سخى از انفاق ديگران تعجب نميكند بلكه قلبا خوشنود مىشود .\r\n","page_name":" 142 ","page_number":150},
  {"content":"\r\n\r\nو خوشنود هستم .\r\nو منقولست كه مردى از حضرت صادق عليه السّلام پرسيد يا بن رسول اللَّه صلّى اللَّه عليه و آله و سلّم تدبير و تبذير و تقتير چيست ؟ فرمود : تبذير آنست كه تمامى اموال خود را صدقه دهى ، و تدبير آنست كه بعضى از آن را تصدق كنى ، و تقتير آنست كه از اموال خود هيچ صدقه ندهى ، عرضكرد :\r\nزياده از اين بفرمائيد ؟ آن حضرت ( براى آنكه عملا مطلب را به او بفهماند ) مشتى خاك از زمين برداشت و سپس انگشتان خود را باز كرد و دست را سرازير نمود بطورى كه تمامى خاكها روى زمين ريخته شد ، فرمود :\r\nاين تبذير است ، و بعد مشتى ديگر برداشت و فقط انگشتان را مقدارى باز كرد كه قسمتى از خاكها ريخته شد ، فرمود : اين تدبير است ، و بار ديگر مشتى برداشت و كف دست و انگشتان را محكم گرفت كه هيچ از آن نريخت و فرمود : اين تقتير است .\r\nو فرمود : مؤمن كسى است كه انفاق كند از مال خود و از مال ديگران پرهيز داشته باشد .\r\nو فرمود : سخاوت نام درختى است در بهشت كه روز قيامت سخاوتمندان را ببهشت مىرساند ، و بخل درختى است در آتش كه بخيلان را در قيامت بوسيله شاخه‌هاى خود بجهنم مياندازد .\r\nو فرمود : ديدم بدرب بهشت نوشته بود كه تو حرامى بر هر بخيل و رياكار و عاق ( پيغمبر و امام و استاد و پدر و مادر و اولاد ) و سخن چين .\r\n\r\n","description":"","footnote":"","page_name":" 143 ","page_number":151},
  {"content":"\r\n\r\n\r\nباب چهل و چهارم پرسشهاى ابو ذر از پيغمبر ( ص )\r\nمرويست از ابو ذر غفارى « 1 » رحمه اللَّه كه گفت داخل مسجد ( مدينه ) شدم و مشاهده كردم كه پيغمبر صلّى اللَّه عليه و آله به تنهائى نشسته است ، وقت و فرصت را غنيمت شمردم ، خدمت آن حضرت رفتم ، فرمود : يا أبا ذر براى هر مسجدى تحيّتى است ، عرضكردم تحيّت مسجد چيست يا رسول اللَّه ( ص ) فرمود : دو ركعت نماز خواندن پس دو ركعت را بجا آوردم و عرضكردم يا رسول اللَّه صلّى اللَّه عليه و آله و سلّم مرا أمر به نماز فرمودى اين نماز چيست ؟ فرمود :\r\nبهترين چيزيست كه وضع شده اگر خواستى بسيار و اگر خواستى اندكى بجا آور ، عرضكردم : كدام يك از اعمال نزد خداوند محبوبتر است ؟\r\nفرمود ايمان به او و بعد از آن جهاد در راه او .\r\nعرضكردم كدام يك از مؤمنين ايمانش كامل‌تر است ؟ فرمود آنكه اخلاقش نيكوتر است ، عرضكردم كدام يك از مؤمنين فضيلتش بيشتر است ؟ فرمود : آنكه مسلمانان از دست و زبان او سالم و راحت باشند ،\r\n\r\n\r\n","description":"","footnote":"\r\n( 1 ) . نامش جندب بن جناده « بضم جيمين و دالين مهملتين » از قبيله بنى غفار و كنيه‌اش ابو ذر ، و از بزرگان صحابه و چهارم كسى است كه ايمان آورد و رسول خدا « ص » در فضيلت او حديث ما اظلت الخضراء فرموده و قضيه صدمات آن جناب از عثمان مشهور است .\r\nو مرويست كه مرتد شدند صحابه بعد از پيغمبر مگر سه نفر ، سلمان ، ابو ذر ، و مقداد ، و باقى صحابه اندكى ترديد در آنها پديد آمد . وفاتش در سنه 32 هجرى در ربذه واقع شد و مالك اشتر و ابن مسعود بر او نماز خواندند و او را دفن نمودند .\r\n","page_name":" 144 ","page_number":152},
  {"content":"\r\n\r\nعرضكردم : چه هجرتى ( بازگشت ) نيكو است ؟ فرمود : هجرت از بدى به خوبى ، عرضكردم : چه وقتى از شب نيكو است ( براى عبادت ) ؟ فرمود نصفهء آخر ، عرضكردم : چه نمازى افضلست ؟ فرمود : آن نمازى كه قنوتش طولانى باشد ، عرض كردم : كدام يك از صدقه‌ها افضلست ؟\r\nفرمود : صدقه‌اى كه در حال فقر داده شود آن هم در پنهانى .\r\nعرضكردم : روزه چيست ؟ فرمود : امر واجبى است كه هر كه آن را گرفت خداوند چندين برابر روزه‌اى كه گرفته به او أجر دهد ، عرضكردم : چه غلامى آزاد نمودنش بهتر است ؟ فرمود : آن غلامى كه نزد صاحبش بهتر و نفيس‌تر و قيمتش زياد باشد .\r\nعرضكردم : كدام يك از جهاد في سبيل اللَّه افضلست ؟ فرمود :\r\nآن جهادى كه اسب پى گردد و صاحبش شهيد شود ، عرضكردم : چه آيه‌اى بر شما نازل شده كه از همه آيات افضل و بزرگتر است ؟ فرمود :\r\nآية الكرسى .\r\nعرضكردم : صحف حضرت ابراهيم عليه السّلام چه بوده ( كه از چه مقوله گفتارى در آن بوده ) ؟ فرمود : تمامى آن پند و اندرز بوده ، و بعضى از آنها اين است كه : اى پادشاه مغرور من تو را وانداشته‌ام و بر مردم مسلط ننمودم و رياست ندادم كه مال دنيوى جمع كنى ! بلكه تو را صاحب اختيار مردم كردم كه صداى مظلومان را از درگاه من باز دارى و ناله‌هاى ايشان را كوتاه كنى و بفرياد آنها برسى و من نخواهم گذشت از ظلمى كه بر كسى شود اگر چه از جملهء كافران يا فاجران باشد و من بكفر كافر و فجور فاجر نظر ندارم زيرا كفر و فجور آنها بخودشان ضرر دارد .\r\n\r\n","description":"","footnote":"","page_name":" 145 ","page_number":153},
  {"content":"\r\n\r\nو بعضى از آنها اينست كه : سزاوار است براى عاقل اگر مغلوب هواى نفس نباشد كه شبانه روز خود را چهار قسمت نمايد ، در يك قسمت حساب نفس خود را نمايد تا ببيند در شبانه روز چه كسب كرده خوبى يا بدى ، و در يك قسمت حوائج خود را از حقتعالى بخواهد و با او مناجات كند و تفكر در صنايع و مخلوقات خداوند بنمايد ، و در يك قسمت خلوت كند با برادران و دوستان ( و بايد ايشان برادران و دوستانى باشند كه عيبهاى او را بگويند و او را از عيوبش اعراض دهند ) و يك قسمت را از براى نفس خود گذارد كه صرف در لذتهاى حلال كند .\r\nو سزاوار نيست براى عاقل كه سفر كند مگر براى سه چيز :\r\nإصلاح معاش ( تجارت و معامله و كار كردن ) و يا براى امر معاد ( مانند رفتن بمكّه معظّمه و مشاهد مقدّسه و جهاد در راه خدا و تحصيل علوم دينى ) و يا لذت و خوش‌گذرانى در آنچه كه حرام و نامشروع و ناروا نباشد ( مانند مسافرت رفتن براى تغيير آب و هوا و تندرستى ) .\r\nو سزاوار است بر عاقل كه بينائى و شناسائى و اطلاعاتى نسبت به زمان و اهل ( و وضع زندگى ) زمان خود داشته باشد و حافظ زبان خود باشد ( كه لهو و لغو نگويد ) ، و هر كه شماره كند كلمات خود را كم مىشود گفتار او مگر در امورى كه فائده داشته باشد .\r\nعرضكردم : در صحف حضرت موسى عليه السّلام چه بوده ؟ فرمود :\r\nتمامى آن موعظه و نصيحت و عبرت است ، و بعضى از آنها اينست :\r\nعجب است از كسى كه يقين بمرگ دارد چگونه خوشحالى مىكند ! عجب است از كسى كه يقين به آتش ( جهنم ) دارد چگونه ميخندد ! عجب است از كسى كه مىبيند دنيا را كه چگونه اهل خود را\r\n\r\n","description":"","footnote":"","page_name":" 146 ","page_number":154},
  {"content":"\r\n\r\nدگرگون و از حالتى بحالتى ديگر مينمايد ( كه يكى را باوج عزّت و ديگرى را بمنتها درجهء مذلّت مىنشاند و پس از مدت كوتاهى عزيز را ذليل و ذليل را عزيز ميگرداند با اين حال ) چگونه به آن دل ميبندد و از آن خاطر جمع مىشود ؟ ! عجب است از كسى كه يقين به حساب روز قيامت دارد چگونه عملى انجام نميدهد كه سبب نجاتش شود ! .\r\nعرضكردم : آيا از صحف ابراهيم و موسى عليهما السّلام چيزى بشما نازل شده ؟ فرمود بخوان يا ابا ذر :       قَدْ أَفْلَحَ مَنْ تَزَكَّى وَ ذَكَرَ اسْمَ رَبِّهِ فَصَلَّى بَلْ تُؤْثِرُونَ الْحَياةَ الدُّنْيا وَ الْآخِرَةُ خَيْرٌ وَ أَبْقى إِنَّ هذا لَفِي الصُّحُفِ الْأُولى صُحُفِ إِبْراهِيمَ وَ مُوسى       « 1 » بتحقيق رستگار شد كسى كه تزكيه نفس كرد ، و بذكر نام خدا و به نماز ( و طاعت ) پرداخت ، ( و ليكن مردم از جهل و غفلت پى اين سعادت نروند ) بلكه زندگى دنيا را اختيار كنند و عزيز دارند ! در صورتى كه منازل آخرت بسى بهتر و پاينده‌تر ( از دنياى چند روزه ) است ، اين گفتار بحقيقت در صحف پيغمبران پيشين ذكر شده ، و ( بخصوص قبل از قرآن ) در صحف ابراهيم و ( تورات ) موسى مفصل بيان گرديده است .\r\nعرضكردم : مرا وصيّتى فرمائيد ؟ فرمود : وصيّت ميكنم تو را بتقوى و پرهيزكارى زيرا آن سرهء تمام امورات است ، عرضكردم :\r\nزيادتر بفرمائيد ؟ فرمود : بر تو باد به خواندن قرآن كريم و ذكر پروردگار ، اگر اين چنين كنى در آسمانها تو را ياد كنند و در زمين سبب نورانيّت قلبت مىشود ، عرضكردم : زيادتر بفرمائيد ؟ فرمود : بر تو باد\r\n\r\n\r\n","description":"","footnote":"\r\n( 1 ) . 14 تا 19 - الاعلى\r\n","page_name":" 147 ","page_number":155},
  {"content":"\r\n\r\nبجهاد زيرا جهاد رهبانيّت امت منست ، عرضكردم : زياده بفرمائيد ؟\r\nفرمود : بر تو باد بخاموشى مگر در كارهاى خير ، پس اگر اين چنين باشى شيطان از تو دور گردد ، عرضكردم زياده بفرمائيد ؟ فرمود : بپرهيز از خندهء بسيار زيرا قلب را مىميراند و نور صورت را ميبرد .\r\nعرضكردم : زياده بفرمائيد ؟ فرمود : هميشه ( در ثروت دنيائى ) نظر بپائين‌تر از خود بنما و نظرى بما فوق خود نداشته باش تا بتوانى دنيا را نزد خود حقير كنى و دل تو مايل آن نگردد ، عرضكردم :\r\nزيادتر بفرمائيد ؟ فرمود : صله رحم بجاآور اگر چه آنها از تو قطع نموده باشند ، و اجابت كن دعوت مساكين را و مجالست خود را با آنها زياد كن ، عرضكردم : زيادتر بفرمائيد ؟ فرمود ( در امورات شرعى ) از ملامت ملامت‌كنندگان مترس .\r\nعرضكردم : زياده بفرمائيد ؟ فرمود : هر گاه خود مرتكب گناهى يا عمل قبيح ميشوى تأسّف مخور كه ديگران چرا مرتكب آن ميشوند ( يعنى تأسفت براى خود باشد ) و همين قدر كافيست در عيب آدمى كه از خود كور باشد و بمردم بينا باشد ( كه عيوب و نواقص اعمال و رفتار و گفتار و اخلاق خود را نبيند و عيب‌جوئى از مردم بنمايد ) يا سرزنش كند ديگرى را به چيزى كه خود نميتواند ترك آن كند ! .\r\nپس آن حضرت دست به سينه من زد و فرمود : يا أبا ذر هيچ عقلى همچون تدبير نباشد ، و هيچ ورعى بهتر از اذيت به ديگران نكردن نيست و هيچ شرف خانوادگى همچون خوش اخلاقى نباشد .\r\nو منقولست از حضرت صادق عليه السّلام كه از جمله گفتار پيغمبر صلّى اللَّه عليه و آله با ابو ذر اين بوده كه فرمود : اى روگردان از علم و دانش دنيا و زن و\r\n\r\n","description":"","footnote":"","page_name":" 148 ","page_number":156},
  {"content":"\r\n\r\nفرزند و خويشاوندان و مال تو را به خود مشغول نسازند و غافل نگردانند از روزى كه بايد از آنها جدا شوى ، زيرا تو همانند مهمان هستى نزد آنها و مهمان ناچار است كه پس از چند روزى برود ، و دنيا و آخرت مانند دو منزليست كه از يكى به ديگرى منتقل ميشوى ، و ما بين مردن و بعثت ( زنده شدن در قيامت براى حساب ) همانند خوابى است كه اندكى بخواب روى و سپس بيدار شوى ، اى جاهل و نادان ياد بگير علم و دانش ( دينى ) را زيرا هر قلبى كه در او علم نباشد مانند خانهء خرابست كه كسى آن را تعمير نكند ( يعنى اگر علم نياموزى زود باشد كه قلبت به كلى از هدايت و رستگارى ويران شود ) .\r\nو نيز مرويست كه فرمود آن حضرت : اى رو گردان از علم و دانش پيش فرست براى قيامت خود چيزى را كه سبب نجات تو گردد ، زيرا تو گرو اعمال خود هستى ، و هر چه با ديگران كنى با تو همان كنند .\r\nيا باغى العلم : نماز بخوان پيش از آنى كه ديگر نتوانى بخوانى زيرا نمازگزار پيوسته مورد نظر لطف خداوند است تا از نماز فارغ شود .\r\nيا باغى العلم : صدقه بده پيش از آنكه نتوانى داد .\r\nيا باغى العلم : بدان كه زبان كليد خوبيها و بديها است پس زبان خود را ( از بديها ) حفظ كن همچنان كه اموال خود را حفظ ميكنى .\r\nيا باغى العلم : اين امثال ( و پند و موعظه‌ها ) را خداى تعالى بيان فرموده براى مردم و ليكن مردم درك آن را نميكنند چنان كه ميفرمايد :\r\n وَ ما يَعْقِلُها إِلَّا الْعالِمُونَ  « 1 » و ما اين همه مثلها مىزنيم ( تا حقايق ) براى مردم روشن شود و ( ليكن ) بجز علما ( و دانايان ) كسى تعقل و درك آن\r\n\r\n\r\n","description":"","footnote":"\r\n( 1 ) . 43 - العنكبوت\r\n","page_name":" 149 ","page_number":157},
  {"content":"\r\n\r\nنخواهد كرد ، ( و جاى بسى تأسف است كه مردم براى درك حقايق كوشش نميكنند و پيروى از علما نمىنمايند ) .\r\nيا باغى العلم : هوشيار باش كه زن و فرزند و اموالت تو را بخودشان مشغول نسازند و تو را از مرگ و قيامت غافل نكنند و فقط همّت خود را صرف آنها ننمائى زيرا ايشان نميتوانند تو را ( از عذاب ) نجات دهند .\r\nيا باغى العلم : بدان كه در دنيا دو چيز است ، خير و خوبى ، و شرّ و بدى ، پس همّت بر اعمال خير داشته باش تا از آن ( در دنيا و آخرت ) نفع برى ، و از شرّ و بدى اجتناب كن تا آسوده و راحت باشى .\r\n\r\nباب چهل و پنجم دوستان واقعى و حقيقى خدا و صفات و علائم ايشان\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  « 1 » آگاه باشيد كه دوستان خدا هرگز هيچ ترس ( از حوادث آينده عالم ) و هيچ اندوهى ( از وقايع گذشته جهان ) در دل آنها نيست ، و دوستى با خدا شناختن او و شناختن پيغمبر و أئمه عليهم السّلام است كه مودّت و محبّت آنها و اولياء اللَّه را بدل داشته باشد و دشمن بدارد دشمنان خدا و رسول صلّى اللَّه عليه و آله و اهل بيت عليهم السّلام او را و بيزارى بجويد از هر كسى كه متدين بدين اسلام نيست .\r\nو بزرگترين رشته‌هاى ايمان دوستى در راه خدا و دشمنى در راه خدا است ، و كسى را راهى نيست بدوستى و دشمنى در راه خدا مگر بعد از شناختن اولياء اللَّه ، زيرا اگر آنها را نشناسد و پى بدوستى آنها نبرد ممكن است ( اشتباها ) با دوستان خدا دشمنى كند و با دشمنان\r\n\r\n\r\n","description":"","footnote":"\r\n( 1 ) . 62 - يونس\r\n","page_name":" 150 ","page_number":158},
  {"content":"\r\n\r\nخدا دوستى نمايد ، و آن وقت است كه از طريق ولايت و دوستى بلكه از ايمان خارج مىشود .\r\nو براى أمر بدوستى اولياء و دوستان خدا شواهديست صريح در قرآن مجيد و اخبار و احاديث پيغمبر صلّى اللَّه عليه و آله و سلّم كه ( مصنفين و مؤلفين عاليمقام كثر اللَّه امثالهم ) در كتب موضوعه و مربوطه مفصلا بيان نموده‌اند ( و مصنف اين كتاب طلبا للاختصار ترك نموده ) .\r\nو سزاوار است بر هر عاقلى كه خود را ملتزم كند و متمسك شود برشته‌هاى ايمان و خود را زينت دهد بپيروى كردن از دوستان خدا ، و هر كه بخواهد از آنها پيروى نمايد بايد زبان را بذكر خدا گويا كند و قلب را بتفكر وادارد و از مردم دنيا خواه دورى نمايد و گوشه‌نشينى را اختيار كند و فقط مجالست با علماى صالح كند ، و متابعت و اقتدا بايشان نمايد ( در أوامر و نواهى و ) در دل نبستن به دنيا و قناعت كردن بما حضر ، و جديت كند كه خود را به خداوند نزديك نمايد بسبب خواندن نمازهاى نافله و نيكوئى با برادران نمودن و حوائج آنان را بر آوردن و باندازهء قدرت و توانائى به آنها بخشش و ايثار كردن و روزه‌هاى مستحبى گرفتن و شكم را از حرام نگاهداشتن و زبان را از زيادى گفتار و سخنان لهو و لغو محفوظ نمودن .\r\nو بداند كه خداوند دوست ميدارد هر كه او را دوست بدارد چنان كه ميفرمايد :  وَ هُوَ يَتَوَلَّى الصَّالِحِينَ  « 1 » و او است كه دوست ميدارد شايستگان را .\r\nپس اگر كسى اين گونه صفات در او باشد جزو صالحين است و\r\n\r\n\r\n","description":"","footnote":"\r\n( 1 ) . 196 - الاعراف\r\n","page_name":" 151 ","page_number":159},
  {"content":"\r\n\r\nپروردگار صالحين را بخودشان وانخواهد گذاشت .\r\nو فرموده حق سبحانه : با من اعلام جنگ مىكند هر كه بندهء مؤمن مرا اذيت نمايد يا يكى از اولياء مرا بترساند .\r\nو نيز فرموده : ( اگر ترديد و تأمل در امور براى من جايز بود ) هيچ ترديدى براى من مانند ترديد در قبض روح مؤمن نيست ، كه او مرگ را كراهت دارد ( و دوست ميدارد كه زنده بماند و عبادت مرا بنمايد ) و من خوش ندارم اندوهناكى او را ( و ليكن ناچار است كه مرگ را بچشد ) .\r\nو فرمود : حضرت صادق عليه السّلام چون روز قيامت شود منادى ندا كند و گويد : كجايند كسانى كه اذيت ميكردند اولياء خدا را ؟ پس جمعى به پا خيزند در حالى كه گوشتى در صورتشان نباشد ، و گفته شود :\r\nاينهايند كسانى كه اذيت باولياء خدا مينمودند و با آنان عداوت و دشمنى ميكردند و بديشان سخريه و استهزاء ميكردند ، پس امر شود كه ايشان را در جهنم افكنند .\r\nو فرمود : هر كه حقير كند مؤمنى را حق است بر خداوند كه او را حقير نمايد ( در دنيا و آخرت ) .\r\nو فرمود : هر مؤمنى منع نمايد از مؤمن ديگر چيزى را كه به آن محتاج باشد و آن شخص قادر برسانيدن آن به او باشد از خود يا جاى ديگر ، خداوند در روز قيامت او را باز ميدارد در حالى كه روى او سياه و چشم او كبود و دستهاى او بگردنش بسته باشد ، پس خطاب ميرسد : اين است خيانتكارى كه خيانت با خدا و پيغمبر نموده ، سپس أمر مىشود كه او را بجهنم افكنند .\r\n\r\n","description":"","footnote":"","page_name":" 152 ","page_number":160},
  {"content":"\r\n\r\nو فرمود : هر مردى از شيعيان ما كه يكى از برادران ( ابوينى و يا دينى ) او بنزد او آيد و از او در حاجتى استعانت بجويد و آن مرد با وجود داشتن قدرت و توانائى اعانت او نكند ، خداوند اژدهائى از آتش در قبرش بر او مسلّط نمايد كه تا روز حشر او را گزند زند .\r\nو فرمود : هر كه نگاه كند بمؤمنى بطورى كه از نگاه كردن او را بترساند پروردگار بترساند او را در روزى كه جز سايهء ( لطف و مغفرت ) او سايه ديگرى نباشد .\r\nو فرمود : هر كه حبس كند حقوق مؤمنى را خداوند در روز قيامت پانصد سال نگاهش ميدارد تا اينكه از چهار جانب او عرق مانند نهر آب جارى شود و منادى ندا كند و گويد اينست ظالمى كه حبس نموده حقوق مؤمن را ، با اينكه خداوند او را باداى آن امر فرموده بود ، پس تا چهل سال او را سرزنش و توبيخ كنند و سپس امر شود كه او را در جهنم افكنند .\r\nو فرموده : هر كه مؤمنى را بظالمى بشناساند كه او را اذيت كند و آن ظالم اذيت نكند ، معرفىكننده در آتش است ، و اگر آن ظالم او را اذيت كند معرفىكننده با فرعون و آل فرعون در جهنم خواهد بود .\r\nو فرمود : هر كه اهانت كند بمؤمنى اگر چه بكلمه‌اى باشد در روز قيامت به پيشانيش نوشته شود : اين كسى است كه نااميد است از رحمت الهى .\r\nو فرمود : از جمله علامات شركت شيطان در نطفه آدمى « 1 » كه\r\n\r\n\r\n","description":"","footnote":"\r\n( 1 ) . شركت شيطان در نطفه - از اخبار اهل بيت رسالت عليهم السلام معلوم ميگردد كه مباشرت با حلال خود در حال حيض و همبستر شدن با حرام موجب شركت شيطان مىشود در فرزندى كه بوجود مىآيد ، و اين چنين فرزند است كه عنصر خطرناك براى خانواده خود و ملت خواهد بود .\r\nو مرحوم خوئى در شرح نهج البلاغه گويد : در حديث است كه وقتى شيطان فربهى شيطان لاغر اندامى را ديد از او پرسيد چرا لاغر هستى ؟\r\nگفت : مسلط هستم بر مردى كه هر وقت غذا مىخورد و آب مىآشامد و با خانواده خود همبستر مىشود « بسم اللَّه » ميگويد و من محروم ميشوم از شركت با او .\r\nو هر كه تفصيل مطلب را بخواهد به جلد اول ترجمه علل الشرائع اين بنده مراجعه نمايد .\r\n","page_name":" 153 ","page_number":161},
  {"content":"\r\n\r\nهيچ شكى در آن نيست اينست كه : آدمى فحاش باشد و باكى نداشته باشد از آنچه بگويد و يا به او بگويند .\r\nو فرمود : كه رسول خدا صلّى اللَّه عليه و آله و سلّم فرموده : بهشت حرام است بر هر فحاش و هرزه گوى كم حيائى كه باك نداشته باشد از هر چه بگويد و از هر چه براى او بگويند .\r\nو نيز از حضرت رسول صلّى اللَّه عليه و آله و سلّم مرويست كه فرمود : از جمله بدان و أشرار بندگان خدا كسى است كه مردم به جهت فحش گفتنش از مجالست و همنشينى با او كراهت داشته باشند .\r\nو فرمود : بدترين مردم نزد خدا در قيامت كسى است كه مردم او را إكرام و احترام كنند از ترس بدى زبان و شرّ او .\r\nو فرمود حضرت صادق عليه السّلام هر كه مردم از زبان او بترسند در آتش جهنم خواهد بود .\r\n\r\n","description":"","footnote":"","page_name":" 154 ","page_number":162},
  {"content":"\r\n\r\nو سزاوار است بر هر مؤمنى كه باوقار باشد هنگام شدائد و سختيها ، و صابر باشد بر بلاها ، و شاكر باشد بر نعمتها ، و قانع باشد به آنچه كه خداوند روزى او نموده ، و ظلم بر دشمنان ( خود ) ننمايد مخارج خويشتن را به ديگران تحميل نگرداند ، و صدقه را با دست خود دهد ، و راحتى مردم را خواستار باشد .\r\nو تماميّت دوستى شخص با خداوند آنست كه افعال و كردار و أقوال و گفتارش مطابق كتاب ( قرآن ) و سنّت ( أخبار و أحاديث منقوله از پيغمبر و أئمه عليهم السّلام باشد و هر كه اين چنين باشد خداى تعالى او را دوست دارد و كفايت امور او فرمايد و نگاهداريش كند در همه احوال و حفظش نمايد از ( شرّ ) زن و فرزند و همسايگان .\r\nچنان كه مرويست از نبى اكرم صلّى اللَّه عليه و آله و سلّم كه خداوند حفظ ميفرمايد مرد ( مؤمن ) را در فرزند و فرزندان فرزند و همسايگانش .\r\nو مرويست در تفسير آيه :  وَ كانَ أَبُوهُما صالِحاً  « 1 » كه فاصله بين آن دو پسر و پدر صالحشان هفت نسل و بعضى گفته‌اند هفتاد نسل گذشته بود ( در قضيه حضرت موسى و خضر عليهما السّلام كه خداوند گنج را براى آنها حفظ ميفرمود ) ، و ولىّ خدا ريحان الهى است در زمين كه مىبويند او را مؤمنين ( كه استفاده ايمانى از او ميكنند ) و شوق لقاى او را دارند صالحين .\r\nو علامت دوست خدا سه چيز است : شغل او ( بذكر ) براى خدا است ، و همّت او براى خدا است ، و فرار او ( از دنيا و مردم ) بسوى خدا است ، و هر گاه خداوند اراده فرمايد كه بنده‌اى را ولىّ و دوست خود\r\n\r\n\r\n","description":"","footnote":"\r\n( 1 ) . 82 - الكهف\r\n","page_name":" 155 ","page_number":163},
  {"content":"\r\n\r\nكند زبانش را بذكر گويا مىكند و قلب او را بفكر وامىدارد پس هر گاه آن بنده لذّت برد از ذكر خدا گفتن درب تقرّب به خدا برويش باز مىشود سپس باب انس به خدا برويش گشاده ميگردد بنوعى كه گوئى از مردم وحشت دارد كه با آنها مجالست نميكند و فقط انس با خدا دارد و چون چنين شد خداوند او را بر كرسى ولايت بنشاند و پرده‌هاى حجاب را از پيش چشم و قلبش بر ميدارد ، پس صبح مىكند در حالى كه صاحب چشم بصيرتست و بنور الهى همه چيز را مىبيند و از آن پس ديگر حزن روزى و خوف از دشمن نخواهد داشت زيرا توكلش به خدا زياد مىگردد .\r\nو براى همين است كه خدا فرموده :  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  « 1 » بدانيد دوستان خدا ترسى و حزن و اندوهى ندارند و ايمنند از هول و وحشت جهنم در روز قيامت .\r\n\r\nباب چهل و ششم در بيانات امير المؤمنين و ائمه هدى ( ع )\r\nفرمود حضرت امير المؤمنين عليه السّلام به مردى كه از آن حضرت درخواست پند و اندرز نموده بود : مباش همانند كسى كه بىعمل و عبادت و بندگى به ( درجات و مقامات عاليه و نعمتهاى ) آخرت اميدوار است ، و باميد دراز توبه و بازگشت ( از معصيت و نافرمانى ) را تأخير مياندازد ، در باره دنيا گفتارش گفتار زاهدان و رفتارش رفتار خواستاران دنيا است ، اگر دنيا به او داده شود سير نگردد ، و اگر به او نرسد قناعت نكند ( ببهرهء خود\r\n\r\n\r\n","description":"","footnote":"\r\n( 1 ) . 62 - يونس\r\n","page_name":" 156 ","page_number":164},
  {"content":"\r\n\r\nخورسند نباشد با اينكه ) ناتوان و عاجز است از شكرگزارى نعمتهائى كه به او داده شده است ، و ميجويد زيادى را در آنچه به او داده نشده ( و از كار ناشايسته ديگران را ) باز ميدارد و خود ( از آنچه نهى مينمايد ) دست بر نميدارد ! ! و فرمان ميدهد به آنچه خود بجا نمىآورد ، و نيكوكاران را دوست دارد ولى خودش عمل نيكى انجام نميدهد ، و گناهكاران را دشمن ميدارد و خود يكى از آنها است ، از جهت زيادى گناهان از مرگ كراهت دارد ، و ايستادگى مىكند بر آنچه ( گناهانى كه ) سبب كراهت از مرگ مىشود ، اگر بيمار شود ( از بد رفتاريش ) پشيمان گردد و چون سالم گردد آسوده و غافل شود ، هر گاه آسايش بيند خودپسند شود و چون گرفتار گردد نوميد و پژمرده شود ، اگر بلا و سختى برايش پيش آيد با نگرانى دعا و تضرع و زارى نمايد ، و چون راحتى و خوشى به او دست دهد از روى غرور و فريب ( دنيا از خدا ) دورى كند ! ! نفس امّاره بر او مسلط است به آنچه ( از آمرزش گناهان كه ) گمان دارد ، و مسلط نيست خودش به آنچه ( مرگ و قيامت و عذاب كه ) قبول دارد ، و از مردم ميترسد و خجالت ميكشد بواسطه كوچكترين گناهى كه مرتكب شده ( كه مبادا بفهمند و آبرويش برود ، و ليكن از خداوند شرمسار نيست و خجالت نميكشد و مرتكب گناهان كبيره مىشود ) گناهان ديگران را بزرگتر از گناهان خود ميشمارد ، و جزا و پاداش بيشتر از كردار خود براى خود اميدوار است ، چون بتوانگرى رسد شاد مىشود و در فتنه و گمراهى و معصيت افتد ، و چون تنگدست گردد ( از رحمت خدا ) نااميد مىشود و در عبادت و بندگى سستى نمايد ، و اگر\r\n\r\n","description":"","footnote":"","page_name":" 157 ","page_number":165},
  {"content":"\r\n\r\nهم طاعت و بندگى كند درست انجام ندهد ، و چون از خدا درخواست كند و حاجت بطلبد اصرار و كوشش فوق العاده زيادى دارد ، و اگر به او شهوت و آسايش و خوشى رو آورد نافرمانى كند و توبه را پشت سر اندازد ، و اگر به او اندوهى برسد از دستورهاى دين ( صبر و بردبارى و پناه بردن به خدا هنگام سختى ) دورى مىكند ! .\r\nبراى مردم عبرت و پند گرفتن از ديگران را بيان مىكند و خود عبرت نميگيرد ، و در اندرز دادن ميكوشد و خود پند پذير نيست ، پس او بگفتار مينازد و به كارهاى خير دلالت و راهنمائى مينمايد ليكن اعمال خير خودش بغايت اندكست ، و براى دنياى فانى كوشش مىكند و ليكن براى آخرت سهل انگارى مينمايد .\r\nغنيمت و سود ( طاعت و بندگى خدا و أداى خمس و سهم مبارك امام و زكات ) بنظرش غرامت مىآيد و ضرر و زيانش ميداند ، و غرامت ( گرفتن بى جا از مردم ) و ضرر ( زدن به ديگران ) را غنيمت و سود ميپندارد ، از مرگ ترسان است و پيش از آنكه فرصت از دست برود ( باعمال صالحه ) نميشتابد ، و بزرگ ميشمارد معصيت ديگران را و حال آنكه خود بزرگتر از آن را مرتكب مىشود و طاعات ديگران را كوچك ميشمارد و حال آنكه طاعات خودش از ديگران بسيار كمتر است ! .\r\nو چنين كسى بمردم سخت‌گير است و به خود سهل انگار ، وقت و عمر خود را به بيهودگى صرف كردن با ثروتمندان بيشتر دوست دارد از ياد خدا كردن با فقرا .\r\nبراى منفعت خود به ضرر ديگرى حكم مىكند ( اگر چه نادرست باشد ) و براى منفعت ديگران به ضرر خود حكم نميكند ( اگر چه\r\n\r\n","description":"","footnote":"","page_name":" 158 ","page_number":166},
  {"content":"\r\n\r\nدرست باشد ) .\r\nديگران را راهنمائى مىكند و خود را گمراه ميسازد پس از او پيروى ميكنند ( و نجات مىيابند ) و خود معصيت مينمايد ( و گرفتار مىشود ) و حق خود را تمام ميستاند ( در معاملات و امثال آن ) و حق ديگران را تمام نميدهد ، و از مردم توقع وفاى بوعده و قول و عهد را دارد و ليكن اين چنين توقع را خوش ندارد كه از او داشته باشند ، و از مردم ميترسد نه در راه پروردگارش ( از ترس آنها كارى را انجام ميدهد كه خدا نميپسندد ) و در كار مردم از خدا نميترسد ( به آنها ضرر مىرساند و از خدا هيچ ترسى ندارد ) ! ! و نيز آن حضرت فرمود بنوف ( بن فضاله بكالى ) خداى تعالى خلق فرمود ما را از طينتى و خلق فرمود شيعيان ما را از طينت ما و چون روز قيامت شود شيعيان ما بما ملحق شوند « 1 » .\r\nنوف گويد عرضكردم يا أمير المؤمنين صفات شيعيان خود را براى من بيان فرمائيد ؟ آن حضرت گريست به جهت شنيدن نام شيعيان خود و سپس فرمود : يا نوف به خدا قسم شيعيان من بردباران و عالمان و معرفت داران بخدايند و عمل‌كنندگان بطاعت و أوامر الهى هستند و هادى و راهنما و يارىكنندهء بندگان پروردگارند و هميشه ملازم زهد و تقوى ميباشند و رنگ صورتشان از بيدارى شب براى تهجّد و عبادت شبانه زرد است و چشمانشان از خوف خدا گريانست و آنقدر دعا ميكنند كه لبانشان خشك مىشود و شكمهايشان از روزه گرفتن لاغر و به پشت\r\n\r\n\r\n","description":"","footnote":"\r\n( 1 ) . در موضوع اخبار طينت در جلد اول ترجمه علل الشرائع مفصلا نقل و بيان نموده‌ام ، طالبين به آن كتاب مراجعه فرمايند .\r\n","page_name":" 159 ","page_number":167},
  {"content":"\r\n\r\nچسبيده است و آثار خداشناسى در صورت ايشان كاملا ديده مىشود و آثار گوشه‌نشينى و عزلت از مردم ( نادان ) در رفتارشان مشاهده ميگردد و آنهايند چراغهاى هدايت در تاريكى ( جهل و بيدينى ) و ايشانند گلهاى خوشبوى هر طايفه‌اى و هيچ گاه مسلمانى را دشمن نميدارند و جستجوى لغزشها و عيبهاى ديگران نميكنند و مردم از شرّ و فساد آنها ايمنند ( زيرا فتنه و فساد به پا نمينمايند ) و قلوب آنها ( از رفتار زشت ) محزون است و نفسهايشان عفيف و خواستهايشان اندكست و براى راحتى مردم خود را به زحمت مياندازند .\r\nو ( براى همين صفات است كه ) بزرگ و عاقلند و بأعمال خير راغبند و از مكر و حيله فراركننده‌اند و ( چنان بىنام و نشان هستند كه اگر در مجالس حاضر شوند كسى آنها را نشناسد و اگر غائب باشند كسى در صدد جستجويشان بر نيايد .\r\nپس ايشانند شيعيان پاك من و ايشانند برادران ( ايمانى ) و ياران من ، آگاه باشيد كه چقدر شوق لقاى آنها را دارم .\r\nو نيز از آن حضرت مرويست كه فرمود رسول خدا صلّى اللَّه عليه و آله و سلّم من ( همانند ) درخت هستم و على تنه آن و زهراى من شاخه آن و حسن و حسين ميوهء آن و شيعيان ما شاخه‌هاى كوچك آن هستند ، و نيست كسى كه دوست بدارد ما اهل بيت ( رسالت ) را و عمل كند آنچنان كه ما عمل ميكنيم و محاسبه نفس خود كند پيش از آنى كه به حساب او برسند مگر آن كه خداى تعالى او را داخل بهشت فرمايد .\r\nو نيز مرويست كه آن حضرت عرضكرد : يا رسول اللَّه صلّى اللَّه عليه و آله مرا آگاه فرما تا براهنمائى تو هدايت شوم ؟ فرمود : يا على هر كه را\r\n\r\n","description":"","footnote":"","page_name":" 160 ","page_number":168},
  {"content":"\r\n\r\nخداوند هدايت فرمايد ديگر گمراه نخواهد شد و هر كه ( بواسطه داشتن شرك و كفر و پس از اتمام حجت ) خداوند او را به حال خودش واگذارد كه گمراه شود ديگر او را هيچ راهنمائى نخواهد بود ، و براى تو يا على خداى عزّ و جلّ هادى و معلم و راهنماى تو است كه بأوامر او عمل نمائى ، و لازمست بر تو كه حق خداى را ادا نمائى زيرا خداوند عهد و ميثاق از من و تو و شيعيان و دوستان تو تا قيامت گرفته كه بفرمان او عمل نمائيم .\r\nيا على : شيعيان تو شيعيان و دوستان من ميباشند ، و ايشانند صاحبان عقل و شعور سليم و صحيح .\r\nيا على : سزاوار است بر خداوند كه آنان را در بهشت داخل فرمايد و در قصرهاى عالى و سلطنتى جاى دهد ، و حقست بر ايشان كه اطاعت خدا نمايند آنچنان كه شايد و بايد است .\r\nو مرويست كه سؤال كردند از حضرت صادق عليه السّلام كدام يك از اعمال افضل است بعد از خداشناسى ؟ فرمود : پس از خداشناسى چيزى نيست كه معادل نماز باشد و چيزى بعد از معرفت به خدا و نماز نيست كه معادل دادن زكات باشد و نيست چيزى بعد از زكات كه معادل با حج باشد ، و اول و آخر همه اينها معرفت ما ( أئمه ) است و بعد از معرفت ما چيزى بزرگتر از احترام برادران ( دينى ) و مواسات و همراهى ايشان ببذل درهم و دينار نيست .\r\nهمانا درهم و دينار دو سنگ مسخ‌شده‌اى هستند كه خداوند بعد از آنچه كه شمردم بندگان خود را با آنها امتحان ميفرمايد .\r\nو نديدم چيزى را كه سبب غنا و ثروت شود و فقر را بر طرف نمايد\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nمانند بسيار حج بجا آوردن باشد ، و نماز واجب در پيشگاه خداوند معادل هزار حج و هزار عمره مقبوله است ، و يك حج نزد خداوند بهتر است از خانه‌اى كه مملوّ از طلا بلكه بالاتر از اين اگر تمام دنيا ( سطح كرهء زمين ) مملوّ از طلا باشد و در راه او انفاق شود .\r\nبه حق آن كسى كه محمّد صلّى اللَّه عليه و آله و سلّم را مبعوث برسالت فرموده بر آوردن حاجت مؤمن و حزن و اندوه او را بر طرف نمودن بهتر است نزد خداوند از حجّه و طواف و عمره و اين را ده مرتبه تكرار فرمود ، و سپس دست خود را بلند كرد و فرمود : از خدا بترسيد و بپرهيزيد ( از نواهى او ) و رو گردان از اعمال و كارهاى خير نشويد و كسل نگرديد ( زيرا براى خود شما نفع دارد ) و خدا و رسولش از شما و اعمال شما بىنيازند ( زيرا احتياجى ندارند ) و شما ( هستيد كه ) احتياج به خداوند داريد ، و پروردگار اراده فرموده كه شما را بسبب عبادت كردن و فرمان بردن داخل بهشت گرداند .\r\nو فرمود : حضرت صادق عليه السّلام مصافحه با مؤمن نمودن هزار حسنه دارد .\r\nو مرويست از حضرت امير المؤمنين عليه السّلام كه رسول خدا صلّى اللَّه عليه و آله و سلّم ميفرمود : خدا را بندگانيست كه مردم حوائج خود را به آنان ميگويند ( و ايشان حوائج آنها را بر آورده ميكنند ) و آنهايند كه از فزع و عذاب آخرت ايمن ميباشند .\r\nو فرمود : آن حضرت عليه السّلام كه رسول خدا صلّى اللَّه عليه و آله فرمود :\r\nبهترين اعمال نزد خداوند سيراب نمودن جگرهاى تشنه و سير نمودن شكمهاى گرسنه است .\r\n\r\n","description":"","footnote":"","page_name":" 162 ","page_number":170},
  {"content":"\r\n\r\nبه حق آن كسى كه جان محمّد صلّى اللَّه عليه و آله و سلّم در قبضه قدرت اوست ايمان به ( نبوّت و رسالت ) من ندارد كسى كه شب را سير بخوابد و حال آنكه برادر ( مؤمن ) يا همسايه‌اش گرسنه باشد .\r\nو فرمود : رسول خدا صلّى اللَّه عليه و آله و سلّم هر كه لباس دهد و بپوشاند مؤمنى را خداوند او را بهزار لباس بهشتى بپوشاند و هزار حاجت او را بر آورده نمايد و ثواب عبادت يك سال را براى او بنويسد و تمامى گناهان او را بيامرزد اگر چه شمارهء آن بيشتر از ستارگان باشد و در قيامت معادل ثواب هزار شهيد به او عطا فرمايد و هزار حوريه به او تزويج فرمايد و برائت از آتش و جواز عبور از پل صراط برايش بنويسد .\r\nو فرمود : نبى اكرم صلّى اللَّه عليه و آله هر گاه يك ديگر را ملاقات نموديد سلام كنيد « 1 » و مصافحه نمائيد ، و هر گاه خواستيد از يك ديگر جدا\r\n\r\n\r\n","description":"","footnote":"\r\n( 1 ) . سلام نمودن به ديگران يكى از دستورات مؤكد شارع مقدس اسلامست و زياد سفارش در بارهء آن نموده‌اند كه بر ناظرين اخبار خاندان عصمت و اهل بيت رسالت عليهم السّلام مخفى و پوشيده نيست ، و موجب دوستى و محبت مىشود و ايجاد صميميت مينمايد ، و جواب سلام را واجب كرده تا جايى كه در وسط نمازهاى واجب بايد جواب گفت ، و فرموده‌اند در غير نماز بايد بجواب سلام جمله‌اى اضافه كرد مثلا در جواب « سلام عليكم » « سلام عليكم و رحمة اللَّه و بركاته » .\r\nو حضرت امام محمد باقر « ع » نهى شديد ميفرموده كه مسلمانان سلام نكنند به يهوديها و ارمنيها و مجوس و بت پرستان و شرابخوار و كسانى كه با نرد و شطرنج و امثالهما بازى ميكنند و ملوط و شاعرى كه هجو مردان و زنان پاكدامن و عفيف كند و ربا خوار و فاسق ( مثل ريش‌تراش و فحاش ) و در ترجمه علل الشرائع در باب علت سلام عليكم شرحى نوشته‌ام بدان جا مراجعه شود ، و گذشت در همين موضوع در صفحه 74 همين كتاب\r\n","page_name":" 163 ","page_number":171},
  {"content":"\r\n\r\nشويد براى يك ديگر از خدا طلب آمرزش نمائيد .\r\nو از حضرت امام محمّد باقر عليه السّلام مرويست كه هر كه برود در پى بر آوردن حاجت برادر مؤمن خود خداى عز و جل هفتاد و پنج هزار ملك را امر ميفرمايد كه بر او سايه بيندازيد و هيچ قدمى بر نميدارد مگر آنكه خداوند از براى او حسنه مينويسد و گناهان او را محو مىكند و درجه او را بلند ميگرداند و چون از برآوردن حاجت او فارغ شد ثواب حج و عمره از براى او ثبت مىكند .\r\nو فرمود : حضرت صادق عليه السّلام بر آوردن حاجت برادر مؤمن بهتر است نزد خداوند از ثواب آزاد كردن هزار بنده و هزار نفر اسب سوار كه در راه خدا جهاد كنند .\r\nو فرمود : هر كه بر آورد براى رضاى خداوند حاجتى از برادر مؤمن خود را خداى تعالى هزار هزار حاجت او را بر مىآورد كه يكى از آنها داخل كردن خويشان و برادران و آشنايان و همسايگان او است ببهشت ( اگر دشمن اهل بيت عليهم السّلام نباشند ) .\r\nو فرمود : آن حضرت عليه السّلام هر كه بفرياد مؤمن مضطر برسد در وقت گرفتارى او و از غم و اندوه نجاتش دهد و يارى كند او را به برآوردن حاجتش ، خداى تعالى مينويسد براى او هفتاد و دو رحمت خود را كه يكى را در دنيا به او مىرساند و به آن امر معيشت او را اصلاح مىآورد و هفتاد و يك آن را ذخيره مىكند از براى روز قيامت و هولهاى آن .\r\nو فرمود : هر مؤمنى كه حزن و اندوه برادر مؤمن خود را كه در تحت فشار زندگى قرار گرفته باشد بر طرف كند خداى تعالى حوائج دنيا و آخرت او را بر آورده فرمايد .\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nو فرمود : هر كه اطعام كند مؤمنى را بهشت بر او واجب مىشود و هر كه اطعام كند كافرى را حقست بر خداوند كه شكم او را پر كند از زقوم ( نام درختى است در جهنم كه طعام اهل جهنم است ) « 1 » و هر كه اطعام كند مردى از مسلمين را محبوبتر است نزد خداوند متعال از اينكه صد هزار نفر از مردم ( غير مسلمان ) را اطعام كند .\r\nو فرمود : حضرت باقر عليه السّلام هر كه سه نفر از مسلمين را طعام دهد خداى عز و جل او را از سه بهشت طعام دهد و آن : فردوس ، عدن ، و طوبى است .\r\nو فرمود : حضرت امير المؤمنين عليه السّلام كسى كه دو نفر مؤمن داخل خانهء او شوند و آنها را از طعام سير كند أجر او بيشتر است از ثواب آزاد نمودن بنده‌اى در راه خدا .\r\nو فرمود : حضرت سجاد عليه السّلام هر كه مؤمن گرسنه‌اى را سير\r\n\r\n\r\n","description":"","footnote":"\r\n( 1 ) . اطعام كفار و احسان به آنها نمودن اگر براى كفرشان نباشد و حربى هم نباشند جايز است بدليل آيه شريفه : لا ينهاكم اللَّه عن الذين لم يقاتلوكم في الدين و لم يخرجوكم من دياركم ان تبروهم و تقسطوا اليهم ان اللَّه يحب المقسطين ، انما ينهاكم اللَّه عن الذين قاتلوكم في الدين و اخرجوكم من دياركم « 8 - ممتحنه » خدا شما را از دوستى و نيكوئى كردن با آنان كه با شما در دين قتال و دشمنى نكرده و شما را از ديارتان بيرون ننمودند نهى نميكند تا بيزارى از آنها بجوئيد بلكه با آنها به عدالت و انصاف رفتار كنيد كه خدا مردم با عدل و داد را بسيار دوست ميدارد ، و تنها شما را از دوستى و نيكوئى كردن با كسانى كه در دين با شما قتال كرده و از وطنتان بيرون كردند و بر بيرون كردن شما همدست شدند البته نهى مىكند .\r\n","page_name":" 165 ","page_number":173},
  {"content":"\r\n\r\nكند خداى تعالى او را از ميوه‌هاى بهشتى سير گرداند و هر كه آب دهد مؤمن تشنه‌اى را حقتعالى او را از آب كوثر سيراب فرمايد .\r\nو فرمود : حضرت صادق عليه السّلام هر كس سير كند مؤمنى را احدى از مخلوقات خدا مقدار ثواب آن را نميداند نه ملك مقرّب و نه نبىّ مرسلى مگر خداوند عز و جل ، سپس فرمود : از جمله وسائل آمرزش طعام دادن بمؤمن است هنگام قحطى چنان كه خداوند ميفرمايد   أَوْ إِطْعامٌ فِي يَوْمٍ ذِي مَسْغَبَةٍ يَتِيماً ذا مَقْرَبَةٍ   « 1 » طعام دادن در روز قحطى و گرسنگى يا به يتيم خويشاوند خود ( احسان كردن ) .\r\nو فرمود : رسول خدا صلّى اللَّه عليه و آله هر كه آب دهد مؤمنى را در جايى كه آب باشد خداى تعالى بهر شربتى هفتاد هزار حسنه به او عطا فرمايد ، و هر كه آب دهد مؤمنى را در جايى كه آب يافت نشود مثل كسى است كه ده بنده از فرزندان حضرت اسماعيل بن خليل عليهما السّلام را از بندگى آزاد نموده باشد .\r\nو فرمود حضرت صادق عليه السّلام هر آينه اطعام مؤمن محبوب‌تر است نزد خداوند از آزاد كردن ده بنده و بجا آوردن ده حج و هر كه او را لباس دهد و بپوشاند چه لباس تابستانى باشد يا لباس زمستانى حقست بر خداوند كه او را با لباسهاى بهشتى بپوشاند و سكرات مرگ را بر او آسان نمايد و قبر او را وسيع كند و اينكه پس از خارج شدن از قبر ملائكه‌ها او را بشارت به بهشت دهند ، چنان كه خود ميفرمايد :  تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  « 2 » فرشتگان رحمت بر آنها نازل شوند و مژده دهند كه ديگر هيچ ترسى و حزن\r\n\r\n\r\n","description":"","footnote":"\r\n( 1 ) . 14 - البلد\r\n( 2 ) . 30 - فصلت\r\n","page_name":" 166 ","page_number":174},
  {"content":"\r\n\r\nو اندوهى از گذشته خود نداريد و شما را به همان بهشتى كه ( پيغمبران ) وعده دادند بشارت باد .\r\nو فرمود : هر كه بپوشاند يكى از فقراء مسلمين را يا او را در زندگى اعانت كند خداى تعالى هفت هزار ملك بر او موكل نمايد كه تا نفخ صور براى او طلب آمرزش كنند .\r\nو فرمود : عليه السّلام هر كه بپوشاند مؤمنى را در حالى كه خود فقير باشد خداى تعالى از استبرقهاى بهشتى وى را بپوشاند ، و هر كه لباس دهد مؤمنى را در حالى كه ثروتمند باشد خداى عز و جل ( عيوب ) او را بپوشاند تا زمانى كه آخرين قطعه كهنه آن لباس موجود است .\r\nو منقولست كه مؤمنى در مملكت پادشاه جبارى بود آن جبار قصد او كرد و آن مؤمن فرار كرد و به خانه مشركى پناه برد و آن مشرك وى را جاى داد و به او مهربانى كرد و مهمانى نمود و چون وفات يافت پروردگار به او وحى فرستاد كه اگر در بهشت جايگاه مشركين بود تو را در آن ساكن ميگردم و ليكن بهشت حرامست بر كسى كه در حال شرك بميرد ، سپس امر فرمود تا او را در آتش بردند و امر فرمود به آتش كه او را اذيت نرساند و غذاى او را غير از غذاى اهل جهنم مقرر فرمود .\r\nو فرمود : نبى اكرم صلّى اللَّه عليه و آله هر كه سرور داخل دل مؤمنى كند خداى تعالى آن سرور را مثالى خواهد كرد كه با او از قبر بيرون آيد و او را بكرامت و سرور از جانب خدا بشارت خواهد داد تا گاهى كك داخل بهشت گردد « 1 » ( و سرور : اطعام و يا هديّه و يا خورسند كردن مؤمنست به زبان\r\n\r\n\r\n","description":"","footnote":"\r\n( 1 ) . حكما را بحث مفصلى است بر ضد يك ديگر در موضوع تجسم اعمال كه بعضى قائل به تجسم اعمال هستند مانند شهاب الدين سهروردى و صدر الدين شيرازى و چند نفر ديگر ، و بعضى قائل نيستند و گويند چگونه ممكن است چيزى عرض باشد و جوهر شود ! يعنى چگونه مىشود كه نماز هيكلى شود مانند انسان و دلائل ديگر كه ميگويند ، و ليكن در جواب ايشان بايد گفت كه اين روايت و روايات ديگر دلالت صريح دارد بر تجسم اعمال و پيغمبر راستگو است زيرا كذب از ارجاس است و خدا آن را از پيغمبر نفى فرموده در آيه تطهير ، و نيز فرموده : و هو لا ينطق عن الهوى ان هو الا وحى يوحى .\r\nعرض ( چيزى كه اگر در خارج پيدا شود بايد به چيز ديگر بستگى پيدا كند و قيام ذاتى ندارد مانند رنگها ) جوهر ( بخلاف عرض مانند اجسام ) .\r\n","page_name":" 167 ","page_number":175},
  {"content":"\r\n\r\n\r\nباب چهل و هفتم در دعا و بركت و فضيلت آن\r\nيكى از وظائف بندگان دعا كردن و هر چيزى را از خدا خواستن است ، و خداوند به آن أمر فرموده و ميفرمايد :  ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ  « 1 » مرا ( با خلوص دل ) بخوانيد تا دعاى شما را مستجاب كنم ، و آنهائى كه از ( دعا و ) عبادت من اعراض و سركشى كنند زود باشد كه با ذلت و خوارى داخل جهنم شوند .\r\nو فرمود :  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ  « 2 » آيا آن كيست كه دعاى بيچارگان مضطر را باجابت مىرساند و رنج و غم\r\n\r\n\r\n","description":"","footnote":"\r\n( 1 ) . 61 - المؤمن\r\n( 2 ) . 62 - النمل\r\n","page_name":" 168 ","page_number":176},
  {"content":"\r\n\r\nو اندوه آنان را بر طرف ميسازد .\r\nو فرموده :   وَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ   « 1 » و ما پيغمبرانى بسوى امتان پيش از تو ( اى پيغمبر خاتم ) فرستاديم و ( چون پيروى آنها نكردند ) ببلا و مصيبت گرفتارشان ساختيم شايد كه ( دعا و ) گريه و زارى كنند ، و چرا وقتى كه بلاى ما به آنها ميرسيد تضرع و زارى نكردند ( تا نجات يابند ) ؟ ! و چون تضرّع نكردند دلهايشان را قساوت گرفت .\r\nو فرموده :  قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً  « 2 » بگو اى پيغمبر آن كيست كه شما را از تاريكيها و سختيهاى بيابان ( جهالت ) و دريا ( ى غفلت ) نجات ميدهد وقتى كه او را بتضرّع و زارى و باطن قلب ميخوانيد ؟ .\r\nو مدح فرموده حضرت زكريا عليه السّلام و بستگانش را بدعا كردن چنان كه ميفرمايد :  إِنَّهُمْ كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً وَ كانُوا لَنا خاشِعِينَ  « 3 » همانا ايشان در كارهاى خير تعجيل ميكردند و در حال خوف و رجا ما را ميخواندند و هميشه بدرگاه ما خاضع و خاشع بودند .\r\nو فرمود : نبى اكرم صلّى اللَّه عليه و آله بهترين عبادت دعا كردن است ، و فرمود : دعا مغز عبادتست .\r\nو فرمود : هر گاه اذن فرمايد خداوند بنده‌اى را براى دعا كردن باب رحمت به روى او ميگشايد و خداوند كسى را كه دعا كند\r\n\r\n\r\n","description":"","footnote":"\r\n( 1 ) . 43 - الانعام\r\n( 2 ) . 63 - الانعام\r\n( 3 ) . 90 - الأنبياء\r\n","page_name":" 169 ","page_number":177},
  {"content":"\r\n\r\nهلاك نميكند و غضب مىكند زمانى كه مردم ترك سؤال از او نمودند ، پس هر يك از شماها بايد همه چيز را از خدا بخواهد حتى بند كفش را ، و اسلحهء مؤمن ( براى غلبه بر دشمن و حوادث ) دعا كردنست .\r\nو فرمود : خداوند گاه بنده را مبتلا ببلا مىكند تا اينكه بشنود دعا و تضرع او را .\r\nو فرمود : حضرت امير المؤمنين عليه السّلام هيچ گاه حقتعالى باب دعا را به روى كسى باز نميكند و باب اجابت برويش ببندد زيرا فرموده مرا بخوانيد تا اجابت كنم .\r\nو هيچ گاه باب توبه نميگشايد و باب مغفرت را ببندد و حال آنكه فرموده :  وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ  « 1 » او است خدائى كه توبه بندگانش را ميپذيرد و گناهانشان را ميبخشد .\r\nو هيچ گاه باب شكر را نميگشايد و باب زياده را ببندد و حال آنكه خود فرموده :  لَئِنْ شَكَرْتُمْ لَأَزِيدَنَّكُمْ  « 2 » اگر شكر نعمت بجا آورديد نعمت را بر شما زياده كنم ، و باب توكل را نميگشايد و كفايت امور را ننمايد و حال آنكه فرموده :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 3 » هر كه ( در هر امر ) بر خدا توكل كند خدا او را كفايت خواهد كرد .\r\nو فرمود : دعا رد مىكند قضاى محكم را ، و هر كه بخواهد كه بلا از او دفع شود بايد بسيار دعا كند .\r\nو سزاوار است بر بنده كه موقع دعا به تمام همّت رو به خدا آورد و قلبش خاشع و بدنش خاضع و جوارحش متذلّل للَّه باشد و يقين داشته باشد باينكه دعاى او اجابت مىشود و بطور حتم بداند كه رد نخواهد شد و بايد\r\n\r\n\r\n","description":"","footnote":"\r\n( 1 ) . 25 - الشورى\r\n( 2 ) . 7 - ابراهيم\r\n( 3 ) . 4 - الطلاق\r\n","page_name":" 170 ","page_number":178},
  {"content":"\r\n\r\nاعتماد به غير خدا نكند و اميد به كسى جز او نداشته باشد .\r\nو فرمود : حضرت امير المؤمنين عليه السّلام براى ( استجابت ) دعا چهار شرط است ( اول ) احضار نيت ( دوم ) توجه خالص ( سوم ) معرفت آن كسى كه از او سؤال مىكند ( چهارم ) انصاف در سؤال .\r\nهمانا مرويست كه حضرت موسى عليه السّلام عبور كرد بر مردى كه در حال سجده بود و تضرع و زارى و دعا ميكرد ، آن حضرت عرضكرد پروردگارا اگر حاجت اين مرد بدست من ميبود هر آينه حاجتش را بر آورده ميكردم ، وحى رسيد اى موسى مرا ميخواند ولى قلب او متوجه گوسفنديست كه دارد پس اگر سجده كند آنقدر كه مهره‌هاى پشتش خورد شود و چشمانش سفيد گردد او را اجابت نكنم ، و در روايت ديگر تا از خودش بر طرف نكند آنچه را كه من دشمن ميدارم .\r\nو فرموده است خداى تعالى گاه بندهء من حاجتى را ميطلبد از من و پس از آنكه اجابتش نمودم گناه مىكند ، پس خواهم گفت بملائكه‌ها كه ( ببينيد و شاهد باشيد ) بندهء من اعراض از من نموده و به معصيت و نافرمانى من مشغول است لذا مستحق است كه از نعمت محروم شود و از اين پس ديگر بحوائج خود نائل نخواهد شد مگر بطاعت و بندگى من .\r\nو فرمود : رسول خدا صلّى اللَّه عليه و آله و سلّم گاه مىشود كه بنده‌اى دست نياز جانب خداوند دراز مىكند و حال آنكه غذايش از حرام و لباسش از حرام است پس چگونه با اين حالت دعايش مستجاب مىشود ؟ ! و فرموده سه خصلت است كه سبب خير دنيا و آخرت مىشود ، شكر كردن هنگام نعمت ، صبر نمودن هنگام سختى ، و دعا كردن\r\n\r\n","description":"","footnote":"","page_name":" 171 ","page_number":179},
  {"content":"\r\n\r\nهنگام بلا .\r\nو فرمود : حضرت امير المؤمنين عليه السّلام اگر مردمى كه نعمت از آنها رفته باشد و بلا و نقمت ايشان را فرا گرفته باشد با خلوص نيت و صفاى دل خداى را بخوانند هر آينه هر نعمت زائل‌شده‌اى به آنها بر خواهد گشت و اصلاح خواهد شد براى آنها هر فاسدشده‌اى ، و ليكن مردم اخلال بشكر نعمت ميكنند ، و خداوند نعمت را عطا مىكند به شرط شكر كردن و اداى حقوق نمودن ، پس اگر اخلال بشكر گرديد حق است بر خداوند كه آن را تغيير دهد و از آنها سلب نمايد .\r\nو فرمود : اشتغال بعبادت زكات بدنست ، و احسان كردن زكات نعمت است ، و هر نعمتى كه از آن احسان به ديگران شود از سلب شدن ايمن است .\r\nبه خدا قسم هيچ گاه نعمتى از قومى سلب نميشود مگر بواسطه گناه كردن آنها پس اى مردم نگاه بداريد نعمت خدائى را بطاعت و عبادت و پيروى اوامر او ، و دعا كنيد زيرا دعا سبب گشايش رحمت است و چراغ ( قلوب ) زاهدان است و آثار شوق عابدين است به خدا .\r\nو نزديكترين مردم باجابت دعا كسى است كه مضطرّ باشد بنوعى كه ناچار باشد كه از خدا سؤال كند و مخصوصا هنگامى كه ديگر نتواند ( بر بلا و فقر و مصيبت ) صبر كند .\r\nو فرمود : نبى اكرم صلّى اللَّه عليه و آله و سلّم هر گاه صبر آدمى تمام شد نوبت فرج و گشايش مىشود ، چنان كه منقول است زنى خدمت حضرت صادق عليه السّلام آمد و عرضكرد پسر من مدتيست به سفر رفته و من بسيار شوق لقاى او را دارم شما دعا كنيد كه بيايد ؟ آن حضرت فرمود : اى زن صبر\r\n\r\n","description":"","footnote":"","page_name":" 172 ","page_number":180},
  {"content":"\r\n\r\nكن ، آن زن چند روزى صبر كرد ، دوباره شرفياب شد و عرضكرد دعا كنيد ؟ آن حضرت فرمود صبر را پيشه كن ، آن زن چند روز ديگر باز صبر كرد و بار دگر آمد و عرضكرد دعا كنيد بيايد زيرا نيامدنش طول كشيده ؟ آن حضرت فرمود مگر نگفتم صبر كن عرضكرد چقدر صبر كنم من ديگر نميتوانم صبر نمايم ، آن حضرت فرمود بخانهء خود بشتاب كه فرزندت ( پس از چند ساعتى ) خواهد آمد چون آن زن بخانهء خود بازگشت فرزندش از سفر آمد ، آن زن با كمال خورسندى خدمت آن حضرت آمد و عرضكرد يا بن رسول اللَّه صلّى اللَّه عليه و آله آيا بعد از پيغمبر وحى ( بشما ) نازل مىشود ؟ فرمودند ( آنچنان كه تو در نظر دارى ) وحى نازل نميشود و ليكن رسول خدا صلّى اللَّه عليه و آله فرموده هر گاه صبر آدمى تمام شود نوبت فرج و گشايش مىشود ، و چون تو گفتى ديگر صبر نتوانم كرد دانستم كه خداى تعالى فرج به تو عنايت خواهد فرمود بآمدن فرزندت .\r\nو حقيقت دعا اظهار بنده است احتياج خود را به خداوند با منتها درجه تذلّل و مسكنت و خشوع و هر گاه بنده‌اى چنين باشد كمال عبوديت را بجا آورده و آن وقت است كه خداوند به اندازه و بمقتضاى حكمت و مصلحت حال بنده به او تفضّل خواهد فرمود ، زيرا جود و كرم الهى از حكمتش تجاوز نميكند و خداوند منع نمينمايد چيزى را از بنده‌اش به جهت بخل ، بلكه گاه مىشود بمقتضاى حكمت صلاح بنده نيست كه چيزى به او داده شود ، زيرا بنده چه بسا از روى هوى و هوس چيزى را سؤال كند ، و اگر بهوى و هوس مردم خداوند عطا فرمايد اخلال در نظام عالم پيدا مىشود چنان كه ميفرمايد :  وَ لَوِ اتَّبَعَ الْحَقُّ \r\n\r\n","description":"","footnote":"","page_name":" 173 ","page_number":181},
  {"content":"\r\n\r\n أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ  « 1 » اگر ( عطاى ) حق تابع هواى نفس آنان شود همانا آسمانها و زمين و هر چه و هر كه در آنها است فاسد خواهد شد ، مثلا بنده‌اى سؤال مالى را مىكند و گمان دارد كه بر مصلحت او است و حال آنكه خداوند ميداند اگر داراى اموالى شود طغيان و سركشى از بندگى مينمايد و مرتكب ظلم و گناه مىشود و اسباب عذاب را براى خود آماده ميگرداند پس خداوند از روى لطف و مهربانى به او عطا نميفرمايد تا به حال بندگى باقى بماند ، فسبحان من عطائه كرم و منعه فضل .\r\nو هر كه بسيار دعا كند و ذكر الهى را بگويد و شكر نعمتهاى او را بجاى آورد و به حمد و ثناى او مشغول باشد پروردگار بهترين عطائى كه براى سائلين مقرر داشته به او عنايت خواهد فرمود ، زيرا خود فرموده در بعضى از كتبش كه هر گاه مشغول شد بنده من بذكر من هر آينه بدون آنكه سؤال كند عطا خواهم كرد به او بهترين چيزى كه بسائلين عطا ميكنم .\r\nو سزاوار است كه آدمى با زبانش دعا كند و بقلب راضى باشد به آنچه كه براى او پيش مىآيد و جمع نمايد در خود رجا و رضايت را و بايد انسان دعا كردن را طول دهد مگر وقتى كه به نمازهاى واجبش ضررى وارد آيد .\r\nو مرويست كه خداوند هر گاه دوست بدارد كه بشنود صوت و دعاى بندهء خود را خطاب فرمايد بجبرئيل كه تأخير بينداز اجابت حاجت او را زيرا من دوست ميدارم تضرع و زارى او را ، و هر گاه كراهت داشته باشد\r\n\r\n\r\n","description":"","footnote":"\r\n( 1 ) . 83 - المؤمنون\r\n","page_name":" 174 ","page_number":182},
  {"content":"\r\n\r\nصداى بنده‌اى را خطاب فرمايد بجبرئيل كه تعجيل كن در حاجتش زيرا من كراهت دارم صداى او را بشنوم ، و اين وقتى است كه بنده گناهكار باشد .\r\nو نيز مرويست كه بنده‌اى خدا را ميخواند و حال آنكه خداوند از او خشمگين است پس دعاى او را رد كند ، باز او را بخواند و دعايش رد شود و چون مرتبه سوم خدا را بخواند خداوند فرمايد اجابت كردم دعاى او را زيرا بندهء من امتناع دارد كه غير مرا بخواند و حاجت خود را از غير من سؤال كند .\r\nپس ( اى برادران ) نااميد نشويد از تأخير اجابت دعاى خود ، زيرا اجابت دعاى حضرت موسى و هرون عليهما السّلام چهل سال به طول انجاميد كه نفرين كردند بر فرعون و پيروانش كه خداوند اموال و زيور آنها را نابود سازد و ايشان را هلاك نمايد .\r\nو منقولست كه تاجرى بود در زمان حضرت رسول صلّى اللَّه عليه و آله و سلّم كه توكلا على اللَّه به تنهائى مسافرت ميكرد از مدينه بشام و هيچ وقت با قافله‌ها هم سفر نميشد تا در يكى از سفرهايش در بين راه برخورد بدزدى كرد و دزد بر او صيحه زد و امر بتوقف او داد ، مرد تاجر وحشت كرد و گفت اينك اموال مرا برگير و به راه خود برو ؟ دزد گفت بلكه تو را هم ميكشم مرد تاجر هر چه التماس كرد پذيرفته نشد ! تا آخر الامر اذن گرفت كه چهار ركعت نماز بخواند ، پس وضو گرفت و نماز خواند و دو دست را طرف آسمان بلند كرد و گفت : يا ودود يا ودود يا ذا العرش المجيد يا مبدئ يا معيد يا ذا البطش الشديد يا فعّالا لما يريد أسئلك بنور وجهك الذى ملاء اركان عرشك و أسألك بقدرتك التى قدّرت بها على\r\n\r\n","description":"","footnote":"","page_name":" 175 ","page_number":183},
  {"content":"\r\n\r\nجميع خلقك و برحمتك الّتى وسعت كلّ شىء لا إله إلا أنت يا مغيث أغثنى يا مغيث صل على محمّد و آل محمّد و أغثنى ، و چون دعايش باينجا رسيد ناگهان اسب سوارى پيدا شد كه بر اسب اشهبى ( رنگ سياه و سفيد ) سوار بود و لباس سبز رنگى در بر كرده و نيزه‌اى در دست داشت و بمجرّد رسيدن چنان نيزه بر سينه دزد فرو برد كه همان دم جان سپرد ، و سپس بتاجر گفت بدان من ملكى هستم از آسمان سوم و چون دعا كردى جبرئيل نازل شد و به من امر نمود كه بيايم و دزد را بقتل برسانم ، و بدان اى بندهء خدا : هر مهموم و محزونى همانند تو اين چنين دعا كند خداى تعالى غم و حزن و اندوه او را بر طرف نمايد .\r\nپس مرد تاجر با كمال صحت و سلامتى بمدينه برگشت و قصه را حضور نبى اكرم صلّى اللَّه عليه و آله و سلّم بيان داشت ، آن حضرت فرمود : خدا را باسماء الحسنايش خوانده‌اى كه اجابت شد ، و هر كه خدا را باسماء الحسنايش بخواند دعايش مستجاب مىشود .\r\nچنين گويد مصنف ( ديلمى ) شمّله اللَّه تعالى بواسع رحمته كه از شرايط دعا توجه به خدا داشتن است كه قلب به غير خدا متوجه و مشغول نباشد همچنان كه فرمود رسول خدا صلّى اللَّه عليه و آله و سلّم بدرستى كه خداوند مستجاب نميكند دعاى بنده‌اى را كه قلبش متوجه او نباشد ، و شرط ديگرش آن است كه غذا و لباسش از حلال باشد زيرا خداى سبحان فرموده : إنما يتقبل اللَّه من المتقين ، جز اين نيست كه خداوند نمىپذيرد ( و دعا را مستجاب نميكند ) مگر از پرهيزكاران .\r\nو منقولست كه مردى به حضرت صادق عليه السّلام عرضكرد چگونه است كه ما خدا را ميخوانيم و دعا ميكنيم و اثر اجابت را نمىبينيم ؟\r\n\r\n","description":"","footnote":"","page_name":" 176 ","page_number":184},
  {"content":"\r\n\r\nفرمود : چون شما كسى را ميخوانيد كه از او نميترسيد و معصيت و نافرمانى او را مينمائيد ، پس با اين حال چگونه دعاى شما را مستجاب نمايد و مرويست از عثمان بن عيسى « 1 » از مردى كه گفت عرض كردم به حضرت صادق عليه السّلام : دو آيه است در قرآن طبق آن عمل ميكنم و ليكن نتيجهء آن را نمىبينم ؟ ! فرمود كدامست ؟ عرضكردم يكى آيه  ادْعُونِي أَسْتَجِبْ لَكُمْ  « 2 » خدا را ميخوانم و دعا ميكنم و اثر اجابت را مشاهده نميكنم ، فرمود افترا به خدا مبند . آيا خدا خلف وعده مىكند ؟\r\nگفتم نه ، فرمود پس براى چيست كه مستجاب نميشود ؟ گفتم نميدانم ، فرمود هر كه اطاعت كند خدا را در آنچه كه به او امر نموده و دعا كند با شرايط آن البته دعايش مستجاب مىشود ، گفتم شرايط دعا چيست ؟ فرمود آنست كه اول نعمتهاى او را يادآور شوى و بر آن شكر كنى و صلوات بر پيغمبر بفرستى و بعد گناهان خود را متذكّر شوى و استغفار نمائى و آن وقت دعا كن سپس فرمود آيه دوم كدام است ؟ عرضكردم آيه :\r\n ما أَنْفَقْتُمْ مِنْ شَيْءٍ فَهُوَ يُخْلِفُهُ  « 3 » شما هر چه در راه رضاى خدا انفاق كنيد خداوند بشما عوض خواهد داد ، و من انفاق ميكنم و ليكن عوضى به من\r\n\r\n\r\n","description":"","footnote":"\r\n( 1 ) . عثمان بن عيسى رواسى كلابى يكى از مشايخ واقفيه و از وكلاى مستبدّين بمال حضرت موسى بن جعفر « ع » بوده است و حضرت رضا « ع » بر او غضب فرمود ، چون وجوهى كه از بيت المال پيش او بود تصاحب كرد ليكن متوجه اشتباه خود شد و توبه كرد و مالها را بسوى آن حضرت فرستاد و منزلش در كوفه بوده ، وقتى در خواب ديد كه در كربلا ميميرد از اين جهت بكربلا هجرت كرد و مجاور بود تا وفات يافت و واقفيه كسانى هستند كه در امامت حضرت موسى بن جعفر « ع » متوقف مانده‌اند و امامت حضرت رضا و ائمه « ع » بعد از آن حضرت را قبول ندارند .\r\n( 2 ) . 60 - المؤمن\r\n( 3 ) . 39 - السباء\r\n","page_name":" 177 ","page_number":185},
  {"content":"\r\n\r\nداده نميشود ، فرمود : افترا به خدا بستى آيا خدا خلف وعده مىكند ؟\r\nگفتم نه ، فرمود : پس براى چيست كه عوضى به تو داده نميشود ، گفتم نميدانم ، فرمود هر كس از شما كسب مال كند از حلال و انفاق كند به مستحق ، بطور يقين خداوند به او عوض بسيار عطا فرمايد .\r\nو فرمود حضرت رسول صلّى اللَّه عليه و آله و سلّم هر كه دعا كند و قاطع رحم و گناهكار نباشد خداوند يكى از سه خصلت به او عطا فرمايد : يا تعجيل در اجابت دعايش مىكند ، يا اجابت دعايش را ذخيره بر او نمايد و يا مطابق دعايش دفع بدى از او نمايد ، عرضكردند يا رسول اللَّه صلّى اللَّه عليه و آله و سلّم پس در آن هنگام زياد مىشود ( كه براى هر مرتبه‌اى يكى از اين سه خصلت به او داده شود ) فرمود خداوند بيش از اينها و بهتر از اينها دارد و اين را سه مرتبه تكرار فرمود .\r\nو مرويست كه وحى رسيد به حضرت موسى عليه السّلام كه : خلق نكردم خلقى را كه دوست‌تر باشد از بندهء مؤمنم ، همانا مبتلا ميكنم او را به چيزى كه خير او در آن است و عافيت نميدهم او را مگر در آنچه كه خير او است و من داناترم به آنچه كه صلاح بندهء من در آن است پس بايد صبر كند بر بلاى من و شكر نمايد بر نعمتهاى من و اگر اطاعت كرد اوامر مرا و عمل نمود به آنچه كه رضاى من در آن بود هر آينه او را جزو صديقان بنويسم .\r\nو مرويست از حضرت امير المؤمنين عليه السّلام كه فرموده است خداى تعالى : اى بندگان من اطاعت كنيد آنچه را كه امر كرده‌ام و مصالح خود را به من ياد ندهيد ( و نگوئيد اگر فلان چيز را خدا به من داده بود بهتر ميبود ) زيرا من بمصالح شما از خود شما داناترم و من چيزى كه مصلحت شما در آن باشد بخل نميورزم ( و بشما عطا ميكنم ) .\r\n\r\n","description":"","footnote":"","page_name":" 178 ","page_number":186},
  {"content":"\r\n\r\nو فرمود : نبى اكرم صلّى اللَّه عليه و آله و سلّم اى بندگان خدا شما همانند بيمار هستيد و ربّ العالمين طبيب شما است ، و صلاح بيمار در آنست كه طبيب دستور ميدهد نه آنچه را كه بيمار ميل دارد ، پس آگاه و هوشيار باشيد و خود را تسليم خداى عز و جل كنيد تا از جملهء فائزان باشيد .\r\nو فرمود : حضرت صادق عليه السّلام چه نيكو است حال مؤمن كه خداوند هيچ حكمى در بارهء او نميكند مگر آنكه خير او است ، و اگر با مقراض قطعه قطعه شود خير او است و اگر مالك شرق و غرب عالم شود خير او است .\r\nو از جمله چيزهائى كه به حضرت داود عليه السّلام وحى رسيد اين بود كه هر كه از مردم قطع نظر كند و به من رو آورد كفايت امور او را بنمايم ، و اگر از من چيزى سؤال كرد به او عطا كنم و اگر مرا بخواند اجابتش نمايم ، و اينكه گاهى اجابت دعاى او را تأخير مياندازم براى آنست كه مقتضى موجود شود ، و چون مقتضى موجود شد بلادرنگ اثر اجابت را به او بنمايانم .\r\nاى داود بگو بمظلوم كه نفرين تو را در حق ظالم مستجاب ميكنم و ليكن تأخير آن براى مصلحتهائيست كه در نظر تو ناپيدا است ، و بعضى از آنها اينست كه تو در حق ديگرى ظلم كرده‌اى و او نفرين كرده پس اين نفرين تو را برابر آن نفرين ميكنم كه اگر بر نفع تو نميشود بر ضرر تو هم نشود ، و بعضى از آنها براى اينست كه درجه‌ايست در بهشت و به آن نميرسد كسى مگر بعد از آنكه مظلوم واقع شود .\r\nو چه بسا بنده‌اى را بيمار ميكنم پس كم مىشود طاعت و بندگى و نماز او ، و چون در اين حال مرا بخواند خواندن او نزد من محبوبتر\r\n\r\n","description":"","footnote":"","page_name":" 179 ","page_number":187},
  {"content":"\r\n\r\nاست از ( بعضى از ) نماز نمازگزاران ، زيرا بعضى از نمازها هست كه به صورت خواننده آن ميزنم .\r\nاى داود آيا ميدانى چنين شخص كيست ؟ آن كسى است كه متجاهر بفسق باشد و نظر بد بخانواده مؤمنى داشته باشد ، و آن كسى است كه هميشه در فكر است كه اگر روزى برياست برسد بر مردم ظلم كند .\r\nاى داود گريه كن و نوحه‌سرائى نما بر خطاها و گناهانت همانند گريه و نالهء زن جوان مرده ، اگر به بينى اهل جهنم را كه در چه حالتند ، و به بينى فرشتگان را كه موكل نموده‌ام كه آنها را توبيخ و سرزنش نمايند هر آينه بسيار گريه و تضرع خواهى كرد و ركوع ( نماز ) هاى خود را طولانى بجا خواهى آورد .\r\nو فرمود : حضرت صادق عليه السّلام كيفيت دست بلند كردن براى دعا آنست كه كف دو دست را طرف آسمان بگيرد و دعا كند كه آن رغبت است ، يا انگشت سبابه ( دست راست ) را به طرف راست و چپ حركت دهد كه آن تضرع است ، يا دستها را بلند كند مقابل صورت ( كه سر انگشتان طرف آسمان باشد ) و آن تبتل و ابتهال است ( كه در آن حال آدمى چشم از همهء خلق ميپوشد و فقط توجه به خدا دارد ) .\r\nو فرمود : هنگام دعا كردن كمال ابتهال را داشته باشيد و سعى كنيد در آن حال اشك ديدگان بر صورت جارى شود .\r\nو سزاوار است براى دعاكننده كه با وضو و رو به قبله باشد ، و از جمله آداب دعا اختيار كردن جاهاى با شرافت ( از قبيل مشاهد ائمه عليهم السّلام و روضات امامزاده‌ها و مساجد ) و اوقات شريفه است ( مانند شب و روز جمعه و عرفه و تمامى ماه رمضان و وقت سحرها و وقت آمدن باران )\r\n\r\n","description":"","footnote":"","page_name":" 180 ","page_number":188},
  {"content":"\r\n\r\nو عقب نمازها ، و بهتر ( و مستحب ) آنست كه در حين دعا انگشترى كه نگينش عقيق باشد در دست داشته باشد زيرا روايت شده دستى كه در آن انگشتر عقيق باشد رد نميشود بنا اميدى ، چنان كه فرموده آن حضرت هيچ دستى بسوى خدا بلند نميشود كه محبوب‌تر باشد از دستى كه در آن انگشتر عقيق باشد ، و هر دستى كه انگشتر عقيق داشته باشد صاحب آن فقير و محتاج نگردد و هم سبب ايمنى راه سفر است .\r\nو فرمود : دو ركعت نماز با انگشتر عقيق خواندن افضل و بهتر است از هفتاد ركعت بدون انگشتر عقيق .\r\nو فرمود : عقيق اولين كوهى بود كه اقرار بوحدانيّت خدا و نبوّت محمّد صلّى اللَّه عليه و آله و سلّم و ولايت على عليه السّلام نمود ، و خداوند بر خود لازم فرموده كه بر نگرداند دستى را كه انگشتر عقيق در او باشد و در قيامت عذابش نفرمايد .\r\nو منقولست كه مردى نابينا شد و به خدا شكايت كرد ، پس در خواب ديد شخصى را كه به او گفت اين دعا را بخوان : يا قريب يا مجيب يا سميع يا بصير يا لطيف يا خبير يا لطيفا لما يشاء صل على محمّد و آل محمّد ردّ علىّ بصرى ، و چون بيدار شد مداومت كرد و پس از چند روزى شفا يافت و بينا گرديد .\r\nو نيز مرويست كه جوانى را ديدند پردهء خانه كعبه را گرفته بود و گريه ميكرد و ميگفت : الهى ليس لك شريك فيؤتى و لا وزير فيرشى و لا حاجب فينادى ان أطعتك فلك الحمد و الفضل و ان عصيتك فلك الحجّة فباثبات حجّتك علىّ و قطع حجّتى اغفر لى ، پس شنيد كه هاتفى صدا زد و گفت تو آزادى از آتش .\r\n\r\n","description":"","footnote":"","page_name":" 181 ","page_number":189},
  {"content":"\r\n\r\nو بهترين دعا آنست كه به هيجان در آورد حزن را و حركت دهد دل شكستگى را ، و شفاعت‌كنندهء گناهكاران اشك ديدگان آنها است .\r\nو فرمود : نبى اكرم صلّى اللَّه عليه و آله و سلّم بر شما باد بگريه كردن از خوف خدا كه بنا مىشود براى شما بهر قطره اشكى هزار خانه در بهشت ، و محبوب‌ترين چيزها نزد خداوند قطره اشكى است كه از خوف او ريخته شود و قطرهء خونى كه در راه او ريخته گردد ، و هر گاه خداوند اراده خيرى كند براى بنده ميگشايد در قلبش پرده‌اى از حزن و اندوه زيرا دوست ميدارد دل شكستهء محزون را .\r\nو بهتر است كه دعا پنهانى باشد چنان كه ميفرمايد حق سبحانه :\r\n ادْعُوا رَبَّكُمْ تَضَرُّعاً وَ خُفْيَةً  « 1 » خداى خود را بتضرّع و زارى و بصداى آهسته ( كه باخلاص نزديكتر است ) بخوانيد .\r\nو نيز فرموده رسول خدا صلّى اللَّه عليه و آله و سلّم بهترين عبادات و ذكر و دعا مخفى و پنهان بودن آنها است ( زيرا از ريا و عجب و آفات ديگر سالم ميماند ) .\r\nو فرمود : اثر دعاى پنهانى هفتاد برابر دعاى آشكار است ، و خداوند حضرت زكريا عليه السّلام را به جهت دعاى پنهانى كردن مدح فرموده بقولش كه ميفرمايد :  إِذْ نادى رَبَّهُ نِداءً خَفِيًّا  « 2 » ياد كن ( اى رسول ما ) حكايت زكريا را وقتى كه خداى خود را پنهانى و از صميم قلب ندا كرد .\r\nو مرويست كه رسول خدا صلّى اللَّه عليه و آله و سلّم شنيدند صداى قومى را كه بدعا كردن صداى خود را بلند كرده بودند ، آن حضرت فرمود : اى مردمان صداى خود را كوتاه كنيد زيرا پروردگار شما كر نيست ، اگر آهسته\r\n\r\n\r\n","description":"","footnote":"\r\n( 1 ) . 35 - الاعراف\r\n( 2 ) . 2 - مريم\r\n","page_name":" 182 ","page_number":190},
  {"content":"\r\n\r\nهم او را بخوانيد ميشنود .\r\n\r\nباب چهل و هشتم در فقر و فضيلت و حسن عاقبت آن\r\nفقير بودن ( نه بطورى كه محتاج مردم باشد ) خود فضيلتى است كه اغنيا آن فضيلت را ندارند و شاهد بر فضيلت فقرا بر اغنيا گفتار رسول خدا صلّى اللَّه عليه و آله و سلّم است كه ميفرمود : فقراء پيش از اغنياء داخل بهشت ميشوند به نصف روز آن عالم و نصف آن روز به قدر پانصد سال دنيا است .\r\nو مرويست از حضرت صادق عليه السّلام كه فقراء مؤمنين سير ميكنند در باغهاى بهشت پيش از اغنياء مدت چهل سال ، و بعد از آن فرمود براى شما مثلى ميزنم ( تا براى شما بهتر معلوم گردد و يقين كامل حاصل شود ) ، جز اين نيست كه مثل اين يعنى داخل شدن فقرا پيش از اغنياء ببهشت مثل دو كشتى است كه به ده‌يك‌گيرى ( مأمور ماليات ) برسد ، چون نظر كند بيكى از آنها و آن را خالى و بىمتاع بيند گويد اين كشتى را ببريد ، و چون بكشتى ديگر نظر كند آن را پربار و متاع بيند گويد نگاه داريد تا من به حساب آن برسم .\r\nو فرمود : چون روز قيامت شود دو بنده مؤمن را كه هر دو از اهل بهشت باشند از براى حساب باز خواهند داشت ، يكى فقير و ديگرى غنىّ ، پس آن بندهء فقير گويد پروردگارا از چه چيز از من حساب ميخواهند ، قسم بعزّت تو خدا يا خود ميدانى كه متولّى حكومتى نشده‌ام و رياستى نداشته‌ام كه در آن عدل يا جور و ظلم كرده باشم ، و نيز به من مال نداده بودى كه حق آن ( يعنى خمس و زكات و امثال آن ) را\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nداده يا نداده باشم و روزى من به قدر كفاف به من ميرسيد ، حق سبحانه گويد راست گفت بندهء من او را داخل بهشت گردانيد ، و آنكه در دنيا غنى و ثروتمند بوده ( و حقوق واجبه را داده باشد و كوچكترين حقى از كسى و حرامى در گردنش نباشد ) در موقف حساب خواهد ماند تا چندان عرق از او سيلان كند كه اگر چهل شتر بياشامند سير شوند و بعد از آن داخل بهشت گردد ، و آن بندهء فقير از او سؤال مىكند كه چه چيز باعث دير آمدن تو شد ؟ گويد طول حساب كه حقتعالى حساب اموال مرا يك بيك ميگرفت و مرا مىآمرزيد و پس از آن حساب چيز ديگر ميگرفت تا اينكه رحمت او شامل حال من گرديد ، و بپرسد تو كيستى ؟ آن فقير گويد من همانم كه در موقف حساب با تو ايستاده بودم ، مرد غنى گويد نعمت بهشت تو را تغيير داده ، يعنى تو را براى آن نشناختم كه نعمت بهشت خلقت تو را متغير ساخته است كه نشناختم ، و اين سبكى حساب و دخول بهشت پيش از غنى بزرگترين نعمت الهى است بر فقير ، و از سعادت و راحتى فقير است كه در دنيا از او طلب خراج و ماليات نميكنند و در آخرت از او طلب حساب نمينمايند ، و قلبش به غير خدا مشغول نميشود ، و فارغ البالست از حفظ و حراست مال و ترس گرفتن ( مأمورين ) سلطان و بردن دزد و تلف نمودن حاسدان ، و نيز راحت است از فكر و تدبير در زياد كردن آن و رسيدگى باملاك و زراعت و كارمندان و كارگران و رعايا ، و هم از تعب و رنج سفر براى تجارت و كسب آسوده است و ايمنست از غرق شدن در دريا و سرگردان و هلاك شدن در بيابان ، و وارث براى بردن ارث آرزوى مرگ او را نميكند .\r\nو اگر كسى داراى اموالى باشد و از آفات سالم بماند هنگام\r\n\r\n","description":"","footnote":"","page_name":" 184 ","page_number":192},
  {"content":"\r\n\r\nمردنش از آن جز حسرت فائده ديگرى نخواهد داشت و در قيامت جز طول حساب نتيجهء ديگرى نخواهد برد زيرا اموالش نصيب شوهر زن و زن پسر و شوهر دخترش مىشود ، كه بالاخره يكى از اينها يا همهء اينها به ارث خواهند برد و جز رنج و سختى و غم و اندوه حاصل ديگرى نخواهد داشت و هم از عبادت خدا باز مانده و حظ و لذت ثروتش را كسانى مىبرند كه هيچ به درد او نميخورند پس نتيجه ثروت آنست كه پيوسته ثروتمند چه خودش و چه اموالش در خطر است زيرا اگر در بيابان باشد ممكن است برخورد بقطاع الطريق و دزد كند كه علاوه از آنكه اموالش را ميگيرند چه بسا خود او را بقتل برسانند ( كه نمونه‌اش بسيار ديده شده ) و اگر در دريا باشد خطر غرق شدن را دارد .\r\nو ليكن مرد فقير از همه اينها راحت است و توجه كامل بپروردگار دارد زيرا بهموم دنيا مشغول نيست و قانع است به آنچه كه شكم او را سير كند و بلباسى كه بدن او را بپوشاند .\r\nو گفته است يكى از علما كه فقير از سه چيز راحت است و حال آنكه ثروتمند به همان سه چيز گرفتار است و آن ظلم و جور سلطان ، و حسادت همسايگان ، و چاپلوسى و فريب مردمان است .\r\nو بعضى ديگر از علما گفته‌اند سه چيز است كه سبب حفاظت و حيازت فقير است و آن : يقين ، فراغت قلب ( از هموم دنيا ) ، و سبكى حساب او است در قيامت ، و ثروتمند گرفتار مىشود بسه چيز و آن :\r\nتعب و رنج بدنى است ، اشتغال قلب بهموم دنيا ، و سختى حساب او در قيامت ، و براى همين است كه گفته‌اند فقر زيور اولياء و شعار صالحين است ، چنان كه وحى شد به حضرت موسى عليه السّلام كه اى موسى زمانى كه\r\n\r\n","description":"","footnote":"","page_name":" 185 ","page_number":193},
  {"content":"\r\n\r\nديدى فقر را رو آورنده بگو مرحبا بشعار صالحين و زمانى كه ديدى ثروت و بىنيازى را رو آورنده ، پس بگو گناهى است كه سرعت نموده عقوبت آن .\r\nپس ( اى برادر ) نگاه كن در قصص و احوال انبياء و روش مخصوصه آنها و طرز زندگانى ايشان چنان كه مرويست حضرت موسى بن عمران ( ع ) با اينكه برگزيده شده بود براى وحى و تكلّم با خداوند بلا واسطه از كثرت رياضت و زحمت چنان لاغر و ضعيف شده بود كه ديده ميشد رنگ سبزى علفها از زير پوست بدنش زيرا بيشتر اوقات سبزيهاى زمين را ميل ميفرمود ، و طلب مينمود از خداوند لقمه نانى را براى سدّ جوع خود .\r\nو نيز مرويست كه آن حضرت روزى عرض كرد خدايا من گرسنه‌ام خطاب حق رسيد كه من دانايم بگرسنگى تو ، عرض كرد مرا طعامى عنايت كن خطاب شد هر گاه خواستم ( با من است اراده ) .\r\nو نيز مرويست كه وحى شد به آن حضرت كه اى موسى فقير كسى است كه نباشد از براى او مثل من كفيلى ، و مريض كسى است كه نداشته باشد مثل من طبيبى ، و غريب كسى است كه نباشد براى او مانند من مونس و دوستى ، اى موسى راضى شو به پاره‌اى از نان جو كه سدّ جوع خود بنمائى ، و بلباسى كه بپوشانى ( بدن و ) عورت خود را ، و صبر را پيشه كن در مصائب و پيش آمدهاى سخت ، و زمانى كه ديدى دنيا را رو آورده بسوى تو پس استرجاع نما به گفتن : إنا للَّه و إنا اليه راجعون ، و بگو مكافات عمل و عقوبتى است كه شتاب نموده بسوى من در دنيا ، و زمانى كه ديدى دنيا را كه پشت نمود و اعراض كرده از تو پس بگو\r\n\r\n","description":"","footnote":"","page_name":" 186 ","page_number":194},
  {"content":"\r\n\r\nخوشا بشعار صالحين ( كه خود را جزو صلحا بدان ) اى موسى بشگفت در نياورد تو را سلطنت و اقتدار و ثروت فرعون زيرا آن خوشى موقتى دنيائى است .\r\nو اما حضرت عيسى بن مريم ( ع ) ميفرمود : خدمت گذار من دستهاى من است و مركب سوارى من دو پاى من است و فرش من زمين و متكاى من سنگ است ، و گرم شدن من در زمستان بوسيله آفتاب است و چراغ من در شب نور مهتاب است و نانخورش من گرسنگى است ( كه هر گاه گرسنه شدم نان را بدون نانخورش با اشتها ميل ميكنم ) و شعار من خوفست و لباس من از پشم است و ميوه و بوى خوش عطر من از علفهائى است كه در بيابان و صحرا براى حيوانات روئيده مىشود ، شب را بيتوته ميكنم در حالى كه چيزى ندارم ( و چيزى ذخيره نكرده‌ام ) و صبح ميكنم در حالى كه نيست از براى من چيزى و با اين حال روى زمين كسى همانند من در بىنيازى و داشتن ثروت نيست .\r\nو اما حضرت نوح ( ع ) با اينكه شيخ المرسلين است و عمر طولانى نمود چنان كه در بعضى از روايات است كه دو هزار و پانصد سال عمر نمود خانه‌اى براى خود بنا نفرمود زيرا چون صبح ميكرد ميفرمود احتمال ميرود كه تا شب زنده نخواهم بود ، و چون داخل شب ميشد ميفرمود شايد تا صبح زنده نخواهم بود .\r\nو هم چنان بود پيغمبر ما خاتم النبيّين حضرت رسالت پناه محمّد بن عبد اللَّه صلّى اللَّه عليه و آله كه خشتى بر روى خشتى ( براى ساختن خانه ) نگذارد ، حتى ديد يكى از صحابه خود را كه خانه ميسازد با گچ و آجر ، فرمود :\r\nمرگ به تو نزديكتر است از ساختن و تمام شدن اين خانه .\r\n\r\n","description":"","footnote":"","page_name":" 187 ","page_number":195},
  {"content":"\r\n\r\nو اما حضرت ابراهيم ابو الأنبياء عليه السّلام لباسش از پشم و خوراكش نان جو بوده .\r\nو حضرت يحيى ( ع ) لباسش از ليف خرما و خوراكش از برگ درختان بود .\r\nو حضرت سليمان ( ع ) با اينكه صاحب مملكت و اقتدار بود لباس موئى و پشمى ميپوشيد و هر گاه تاريكى شب همه جا را فرو ميگرفت دستهاى خود را به گردن خود مىبست و تا صبح ميايستاد و ( از خوف خدا ) گريه مينمود و مخارج خود را از فروش زنبيل و بوريا كه ( از برگ خرما ) ميبافت تهيّه مىفرمود ، و اينكه از خداوند ملك و سلطنت را درخواست نمود « 1 » براى آن بود كه توانائى داشته باشد كه غلبه پيدا كند بر پادشاهان كافر ، و گفته شده كه سؤال او از ( هب لى ملكا ) درخواست قناعت بوده .\r\nو اما سيّد البشر محمّد المصطفى صلّى اللَّه عليه و آله حالاتشان بر هيچ عاقلى پوشيده نيست ، و گفته شده كه روزى آن حضرت سخت گرسنه شدند كه از گرسنگى به شكم مبارك سنگى بستند و فرمودند كسى كه گرامى بدارد نفس خود را ( و شكم پرست باشد ) ذليل خواهد شد ، و هر كه ذليل كند نفس خود را و هوا و هوس را پايمال نمايد بزرگ و با عظمت خواهد گرديد و هر كه گرسنه باشد و عارى از دنيا باشد و دل به او نبندد روز قيامت متنعّم بنعمت الهى خواهد بود و هر كه در دنيا لباس نفيس بپوشد و متنعم بنعم دنيوى باشد ( در صورتى كه از حرام باشد ) روز قيامت گرسنه و برهنه خواهد بود و هر كه پيرو شهوت باشد پشيمان خواهد شد ، چه بسا يك ساعت دنبال شهوت رفتن است كه يك عمر ندامت و پشيمانى پشت سر دارد .\r\n\r\n\r\n","description":"","footnote":"\r\n( 1 ) . اشاره است به آيه :  رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي \r\n","page_name":" 188 ","page_number":196},
  {"content":"\r\n\r\nو اما سيد الوصيين و تاج العارفين و داماد رسول ربّ العالمين حضرت على بن ابى طالب عليه السّلام حالات شريفش واضح‌تر از اينست كه حكايت شود و در زهد آن حضرت منقولست از سويد بن غفله « 1 » كه گفت وارد شدم بر آن حضرت بعد از آنى كه بر خلافتش بيعت كرده بودند ديدم بر حصير كوچكى نشسته است و غير از آن حصير چيز ديگرى در خانه آن حضرت نديدم ، عرض كردم يا امير المؤمنين بيت المال بدست تو است و نمىبينم در خانه تو اسباب و لوازم و ما يحتاج زندگى را ؟ فرمود :\r\nاى پسر غفله خانه‌اى كه بايد از آن بيرون رفت اثاثى لازم ندارد ، و براى من است خانه‌اى كه بهترين متاع خود را به آنجا انتقال مىدهم و زود باشد كه به آن خانه رهسپار شوم ( و آن قيامت است ) .\r\nو نيز مرويست كه آن حضرت ( در نداشتن تكبر ) هر گاه اراده ميفرمود كه پيراهنى خريدارى فرمايد با قنبر غلام خود ببازار ميرفتند و دو پيراهن ميگرفت و نيكوتر آن را بقنبر ميداد .\r\nپس اگر نيكو نظر كند عاقل هوشيار بديده حق بين و فكر سالم معلوم و محقق مىشود براى او كه اگر رويه‌اى در دنيا بهتر از اين ميبود اينهائى كه صاحبان عقل سليم و خلاصه خلق و حجج خدايند بر مردم البته پيشى ميگرفتند .\r\nو در مذمت دنيا همين بس كه دورى از دنيا را وسيله تقرب\r\n\r\n\r\n","description":"","footnote":"\r\n( 1 ) . سويد ( بر وزن : حسين ) بن غفلة ( بفتح غين و فاء و لام ) بن عوسجة بن عامر بن الجعفى از بزرگان تابعين و از صحابه حضرت امير المؤمنين ( ع ) و موصوفست بزهد و پس از دفن رسول خدا ( ص ) داخل مدينه گرديد و 127 سال عمر كرد و در سنه 82 هجرى وفات كرد .\r\n","page_name":" 189 ","page_number":197},
  {"content":"\r\n\r\nبه خداوند مينمودند تا آنجائى كه حضرت امير المؤمنين عليه السّلام فرمود :\r\nاى دنيا تو را سه طلاقه كردم كه ديگر در آن رجوع نيست ، و در مدح و فضيلت زهد همين بس كه رسول خدا صلّى اللَّه عليه و آله و سلّم فرموده هيچ عبادتى در دنيا بهتر از زهد نيست .\r\nو مرويست كه خداى تعالى در قيامت به فقرا خواهد فرمود كه :\r\nفقير ننمودم شما را در دنيا به جهت پستى مقام شما نزد من بلكه فقر خير و صلاح شما بود ، و فرموده كه من ثروتمند را غنى نكردم به جهت كرامتى كه بر من داشت و فقير را فقير نكردم بسبب خوارى كه در نزد من داشت بلكه غنا و فقر چيزيست كه به آن اغنيا و فقرا را امتحان ميكنم و اگر فقرا نبودند اغنيا مستوجب بهشت نميشدند .\r\nو فرمود رسول خدا صلّى اللَّه عليه و آله و سلّم چون روز قيامت شود خداوند جمع مينمايد فقرا و اغنياء را ، و منادى از طرف خداوند بأهل محشر گويد اى گروه مؤمنين هر يك از شماها كه مؤمنى به او صله‌اى داده و احسان و اعانتى نموده در دنيا اگر چه بيك لقمه نانى بوده پروردگار براى او مائده و غذاهاى بهشتى مقرّر فرموده پس او را بياوريد ، و فقرا در آن روز نظرى جانب محشر كنند و تمامى آنها را ميشناسند همچنان كه پدر و مادر خود را ميشناسند ، پس پراكنده شوند و هر يكى از ايشان دست مردى را ميگيرد و گويد آيا مىشناسى مرا كه در فلان روز به من فلان چيز دادى و احسان نمودى ؟ و شماره كند تمام اعانتها و كمكهاى او را ، پس آن مرد گويد مرا بكجا ميبرى ؟ خواهد گفت بسوى بهشت زيرا خداوند بفضل و رحمت و كرمش به من اذن داده كه تو را داخل بهشت نمايم ، و هر دو باتفاق داخل بهشت خواهند شد .\r\n\r\n","description":"","footnote":"","page_name":" 190 ","page_number":198},
  {"content":"\r\n\r\nو نيز مرويست كه فقراء مؤمنين هفتاد سال پيش از اغنياء مؤمنين داخل بهشت ميشوند ، و اما غنى بسبب داشتن ثروت طغيان و نافرمانى مىكند چنان كه خداى تعالى بيان حال ايشان را نموده بقولش كه ميفرمايد :\r\n  إِنَّ الْإِنْسانَ لَيَطْغى أَنْ رَآهُ اسْتَغْنى   « 1 » همانا انسان ( ثروتمند ) چون خود را غنى و بىنياز ديد سركشى و طغيان مىكند ، و غنى جمع نمينمايد ثروت را مگر براى تنعم دنيوى و لذات در آن را ! و اين نيست مگر اختيار نعم دنيوى بر اخروى و هر كه چنين باشد در آخرت بهره‌اى نخواهد داشت و وعدهء عذاب به او داده شده چنان كه ميفرمايد حضرت أحديّت :\r\n أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ  « 2 » ( در قيامت فرشتگان عذاب به آنها گويند ) شما لذات و خوشيهايتان را در زندگانى دنيا بشهوت رانى و عصيان و نافرمانى برديد و بدان لذات دنيوى برخوردار بوده‌ايد پس امروز به عذاب ذلّت و خوارى مجازات ميشويد ، و سرزنش فرموده ايشان را بقولش :   أَلْهاكُمُ التَّكاثُرُ   « 3 » به هوش آئيد كه شما مردم را بسيارى اموال و فرزند و عشيره سخت از ياد خدا و مرگ غافل داشته است و رو گردان از عبادت و زهد شده‌ايد .\r\nو نيز در مذمّت ثروت مرويست از حضرت صادق عليه السّلام كه روزى مردى ثروتمند خدمت حضرت رسول صلّى اللَّه عليه و آله و سلّم نشسته بود كه مردى فقير وارد شد و پهلوى او نشست آن مرد ثروتمند لباسهاى خود را جمع آورى نمود ! آن حضرت در غضب شد و فرمود ترسيدى كه فقر او به تو اصابت كند يا ثروت تو به او برسد ؟ آن مرد متنبّه شد و اظهار ندامت و پشيمانى كرد و عرض نمود يا رسول اللَّه صلّى اللَّه عليه و آله و سلّم براى جبران اين عمل زشتى كه\r\n\r\n\r\n","description":"","footnote":"\r\n( 1 ) . 5 - اقرء\r\n( 2 ) . 19 - الاحقاف\r\n( 3 ) . 1 - التكاثر\r\n","page_name":" 191 ","page_number":199},
  {"content":"\r\n\r\nمرتكب شدم نصف اموال خود را به او مىبخشم ، آن حضرت بمرد فقير فرمود آيا قبول ميكنى ؟ عرض كرد قبول نميكنم زيرا ميترسم من هم مانند او شوم و فقرا را به نظر حقارت نگاه كنم .\r\nبدان ( اى برادر ) احياء دين خدا و اعزاز كلمات او و امتثال اوامر رسولان و متشرّع شدن بشرايع الهى و نصرت انبياء عظام و انتشار دعوت ايشان از زمان حضرت آدم ( ع ) تا زمان پيغمبر ما حضرت خاتم صلّى اللَّه عليه و آله و سلّم نشده مگر بواسطه فقرا زيرا در تمام زمانها اغنياء منكر شرايع و اوامر حقه بوده‌اند چنان كه حقتعالى بيان حال آنان را در قرآن فرموده ، از جمله در بارهء قوم حضرت نوح ( ع ) ميفرمايد :  قالُوا أَ نُؤْمِنُ لَكَ وَ اتَّبَعَكَ الْأَرْذَلُونَ  « 1 »  وَ ما نَراكَ اتَّبَعَكَ إِلَّا الَّذِينَ هُمْ أَراذِلُنا  « 2 » قوم آن حضرت از كبر و خودپرستى حضرتش را توبيخ ميكردند و ميگفتند كه ما چگونه به تو ايمان آوريم در صورتى كه پيروانت مردمى خوار و فرومايه و فقيرند و ما تو را مانند خود بشرى بيشتر نميدانيم و آنان كه پيروى تو را مينمايند اشخاص پست و بىقدر و فقيرند ( پس چگونه تو را پيغمبر شناسيم و پيرو شويم ) ؟ !  وَ إِنَّا لَنَراكَ فِينا ضَعِيفاً وَ لَوْ لا رَهْطُكَ لَرَجَمْناكَ وَ ما أَنْتَ عَلَيْنا بِعَزِيزٍ  « 3 » و جمعى از مردم زمان حضرت شعيب ( ع ) به آن حضرت گفتند كه تو در ميان ما شخصى بىارزش و ناتوان و فقير و بىبضاعتى ( بدين جهت اهميّت و مقامى براى تو قائل نيستيم ) و اگر بملاحظه طايفه تو نبود سنگسارت ميكرديم و تو را نزد ما عزّت و احترامى نيست ! ! و جمعى از مردم ثروتمند و متكبّر زمان حضرت صالح ( ع ) بقومش گفتند   أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ قالَ  \r\n\r\n\r\n","description":"","footnote":"\r\n( 1 ) . 111 - الشعراء\r\n( 2 ) . 27 - هود\r\n( 3 ) . 91 - هود\r\n","page_name":" 192 ","page_number":200},
  {"content":"\r\n\r\n الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ  « 1 » رؤسا و گردنكشان قوم صالح با ضعفا و فقيرانى كه به او ايمان آورده بودند به تمسخر گفتند : آيا شما علم داريد كه صالح را خدا برسالت فرستاده ؟ مؤمنان جواب دادند بلى ما بر اين مطلب عالم هستيم و مطمئنيم و بىشك بآئينى كه از طرف خدا بر او فرستاده شده ايمان داريم ، آنگاه ثروتمندان متكبّر گفتند ما هم بىشك به آنچه شما ايمان داريد كافريم .\r\nو فرعون متكبّر بطور اهانت و عتاب آميزى بمردم مىگفت :\r\n فَلَوْ لا أُلْقِيَ عَلَيْهِ أَسْوِرَةٌ مِنْ ذَهَبٍ  « 2 » اگر موسى واقعا رسول خدا است چرا او را دستگاهى نيست و طوق زرين بر دست ندارد .\r\nو نيز در بارهء منجى عالم بشريت حضرت ختمى مرتبت صلّى اللَّه عليه و آله و سلّم مردم كور باطن ظاهر بين گفتند  أَوْ يُلْقى إِلَيْهِ كَنْزٌ أَوْ تَكُونُ لَهُ جَنَّةٌ يَأْكُلُ مِنْها  « 3 » چرا براى اين رسول گنجى فرو نميافتد ( اگر پيغمبر است و ) يا چرا باغى ندارد كه از ميوه‌هاى آن ميل كند .\r\nآيات و اخبار بسيار است در مدح فقراى راضى و صابر و مذمّت اغنياء متكبّر و ليكن كافيست آيات و بيان حال فوق در مدح آنان و ذم اينان .\r\n\r\nباب چهل و نهم : در ادب داشتن ، در همه اوقات\r\nمرويست از ابن عباس در تأويل آيه :  قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ  « 4 » كه مراد از « قوا » ادب نمودن نفس است بآداب\r\n\r\n\r\n","description":"","footnote":"\r\n( 1 ) . 76 - الاعراف\r\n( 2 ) . 53 - الزخرف\r\n( 3 ) . 9 - الفرقان\r\n( 4 ) . 6 - التحريم\r\n","page_name":" 193 ","page_number":201},
  {"content":"\r\n\r\nشرعيه و تعليم نمودن به او است احكام و مسائل ، و خداوند امر بداشتن ادب فرمود حضرت موسى عليه السّلام را هنگام مناجاتش بخلع نعلين بقولش :  فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً  « 1 » اى موسى كفشهايت ( علاقه غير مرا ) از خود دور كن زيرا در وادى مقدسى قدم نهاده‌اى .\r\nو منقولست كه چون آيه شريفه :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  « 2 » نازل شد حضرت رسول صلّى اللَّه عليه و آله و سلّم فرمود : خداى تعالى مرا ادب نمود به تمام مكارم اخلاق و صفات پسنديده ، و بزرگترين افراد با ادب نسبت به خداوند همانا پيغمبران و اوصياء و كسانى كه رفتار ايشان همانند آنها باشد هستند و بالاتر از همهء ايشان از لحاظ اخلاق و ادب پيغمبر ما صلّى اللَّه عليه و آله و سلّم است چنان كه خداوند در حقش فرموده :  وَ إِنَّكَ لَعَلى خُلُقٍ عَظِيمٍ  « 3 » اى حبيب ما اخلاق نيكوى تو از همه لحاظ عظيم و بزرگ است .\r\nوصيت فرمود حضرت امير المؤمنين عليه السّلام بفرزندش حضرت امام حسن عليه السّلام : اى پسر من بهره و نصيب خود را كاملا از أدب بگير ، و دل را آماده كن براى أدب زيرا دل بزرگتر است از اينكه پليدى وارد آن گردد ، بدان كه هر گاه فقير شدى ادب تو را بىنياز گرداند و ميتوانى به خوبى زندگانى كنى ، و اگر در شهر و ديار غربت رفتى رفيق و مصاحب و دوست با وفاى تو است ( كه با داشتن ادب ترس و وحشتى نخواهى داشت ) ، اى پسر من : أدب سبب زياد شدن عقل و باعث پاكى و زيركى قلبست و منشأ فضيلت و بزرگواريست ، بدان كه : دوست واقعى و حقيقى براى كسى بسبب مال و رياست پيدا نشود بلكه أدبست كه تكيه‌گاه مرد\r\n\r\n\r\n","description":"","footnote":"\r\n( 1 ) . 12 - طه\r\n( 2 ) . 198 - الاعراف\r\n( 3 ) . 5 - القلم\r\n","page_name":" 194 ","page_number":202},
  {"content":"\r\n\r\nو دليل عقل و راهنماى صفات و اخلاق نيكوى او مىباشد ( و بالنتيجه دوست حقيقى برايش پيدا شود ) و هر كه ادب ندارد حيوان بىمصرفى بيش نيست .\r\nو حضرت جواد الائمه عليه السّلام ميفرمود : هر گاه دو نفر در يك جا باشند آن كس كه ادبش بيشتر است بزرگواريش نزد خداوند بيشتر است ، عرضكردند : يا بن رسول اللَّه بزرگوارى شخص با ادب در پيش مردم هويداست بفرمائيد در نزد خدا بچه چيز فضيلت پيدا خواهد كرد ؟\r\nفرمود : بقرائت قرآن آنچنان كه نازل شده ( كه از خود چيزى جزو نكند و برأى و نظر خود تفسير و تأويل ننمايد ) و نقل نمودن احاديث ما همانطور كه ميگوئيم و كوشش داشته باشد كه خدا را با حقيقت و راستى بخواند ( و آنچنان كه شايد و بايد است در عبادات خود توجه كامل به خداوند پيدا كند ) .\r\nو حقيقت ادب اجتماع خصلتها و صفات خير است در آدمى و اجتناب و دورى نمودنست از خصلتهاى زشت و قبيح ، و مرد بسبب ادب ميرسد بمكارم اخلاق و مقام ارجمند در دنيا و آخرت و بسبب آن داخل بهشت مىشود و ادب نزد بعضى از مردم آنست كه انسانى سخن نيكو بگويد و كلمات زشت را بر زبان نياورد و حال آنكه چنين نيست زيرا سخن نيكو گفتن ادب نيست مگر آنكه رضايت خداوندى در آن باشد و سبب دخول بهشت گردد .\r\nو نيز حقيقت ادب آداب شرعيه است كه لازمهء هر آدمى است كه خود را مؤدب به آن نمايد تا در پيشگاه خداوندى با ادب و مقرب باشد زيرا اگر كسى اين چنين نباشد جز بدبختى و هلاكت چيز ديگرى براى او نيست چنان كه اگر كسى بنزد پادشاه برود و با ادب نباشد خود را\r\n\r\n","description":"","footnote":"","page_name":" 195 ","page_number":203},
  {"content":"\r\n\r\nبه هلاكت خواهد انداخت ، پس در پيشگاه خداوند بطريق اولى بايد با ادب بود .\r\nو مرويست كه خداى تعالى در بعضى از كتبش در مذمّت و سرزنش بندگان بىادب خود فرموده : بندهء من آيا نيكو است كه هنگام عبادت نمودنت توجه براست و چپ ميكنى و اگر كسى با تو سخن بگويد روى خود را از من بر ميگردانى و به او التفات مينمائى و حال آنكه اگر تو براى كسى حديث و حكايت گوئى و ديگرى با تو سخنى بگويد توجه به او نخواهى كرد و مراعات ادب را نسبت به او خواهى نمود پس بد بنده‌ايست بنده‌اى كه اين چنين باشد ، و بندگان مرا بر من ترجيح دهد .\r\nو مرويست كه روزى رسول خدا صلّى اللَّه عليه و آله و سلّم به بيابان رفت براى ديدن گوسفندان خود ، وقتى كه رسيد مشاهده فرمود كه چوپانش عريان شده و لباسهاى خود را بتمامه از بدن بيرون آورده براى كشتن شپشهايش و چون ديد كه آن حضرت جانب او مىآيد في الفور لباسهاى خود را پوشيد ، آن حضرت در غضب شد و او را از چوپانى عزل فرمود ، و سپس فرمود ما احتياجى نداريم بچوپانى كه ادب در مقابل خدا نداشته باشد و در خلوت از او حيا نكند .\r\nو نيز مرويست كه روزى آن حضرت از راهى عبور ميفرمود ، پسر بچهء كوچكى پيش آمد و سلام نمود و تبسّم كرد ، آن حضرت فرمود آيا مرا دوست ميدارى ؟ عرض كرد آرى به خدا قسم ، آن حضرت فرمود مثل چشمانت ؟ عرض كرد بلكه بيشتر ، فرمود مثل پدرت مرا دوست ميدارى ؟ عرض كرد بيشتر ، فرمود مثل مادرت ؟ عرض كرد بيشتر ، فرمود مثل جانت ؟ عرض كرد بيشتر به خدا قسم ، فرمود آيا مثل\r\n\r\n","description":"","footnote":"","page_name":" 196 ","page_number":204},
  {"content":"\r\n\r\nپروردگارت ؟ عرض كرد اللَّه اللَّه اللَّه يا رسول اللَّه اين مقام نه براى تو است و نه براى ديگران ، يا رسول اللَّه جز اين نيست كه تو را دوست ميدارم براى خدا ، پس آن حضرت بهمراهيان خود فرمود شما هم اين چنين باشيد كه خدا را دوست بداريد براى آنكه بشما احسان و نعمت عنايت فرموده و دوست بداريد مرا براى دوستى با خدا ، و سپس آن حضرت آن بچه را نوازش فرمود و از داشتن چنين ادبى او را تحسين نمود .\r\nو ادب در مقابل خدا آنست كه پيروى شود بآداب مقررهء او و عبادت و اطاعت او نمودنست و پيروى از آداب رسول اكرم صلّى اللَّه عليه و آله و سلّم و اهل بيت آن حضرت عليهم السّلام نمودنست ، و خداى را ياد نمودن هنگام عيش و عشرت و سختيها و صبر بر بلاها كردنست چنان كه حضرت ايوب عليه السّلام براى ادب بود كه صبر را پيشه كرد حتى در موقع كراهت از بيمارى نمودنش مراعات ادب را فرمود كه گفت :  أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ  « 1 » پروردگارا به من بيمارى رسيده و تو مهربانترين مهربانها هستى ، و مراعات ادبش اين بوده كه نگفت خدايا تو مرا بيمار نمودى و نگفت به من رحم كن بلكه به اشاره و كنايه عرض كرد خدايا تو أرحم الراحمينى .\r\nو نيز براى مراعات ادب بود كه گفت : إني مسّني الشيطان بنصب و عذاب ، خدايا از ناحيه شيطان به من صدمه و رنج و اذيت رسيده ، و نسبت رنج و سختى را بشيطان داد زيرا آن ملعون مردم را فريب ميداد و وادارشان ميكرد كه بحضرتش اهانت و اذيت برسانند .\r\nو همچنين حضرت ابراهيم عليه السّلام براى آنكه ادب را نسبت به خداوند\r\n\r\n\r\n","description":"","footnote":"\r\n( 1 ) . 84 - الأنبياء\r\n","page_name":" 197 ","page_number":205},
  {"content":"\r\n\r\nمراعات كرده باشد گفت :  وَ إِذا مَرِضْتُ فَهُوَ يَشْفِينِ  « 1 » هر گاه بيمار شدم خداى تعالى به من شفا عنايت خواهد فرمود ، و نگفت هر گاه خدا مرا بيمار نمود شفاهم عنايت خواهد كرد .\r\nو هر يك از پيغمبران كمال ادب را مراعات نموده‌اند نسبت به پروردگار در كلمات و گفتار و كردار خود ، و ليكن جمعى از مردم بىدانش و فهم ( مانند صوفيها و جبريها و هم قرينانشان ) افترا بر خداى سبحان مىبندند و اعمال قبيحه را كه پدران و مادران خود را از آن منزّه ميدانند به او نسبت ميدهند و ميگويند كه در عالم هر گونه كفر و ظلم و فساد و قتل و خشم و غضبى كه واقع شود باراده و مشيت و حكم خدا است ! ! و اين بطور واضح و مسلم باطلست زيرا خداى تعالى فرموده :  وَ اللَّهُ يَقْضِي بِالْحَقِّ  « 2 » خدا در عالم به حق حكم مىكند ، و نيز ميگويند كه خداوند امر مىكند بندگان را بچيزهائى كه نميخواهد و نخواسته است و نهى مىكند ايشان را از چيزهائى كه از ايشان خواسته است مثلا خداوند جمعى را امر بايمان آوردن مىكند و كفر را از ايشان مىطلبد ! ! و حال اينكه ( اين هم باطل است زيرا ) خود ميفرمايد  لا يَرْضى لِعِبادِهِ الْكُفْرَ  « 3 » نمىپسندد براى بندگانش كفر را .\r\nو اگر بيكى از ايشان گفته شود كه تو و پدر و مادرت امر ميكنيد چيزى را كه اراده نداريد و نهى مينمائيد چيزى را كه اراده داريد ( مثلا گفته شود آب بياور و از آوردن نان را بخواهد و يا گفته شود كه نان نياور و حال آنكه همان را بخواهد ) هر آينه خشمگين خواهد شد و بغضب فرو خواهد رفت و خواهد گفت كه ما را نسبت بسفاهت و ديوانگى\r\n\r\n\r\n","description":"","footnote":"\r\n( 1 ) . 81 - الشعراء\r\n( 2 ) . 31 - المؤمن\r\n( 3 ) . 9 - الزمر\r\n","page_name":" 198 ","page_number":206},
  {"content":"\r\n\r\nو جهالت دادى ، و با وجود اين خودشان اين گونه صفات را بر خدا روا ميدارند ! ! فسبحان اللَّه ، منزه است خدائى كه اين چنين نسبتى به او مىبندند ، و اگر حلم و رحمت خداوند نسبت ببندگان نبود زمين بر اين گونه مردم خشم ميكرد و آنها را به خود فرو ميبرد .\r\nو ديده نشده تاكنون كسى بجبر معصيت خدا را بنمايد و كسى باكراه اطاعت او را بنمايد ، جز اين نيست كه خداى سبحان بندگان را بخير امر فرموده و نهى نموده از بدى و ايشان را به اختيار واگذارده و انسان به هر دو حالت قادر است ( كه ميتواند هم خوبى و اطاعت كند و هم بدى و گناه ) چنان كه ميفرمايد :  وَ هَدَيْناهُ النَّجْدَيْنِ  « 1 » هدايت و راهنمائى نموديم ( بوسيله پيغمبران هر ) انسان را و راه حق و باطل و خير و شرّ و سعادت و شقاوت را كاملا به او نشان داده‌ايم .\r\nپس گناهى بر كسى نيست اگر جمعى راه باطل را پيش گيرند مانند قوم ثمود چنان كه ميفرمايد :  وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى  « 2 » قوم ثمود را ( بتوسط حضرت صالح ) دلالت و هدايت كرديم ليكن آنها خود كورى جهل و ضلالت و گمراهى را بر هدايت اختيار كردند .\r\nو نيز ميفرمايد :  يا أَيُّهَا الَّذِينَ آمَنُوا ادْخُلُوا فِي السِّلْمِ  « 3 » اى اهل ايمان همه متفقا نسبت بأوامر خدا در مقام تسليم در آئيد ، و هيچ گاه خداوند أمر بانجام كارى نميفرمايد و مانعى پيش آورد تعالى اللَّه عن ذلك علوا كبيرا ، پس ( اى برادران ) هشيار باشيد و وابگذاريد مردمان هوا پرست و گمراه را و تفكر كنيد كه چگونه مىشود خداوند\r\n\r\n\r\n","description":"","footnote":"\r\n( 1 ) . 9 - البلد\r\n( 2 ) . 16 - فصلت\r\n( 3 ) . 204 - البقره\r\n","page_name":" 199 ","page_number":207},
  {"content":"\r\n\r\nبندگان خود را بكفر مجبور كند و سپس آنها را بكفرشان عذاب فرمايد و آيا از عدالت و مقتضاى حكمت است كه آنها را بزنا و دزدى و قذف محصنات مجبور كند و امر باجراى حدود در بارهء ايشان فرمايد ؟ ! ! و حضرت امير المؤمنين عليه السّلام سرزنش ميفرمود اين دسته از مردم را بقولش كه ميفرمايد : آيا سزاوار حكمت است كه خداوند بندگانش را به راه راست هدايت فرمايد و سپس ايشان را بانحراف از حق مجبور كند و در قيامت آنها را عذاب فرمايد ؟ و نيز فرموده : آيا خداوند شما را به عدالت امر مىكند و خود مخالفت آن مىنمايد ؟ و آيا شما را از منكرات نهى مىكند و خود مرتكب آن مىشود ؟ همانا هر كه عقيده‌اش اين باشد به خداوند افترا مىبندد ( و بلا شك كافر است ) .\r\nو فرموده : هر عمل زشتى كه مرتكب شدى و ناچار گرديدى كه از خدا طلب آمرزش نمائى پس آن را خود باعث‌شده‌اى نه آنكه خداوند تو را مجبور كرده باشد و آن اعمال خيرى كه سبب مىشود كه تو حمد و ثناى الهى را بجا آورى پس آن از پروردگار است ( كه تو را بانجام دادن آن توفيق داده ) چنان كه حق سبحانه ميفرمايد :  ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ  « 1 » هر چه از انواع نيكوئيها به تو رسد از جانب خدا است و هر بدى كه به تو رسد از نفس تو است .\r\n( اگر كسى به قضا و قدر بما ايراد كند خواهيم گفت بمطالب فوق نظر كند و نيز بنگرد به ) جواب حضرت امام حسن عليه السّلام بحسن\r\n\r\n\r\n","description":"","footnote":"\r\n( 1 ) . 79 - النساء\r\n","page_name":" 200 ","page_number":208},
  {"content":"\r\n\r\nبصرى كه سؤال نموده بود از قضا و قدر ، و آن حضرت در جواب نوشتهء او مرقوم فرمودند : هر كس ايمان بخير و شرّ مقدر شده نداشته باشد فاجر است و هر كس معاصى را از طرف خدا بداند كافر است ، زيرا كسى باكراه خدا را اطاعت نميكند ، و بجبر كسى او را معصيت نمىنمايد ، و وانگذارده بندگان را ( از اثره گناه ) از هلاكت ، و خداوند مالك است آنچه را كه ملك بندگان فرموده ، و قادر است هم چنانى كه بندگان را قدرت عنايت فرموده ، و اگر بندگان اطاعت او نمودند ايشان را باز نميدارد و مانعى بر آنها پيش نمىآورد كه ترك اطاعت كنند ، و اگر معصيت او را نمودند اگر خواست مانع ايشان مىشود و اگر خواست آزادشان ميگذارد ( وابسته به لياقت اشخاص ) ، و اگر مانع معصيت ايشان نشود نميتوان گفت كه خداوند آنها را مجبور بگناه كرده ، و براى خداست اتمام حجّت نمودن ببندگان ، و اينكه ايشان را راهنمائى فرمايد و منهيّات را به آنها بفهماند و السلام .\r\nچنين گويد ( ديلمى ) كه يكى از مراحل ادب ياد گرفتن مسائل و احكام دينى و علوم يقينى است ، و سه چيز است كه سره ادبست : دورى از شك و ترديد ، از عيوب ( اخلاقى ) سالم بودن ، و ايمان بغيب داشتن ، و منتهاى ادب آنست كه خداوند نبيند آدمى را در آنچه كه نهى فرموده ، و به بيند آدمى را در آنچه كه امر فرموده .\r\nو منقولست كه ابن جنيد بغدادى گفته : هر گاه پايه دوستى محكم شد تمام ادبها ساقط مىشود ، اين قول بمنتها درجهء غلط است به جهت ترك ادب ، زيرا هر گاه پايه دوستى و محبت محكم شد و اخلاص پيش آمد لازمست بر دوست كه بيشتر جديّت در داشتن ادب كند ، و دليل\r\n\r\n","description":"","footnote":"","page_name":" 201 ","page_number":209},
  {"content":"\r\n\r\nبر اين مطلب عمل رسول خدا صلّى اللَّه عليه و آله است كه : كان أكثر النّاس محبّة للَّه تعالى و أعظمهم أدبا ، محبت و ادب آن حضرت به خداوند بيش از باقى مردم بود ( در تمام عمر ) و منقولست كه خليل بن احمد ( بصرى عروضى ) نصيحت كرد به فرزند خود كه : اى پسر ادب بياموز تا تو را بزرگ گرداند در كوچكى و تو را بمقام ارجمند برساند در بزرگى .\r\nو نقلست كه بچهء هفت ساله‌اى حضور حجاج ثقفى آمد و گفت :\r\nاى امير پدر من فوت نمود وقتى كه در شكم مادر بودم ، و مادر من فوت نمود موقعى كه شيرخوار بودم ، و ديگران مرا كفالت نمودند تا بزرگ شدم و باغى به من ارث رسيده بود كه امورات خود را از آن اصلاح ميكردم و اكنون غصب نموده مردى از اطرافيان تو كه نه از خدا خوف دارد و نه از سطوت امير مىترسد ، و بر تو است كوتاه كردن دست ظالم و به صاحب حق رساندن مظالم ، تا اينكه بيابى اجر آن را در روزى كه :  تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  « 1 » حجاج را خوش آمد از طرز بيان و فصاحت و بلاغت آن طفل و امر كرد باغ او را به او بر گرداندند و گفت بهترين ادبها ادب خدائيست كه بهر كس بخواهد عنايت ميفرمايد .\r\nو نيز سزاوار است بر هر عاقل هوشيار اينكه مؤدب باشد در حضور عالمى كه از او درس مىآموزد .\r\n\r\n\r\n","description":"","footnote":"\r\n( 1 ) . 29 - آل عمران\r\n","page_name":" 202 ","page_number":210},
  {"content":"\r\n\r\nو مرويست از عبد اللَّه ابن حسن ( حسين ) بن على عليه السّلام « 1 » از پدر ، از جد بزرگوارش رسول خدا صلّى اللَّه عليه و آله و سلّم كه فرمود : حق معلم بر شاگرد آنست كه زياد از او سؤال نكند ، و اگر كسى از معلم چيزى پرسيد سبقت بر جواب گفتن نگيرد ، و اگر معلم چيزى را اظهار نميكند الحاح در گفتنش ننمايد ، و دامن لباس او را نگيرد ، و با دست اشاره جانب او نكند ، و به او چشمك نزند ، و در مجلسش با ديگرى مشورت نكند و پىجوئى اسرار او را ننمايد ، و در نزد او نگويد كه فلانى بر خلاف قول تو ميگويد ، و اسرار و عيوب او را فاش نكند ، و كسى را پيش او غيبت نكند ، و مقام و حيثيت او را چه در حضورش و چه در غيابش حفظ نمايد ، و هر گاه بمجلس او وارد شد به ديگران فقط سلام كند و او را بعد از سلام تحيتى هم بگويد ، و هميشه مقابل او بنشيند ، و اگر معلم حاجتى داشته باشد براى انجام آن بر ديگران سبقت بگيرد و از طول صحبت او ملول نگردد زيرا استاد مانند درخت ميوه‌دار است كه بايد منتظر\r\n\r\n\r\n","description":"","footnote":"\r\n( 1 ) . در بعضى از نسخ عبد اللَّه بن حسن « ع » و در بعضى عبد اللَّه بن حسين « ع » و يقينا عبد اللَّه بن حسن نيست زيرا در كوچكى در كربلا شهيد شد ، و عبد اللَّه بن حسين هم نيست زيرا آن حضرت مشهور بعلى اصغر است و عصر عاشورا بضرب تير شهيد گرديد ، و يحتمل سند اصلى اين بوده عبد اللَّه بن حسن مثنى بن الامام المجتبى « ع » معروف بعبد اللَّه محض ، و شايد عبد اللَّه بن حسن بن الامام السجاد « ع » معروف بعبد اللَّه افطس باشد كه حاضر در وقعه فخ و بعد محبوس در زندان هرون الرشيد و بدست جعفر بر مكى كشته شد ، و على اى تقدير سهو از كاتبان است . و روايت فوق در بحار « 2 - 43 جديد » مطابق سند فوق از عدة و از محاسن برقى از حضرت صادق « ع » از حضرت امير المؤمنين « ع » و از ارشاد شيخ مفيد و در كافى « 1 - 37 جديد » مستقيما از حضرت امير - مؤمنان « ع » با اندك اختلافى در جملات نقل مينمايند .\r\n","page_name":" 203 ","page_number":211},
  {"content":"\r\n\r\nرسيدن ميوهء آن بود تا آدمى از آن منتفع شود .\r\nو اجر عالم بيشتر از كسى است كه تمام سال را روزه بگيرد و نماز بخواند و در راه خدا مجاهده كند ، و هر گاه عالمى فوت نمود رخنه‌اى در اسلام پيدا مىشود كه چيزى نميتواند آن را مسدود نمايد تا روز قيامت و هفتاد هزار ملك مقرّب به تشييع جنازهء او مىآيند .\r\nو از رسول خدا صلّى اللَّه عليه و آله مرويست كه هر كه كمك نمايد بطالب علم دوست داشته تمامى پيغمبران را و با آنان محشور خواهد شد ، و هر كه دشمنى كند با طالبان علم دشمنى نموده با پيغمبران و جزاى او جهنم است و در قيامت طالبان علم همانند پيغمبران شفاعت كنند .\r\nو براى طالب علمست در جنة الفردوس هزار قصر از طلا و در جنة الخلد صد هزار شهر از نور و در جنة المأوى هشتاد درجه ( قصر ) از ياقوت سرخ و براى اوست بهر درهمى كه در راه علم خرج كرده باشد حوريه‌هائى بعدد ستارگان و بعدد ملائكه‌ها ، و هر كه مصافحه كند با طالب علم آتش جهنم بر او حرام ميگردد ، و هر گاه طالب علم از دنيا رفت خداوند او را با تشييع‌كنندگان جنازه‌اش بيامرزد .\r\nو منقولست كه گفتند به مالك بن دينار يا ابا يحيى چه بسيارند كسانى كه طلب علم ميكنند براى دنيا ، گفت واى بر شما او را طالب علم نميگويند بلكه او طالب دنيا است ، آگاه باشيد هر گاه علم ( خداشناسى و براى آخرت ) از ميان رفت علما از بين ميروند ، و هر كه اذيت و ستم كند بطالب علم ملائكه‌ها او را لعنت ميكنند ، و در قيامت وارد محشر مىشود در حالى كه خداوند بر او غضبناكست ، و هر كه كمك نمايد بطالب علم اگر چه يكدرهم باشد هنگام مردنش ملائكه‌ها او را\r\n\r\n","description":"","footnote":"","page_name":" 204 ","page_number":212},
  {"content":"\r\n\r\nبه بهشت بشارت ميدهند و پروردگار قبر او را مملوّ از نور فرمايد .\r\nو فرمود نبى اكرم صلّى اللَّه عليه و آله سؤال كردم از جبرئيل عليه السّلام كه نزد خداوند علما گراميترند يا شهدا ؟ گفت : يكنفر عالم گرامىتر است از هزار شهيد ، زيرا اقتداء علما به پيغمبران است و اقتداء شهدا بعلما و فرمود : هر كه دوست ميدارد كه نظر كند به‌آزادشدگان از جهنم پس نظر كند بطالبان علم .\r\nو فرمود : طالبان علم افضلند نزد خداوند از جهادكنندگان و زاهدان و حاجيان و عمره بجا آورندگان و اعتكاف‌كنندگان در مساجد و مجاورين بيت اللَّه الحرام ، و طلب آمرزش ميكنند براى ايشان تمام درختان و نباتات و بادها و ابرها و درياها و ستارگان و هر چيزى كه آفتاب بر آن ميتابد .\r\nو مرويست از حضرت رضا از پدران خود عليهم السّلام كه حضرت رسول صلّى اللَّه عليه و آله و سلّم ميفرمودند كه : بر هر مسلمانى واجبست طلب علم پس بطلبيد علم را از هر كسى كه عالمست بلكه از هر جايى كه مظنه آن را داريد ، و ( حتى المقدور ) كسب كنيد آن را از اهلش ، زيرا تعليم علم گرفتن از براى رضاى خدا حسنه است ، و طلب آن عبادت است ، مذاكره كردن آن با يك ديگر تسبيح پروردگار است ، عمل كردن به آن جهاد در راه خدا است ، ياد دادن آن به كسى كه نميداند تصدق كردن است ، و رسانيدن به اهلش تقرب بخداست ، زيرا كه بسبب علم دانسته مىشود مسائل حلال و حرام ، و به آن روشن و ظاهر مىشود راه بهشت ، و آن أنيس است در هنگام وحشت ، مصاحب و رفيق است در تنهائى و غربت ، همزبانست در خلوت ، راه‌نما است در هر حالت ، چه در حال فرح و سرور يا بلا و مصيبت ،\r\n\r\n","description":"","footnote":"","page_name":" 205 ","page_number":213},
  {"content":"\r\n\r\nسلاحست در مقابل دشمنان ، و زينت است در نزد دوستان ، و بسبب علم خدا مرتبه قومى را بلند مىكند و ايشان را راهنماى مردم بسوى خير ميگرداند تا مردم متابعت آثار ايشان كنند و اقتدا بافعال ايشان نمايند ، و ملائكه رغبت مينمايند بدوستى و محبت ايشان و ميگسترانند برايشان بالهاى خود را ، و نمازهاى خود را به آنان اقتدا مينمايند ، و هر خشك و ترى از براى ايشان طلب آمرزش مىكند حتى ماهيان دريا و حيوانات صحرا ، از پرنده‌گان گرفته تا درندگان و از حلال گوشت گرفته تا حرام گوشت ، همانا بسبب علم دلها از جهل نجات پيدا مىكند و زنده مىشود و ديدها بصير و روشن و بدنهاى ضعيف قوى مىگردد ، و علم بنده را مىرساند بسر منزل أخيار و مجالس أبرار و بدرجات بلند و مراتب ارجمند چه در دنيا و چه در آخرت ، و ثواب ذكر علم معادل ثواب روزه داشتن است ، و درس دادن آن مقابل عبادت شبها است ، اطاعت پروردگار و عبادت او بعلم مىشود ، و به آن صلهء ارحام بجا آورده مىشود ، و شناخته مىشود حلال و حرام ، علم پيشرو و امام است و عمل تابع آنست خدا إلهام مىكند علم را باهل سعادت و محروم ميسازد از آن أرباب شقاوت را ، پس خوشا به حال كسى كه خدا او را از داشتن علم محروم نگرداند .\r\nو از رسول خدا صلّى اللَّه عليه و آله و سلّم مرويست كه ميفرمود : عالم بين مردمان جاهل مانند آدم زنده است بين مردگان ، دانسته باشيد كه هر چيزى براى طالب علم طلب آمرزش مىكند پس طلب علم كنيد كه آن سبب تقرب شما است به خدا و طلب علم نمودن واجبست بر هر فرد مسلمانى .\r\nو فرمود : چون روز قيامت شود وزن كنند مداد ( آثار علمى و قلمى ) علما را با خون شهدا ؛ مداد علما زيادتى كند ( زيرا از كتب علما همهء\r\n\r\n","description":"","footnote":"","page_name":" 206 ","page_number":214},
  {"content":"\r\n\r\nمردم سالهاى بيشمار استفاده مينمايند و بسعادت ميرسند و ليكن از خون شهدا أثر كلى باقى نميماند و فقط خود بهره مىبرند ) .\r\nو فرمود : هيچ عملى بعد از أداى واجبات بهتر از اصلاح امور مردم و انتشار أعمال و انجام كارهاى خير نيست .\r\nو فرمود : بر شما باد به عمل نمودن بسنّتهاى ( و دستورات واجب و مستحبى ) من ، همانا عمل اندكى كه در سنّت بشود بهتر است از عمل زيادى كه در بدعت بجا آورده شود .\r\nو فرمود : هر كه حقير كند صاحب علم ( دينى ) را بتحقيق مرا حقير نموده و هر كه مرا حقير نمايد كافر است .\r\nو فرمود : از جبرئيل سؤال كردم از صاحبان علم ؟ گفت ايشان چراغ امت تو هستند در دنيا و آخرت و خوشا به حال كسانى كه آنها را بشناسند ( و پيروى آنها نمايند ) و آنها را دوست بدارند ، و بدا به حال كسى كه انكار معرفت ايشان را نمايد و دشمنى با آنان كند ، و هر كه با ايشان دشمنى كند شهادت ميدهيم ما ( ملائكه ) كه از اهل آتش است ، و هر كه ايشان را دوست بدارد شهادت ميدهيم كه از اهل بهشت است .\r\nو فرمود : حضرت امير المؤمنين عليه السّلام هر گاه بنشيند طالب علمى پيش عالم ( براى طلب علم ) خداوند هفتاد درب رحمت به روى او ميگشايد و برنخيزد مگر آنكه از گناهان پاك باشد مانند روزى كه از مادر متولد شده و براى هر حديثى كه ياد بگيرد ثواب عبادت يك سال در نامه عملش بنويسند و براى هر ورقى كه بخواند يك شهر در بهشت براى او ساخته شود .\r\n\r\n","description":"","footnote":"","page_name":" 207 ","page_number":215},
  {"content":"\r\n\r\nو فرمود يك ساعت نزد عالم نشستن بهتر است نزد خداوند از عبادت يك سال كه در آن طرفة العينى معصيت نشده باشد ، و نظر بعالم نمودن محبوبتر است نزد خداوند از اعتكاف يك سال در مكه ، و به زيارت علما رفتن بهتر است از هفتاد حج و عمره و افضلست از هفتاد طواف خانه كعبه ؛ و خداوند به نظركننده بعالم هفتاد درجه عنايت خواهد فرمود و براى هر حرفى ( كه ياد گيرد و عمل نمايد ) ثواب يك حج به او مرحمت نمايد ، و رحمت خود را بر او نازل فرمايد و شهادت خواهند داد ملائكه كه از اهل بهشت است .\r\nو فرمود : چون روز قيامت شود خداوند جمع نمايد علما را و فرمايد امروز اراده خير بشما دارم زيرا در راه من زحمت كشيديد و مردم را بعبادت من واداشتيد ، و اينك بشارت باد شما را كه دوستان من و افضل خلق من بعد از انبياء هستيد و بشارت باد كه شما را آمرزيدم و تمام اعمال شما را قبول نمودم و شما را مانند پيغمبران شفيع مردم قرار دادم ، و بدانيد كه از شما راضى و خوشنود هستم و أسرار ( و ترك اولاهاى ) شما را فاش نكنم و بين مردم مفتضح و رسوا نگردانم شما را .\r\nو فرمود نبى اكرم صلّى اللَّه عليه و آله و سلّم خوشا به حال عالم و متعلّم « 1 » و عمل‌كنندهء بعلم ، مردى عرض كرد : يا رسول اللَّه صلّى اللَّه عليه و آله و سلّم براى متعلّم چقدر ثوابست ؟ فرمود : عالم و متعلّم در أجر و ثواب مساويند .\r\nو فرمود : وظيفه هر مرديست كه يا عالم باشد يا متعلّم و يا مستمع حرف عالم و يا دوست ايشان و پنجمين ( دشمن ) ايشان نباشد كه هلاك\r\n\r\n\r\n","description":"","footnote":"\r\n( 1 ) . متعلم : بضم ميم و فتح تاء و عين و كسر لام با تشديد - مفرد مذكر از اسم فاعل باب تفعل يعنى : كسى كه علوم دينى را تعليم و درس بگيرد .\r\n","page_name":" 208 ","page_number":216},
  {"content":"\r\n\r\nخواهد شد ، همانا اهل علم بزرگ مقام هستند و مصاحبت و همنشينى با آنان سبب ازدياد أجر و موجب عزت دنيائى و درجات آخرتى است\r\n\r\nباب پنجاهم در توحيد و معرفت ربّ مجيد\r\nفرموده است حضرت امير المؤمنين عليه السّلام اينكه ميگوئى خدا واحد است ، چهار معنى دارد ، دو معنى بر خدا محال است و جايز نيست ، و دو معنى بر خدا جايز و ثابتست ، اما آن دو معنى كه بر او روانيست يكى آنكه گوئى خدا واحد است بعدد يعنى يكمين است و اين دلالت بر اين دارد كه خداى دويّمى نيز هست كه اين خدا يكمين او است و اين كفر است و اثبات شريكست براى خدا و بمنزلهء قول نصارى است كه خدا را ( ثالث ثلثه ) سوّمى خدايان ميگويند ، و معنى ديگر اينكه گوئى او واحد است و مرادت واحد نوعى باشد ، يعنى واحديست از يك جنس ( چنان كه گوئى زيد واحديست از افراد انسان ) و اين نيز كفر و تشبيه است ، زيرا براى خدا شريكى در ماهيت و نوع اثبات مينمائى تعالى اللَّه عن ذلك علوا كبيرا .\r\nو اما آن دو معنى كه در خدا ثابتست ، يكى آنكه گوئى واحد است يعنى بىهمتا و يگانه است در كمالات و شبيه و مانند و شريكى اصلا و ابدا ندارد ( چنان كه مثلا گوئى زيد يگانه دهر است ) و اين معنى از براى خدا ثابتست ، و معنى ديگر آنكه گوئى واحد المعنى است يعنى منقسم نميشود نه در وجود خارجى و نه در عقل و نه در وهم و خيال كسى و اين معنى نيز براى خدا ثابت است .\r\n\r\n","description":"","footnote":"","page_name":" 209 ","page_number":217},
  {"content":"\r\n\r\nو منقولست كه مردى عرض كرد به حضرت صادق عليه السّلام چه كسى را عبادت ميكنى ؟ فرمود خدا را ، عرض كرد آيا ديده‌اى او را ؟ فرمود با چشم سر نميتوان ديد و ليكن بديدهء قلب بسبب حقيقت ايمان ميتوان او را مشاهده كرد « 1 » و بقياس با موجودات ديگر نتوان او را شناخت ، شباهتى بمردم ندارد ، وصف مىشود بآيات ( و نشانه‌هاى عالم آفرينش ) و شناخته مىشود بعلامات و هيچ گاه در حكمش ظلم و جور نميكند ذلك اللَّه لا إله الا هو ربى عليه توكلت و اليه انيب .\r\nو مرد ديگرى به آن حضرت عرض كرد : خبر دهيد مرا كه مكان خدا كجاست ؟ فرمود واى بر تو بگو بدانم خدا كجا نيست كه به تو بگويم مكان او كجاست ؟ !\r\n\r\n\r\n","description":"","footnote":"\r\n( 1 ) . بدان كه بعضى از محققين گفته‌اند كه غير از رؤيت حيوانى رؤيتى ديگر هست كه خاصه انسان است و اين چنانست كه همگى ظاهر و باطن و قوى و حواس بيننده بمنزله بصر مىشود و اين بثبوت رسيده چنان كه حضرت رسول ( ص ) از عقب سر ميديد آنچنانى كه از پيش روى ميديد ، و نيز از حضرت موسى ( ع ) سؤال كردند كه از كجا دانستى هنگام مناجات كه آن كلام از حقست ؟ فرمود : چون از جميع جهات مىآمد و من بجميع ذرات وجودى خود آن را مىشنيدم ، و اگر خواهى كه اين را خوب دريابى از اينجا بياب كه تو هر گاه زيد را ديدى تو را علمى خاص بزيد حاصل مىشود كه اصلا شك و وهم را در آن مجال تصرف نيست و اين رؤيتيست ، و چون چشم برهم نهى و به خود متوجه شوى همان بعينه بخودت حاصلست در مرتبه اعلى كه گويا تمام اجزاء بيرون و اندرون و حواس و قواى تو در آن وقت چشم شده‌اند كه تو خود را به آن ميبينى و اين رؤيت خاصه انسانيست و به جهت تفرقه اين رؤيت از رؤيت حيوانى اين را بصيرت نام نهاده‌اند و مؤيد اين مطالب آيه و تريهم ينظرون اليك و هم لا يبصرون و نيز آيه و لكن تعمى - القلوب التى في الصدور و آيه شريفه و لهم اعين لا يبصرون بها و لهم آذان لا يسمعون بها كه اشاره است ايشان را رؤيت حيوانيست نه رؤيت انسانى\r\n","page_name":" 210 ","page_number":218},
  {"content":"\r\n\r\nو مرد ديگرى عرض كرد ( آيا ) هميشه خداى تعالى مىداند و ميشنود و مىبيند ؟ فرمود ذات بارى تعالى دانا و شنونده و بيننده است معروض داشت اگر ذات خدا عالم و شنونده و بيننده است نبايد غضب كند با اينكه خود ميفرمايد :  وَ مَنْ يَحْلِلْ عَلَيْهِ غَضَبِي فَقَدْ هَوى  « 1 » هر كس مستوجب خشم و غضب من گرديد خوار و هلاك خواهد شد ، فرمود : مراد از غضب عقابست كه هر كس نافرمانى خدا را بنمايد عقابش مينمايد ، اى مرد هر كه گمان كند خداى تعالى مانند مخلوق تغيير حال پيدا مىكند و از حال عادى بيرون ميرود و غضب مىكند همانا خدا را بصفت مخلوقين وصف نموده ، و خدا را هيچ چيز تغيير نميدهد و چيزى شبيه او نيست و هر چه در وهم و خيال مردم آيد ( از صورت خدا ) خداوند بر خلاف آنست .\r\nو فرمود حضرت امير المؤمنين عليه السّلام در جواب ذعلب يمانى كه از آن بزرگوار پرسيد آيا پروردگار خود را ديده‌اى ؟ فرمود آيا چيزى را كه نمىبينم پرستش مينمايم ! عرض كرد : چگونه او را مىبينى ؟\r\nفرمود چشمها او را آشكار درك نميكند ، ليكن دلها بوسيله حقيقت و نور ايمان او را درك مينمايد ، بهر چيز نزديكست و احاطه دارد ولى چسبيده و جزء نيست ، و از هر چيز دور است ولى جدا نيست ( زيرا نزديكى با چسبندگى و دورى با جدا بودن از لوازم جسم است ) گويا است بدون تفكر و انديشهء ، اراده‌كننده است بدون تصميم و آماده شدن ايجادكننده است بدون كمك عضوى از قبيل دست و پا ، لطيف است كه ( از جهت شدّت ظهور و آشكار بودنش ) به پنهانى وصف نميشود ، بزرگست از همه\r\n\r\n\r\n","description":"","footnote":"\r\n( 1 ) . 81 - طه\r\n","page_name":" 211 ","page_number":219},
  {"content":"\r\n\r\nچيز كه بستمگرى به زير دستان وصف نميشود ، بينا است كه بداشتن حسى از حواس ( پنجگانه ) وصف نميگردد ( زيرا حواس از صفات ممكن است ) مهربان است از روى فضل و احسان نه بدلسوزى ، خلايق در برابر عظمت و بزرگى او خوار و فروتنند ، و دلها در برابر هيبت و عظمتش و از ترس عذاب او مضطرب و نگرانند ، و هيچ صفتى بر صفت ديگر او پيشى نگرفته است ، پس پيش از آنكه آخر ( و علت غائى ) است اول ( و علت فاعلى ) مىباشد ، و پيش از آنكه پنهان باشد هويدا است ، و غير او هر كه بوحدت ناميده شود كمست ( زيرا ما سواى او واحد عدديست ) و هر عزيزى غير او ذليل و خوار است ، و هر توانائى غير او ناتوان است و هر مالك و متصرفى غير او مملوك است و هر دانائى غير او متعلم و يادگيرنده است ، و هر قادر و توانائى غير او در بعضى امور توانا است و در بعضى ديگر ناتوان ، و هر شنونده‌اى غير او را آوازهاى بسيار بلند كر مىكند و صداهاى آهسته و دور را نميشنود ، و هر بينائى غير او از ديدن رنگهاى پنهان ( مانند رنگها در تاريكى ) و از ديدن اجسام لطيفه مانند ذره‌ها نابينا است ، و او است خداوندى كه مخلوقاتش را نه براى تقويت سلطنت و پادشاهى و نه براى ترس از پيش آمدهاى روزگار ( كه مبادا روزى محتاج شود ) و نه براى يارى خواستن بر دفع همتائى كه با او نزاع كند ، و نه براى جلوگيرى از غلبه و فخر و مباهات شريك و ضد آفريده است ، بلكه آفريدگان مخلوقاتى هستند پرورده‌شدهء نعمتهاى او ، و بندگانى ذليل و خوارند در مقابل حكم و مشيت او ، و در چيزها حلول نكرده تا گفته شود در آنها است ، و از هيچ چيز دور نگشته تا گفته شود از آنها جدا است ، آفريدن آفريدگان و تدبير و اصلاح حال\r\n\r\n","description":"","footnote":"","page_name":" 212 ","page_number":220},
  {"content":"\r\n\r\nايشان او را خسته و وامانده نگردانيد و در آفريدن اشياء ناتوان نگرديده و در آنچه حكم نموده و مقدّر فرموده شبهه‌اى بر او دست نداده بلكه حكم او حكميست محكم و استوار و علمش پايدار و امرش ثابت و برقرار ، و بندگان حقيقى او با وجود عقوبتها و خشمهاى او به او اميدوارند ( زيرا ملجا و پناگاهى جز او ندارند ) و با وجود نعمتها و بخششهايش از او هراسانند ( كه مبادا كارى كنند كه به عذاب او گرفتار شوند ) ذعلب عرض كرد : يا امير المؤمنين عليه السّلام به چه چيز شناختى خداى را ؟ فرمود : بفسخ عزيمتها و اراده‌ها و نقض و درهم شكستن همّتها و كوششها زيرا وقتى كه عزم كردم و همت گماردم بر امرى قضا ( ى الهى ) با من مخالفت كرد پس دانستم كه براى من مدبّرى ( خدائى ) است غير از من ، عرض كرد بچه چيز شكر نعمتهاى او را بجا مىآورى ؟ فرمود :\r\nچون مىبينم بلاهائى هست كه از من بر ميگرداند و ديگرى را به آن مبتلا ميسازد و مىبينم كه مرا مشغول احسان خود ميگرداند پس دانستم كه به من إحسان و إنعام ميفرمايد لذا شكر ميكنم او را ، عرض كرد : براى چه لقاى او را دوست ميدارى ؟ فرمود : براى آنكه مىبينم كه اختيار فرموده براى من دين پيغمبران خود را پس دانستم كه مرا گرامى داشته لذا مشتاق لقاى او شدم .\r\nو فرمود هر كه عبادت كند خدا را باينكه جسم است يا صورت ( جسم لطيف مجرّد ) كافر است ، و هر كه صرفا لفظ را عبادت كند ( مثلا لفظ اللَّه به تنهائى بدون مسمى عبادت نمايد ) عبادت غير خدا را نموده و هر كه معناى اسم را عبادت كند شخص غائبى را عبادت نموده ( و حال آنكه خداوند همه جا حاضر است ) و هر كه عبادت كند اسم و معنا\r\n\r\n","description":"","footnote":"","page_name":" 213 ","page_number":221},
  {"content":"\r\n\r\n( و مسما ) ى آن را مشركست و عبادت دو چيز را نموده ( زيرا اسم را يكى و معنى را يكى حساب كرده ) و هر كه عبادت نمايد معنا و مسمائى كه اسم ( اللَّه و غيره از اسماء الحسنايش ) بر آن دلالت مىكند خدا را عبادت نموده و اين است دين من و دين آباء من .\r\nو منقولست كه مردى به خدمت حضرت صادق عليه السّلام آمد و گفت مرا دلالت كن به خداوند كه او چه چيز و چگونه است ؟ زيرا جمعى از ملحدين و منكرين وجود خدا با من بسيار مجادله و مباحثه مينمايند و مرا حيران كرده‌اند و به شك و ترديد انداخته‌اند ، آن حضرت فرمود : هرگز بكشتى سوارشده‌اى ؟ گفت بلى ، فرمود آيا كشتى با بودن تو شكسته است كه مضطرب شده باشى و هيچ چاره‌اى از براى نجات خود ندانى و كشتى ديگرى هم نباشد كه تو را از اين بلا برهاند و شناگرى هم نباشد كه مانع غرق شدن تو شود ؟ گفت بلى ، فرمود آيا در آن موقع فكر كردى كه كسى هست قادر بنجات تو باشد ؟ گفت بلى ، فرمود :\r\nهمان خداى قادر است كه ميتواند تو را نجات دهد در چنين وقتى كه نجات دهنده‌اى نيست و ميتواند بفرياد تو برسد در چنين جايى كه فريادرسى نيست .\r\nو مرويست در تفسير  وَ ما قَدَرُوا اللَّهَ حَقَّ قَدْرِهِ *  « 1 » يعنى نشناختند خدا را حق شناختنش و تعظيمش نكردند حق عظمتش و عبادتش ننمودند آنچنان كه بايد او را عبادت كرد .\r\nوصيّت و نصيحت فرمود حضرت امير المؤمنين عليه السّلام به فرزند أرجمندش حضرت امام حسن عليه السّلام : اى فرزند خداى تو بزرگتر از اين\r\n\r\n\r\n","description":"","footnote":"\r\n( 1 ) . 91 - الانعام\r\n","page_name":" 214 ","page_number":222},
  {"content":"\r\n\r\nاست كه بدستگاه شنوائى و بينائى او را ثابت كنى ، و آن حضرت هر گاه مبالغهء در حمد الهى مينمود ميگفت : سبحان من اذا تناهت العقول في وصفه كانت حائرة دون الوصول اليه و تبارك من إذا عرفت الفطن في تكيّفه لم يكن لها طريق اليه غير الدلالة عليه ، و كافيست در توصيف الهى فرمايش خودش كه فرموده :\r\n لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  « 1 » آن خداى يكتا را هيچ مثل و مانندى نيست و او ( بسخنان و بكردار بندگان ) شنوا و بينا است .\r\nچنين گويد ( ديلمى ) دواى قلوب در هفت چيز است ، تفكر و تدبّر در طرق سلامت و پيرو قوّهء عقليه بودن ، ترك متابعت هواى نفس ، قرائت قرآن با تدبّر در معانى آن ، خالى نگهداشتن شكم ( از حرام ) بيدارى در شب ( براى عبادت و نماز شب ) تضرّع بدرگاه الهى در سحرها ، و همنشينى با علما و صلحا نمودن ، و هر كه ملزم كند خود را بآداب قرآن و ياد گرفتن معانى آن ، و عمل بمضامين آن و سنّت پيغمبر و ائمه عليهم السّلام نمايد خداوند قلبش را بنور ايمان نورانى فرمايد و براهين و دلايل را بر او روشن فرمايد ، و قرار ميدهد گفتار و كردارش را نمونهء حق ( كه ديگران از او سرمشق گيرند و اتمام حجّتى باشد براى آنها ) و شاعر هم به اين موضوع اشاره مىكند بقولش :\r\n و قلّ من ضمنت خيرا طويته * الّا و في وجهه للخير عنوان \r\nكمست كسى كه ضامن انجام دادن اعمال خير شود و ( ليكن ) هر كه ضامن شد اثر جميل و آثار خير در صورتش ظاهر ميگردد .\r\nو فرمود نبى اكرم صلّى اللَّه عليه و آله و سلّم ستون خانه پايه‌هاى آنست و ستون\r\n\r\n\r\n","description":"","footnote":"\r\n( 1 ) . 9 - الشورى\r\n","page_name":" 215 ","page_number":223},
  {"content":"\r\n\r\nدين خداشناسى و يقين بتوحيد و عقل قامع است ، گفتند عقل قامع چيست فرمود : دورى از معاصى و حريص بر طاعت او بودن و شكر احسان و انعام او نمودنست .\r\nو از علامت خداشناسى شدّت خوفست از او ، و خداوند علما را بداشتن اين صفت مدح فرموده :  إِنَّما يَخْشَى اللَّهَ مِنْ عِبادِهِ الْعُلَماءُ  « 1 » چون كه ميشناسند او را حق شناختن ( آنچنان كه وظيفه بندگان غير معصوم است ) و هميشه خدا را شاهد و ناظر اعمال خود ميدانند كما قال :  وَ هُوَ مَعَكُمْ أَيْنَ ما كُنْتُمْ  « 2 » ، و علت آنكه علما بيشتر از مردم از خدا ميترسند آنست كه چون به خدا نزديكتراند و معرفتشان به او بيشتر است ، زيرا هر چه معرفت بنده‌اى به خدا بيشتر شد بيشتر ميترسد از او مانند اعوان ( و درباريان ) سلطان چون بسلطان نزديكتراند بيش از مردم از او ميترسند ، لذاست كه خداشناس واقعى هميشه مؤدّبست نسبت به خدا و از او ترسانست .\r\nو اما جاهل باللَّه بسبب جهلش از اين حالات بدور است ، و جاهل باللَّه اگر هنگام معصيت معتقد باشد كه خدا او را مىبيند فقط جاهل است زيرا خدا را أهون الناظرين محسوب كرده ، و اگر معتقد نباشد كافر است ، على اىّ حال هر دو قسم خطر بزرگيست براى او و گناه بزرگى را مرتكب مىشود .\r\nو علامت ديگر خداشناس حقيقى آنست كه اجتناب مىكند از علائق دنيوى و خود را فارغ البال مينمايد از هموم دنيا و هميشه به ياد آخرت است ، و تأسف نميخورد بر آنچه كه از دنياى او فوت شده و ليكن متأسف مىشود از آن دقيقه‌اى كه به ياد خدا نبوده ، زيرا ما سوى اللَّه را بديدهء\r\n\r\n\r\n","description":"","footnote":"\r\n( 1 ) . 28 - فاطر\r\n( 2 ) . 5 - الحديد\r\n","page_name":" 216 ","page_number":224},
  {"content":"\r\n\r\nفنا و زوال مينگرد و ميداند هر چيزى غير از خدا فانى و زايل‌شونده است چنان كه ميفرمايد حق سبحانه :  كُلُّ شَيْءٍ هالِكٌ إِلَّا وَجْهَهُ  « 1 » هر چيزى جز ذات مقدس الهى هالك و نابودشونده است .\r\nو خداشناس از دنيا خارج نميشود مگر آنكه از كمى گريه‌اش بر گناهان و كوتاهيش بر ثناى پروردگار بسيار متأثر و متأسف است ، و براى هر چيزى ثمره‌ايست و ثمرهء معرفت خوف از هيبت و سطوت خداست و انس به او پيدا كردن است ، و براى هر چيزى عقوبتى است و عقوبت خداشناس از سستى او است بذكر خدا و غفلت او است از تفكر ( براى آخرت ) ، و از علامت معرفت : محبّت بخداست و هر گاه محبّت خداشناس به خدا بسيار شد و به حد كمال رسيد بسبب خدا ميشنود و بسبب خدا مىبيند و بسبب خدا راه ميرود و سخن ميگويد و كارها را انجام ميدهد .\r\nو رسول خدا صلّى اللَّه عليه و آله ميفرمود : هر گاه دوست بدارد خداوند بنده‌اى را بجبرئيل و ملائكه‌ها فرمايد فلان بنده را من دوست ميدارم شما هم او را دوست بداريد و او را در زمين محبوب القلوب مردم نمايد ، و محبت خداوند به بنده آنست كه نعمت را بر او وسيع ميگرداند در دنيا و ثابت قدم مينمايد او را در آخرت ، و اما انعام او بكفار و گناهكاران ابتلاى ايشانست و استدراج است براى آنها « 2 » چنان كه ميفرمايد :\r\n سَنَسْتَدْرِجُهُمْ مِنْ حَيْثُ لا يَعْلَمُونَ *  « 3 » و :  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً  « 4 » آنان كه به راه كفر\r\n\r\n\r\n","description":"","footnote":"\r\n( 1 ) . 88 - القصص\r\n( 2 ) . گذشت معنى استدراج در ص 98\r\n( 3 ) . 181 - الاعراف\r\n( 4 ) . 177 - آل عمران .\r\n","page_name":" 217 ","page_number":225},
  {"content":"\r\n\r\nرفتند گمان نكنند كه مهلتى كه ما به آنها ميدهيم به حال آنها بهتر خواهد بود بلكه مهلت ميدهيم براى امتحان تا بر سركشى و طغيان خود بيفزايند ، و :   أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ نُسارِعُ لَهُمْ فِي الْخَيْراتِ بَلْ لا يَشْعُرُونَ   « 1 » آيا مردم كافر مىپندارند كه ما آنها را مدد بمال و فرزندان ميكنيم براى آنكه ميخواهيم در حق ايشان مساعدت و تعجيل بخيرات دنيا كنيم ( نه چنين است ) بلكه ( براى امتحان است و ) آنها نمىفهمند ، و محبّين خداوند مقامشان به جائى رسد كه بشرف دنيا و آخرت ميرسند چنان كه رسول خدا صلّى اللَّه عليه و آله فرموده المرء مع من احبّ هر كسى محشور خواهد بود با آن كسى كه مورد محبّتش قرار گرفته ، پس چه منزلتى از اين شريفتر و چه درجه‌اى از اين بالاتر مىشود كه انسان با خدا باشد ، و راستگو نيست كسى كه ادعاى محبّت و دوستى با خدا كند و حفظ حدود او را ننمايد و بأوامر او عمل نكند ، و علامت محبّت و دوست خدا آنست كه خدا را فراموش نميكند زيرا دوست حقيقى كسيست كه دوست را فراموش نكند ، چه نيكو گفته شاعر :\r\n عجبت لمن يقول ذكرت ربّى * و هل انسى فاذكر ان نسيت\r\nشربت الحبّ كأسا بعد كأس * فما نفذ الشراب و ما رويت \r\nتعجّب دارم از كسى كه ميگويد به ياد خداى خود هستم ( و گاه فراموش مىكند ) پس اگر فراموش نمودى متذكّر شو و تجديد محبّت نما ، آشاميدى شربت محبّت را و تمام شد شربت و سير نشدى .\r\nو وظيفه بندگى آنست كه تمام امور را به خدا واگذار نمايد حتى\r\n\r\n\r\n","description":"","footnote":"\r\n( 1 ) . 75 - المؤمنون\r\n","page_name":" 218 ","page_number":226},
  {"content":"\r\n\r\nاگر مردد ماند بين ( مردن براى ) لقاء خداوند و ماندن در دنيا براى عبادت بايد بگويد : يا ربّ اختر لى أحبّ الأمرين اليك ، پروردگارا اختيار كن براى من آن امرى كه تو دوست ميدارى ( چه زنده بودن باشد و چه مردن ) .\r\nو مرويست كه : روزى حضرت داود ( ع ) به تنهائى بصحرا رفت ، خداوند به او وحى فرمود : چگونه شده است كه تنها بصحرا آمده‌اى ؟\r\nعرض كرد : خدايا شدت لقاى تو كه حايل شده است بين من و مخلوق تو ، خطاب رسيد اى داود بميان مردم برگرد ( و مشغول راهنمائى مردم باش كه ) اگر بندهء گمراهى را هدايت نمودى و گناهكارى را از گناه كردن باز داشتى تو را جزو بندگان پسنديده خود بنويسم .\r\nو نيز وظيفه بندگى و محبت واقعى آنست كه طلب مرگ نمايد خاصه در مواقعى كه در كمال راحت و نعمت و عافيت است ، مانند حضرت يوسف عليه السّلام كه آن حضرت هنگامى كه در چاه افتاد و بعد هم در زندان گرفتار شد نگفت خدايا مرا بميران و ليكن وقتى كه پدر و مادرش آمدند و او را تعظيم نمودند و در كمال مسرت و خوشنودى بود بلقاى پدر و مادر ، و پادشاهيش به حد اعلا رسيد و بمنتها درجهء نعمت نائل شد گفت :  تَوَفَّنِي مُسْلِماً وَ أَلْحِقْنِي بِالصَّالِحِينَ  « 1 » خدايا مرا بميران كه با كمال ميل و رغبت تسليم رضاى تو هستم و استدعا دارم كه با صالحان محشورم فرمائى .\r\nو نيز مرويست ( از حضرت رسول صلّى اللَّه عليه و آله و سلّم ) كه حضرت شعيب عليه السّلام بواسطه محبت و شوق و دوستى با خدا آنقدر گريست كه دو چشم او كور\r\n\r\n\r\n","description":"","footnote":"\r\n( 1 ) . 102 - يوسف\r\n","page_name":" 219 ","page_number":227},
  {"content":"\r\n\r\nشد ، خدا ديدهء او را بينا فرمود ، و همچنين تا سه مرتبه ، در مرتبه چهارم وحى الهى رسيد كه يا شعيب تا كى ميگريى و تا چند چنين خواهى بود ( و مقصود تو از اين گريه چيست ) ؟ اگر گريه تو از خوف جهنم است من تو را از آن ايمن گردانيدم ، و اگر از شوق بهشت است آن را به تو عطا و مباح نمودم ، عرض كرد الهى و سيّدى تو ميدانى گريهء من براى ترس از جهنم و شوق بهشت نيست بلكه دل من بمحبّت تو بسته شده است و گريهء دوستى و محبت است كه چشم مرا نابينا كرد ، وحى رسيد حال كه گريهء تو از اين راهست به زودى پيغمبر و كليم خود موسى بن عمران را بخدمتكارى تو بفرستم كه تا ده سال خدمت ( و شبانى ) كند .\r\nو اثر شوق و محبّت الهى داشتن آن است كه همه چيز شوق و محبت آن شخص را بدل مىگيرند ، و مرويست كه خداى تعالى در بعضى از كتابهايش كه بر پيغمبران نازل فرموده ميفرمايد : بندهء من به حق آن حقى كه بر تو دارم من تو را دوست ميدارم پس تو هم دوست من باش .\r\nو حقيقت محبت و دوستى تهيج شوقست بلقاى خداوند و جديّت بر عمل صالح داشتن چنان كه خود ميفرمايد :  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  « 1 » هر كس بلقاى پروردگار اميدوار است بايد نيكوكار شود و هرگز در پرستش خدا أحدى را با او شريك نگرداند .\r\nو از جمله دلايل توحيد و خداشناسى و اثبات واجب الوجود آن است كه اين عالم را حتما صانعى است زيرا ( مثلا ) كشتى تا صانعى نداشته\r\n\r\n\r\n","description":"","footnote":"\r\n( 1 ) . 110 - الكهف\r\n","page_name":" 220 ","page_number":228},
  {"content":"\r\n\r\nباشد ساخته نميشود و تا ملّاح و ناخدائى نداشته باشد راه نميرود ، و ديده نشده تاكنون كه كشتى خود بار گيرد و به بلاد و كشورها به برد و خود خالى كند و برگردد ، پس زمانى كه نتوان گفت كه كشتى خود چنين مىكند چگونه ميتوان گفت اين عالم ( با اين عظمت و بزرگى ) صانعى و مدبّرى ندارد ! و نيز ديده نشده كه دلوى خود به خود از چاه بيرون آيد و يا سنگ آسياء دستى بدون آسيابان بگردد و يا چراغى بدون روشن‌كننده روشن شود ، پس كيست آنكه نورانى كرده خورشيد و ماه را ؟ كه ميتابد نور آنها بر اهل آسمانها و بر شرق و غرب زمين و كيست آنكه ميگرداند اين افلاك با عظمت را كه در يك شبانه روز مسافت هزارها سال را ( كه يكنفر پياده راه برود ) طى مىكند ؟ و كيست آنكه :\r\n رَفَعَ السَّماواتِ بِغَيْرِ عَمَدٍ تَرَوْنَها  « 1 » آسمانها را چنان كه مينگريد بىستون برافراشت .\r\n    أَ فَلا يَنْظُرُونَ إِلَى الْإِبِلِ كَيْفَ خُلِقَتْ وَ إِلَى السَّماءِ كَيْفَ رُفِعَتْ وَ إِلَى الْجِبالِ كَيْفَ نُصِبَتْ وَ إِلَى الْأَرْضِ كَيْفَ سُطِحَتْ     « 2 » آيا در خلقت شتر نمىنگرند كه چگونه ( بانواع حكمت و منفعت براى بشر ) خلق شده است ( و از شير و گوشت و پوست و كرك و باركشى آن هزاران سود مىبرند ) و در خلقت آسمان بلند فكر نميكنند كه چگونه با استحكام و نظم خاصى كه گردش مينمايد نيكو آفريده شده است : و كوهها ( ى معدن زاى چشمه زار ) را نمىبينند كه چگونه در زمين بر افراشته شده است و به زمين ( كه حكمتها در آن آشكار و پنهان است ) نظر نمىنمايد\r\n\r\n\r\n","description":"","footnote":"\r\n( 1 ) . 2 - الرعد\r\n( 2 ) . 17 - الغاشيه\r\n","page_name":" 221 ","page_number":229},
  {"content":"\r\n\r\nچگونه گسترانيده شده است ؟  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  « 1 » محققا در خلقت آسمانها و زمين و رفت و آمد شب و روز دلائل واضح و نشانهاى روشنى است در وجود خداوند براى عاقلان .\r\nآيات در خداشناسى بسيار است و وجود ذات واجب الوجود صانع مدبّر حكيم از آفتاب روشن‌تر است از اين كه كسى اقامه دليل براى توحيد و اثبات وجود او نمايد ، و هر كه خدا را بمحدوديت ( مكان و زمان و ماهيّت ) وصف كند ملحد است ( كه عدول كرده از طريق معرفت حق ) و هر كه جانب او اشاره كند ( كه جسم و غائبش بداند ) كافر است و هر كه در ذهن خود شكل و هيكلى را تصور كند و گمان برد كه خدا همانست كه شكل و هيكلش در ذهن او خطور كرده گمراهست ، و هر كه براى او شبيه قائل شود انكار توحيد و يگانگى او را نموده ، پس موحد خداپرست كسى است كه اين چيزها را در خاطره خود خطور ندهد .\r\nو نيز از جمله دلايل توحيد و عظمت قدرت پروردگار قصهء اصحاب فيل است « 2 » كه كسى را قدرت و توانائى انكار آن نيست زيرا نميشود كه پيغمبر صلّى اللَّه عليه و آله و سلّم بقريش با آن همه عناد و دشمنى كه با حضرتش داشتند و هميشه در جستجوى نقطه ضعف آن حضرت بودند اين قصه را حكايت فرمايد و دروغ باشد ( كه بزرگترين سبب شكست پيغمبر شود ) چنان كه ميفرمايد :   أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ   « 3 »\r\n\r\n\r\n","description":"","footnote":"\r\n( 1 ) . 187 - آل عمران\r\n( 2 ) . سرگذشت اصحاب فيل در سال 570 ميلادى اتفاق افتاده و در همين سال بود كه جهان بولادت حضرت ختمى مرتبت « ص » منور گرديد\r\n( 3 ) . 1 - الفيل\r\n","page_name":" 222 ","page_number":230},
  {"content":"\r\n\r\nآيا نديدى كه خداى تو با اصحاب فيل ( و سپاه فيل سوار أبرهه ) چه كرد و چه عذابى بر ايشان فرستاد ، و چگونه ايشان را هلاك نمود ؟ كه نظير آن در عالم ديده نشده كه مرغان كوچكى سنگريزه بر منقار و پاهاى خود داشته باشند كه به مجرد انداختن بر سر آنها از دبرشان خارج شود و تنشان چون علفى زير دندان حيوان خرد گردد ، و اين نيست مگر از صانع حكيم عليم خداى قادر سبحان جلّ جلاله و تقدّست اسمائه و لا إله إلا هو الرحمن الرحيم .\r\n\r\nباب پنجاه و يكم : در اخبار پيغمبر ( ص ) و ائمه اطهار ( ع ) از مجموعه ورام\r\n« 1 » مرويست از حضرت صادق عليه السّلام كه ميفرمود : علامت اهل بهشت چهار چيز است : چهرهء گشاده ( كه عبوس و بد اخلاق نيستند ) زبان فصيح لطيف ( كه كلمات زشت و زننده نميگويند ) قلب مهربان ، و دست با سخاوت و فرمود مؤمن نزد خداى تعالى گراميتر است از اينكه بگذرد بر او چهل روز و در اثناى آن پاك و خالص نشود از گناهانش هر چند كه پاك و خالص شدن بسبب اندك غمى باشد كه جهت رسيدن آن را نداند و خراش و خدشه كه بر بدن او وارد شود و يا لغزش پا و به زمين افتادن لرزيدن و جهيدن اندام و پاره شدن بند كفش و مثل اينها باشد ، و شنيدم از پدرم كه ميفرمود شنيدم از پدرم عليه السّلام از جدش رسول خدا صلّى اللَّه عليه و آله كه ميفرمود : يك شب تب كفارهء يك سال ( بعضى از )\r\n\r\n\r\n","description":"","footnote":"\r\n( 1 ) . ابو الحسن ورام بن ابى فراس عيسى بن ابى النجم بن ورام بن حمدان خولان بن ابراهيم بن مالك الاشتر النخعى فقيه محدث و كتابش « تنبيه الخواطر و نزهة النواظر » و معروف بمجموعهء ورام است جد امى سيد بن طاوس است و در حله دوم محرم سنه 605 وفات كرده\r\n","page_name":" 223 ","page_number":231},
  {"content":"\r\n\r\nگناهانست .\r\nو فرمود : رسول خدا صلّى اللَّه عليه و آله و سلّم پادشاه عادل سايه خداوند است در زمين كه پناه ميبرد به او هر مظلومى ، و اگر پادشاهى عادل بود براى او اجر و مقام بيشمارى است ( نزد خداوند ) و لازمست بر مردم كه در حق او دعا كنند ، و اگر ظالم باشد براى او است و زر و و بال ظلم و بايد مردم صبر را پيشه كنند تا مرگ آن پادشاه ظالم يا فرج و راه نجات ديگر ( از قبيل كودتا ) براى مردم پيدا شود . ( اللهم فرّج ثم عجّل ) و فرمود : در جهنم وادى هست كه اهل جهنم روزى هفتاد هزار مرتبه از ( عذاب دردناك ) آن استغاثه مىكنند ، و در آن وادى خانه‌ايست از آتش ، و در آن خانه چاهيست از آتش و در آن چاه تابوتيست از آتش ، و در آن تابوت ماريست كه هزار دندان دارد ، و طول هر دندانش هزار ذراعست ، انس بن مالك گفت عرض كردم يا رسول اللَّه صلّى اللَّه عليه و آله و سلّم براى كيست اين عذاب ؟ فرمود : براى شرابخوار از اهل قرآن ( مسلمان ) و تارك الصلاة .\r\nو فرمود كه روزى جبرئيل بر من نازل شد در حالى كه رنگش متغير و حالش دگرگون بود ، سبب پرسيدم ؟ گفت امروز بر جهنم گذشتم و وادى را كه سخت مشتعل بود مشاهده كردم ، از مالك جهنم پرسيدم براى كيست اين عذاب ؟ گفت براى سه نفر ، محتكرين لباس و غذا ( براى گرانفروشى ) و شرابخوار ، و قوّاد ( كسى كه جمع كند مرد و زن را بطريق حرام ) .\r\nو فرمود چون روز قيامت شود خداوند بفرمايد كجايند دشمنان من ؟ جبرئيل خواهد گفت : پروردگارا دشمنان تو بسيارند ، كدام دسته\r\n\r\n","description":"","footnote":"","page_name":" 224 ","page_number":232},
  {"content":"\r\n\r\nآنها را ميطلبى ؟ بفرمايد : كجايند كسانى كه شراب ميخوردند و شب را بمستى ميگذراندند ، كجا هستند كسانى كه حلال ميشمردند محارم خود را و با آنان نزديكى مينمودند ، چون آنها را بحضور عدل الهى بياورند بفرمايد كه آنها را با شياطين در جهنم سخت عذاب نمايند .\r\nو فرمود : هر زنى كه راضى شود به تزويج مرد فاسق ( ريش‌تراش و شرابخوار و فحاش و غيره ) منافقه است و در آتش محبوس خواهد شد و گشوده مىشود در قبرش هفتاد نوع عذاب و اگر لا إله إلا اللَّه بگويد ( چون بفرمان الهى عمل نكرده ) لعنت كند او را هر ملكى كه بين زمين و آسمان است و در دنيا و آخرت خداوند بر او غضب خواهد فرمود و در هر شبانه روزى هفتاد گناه در نامه عملش بنويسند « 1 » .\r\n\r\n\r\n","description":"","footnote":"\r\n( 1 ) . اگر چه فقها تزويج بشارب الخمر بلكه مطلق فاسقان را صحيح و مكروه ميدانند و اخبار را حمل بكراهت نموده‌اند : و مرا نميرسد كه برايشان ايراد كنم چون مقلدم و ليكن مقتضاى اخبار حرمت است مانند اخبار در متن ، و روايت كافى و تهذيب از ابو الربيع ، و از ابن ابى عمير از حضرت صادق « ع » ، و در كافى از علاء از حضرت صادق « ع » ، و در من لا يحضر از حضرت صادق « ع » ، و در امالى از محمد بن مسلم از حضرت صادق « ع » ، و در مستدرك و در تفسير على بن ابراهيم از ابو بصير از حضرت صادق « ع » از حضرت رسول « ص » و جهت حرام بودن آنست كه زن در اكثر اوقات در فسق و فجور طبعا تابع شوهرش مىباشد و معصيت كارى شوهرش در او اثر مىكند بمقتضاى « المجالسة مؤثرة » پس نبايد كسى با زشت كرداران و گناهكاران مجالست كند و يا اولاد خود را همنشين آنها كند كه بدوزخ كشيده خواهد شد چنان كه فرموده :\r\nقوا أنفسكم و أهليكم نارا ، نگه داريد خود را و اهل خود را از آتش جهنم ، و اگر هم تزويج را صحيح و مكروه بدانيم منافات با عقاب ندارد ، زيرا بسيارى از معاملاتست كه حرامست ولى اگر انجام شد صحيح است مانند معامله هنگام نماز جمعه و جماعت در صورت وجوب و فروختن غذا به كسى كه واجب النفقه است و مثل اينها .\r\n","page_name":" 225 ","page_number":233},
  {"content":"\r\n\r\nو فرمود هر كه دختر خود را بفاسقى تزويج كرد روزى هزار مرتبه او را لعنت ميكنند و دعايش مستجاب نگردد و اعمال واجب و مستحبش مورد قبول واقع نميشود .\r\nو فرمود هر زنى كه با كمال ميل و رضايت مهريه خود را به شوهر به بخشد براى هر درهمى ثواب آزاد كردن بنده‌اى براى او بنويسند .\r\nو فرمود هر زنى كه كتمان كند اسرار شوهر را و به ديگران نگويد در قيامت بدرجه حور العين‌ها خواهد بود ، و ليكن اگر در معصيت خدا باشد جايز نيست براى او كتمان نمودن ( زيرا سبب ترك معصيت او مىشود و هم سبب عبرت ديگران ميگردد ) .\r\nو فرمود هر كه شاهد ازدواج مرد و زن مسلمانى بشود رحمت الهى او را احاطه خواهد كرد ، و ثواب هزار شهيد براى او بنويسند و براى هر قدمى كه بر ميدارد ثواب يك پيغمبر دارد و براى هر كلمه‌اى كه به جهت اصلاح طرفين گفته باشد ثواب عبادت يك سال برايش بنويسند و به خانه خود باز نميگردد مگر آنكه آمرزيده خواهد بود ، و هر كه سعى كند در ( اصلاح و اتمام ) ازدواج مرد و زن خداوند بشمارهء هر موئى كه در بدن دارد شهرى در بهشت به او كرامت فرمايد و أجرش مانند كسى است كه اسيران امت پيغمبر صلّى اللَّه عليه و آله و سلّم را خريده و آزاد نموده باشد و اگر موقع رفتن يا بازگشتن به خانه خود از دنيا برود در قيامت جزو شهدا\r\n\r\n","description":"","footnote":"","page_name":" 226 ","page_number":234},
  {"content":"\r\n\r\nمحسوبش كنند .\r\nو فرمود : داخل نميشوند ملائكه در خانه‌اى كه در آن شراب يا دف ( دايره ) يا طنبور يا نرد ( و يا آلات ديگر موسيقى ) باشد و دعاى اهل آن خانه مستجاب نشود ، و خداوند بركت را از ايشان بردارد .\r\nو فرمود : هر زنى كه اطاعت شوهر شرابخوار خود كند براى هر قدمى كه برميدارد بعدد ستارگان گناه برايش نوشته شود ، و هر فرزندى كه از او متولد شود نجس است « 1 » و اعمالش چه واجب باشد و چه مستحب قبول نميشود تا وقتى كه شوهرش بميرد يا مهريه خود را بذل كند تا او را طلاق دهد .\r\nو فرمود : يك زن صالحه بهتر است از هزار مرد غير صالح ، و\r\n\r\n\r\n","description":"","footnote":"\r\n( 1 ) . مسموميت از شراب و غيره نه تنها بنوشندهء آن ميرسد بلكه كودكان هم تا چند نسل بعد سهمى بزرگ از اين مسموميت‌ها مىبرند ، شراب اثر بدى در روى نطفه انعقاد يافته و آلت تناسلى مرد و زن مينمايد ، اين موضوع را بتوسط كالبد شكافى باثبات رسانيده و آثار تخريب آن را در آلت بيش از ساير اعضاء ديده‌اند ، از روى همين لحاظ شارع مقدس اسلام ازدواج با معتادين به شراب و امثال آن را نهى شديد فرموده و علت آن را نيز بيان نموده‌اند ، و حضرت صادق « ع » فرموده : هر كس دختر خود را به شراب خوار تزويج كند قطع رحم نموده ( باب 29 وسائل جلد سوم ) و آثار شوم شراب و الكل‌هاى ديگر از راه ناف بطفل سرايت نموده و حتى اطفال شير خوار را از راه شير مادر صدمهء فراوان مىزند و عوارضات گوناگونى را از قبيل اختلالات هضمى و عصبى و تشنجات مختلفه را باعث ميگردد و به همين دليل علم طب نوشيدن شراب و امثاله را براى مادران شيرده ممنوع كرده و طبق آخرين اطلاعات پزشكى ثابت شده كه اطفال شرابخوار و الكليها - كم حافظه ، خرفت ، ابله ، و گاهى به تمام معنى مجنون به دنيا مىآيند .\r\n","page_name":" 227 ","page_number":235},
  {"content":"\r\n\r\nهر زنى كه با كمال ميل و رضايت و رغبت خدمت به شوهر خود كند مدت هفت روز ، خداوند هفت درب جهنم را به روى او ببندد و هشت درب بهشت را برايش بگشايد كه از هر دربى بخواهد داخل شود .\r\nو فرمود : هر مردى كه به غير حق و بدون علت زن خود را بزند ( كه براى تأديب نباشد ) در قيامت من خصم او خواهم بود ، و هر كه بزند او را به غير حق ، نافرمانى خدا و رسول نموده ، و فرمود هر كه زنى را براى جمال ( و خوشگلى ) و زيبائيش بگيرد زيبائى آن زن و بال او خواهد شد .\r\nو فرمود : نيست زنى كه ( از صفا و رضاى دل ) آب دهد به شوهرش مگر آنكه بهتر است براى او از عبادت يك سال كه روزها را روزه بگيرد و شبها را به نماز قيام كند ، و خداوند براى هر شربت آبى كه به شوهر داده شهرى در بهشت به او عنايت فرمايد و شصت گناه او را بيامرزد .\r\nو فرمود : سه طايفه از زنانند كه خداوند ايشان را عذاب نكند و با حضرت فاطمه ( سلام اللَّه عليها ) بنت محمّد ( صلّى اللَّه عليه و آله و سلّم ) محشورشان فرمايد و بهر يك از ايشان ثواب هزار شهيد و ثواب عبادت يك سال عنايت فرمايد ( اول ) زنى كه بر غيرت شوهرش صبر كند ( دوم ) زنى كه بر بد اخلاقى شوهر صبر نمايد ( سوم ) زنى كه ( با كمال رضايت ) مهريهء خود را به شوهر به بخشد .\r\nو مرويست از حضرت امير المؤمنين عليه السّلام كه فرمود حضرت رسول صلّى اللَّه عليه و آله هر كه كمك نمايد به ديگران به آب و آتش دادن براى او است بهشت .\r\nو فرمود هر كس بگذرد از قبرستانى مردگان به او ميگويند :\r\n\r\n","description":"","footnote":"","page_name":" 228 ","page_number":236},
  {"content":"\r\n\r\nاى غافل اگر ميدانستى ( از اهوال قبر و قيامت و ) آنچه را كه ما ميدانيم هر آينه گوشتهاى بدنت از ترس و وحشت فرو ميريخت .\r\nو فرمود : هر كه بر جنازه‌اى بخندد ( كه عبرت نگيرد ) خداوند او را در قيامت پيش مردم خوار كند و دعايش را مستجاب نفرمايد ، و هر كه در قبرستان بخندد بر نگردد مگر آنكه همانند كوه احد گناه براى او باشد ، و هر كه ترحم نمايد بر اهل قبور ( به خواندن آياتى از قرآن و دادن خيرات براى آنها ) از جهنم نجات خواهد يافت .\r\nو فرمود : هر گاه مردى به قصد ميتى صدقه‌اى داد خداى تعالى امر فرمايد بجبرئيل كه هفتاد هزار ملك بقبر آن ميت بفرستد در حالى كه در دست هر ملكى طبقى از نور باشد و چون در قبرش در آيند گويند :\r\nالسّلام عليك يا ولى اللَّه ، اينها هديه‌ايست از فلان شخص كه براى تو فرستاده ، و به روى نثار كنند ، پس قبرش نورانى شود ، و عطا فرمايد خداوند به او هزار شهر در بهشت و هزار حوريه به او تزويج نمايد و هزار نوع لباس بهشتى به او بپوشاند و هزار حاجت او را بر آورد .\r\nو فرمود : هر گاه مؤمنى آية الكرسى بخواند و ثواب آن را هديه اهل قبور نمايد خداى تعالى براى هر حرفى كه خوانده ملكى را أمر فرمايد كه تا قيامت تسبيح گويد و ثواب آن را براى بنويسد .\r\nو فرمود : هر گاه شرابخوار بميرد ملائكه روح او را بالا برند و گويند پروردگارا فلان بندهء شرابخوار تو مرده است ، خداى تعالى فرمايد : روح او را به قبرش بر گردانيد و تا روز حشر او را لعنت و عذاب كنيد .\r\nو فرمود : هر گاه بندهء مؤمنى بميرد ملائكه روح او را به آسمان\r\n\r\n","description":"","footnote":"","page_name":" 229 ","page_number":237},
  {"content":"\r\n\r\nبرند و گويند پروردگارا فلان بندهء تو مرده است ، خداى سبحان فرمايد : روح او را باز گردانيد و تا روز قيامت حسنه و ثواب براى او بنويسيد و فرمود : هر كه بميرد و بيشتر ميراثش كتاب ( اخبار و تفسير و فقه و اخلاقى كه خود نوشته باشد ) و آلت كتابت باشد ( كه ديگران از آن استفاده كنند ) بهشت بر او واجب مىشود ( چون راغب و مايل بعلم بوده ) .\r\nو فرمود : مذمّت نكنيد دنيا را زيرا ( همانند ) اسب را هواريست براى مؤمن و بسبب آن به حد أعلاى سعادت ميرسد ، و ميتوان بوسيله آن بمراتب قرب و درجات عاليه فائز گرديد و از بديها نجات پيدا كرد ، و هر گاه كسى بگويد : خداى لعنت كند دنيا را ، دنيا گويد : خدا لعنت كند كسى را كه مرا در معصيت الهى خرج كرده ( و مىكند ) .\r\nو فرمود : حضرت صادق عليه السّلام هر كه با زنى زنا كند از ايمان خارج مىشود ، و هر كه شراب بخورد از ايمان خارج ميگردد ، و هر كه يك روز از ماه رمضان را ( بدون عذر شرعى ) روزه نگيرد از ايمان خارج است ( مگر آنكه توبه كند و تلافى ما فات نمايد ) .\r\nو مرويست از حضرت كاظم عليه السّلام كه روزى عمرو بن عبيد « 1 » داخل شد بر پدرم حضرت صادق عليه السّلام و سلام كرد و نشست و اين آيه را تلاوت\r\n\r\n\r\n","description":"","footnote":"\r\n( 1 ) . ابو مروان ( ابو عثمان ) عمرو بن عبيد از كبار معتزله و داراى تأليفاتيست در تفسير و رد بر قدريه ، و حكايت مغلوب‌شدنش در مسجد بصره توسط هشام بن الحكم از صحابه حضرت صادق « ع » در مسأله امامت معروف و مشهور است ، و تفصيل قضيه را در باب - 152 - جلد دوم ترجمه علل الشرائع نوشته‌ام ، و تولدش در سنه 80 هجرى بوده و در سنه 144 در سن 64 سالگى وفات كرد .\r\n","page_name":" 230 ","page_number":238},
  {"content":"\r\n\r\nنمود :  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ *  « 1 » و ساكت شد ، آن حضرت فرمود چرا ساكت شدى ؟ عرض كرد خواستم ( بفرمائيد ) بدانم گناهان كبيره چيست در كتاب خداى عز و جل ( قرآن ) فرمود اى عمرو بزرگترين گناهان كبيره شرك بخداست و مشرك محروم از بهشت است چنان كه ميفرمايد :  مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ  « 2 » هر كه براى خدا شريك قائل شود خدا بهشت را بر او حرام گرداند و جايگاهش آتش دوزخ باشد .\r\nو بعد از شرك نااميدى از رحمت خدا است ، و هر كه نااميد باشد كافر است چنان كه ميفرمايد  وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  « 3 » نوميد مشويد از رحمت خدا همانا مأيوس نميشوند از رحمت خدا مگر گروه كافر ، و بعد از آن ايمنى از مكر ( آزمايش و مجازات ) خداست و ايمن نميشود مگر زيانكار چنان كه ميفرمايد :\r\n فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  « 4 » از مكر خدا ايمن نميگردند مگر جماعت زيان‌كاران .\r\nديگر عاق پدر و مادر شدن و خداوند عاق را جبّار شقىّ ناميده ( اشاره است به آيه :  وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا  - 33 مريم ) و ديگر قتل مؤمن است بدون حكم شرعى ، و خداوند جايگاه قاتل را جهنم قرار داده چنان كه ميفرمايد :  فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً  « 5 » هر كس مؤمنى را بعمد بكشد مجازات او آتش جهنم است كه در آن هميشه معذب خواهد بود و خدا بر او خشم و لعن كند و\r\n\r\n\r\n","description":"","footnote":"\r\n( 1 ) . 35 - الشورى\r\n( 2 ) . 76 - المائده\r\n( 3 ) . 87 - يوسف\r\n( 4 ) . 97 - الاعراف\r\n( 5 ) . 95 - النساء .\r\n","page_name":" 231 ","page_number":239},
  {"content":"\r\n\r\nعذابى بسيار شديد برايش مهيا سازد .\r\nو ديگر تهمت و نسبت زنا به كسى دادن ، و هر كه چنين تهمتى بزند وعدهء عذاب به او داده چنان كه ميفرمايد :  لُعِنُوا فِي الدُّنْيا وَ الْآخِرَةِ وَ لَهُمْ عَذابٌ عَظِيمٌ  « 1 » كسانى كه بافراد با ايمان نسبت زنا داده‌اند ( و ميدهند ) در دنيا و آخرت ملعون ( و محروم از رحمت حق ) خواهند بود و به عذاب سخت معذب خواهند شد .\r\nو ديگر خوردن اموال يتيم است كه آن هم در آخرت جز عذاب ثمرهء ديگرى ندارد چنان كه ميفرمايد  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً  « 2 » آنان كه اموال يتيمان را بستمگرى ميخورند در حقيقت آنها در شكم خود آتش جهنم فرو مىبرند و به زودى در آتش افروخته خواهند افتاد .\r\nو ديگر فرار از جنگ است ( كه بدستور پيغمبر صلّى اللَّه عليه و آله و سلّم و يا امام عليه السّلام و يا نائب خاص پيغمبر و امام واجب شده باشد ) چنان كه ميفرمايد :  وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  « 3 » هر كه در روز جنگ فرار كرد همانا به طرف خشم و غضب خدا روى آورده و جايگاهش دوزخ كه بدترين منزل است خواهد بود .\r\nو ديگر خوردن ربا است كه در حق خورندگان ربا ميفرمايد :\r\n الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ  « 4 » آن كسانى كه ربا ميخورند مبعوث نميشوند در قيامت از قبرهاى\r\n\r\n\r\n","description":"","footnote":"\r\n( 1 ) . 23 - النور\r\n( 2 ) . 11 - النساء\r\n( 3 ) . 16 - الانفال\r\n( 4 ) . 176 - البقره .\r\n","page_name":" 232 ","page_number":240},
  {"content":"\r\n\r\nخود مگر مانند آنكه شيطان ايشان را مخبط كرده با مس كردن ( مثل اينكه ديوانه‌اند ) .\r\nو ديگر سحر و جادو كردن ( و ياد گرفتن و ياد دادن آن ) است و خداى تعالى در مذمت ساحران فرموده :  وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ  « 1 » و محققا ميدانستند ( و ميدانند ) كه هر كه سحر كند ( و ياد گيرد و ياد دهد ) در عالم آخرت هرگز بهرهء ( از بهشت ) نخواهد يافت .\r\nو ديگر زنا كردنست و خداى تعالى وعدهء عذاب به زناكنندگان داده چنان كه ميفرمايد   وَ مَنْ يَفْعَلْ ذلِكَ يَلْقَ أَثاماً يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً   « 2 » هر كه زنا كند كيفرش را خواهد ديد و عذابش در قيامت مضاعف و دو چندان شود و با ذلت و خوارى بجهنم مخلد و جاويد گردد .\r\nو ديگر قسم ناحق ياد كردن است يادكنندگان در آخرت بهرهء از رحمت الهى ندارند چنان كه ميفرمايد  الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الْآخِرَةِ  « 3 » آنان كه عهد خدا ( أوامر و دين ) و سوگند خود را به بهائى اندك بفروشند اينان را در آخرت بهرهء و نصيبى از رحمت خداوندى نيست .\r\nو ديگر خيانت ( بدين و مملكت و اموال و ناموس مردم ) نمودن است و خائن را نيز بكيفر اعمالش ميرسانند چنان كه ميفرمايد :  وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ  « 4 » هر كس خيانت كند روز قيامت بكيفر\r\n\r\n\r\n","description":"","footnote":"\r\n( 1 ) . 96 - البقره\r\n( 2 ) . 68 - الفرقان\r\n( 3 ) . 71 - آل عمران\r\n( 4 ) . 155 - آل عمران .\r\n","page_name":" 233 ","page_number":241},
  {"content":"\r\n\r\nآن خواهد رسيد .\r\nو ديگر ندادن زكات است و خداى تعالى در حق مانعين زكات فرموده :\r\n يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ  « 1 » روزى كه ( آن طلا و نقره و ذخائرشان ) در آتش جهنم گداخته شود و پيشانى و پشت و پهلويشان را بدان داغ كنند .\r\nو ديگر شهادت دروغ و ناحق دادن است « 2 » و ديگر كتمان شهادت نمودن است ( در جايى كه آبرو و يا جان و يا اموال مؤمنى در معرض تلف و خطر باشد ) چنان كه ميفرمايد  وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ  « 3 » مخفى و كتمان نكنيد شهادت را زيرا هر كس كتمان شهادت كند البته بقلب گناه‌كار است .\r\nو ديگر شراب خوردن است ( در بعضى از روايات تمام مسكرات ) و خداى تعالى نهى از خوردن شراب و مسكرات ديگر فرموده هم چنان كه نهى فرموده از بت‌پرستى ، و ديگر ترك خواندن نماز و يا ترك يكى از واجبات نمودنست و رسول خدا صلّى اللَّه عليه و آله و سلّم در ذم تارك الصلاة فرموده : من ترك الصلاة متعمدا فقد برء من ذمة اللَّه و ذمة رسول اللَّه ، هر كه عمدا نماز خواندن را ترك نمايد از امان و پناه خدا و رسولش خارج است .\r\nو ديگر نقض عهد و قطع رحم نمودن است و خداوند ناقض عهد و قاطع رحم را لعن فرموده بقولش كه ميفرمايد\r\n\r\n\r\n","description":"","footnote":"\r\n( 1 ) . 35 - التوبه\r\n( 2 ) . چنان كه در « 72 - الفرقان » ميفرمايد :  وَ الَّذِينَ لا يَشْهَدُونَ الزُّورَ  ، مؤمن آن كسى است كه بدروغ و ناحق شهادت نميدهد ، پس هر كه بدروغ و ناحق شهادت دهد مؤمن نيست و مرتكب گناه كبيره شده است\r\n( 3 ) . 283 - البقرة .\r\n","page_name":" 234 ","page_number":242},
  {"content":"\r\n\r\n أُولئِكَ لَهُمُ اللَّعْنَةُ وَ لَهُمْ سُوءُ الدَّارِ  « 1 » براى ايشان است لعن خدا ، و منزل‌گاه بد ( جهنم ) نصيب آنها است ، پس عمرو بن عبيد از خدمت آن حضرت خارج شد و سخت به خود مىپيچيد و گريه شديد مينمود و ميگفت هلاك شد آنكه برأى خود فتوى ميدهد و خود را در فضيلت و علم برابر شما ميداند « 2 » .\r\nو فرمود : حضرت رسول صلّى اللَّه عليه و آله اول چيزى كه خدا را به آن معصيت كردند شش خصلت بود ، حب دنيا ( ى مذمومه ) حب جاه و رياست ( كه بوسيله ظلم و جور بدست آيد ) ، حب راحتى ( بدن ) ، حب خواب ( به نحوى كه مانع طاعات و باعث ترك اعمال واجبه و مستحبه شود ) دوستى زنان ، دوستى طعام ( هاى رنگارنگ كه سبب غرور و نخوت شود و يا اهميت ندهد كه از حلال به دستش آيد و يا از حرام ) .\r\nو فرمود : غضب ايمان را فاسد ميگرداند چنان كه سر كه عسل را فاسد مىكند .\r\nو فرمود : حضرت صادق عليه السّلام غضب كليد هر شرّ و بديست ( زيرا كسى كه غضب بر او مستولى شد حركات قبيحه و افعال ناشايسته از او سر مىزند و چه بسا سخنان كفر آميز بگويد و مرتكب محرّمات شود ) .\r\nو فرمود : نبى اكرم صلّى اللَّه عليه و آله و سلّم هر كه خود را حفظ كند از ريختن آبروى مردم خداوند در قيامت لغزشها و گناهان او را عفو فرمايد ، و هر كه غضب خود را از مردم باز دارد پروردگار در قيامت عذاب را از او\r\n\r\n\r\n","description":"","footnote":"\r\n( 1 ) . 25 - الرعد\r\n( 2 ) . در شمارهء گناهان كبيره در روايات اختلاف است در روايت فوق بيست ، و در بعضى پنج ، و در بعضى هفت ، و در بعضى هفتاد شمرده شده است ، و ليكن قاعده كلى آنست كه چنانچه در كافى است گناه كبيره آنست كه خدا وعدهء عذاب به آن داده است .\r\n","page_name":" 235 ","page_number":243},
  {"content":"\r\n\r\nباز ميدارد .\r\nو فرمود : در جهنم يك وادى هست كه آن را سقر مينامند و بخداى تعالى از حرارت خود شكايت كرد و اذن گرفت كه نفسى بكشد پس چون اذن يافت چنان نفسى كشيد كه جهنم را سوزانيد و آن جايگاه متكبران است ( كه در مقابل مردم تكبّر ميكنند ، و يا در برابر خدا ، و نماز نميخوانند و عبادات و طاعات ديگر را انجام نميدهند ) .\r\nو فرمود : حضرت باقر عليه السّلام كه پدرم حضرت سجاد عليه السّلام بفرزندان خود ميفرمود : بپرهيزيد از گفتن دروغ در امر بزرگ و كوچك خواه بجد گوئيد و خواه بهزل و شوخى ، زيرا كسى كه دروغ كوچك ميگويد بر گفتن دروغ بزرگ جرات پيدا مىكند ، مگر نميدانيد كه حضرت رسول صلّى اللَّه عليه و آله و سلّم ميفرمود : پيوسته بنده راست ميگويد تا خدا او را راستگو مينويسد ، و بنده‌اى پيوسته دروغ ميگويد تا خدا او را كذاب مينويسد .\r\nو فرمود : دروغ باعث خرابى ايمان است .\r\nو فرموده : حضرت امير المؤمنين عليه السّلام كه هيچ بنده‌اى طعم و مزهء ايمان را نمىچشد تا ترك ننمايد دروغ را خواه جدى باشد و خواه هزل و شوخى .\r\nو فرموده : سزاوار است بر مؤمن كه دوستى و معاشرت با دروغ - گويان ننمايد .\r\nو منقولست كه حضرت عيسى عليه السّلام فرمود هر كه دروغ بسيار گويد ارزش و مهابت و وجهه‌اش بر طرف مىشود .\r\nو فرمود : حضرت صادق عليه السّلام هر كه ملاقات كند مسلمانان را به دو رو و دو زبان چون در صحراى محشر حاضر شود دو نوع عذاب از آتش\r\n\r\n","description":"","footnote":"","page_name":" 236 ","page_number":244},
  {"content":"\r\n\r\nجهنم داشته باشد .\r\nو فرمود : حضرت باقر عليه السّلام بد بنده‌ايست بنده‌اى كه دو رو و دو زبان باشد كه در حضور برادر ( دينى ) خود مبالغه در مدح و ثنايش كند و اظهار دوستى و نيكخواهى نمايد و در غياب او بر خلاف آن باشد كه مذمت و غيبت او كند ، و اگر عطائى به او كنند حسد برد و اگر ببلائى مبتلا شود او را واگذارد و يارى نكند .\r\nو منقولست كه خداى تعالى به حضرت عيسى عليه السّلام وحى فرستاد كه يا عيسى بايد كه قلب و زبان تو در آشكار و پنهان يكى باشد ، و تو را ميترسانم از بديهاى نفس خودت ، و من عالمم ببديهاى نفس بشر ، و سزاوار نيست دو زبان در يك دهان و دو شمشير در يك غلاف و دو دل در يك سينه و دو خيال در يك نفس .\r\nو فرموده : حضرت صادق عليه السّلام هر گاه دو نفر مرد از روى قهر از يك ديگر جدا شوند يكى از آنها حتما مستوجب لعنت است و بسا باشد كه هر دو مقصر و مستوجب شوند .\r\nو نيز از آن حضرت مرويست كه حضرت رسول صلّى اللَّه عليه و آله و سلّم فرموده اگر دو نفر مسلمان از يك ديگر قهر كنند و از هم دورى جويند و سه روز بر آن حال بمانند و صلح نكنند از دايرهء اسلام بيرون ميروند و از ميان ايشان ولايت ( و اخوت دينى ) بر طرف مىشود ، و هر يك از ايشان كه سبقت گيرد و ابتدا به صلح و سخن گفتن نمايد در قيامت زودتر داخل بهشت خواهد شد .\r\nو فرمود : حضرت باقر عليه السّلام شيطان فساد و نزاع به پا مىكند بين مؤمنان تا از يك ديگر قهر كنند و جدا شوند ، و شيطان از خوشحالى\r\n\r\n","description":"","footnote":"","page_name":" 237 ","page_number":245},
  {"content":"\r\n\r\nبه پشت در افتد و گويد فائز شدم و غلبه پيدا كردم بر مؤمنان ، پس اى گروه مؤمنان هوشيار باشيد و فريب شيطان مخوريد و از يك ديگر جدا نشويد ، و خداى رحمت كند كسى را كه بين دو نفر مؤمن را اصلاح كند و ايشان را آشتى دهد .\r\nو فرمود : حضرت صادق عليه السّلام چون روز قيامت شود پردهء از پرده‌هاى بهشت برداشته شود و به اين سبب از پانصد سال راه هر كه را مشامى باشد بوى آن را ميشنود مگر يك طايفه ، عرض شد كه آن كيست ؟\r\nفرمود ، عاق والدين .\r\nو فرمود : أدنى مرتبه عاق شدن افّ گفتن بر روى ايشان است ، و اگر كلمه‌اى كمتر از اف گفتن بر روى پدر و مادر ميبود خدا از آن نهى ميفرمود چنان كه ميفرمايد :  فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً  « 1 » زنهار اف به پدر و مادر نگوئيد و كمترين آزار به آنها نرسانيد و با ايشان با اكرام و احترام سخن نيكو و شايسته گوئيد .\r\nو فرمود : هر كه از روى خشم نگاه به پدر و مادر كند اگر چه پدر و مادر بر او ظلم كنند خداوند هيچ نمازى را از او قبول نمىكند .\r\nو مرويست از حضرت باقر عليه السّلام كه فرمود حضرت رسول صلّى اللَّه عليه و آله و سلّم حذر كنيد و بپرهيزيد از عاق پدر و مادر شدن بدرستى كه بوى بهشت از هزار سال راه شنيده مىشود و با وجود اين نميشنود آن را كسى كه قطع رحم كرده باشد و نه پيرمرد زناكار .\r\nو نيز از آن حضرت مرويست كه فرمود رسول خدا صلّى اللَّه عليه و آله و سلّم كه خداى سبحان فرموده : بعزّت و جلالم قسم ( كه منزّه هستم از جميع نقائص )\r\n\r\n\r\n","description":"","footnote":"\r\n( 1 ) . 24 - الاسراء .\r\n","page_name":" 238 ","page_number":246},
  {"content":"\r\n\r\nو بكبريائيم ( كه برتر ميباشم از اينكه عقول خلايق بتوانند دريابند بزرگى مرا ) و بنور و عظمتم ( كه واجد همه گونه كمالاتم و موجودى را بپايه عظمت من نميرسد ) و سوگند بعلوّ خودم ( كه بالاتر از اين هستم كه كسى گنه مرا دريابد ) و بارتفاع شأنم ( كه كسى تواند وصف كند مرا ) كه اختيار نمينمايد بنده‌اى خواهشها و هواى نفسانى خود را بر اراده و فرمودهء من مگر آنكه پراكنده ميكنم امورات زندگى او را و روى گردان ميگردانم از او دنيا را تا جايى كه معاش وى مختل شود و هر چه كوشش كند چيزى بدست نياورد مگر آنچه را كه من براى او مقدّر كرده‌ام و بعزّت و جلالت و عظمت و نور و علوّ و ارتفاع و مكان خودم قسم كه اختيار نميكند بنده‌اى خواهش و فرمودهء مرا بر خواهشها و هواهاى نفسانى خودش مگر آنكه ملائكه‌ها را حافظ و نگهبان او قرار مىدهم و آسمانها و زمين‌ها را ضامن روزى او ميگردانم و معيشت او را برايش جمع ميكنم و براى او مهيّا مينمايم و تجارت هر تجارت‌كننده‌اى را بسوى او ميرسانم و من از براى او هستم بعوض آنكه كسب و تجارت كاسبها و تاجران باطل را ترك كرده و رضاى مرا اختيار نموده .\r\nو فرموده : رسول خدا صلّى اللَّه عليه و آله هر كه طلب نمايد خوشنودى مردم را به چيزى كه موجب سخط الهى مىشود حقتعالى چنان كند كه از آن جمعى كه توقع مدح از ايشان دارد مذمّت او كنند ، و هر كه رضاى خدا را اختيار نمايد بر سخط مردم هر آينه خدا كفايت فرمايد امور او را و برگرداند از او دشمنى هر دشمن را و حسد هر حاسديرا و ظلم هر ظالمى را و هميشه ياور او باشد .\r\nو مرويست از حضرت باقر عليه السّلام كه ( ولايت و دوستى ) حضرت\r\n\r\n","description":"","footnote":"","page_name":" 239 ","page_number":247},
  {"content":"\r\n\r\nامير المؤمنين عليه السّلام دريست كه خداوند گشوده ، هر كه در آن داخل شود مؤمنست ( و ايمن از عذاب ) و هر كه از آن خارج گرديد كافر است .\r\nو فرمود : حضرت صادق عليه السّلام گاه مىشود كه مردى گناه مىكند و خداوند با اين حال او را داخل بهشت مينمايد ، راوى ميگويد عرض كردم : با اينكه گناه كرده داخل بهشت مىشود ؟ ! فرمود بلى زيرا گناه مىكند و هميشه از آن گناه ترسناكست و نفس خود را دشمن ميدارد و ملامت و سرزنش مينمايد ، به اين جهت خدا او را به بهشت ميبرد .\r\nو فرمود : هر كه گناهى را مرتكب شود و بداند كه خداى تعالى بر گناه او مطلعست و اگر بخواهد او را عذاب مىكند و اگر بخواهد او را مىآمرزد ( چون قائل بخداست و او را بخشنده ميداند ) خداوند گناهش را ميبخشد و عفو مينمايد با اينكه توبه نكرده .\r\nمرويست از عبد اللَّه « 1 » بن موسى بن جعفر ( ع ) كه گفت از پدر بزرگوارم پرسيدم : دو ملكى كه همراه آدمى هستند آيا مىفهمند هنگامى كه بنده‌اى ارادهء حسنات و يا سيئات نمايد ؟ فرمود : بوى خوب و متعفن مساويست ؟ عرض كردم : نه ، فرمود : گاهى كك بندهء ارادهء حسنه و كار خير نمايد خارج مىشود از دهانش بوى خوب و معطرى ، پس ملك سمت راست بملك سمت چپ گويد باز ايست از نوشتن كه همّت بر حسنهء نموده ، و چون بجا آورد في الفور براى او بنويسد ، و هر گاه\r\n\r\n\r\n","description":"","footnote":"\r\n( 1 ) . عبد اللَّه بن موسى الكاظم ( ع ) مكنى بابى الدنيا و ابى القاسم و مادرش ام ولد بوده و در زمان حضرت جواد از دنيا رفت و در اثبات الوصيه گويد قبرش در استرآباد است و در مجالس المؤمنين گويد قبرش در آيه ( آوه ) دو فرسخى ساوه است .\r\n","page_name":" 240 ","page_number":248},
  {"content":"\r\n\r\nارادهء گناهى نمايد بوى متعفّنى از دهانش خارج شود ، پس ملك سمت چپ بملك سمت راست گويد بازايست كه همّت بر انجام دادن گناهى نموده و چون بجا آورد آن را براى او ثبت نمايد .\r\nو فرمود : حضرت صادق عليه السّلام چون بنده‌اى توبه نصوح ( با اخلاص و دوام ) نمايد كه عزم داشته باشد ديگر آن گناه را نكند خدا در دنيا و آخرت گناهانش را بر او پوشيده مينمايد ، راوى عرض كرد : چگونه بر او پوشيده مينمايد ؟ فرمود : محو مىكند از خاطر دو ملك آنچه را بر او نوشته‌اند از گناه ، و وحى ميفرمايد به اعضا و جوارح او كه گناهان او را كتمان نمايند ، و وحى فرمايد ببقعه‌ها و سقف و ديوارهاى زمين كه آن گناهانى كه بر روى شماها كرده است كتمان نمائيد ، پس چون بمقام حساب رود چيزى بگناه او گواهى ندهد .\r\nو مرويست از محمّد بن مسلم « 1 » كه گفت حضرت باقر عليه السّلام ميفرمود :\r\nگناه مرد مسلمان بعد از توبه آمرزيده مىشود ، و بايد مؤمن عمل را از سر گيرد بعد از توبه ، و به خدا قسم توبه نيست مگر براى اهل ايمان ، محمّد بن مسلم گفت عرض كردم : اگر بعد از توبه و استغفار باز گناه كرد\r\n\r\n\r\n","description":"","footnote":"\r\n( 1 ) . ابو جعفر محمد بن مسلم بن رياح القصير الطحان الثقفى الكوفى مردى صاحب مال و از بزرگان اصحاب حضرت باقر و حضرت صادق « ع » و اورع و افقه مردم و ثقه و صاحب منزلت بوده نزد ايشان چنان كه مرويست از عبد اللَّه بن ابى يعفور كه به حضرت صادق « ع » عرض كردم گاه مردى از من مسأله‌اى ميپرسد و من نميدانم آن را و نميتوانم خدمت شما برسم چه بكنم ؟\r\nفرمود از محمد بن مسلم بپرس ، و از حضرت باقر سى هزار حديث و از حضرت صادق شانزده هزار حديث اخذ كرده و دو سال از عصر حضرت موسى الكاظم « ع » را درك نموده و در سنه 150 در سن 70 سالگى وفات نمود .\r\n","page_name":" 241 ","page_number":249},
  {"content":"\r\n\r\nچه مىشود ؟ فرمود : آيا گمان ميكنى كه خداوند پس از ندامت مؤمن از گناه خود و توبه نمودن توبه را از او قبول نميكند ؟ گفت عرضكردم :\r\nاگر بعد از توبه باز گناه كرد چه مىشود ؟ فرمود : براى هر مرتبه كه مؤمن توبه كرد و استغفار نمود خداى تعالى او را مىآمرزد زيرا خداوند آمرزنده و مهربان است و توبه را قبول مىكند ، يا محمّد بپرهيز از اينكه مؤمنان را از رحمت خدا مأيوس و نااميد گردانى .\r\nو فرمود : توبه‌كنندهء از گناه مانند كسى است كه هيچ گناهى براى او نباشد ، و هر كه هميشه گناه كند و استغفار نمايد استهزاء و سخريه به خود مينمايد ، و فرمود : هر كه استغفار نمايد در هر روز هفتاد مرتبه ، خداى تعالى هفتصد گناه او را بيامرزد .\r\nو مرويست كه سؤال كردند از آن حضرت از معنى آيه :  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ  ، فرمود : فواحش زنا كردن و دزدى نمودن است و : لمم : گناه صغيره است كه مؤمن گاه مرتكب آن مىشود و خود را ملامت و سرزنش مىكند و سپس استغفار مىكند .\r\nو مرويست كه روزى حضرت امير المؤمنين عليه السّلام در كوفه بالاى منبر رفتند و پس از حمد و ثناى الهى فرمود : اى گروه مردم تمامى گناهان بر سه قسمست و ساكت شدند ، مردى از صحابه عرضكرد يا على عليه السّلام فرموديد گناه بر سه قسمست و ساكت شديد ؟ فرمود : آرى نگفتم آن را مگر آنكه خواستم تفصيل آن را بيان كنم و ليكن مرا حالتى عارض شد كه فاصله بين كلام گرديد ، سپس فرمود : آرى گناهان بر سه قسمست ، گناهيست كه آمرزيده مىشود ، و گناهيست كه آمرزيده نميشود ، و گناهيست كه صاحبش بين خوف و رجا است ، عرضكردند براى ما\r\n\r\n","description":"","footnote":"","page_name":" 242 ","page_number":250},
  {"content":"\r\n\r\nبيان فرمائيد ؟ فرمود : گناهى كه آمرزيده مىشود گناهيست كه بنده‌اى مرتكب مىشود و خداوند براى مكافاتش او را در دنيا معاقبه ميفرمايد ، و خدا حليم‌تر و كريمتر از آن است كه بندهء خود را دو مرتبه براى يك گناه عقاب فرمايد .\r\nو گناهى كه آمرزيده نميشود ظلميست كه مردم به يكديگر ميكنند و خداوند بعزّت و جلال خود قسم ياد نموده كه نيامرزد ( مگر بعد از رضايت و عفو طرف ) چنان كه فرموده بعزّت و جلال خودم قسم عفو نميكنم ظلم هيچ ظالمى را اگر چه بدست زدن ( به آرامى ) باشد و يا دست كشيدن بر سر كسى و يا دست زدن بر حيوانات باشد ، و خداوند در قيامت قصاص فرمايد به حدى كه به گردن كسى مظلمهء ديگرى نباشد .\r\nو قسم سوم گناهيست كه خداوند آن را بپوشاند و توبه را روزى بندهء خود فرمايد ، پس صبح كند آن بنده در حالى كه از گناه خود خائف و هراسان باشد و به پروردگار اميدوار باشد ، لذا اميد رحمت ( و آمرزش ) براى اين بنده هست .\r\nو مرويست از حضرت باقر عليه السّلام كه هر گاه خداوند اراده فرمايد كه بندهء خود را ( بواسطه اطاعت و بندگى ) اكرام كند و آن بنده گناهى داشته باشد او را مبتلا به بيمارى كند ، و اگر بيمارش نكند قبض روحش را سخت نمايد تا مكافات ( و عقوبت ) گناهش بشود ( و از عقوبت اخروى نجات بيابد ) و اگر اراده فرمايد كه بندهء خود را ( بسبب معصيتش ) ذليل و خوار ( و عذاب ) نمايد و آن بنده حسنه‌اى داشته باشد براى جزاى حسنه‌اش در دنيا بدن او را سالم نگهدارد و يا اينكه روزى را بر او وسيع گرداند و يا مرگ را بر او آسان نمايد تا مكافات حسنه ( و جزاى\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nاعمال خيرش ) بشود .\r\nو فرمود : حضرت صادق عليه السّلام هر گاه گناه بنده‌اى زياد باشد و عملى نداشته باشد كه كفارهء گناهانش بشود خداوند ( بلطف و كرمش ) او را بحزن و اندوه مبتلا سازد ( تا كفاره و عقوبت گناهانش بشود ) .\r\nو فرمود : كه رسول خدا صلّى اللَّه عليه و آله و سلّم ميفرمود : خداى تعالى فرموده است بعزت و جلال خودم قسم خارج نميكنم بنده‌اى را از دنيا كه ( بسبب اطاعتش ) بخواهم او را غرق در رحمت خود كنم مگر آنكه گناهان او را فرو ميريزم به بيمارى و يا تنگى معاش ، و اگر گناهى از او باقى بماند مردن را بر او سخت گردانم تا اينكه وارد بر من مىشود گناهى نداشته باشد كه او را داخل بهشت كنم ، و بعزت و جلال خودم قسم خارج نميكنم بنده‌اى را از دنيا كه ( بواسطه بسيارى گناهش ) بخواهم او را عذاب كنم مگر آنكه جزاى اعمال خير و نيكوئيهاى او را بدهم ، كه روزى ( و ثروت ) او را زياد ميكنم و يا بدنش را از امراض سالم و محفوظ نگاه ميدارم و يا دنياى او را امن مينمايم ، و اگر حسنه‌اى از او مانده باشد مردن را بر او آسان ميكنم ( تا تلافى حسنه‌اش بشود و حجتى بر من نداشته باشد ) تا پس از ورودش بر من او را داخل آتش نمايم .\r\nو فرمود : كه هر گاه خداوند اراده سوئى ببنده خود ( بسبب كفر و يا شرك و يا گناهان كبيره‌اش ) بفرمايد گناهانش را نگهدارد تا روز قيامت او را مجازات نمايد ، و هر گاه اراده خيرى نسبت به بندهء خود داشته باشد عقوبت گناهانش را در دنيا به او بچشاند .\r\nو فرمود : رسول خدا صلّى اللَّه عليه و آله كه پيوسته مؤمن در اندوه و غمست تا زمانى كه از گناه پاك شود .\r\n\r\n","description":"","footnote":"","page_name":" 244 ","page_number":252},
  {"content":"\r\n\r\nو از حضرت امام موسى كاظم عليه السّلام منقولست كه فرمود : از ما نيست كسى كه محاسبهء نفس خود نكند هر روز ، پس اگر عمل خيرى كرده باشد از خدا زيادتى ( و توفيق انجام دادن بيشتر از ) آن را بطلبد ، و اگر گناهى كرده باشد استغفار و توبه كند .\r\nو فرمود : كه زندگى و راحتى دنيا نيست مگر براى دو مرد - اول - مردى كه در هر روز عمل خيرى بر اعمال خير خود بيفزايد - دوم - مردى كه گناهان خود را بتوبه نمودن پاك كند ، و توبه كسى قبول نميشود اگر چه اين قدر سجده كند كه گردنش قطع شود مگر بولايت ما اهل بيت ( پيغمبر عليهم السّلام ) آگاه باشيد هر كه بشناسد حق ما را و ( بسبب محبت با ما ) از خدا اميد ثواب داشته باشد و راضى باشد به قوت و روزى خود و لباسى كه بپوشاند عورت خود را ، و بمحبت ما به خدا تقرّب پيدا كند ايمنست ( از اهوال و شدائد و عذاب ) در قيامت .\r\nو فرمود : حضرت باقر عليه السّلام كه چيزى نيكوتر از حسنات و كارهاى خير نيست بعد از گناه كه آدمى بجا آورده باشد و چيزى زشت‌تر از گناه نيست بعد از حسنات كه آدمى مرتكب شود .\r\nو فرمود : حضرت صادق عليه السّلام همانا شما ( مردم ) در يك عمر كوتاهى و روزهاى شمرده‌شده‌اى هستيد كه مرگ ناگهان بشما ميرسد و هر كه اعمالش خوب باشد غبطه مىخورد ( در قيامت كه چرا بيشتر بجا نياورده ) و هر كه اعمالش بد باشد حاصلى بد بدست آورد و نادم و پشيمان باشد ( در قيامت كه چرا بجا آورده ) ، و آدم كند و بطىء بحظ و بهرهء خود نميرسد ( زيرا كسى كه در خانه بنشيند قوت و ما يحتاج ندارد ) و آدم حريص را نميرسد مگر آنچه كه براى او مقدر شده ، و هر كه را\r\n\r\n","description":"","footnote":"","page_name":" 245 ","page_number":253},
  {"content":"\r\n\r\nخيرى برسد خدا به او عطا فرموده و هر كه از شرّ و بدى محفوظ بماند خدا او را محفوظ داشته ( بسبب اطاعتشان ) .\r\nو فرمود : كه مردى آمد خدمت ابو ذر ( ره ) و گفت : علّت چيست كه ما از مرگ كراهت داريم ؟ فرمود : زيرا شما دنيا را تعمير و آباد نموده‌ايد و آخرت را ( بسبب گناه ) خراب كرده‌ايد از اين جهت كراهت داريد و ميل نداريد از آبادانى بجاى خراب منتقل شويد گفت ورود ما را بر خدا ( هنگام مرگ ) چگونه ميبينى ؟ فرمود : نيكوكار همانند مسافر است كه بر اهلش وارد شود ( كه هم او و هم اهلش خوشنود ميشوند بملاقات يك ديگر ، و شما نيز اگر نيكوكار باشيد با خدا چنين هستيد ) و گناهكار همانند غلاميست كه از مولاى خود فرار كرده باشد و او را گرفته بنزد مولايش ببرند ( كه از تأديب و مؤاخذه و شكنجهء او ميترسد ) گفت چگونه مىبينى حال ما را ( در قيامت ) نزد خداوند ؟ فرمود :\r\nاعمال و رفتار و گفتار خود را بر قرآن عرضه ( و مطابقه ) كنيد ، و خداوند در قرآن ميفرمايد :   إِنَّ الْأَبْرارَ لَفِي نَعِيمٍ وَ إِنَّ الْفُجَّارَ لَفِي جَحِيمٍ   « 1 » بدرستى كه نيكوكاران در بهشت پر نعمتند ، و بدكرداران و فاجران در جهنم معذبند ، آن مرد گفت پس رحمت خدا كجاست ؟ فرمود :  إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  « 2 » بدرستى كه رحمت خدا نزديك است بنيكوكاران ( پس اگر شما نيكوكار باشيد رحمت خدا شما را احاطه خواهد كرد ) .\r\nو نيز فرمود كه مردى به ابو ذر گفت كه براى من چيزى از علم ( خداشناسى ) بيان كن ؟ فرمود : علم بسيار است و ليكن اگر قدرت\r\n\r\n\r\n","description":"","footnote":"\r\n( 1 ) . 13 - الانفطار\r\n( 2 ) . 54 - الاعراف\r\n","page_name":" 246 ","page_number":254},
  {"content":"\r\n\r\nدارى بدى نكن به آن كسى كه دوستش ميدارى ، گفت آيا ديده‌اى كه كسى بدوستش بدى كند ؟ فرمود بلى ، دوستترين چيزها نزد تو نفس تو است پس اگر معصيت خدا را نمودى بنفس خود بدى كرده‌اى ، ( چون او را بجهنم خواهى برد ) .\r\nو فرمود : حضرت سجاد عليه السّلام چيزى شتابش مانند شتاب ثواب نيكوكارى ، و عقوبت سركشى از فرمان خدا نيست ، و عيب مرد همين بس كه بعيوب ديگران مينگرد و از عيوب خود چشم ميپوشد ، و يا بيهوده و بدون علت اذيّت كند هم‌نشين ( و دوست و همسايه و زن ) خود را ، و يا نهى كند مردم را از چيزى كه خود آن را ترك نميكند .\r\nو فرمود : حضرت صادق عليه السّلام كه حضرت امير المؤمنين عليه السّلام در خطبه‌هاى خود بسيار ميفرمود : أيها الناس دينكم دينكم دينكم ، اى گروه مردم مسلمان دين خود را حفظ كنيد ؟ بدرستى كه گناه در دين بهتر است از حسنه‌اى كه در غير دين بجا آورده شود ، زيرا گناه در دين آمرزيده مىشود و ليكن حسنه در غير دين قبول نميشود « 1 » و فرمود : هر كه همسايه معصيت كارى داشته باشد و ( قادر باشد\r\n\r\n\r\n","description":"","footnote":"\r\n( 1 ) . مثل اعمال خير و كارهائى كه به قصد تقرب به خداوند انجام نميشود ، و يا اعمال و كارهاى نيكوئى كه مردم غير مسلمان انجام ميدهند ، و اين بيان حضرت « ع » تقريبا جوابست براى كسانى كه تحت تأثير كارهاى خوب و يا دستگيرى مستمند و فقرا نمودن يكنفر غير مسلمان حقيقى واقع ميگردند ، و ميگويند فلان شخص ( مورد نظرشان ) با اينكه مسلمان نيست و يا اصلا نماز نميخواند و يا قبول هم ندارد چقدر شخص خوبيست ! و چنين كرده و چنان مىكند\r\n","page_name":" 247 ","page_number":255},
  {"content":"\r\n\r\nكه مانع معصيت كردنش بشود و با اين حال ) او را از معصيت كردن نهى نكند شريك گناه او خواهد بود .\r\nو فرمود : براى بنده هيچ عقوبتى بزرگتر از عقوبت قساوت قلب نيست .\r\nو فرمود : عطا نشده است بمرد چيزى كه بهتر از زن صالحه باشد كه هر گاه به او نظر كند شاد شود و چون غايب شود خود را نگاهدارى كند .\r\nو فرمود : نبى اكرم صلّى اللَّه عليه و آله و سلّم كه هلاكت زنان امت من درد و چيز است ، يكى طلا ( زينت آلات ) و يكى لباسهاى نازك بدن نما ، و هلاكت مردان امت من در ترك علم و جمع كردن مالست ( كه حقوق واجبهء آن را ادا ننمايند ) .\r\nو مرويست از مجاهد ( بن جبر المكى التابعى المفسر ) كه روزى حضرت رسول صلّى اللَّه عليه و آله و سلّم بعيادت جوانى رفت كه در حال احتضار بود ، آن حضرت فرمود چگونه هستى ؟ عرض كرد به خدا اميدوارم و از گناهان خود خائف و هراسانم ، فرمود : در چنين موقعى جمع نميشود در قلب بنده اين چنين حالتى مگر آنكه خداوند به او عطا مىكند آنچه را كه اميدوار است و ايمنش مينمايد از آنچه كه خائف است .\r\nو فرمود : كه خداوند حيا مىكند از بنده‌اى كه پس از نماز جماعت از او چيزى سؤال كند و به او عطا نفرمايد .\r\nو فرمود : بيشتر خطاهاى اولاد آدم از زبان او است ( زيرا بيك كلمه شقاوت ابدى حاصل كند ) .\r\nو فرمود : هر كه دو ركعت نماز بخواند در خلوت كه كسى او را\r\n\r\n","description":"","footnote":"","page_name":" 248 ","page_number":256},
  {"content":"\r\n\r\nنه بيند مگر خداوند ، نوشته مىشود برايش برائت از جهنم .\r\nو فرمود : هر گاه جمعى در يك مجلس بنشينند و ياد خدا نكنند در قيامت بمنتها درجهء حسرت خواهند بود .\r\nو فرمود : بسيار استغفار كنيد زيرا خداوند استغفار را به ياد شما نداد مگر آنكه اراده فرمود شما را بيامرزد .\r\nو مرويست كه ( بجمعى ) فرمود آيا دلالت نكنم شما را به چيزى كه خطاها و گناهان را محو مىكند ؟ گفتند بلى ، فرمود وضو گرفتن با دشوارى و شدّت سرما ، و بسيار بمسجدها رفتن و انتظار ( وقت ) نماز كشيدن بعد از نماز ، و فرمود : بپرهيز از محرّمات تا اينكه عابدترين مردم باشى و راضى باش به آنچه كه خداوند قسمت تو فرموده ( و قناعت كن ) تا اينكه غنىترين مردم باشى ، و نيكوئى كن بهمسايگانت تا اينكه مؤمن باشى ، و دوست بدار براى مردم آنچه را كه براى خود دوست ميدارى تا اينكه مسلمان واقعى باشى ، و بسيار خنده مكن زيرا بسيارى خنده دل را ميميراند ، و فرمود : هر گاه مردى قرض بدهد و گيرنده را مهلت بدهد تا مدتى ثواب صدقه دارد و اگر بعد از مدت معلوم او را مهلت داد براى او هر روزى ثواب يك صدقه دارد .\r\nو فرمود : كار خير و نيكو بسيار است و ليكن ( متأسفانه ) بجا آورندهء آنها بسيار كمست .\r\nو فرمود : گاه مردى خدا را ميخواند ( و طلب آمرزش مىكند ) و خدا از او رو برميگرداند ، باز او را ميخواند و رو از او بر ميگرداند ؛ بار ديگر ميخواند و رو از او بر ميگرداند ، تا در مرتبه چهارم خداى تعالى\r\n\r\n","description":"","footnote":"","page_name":" 249 ","page_number":257},
  {"content":"\r\n\r\nبملائكه‌ها فرمايد بندهء من مرا ميخواند و من از او رو بر ميگردانم ، و بندهء من ميداند كه كسى جز من او را نخواهد آمرزيد ، پس شما شاهد باشيد كه او را آمرزيدم .\r\nو فرمود : همهء شما مردم همانند چوپان هستيد هم چنان كه او مسئول حفاظت و نگاهدارى گوسفند است شما هم مسئوليت سنگينى به عهده داريد نسبت به زير دستان ، و مرد مسئول راهبرى و راهنمائى و تربيت عيال و فرزندان خود مىباشد ، و زن مسئول نگاهدارى فرزندان و اهل بيت شوهر خود مىباشد ، و خدمتكار و كلفت مسئول أموال مولا و آقاى خود ميباشند ، آگاه باشيد كه هر كس مسئوليتى بر عهدهء او است و وظايف و تكاليفى نسبت به ديگران دارد .\r\nو فرمود : هر گاه يكى از شما گوشتى پخت بايد آب آن را اضافه كند و ( از نظر اخلاق و حقوق همسايه دارى ) مقدارى از آن را بهمسايه خود دهد .\r\nو فرمود : مردم پيوسته در خيراند تا زمانى كه عجله نكرده‌اند ، گفتند يا رسول اللَّه صلّى اللَّه عليه و آله عجله در چه امرى ؟ فرمود : در دعا كه بگويند ما دعا كرده‌ايم و اجابت آن را نديده‌ايم .\r\nو فرمود : هر كه چهل روز نماز خود را با جماعت بخواند نوشته مىشود براى او برائت از نفاق و نجات از آتش جهنم .\r\nو فرمود : خداوند دوست دارد بندهء فقير با عفّت را ( كه پيرو شهوت و هوا و هوس و شيطان نباشد ، و چشم بثروت ثروتمندان اندوخته باشد و دست به طرف آنها دراز نكند ) .\r\nو فرمود : پاك و پاكيزه كنيد دهان خود را ( از غيبت و تهمت\r\n\r\n","description":"","footnote":"","page_name":" 250 ","page_number":258},
  {"content":"\r\n\r\nو فحش و دروغ و نمّامى و سخنان بيهوده ) زيرا دهان شما راه ( قرائت ) آيات قرآنست ( به خواندن قرآن و حمد و سوره در نماز ) و فرمود : طلب كنيد حوائج خود را از مهربانان و رحم دلان امت من تا بر آورده شود ، زيرا خداى تعالى فرموده : رحمت خود را در رحم دلان بندگان خود قرار داده‌ام ، و طلب نكنيد از كسانى كه قساوت قلب ( و بخالت ) دارند كه بر آورده نخواهد شد ، و خداوند فرموده سخط و غضب من بر آنها است .\r\nو فرمود : گاه بنده‌اى را در قيامت بسبب يك گناه از گناهانش صد سال حبس ميكنند و او نظر مىكند به برادران و زنان خود كه در بهشت متنعّمند ( و او حسرت مىخورد ، پس مرتكب هيچ نوع گناه نشويد ) .\r\nو فرمود : هر كه گناهى را مرتكب شود و ( خائف نباشد بلكه ) خندان باشد داخل جهنم خواهد شد در حالى كه سخت گريان باشد .\r\nو مرويست كه بصحابه فرمودند آيا خبر ندهم شما را ببزرگترين گناهان كبيره ؟ گفتند بلى يا رسول اللَّه صلّى اللَّه عليه و آله و سلّم فرمود : بزرگترين گناهان كبيره سه چيز است ، شرك به خدا ، و عاق پدر و مادر بودن ، و چون حضرتش تكيه داده بود به دو زانو نشست و فرمود : آگاه باشيد ، گفتار ناحق گفتن و شهادت ناحق دادن ، و اين قدر اين جمله را تكرار كرد كه ما گفتيم اى كاش پيغمبر ساكت ميشد .\r\nو بسند صحيح از حضرت رسول صلّى اللَّه عليه و آله و سلّم مرويست كه ميفرمود :\r\nهفتاد هزار نفر از امت من بدون حساب داخل بهشت ميشوند ، و سپس به حضرت امير المؤمنين عليه السّلام توجه نمود و فرمود : يا على ايشان از شيعيان\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nتو هستند كه تو را بامامت ( و خليفه بلا فصل من ) قبول دارند .\r\nو فرمود : هر كه كاغذى ( يا چيز ديگرى ) كه از نامهاى خدا در آن ثبت و نوشته شده باشد از زمين بردارد كه زير پا نماند براى تجليل اسم پروردگار ، خداوند او را جزو صديقان محسوب فرمايد ، و تخفيفى در عذاب پدر و مادر او عنايت فرمايد اگر چه مشرك باشند .\r\nو فرمود : از ما نيست كسى كه بر صغيران ما ( سادات ) رحم نكند و بر پيران ما احترام نگذارد .\r\nو فرمود : هر كه احترام به پيرمردى ( از شيعيان على عليه السّلام ) بگذارد ايمن خواهد بود از فزع روز قيامت .\r\nو فرمود : هر گاه سن مؤمنى بهشتاد سالگى رسيد پس او اسير خدا است در زمين ، و نوشته مىشود براى او حسنات و محو مينمايند ( بعضى از ) گناهانش را .\r\nو مرويست از عبد اللَّه بن عباس « 1 » كه هر كه بچهل سالگى رسيد و خير او از بديهايش بيشتر نباشد بايد مجهز رفتن بجهنم شود .\r\n\r\n\r\n","description":"","footnote":"\r\n( 1 ) . عبد اللَّه بن عباس قارى قرآن و عالم و فصيح اللسان و از اصحاب رسول خدا « ص » و شاگرد حضرت امير « ع » و پسر خواهر ميمونه زوجه حضرت رسول است و آن حضرت در حق او دعا كرد و فرمود : اللهم فقهه في الدين و علمه التأويل ، و چون دو مرتبه جبرئيل را ديد و هم بسيار گريست بر امير المؤمنين و حسنين « ع » نابينا شد ، و در باب كورى و فصاحت لسان خود گويد ان يأخذ اللَّه من عينى نورهما ، ففي لسانى و قلبى منهما نور ، قلبى زكى و عقلى غير ذى دخل ، و في لسانى ما كالسيف مأثور ، و در طايف سنه 68 يا 69 بسن 71 سالگى وفات كرد و محمد حنفيه بر او نماز خواند و گفت :\r\nاليوم مات ربانى هذه الامة .\r\n","page_name":" 252 ","page_number":260},
  {"content":"\r\n\r\nو مرويست از محمّد بن « 1 » الامام زين العابدين عليه السّلام كه هر گاه چهل سال از عمر مردى گذشت منادى از جانب آسمان ندا كند و گويد نزديك شد رفتن تو پس زاد و توشه آخرت مهيا نما .\r\nو مرويست از عبد اللَّه بن عمر « 2 » كه مردى خدمت حضرت رسول صلّى اللَّه عليه و آله آمد و عرض كرد اهل بهشت چه عملى ميكنند كه ببهشت ميروند ؟\r\nفرمود : براستگوئى ، و هر گاه بنده‌اى راست بگويد نيكى خواهد كرد و چون نيكى كند ايمان خواهد آورد ( به خدا و رسول و اوامر آنها ) و چون ايمان آورد داخل بهشت شود ، عرض كرد يا رسول اللَّه صلّى اللَّه عليه و آله و سلّم اهل جهنم چه عملى ميكنند كه بجهنم ميروند ؟ فرمود : بدروغگوئى و هر گاه بنده‌اى دروغ گفت فسق و فجور خواهد كرد و چون فجور كند كافر شود و چون كافر شود داخل جهنم گردد .\r\nو مرويست ( از اوس بن شرجيل ) كه آن حضرت فرمود : هر كه همراه ظالمى برود از براى اعانت و يارى كردن او و بداند كه او ظالم است آن كس از اسلام خارج ( و داخل كفر ) ميگردد .\r\nو فرمود : كه چون روز قيامت شود منادى ندا كند و گويد :\r\nكجايند ظالمان و كسانى كه شبيه و مانند ظالمانند ( كسانى كه بظلم ايشان\r\n\r\n\r\n","description":"","footnote":"\r\n( 1 ) . اين محمد غير از وجود مقدس امام محمد باقر « ع » است و مشهور به محمد الاصغر مىباشد و دهمين فرزند حضرت امام زين العابدين « ع » است .\r\n( 2 ) . عبد اللَّه بن عمر بن الخطاب عدوى ، با حفصه زوجه پيغمبر از يك مادراند و از بيعت حضرت امير « ع » تخلف جست و بعد از وقعه كربلا مردم را بخروج بر يزيد جمع كرد و بشام رفت و ليكن يزيد با حيله و تزوير او را آرام كرد ، و در سنه 73 وفات كرد و بقولى حجاج او را كشت .\r\n","page_name":" 253 ","page_number":261},
  {"content":"\r\n\r\nراضى باشند ) و ياران و اعوان ظالمان حتى آن كسى كه قلمى از براى ايشان تراشيده و يا دواتى به جهت ايشان حاضر نموده ؟ پس همگى را در تابوتى از آهن جمع سازند و در جهنم اندازند .\r\nو فرمود : بيايد زمانى در آخر الزمان كه مردم در مسجدها گرداگرد يك ديگر بنشينند و سخن از دنيا گويند و دوست بدارند دنيا را ، پس با ايشان معاشرت و مجالست نكنيد ، و خدا هيچ گونه حاجتى به اين نوع از مردم ندارد .\r\nو منقولست از حضرت عيسى عليه السّلام كه فرمود : ميبينم دنيا را به صورت پيره‌زن كبود موى و ازرق چشم و زشت صورت و قبيح سيرت و متعفّنى كه خود را بأنواع حلى و زيور زينت داده باشد ، و پرسيده شود از او كه چند شوهر كرده‌اى ؟ و دنيا جواب گويد : از بسيارى شماره آن را ندانم ، به او گفته شود : آيا مرده‌اند يا تو را طلاق داده‌اند ؟ در جواب گويد : نه ، بلكه همه را كشتم ، به او گفته شود : واى بر حال شوهرهاى باقيمانده تو ! چرا عبرت نميگيرند از حال شوهرهاى كشته‌شده‌ات ؟ و حضرت امام حسين عليه السّلام گاه گاهى متمثل به اين شعر ميشد :\r\n يا أهل لذّات الدنيا لا بقاء لها * انّ اغترارا بظلّ زائل حمق \r\nاى كسانى كه بلذّات دنيا مشغول هستيد ! بدانيد كه بقائى براى دنيا نيست ، و هر كه مغرور شود بسايه كه زايل‌شونده است همانا بمنتها درجه حماقتست .\r\nفرموده : نبى اكرم صلّى اللَّه عليه و آله و سلّم كه دنيا خانه كسى است كه ( در آخرت ) خانه نداشته باشد ، و دنيا را جمع مىكند هر كه عقل ندارد ، و پيرو شهوات آن مىشود هر كه فهم ندارد ، و براى خاطر دنيا با ديگران دشمنى مىكند\r\n\r\n","description":"","footnote":"","page_name":" 254 ","page_number":262},
  {"content":"\r\n\r\nكسى كه علم و دانش ندارد ، و براى دنيا به ديگران حسد ميورزد كسى كه فقاهت ( و بينائى و خرد ) ندارد ، و براى دنيا سعى و كوشش مىكند كسى كه يقين ( بخداى رازق و مقدرات او ) ندارد ، و ( خلاصه ) هر كه بيشتر ( قصد و شغل و ) همتش براى دنيا باشد در دنيا و آخرت غم و اندوهش از همهء مردم بيشتر باشد .\r\nو منقول است كه عابدى هنگام مردنش ميگفت تأسف ندارم از دنيا ( كه نداشتم ) و نه بر خطاها و گناهانم ( زيرا خدا غفار و كريم است ) بلكه متأسفم از شبهائى كه خوابيده‌ام ( و عبادت نكردم ) و از روزهائى كه افطار نمودم ( و روزه نگرفتم ) و از ساعتى كه غافل از ذكر خدا بودم .\r\nو فرمود : نبى اكرم صلّى اللَّه عليه و آله و سلّم كه هر كه حمايت از عرض و آبروى برادر مسلمان خود كند ( در قيامت ) آن حمايت حجابى خواهد شد براى او از آتش ، و هر كس برادر دينيش او را دوست بدارد و آن كس يارى او نكند خيانت به او نموده ، و هر كه راضى نشود از برادران مسلمانش مگر هنگامى كه به او عطائى كنند بسيار مىشود دشمنانش ، و هر كه بدوستانش بهر لغزشى عتاب و سرزنش كند بسيار مىشود دشمنانش .\r\nو فرمود : خداى عز و جل عطا ميفرمايد دنيا را به كسانى كه بفكر آخرت باشند و ليكن آخرت را نخواهد داد به كسانى كه بفكر دنيا هستند ، پس هميشه متوجه آخرت باش تا خير دنيا و آخرت نصيبت گردد .\r\n\r\n","description":"","footnote":"","page_name":" 255 ","page_number":263},
  {"content":"\r\n\r\n\r\nباب پنجاه و دوم نيز در اخبار منتخبه از مجموعه ورّام از بيانات اهل بيت رسالت ( ع )\r\nمرويست كه روزى حضرت صادق عليه السّلام بيكى از شاگردان خود فرمود : از من ( در اين مدت ) چه چيز ياد گرفته‌اى و چه فائده از كسب علوم و احاديث برده و فرا گرفته‌اى كه به كار آخرت تو آيد ؟ عرض كرد :\r\nهشت مطلب مهم ، فرمود : بيان كن ؟ عرض كرد :\r\nاول - چون ديدم هر دوستى مفارقت از دوست خود مىكند هنگام مردن ، پس همت و كوشش نمودم بدوستى دوستى كه از من مفارقت نميكند بلكه در تنهائيها مونس من خواهد بود و آن عمل صالح و نيكوكاريست ، فرمود : أحسنت و اللَّه .\r\nدوم - ديدم كه جمعى از مردم افتخار بحسب ( و نسب ) خود ميكنند و جمعى ديگر بمال و اولاد خود ، و ديدم در اينها فخرى نيست و بزرگترين فخرها تقوى است چنان كه خداى تعالى ميفرمايد :  إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » همانا بدرستى كه گرامى و بزرگترين شماها از نظر عزت و مقام نزد خداوند با تقواترين شما است ، پس سعى و كوشش مينمايم كه نزد خداوند بسبب تقوا گرامى باشم ، فرمود : أحسنت و اللَّه .\r\nسوم - ديدم كه هر دسته‌اى از مردم بلهو و لعب و كارهاى بيهوده مشغولند ، و مىبينم كه خداى تعالى فرموده :   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 2 » هر كه از عظمت مقام قهّاريت\r\n\r\n\r\n","description":"","footnote":"\r\n( 1 ) . 13 - الحجرات\r\n( 2 ) . 41 - النازعات\r\n","page_name":" 256 ","page_number":264},
  {"content":"\r\n\r\nپروردگار بترسد و خود را از هوا و هوس باز دارد بهشت مأوى و منزل او است ، از اين جهت كوشش نموده‌ام كه خود را از لهو و لعب باز دارم و به اطاعت خداى سبحان مشغول شوم ، فرمود : أحسنت و اللَّه .\r\nچهارم - ديدم هر كسى هر چه را بدست آورد و جلب توجهش را نمود در حفظ آن ميكوشد و مانع اتلاف آن مىشود ( و بخالت از انفاق دارد ) و مىبينم كه خداى تعالى ميفرمايد :  مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ وَ لَهُ أَجْرٌ كَرِيمٌ  « 1 » كيست كه به خدا قرض الحسنه دهد تا خدا برايش به چندين برابر بيفزايد و پاداشى با لطف و كرامت به او عطا فرمايد ، و دوست داشتم كه آنچه را دارم مضاعف و چند مقابل شود ، پس در راه خدا انفاق ميكنم تا اينكه ذخيرهء روز حاجت من باشد ، فرمود :\r\nأحسنت و اللَّه .\r\nپنجم - ديدم كه مردم ( براى مال ) به يكديگر حسد ميورزند و مىبينم كه خداى تعالى فرموده :  نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ  « 2 » ما آنچه را كه ( از ثروت ) بايد در زندگانى دنيا به آنها برسد بين ايشان قسمت نموده‌ايم و بعضى را بر بعضى ( برياست و امارت و حكومت ) برترى داديم تا آنها بعضى از مردم ديگر را مسخر خدمت كنند و ( غافلند ) كه رحمت خدا از مال دنيا كه جمع ميكنند بسى بهتر است ، پس چون دانستم كه رحمت خداوند بهتر است از آنچه كه مردم جمع ميكنند ، حسد نورزيدم بر كسى و تأسف نميخورم بر آنچه كه از ( دنياى ) من فوت شده و ندارم ، فرمود : أحسنت و اللَّه .\r\n\r\n\r\n","description":"","footnote":"\r\n( 1 ) . 11 - الحديد\r\n( 2 ) . 31 - الزخرف\r\n","page_name":" 257 ","page_number":265},
  {"content":"\r\n\r\nششم - ديدم كه مردم با يك ديگر دشمنى ميكنند و بغض و كينه يك ديگر را در دل دارند ، و مشاهده كردم كه خداى تعالى فرموده :  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا  « 1 » بدرستى كه شيطان دشمن سر سخت شما است پس شما هم او را دشمن داريد ، از اين جهت با شيطان دشمن شدم و با غير او دشمنى نميكنم ، فرمود : أحسنت و اللَّه .\r\nهفتم - ديدم كه مردم سعى و كوشش ميكنند در طلب روزى ، و مىبينم كه خداى سبحان فرموده  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 2 » نيافريدم جن و انس را مگر براى اينكه مرا پرستش كنند ، كه آنها را خلق نكرده تا طلب روزى نمايند زيرا روزى تمام مخلوقات را خود ضامن شده است چنان كه ميفرمايد :  إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ  « 3 » بدرستى كه خدا است روزى دهنده و صاحب اقتدار و قوت ، و يقين دارم كه وعدهء خدا صدقست و وفا مىكند بوعده و ضمانت خود ، پس راضى بوعدهء او شدم ، و مشغول نمودم خود را به اطاعت و عبادت و بندگى او كه بر من واجب فرموده ، فرمود : أحسنت و اللَّه .\r\nهشتم - ديدم كه بعضى از مردم هميشه سخن از صحت ( و سلامتى و فربهى و زور بازو و نيرومندى ) بدن خود ميگويند و بعضى بزيادتى اموال و بعضى بمردمان ديگر ( كه ميگويند براى ما چنين و يا اين قدر ياور و كمك حال و فرمانبردار مىباشد ) با اينكه آنها هم مثل خودشان ضعيف و ناتوانند ، و مىبينم كه خداى تعالى فرموده :   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ  \r\n\r\n\r\n","description":"","footnote":"\r\n( 1 ) . 6 - الفاطر\r\n( 2 ) . 56 - الذاريات\r\n( 3 ) . 58 - الذاريات\r\n","page_name":" 258 ","page_number":266},
  {"content":"\r\n\r\n بالِغُ أَمْرِهِ  « 1 » هر كه از خدا بترسد ( و پرهيزكار شود ) خدا راه بيرون شدن ( از گناهان و بلاها و حوادث عالم را ) بر او ميگشايد و از جايى كه گمان نبرد به او روزى عطا كند و هر كه ( در هر امرى ) بر خدا توكل كند خدا او را كفايت خواهد كرد ، زيرا كه امر خدا بر همه چيز نافذ است ، پس توكل به خدا نمودم و از غير او چشم پوشيدم ( تا در دنيا و آخرت مرا كفايت فرمايد ) ، فرمود : به خدا قسم موضوع اصلى تورات و انجيل و زبور و قرآن همين هشت چيز است .\r\nو مرويست از نبى اكرم صلّى اللَّه عليه و آله و سلّم كه ميفرمود هر كه براى رضا و محض تقرّب به خدا طلب علم نمايد ( ثمرهء آن اينست كه ) براى هر بابى كه فرا ميگيرد زياد مىشود فروتنى او ( براى خدا ) و بسيار مىشود تواضع مردم براى او ، و زياد ميگردد خوف او از خدا و جديّت و كوشش او در ( نشر و يارى ) دين ، پس اين چنين عالمست كه از علم خود نفع ميبرد و بهره مىرساند ، و هر كه طلب كند علم را براى ( ثروت ) دنيا و مقام و منزلت نزد مردم و براى راه يافتن نزد پادشاه ، اين چنين شخص براى هر بابى كه فرا ميگيرد زياد مىشود تكبرش ( و جاى متكبّران جهنم است ) و زياد مىشود پستى و خوارى او در نزد مردم و ( چون بمقاصد خود نميرسد ) به خدا مغرور مىشود و سركشى مىكند و جفا بدين خواهد كرد ، و اين عالم است كه نفعى و نصيبى از علم نميبرد ، و در قيامت جز ندامت و حسرت و ذلّت فائده ديگرى نخواهد داشت ، و علمش حجّت مىشود برايش .\r\nو فرمود : آن حضرت صلّى اللَّه عليه و آله و سلّم به حضرت امير المؤمنين عليه السّلام زمانى كه\r\n\r\n\r\n","description":"","footnote":"\r\n( 1 ) . 2 - الطلاق\r\n","page_name":" 259 ","page_number":267},
  {"content":"\r\n\r\nملك الموت براى قبض روح فاجرى نازل شد سيخهائى از آتش با او خواهد بود ، حضرت امير المؤمنين عليه السّلام عرض كرد يا رسول اللَّه صلّى اللَّه عليه و آله و سلّم آيا اصابت مىكند آن سيخها بيكى از امت شما ؟ فرمود : بلى ، بحاكمى كه ظلم و جور كند ، و به كسى كه اموال يتيم را بخورد ، و به كسى كه شهادت ناحق و دروغ دهد ، و چون روز قيامت شود شهادت دهندهء بدروغ و ناحق زبان زند و بليسد آتش را همچنان كه سگ زبان مىزند و ميليسد ظرف را .\r\nو منقول است كه بيكى از بزرگان گفتند كه بر چه بنا كردى امر خود را ؟ گفت بر چهار خصلت :\r\n1 - دانستم رزق مرا غير من نميخورد پس آرام گرفت نفس من از حرص در طلب آن .\r\n2 - دانستم عمل مرا غير از من كسى بجا نمىآورد ، از اين جهت اعمال واجبه كه به آن مكلف شده‌ام خودم بجا مىآورم و مشغول به عمل خود شدم .\r\n3 - دانستم مرگ مرا خبر نميكند كه چه وقت خواهد آمد ، و نميآيد مگر ناگهان ، پس مبادرت و تعجيل كردم در تهيه زاد و توشه آخرت و مستعد آمدن مرگ شدم .\r\n4 - دانستم كه خدا مرا مىبيند در تمام دقايق و حالات و از او پنهان نتوانم شد لا جرم از او حيا ميكنم ( و معصيت او را نمينمايم ) .\r\nو فرمود : هر كه تازيانه ( يا شبيه آن ) بر خود ببندد و بايستد نزد سلطان ظالم ، خداى تعالى در قيامت آن تازيانه را اژدهائى كند از آتش كه طول او هفتاد ذراع باشد و در جهنم بر او مسلط نمايد .\r\nو فرمود : هر كه صورت ظاهرش بهتر از باطنش باشد سبك مىشود\r\n\r\n","description":"","footnote":"","page_name":" 260 ","page_number":268},
  {"content":"\r\n\r\nكفّه ميزان ( حسنات ) او ، و هر كه باطنش بهتر از ظاهرش باشد سنگين مىشود كفّه ميزان ( حسنات ) او .\r\nو مرويست از حضرت امام حسن عليه السّلام كه ميفرمود : در قيامت منادى ندا كند و گويد : اى گروه مردم هر كه را بر خدا حقى باشد پيش آيد ، و پيش نروند مگر اهل معروف ( نيكوكاران و احسان‌كنندگان و امر به معروف‌كنندگان ) .\r\nو گفته شده است كه هر كه غنا و بىنيازى خود را در ( زور و بازو و ) كسب خود بداند هميشه فقير است ، و هر كه غنا و بىنيازيش در قلبش باشد ( كه قناعت‌كننده و اميد و توكل به خدا داشته باشد ) پيوسته بىنياز و غنى است .\r\nو گفته است يكى از بزرگان : هر كه در گرفتاريهايت تو را يارى نكند و امور تو را بر امور خودش مقدم ندارد ، مغرور بدوستى او مباش .\r\nو از رسول خدا صلّى اللَّه عليه و آله و سلّم مرويست كه فرمود : احتراز كنيد از غيبت چون غيبت بدتر است از زنا ، زيرا مرديكه زنا مىكند و توبه مينمايد خدا توبه او را قبول ميفرمايد ، و ليكن غيبت‌كننده را خدا نمىآمرزد تا آن كسى را كه غيبت كرده از او بگذرد و حلال نمايد .\r\nو فرموده : اى گروه مردم هر كه غيبت كند ، به زبان ايمان آورده و قلبش از ايمان خاليست ، پس غيبت مكنيد مسلمين را و پىجوئى اسرار و عيوب و لغزشهاى ايشان منمائيد ، زيرا هر كه پىجوئى كند خدا أسرار و عيوب و لغزشهاى او را ظاهر مىسازد اگر چه در اندرون خانه خود باشد .\r\n\r\n","description":"","footnote":"","page_name":" 261 ","page_number":269},
  {"content":"\r\n\r\nو مرويست كه وحى شد به حضرت موسى بن عمران عليه السّلام هر غيبت‌كننده‌اى كه با توبه از دنيا برود آخر كسى است كه داخل بهشت خواهد شد ، و هر غيبت‌كننده‌اى كه بىتوبه از دنيا برود اول كسى است كه داخل جهنم خواهد شد .\r\nو فرمود : شجاعت و نيرومندى و توانائى و پهلوانى به زمين زدن ديگران نيست بلكه شجاعت و نيرومندى و توانائى و پهلوانى آنست كه آدمى هنگام غضب بتواند خود را نگهدارد ، زيرا غضب كليد همهء بديها است و ديگر آنكه بتواند صفت تكبر را از خود دور سازد ( زيرا صفت خبيثه و پستى است و يكى از آثارش ظلم و عناد است ) و خدا يسبحان در چندين موضع قرآن متكبرين و ظالمان عنود را مذمت فرموده چنان كه ميفرمايد  سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ  « 1 » آنان كه در زمين بناحق و از روى كبر دعوى بزرگى كنند از آيات رحمتم دور ميگردانم ، و ميفرمايد  مَنْ يَسْتَنْكِفْ عَنْ عِبادَتِهِ وَ يَسْتَكْبِرْ  « 2 » هر كس از بندگى خدا سرپيچد و دعوى برترى كند و تكبر ورزد ( زود باشد كه بكيفرش برسد ) و ميفرمايد :  الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ  « 3 » ( چون روز قيامت شود خطاب رسد بمتكبرين ) امروز براى كيفر رفتار و گفتارتان عذاب و خوارى ميكشيد چون بر خدا سخنهاى ناحق و ناروا ميگفتيد و از حكم آيات او گردن كشى و تكبر مينموديد ، و ميفرمايد :\r\n فَبِئْسَ مَثْوَى الْمُتَكَبِّرِينَ *  « 4 » پس بد منزلگاهيست جايگاه متكبران\r\n\r\n\r\n","description":"","footnote":"\r\n( 1 ) . 145 - الاعراف\r\n( 2 ) . 171 - النساء\r\n( 3 ) . 93 - الانعام\r\n( 4 ) . 72 - الزمر\r\n","page_name":" 262 ","page_number":270},
  {"content":"\r\n\r\nو ميفرمايد :  كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  « 1 » خدا بر دل هر متكبر ستمكارى مهر مىزند ( چون با سعادت خود دشمن است ) و ميفرمايد  وَ اسْتَفْتَحُوا وَ خابَ كُلُّ جَبَّارٍ عَنِيدٍ  « 2 » درخواست فتح و گشايش از خدا مينمايند بندگان با ايمان و ليكن سرپيچى مىكند كافر عنود متكبر .\r\nو فرمود : رسول خدا صلّى اللَّه عليه و آله و سلّم داخل بهشت نميشود هر كه در قلبش به قدر خردلى ( ذره ) تكبر باشد ، و داخل جهنم نميشود هر كه در قلبش مثقال خردلى ايمان باشد .\r\nو فرمود : كه خداى تعالى ميفرمايد كبرياء و بزرگى و عظمت و برترى سزاوار و خاص منست ، و هر كه بخواهد در يكى از اينها با من برابرى كند او را بجهنم خواهم افكند .\r\nو فرمود : هر كه از امت من كوشش كرد در ترك شهوتى از شهوات دنيا از ترس خدا ، پروردگار او را از فزع قيامت ايمن فرمايد و او را داخل بهشت نمايد .\r\nو فرمود : هر كه ببوسد پسرى را بشهوت خداى تعالى هزار سال او را عذاب كند ، و هر كه لواط كرد بوى بهشت بمشامش نرسد و حال آنكه بوى آن از پانصد سال راه بمشام ميرسد ، مگر آنكه توبه نمايد « 3 »\r\n\r\n\r\n","description":"","footnote":"\r\n( 1 ) . 37 - المؤمن\r\n( 2 ) . 15 - ابراهيم\r\n( 3 ) . لواط كردن يكى از گناهان كبيره و عملى است بس زشت و نامشروع و بر خلاف اخلاق آدميت ؟ و خداى تعالى قوم حضرت لوط « ع » را چون مرتكب اين عمل زشت ميشدند هلاك فرمود ، و گذشته از اينكه نطفه از بين ميرود و ضايع ميگردد و نسل قطع مىشود ، در لواط دهنده تأثير بسيار بدى دارد ، كه از جملهء آنها بيمارى خطرناك و خانمانسوز سفليس و سوزاك است .\r\n","page_name":" 263 ","page_number":271},
  {"content":"\r\n\r\nو فرمود : نيست كسى از امت من كه نام ( يا يكى از القاب ) مرا ياد كند ( و يا بشنود ) و بر من صلوات بفرستد مگر آنكه خداى تعالى گناهان او را بيامرزد اگر چه بشمارهء ريگهاى پشتهء ريگ بزرگى باشد .\r\nو فرمود : صدقه بر طرف ميسازد از صاحبش آفات دنيا و سختى در قبر و عذاب قيامت را ، و فرمود نماز شب چراغيست براى خواننده در قبرش ، و هر كه لا إله إلا اللَّه بگويد شيطان از او دور مىشود .\r\nو مرويست از ابن عباس كه فرمود آن حضرت هر كه بميرد در غربت شهيد مرده است ، و فرمود بغربت مردن شهادتست و چون غريب هنگام احتضارش چشم به اطراف خود اندازد و هيچ يك از اهل خود را نبيند و آه بكشد خداوند بهر نفس و آهى كه ميكشد هزار هزار گناه او را محو فرمايد و بنويسد براى او هزار هزار حسنه و چون بميرد ثواب شهيد به او عنايت فرمايد .\r\nو مرويست از ابن عباس كه فرمود آن حضرت صلّى اللَّه عليه و آله هر گاه غريبى بيمار شود و نگاهى به اطراف خود نمود و كسى ( از اهل خود ) را نديد خداى تعالى تمام گناهان گذشته او را بيامرزد .\r\nو منقولست كه هر كس بسوزاند هفتاد قرآن را و بكشد هفتاد ملك مقرّب را و زنا كند با هفتاد دختر باكره بنجات ( از عذاب الهى ) نزديكتر است از كسى كه عمدا نماز را ترك كند .\r\n\r\n","description":"","footnote":"","page_name":" 264 ","page_number":272},
  {"content":"\r\n\r\nو فرمود : نبى اكرم صلّى اللَّه عليه و آله نشستن يك ساعت نزد عالم كه مذاكرات علم شود بهتر و محبوبتر است نزد خداوند از صد هزار ركعت نماز و صد هزار تسبيح ( سبحان اللَّه گفتن ) و از ده هزار اسب كه مؤمن سوار شود و در راه خدا جهاد كند .\r\nو فرمود : صلّى اللَّه عليه و آله و سلّم هر گاه نماز در وقتش خوانده شود به آسمان بالا رود در حالى كه نورانى باشد و در بهاى آسمان برويش گشوده شود تا بعرش برسد و شفاعت صاحبش نمايد و گويد اى صاحب ( و خوانندهء ) من خداوند تو را حفظ فرمايد ( از معصيت و حوادث و بلاها و عذاب ) همچنان كه مرا حفظ نمودى ، و هر گاه در غير وقتش خوانده شود به آسمان بالا رود با تيره‌گى و دربهاى آسمان برويش بسته گردد و بهم پيچيده شود مانند لباس كه پيچيده مىشود و به صورت خواننده‌اش زده شود و گويد خدا تو را ضايع نمايد همچنان كه مرا ضايع نمودى .\r\nو مرويست از حضرت صادق از آباء كرامش از امير المؤمنين عليهم السّلام از حضرت رسول صلّى اللَّه عليه و آله و سلّم كه ميفرمود : نماز شب سبب رضايت و خوشنودى خدا و محبت ملائكه است از بنده و سنت پيغمبران و پايهء ايمان و سبب نور معرفت و راحتى بدن است ( از بلاها و حوادث دنيا و عذاب آخرت ) و سبب دورى شيطان است از بنده و اسلحه‌ايست براى غلبه نمودن بر دشمن و باعث اجابت دعا و قبولى اعمال است ، و روزى را زياد مىكند و شفاعت مينمايد نزد ملك الموت ( هنگام قبض روح ) و چراغ و فرش و مونس است در قبر و جوابست براى نكير و منكر ، و چون روز قيامت شود سايبان است براى او و حجاب است از آتش و سبب سنگينى كفّه ميزان ( حسنات ) است و جواز است براى عبور از صراط و كليد است براى بهشت ؛ زيرا نماز\r\n\r\n","description":"","footnote":"","page_name":" 265 ","page_number":273},
  {"content":"\r\n\r\n( جامع مراحل بندگيست چون ) تكبير و تحميد و تسبيح و تمجيد و تقديس و تعظيم و قرائت و دعا است ، و اصل و پايه بندگى نماز است كه در وقتش خوانده شود .\r\nو فرمود : حضرت امير المؤمنين عليه السّلام : اى گروه مردم خدا شما را رحمت كند عمل كنيد بر رويه‌هاى آشكار ( ائمه دين عليهم السّلام ) و راه ( دين ) روشن و هويدا است كه شما را به بهشت ابدى دعوت مىكند ، و شما در خانه‌اى هستيد كه رضا و خوشنودى خدا را ( بأعمال خير ) از روى فراغت ميتوان بدست آورد ( پس تا در دنيا هستيد و فرصت داريد رضاى خدا و بهشت را بدست آوريد ) و در جايى هستيد كه نامه‌ها ( ى اعمال شما ) باز ( و هنوز بسته نشده كه اعمال شما را ننويسند ) و قلمها ( ى نويسندگان كردارتان براى ضبط آنها ) در كار است ، و بدنهايتان صحيح و سالم است ، و زبانهايتان گويا است ، و توبه و بازگشت پذيرفته و اعمال نيك قبول مىشود ( پس وقت را غنيمت دانيد ، زيرا بعد از مردن كارى انجام نميتوان داد ) .\r\nو مرويست از حذيفة بن اليمانى از رسول خدا صلّى اللَّه عليه و آله و سلّم كه ميفرمود :\r\nجمعى وارد محشر شوند در حالى كه هم وزن كوههاى عظيمه ثواب و حسنه داشته باشند ، و خداى تعالى تمام حسناتشان را باطل و نابود سازد و امر فرمايد كه آنها را در جهنم اندازند ، سلمان ( ره ) عرض كرد يا رسول اللَّه صلّى اللَّه عليه و آله صفاتشان را براى ما بيان فرمائيد ؟ فرمود : روزه ميگيرند و نماز ميخوانند و كمى از شب را ( براى عبادت ) بيدارند و ليكن اجتناب از مال حرام نمينمايند و هر گاه بمال حرامى دست يابند خواهند گرفت و آن را ميخورند ، و يا فعل حرامى برايشان پيش آيد مرتكب آن ميشوند\r\n\r\n","description":"","footnote":"","page_name":" 266 ","page_number":274},
  {"content":"\r\n\r\nو فرمود : حضرت امير المؤمنين عليه السّلام ( در يكى از خطبه‌هايش ) آگاه باشيد : در هنگام عجله و شتاب بر انجام اعمال زشت مرگ را به ياد آوريد كه لذتها و خوشيها را ويران مىكند و عيشها را بهم مىزند و آرزوها را قطع مينمايد ، و از خداوند يارى بطلبيد و توفيق بخواهيد براى ( ترك گناهان و ) بجا آوردن حق واجب او ( از طاعات و عبادات ) و ( براى شكر ) بسيارى نعمتها و احسانهايش كه بعدد و شماره در نيايد .\r\nو فرموده : خداى رحمت كند مردى را كه ( در امر مبدأ و معاد خود ) انديشه و فكر كند و عبرت بگيرد بنا پايدارى دنيا و بينا شود كه ( يقين كند ) آنچه از دنيا باقيمانده به زودى نابود مىشود ، و آنچه از آخرت موجود است زوال ناپذير و همواره خواهد بود ، و آنچه ( از ساعت عمر و دنيا ) كه به حساب مىآيد بپايان ميرسد ، و هر چه انتظار كشيده شود ( مرگ و قيامت ) آينده است ، و هر آينده‌اى ( رسيدن آن ) نزديك است .\r\nو فرمود : آگاه باشيد : دنيا بسرعت و شتاب ( از اهلش ) رو ميگرداند ، و آگاه باشيد كه آخرت نزديك است ، و براى هر يك از دنيا و آخرت فرزندانيست ، پس شما از فرزندان آخرت باشيد ( كه بأوامر خدا و رسول و ائمه عليهم السّلام عمل نمائيد ) و از فرزندان دنيا نباشيد ( و بزندگى موقتى آن دل نبنديد ) زيرا در قيامت هر فرزندى بمادرش ملحق خواهد شد ( كه فرزند دنيا در عذاب و فرزند آخرت در بهشت ) و بدانيد أيام عمر روز عمل و كار است و حساب و باز خواستى ندارد ، و فردا ( ى قيامت ) روز حساب و باز خواست است و موقع عمل و كارى نيست ( پس اين روزها را غنيمت بشماريد و كارى براى آخرت خود انجام دهيد ) .\r\n\r\n","description":"","footnote":"","page_name":" 267 ","page_number":275},
  {"content":"\r\n\r\nو فرمود : ( در مذمّت زنان ) اى مردم زنها از ايمان و عقل و ارث كم بهره هستند ، و علت نقصان ايمانشان به جهت نماز نخواندن و روزه نگرفتن است در ايام حيض ، و جهت نقصان عقلشان آنست كه ( در اسلام ) گواهى دو زن بجاى گواهى يك مرد است ( زيرا در قوّهء بينائى ضعيف و در احساسات و جانب دارى مفرط هستند و زود تحت تأثير قرار ميگيرند ) ، و سبب نقصان ارثشان آن است كه ارث آنها نصف ارث مردان مىباشد ( چون ما يحتاجشان را شوهران تأمين مينمايند و هم مهريّه ميگيرند ) ، پس از زنهاى بد پرهيز كنيد ، و از خوبانشان هم بر حذر باشيد ، و در گفتار و كردار پسنديده از آنها پيروى بكنيد تا در گفتار و كردار ناشايسته طمع نكنند ( و شما را بانجام آن وادار ننمايند ) .\r\nو فرمود : تعجب دارم از بخيل كه ميشتابد به فقر با اينكه از آن گريزانست ( زيرا نفعى از اموال خود نميبرد ) و از دست ميدهد غنا و توانگرى را كه هميشه در جستجوى آنست ! پس در دنيا مانند فقرا زندگى مىكند و در قيامت مانند اغنيا بحسابش ميرسند ، و تعجب دارم از متكبر كه ديروز نطفه‌اى بيش نبوده و فردا مردارى خواهد بود ( پس چگونه تكبر مىكند و خود را بالاتر از ديگران ميداند ! ) و تعجب دارم از كسى كه شك در ( وجود ) خدا دارد با اينكه مخلوق خدا را مىبيند ( زيرا نميشود كه مصنوعى بدون صانع باشد ، مثلا خانه بدون استاد بنا ساخته نميشود ) ! و تعجب دارم از كسى كه مرگ را فراموش مىكند ! با اينكه مىبيند كسانى را كه ميميرند ! و تعجب دارم از كسى كه منكر معاد و قيامت و حشر و رجعت است و حال آنكه پيدايش از نطفه را مىبيند ! و تعجب دارم از كسى كه دنياى فانى خود را آباد مىكند ( و براى آن كوشش\r\n\r\n","description":"","footnote":"","page_name":" 268 ","page_number":276},
  {"content":"\r\n\r\nمينمايد ) و آخرت خود را كه هميشه باقى خواهد بود ( بگناه ) خراب مىكند ( و عبرت نميگيرد از مردگان ، و در فكر توشه آخرت نيست ) ! و فرمود : هر كه برود به خانه خويشان و بستگان خود براى ديدن ايشان يا براى اينكه به آنها خدمتى كند و يا اموالى بايشان برساند خداى تعالى ثواب صد شهيد به او كرامت فرمايد ، و براى هر قدمى كه بر ميدارد چهل هزار حسنه در نامه اعمالش نوشته شود و چهل هزار گناه او محو گردد و چهل هزار درجه براى او در بهشت بلند شود ، و چنان باشد كه صد سال عبادت خدا را با كمال اخلاص كرده ، و هر كه بر آورد حاجت صاحب گرفتارى را خداى سبحان به او عطا فرمايد برائت از نفاق و برائت از آتش جهنم را و هفتاد هزار حاجت دنيائى او را بر آورد و هميشه رحمت الهى شامل حال او خواهد بود .\r\nو منقول است كه از آن حضرت سؤال نمودند : سنگين‌تر از آسمان چيست ، و غنىتر از دريا چيست ، و سخت‌تر از سنگ چيست ، و وسيع‌تر از زمين چيست ، و گرم‌تر از آتش چيست ، و سردتر از برف چيست ، و تلخ‌تر از زهر كدام است ؟ فرموده : بهتان و تهمت بر بيگناه زدن سنگين‌تر از آسمان است ، و دل آدم قانع از دريا غنىتر است ، و دل منافق از سنگ سختتر است ، و حق و حقيقت از زمين وسيعتر است ، و سلطان ظالم جائر از آتش گرمتر است ( و در روايت ديگر ، سينهء آدم حريص از آتش گرمتر است ) ، و حاجت از لئيم خواستن سردتر از برف است ، و صبر بر شدائد و سختيها و حوادث و پيش آمدهاى ناگوار نمودن از زهر تلخ‌تر است .\r\nو فرمود : ( حضرت امير المؤمنين عليه السّلام ) شش چيز است كه بسيار نيكو است و ليكن از شش نفر نيكوتر است - 1 - عدالت نيكو است و از\r\n\r\n","description":"","footnote":"","page_name":" 269 ","page_number":277},
  {"content":"\r\n\r\nامراء ( و سرپرستان هر مملكتى ) نيكوتر است - 2 - صبر نيكو است و از فقرا نيكوتر است - 3 - ورع و اجتناب از هر نوع گناه و مكروهات نيكو است و از علماء نيكوتر است - 4 - سخاوت نيكو است و از اغنياء نيكوتر است - 5 - توبه از گناهان نيكو است و توبه از جوانان نيكوتر است - 6 - حيا و عفت نيكو است و از زنان نيكوتر است .\r\nو سلطان و فرماندار و رئيسى كه عادل نباشد همانند ابريست كه باران نداشته باشد ، و فقيرى كه صابر نباشد همانند چراغيست كه نور نداشته باشد ، و عالمى كه ورع و تقوى نداشته باشد مانند درختى است كه ميوه نداشته باشد ، و ثروتمندى كه سخاوت نداشته باشد همانند زمين بىگياهست . و جوانى كه توبه نكند مانند درياچه و نهر بىآب است ، و زنى كه بيحيا باشد مانند غذاى بىنمك است .\r\nو فرمود : رسول خدا صلّى اللَّه عليه و آله هر كه توبه كند و زبان خود را ( از غيبت و دروغ و نمّامى و افترا بستن ) تغيير ندهد توبه واقعى و حقيقى ننموده و هر كه توبه كند ( از زنا ) و خوابگاه خود را تغيير ندهد توبه نكرده ، و هر كه توبه كرد و ترك اعمال ناشايستهء خود نكرد توبه ننموده ، پس هر وقت توانست خود را از تمامى اينها حفظ نمايد توبه ( واقعى و حقيقى خلل ناپذير ) نموده است .\r\nو فرمود : نبى اكرم صلّى اللَّه عليه و آله خداى تعالى فرشته‌اى را خلق فرموده در زير عرش كه خدا را بجميع لغات ( و زبانهاى مردم روى زمين ) تسبيح مىكند و چون شب جمعه شود بأمر پروردگار به آسمان دنيا آيد و گويد باهل زمين : اى بيست سالگان متوجه باشيد كه مغرور ( و غافل ) نگرداند دنيا شما را ، و اى سى سالگان بشنويد كه بايد خود را مهيّا كنيد ،\r\n\r\n","description":"","footnote":"","page_name":" 270 ","page_number":278},
  {"content":"\r\n\r\nو اى چهل سالگان جديت و كوشش كنيد ( در تهيّه توشه آخرت زيرا فرصت شما كمست ) و اى پنجاه سالگان ديگر عذرى براى شما باقى نمانده ( كه معصيت كنيد و بگوئيد ندانسته كرديم ) و اى شصت سالگان از دنياى خود براى آخرت خود چه توشه‌اى فرستاده‌ايد ، و اى هفتاد سالگان شما همانند زراعتى هستيد كه وقت چيدن آن رسيده باشد ، و اى هشتاد سالگان ( فقط بايد ) اطاعت خدا كنيد در زمين ( زيرا ديگر معصيت از شما بسيار قبيح است ) و اى نود سالگان وقت رحلت شما فرا رسيده پس زاد و توشه تهيّه نمائيد ، و اى صد سالگان قيامت شما را فرا گرفته چرا متوجه جبران اعمال زشت خود نيستيد ؟ ! و سپس گويد :\r\nاگر نبودند ( در ميان شما مردم گناهكار ) پير مردان پشت خميده و جوانان ( با ايمان و ) خاشع و اطفال شيرخوار هر آينه عذاب بر شما فرود مىآمد فرود آمدنى سخت و نابودكننده .\r\nو فرموده است حضرت امير المؤمنين عليه السّلام : خداوند را فرشته‌ايست كه هر روز فرياد مىكند و مىگويد : بزائيد براى مردن ، و جمع كنيد براى فنا و نابود شدن ، و بسازيد براى خراب شدن .\r\nو فرموده ( على عليه السّلام ) : هر كس مصائب و اندوههاى كوچك را بزرگ بشمارد خداى تعالى او را ببلا و مصائب بزرگ مبتلا سازد ( زيرا بزرگ شمردن مصيبت كوچك دليل بر راضى نبودن به قضا و مقدرات الهى است ) .\r\nو فرموده است ( على عليه السّلام ) دوست ( در حقيقت ) دوست نميباشد مگر آنكه رعايت نمايد دوست خود را در سه وقت ، در رنج و گرفتارى او ( كه بجان و مال و قدم و زبان همراهى كند ) و در نبودن او ( از غيبت\r\n\r\n","description":"","footnote":"","page_name":" 271 ","page_number":279},
  {"content":"\r\n\r\nو تهمت شنيدن و گفتن حفظش نمايد ) و در وفات او ( كه بدعا و استغفار و خيرات و صدقات ياد او نمايد ) .\r\nو فرمود ( على عليه السّلام ) : دوستان تو سه نفر و دشمنان تو سه نفر ميباشند ، اما دوستانت : دوست تو ، و دوست دوست تو ، و دشمن دشمن تو است ، و اما دشمنانت : دشمن تو ، و دشمن دوست تو ، و دوست دشمنت مىباشند .\r\nو فرموده است رسول خدا صلّى اللَّه عليه و آله و سلّم : كه خداى تعالى در امت من بيشتر نظر لطف بعلما و فقرا دارد ، و علما وارث منند و فقرا دوستان من و خداوند مردم را از خاك زمين آفريده و پيغمبران و فقرا را از خاك بهشت خلق فرموده پس هر كه بخواهد كه در عهد ( و رحمت ) خدا باشد بايد فقرا را إكرام كند .\r\nو فرمود : ( عليه السّلام ) فقرا چراغ دنيا و آخرت أغنيا هستند ، و اگر فقرا نبودند ( كه حقوق واجبه اغنيا را بگيرند ) هر آينه اغنياء هلاك ميشدند ، مثال فقرا با اغنياء مانند عصا است در دست نابينا .\r\nو فرمود : رسول خدا صلّى اللَّه عليه و آله و سلّم خداى تعالى لعن ( و از رحمت خود دور ) فرموده هر كس ثروتمند را براى خاطر ثروتش ، تعظيم و اكرام كند ، و لعن فرموده هر كه اهانت نمايد به فقير بسبب فقرش ، و فقير را اهانت نمىكند مگر منافق ، و كسى كه اكرام كند غنى را به جهت ثروتش و اهانت كند فقير را به علت فقرش ناميده مىشود در آسمان دشمن خدا و دشمن پيغمبران و دعايش مستجاب نشود و حوائجش برآورده نگردد ( نه در دنيا و نه در آخرت مگر آنكه توبه كند ) .\r\nو فرمود : عليه السّلام فقر ( اگر چه به صورت ظاهر ) ذلت است در دنيا\r\n\r\n","description":"","footnote":"","page_name":" 272 ","page_number":280},
  {"content":"\r\n\r\nليكن فخر است در آخرت ، و ثروت ( اگر چه به ظاهر ) در دنيا فخر است ليكن ذلت است در آخرت ، پس خوشا به حال كسى كه فخرش در آخرت باشد .\r\nو فرمود : عليه السّلام كسى كه ( چيزى بدهد و ) منت بگذارد بر فقير ملعون است در دنيا و آخرت ، و كسى كه بر پدر و مادر و برادر و خواهرش ( چيزى بدهد و بر آنها ) منت بگذارد از رحمت ( خدا ) و ملائكه دور است و بجهنم نزديك و دعايش مستجاب نگردد و حوائجش بر آورده نشود و خداى تعالى در دنيا و آخرت نظر ( لطف و مرحمت ) به او نفرمايد .\r\nو فرمود : عليه السّلام هر كه اذيت كند مؤمنى را بدون علت گناهش به قدر گناه آن كسى است كه ده مرتبه خراب كرده باشد مكه معظمه و بيت المعمور را و كشته باشد هزار ملك مقرب را .\r\nو فرمود : عليه السّلام حرمت مؤمن فقير بزرگتر است نزد خداوند از هفت آسمان و هفت زمين و ملائكه‌ها و كوهها و آنچه كه در آنها است .\r\nو فرمود حضرت امير المؤمنين عليه السّلام : كه فتوّت و جوان مردى در چهار چيز است ، تواضع نمودن با داشتن ثروت ، عفو نمودن ( از كسى كه بدى نموده ) با داشتن قدرت انتقام ، نصيحت و راهنمائى نمودن با داشتن عداوت و دشمنى ، و بذل و بخشش نمودن بدون منّت گذاردن .\r\nو فرمود : عليه السّلام بيشتر چيزى كه مردم بسبب آن داخل بهشت ميشوند تقوا و حسن خلق است ، و بهترين چيزى كه به انسان عطا شده اخلاق نيكو است ، و بهترين توشه ( آخرت ) تقوى است ، و بهترين گفتارها آن گفتاريست كه با كردار مطابق باشد .\r\nو فرمود : حضرت رسول صلّى اللَّه عليه و آله هر كه پنج چيز را انجام دهد\r\n\r\n","description":"","footnote":"","page_name":" 273 ","page_number":281},
  {"content":"\r\n\r\nلا محاله پنج چيز ديگر را انجام خواهد داد ، و هر كه مرتكب اين پنج چيز شود در جهنم خواهد بود .\r\n1 - هر كه بياشامد مثلث را آب انگوريست كه ثلثان شود و حلال است و ليكن اگر كسى به آن عادت كرد ايمن نيست از اينكه هنوز به حد ثلثان نرسيده بياشامد پس ) لا محاله شراب هم خواهد آشاميد ، و شارب خمر در جهنم است .\r\n2 - هر كه لباس فاخر پوشيد لا محاله تكبر خواهد كرد و متكبر در جهنم است .\r\n3 - هر كه با سلطان و دربارش و جاهاى متعلق به او رفت و آمد داشته باشد ناچار است كه بهواى نفس و ميل و دلخواه سلطان سخن بگويد ، و هر كه بدلخواه و هواى نفس ديگرى سخن بگويد در جهنم است .\r\n4 - هر كه با زنان بنشيند لا محاله بزنا خواهد افتاد ، و هر كه زنا كند در جهنم است .\r\n5 - هر كه خريد و فروش كند و احكام و مسائل آن را نداند بربا گرفتار خواهد شد ، و هر كه ربا ( پول نزولى و منفعتى ) بگيرد در جهنم است .\r\nو فرمود : عليه السّلام پنج چيز از پنج نفر محال است و آنها اينست كه : حرمت و بزرگى از فاسق ، شفقت و مهربانى از دشمن ، و نصيحت راهنمائى از حسود ، و هيبت و سطوت از فقير ، و وفا از زنان .\r\nو فرمود : عليه السّلام هر كه براى طلب علم دو قدم بردارد و دو ساعت نزد عالمى بنشيند و دو كلمه از علم بشنود و ياد گيرد خداى تعالى دو بهشت بر او واجب فرمايد چنان كه خود ميفرمايد :  وَ لِمَنْ خافَ مَقامَ رَبِّهِ \r\n\r\n","description":"","footnote":"","page_name":" 274 ","page_number":282},
  {"content":"\r\n\r\n جَنَّتانِ  « 1 » هر كس از مقام قهر و كبريائى خدا ترسيد ( و براى زياد شدن معرفتش بطلب علم رفت ) دو بهشت براى او خواهد بود ( بهشتى در دنيا و بهشتى در آخرت ) ، و فرمود : حضرت صادق عليه السّلام ايمان بنده‌اى كامل نميشود مگر آنكه چهار خصلت در او باشد ، حسن خلق ، سخاوت ، ترك سخنان لغو و بيهوده ، و اخراج حقوق واجبه از مال .\r\nو فرمود : حضرت صادق عليه السّلام خداى تعالى تميزى و زينت و اظهار زينت را دوست ميدارد و از كثافت و بىتميزى و اظهار فقر كراهت دارد ، و دوست ميدارد كه اثر نعمت خود را بر بنده به بيند ، مردى عرض كرد :\r\nچگونه نعمت را ظاهر گرداند ؟ فرمود : كه جامه خود را نظيف و پاكيزه دارد و عطر و گلاب بر خود بريزد و خانه خود را ( تعمير و ) نيكو كند و آن را جاروب نمايد ، و پيش از غروب آفتاب چراغ روشن نمودن فقر را بر طرف مىكند و روزى را زياد ميگرداند .\r\nو فرمود : حضرت صادق عليه السّلام نبوده است و نخواهد بود تا روز قيامت مگر آنكه براى مؤمن همسايه‌ايست كه او را اذيّت مىرساند .\r\nو فرمود : عليه السّلام گاه مىشود كه پدر و مادر كسى بميرند در حالى كه او را عاق نموده باشند و آن كس براى پدر و مادر خود طلب مغفرت كند ( و خيرات و مبرّات دهد ) پس او را از نيكوكاران بنويسند و از عاق پدر و مادر خارج شود .\r\nو فرمود : حضرت رسول صلّى اللَّه عليه و آله به أبو أيوب ( خالد بن زياد انصارى ) يا أبا أيوب آيا دلالت نكنم تو را بعملى كه رضاى خدا در آن است ؟ عرض\r\n\r\n\r\n","description":"","footnote":"\r\n( 1 ) . 46 - الرحمن\r\n","page_name":" 275 ","page_number":283},
  {"content":"\r\n\r\nكرد بلى يا رسول اللَّه ، فرمود : اصلاح بين مردم زمانى كه نزاع و فسادى بين ايشان پديد آمده و برقرارى محبت بين آنان وقتى كه با يك ديگر دشمنى نمودند .\r\nو فرمود : عليه السّلام حرامست آتش جهنم بر كسى كه به نرمى سخن گويد ( و تندخو نباشد ) .\r\nو فرمود : عليه السّلام پنج كلمه در تورات ( اصلى ) است كه سزاوار است با آب طلا نوشته شود .\r\n1 - سنگ غصبى كه در خانه‌اى باشد گر و خرابى آن خانه است .\r\n2 - هر كه بسبب ظلم بر كسى غلبه كند در حقيقت مغلوب است ( زيرا در قيامت خصمش خداوند است ) .\r\n3 - ظفر نيافته است كسى كه بر گناه كردن ظفر يابد .\r\n4 - كوچكترين حقى كه خداوند بر تو دارد آنست كه نعمت او را در معصيتش خرج ننمائى .\r\n5 - آبروى تو جامد و بسته است و ميريزد هنگام سؤال پس ببين نزد چه كسى آبروى خود را ميريزى ( نزد خداى قادر و يا مخلوق عاجز او ) و مرويست از ابن عباس كه رسول خدا صلّى اللَّه عليه و آله و سلّم ميفرمود : سه نفرند كه طلب مغفرت ميكنند براى ايشان آسمانها و زمينها و ملائكه‌ها و شب و روز ، و آنها عبارتند از : علما ، طالبان علم ، و سخاوتمند ، و سه نفرند دعايشان مستجاب است ، و آنها عبارتند از : مريض ، توبه‌كننده ، و سخاوتمند ، و سه نفرند كه آتش جهنم ببدنشان نرسد ، و آنها عبارتند از : زنى كه اطاعت شوهر خود كند ، فرزندى كه نيكوئى با پدر و مادر\r\n\r\n","description":"","footnote":"","page_name":" 276 ","page_number":284},
  {"content":"\r\n\r\nنمايد ، و سخاوتمند خوش اخلاق ، و سه نفرند كه از شيطان و لشكريانش ايمنند ، و ايشان : ذكر گويندگان براى خدا ، گريه‌كنندگان از خوف خدا ، و استغفاركنندگان در سحرها هستند .\r\nو سه نفرند كه خداوند عذاب را از ايشان برداشته ، و آنها عبارتند از : كسى كه راضى به قضاى خدا باشد ، كسى كه نصيحت و راهنمائى مسلمين كند ، و كسى كه ديگران را به كارهاى خير دلالت و وادار نمايد .\r\nو سه نفرند كه از فزع قيامت ايمنند و باز خواستى از ايشان نميكنند ، و آنها عبارتند از : كسى كه خالصا لوجه اللَّه قرآن بخواند ، كسى كه امام جماعت ( و يا پيشوا و رئيس ) قومى باشد كه از امامت او راضى و خوشنود باشند ، و كسى كه خالصا لوجه اللَّه در مسجد اذان بگويد .\r\nو سه نفرند كه بدون حساب داخل بهشت ميشوند ، كسى كه لباس خود را بشويد و ( آنقدر بىبضاعت باشد كه ) لباس ديگر نداشته باشد بپوشد ، كسى كه در مطبخ ( آشپزخانه ) او دو نوع غذا پخته نشود ، و كسى كه غذاى يك روز را داشته باشد و غم روزى فردا را نخورد .\r\nو سه نفرند كه بدون حساب داخل جهنم ميشوند ، پيرمرد ( و پيره‌زن ) زناكار ، و عاق پدر و مادر ، و كسى كه دائما شراب بخورد .\r\nمنقول است كه وقتى ابراهيم بن ادهم وارد بصره شد و مردم گرد او جمع شدند و گفتند يا أبا اسحاق چگونه است كه ما دعا ميكنيم و مستجاب نميشود ، با اينكه خداى تعالى فرموده مرا بخوانيد تا اجابت كنم شما را ؟ ! گفت : چون در شما ده خصلت است كه مانع استجابت دعا است .\r\n1 - خدا را ميشناسيد ( كه ميدانيد بايد اطاعت اوامر او را بنمائيد\r\n\r\n","description":"","footnote":"","page_name":" 277 ","page_number":285},
  {"content":"\r\n\r\nلكن اطاعتش نمينمائيد ) و ادا نميكنيد حق او را .\r\n2 - ميخوانيد قرآن را و ليكن بفرامين و نواهى آن عمل نميكنيد .\r\n3 - ميگوئيد ما دوست ميداريم رسول خدا صلّى اللَّه عليه و آله را و ترك ميكنيد سنّتها و دستورات او را .\r\n4 - شيطان را دشمن خود ميدانيد و با اين حال اطاعت او را ميكنيد 5 - بهشت را دوست ميداريد و ليكن عملى را كه بسبب آن داخل بهشت شويد بجا نمىآوريد .\r\n6 - مرگ را بر حق ميدانيد و ليكن آمادهء آن نميشويد .\r\n7 - چون از خواب بيدار ميشويد عوض آنكه عبادت خداى تعالى نمائيد مشغول بغيبت مردم ميگرديد .\r\n8 - نعمت خدا را ميخوريد و استفاده ميكنيد ولى شكر نميكنيد 9 - از آتش جهنم ميترسيد و از آن فرار نميكنيد ( به ترك گناه ) 10 - مردگان خود را دفن ميكنيد و از ( مردن ) آنها عبرت نميگيريد ( پس چگونه دعاى شما مستجاب شود ؟ ! ) « 1 » .\r\nو منقول است كه روزى حضرت امير المؤمنين عليه السّلام بقبرستان رفتند و فرمودند : السلام عليكم و رحمة اللَّه و بركاته ، پس شنيديم كه گوينده‌اى گفت : و عليكم السلام و رحمة اللَّه و بركاته يا أمير المؤمنين عليه السّلام ، آن حضرت فرمود : اخبارى كه پيش ما هست بگوئيم يا شما خبر ميدهيد ما را از خبرهاى خودتان ؟ گفت شما خبر دهيد يا امير المؤمنين ؟ فرمود :\r\nزنان شما شوهر كردند و اموال شما را تقسيم نمودند و فرزندانتان\r\n\r\n\r\n","description":"","footnote":"\r\n( 1 ) . اين روايت با كمى تفاوت در سفينة البحار از حضرت امير المؤمنين ( ع ) نقل مىكند و ميتوان گفت كه ابراهيم ادهم از آن حضرت اقتباس نموده .\r\n","page_name":" 278 ","page_number":286},
  {"content":"\r\n\r\nبا يتيمان هم بازى شدند و خانه‌هائى كه با هزاران زحمت بنا نموديد و ساختيد دشمنانتان در آنها مسكن گرفتند ، اين بود خبرهاى ما ، خبرهاى شما چيست ؟ گوينده‌اى گفت : پاره و پوسيده شد كفنهاى ما و پراكنده گرديد موهاى ما ، و قطعه قطعه شد پوست بدنهاى ما ، و حدقهء چشمهاى ما بر صورتمان افتاد ، و شكل و هيكل ما به صورت زشت و زننده‌اى در آمده ، و آنچه را كه ( در زنده بودمان ) پيش فرستاده بوديم نتيجه آن را يافتيم و آنچه را كه انفاق كرديم بهره برديم و آنچه را كه ( به ارث ) واگذارديم ضرر و زيان آن را ديديم ، و همگى ما گرو اعمال خود هستيم و اميد بغفران و عفو و كرم و امتنان الهى داريم .\r\n\r\nباب پنجاه و سوم در عقل و چگونگى خلقت و آثار آن\r\nمرويست از حضرت امير المؤمنين عليه السّلام از حضرت رسول صلّى اللَّه عليه و آله و سلّم كه ميفرمود : خداى تعالى خلق فرموده عقل را از نور مخزون و مكنونى كه گذشته بود در علم خودش ، كه بر آن اطلاع پيدا ننموده هيچ پيغمبر مرسلى و نه ملك مقرّبى ، و قرار داد علم را نفس او ، و فهم را روح او ، و زهد را سر او ، و حيا را چشم او ، و حكمت را زبان او ، و رأفت را دهان او ، و ترحم را قلب او ، و او را قوت داد بده صفت ، يقين ، ايمان ، راستگوئى ، سكينت و وقار ، رفق و مدارا ، تقوى ، اخلاص ، قناعت ، تسليم و رضا ، شكر ، سپس به او فرمود : پيش بيا ؟ پيش آمد ، و فرمود :\r\nعقب برو ؟ عقب رفت ، و فرمود سخن بگو ؟ گفت الحمد للَّه الذى ليس له ضد و لا مثل و لا شبيه و لا كفو و لا عديل الذى كل شىء لعظمته خاضع ذليل\r\n\r\n","description":"","footnote":"","page_name":" 279 ","page_number":287},
  {"content":"\r\n\r\nبعد از آن خداوند بعقل فرمود : بعزّت و جلال خودم قسم ، خلق نكرده‌ام خلقى را بهتر و خوبتر ، و از براى من اطاعت‌كننده‌تر از تو باشد و بلند قدر و شريفتر و عزيزتر از تو باشد ، ( بندگان من ) بسبب تو موحّد و خدا پرست ميشوند ، و با تو عبادت مينمايند ، و مرا ميخوانند ، و به من اميدوار ميشوند ، و مرا طلب ميكنند ، و با تو از من ميترسند ، و از من حذر مينمايند و با تو ثواب مىدهم ، و با تو عقاب ميكنم ، در اين هنگام عقل به سجده افتاد و سجده‌اش مدت هزار سال طول كشيد ، سپس خداى تعالى فرمود : اى عقل سر بردار و سؤال كن كه به تو عطا ميكنم و شفاعت كن كه قبول مينمايم ؟ عقل سر برداشت و گفت : الهى سؤال مينمايم كه مرا شفيع آن كس قرار بده كه مرا در او قرار ميدهى ؟ خداى تعالى فرمود بملائكه‌ها : شما شاهد باشيد كه عقل را شفيع آن كس قرار دادم كه او را در وجودش ميگذارم .\r\nو فرمود : رسول خدا صلّى اللَّه عليه و آله و سلّم كه مؤمن عاقل نميباشد تا آنكه ده خصلت در او جمع شود ، و آنها عبارتست از : انتظار عمل خير از او برده شود ، از شرّ و بدى او ايمن باشند ، بزرگ بشمارد كمى عمل خير ديگران را ، اندك بداند بسيارى اعمال خير خود را ، مأيوس نشود از طلب و تحصيل علم بواسطهء گذشتن عمرش ، كوتاهى در طلب حوائج خود ( از خدا ) ننمايد ، ذلت ( و گمنامى در دنيا ) را دوست‌تر از عزت پيش مردم بدارد ( زيرا در عزت دنيائى تكبر است و متكبر در جهنم ) ، فقر را دوست‌تر از داشتن ثروت بدارد ، بهرهء روزانه خود از دنيا قانع باشد ( كه حرص بر جمع كردن ثروت نزند ) ، و هر كه را ببيند بهتر و با تقواتر از خود بداند .\r\n\r\n","description":"","footnote":"","page_name":" 280 ","page_number":288},
  {"content":"\r\n\r\nو فرمود : حضرت امير المؤمنين عليه السّلام عقل ولادتيست ( يعنى عقل فطريست در وجود آدمى بالقوه و بالفعل پيدا مىشود بتعلّم علم ) و علم فائده دهنده است ؛ و همنشينى با علما نمودن سبب زيادتى عقل ميگردد .\r\nو مرويست ( از حضرت امير المؤمنين عليه السّلام ) كه جبرئيل بر حضرت آدم ابو البشر عليه السّلام نازل شد و گفت : مأمورم تو را مخير گردانم بين سه چيز كه يكى از آنها را اختيار كنى ، فرمود : چيست آنها ؟ گفت :\r\nعقل ، حيا ، و ايمان ، آن حضرت فرمود : اختيار كردم عقل را ، پس جبرئيل بحيا و ايمان گفت : شما برويد ، گفتند : بما أمر شده كه از عقل مفارقت و دورى نكنيم ( كه هر كجا عقل هست حيا و ايمان هم هست ) .\r\nچنين گويد مصنف ( ديلمى ) كه براى هر چيزى منشأ و سرچشمه - ايست و سرچشمهء ادب عقلست كه خداوند قرار داده آن را ( در بندگانش ) كه او را بشناسند ، و اصل و پايه دينست ، و براى سلطنت و دنيا دارى ستون است ، و آلتى است براى سلامتى از مهلكات ، و بسبب عقل است كه خداى تعالى واجب فرموده بر بندگان تكليف را ، و الفت انداخته بين مردم با اينكه اختلاف رأى و نظر و غرض و مقصد با يك ديگر دارند ، و خداوند عقل را در كسى وديعه و امانت ننهاده مگر آنكه خواسته است كه او را با آن در يكى از روزها ( در دنيا از گناه و در آخرت از عذاب ) رهائى دهد ، و عقل راستگوترين مشاور ، نصيحت‌كننده‌ترين دوستها ، بهترين هم نشينها ، و نيكوترين ياور انسان است ، و بهترين چيزى كه به انسان عطا شده عقلست و بدترين چيزى كه انسان گرفتار آن است جهل و نادانيست ، چه بسيار نيكو گفته شاعر :\r\n\r\n","description":"","footnote":"","page_name":" 281 ","page_number":289},
  {"content":"\r\n\r\n اذا تمّ عقل المرء تمّت اموره * و تمّت اياديه و تمّ ثنائه \r\nزمانى كه عقل مردى به حد كمال رسيد تمام كارها و اموراتش به خوبى انجام مىشود ( زيرا با يك تدبير عاقلانه به كارهاى خود ميپردازد ) دوستان و دستيارانش بسيار و مدح و ثناگويانش زياد خواهند بود .\r\nو فرمود : حضرت رسول صلّى اللَّه عليه و آله و سلّم عقل نوريست در قلب كه بسبب آن انسان ميتواند فرق بگذارد بين كارها و سخنهاى حق و باطل .\r\nو مرويست در معنى آيهء شريفه :  لِيُنْذِرَ مَنْ كانَ حَيًّا  « 1 » كه مراد از « حيا » عاقلست كه بعقل زنده باشد .\r\nو فرمود : با فضيلت‌ترين مردم آن كسى است كه عاقل باشد ، و هر كه عقلش راهنماى اعمال خير و خوبش نباشد خصلتهاى بد در او زياد مىشود ، و هر چيزى كه زياد شد فرو ميريزد ( و فرود مىآيد ) مگر عقل كه هر چه زياد شود بالا ميرود ، و عقل سالم آنست كه بسبب آن تحصيل بهشت شود ، و عاقل كسى است كه با عقلا بنشيند و جاهل كسى است كه با جاهلان بنشيند ( كه بالطبع خوى حيوانى در او پيدا مىشود ) چه نيكو گفته است شاعر :\r\n اذا لم يكن للمرء عقل يزينه * و لم يك ذا رأى سديد و لا أدب\r\nفما هو الا ذو قوائم اربع * و ان كان ذا مال كثير و ذا حسب \r\nاگر كسى عقل نداشته باشد كه زينت او باشد و صاحب رأى پسنديده و محكم و ادب نباشد اين چنين شخص نيست مگر از چهار پايان ( حيوان ) اگر چه صاحب ثروت بسيار و حسب و نسب عالى باشد .\r\nو فرمود : هر گاه خداوند بخواهد بنده‌اى را ( بسبب گناه بسيارش )\r\n\r\n\r\n","description":"","footnote":"\r\n( 1 ) . 70 - يس\r\n","page_name":" 282 ","page_number":290},
  {"content":"\r\n\r\nپست و خوار كند علم و ادب را از او باز ميدارد ، و هميشه عقل و دين مرد سالمست تا وقتى كه مسكرات ( شراب و آبجو ) نخورده باشد و مايل نباشد و مروّت و جوانمردى دارد تا وقتى كه مرتكب لغزشى و خطائى نشده باشد ، و امانت‌داريش صحيحست تا وقتى كه قبول وصيّت و امانتى ننموده باشد ، و داراى فضيلت است تا وقتى كه امامت و پيشوائى مردم ننمايد ( كه از او ناراضى باشند ) و يا بالاى منبر نرفته باشد ( كه تعريف و تمجيد و يا مذمّت معاصرين خود نمايد ) ، و شريفترين مردم علمايند ، و بزرگان مردم با تقواترين ايشانند ، و زاهدان پادشاهان آنهايند ، و پست گفتارى و بىادب سخن گفتن مرد دليل بر كمى عقل او است .\r\nو مرويست كه حضرت امام حسن عليه السّلام در ( ضمن ) يكى از خطبه‌هاى خود ميفرمود : بدانيد اى مردم كه عقل ( سبب ) حرز و امان و حافظ است براى آدمى ( از رفتار و گفتار بد ) و حلم و بردبارى زينت ، و وفاى بعهد از مروّت و جوانمرديست ، و عجله و شتاب ( در كارها ) از سفاهت و نادانيست ، و هم‌نشينى با مردمان پست و دنيا دوست بسيار بد ( زيرا همنشينى اثر مىكند ) ، و مخالطه و معاشرت و رفت و آمد با اهل فسق سبب شك و شبهه است ( براى انسانى كه در خداشناسى و در دينش پيدا مىشود ) .\r\nو هر كه برادران ( دينى ) خود را خوار كند مروّت ندارد ، و هلاك نميشوند مگر اهل شك و شبهه و ترديد ، و نجات نمىيابند مگر هدايت يافته شده‌گان ( بدين ) ، و ايشان كسانى هستند كه در آمال و آرزوهاى خود ( كه نائل نميشوند ) خدا را متهم نميكنند چشم بهمزدنى ، و نه در نرسيدن روزى ايشان ( كه از فقر شكايت نميكنند ) ، و مروّت و حياء آنها\r\n\r\n","description":"","footnote":"","page_name":" 283 ","page_number":291},
  {"content":"\r\n\r\nبه حد كمالست ، و صبر مينمايند تا اينكه خداى تعالى روزى را بايشان برساند ، و دين و مروّت خود را نميفروشند به دنيا ، و دنيا را براى ( كمك به ) معصيت خدا نميطلبند ، و از علامت عقل و مروّت مرد آنست كه ميشتابد در بر آوردن حوائج برادران ( دينى ) خود اگر چه به او اظهار نكنند ، و بهترين چيزى كه خداوند ببندگانش هبه و عطا فرموده عقل است ، زيرا بسبب آن ( عقلا ) از آفات و بليات دنيا نجات مىيابند ، و سالم ميمانند از عذاب آخرت .\r\nو منقول است كه حضور حضرت رسول صلّى اللَّه عليه و آله توصيف و تعريف و مدح مردى را نمودند بحسن عبادتش ، آن حضرت فرمود : نظر كنيد بعقل او ، جز اين نيست كه در قيامت هر كسى را جزا ميدهند به مقدار عقلش ، و نيكوئى ادب مرد دليل بر صحت عقل او است .\r\n\r\nباب پنجاه و چهارم سؤالات پيغمبر ( ص ) در شب معراج از خداى عز و جل\r\nمرويست از حضرت امير المؤمنين عليه السّلام كه نبى اكرم صلّى اللَّه عليه و آله و سلّم در شب معراج از پروردگار سؤال كرد : پروردگارا چه عملى افضل است نزد تو ؟ خداى سبحان خطاب فرمود : چيزى در نزد من افضل و بهتر از توكّل بر من ، و راضى بودن بقسمت من نيست .\r\nيا محمد صلّى اللَّه عليه و آله و سلّم واجب نمودم دوستى خود را با دوستانم ، و واجب نمودم دوستى خود را به كسانى كه در راه من عطوفت و مهربانى ( با بندگان من ) ميكنند ، و واجب نمودم دوستى خود را به كسانى كه خود را به من\r\n\r\n","description":"","footnote":"","page_name":" 284 ","page_number":292},
  {"content":"\r\n\r\nمتصل ( و متقرب بسبب عبادت ) مينمايند ، و واجب نمودم محبت خود را به كسانى كه به من توكل ميكنند ، و براى محبت و دوستى من حدّ و انتهائى نيست ، و هر وقت دوستى خود را با دوستان خود زياد نمودم علامت و نشانه‌اى در آنها قرار مىدهم ، و ايشان نظر مينمايند بمخلوقات من همچنان كه من به آنها نظر ميكنم ، و حوائج خود را بمردم نميگويند ، و شكمهاى خود را از حرام نگاه ميدارند ، و در دنيا متنعمند بذكر و محبت من ، و من كمال رضايت را از اين دسته بندگان دارم .\r\nيا أحمد صلّى اللَّه عليه و آله اگر دوست ميدارى كه با تقواترين مردم باشى زهد را در دنيا پيشه كن و راغب و مايل بآخرت باش ؟ آن حضرت معروض داشت : چگونه زاهد باشم ؟ فرمود : قناعت كن به اندكى از خوردنيها و آشاميدنيها و لباس ، و بفكر ذخيرهء فرداى خود مباش ، و پيوسته بذكر من مشغول باش ، معروض داشت : چگونه بذكر تو مشغول باشم ؟\r\nفرمود : بدورى كردن از مردم و توجه بتلخى و شيرينى ( بلا و نعمت ) دنيا نداشته باشى ، و خالى بدارى خانه و شكم خود را از زخارف دنيا .\r\nيا أحمد صلّى اللَّه عليه و آله و سلّم : مواظب حالات خود باش و بسيار دقّت كن كه مبادا تمايل به دنيا پيدا كنى و همانند طفلان كه بسبزى و زردى ( و ألوان ديگر دنيا ) خوشنود ميشوند و باندك چيزى كه بدست مىآورند مغرور و خورسند ميگردند ، پس آن حضرت بعرض رسانيد : خدايا مرا بعملى دلالت كن كه با انجام دادن آن به تو تقرّب پيدا كنم ؟ فرمود : قرار بده شب خود را روز ، و روز خود را شب ، گفت : چگونه چنين كنم ؟ فرمود :\r\nخواب را در شب تبديل به نماز خواندن كن ، و خوردن غذاى خود را در روز گرسنگى قرار بده ( به روزه گرفتن ) .\r\n\r\n","description":"","footnote":"","page_name":" 285 ","page_number":293},
  {"content":"\r\n\r\nيا أحمد صلّى اللَّه عليه و آله و سلّم : بعزت و جلال خودم قسم هر بنده‌اى كه چهار خصلت را ضامن شود و مواظبت نمايد او را ( بدون حساب ) داخل بهشت نمايم ، اول - سخن نگويد مگر در آنچه كه فائده ( دنيائى يا آخرتى ) داشته باشد .\r\nدوم - حفظ نمايد قلب خود را از وسوسه ( شيطانى و تكبر و گمان بد در حق ديگران و نقشه‌هاى خطرناك و زيان‌آور براى آنها كشيدن ) سوم - بداند كه من ناظر تمام اعمال و گفتار او هستم پس خود را حفظ نمايد ( از معصيت و گناه ) .\r\nچهارم - نور چشمش در گرسنگى باشد ( به روزه گرفتن ) يا أحمد صلّى اللَّه عليه و آله و سلّم : اگر مىچشيدى شيرينى گرسنگى را ( به روزه گرفتن ) و خاموشى را ( از سخنان زشت و بيهوده و باطل ) و خلوت و عزلت از مردم و آن نتيجه‌هائى كه از اينها بدست مىآيد ( هيچ گاه خود را از اينها فارغ نميداشتى ) معروض داشت : خدايا نتيجهء گرسنگى چيست ؟\r\nفرمود : حكمت و دانائى ، و محفوظ ماندن قلب از وساوس باطل ، و تقرب به من ، و نجات از حزن دائم و غم و غصه هميشگى ، و سبكى مئونه ، و زندگى بسيار ساده و بدون تكلف در ميان مردم ، گفتار حق ، باك نداشتن از اينكه زندگى به آسانى و يا به سختى بگذرد .\r\nيا أحمد صلّى اللَّه عليه و آله و سلّم : آيا ميدانى چه وقت تقرّب به من پيدا مىكند بنده‌اى ؟ گفت : نميدانم ، فرمود : زمانى كه گرسنه ( روزه ) و يا در سجده باشد .\r\nيا أحمد صلّى اللَّه عليه و آله و سلّم : تعجب دارم از سه طايفه از بندگانم : بنده‌اى كه داخل نماز مىشود و ميداند بسوى چه كسى دست بلند مىكند و با چه\r\n\r\n","description":"","footnote":"","page_name":" 286 ","page_number":294},
  {"content":"\r\n\r\nكسى روبرو شده با وجود اين پينكى ( نيم خواب ) مىزند ! و از بنده‌اى كه مخارج يك روز خود را دارد و با اين حال بفكر مخارج فردايش مىباشد ( و فكر نميكند كه مخارج فردايش را هم ميرسانم ) و از بنده‌اى كه يقين ندارد كه من از او راضى و خوشنودم يا در خشم و غضب با اين حال لب بخنده ميگشايد ! ! ! يا أحمد صلّى اللَّه عليه و آله و سلّم : در بهشت قصريست از لؤلؤ و درّ ، و آن جايگاه خواص ( از بندگان من ) است ، و در هر روز هفتاد مرتبه بايشان نظر ميكنم و با ايشان سخن ميگويم ، و قصرهاى ايشان را هفتاد برابر مينمايم در هر يك مرتبه كه بايشان نظر نمودم ، و اهل بهشت بنعمتهاى بهشتى لذت مىبرند ، و ليكن ايشان بذكر و كلام و حديث و سخن گفتن با من لذت مىبرند ، گفت : خدايا علامت اين طايفه چيست ؟ فرمود : آنست كه زبان خودشان را از كلام بيهوده و باطل ( و غيبت و سخن چينى و تهمت و فحش و دروغ ) و شكمهاى خود را از ( حرام و ) زيادى غذا نگاه ميدارند .\r\nيا أحمد صلّى اللَّه عليه و آله : دوستى با من دوستى با فقرا و معاشرت و همنشينى با ايشانست ، گفت : فقرا چه كسانى هستند ؟ فرمود : آن كسانى هستند كه بكمى ( از دنيا قانع و ) راضى شده‌اند ، و بر گرسنگى صبر مينمايند ، و شكر ميكنند بر آنچه كه بايشان ميرسد ، و از گرسنگى و تشنگى خود به كسى شكايت نميكنند ، و دروغ نميگويند ، و بر من غضب نميكنند ( كه ايشان را فقير نموده‌ام ) و مغموم و مهموم نميشوند به آنچه كه از ( دنياى ) ايشان فوت شده ، و خورسند نمىگردند به آنچه كه بدستشان ميرسد .\r\n\r\n","description":"","footnote":"","page_name":" 287 ","page_number":295},
  {"content":"\r\n\r\nيا أحمد صلّى اللَّه عليه و آله و سلّم : دوستى با من دوستى با فقرا است زيرا آنها دوستان من ميباشند ، و بمجالس ايشان حاضر شو و ايشان را با خود دوست كن و طرح الفت و مودت بينداز ، و از ثروتمندان دورى كن و بمجالس ايشان داخل نشوى ( زيرا در اثر همنشينى با آنها به دنيا راغب و غافل از ياد من خواهى شد ) .\r\nيا أحمد صلّى اللَّه عليه و آله و سلّم : لباسهاى زينت و نرم مپوش و طعامهاى رنگارنگ را ميل مكن و خوابگاه خود را نرم و لطيف منما زيرا نفس آدمى جايگاه هر شرّ و رفيق هر بديست بنوعى كه تو او را بطاعت خدايت ميكشانى و او تو را به معصيت وامىدارد ، چون : بگناه راغب و مايل‌تر است تا اطاعت اوامر و نواهى خداى عز و جل ! و طغيان مىكند هر وقت سير شد ! و شكايت مىكند هر گاه گرسنه بماند ! و غضب مىكند هر گاه فقير شود ! و تكبر مىكند هر گاه ثروتمند شد ! و فراموش مىكند ( مرا ) زمانى كه ( بر قومى رئيس و ) بزرگ شد ! و غافل ميگردد ( از من ) هر وقت ايمن ( از بلا و حوادث ) شد ! و نفس انسانى همقرين شيطان است ، و شبيه است به شترمرغ كه ( مانند شتر در خوراك ) بسيار مىخورد و ليكن بار نميبرد ( نفس هم نعمت خدا را مىخورد و ليكن اطاعت او را نميكند ) و مانند دفلى « 1 » است كه رنگش زيبا و ليكن طعمش تلخ .\r\nيا أحمد صلّى اللَّه عليه و آله : دنيا و مردم دنيا خواه را دشمن بدار ، و دوستدار آخرت و مردم آن باش ، گفت : بار إلها مردم دنيا كيانند و نشانهء اهل آخرت چيست ؟ فرمود : دنيا خواه كسى است كه خواب و خوراك و خنده و خشمش زياد است ، و طالب دنيا هر چقدر ثروت داشته باشد باز از كمى\r\n\r\n\r\n","description":"","footnote":"\r\n( 1 ) . دفلى كذكرى ، گياهيست تلخ كه به فارسى خر زهره مينامند .\r\n","page_name":" 288 ","page_number":296},
  {"content":"\r\n\r\nآن پيش اين و آن شكايت كند ، ( كه من فقير و بىبضاعت و مستمند هستم ) و چون با كسى بدى كند و خارج از ادب و نزاكت رفتار نمايد معذرت نخواهد ، و هر كس به او بدى كند و از وى پوزش و عذر خواهى كند رضايت ندهد ، و هنگام انجام دينى و عبادت سستى نمايد ، و در معصيت و نافرمانى ( من ) شجاع و چالاك باشد ، و آرزوهايش طولانى و حال آنكه مرگش نزديكست ، و از همه بدتر حساب اعمال خود را ندارد ( كه در صدد اصلاح بديهاى آن بر آيد ) و منفعتش ( براى ديگران ) خيلى كمست ، و سخن بيهوده بسيار ميگويد ، و خوف و ترس او ( از من ) اندكست و خوشحاليش ( براى اندكى از دنيا ) بسيار .\r\n( آرى ) اهل دنيا بر نعمتها شكر نميكنند ، بر بلاها صبر ندارند ، و مردم را به نظر كوچكى و بديدهء حقارت مينگرند ، و خود را ميستايند بر كارهاى خير و حال آنكه اصلا انجام نميدهند ، و مردم را دعوت ( به كارهاى خير ميكنند ) با اينكه خود بجا نمىآورند ، و هميشه سخن از دنيا ميگويند ( چون مايل به دنيا ميباشند ) و به اندازهء مردمان غافل و جاهل ذكر مرا ميگويند و به ياد من هستند ! ! يا أحمد صلّى اللَّه عليه و آله : زشتى و عيب دوستداران دنيا بسيار است ، از جمله :\r\nآنكه در تاريكى جهل و نادانى و حماقت غوطه‌ورند ، و در برابر استادان و مربيان خود تواضع و فروتنى ننمايند ! و خود را عاقل و با خرد دانند ! و حال آنكه در نزد مردم با عقل سليم و با معرفت و دانا احمق و نادانند .\r\nيا أحمد صلّى اللَّه عليه و آله : اهل خير و اهل آخرت صورتهايشان لاغر ، و حيائشان ( از خدا ) بسيار ، و حماقت و نفهمى ايشان در كارها اندك و نفعشان ( براى مردم ) زياد ، و مكر و حيله و تزوير نميكنند ، و مردم از ( دست و زبان )\r\n\r\n","description":"","footnote":"","page_name":" 289 ","page_number":297},
  {"content":"\r\n\r\nايشان در كمال راحتند با اينكه ايشان از مردم صدمه و اذيت مىبينند ، و هميشه اوقات با ادب سن ميگويند ، و به حساب اعمال خود كاملا و دقيقا رسيدگى مينمايند ( كه مبادا گناهى نموده باشند و اگر مرتكب شده باشند توبه ميكنند و اصلاح لغزشهاى خود مينمايند ) ، چشمانشان بخواب ميرود و لكن قلوبشان بخواب نميرود ( كه از خدا غافل شوند ) و نيز چشمانشان ( از خوف خدا ) گريان و قلوبشان ذاكر ، و زمانى كه مردمان را غافل ( از ياد خدا ) مينويسند ايشان را متذكر بنويسند ، و در ابتداى نعمت حمد مىكنند و در آخر آن شكر مينمايند ، و دعايشان مستجاب ، و ملائكه‌ها از ايشان خورسندند ، و من كه پروردگارم آنها را دوست ميدارم ( هزارها برابر ) آنچنان كه مادر فرزند خود را دوست ميدارد ، و دقيقه‌اى از فرزند خود غفلت نميكند ، شكمهاى خود را زياد مملو از طعام نميكنند ، و زياد سخن نميگويند ، و لباسهاى متعدد براى خود مهيا نخواهند كرد ( كه براى هر مجلس و هر جايى يكنوع لباس بپوشند ) ، و مردمان دنياپرست و جاهل به حق ) را مرده ميدانند ، و هر كه بر آنان وارد شود تلطف و مهربانى مينمايند ، و دنيا و آخرت در نظر ايشان يكسان است .\r\nيا أحمد صلّى اللَّه عليه و آله و سلّم : آيا ميدانى كه زاهدان نزد من چه چيز و چه مقامى دارند ؟ گفت : نميدانم ، فرمود : چون روز قيامت شود و مردم ( براى جزاى گفتار و اعمال خود ) مبعوث شوند و بپاى حساب و رسيدگى به اعمالشان كشيده شوند ، آنان از حساب سخت ايمن باشند ، و كمترين چيزى كه به آنان داده مىشود آنست كه اختيار بهشت را بدست ايشان دهم كه از هر دربى بخواهند وارد شوند ، و ( نظر لطف و مرحمت ) خود را\r\n\r\n","description":"","footnote":"","page_name":" 290 ","page_number":298},
  {"content":"\r\n\r\nاز ايشان نميپوشانم ، و آنان را بأنواع و اقسام نعمتها و گفتارهاى خود خوشنود مينمايم ، و ايشان را در جايگاههاى نكو جاى دهم ، و اعمال خير و كارهاى نيكوئى كه در دنيا بجا آورده‌اند متذكر آنان ميشوم و ( براى جزاى ايشان ) چهار درب به روى آنها ميگشايم كه از يك درب هر صبح و شامگاه هدايا از من براى ايشان مىبرند ، و از يك درب نظر كنند بهر كجا كه بخواهند ، و از يك درب نظر كنند بظالمين ( نفس خود و پايمال‌كنندگان حقوق ديگران ) كه در جهنم هستند و ببينند كه چگونه آنها را عذاب ميكنند ، ( و خورسند شوند كه در دنيا ايمان خود را حفظ نمودند و به اين مقام رسيدند و از عذاب نجات يافتند ) ، و از يك درب خدمتگزاران و حور العين‌ها براى خدمت ايشان داخل شوند ، گفت : خدايا كيانند زاهدان كه اين چنين ايشان را وصف فرمودى ؟\r\nفرمود : ايشان كسانى هستند كه در دنيا خانه‌اى ندارند كه ترس خراب شدن آن را داشته باشند ، و ( چنان ) فرزندى ندارند كه ( زياده از خدا او را دوست بدارند و توجه خود را شبانه روز كاملا به او مبذول دارند تا اگر از دنيا رفت ) از مردنش محزون شوند ، و ( مانند دنيا خواهان در جستجوى اموال دنيا نيستند و ثروتى جمع نميكنند ، بنا بر اين ) اموالى ندارند كه از تلف شدن آن بترسند و اندوهگين گردند ، و كسى ايشان را نميشناسد كه مزاحم ذكر گفتنشان شود و از ياد خدايشان غافل گرداند ، و اضافه‌تر از ما يحتاج روزانه خود چيزى ندارند كه ( در قيامت ) از ايشان سؤال شود ، و لباسهاى نرم و فاخر نميپوشند .\r\nيا أحمد صلّى اللَّه عليه و آله و سلّم : صورت زاهدان از تعب و رنج بيدارى شب و گرفتن روزه زرد است ، زبانشان بذكر خدا مشغول است ، و خاموشى شعار\r\n\r\n","description":"","footnote":"","page_name":" 291 ","page_number":299},
  {"content":"\r\n\r\nايشان است ، و جد جهد ( در عبادت ) مينمايند نه آنكه از آتش جهنم بترسند و يا شوق بهشت را داشته باشند ، بلكه چون نظر ميكنند بآسمانها و زمين و نمىيابند كسى را جز خداوند كه سزاوار عبادت باشد « 1 » يا أحمد صلّى اللَّه عليه و آله و سلّم : اين درجهء پيغمبران و صديقان است كه بامت تو و امت پيغمبران پيش از تو و به بعضى از شهدا داده‌ام ، بعرض رسانيد :\r\nخدايا زاهدان امت من بيشترند يا زاهدان بنى اسرائيل ؟ فرمود : زاهدان بنى اسرائيل نسبت بزاهدان امت تو مانند يك موى سياهست در بدن گاو سفيد ، گفت : چگونه است اين ! و حال آنكه عدد آنها بيشتر بوده است ؟ فرمود عدد آنها بيشتر بوده و ليكن شك نمودند بعد از يقين و انكار نمودند بعد از اقرار ( بيگانگى من و نبوت حضرت موسى ) پس آن حضرت فرمود : شكر و سپاس خداوندى را بجاى آوردم ، و دعا در حق زاهدان امت خود نمودم كه خداوند تبارك و تعالى آنها را حفظ فرمايد و ثابت قدم گرداند و نظر لطف و مرحمت خود را باز ندارد از ايشان و\r\n\r\n\r\n","description":"","footnote":"\r\n( 1 ) . مطابق مطلب فوقست بيان حضرت امير المؤمنين « ع » كه معروض ميداشت : الهى ما عبدتك شوقا لجنتك و خوفا من نارك بل وجدتك اهلا للعبادة فعبدتك ؛ خدايا : عبادت نميكنم تو را و اعمال و كارهاى خير و خوب انجام نميدهم بواسطه شوق به بهشت كه مرا به بهشت ببرى ، و از ترس جهنم تو نيست كه مرا بجهنم نبرى ، خدايا : اختيار تمام امور بدست قدرت تو است و اگر خواستى در قيامت مرا بجهنم ببرى اعتراض نميكنم حتى اگر امر فرمودى كه خودم بجهنم روم تعلل در رفتن نخواهم كرد و معطل اينكه ملائكه‌هاى غلاظ و شداد بيايند و مرا بجهنم بكشانند نميشوم ، بلكه خودم با كمال ميل و رغبت بجهنم خواهم رفت چون تو امر نموده‌اى ، بنا بر اين تمام عبادات من براى تو است زيرا فقط تو هستى كه سزاوار پرستش ميباشى .\r\n","page_name":" 292 ","page_number":300},
  {"content":"\r\n\r\nموفق نمايد به كارهاى خير .\r\nيا أحمد صلّى اللَّه عليه و آله و سلّم : بر تو باد بورع و پرهيزكارى زيرا ورع اول و وسط و آخر دينست ، و بداشتن ورع ميتوان بخدايتعالى تقرّب پيدا نمود .\r\nيا أحمد صلّى اللَّه عليه و آله و سلّم : ورع زينت مؤمن و ستون دين است ، و ورع مانند كشتى است در دريا كه هر كه بر آن سوار باشد نجات مييابد ، همچنين نجات نمىيابند زاهدان مگر با داشتن ورع .\r\nيا أحمد صلّى اللَّه عليه و آله و سلّم : نميشناسد مرا بنده‌اى و فروتنى نميكند براى من مگر آنكه همه چيز براى او فروتنى مينمايد .\r\nيا أحمد صلّى اللَّه عليه و آله : بسبب ورع باز مىشود به روى بنده دربهاى عبادت ، و بسبب عبادت بزرگوار مىشود بندهء من نزد مردم ، و بخداى خود تقرب و مقام شامخ پيدا مىكند .\r\nيا أحمد صلّى اللَّه عليه و آله و سلّم : بر تو باد بخاموشى ، همانا آبادترين و بهترين مكانها قلوب صالحين و قلوب كسانيست كه خاموشى از سخنان بيهوده را شعار خود نموده‌اند ، و خراب‌ترين مكانها قلوب كسانيست كه تكلم بباطل مينمايند و سخنان بيهوده و لغو ميگويند .\r\nيا أحمد صلّى اللَّه عليه و آله : عبادت ده جزء است ، و نه جزء آن در طلب روزى ( و كسب ) حلالست ، و اگر مواظبت كردى كه غذاى تو پاكيزه و حلال باشد در حفظ و پناه من خواهى بود ، گفت : خدايا ( ريشه و مرحلهء ) اول عبادت چيست ؟ فرمود : خاموشى و روزه گرفتن ، گفت : بار إلها نتيجهء روزه چيست ؟ فرمود : اثر و نتيجهء روزه حكمت ( و عالم بامور و دانستن حقيقت اشياء ) و حكمت : سبب معرفت ، و معرفت : سبب يقين ، و هر گاه مرتبه يقين براى بنده‌اى حاصل شد اهميت بزندگى خود نميدهد\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nكه به سختى ميگذرد يا براحتى و سهولت ، و چون هنگام مردنش فرا رسد حاضر شوند بالين سرش ملائكه‌ها در حالى كه بدست هر يك از ايشان ظرفى از آب كوثر و ظرفى از آشاميدنى ( هاى بهشتى ) باشد و بياشامانند بروح او تا سكرات و تلخى مرگ از او دفع شود ، و بشارت ( بهشت ) به او دهند ، و گويند : چه جايگاه نيكوئى براى تو مهيا شده ، و تو وارد خواهى شد بر خداى عزيز و كريم ، پس روح او بيك چشم بهمزدن به آسمان رود تا جايى كه حجابى بين او و بين خداى عز و جل نباشد ، و خداى تعالى بديدار او مشتاق باشد و او را بر لب چشمه‌اى در نزد عرش بنشاند و به او بفرمايد چگونه واگذاردى دنيا را ؟ گويد : خدايا بعزت و جلال تو قسم خبرى از دنيا ندارم ، زيرا از وقتى كه مرا آفريدى ( و متولد شدم و به حد كبارت رسيدم تا الآن ) از تو خائف و ترسان بودم ، خداى سبحان فرمايد : بلى راست ميگوئى بندهء من ، جسد تو در دنيا بود و روح تو در نزد من ، اكنون سؤال كن از من كه به تو عطا ميكنم ( هر چه بخواهى ) ؟\r\nو اين بهشت منست كه بر تو مباح كردم تا در همسايگى من ساكن شوى ، پس روح بندهء مؤمن گويد : خدايا خود را به من شناساندى و من از شناختن تو از ديگران بىنياز شدم ( چون تو را قادر يافتم و ديگران را عاجز ) و بعزت و جلال تو قسم اگر رضايت تو در اين بود كه من قطعه قطعه شوم و هر روزى هفتاد مرتبه كشته ميشدم بسخت‌ترين كشته‌شدنها هر آينه رضايت تو را ( از صميم قلب ) دوست ميداشتم ، پروردگارا چگونه ( چنين نباشم و ) عجب و تكبر كنم و حال آنكه من ذليل بودم اگر تو مرا اكرام و موفق نميفرمودى ؟ و من مغلوب بودم اگر تو مرا يارى نميكردى ، و من ضعيف و ناتوان بودم اگر تو مرا توانا نمينمودى ، و من مرده بودم\r\n\r\n","description":"","footnote":"","page_name":" 294 ","page_number":302},
  {"content":"\r\n\r\n( بسبب جهل ) اگر تو مرا ( بعقل و علم و دين ) زنده نميكردى ، و اگر تو ( عيوب و گناهان ) مرا نميپوشاندى رسوا ميشدم از همان اول مرتبه كه معصيت تو را مينمودم ، خدايا : چگونه رضايت تو را نخواهم و حال آنكه كامل نمودى عقل مرا تا آنجائى كه تو را شناختم و درك كردم و دانستم حق را از باطل ، و امر تو را از نهى تو ، و علم را از جهل ، و نور ( ايمان ) را از ظلمت ( كفر ) ؟ پس خداى تعالى فرمود : بعزت و جلال خودم قسم كه هيچ گاه و در هيچ وقتى از اوقاف حجابى بين خود و تو قرار ندهم همچنان كه اين چنين ميكنم با تمامى دوستانم .\r\nيا أحمد صلّى اللَّه عليه و آله و سلّم : آيا ميدانى كه چه عيشى گواراتر و چه زندگى بابقاتر و هميشگى است ؟ گفت : خدايا نميدانم ، فرمود : آن زندگى گواراست كه دارندهء آن غافل از ذكر من نشود و نعمتهاى مرا فراموش نكند ( و شكر آن را بجا آورد ) و جاهل و بىخبر بحقوق ( و أوامر واجبه ) من نشود ، و شب و روز رضايت مرا ( در اعمالش ) بطلبد ، و زندگى هميشگى آن است كه صاحبش آنقدر براى خود عمل كند كه دنيا در نظرش كوچك و آخرت را بزرگ بداند ، و براى خود كوشش در اعمال خير كند ، و اراده و دلخواه مرا بر اراده و دلخواه خود مقدم دارد و رضايت و خوشنودى مرا بطلبد ، مرا با عظمت و قدرت بداند و حق عظمت مرا ادا نمايد ، و معامله مرا نسبت به خود فراموش نكند و متذكر باشد كه من در تمام ساعات شب و روز بر كردار و گفتار او آگاهم ، پس هنگامى كه ارادهء گناه و معصيتى نمود مراقب من باشد ، و قلب خود را فارغ و خالى بدارد از آنچه كه من مكروه ميدارم ، و دشمن بدارد شيطان و وسوسه‌هاى او را ، و نگذارد كه شيطان بر قلبش راه يابد ، پس هر گاه\r\n\r\n","description":"","footnote":"","page_name":" 295 ","page_number":303},
  {"content":"\r\n\r\nاين چنين نمود قلب او را پر از محبت ( خودم ) مينمايم تا گاهى كك قلب او را بالتمام متوجه خودم نمايم ، و دل او را فارغ از دنيا و اشتغال او را براى آخرت قرار دهم ، و او را مانند محبين ديگر خود متنعم سازم ، و باز نمايم چشم و گوش قلبش را تا اينكه بشنود ( كلام مرا ) و نظر كند بجلالت و عظمت من ، و چنان كنم كه لذتهاى دنيا را دشمن بدارد ( زيرا موقتى است ) و او را از دنيا بترسانم و دور گردانم همچنان كه چوپان گوسفندان خود را از چراگاههاى خطرناك ميراند و دور ميسازد ، و هر گاه بنده‌اى به اين مقام رسيد از مردم فرار كند و عزلت را اختيار نمايد ، و منتقل شود ( و انتقال دهد هستى خود را ) از دنياى فانى بآخرت باقى ، و از وساوس شيطانى فرار نمايد و به خداوند رحمان پناه برد .\r\nيا أحمد صلّى اللَّه عليه و آله : چنين كسى را بهيبت و بزرگى زينت دهم ، و اينست عيش گوارا و زندگى هميشگى ، و اينست مقام راضىشدگان به رضايت من ، و هر كس براى رضاى من عملى را بجا آورد سه خصلت را ملازم او گردانم ، معرفتى كه با او جهل نباشد ، و ذكرى كه با او فراموشى نباشد ، و محبت خود را به او روزى گردانم ( بطورى ) كه محبت مخلوقين در قلب او أثر نكند ( و فقط مرا دوست بدارد ) و چون مرا دوست بدارد او را دوست خواهم داشت و ديدهء او را متوجه جلالت خود گردانم ، و در اين وقت است كه چيزى را از او مخفى و پنهان نميدارم ، و خواص و نيكان خلق خود را از او مخفى نميسازم ، و در تاريكى شب و روشنى روز با او سخن ميگويم تا گاهى كك مجالست و سخن گفتنش با مردم قطع شود ، و به او بشنوانم كلام خود و كلام ملائكه‌ها را ، و او را باسرارى كه مخلوق خود را از آنها آگاه نكرده‌ام عارف گردانم ، و لباس حيا را بر او بپوشانم تا\r\n\r\n","description":"","footnote":"","page_name":" 296 ","page_number":304},
  {"content":"\r\n\r\n( در نظرها با هيبت و ) همهء مردم از او شرم و حيا كنند ، و راه رود در زمين در حالى كه آمرزيده شده باشد ؛ و دل او را حافظ و بصير قرار مىدهم ، و مخفى نباشد از چشم او بهشت و جهنم ( زيرا با ديدهء بصيرت مىبيند ) با اطلاعش نمايم از آنچه كه بر مردم ميگذرد در قيامت از أهوال و چگونگى باز خواست نمودنم از ثروتمندان و فقرا و علما و جاهلان ، و قبر او را نورانى گردانم ، و بر او وارد نمايم نكير و منكر را كه از او سؤال كنند ( و به خوبى جواب دهد ) و نبيند سختى مرگ و ظلمت قبر و لحد و أهوال قيامت را تا اينكه بپاى ميزان اعمال آيد ، و نامهء عملش را بدست راست او دهم و بلا واسطه با او سخن گويم ، و اينها صفات محبين من است .\r\nيا أحمد صلّى اللَّه عليه و آله و سلّم : قرار بدهم همت خود را يك همت ، و زبان خود را يك زبان ، و زنده نگاه بدار ( بذكر من ) بدن خود را ، و غافل از من مباش ؟ زيرا هر كه غافل از من شود باك ندارم از اينكه در هر وادى هلاك گردد ، و بهر نوع بدبختى و سختى دچار و گرفتار شود .\r\nيا أحمد صلّى اللَّه عليه و آله و سلّم : عقل خود را به كار وادار پيش از اينكه ( از اثر به كار نبستن ) از بين برود ؟ و هر كه عقل خود را به كار وادارد هيچ گاه در امرى خطا و طغيان نميكند .\r\nيا أحمد صلّى اللَّه عليه و آله و سلّم : آيا ميدانى چرا تو را بر ساير پيغمبران فضيلت و برترى دادم ؟ گفت : علت آن را نميدانم ، فرمود : بسبب يقين و حسن خلق و صفت سخاوت داشتن تو و مهربان بودنت بمردم ، و اين چنين‌اند أوتاد « 1 » زمين كه ايشان هم أوتاد نميشوند مگر به اين صفات .\r\n\r\n\r\n","description":"","footnote":"\r\n( 1 ) . اوتاد گروهى از مردمان صالح و پارسا و نيكوكارند كه در خداپرستى بسيار ثابت و استوارند ، و اوتاد : جمع وتد ، يعنى ميخ و علت آنكه ايشان را أوتاد ميگويند آنست كه چون مانند ميخهاى كوبيده در خداپرستى سخت و محكم پا برجا ميباشند ، و اگر آنها نباشند دنيا متزلزل و گسيخته و نابود مىشود .\r\n","page_name":" 297 ","page_number":305},
  {"content":"\r\n\r\nيا أحمد صلّى اللَّه عليه و آله : هر گاه خالى بود ( از حرام ) شكم بنده‌اى و زبان خود را ( از سخنان بيهوده و فحش و غيبت و تهمت و سخن چينى و دروغ ) حفظ نمود حكمت ( دانائى بحقايق اشياء ) را به او تعليم و إلقاء كنم اگر چه كافر باشد و ليكن اگر كافر باشد حكمت و دانائيش ( در قيامت ) بر او حجت و وزر و و بال خواهد بود ، و اگر مؤمن باشد حكمت و دانائيش براى او نور ( قلب ) و راهنما و شفاى سينه‌اش خواهد بود ، پس ميداند آنچه را كه قبلا نميدانست و مىبيند آنچه را كه پيش از اين نميديد ، و اولين چيزى كه او را به آن بينا ميكنم عيوب نفس خودش مىباشد ( بطورى كه براى اصلاح آن بكوشد ) و از عيب‌جوئى مردم نمودن غافل شود و روى بر گرداند ، و بينا ميگردانم او را بدقايق نكات علمى تا اينكه شيطان بر او مسلط نگردد .\r\nيا أحمد صلّى اللَّه عليه و آله : هيچ عبادتى نزد من دوست‌تر از روزه گرفتن و خاموشى نيست ، و هر كه روزه گرفت و زبان خود را ( از گفتار لغو و سخن چينى فحش و دروغ و غيبت و افترا ) ننمايد همانند كسى است كه بايستد براى نماز و چيزى نخواند ، پس اجر ايستادن به او داده مىشود و ليكن اجر عبادت‌كننده را به او نميدهند .\r\nيا أحمد صلّى اللَّه عليه و آله : آيا ميدانى چه وقت بنده عابد مىشود ؟ معروض\r\n\r\n","description":"","footnote":"","page_name":" 298 ","page_number":306},
  {"content":"\r\n\r\nداشت : نميدانم ، فرمود : زمانى كه هفت خصلت در او جمع شود ، و آن خصلتهاى هفتگانه عبارتست از : - 1 - ورع و پرهيزكارى كه او را از حرامها نگاه دارد ، - 2 - خاموشى كه او را از سخنان بيهوده گفتن باز دارد ، - 3 - خوفى ( از من ) كه هر روز بر گريه‌اش بيفزايد ، - 4 - حيائى او را در پنهانى از من خجل و شرمنده‌اش نمايد ، - 5 - باندازهء سدّ جوع از دنيا بخورد ( و به قدر ساتر بدن لباس بپوشد ) ، - 6 - دشمن بدارد دنيا را چون من دنيا را دشمن ميدارم ، - 7 - دوست بدارد أخيار ( نيكوكاران ) را چون من ايشان را دوست ميدارم .\r\nيا أحمد صلّى اللَّه عليه و آله و سلّم : چنين نيست كه هر كس بگويد خدا را دوست ميدارم مرا دوست داشته مگر آنكه ( در او اين خصلتها باشد ) از دنيا فقط قوت روزانه خود را بگيرد ، و بپوشد لباس ساده را ( چون در لباس فاخر تكبر است ) ، و خواب رود در حال سجده ، و طول دهد ايستادن ( در نماز ) را ، و خود را بخاموشى ( و سخنان بيهوده نگفتن ) عادت دهد ، و توكل بر من داشته باشد ، و بسيار ( از خوف من و بر تقصيرات خود ) گريه كند ، و كمتر بخندد ، و مخالفت هواى نفس خود كند ، و مسجد را خانه خود قرار دهد ( كه بسيار به مسجد رود ) ، و ( تحصيل علم كند كه ) صاحب علم و زهد شود ، و علما را دوست بدارد ، و با فقرا رفيق گردد ، و ( در تمام اعمال خير خود ) رضاى مرا بطلبد ، و از گناهكاران دورى نمايد ، و ( هميشه ) اشتغال بذكر من داشته باشد ، و تسبيح و تحميد مرا گويد ، و در عهد و پيمان خود راستگو باشد ، و بوعده‌هاى خود وفا كند ، و قلبش ( از كبر و نفاق و عجب و گمان بد به ديگران ) پاك باشد خاصه در نماز ( و اعمال واجبه ديگر ) و جدى و كوشا باشد در ( بجا آوردن )\r\n\r\n","description":"","footnote":"","page_name":" 299 ","page_number":307},
  {"content":"\r\n\r\nواجبات ، و راغب و مايل باشد بثوابهائى كه نزد منست ، و از عذابهاى من خائف و ترسان باشد ، و با دوستان من هم‌نشينى و معاشرت كند .\r\nيا أحمد صلّى اللَّه عليه و آله و سلّم : اگر نماز بخواند بنده‌اى باندازهء نمازهاى اهل آسمان و زمين و روزه بگيرد باندازهء ايشان ، و پرهيز كند از طعام مانند ملائكه‌ها ، و لباسش باندازهء لباس برهنگان باشد ، و من به بينم در قلبش ذره‌اى از دوستى دنيا و يا شهرت بين مردم و يا حبّ رياست و يا زينت آلات در آن را هر آينه او را داخل بهشت نخواهم نمود و محبّت خود را از او دور خواهم كرد ، و بر تو باد ( اى حبيب و رسول من يا محمّد صلّى اللَّه عليه و آله و سلّم ) سلام و رحمت من . و السلام على من اتبع الهدى\r\nپايان ترجمه جزء دوم از جلد اول ارشاد القلوب ديلمى اعلى اللَّه مقامه الشريف چاپ سوم 1349 حق طبع مخصوص ناشر طهران - خيابان بوذرجمهرى كتابفروشى بوذرجمهرى ( مصطفوى ) تلفن 29593\r\n\r\n\r\n","description":"","footnote":"","page_name":" 300 ","page_number":308}
  ]