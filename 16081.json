[
  {"content":"\r\n\r\nكشف الاسرار وعدة الابرار\r\n( جلد اول )\r\nمعروف به تفسير خواجه عبدالله انصارى\r\nتفسير سورة الفاتحة و سورة البقرة\r\nتأليف : ابوالفضل رشيد الدين الميبدى\r\nبه سعى و اهتمام : على اصغر حكمت\r\nمؤسسهء انتشارات امير كبير\r\nتهران / 1371\r\n\r\n","description":"","footnote":"","page_name":" سرآغاز 1 ","page_number":1},
  {"content":"\r\n\r\nالميبدى ، ابوالفضل رشيد الدين\r\nكشف الاسرار و عدة الابرار ( جلد اول )\r\nبه سعى و اهتمام على اصغر حكمت\r\nچاپ چهارم : 1361\r\nچاپ پنجم : 1371\r\nچاپ و صحافى : چاپخانهء سپهر ، تهران\r\nتيراژ : 2000 نسخه\r\nحق چاپ محفوظ است .\r\n\r\n","description":"","footnote":"","page_name":" سرآغاز 2 ","page_number":2},
  {"content":"\r\n\r\nبسمه تعالى\r\nسرآغاز\r\nنخستين بار كه راقم سطور بوجود اين تأليف شريف و تفسير لطيف آگاه شد در سال 1325 شمسى بود در آن موقع كه در دانشكدهء ادبيات - دانشگاه تهران - براى زمره اى از دانشجويان دانشپژوه خلاصه اى از تاريخ علم تفسير قرآن مجيد بيان مينمود بمجموعه اى مراجعه نمود كه پررفسور استورى ( 1 ) راجع بآثار ادبى زبان فارسى نگاشته است و در قسمت اول فهرست خود به اين كتاب صواب اشاره نموده ، و آن را بغلط بسعد الدين تفتتازانى نسبت داده است ، وبوجود نسخه كاملى از آن در كتابخانهء ينى جامع ( 2 ) در استانبول تصريح مينمايد . در بهار سال بعد كه فافغانستان مسافرت نمودم بدونسخه از همان تفسير تصادف كردم : يكى - در كابل متعلق بدوست دانشمند آقاى خليل الله خان خليلى ، كه مشتملست برقسمت اول قرآن از سوره فاتحه تا آخر سورهء آل عمران . دوم - نسخه موجود در كتابخانهء دانشمند بزرگوار غلام حيدرخان ، ميرگازرگاه ، متولى بقعه مباركهء خواجه عبدالله انصارى كه مشتمل است بر يك قسمت از قرآن از سورهء مريم تا سورهء سجده . و از مراجعه به اين دو نسخه براين جانب معلوم شد كه كتاب مزبور موسوم است \" بكشف الاسرار وعدة الابرا \" تأي دانشمند موسوم به \" امام السعيد رشيد الدين ابى الفضل بن ابي سعيد احمد بن محمد بن محمود المپيدى \" كه آن را در سنهء 520 هجرى تأليف نموده است .\r\nدر مراجعت از افغانستان كه چند روزى نعمت اقامت در جوار بقعه مقدسه رضويه نصيب گرديد در كتابخانهء آستان قدس بدونسخه ازينكتاب برخورد نمود : نخست نسخهء نمرهء 176 - مشتمل برهمين تفسير تفسير از آغاز قرآن شريف تا آيهء 192 از سورة البقره . نخسه دوم -\r\n\r\n\r\n","description":"","footnote":"\r\n( 1 ) - m . c . a . storey . persian literature section 1 no 12 . p 7 london 1927\r\n( 2 ) - caratogue du yeni - jami\r\n( كتب موجوده دار الخلافه ينى جامع كتابخانه سند محفوظ )\r\np . 80 . no 43\r\n","page_name":" سرآغاز 3 ","page_number":3},
  {"content":"\r\n\r\nدر تحت نمره 232 ، بنام - تفسير خواجه عبدالله انصارى - كه مشتمل است بر تفسير آيهء شسم از سورهء انبياء تا آيهء هفتاد و ششم از سورهء فرقان . در نسخهء اول كه مشتمل بر سرآغاز كتاب است مانند نسخهء كابل مؤلف تصريح كرده است باينكه كتاب تفسير شيخ - الاسلام ابى اسماعيل عبدالله بن محمد الانصارى را مطالعه نموده و چون آن را در نهايت ايجاز وغايت اختصار ديده ببسط و تفصيل آن همت بسته ، و در سال 520 هجرى اينكتابرا تأليف نموده و آن را كشف الاسرار وعدة الابرار نام نهاده است .\r\nدر تهران نيز چند نسخه از اينكتاب را زيارت نمودم .\r\n1 - اول نسخه كتابخانه مسجد سپهسالار - بنام تفسير فارسى وعربى نمرهء 209 از اول سورهء انعام تا آخر سورة البراءة .\r\n2 - نسخه كتابخانه ملى : كه از اروى نسخه نمره 1232 مشهد بامر مرحوم آصف الدوله شيرازى متولى آستانه استنساخ شده .\r\n3 و 4 - دونسخه از كتابخانهء ملى ملك : يكى از آيهء صد و شصت و سوم از سورة البقرة ، تا آيه صد و هفتاد و دوم از همانسوره . دو ديگر از اول سورة المؤمن تا آيهء چهل و چهارم از سورة الرحمن .\r\n5 - نسخه دسوت دانشمند محترم آقاى محيط طباطبائى - از سورة الواقعه تا قمستى از سورة البروج .\r\n6 - نسخه ايكه خود اين حقير بدست آورده ام . از اول سورة المؤمنون تا آخر سورة الصافات .\r\nاما علت اينكه اين تفسير بتفسير خواجه عبدالله انصارى معروف شده است آنست كه مؤلف چنان كه خود در مقدمه ميگويد بر تفسير خواجه انصارى نظر داشته و آن را در اختصار وايجاز به حد اعجاز ديده است و بر آن سرشده كه آن را بشرح وبسط بيارايد و مرغ سخنرا در آن فضابال وپرى گشايد ، و همه جادر نلوكلام از درر كلمات پيرهرات باستشهاد وبعناوين مختلف نقل كرده است . با كمال تأسف اصل تفسير خواجهء انصارى بدست نيست و تنها چيزى كه از آن ميدانيم سخن سيوطى است در طبقات المفسرين ( 1 ) كه\r\n\r\n\r\n","description":"","footnote":"\r\n( 1 ) - طبقات المفسرين - باشرح لاتينى . طبع a . moursinge ، ليدن 1839\r\n","page_name":" سرآغاز 4 ","page_number":4},
  {"content":"\r\n\r\nاشاره بخواجه و كتاب او كرده و گفته است : \" وفسر القرآن زمانا وكان يقول اذا ذكرت التفسير فانما اذكره من مأة وسبعة تفاسير . . . \" .\r\nاز مطالعه وتصفح در اين نسخ معلوم شد كه - كتاب مذكور خرانه ايست آكنده به لئالي وجواهر ، مشتمل بر تفسير قرآن شريف بسبك مفسرين عامه ، ومحتوى بر قرائات واختلاف آنها ، وشأن نزول آيات ، وبحث در احكام فقهيه ، وتأويلات عرفانى بسبك صوفيه عظام ، كه جابجا باقوالى چند از خواجه انصار مزين است ، و از لحاظ تفسير وتأويل وفقه وخبر و سير وحديث وادب وصرف ونحو واشتقاق و كلمات صوفيه ومواعظ اخلاقى ايشان ومنتخب اشعار بزرگان - بالاخص سنائى غزنوى و ديگران - كتابسيت بينظير وبديل ، و گنجى است بيشبيه ومثيل كه در بحث از كلمات رب جليل براى عباد ذليل بپارسى گرد كرده وبروز گاران به ياد گار گذاشته است . پس خلاصه اى از تحقيقات خود كه در باب آن كتاب نموده بودم براى كنگره مستشرقين كه در تابستان 1327 مطابق ژوئيه 1948 درپاريس تشكيل ميشد ارسال داشت و چون مورد اعتناى دانشمندان گرديد آن را در روزنامهء آسيائى پاريس سال 1950 طبع ومنتشر نمود ( 1 )\r\nبعد از آن درصدد بر آمد كه از آن كتاب شريف نسخهء جامع كاملى بدست آورد\r\nپس بعنايات والطاف دانش پرورانهء وزارت معارف دولت جمهورى تركيه وبدستيارى آقاى مفتاح سرقنسول محترم ايران در استانبول از نسخهء موجود در كتابخانه ينى جامع عكسبردارى نمود . وبحمدالله تعالى يك نسخه از آن تفسير شريف من البدو الى الختم از باء بسمله تا تاء تمت فراهم شد . از اتفاقات حسنه فاضل محترم آقاى مجتبى مينوى نيز در كتابخانهء توپ قاپو سراى در استانبول نسخهء ديگرى بدست آوردند وعكسبردارى نمودند و چون اطلاع حاصل كردند كه من نسخ عديده از اين كتار راجع كرده ام و در صدد طبع آن هستم فيلمهاى نسخهء عكسى خود را بيدريغ ومضايقه در اختيار اينجانب گذاشتند وبدين ترتيب نسخه كامل ديگرى نيز بدست آمد . در اين بين دوست دانشمند آقاى خليل الله خان خليلى نيز از كابل نسخهء خود را با كمال كرم و سخاوت براى بنده فرستادند\r\n\r\n\r\n","description":"","footnote":"\r\n( 1 ) une exegese coranique du xlle siecle en prrsan ژورنال اسپاتيك سال 1950 پاريس .\r\n","page_name":" سرآغاز 5 ","page_number":5},
  {"content":"\r\n\r\nو همچنين موفق شد كه به يارى جناب رحيم الله خان سفير كبير افغانستان در تهران از نسخهء فاضل بزرگوار ميرگازرگاه هرات نيز عكسبردارى نمايد باينترتيب در نزد اينجانب يازده نسخه ازينكتاب كه دو نسخهء عكسى آن از ينى جامع وتوپ قاپوسراى كامل و بدون نقص است فراهم آمد .\r\nزمانى چند آرزوى طبع و نشر اينكتاب در خاطر بود اتفاقا بعضى از اساتيد بزرگوار ودانشمندان عاليمقدار كه كرسى تدريس تفسير وادب در دانشكدهء علوم معقول و منقول تهران بوجود شريف ايشان مزين اين به اين گنج گرانبها پى برده وبرعمق معانى وبسط مطالب و سبك لطيف وانشاء نغزوسخن پرمغز آن كتاب مستطاب واقف گشتند ونگارنده را بر طبع و نشر آن ترغيب وتشويق نمودند شوراى دانشگاه تهران نظر محترم آن دانشمندانرا به عين قبول وديدهء رضا نگريسته و در تاريخ آذرماه 1329 در سى وششمين جلسه خود طبع آن كتاب را تصويب فرمود .\r\nبايد دانست كه اين نامهء شريف كتابيست عظيم وحجيم كه عدد صفحات آن برطبق نسخه ينى جامع استانبول بر 2342 صفحه بالغ مىشود وبمجلدات وتقسيمات چنى منقسم است و طبع تمام آن كتاب از حوصلهء استطاعت اين حقير خارج ميبود و عمر بتميم وتكميل آن وفا نميكرد . ليكن از آنجا كه اين درياى بيكرانرا جمع آورى در يكظرف محال مينمود رفع تشنگيرا بجرعه اى اكتفا كرد وقسمت اول آن كتابرا كه مشتمل بر تفسير سوره مباركه الفاتحه وسورهء مباركه البقره است در مدتى متجاوز از يكسال و نيم بطبع رسانيد كه همين كتاب است كه اينك از نظر شريف خوانندگان ميگذرد .\r\nدانشمندانيكه دربارهء اينكتاب در زمان ماضى وحال اشاراتى دارند نخست حاجى خليفه است كه در كشف الظنون ( 1 ) از آن بنام كشف الاسرار ياد مىكند ولى چون خود ظاهرا آن كتابرا نديده و آن را با كشف الاسرار وعدة الابرار خلط كرده وبغلط تأليف آن را به التفتازانى نسبت داده است . دو ديگر چنان كه گفتيم پرفسور استورى ( 2 )\r\n\r\n\r\n","description":"","footnote":"\r\n( 1 ) - كشف الظنون ، الجزء الثانى ص 317 - مصر .\r\n( 2 ) - professeur storey\r\n","page_name":" سرآغاز 6 ","page_number":6},
  {"content":"\r\n\r\nاست در كتاب تاريخ ادبيان ايران ( آثار قرانى ) . سديگر مقاله اى است كه با آلمانى پررفسور ريتر ( 1 ) در انتقاد كتاب پررفسور استورى نگاشته است ( 2 ) چهارم مقاله اى است كه دانشمند معظم واديب بزرگوار آقاى خليل الله خان خليلى راجع بنسخه خود نوشته اند و اشاره ميكنند كه اين كتاب در تفسير الاكسير سيدصديق حسنخان نيز يادشده است اينمقاله را در ميزان 1327 شمى نگاشته و براى اين بنده فرستاده اند وظاهرا در مجلهء آريانا نيز بطبع رسيده است .\r\nديگر مقاله دانشمند گرامى محيط طباطبائى در مجله دانش تهران شماره چهارم سال اول - 1328 ) .\r\nكمال اعتنا وغايت توجه دانشمندان وادب شناسان به اين كتاب صواب از آنجا معلوم است كه در شهريور ماه 1330 هنگاميكه كنگره مستشرقين در استانبول تشكيل شد پروفسور زكى وليدى طوقان كه از اجلهء علماى معاصر اصت در يكى از جلسات كنگره مژده طبع اينكتابرا به جماعت علماى حاضر داده و گفت - طبع كتاب كشف الاسرار كه از نفائس آثار زبان فارسى است و خود يكى از تفاسير معتبر عامه است در دانشگاه تهران دليل بر تقدم علم وتوجه علماء شرق بمتون علمى وپيراسته شدن مراكز علمى ممالك اسلامى از تعصبات دينى است و آن را طليعهء تحقيقات جديد در آن كشورها بايد دانست . اينسخن دانشمند معظم هر چند درستايش اينكتاب محل استناد ماست ولى اين نكته را نبايد ناگفته گذاشت كه جامعهء علمى تهران هميشه در طبع وانتشار كتب علمى بزيور بيطرفى آراسته و از وصمت تعصب وتحزب پيراسته بوده وانتشار كتب اهل سنت و جماعت در تهران اختصاص به زمان حاضر ندارد دليل براين مدعى طبع سدها كتاب تفسير وحديث وادبياتست كه از مؤلفين عامه در ايران طبع شده مانند تفسير قاضى بيضاوى و شرح تجريد علامهء قوشچى ودواوين ومثنويات شعراى بزرگ كه مانند نظامى وسنائى وجامى وغيره كه همه در قرن نوزدهم انجام گرفته و در مطبوعات عالم اسلام بيادگار مانده است . از آن گذشته صاحب كتاب كشف الاسرار در تأليف خود نسبت بمقام امير المؤمنين على عليه السام و ائمه اطهار همه جا بادب و احترام سخن گفته و احاديث وروايات بسيار\r\n\r\n\r\n","description":"","footnote":"\r\n( 1 ) - prof . v . h . ritter\r\n( 2 ) - orientalistische literaturzeitung 1928 nr . 12\r\n","page_name":" سرآغاز 7 ","page_number":7},
  {"content":"\r\n\r\nازيشان نقل كرده است . كتاب اوقطع نظر از جنبهء دينى از لحاظ ادبى و همچنين در مباحث عرفانى وتصوف يكى از نوادر زبان فارسى است كه مانند گنجى ثمين هزاران فايدهء علمى وادبى ولغوى وتاريخى را بپارسى زبانان تقديم ميدارد وصدها لغات واصطلاحات رائج در قرن پنجم و ششم هجرى - كه دورهء اوج ادبيات فارسى بوده است - دراينگنجينه وجود دارد وطالبان ادب ولغت وصرف ونحو از آن بهره ور توانند شد\r\nما در طبع اينكتاب اصل را نسخهء عكسى ينى جامع كه تاريخ تحرير آن قديمتر است قرارداده ايم و با دو نسخهء توپ قاپوسراى ونسخهء كابل كه كه آنها را بنوبت خود به ترتيب ( الف ) و ( ج ) و ( د ) ناميده ايم مقابله وتطبيق نموده ايم .\r\nنسخه الف - يعنى نسخه كه اصل كتاب ماست چنان كه گفتيم مشتمل بر 1171 برگ است كه هربرگ مشتمل است بر دوصفحه تاريخ كتابت ندارد ولى در صحيفهء آخر چنين رقم كرده است : \" تمت كتابة هذا التفسير الشريف الكريم الغزيز بحمدالله وحسن توفيقه والصلوة والسلام على نبيه محمد وآله وعترته بامر حضرة المخدوم الاعظم الدستور الاكرم الاعدل الافخم صاحب الخيرات والميرات والمناصب الشريفة والمناقب العلية الواثق بالله الملك الصمد فصيح الملة والدين احمد خلدالله نعم ظلال جلال عنايته واحسانه على مفارق المسلمين الى يوم الدين من سورة كريمة - آلم - الى آخره على يد اضعف عبادالله واحقرهم ابراهيم بن اسحق المرشدى الملقب به ابى الحافظ المذهب \" وجابجا صفحات آن كتاب به مهر والده سلطان محمدخان غازى ممهور شده كه سجع آن چنين است : \" ترجو رحمة ربها السبحان والدة سلطان غازى محمدخان \" و از سبك تحرير و استعمال كلمات فارسى و ديگر قرائن معلوم مىشود كه آن را در نقاط شرقى ايران بزمانى قريب بمؤلف كتابت كرده اند ما نيز در اين طبع لغات و كلمات قديمه ورسم الخط معمول آن نسخه را بعينه حفظ كرده ايم اسامى خاص را با حروف 12 سياه بطبع رسانيده ايم كه به سهولت ياقت مىشود . در سر فصلها وحواشى وجمل وعبارات رعايت نقطه گذارى بسبك جديد به عمل آمده است . يا اينهمه متأسفانه بواسطهء ضيق وقت واستعجال در طبع كتاب و ترس از آفات تأخير از تحقيقات تاريخى وادبى وتعليق حواشى وتوضيحات برمتن ونگارش فهرست اعلام خوددارى شد . اميدوار است كه اگر عمر وفا كند و اسباب طبع مجلدات\r\n\r\n","description":"","footnote":"","page_name":" سرآغاز 8 ","page_number":8},
  {"content":"\r\n\r\nديگر بعدها فراهم شود اين نقائض رفع گردد ان شاء الله و نسبت بمعرفى مؤلف وكيفيت تأليف نيرز اطلاعات جامع وكاملى بدست آيد .\r\nدر خاتمه وظيفه خود ميدانم كه از اساتيد بزرگوار دانشكده معقول ومنقول وآقايان اعضاء شوراى دانشگاه كه تقديم اين تحفه گرانبها را باهل علم ودانش تصويب فرموده اند خاصه از جناب آقاى دكتر على اكبر سياسى رئيس دانشمند دانشگاه كه اين بنده را در انجام اين خدمت تشويق كردند سپاسگذارى نمايد كه اگر عنايات ايشان باحياى آثار علمى وادبى نميبود هر آينه اسباب طبع اين كتاب مستطاب فراهم نميشد .\r\nوانصافا ترويج طبع كتب علمى گذشتگان و نشر تأليفات ثمينه معاصرين از مفاخر دانشگاه تهران است كه بهمت ايشان جامهء عمل پوشيده است . اداره انتشارات دانشگاه نيز در جمع كردن وسائل و اسباب سعى بليغ نمودند و اين رهى را ممنون ساختند .\r\nاز عمال مطبعهء مجلسى لاسيما رئيس دانشمند آن آقاى محمدهاشمى كه در طبع آن مجاهدت فرموده اند شكر گزارى مينمايم . يكى از موجبات پيشرفت كار اين بنده معاضدت دانشمند جوان آقاى على محمدمژده است كه از طالبان صاحب فضيلت و از سالكان طريق معرفت مىباشد و در استنساخ وتصحيح ومقابله نسخ اين جانب را يار ومدد كار بودند جزاهم إله احسن الجزاء . اميد كه خدمت اين بنده ناتوان در حضرت صاحب قرآن تشريف قبول يابد . هذه بضاعتى المزجاة القليلة وعين الرضا عن كل عيب كليلة\r\nتهران - بهمن ماه 1331\r\nعلى اصغر حكمت\r\n\r\n","description":"","footnote":"","page_name":" سرآغاز 9 ","page_number":9},
  {"content":"\r\n\r\nصفحهء اول از نسخهء خطى كشف الاسرار - در كتابخانهء ينى جامع - استانبول شمارهء 43\r\n\r\n","description":"","footnote":"","page_name":" سرآغاز 10 ","page_number":10},
  {"content":"\r\n\r\n\r\nجلد اول\r\n\r\nمقدمة [ المترجم 
  ]\r\nبِسْمِ اللَّهِ الرَّحْمنِ الرَّحِيمِ\r\nخير كلمات الشكر ما افتتح به القرآن من الحمد فالحمد للَّه ربّ العالمين و الصّلاة و السّلام على رسوله محمّد و آله اجمعين - امّا بعد فانّى طالعت كتاب شيخ الاسلام فريد عصره و وحيد دهره أبى إسماعيل عبد اللَّه بن محمّد بن على الانصارى قدّس اللَّه روحه فى تفسير القرآن و كشف معانيه و رايته قد بلغ به حدّ الإعجاز لفظا و معنى و تحقيقا و ترصيعا - غير أنّه أوجز غاية الايجاز ، و سلك فيه سبيل الاختصار ، فلا يكاد يحصّل غرض المتعلّم المسترشد ، او يشفى غليل صدر المتأمّل المستبصر . فاردتّ ان انشر فيه جناح الكلام و ارسل فى بسطه عنان اللّسان ، جمعا بين حقائق التّفسير و لطائف التّذكير ، و تسهيلا للأمر على من اشتغل بهذا الفنّ . فصمّمت العزم على تحقيق ما نويت ، و شرعت بعون اللَّه فى تحرير ما هممت ، في أوائل سنة عشرين و خمس مائة و ترجمت الكتاب بكشف الأسرار و عدّة الأبرار . ارجو ان يكون اسما يوافق مسمّاه و لفظا يطابق معناه ، و اللَّه ولىّ التوفيق لإتمامه و تحقيق غرضنا فيه و هو حسبى و نعم الوكيل شرط ما در اين كتاب آنست كه مجلسها سازيم در آيات قرآن بر ولا ، و در هر مجلس سه نوبت سخن گوئيم :\r\nاول : پارسى ظاهر ، بر وجهى كه هم اشارت بمعنى دارد و هم در عبارت غايت ايجاز بود . ديگر نوبت : تفسير گوئيم و وجوه معانى و قرءات مشهوره ، و سبب نزول ، و بيان احكام ، و ذكر اخبار و آثار ، و نوادر كه تعلق بآيت دارد ، و وجوه و نظائر و ما يجرى مجراه . سه ديگر نوبت : رموز عارفان و اشارات صوفيان ، و لطائف مذكّران ، اكنون بتوفيق الهى و تيسير ربّانى در آن خوض كنيم :\r\n\r\n","description":"","footnote":"","page_name":" 1 ","page_number":11},
  {"content":"\r\n\r\n\r\nسورة الفاتحة\r\n\r\nالنوبة الاولى\r\n- قوله تعالى  بِسْمِ اللَّهِ  - بنام خداوند -  الرَّحْمنِ  - جهان دار دشمن پرور ببخشايندگى -  الرَّحِيمِ  ( 1 ) - دوست بخشاى بمهربانى\r\n-  الْحَمْدُ لِلَّهِ  - ستايش نيكو و ثناء بسزا خداى را -  رَبِّ الْعالَمِينَ  ( 2 ) - خداوند جهانيان و دارندهء ايشان -\r\n الرَّحْمنِ الرَّحِيمِ  ( 3 ) - فراخ بخشايش مهربان\r\n-  مالِكِ يَوْمِ الدِّينِ  ( 4 ) - خداوند روز رستخيز و پادشاه روز شمار و پاداش\r\n-  إِيَّاكَ نَعْبُدُ  - ترا پرستيم -  وَ إِيَّاكَ نَسْتَعِينُ  ( 5 ) - و از تو يارى خواهيم -\r\n اهْدِنَا  - راه نمون باش ما را -  الصِّراطَ الْمُسْتَقِيمَ  ( 6 ) - به راه راست و درست -\r\n صِراطَ الَّذِينَ أَنْعَمْتَ عَلَيْهِمْ  - راه ايشان كه نواخت خود نهادى و نيكويى كردى برايشان -  غَيْرِ الْمَغْضُوبِ عَلَيْهِمْ  - نه راه جهودان كه خشم است بر ايشان از تو -  وَ لَا الضَّالِّينَ  ( 7 ) - و نه ترسايان كه گم انداز راه تو - آمين - خدايا چنين باد ،\r\n\r\nالنوبة الثانية\r\nروى ابو هريره رضى اللَّه عنه قال قال النبي صلّى اللَّه عليه و آله و سلم يقول اللَّه تعالى قسّمت الصّلاة بينى و بين عبدى فنصفها لى ، و نصفها لعبدى ، و لعبدى ما سال ، فاذا قال العبد بسم اللَّه الرّحمن الرحيم يقول اللَّه تعالى سمّانى عبدى ، و اذا قال العبد الحمد للّه ربّ العالمين ، يقول اللَّه تعالى حمدنى عبدى ، و إذا قال العبد - الرحمن الرّحيم يقول اللَّه تعالى أثنى علىّ عبدى ، و اذا قال العبد ملك يوم الدّين يقول اللَّه تعالى ، مجّدنى عبدى ، و فى رواية فوّض إلىّ عبدى ، و اذا قال العبد - ايّاك نعبد و ايّاك نستعين ، يقول اللَّه تعالى ايّاى يعبدنى عبدى و بى يستعين ، فهذا لى و باقى السورة لعبدى و لعبدى ما سأل . »\r\nمصطفى صلوات اللَّه عليه درين حديث خبر داد از كردگار قديم و خداوند مهربان عزّ جلاله و تقدّست اسماؤه و تعالت صفاته ، كه از بنده نوازى و مهربانى و بزرگوارى خود گفت : - قسمت كردم خواندن سورهء الحمد ميان من و ميان بندهء من نيمهء از آن مر است و نيمهء از آن بنده من ، و بنده مر است آنچه خواهد . چون بنده گويد  بِسْمِ اللَّهِ \r\n\r\n","description":"","footnote":"","page_name":" 2 ","page_number":12},
  {"content":"\r\n\r\n الرَّحْمنِ الرَّحِيمِ  ، اللَّه گويد بندهء من مرا نام نهاد و بنام نيكو خواند ، چون بنده گويد  الْحَمْدُ لِلَّهِ رَبِّ الْعالَمِينَ  - اللَّه گويد بندهء من مرا سپاس دارى كرد و از من آزادى نمود ، چون بنده گويد  الرَّحْمنِ الرَّحِيمِ  اللَّه گويد بنده من مرا ستايش نيكو و ثناى بسزا گفت - چون بنده گويد  مالِكِ يَوْمِ الدِّينِ  - اللَّه گويد بندهء من مرا ببزرگوارى و پاكى بستود ، بندهء من پشت وا من داد ، و كار وا من گذاشت ، دانست كه بسر برندهء كار وى مائيم ، تمام كنندهء نعمت به روى مائيم ، سازندهء كار وى و روزى رساننده بوى مائيم ، ما را ميپرستد و از ما ميخواهد ، و دست نياز سوى ما برداشت كه  اهْدِنَا  تا آخر سوره همه بنده را دعاست ، و او راست آنچه خواست . درين خبر سورة الحمد را صلاة نام نهاد تا تنبيه بود بنده را كه نماز بى سورة الحمد درست نيست و به\r\nقال صلّى اللَّه عليه و آله و سلّم « لا صلاة الّا بقرائة فاتحة الكتاب » .\r\nو\r\nروى « من صلّى صلاة فلم يقرأ فيها بفاتحة الكتاب فهى خداج « 1 » هى خداج غير تمام »\r\nمذهب شافعى رض آنست كه خواندن سورة الحمد در همه ركعات نماز واجب است هم بر امام و بر ماموم و بر منفرد در نماز جهرى و در نماز اسرار .\r\nو بدانك درين سورة نه ناسخ است و نه منسوخ و بعدد كوفيان صد و چهل و دو حرفست ، و بيست و نه كلمه ، و هفت آيت ، از آن هفت يكى آيت تسميت است چنان كه مذهب شافعى است و روايت بو هريره از رسول خدا و ذكر\r\nقوله صلّى اللَّه عليه و آله و سلم « الحمد للَّه رب العالمين سبع آيات احديهنّ بسم اللَّه الرحمن الرحيم و هى السبع المثانى و هى ام القرآن و هى فاتحة الكتاب »\r\nاين خبر دليل است كه  بِسْمِ اللَّهِ الرَّحْمنِ الرَّحِيمِ  از سورة فاتحه آيتى است و عين قرآن است ، خواندن آن در نماز واجب ، و جهر آن در نماز جهرى سنّت ، و مصطفى عليه السّلام اين سوره را درين خبر سه نام نهاد - يكى سبع مثانى ، ديگر فاتحة الكتاب ، سديگر امّ القرآن ، سبع مثانى آنست كه هفت آيت است و در هر ركعتى نماز به خواندن بوى بازگردند . و نيز گفته‌اند از بهر آنك جبرئيل دو بار به آن فروآمد يك بار به مكه و يك بار بمدينه تعظيم آن را ، پس اين سورة هم مكى است و هم مدنى . و گفته‌اند سبع مثانى به آن گفت كه اين امت را مستثنى است ، فلم يخرجها\r\n\r\n\r\n","description":"","footnote":"\r\n( 1 ) الخداج كلّ نقصان فى شىء .\r\n","page_name":" 3 ","page_number":13},
  {"content":"\r\n\r\nاللَّه تعالى لغيرهم ، هيچ امّت ديگر را نبوده اين سورة ، از اينجا بود كه جبرئيل آمد به مصطفى ( ص ) و گفت\r\n« يا رسول اللَّه ابشر بسورتين أوتيتهما لم يؤتهما من قبلك ، فاتحة الكتاب و خاتمة سورة البقرة »\r\nو فاتحه به آن گفت كه در مصحفها ابتدا به آن كنند و كودكان را بتعليم ، و در نمازها ابتدا به آن كنند ، و در هر كارى كه بنده در آن شروع كند اول گويد بسم اللَّه و بسم اللَّه اول سورة است . و گفته‌اند كه فاتحه به آنست كه اول سورتى كه از آسمان فروآمد « 1 » اين بود و به قال ابو ميسرة : « اول ما قرأ جبرئيل النّبي صلّى اللَّه عليه و آله و سلّم بمكة فاتحة الكتاب الى خاتمتها . » و ام القرآن - از آنست كه اصل علوم قرآن و جمله كتابهاى خداوند است . هر چه در كتابها است از علوم دينى و مكارم الاخلاق معظم آن در اين سورة از روى اشارت موجود است و مثله الدّماغ سمّى أمّ الرأس لانّه يجمع الحواسّ و المنافع ، و امّ القرى اصل لجميع البلدان حيث دحيت « 2 » من تحتها . و گفته‌اند رأيت سلطان كه در معسكر قبلهء لشكر باشد - أمّ - گويند پس اين سورة را ام القرآن از اينجا گفتند . يعنى كه مفزع اهل ايمانست و مرجع اهل قرآن ، و مصطفى ( ع ) در بعضى اخبار اين سورة را - شفا - خواند و ذلك\r\nقوله صلّى اللَّه عليه و آله و سلّم « هى أمّ القرآن و شفاء من كلّ داء »\r\nو\r\nروى أنّه قال صلّى اللَّه عليه « فاتحة الكتاب شفاء من السم » .\r\nاكنون تفسير گوئيم و معانى :\r\n بِسْمِ اللَّهِ  ، معناه بدأت بسم اللَّه فابدؤا . ميگويد ، در گرفتم بنام خويش ، در پيوستم بنام خويش و آغاز كردم بنام خويش درگيريد بنام من ، در پيونديد بنام من ، آغاز كنيد بنام من . اسم - اينجا بمعنى ذاتست چنانك جايى ديگر گفت   سَبِّحِ اسْمَ رَبِّكَ   يعنى ميگويد « به پاكى بستاى نام خداوند خويش را » نام زيادت است و معنى آنست كه به پاكى بستاى خداوند خويش را ، جاى ديگر گفت  « تَبارَكَ اسْمُ رَبِّكَ »  ، با بركت و با بزرگوارى و برترى است نام خداوند تو . نام زيادت است و معنى آنست كه با بركت و با بزرگوارى و برترى است خداوند تو و اين در علم توحيد و در لغت روان است و روا . در لغت عرب آنست كه\r\n\r\n\r\n","description":"","footnote":"\r\n( 1 ) بقول على و ابن عباس اين بود - نسخه ج\r\n( 2 ) دحيت . ( دحى ، يدحى ، دحيا ) الشيء بسطه .\r\n","page_name":" 4 ","page_number":14},
  {"content":"\r\n\r\nلبيد گفت :\r\n « الى الحول ثمّ اسم السّلام عليكما * و من يبك حولا كاملا فقد اعتذر » \r\nو در علم توحيد آنست كه بنزديك اهل حق اسم و مسمّى يكى است نام و نامور و اللَّه بناء همه نامهاى خداوند است ، و نام حقيقى مهين است با آنك همه نامهاى وى مه‌اند و حقيقى ، و پاك ، و ازلى ، و نيكو ، و بزرگ ، قال الخليل بن احمد البصرى « اللَّه هو الاسم الاكبر » اما هر نامى از صفتى شكافته چون عليم از علم و قدير از قدرت و رحيم از رحمت ، يا بر كردى نهاده چون صانع از صنع ، و خالق از خلق ، و قابض از قبض و باسط از بسط .\r\nمگر اين نام حقيقى كه نه بر كرد نهاده و نه از صفت شكافته ، و بناء همه نامها است ، نبينى كه هر جايى گويد اللَّه غفور است و رحيم ، اللَّه سميع است و بصير ، اللَّه لطيف است و خبير ، اللَّه بنا نهد و ديگر نامها بران اوصاف بندد . و در قرآن سه هزار و بيست و هفت جاى خود را نام اللَّه گفت و خويشتن را با آن نام برد و ايشان كه بت را لات نام كردند ايشان را گفت « يلحدون فى اسمائه » در نام من الحاد مىآرند و نام من بكژى مى بيرون دهند ، و مى كژ گردانند ، و مى فرا ناسزا دهند ، خواستند دشمنان وى كه بت را هام « 1 » نام وى كنند ، اللَّه تعالى آن را بريشان شكست و بريشان تباه كرد ، تا چون خواستند ؟ ؟\r\nكه اللَّه نام كنند لات نام كردند . لات بت است و اللَّه خداى آنست ، و آفريدگار آن . يقول جلّ جلاله  هَلْ تَعْلَمُ لَهُ سَمِيًّا  او را هام نام دانى ؟ يعنى كه هيچكس را جز از وى اللَّه نخوانند ، و نه رحمن . و در اشتقاق نام اللَّه علما مختلف‌اند ، و سخن در آن مشتبه است . و خلقى از مهتران علما و بزرگان دين از آن پرهيزيده‌اند و آن را كاره‌اند . و قومى در آن شروع كرده ، بعضى گفتند اشتقاق آن از إله است يقال الهت اليه اى سكنت اليه ، فكان الخلق يسكنون عند ذكره و يطمئنّون اليه و به قال عزّ و جل  أَلا بِذِكْرِ اللَّهِ تَطْمَئِنُّ الْقُلُوبُ  ميگويد اللَّه اوست كه آرام خلق بذكر اوست سكون دل دوستان بنام اوست شادى جان مؤمنان به ياد اوست ، ذكر وى آيين زبان ، نام وى راحت جان ، يافت وى سور دل و سرور دوستان . و گفته‌اند\r\n\r\n\r\n","description":"","footnote":"\r\n( 1 ) هام نام وى كنند : كذا فى الاصل .\r\n","page_name":" 5 ","page_number":15},
  {"content":"\r\n\r\nاشتقاق آن از « الهت فى الشّيء يعنى تحيّرت فيه فكأنّ العقول تتحير فى كنه صفته و عظمته و الاحاطة بكيفيته » ميگويد اللَّه اوست كه عقلهاى زيركان و فهم‌هاى دانايان در مبادى اشراق جلال وى حيران است ، و از دريافت چگونگى صفات و افعال وى نوميد . شعر\r\n تحيّر القلب فى آثار قدرته * تحيّر الطّرف فى انوار لألاء » \r\nقدر خويش برداشت . و صفت خويش در حجب عزت نگه داشت ، تا هر نامحرمى نااهلى باسرار قدم بينا نگردد ، و دست هر متمنّى متعنّتى بدريافت آن نرسد . آن دست كه تو دارى خود كجا رسد و آن ديده كه تراست خود چه بيند ؟ سازهاى كرّ و بيان پرورده هفتصد هزار ساله تسبيح قاصر بود از ادراك جلال لم يزل و لا يزال . اطماع ايشان از دريافت آن گسسته ، اقدام ايشان بسلاسل قهر و بمسامير هيبت در مقرّ عزت خود دوخته . و اين در بايشان در بسته و جمال لم يزل و لا يزال متعزّز بصفات كمال ناطق به اين كلمات كه  « فَلِلَّهِ الْعِزَّةُ جَمِيعاً . » \r\n الذّات و النّعت و الاسماء و الكلم * جلّت عن الوهم و الادراك لو علموا \r\nاينان كه در اشتقاق اين نام سخن گفتند قومى اصل آن از إله - نهادند كالمكتوب يسمّى كتابا و المحسوب يسمّى حسابا ، پس الف و لام تفخيم و تعظيم را در افزودند پس حذف همزه استثقال را پسنديدند ، و كسرهء آن با لام تعظيم نقل كردند ، آن گه دو لام متحرك يكى مدغم كردند ، و گفتند « اللَّه » .\r\nو اختلاف است علما را كه اللَّه اسم علم است يا اسم صفت . و درست آنست كه اسم علم است از بهر آن كه خداى را عزّ و جل اسماء صفات فراوانست . لا بد اسم علم بايد تا آن اسماء صفات در آن برود و بر آن بسته شود . چنانك در ابتدا به آن اشارت كرديم . و تا فرق بود ميان اسم ذات و اسم صفات ، و علم اسم ذات است كه اسماء صفات بر آن روانست و در ازل آزال و ابد آباد مستحق اين نام است . بذات بزرگوار و كمال تعزّز و جلال تقدّس خويش - نه بعبادت متعبّدان و طاعة مطيعان .\r\nامّا نام - رحمن - در جاهليّت نشناختند كه اللَّه ميگويد  وَ إِذا قِيلَ لَهُمُ اسْجُدُوا لِلرَّحْمنِ قالُوا وَ مَا الرَّحْمنُ  . چون ايشان را گويند سجود كنيد رحمن را گويند رحمن\r\n\r\n","description":"","footnote":"","page_name":" 6 ","page_number":16},
  {"content":"\r\n\r\nچيست ؟ جايى ديگر گفت  وَ هُمْ يَكْفُرُونَ بِالرَّحْمنِ  ايشان مى كافر شوند برحمن و مىپرسند كه چيست و كيست ؟ قل هو ربّى لا إله الّا هو . اى سيّد پاسخ كن ايشان را كه او خداى منست ان خداى كه جز وى خداى نيست . ديگر جاى پاسخ فرمود و گفت  قُلْ هُوَ الرَّحْمنُ آمَنَّا بِهِ  ، از اينجاست كه بعضى علما گفتند رحمن اسمى عبرانى است و قريش از آن نمىشناختند . و قول درست آنست كه رحمن لفظ عربى است مشتق از رحمت ، امّا در تورية و در ميان اهل كتاب معروفتر بوده است . و لهذا روى انّ عبد اللَّه بن سلام قال للنّبى صلّى اللَّه عليه و آله و سلّم كنّا نقرأ فى التورية الرّحمن فانزل اللَّه تعالى قل ادعوا اللَّه او ادعوا الرّحمن ، أيّاما تدعوا فله الأسماء الحسنى » ، ميگويد او را اللَّه خوانيد و رحمن خوانيد ازين دو بهرچه خوانيد نام نيكو خوانيد . و رحمن مطلق جز خداى را عزّ و جل نگويند و مخلوق را بر اطلاق اين نام نه نهند ، نه بينى كه كافران مسيلمهء كذاب را اين نام نهادند بر اطلاق ننهادند بل كه مقيد كردند و گفتند رحمن يمامه . و رحمن در معنى فراخ رحمت‌تر است از رحيم . و در بعضى دعا آورده‌اند . « رحمن الدّنيا و رحيم الآخرة » يعنى بخشاينده درين گيتى بر همگنان و در آن گيتى خاصّه بر مؤمنان .\r\nروايت كنند از ابن عباس كه گفت « انّهما اسمان رقيقان احدهما أرقّ من الآخر » حسين بن الفضل گفت كه مگر را وى را درين خبر و هم افتاد كه در اين ، رفيقان احدهما ارفق من الآخر ، ظاهرتر است - از بهر آنكه رقّت در صفات خدا نيست و رفق هست . و ذلك فى\r\nقوله صلّى اللَّه عليه و آله و سلّم « ان اللَّه رفيق يحب الرفق » .\r\nعلما مختلف اند كه ارفق كدام يكى است سعيد جبير گفت - رحمن است كه رحمت و نعمت وى بر مؤمن و كافر و بر دوست و دشمن روانست . وكيع جراح گفت - رحيم است از آنك اشارت به آن رحمت دارد كه هم در دنيا است و هم در عقبى . مفسّران ازينجا گفتند « الرحمن العاطف على جميع خلقه بأن خلقهم و رزقهم - و به قال تعالى ، و رحمتى وسعت كل شيء - و الرحيم بالمؤمنين خاصّة بالهداية و التوفيق فى الدنيا ، و بالجنّة و الرؤية فى العقبى - قال تعالى  وَ كانَ بِالْمُؤْمِنِينَ رَحِيماً  رحمن مهربان است بر همه خلق گرويده و ناگرويده از روى آفريدن و روزى دادن - و رحيم مهربان است خاصّه بر مؤمنان از روى هدايت و توفيق\r\n\r\n","description":"","footnote":"","page_name":" 7 ","page_number":17},
  {"content":"\r\n\r\nطاعت در دنيا - و بهشت و رؤيت در عقبى . رحمن از روى معنى عام است ، بمعنى آفريدن و روزى دادن است همه خلق را ، و از روى لفظ خاص است كه مخلوق را اين نام نيست .\r\nو رحيم از روى لفظ عام است كه مخلوق را اين نام گويند ، و از روى معنى خاصّ است كه بمعنى هدايت و توفيق طاعت است ، و اين جز مؤمنانرا نيست ، معنى\r\nقول جعفر بن محمّد ع فقد قال : « الرحمن اسم خاص بصفة عامة و الرحيم اسم عام بصفة خاصة » .\r\nو اللَّه خود را در قرآن به پنج نام از رحمت باز خواند - رحمن ، و رحيم ، و خير الراحمين ، و ارحم الراحمين ، و ذو الرحمة - رحمن فراخ بخشايش است ، و رحيم فراخ بخشاينده و ذو الرحمة با بخشودن ، خير الراحمين بهترين بخشايندگان ، ارحم الراحمين بخشاينده‌تر بخشايندگان ، هر پنج نام خداوند ماست و به آن صفت اوست نه صفت بروتنگ ، نه رحمت از كس دريغ . ميگويد جلّ جلاله  « رَبُّكُمْ ذُو رَحْمَةٍ واسِعَةٍ »  و در ثناى فريشتگان است :  « رَبَّنا وَسِعْتَ كُلَّ شَيْءٍ رَحْمَةً وَ عِلْماً »  و چون صفت عذاب كرد گفت  « عَذابِي أُصِيبُ بِهِ مَنْ أَشاءُ »  عذاب خود به او رسانم كه خود خواهم  « وَ رَحْمَتِي وَسِعَتْ كُلَّ شَيْءٍ »  و رحمت من خود بهر چيز رسيده است . و تفسير اين آيت در حديث سلمان فارسى و ابو هريره دوسى است در صحيح مسلم\r\nقال رسول اللَّه صلّى اللَّه عليه و آله و سلّم « ان للَّه عزّ و جل مائة رحمة و أنّه انزل منها واحدة الى الأرض فقسّمها بين خلقه فبها يتعاطفون و بها يتراحمون ، و أخر تسعا و تسعين لنفسه . و ان اللَّه قابض هذه الى تلك فيكملها مائة يرحم بها عباده يوم القيامة . »\r\nگفت - اللَّه را صد رحمت است كه از آن صد يكى فرو فرستاد در هفت آسمان و در هفت زمين ، به آن يك رحمت بر خلق مىبخشايد و خلق به آن بر يكديگر مىبخشايند ، و نود و نه رحمت بنزديك خود ميدارد ، تا روز رستاخيز آن يك رحمت را و از نگرد ، و آن را نافرسوده يابد و ناكاسته ، آن را به نود و نه باز آرد تا صد تمام كند ، و انبازان از مؤمن و از كند و آن بريشان ريزد ، پس درنگر تا مؤمن درين گيتى وا چندين انبازان از صد يكى در دل و دين و دنيا چه يافت ، اعتبار گير و قياس كن كه فردا بى انبازان از صد چه يابد .\r\nو در بيان فضيلت اين آيت مصطفى ع گفت « من كتب  بِسْمِ اللَّهِ الرَّحْمنِ الرَّحِيمِ \r\n\r\n","description":"","footnote":"","page_name":" 8 ","page_number":18},
  {"content":"\r\n\r\nتعظيما للَّه عزّ و جل غفر اللَّه له ، و من رفع قرطاسا من الارض فيه  بِسْمِ اللَّهِ الرَّحْمنِ الرَّحِيمِ  اجلالا للَّه عزّ و جل ان يداس كتب عند اللَّه من الصديقين و خفّف عن والديه و ان كانا مشركين يعنى العذاب . و قال « لا يردّ دعاء أوّله  بِسْمِ اللَّهِ الرَّحْمنِ الرَّحِيمِ  گفت هر آن كس كه تعظيم اللَّه را  بِسْمِ اللَّهِ الرَّحْمنِ الرَّحِيمِ  نيكو بنويسد اللَّه وى را بيامرزد ، و هر آن كس كه رقعهء از زمين بردارد كه آيت تسميت بر آن نبشته بود اجلال نام اللَّه را تا بپاى فرو نگيرند ، وى را بنزديك اللَّه در زمرهء صدّيقان آرند و پدر و مادر وى كه در عذاب باشند ايشان را تخفيف كنند اگر چه مشرك باشند . و دعائى كه در اول آن گويند  بِسْمِ اللَّهِ الرَّحْمنِ الرَّحِيمِ  آن دعا رد نكنند و باجابت مقرون دارند .\r\nو گفته‌اند آيت تسميت نوزده حرف است گفت « من قرأ حرفا من القرآن كتب له به عشر حسنات بالباء و التاء و الواو » و گفته‌اند زبانيه دوزخ نودزه‌اند - چنانك رب العالمين گفت  عَلَيْها تِسْعَةَ عَشَرَ  و اين آيت تسميت نوزده حرف است ، هر آن كس كه باخلاص برخواند رب العالمين بهر حرفى از آن زبانيهء از وى باز دارد ، و او را از سياست وى ايمن كند ، و\r\nعن سلمان قال قال رسول اللَّه صلّى اللَّه عليه و آله و سلّم « لا يدخل احد الجنة الا بجواز  بِسْمِ اللَّهِ الرَّحْمنِ الرَّحِيمِ  ، هذا كتاب من اللَّه لفلان بن فلان ادخلوه جنة عالية ، قطوفها دانية »\r\nو\r\nعن ابن عباس انه قال « ان لكل شىء اساسا و اساس الدنيا مكة لانه منها دحيت الارض ، و اساس السماوات غريبا و هى السابعة العليا ، و اساس الارض عجيبا و هى السابعة السفلى ، و اساس الجنان جنة عدن و هى سرّة الجنان عليها اسست الجنان ، و اساس النار جهنم و هى الدّركة السّفلى عليها أسّست الدركات ، و اساس الخلق آدم و اساس الانبياء نوح ، و اساس بنى اسرائيل يعقوب ، و اساس الكتب القرآن و اساس القرآن الفاتحة ، و اساس الفاتحة  بِسْمِ اللَّهِ الرَّحْمنِ الرَّحِيمِ  ، فاذا اعتللت او اشتكيت فعليك بالاساس تشفيت باذن اللَّه عزّ و جل » .\r\nقوله تعالى الحمد للَّه - تقديره قولوا « الحمد للَّه » كقوله تعالى  وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً  و  قُلِ الْحَمْدُ لِلَّهِ سَيُرِيكُمْ آياتِهِ   قُلِ الْحَمْدُ لِلَّهِ وَ سَلامٌ عَلى عِبادِهِ الَّذِينَ اصْطَفى  معنى آنست كه من خود را ستايش بسزا گفتم شما نيز بستائيد و ثنا گوئيد كه من ستايش\r\n\r\n","description":"","footnote":"","page_name":" 9 ","page_number":19},
  {"content":"\r\n\r\nو ثنا دوست دارم . مصطفى ع گفت\r\n« لا شخص احبّ اليه المدحة من اللَّه عز و جلّ ، و قال ما من شيء أحبّ الى اللَّه من الحمد . و قال ما من عبد يقول الحمد للَّه الّا قال اللَّه جل ذكره صدق عبدى ، منى بدأ الحمد و الىّ يعود . »\r\nمفسران گفتند الحمد للَّه الثناء عليه بجميل افعاله و جزيل نواله و كريم صفاته و اسمائه . و الحمد الثناء عليه بصفاته العلى و اسمائه الحسنى ، و الشكر الثناء عليه بانعامه و احسانه الى خلقه . » خداى را عز و جل حمد گويند و مدح گويند و شكر گويند : حمدمه است از مدح ، كه حمد بجاى مدح ايستد و مدح بجاى حمد نايستاد ، و حمدمه است از شكر - كه حمدهم در ابتدا رود و هم در مكافات ، و شكر جز در مكافات نرود . هر چه در مدح و شكر يابند در حمد يابند و نه هر چه در حمد يابند در مدح و شكر يابند .\r\nحمد ستايش خداوندست و ثنا گفتن به روى و بزرگ داشتن بنام پاك و صفت بزرگوار و صنع نيكو و مهر تمام و نواخت بيكران . و مدح ستايش است و ثنا گفتن بر اللَّه على الخصوص بر نام و صفت ، و شكر آزادى است از اللَّه به نيكو كارى و روان داشتن نعمت .\r\nو الحمد بالف و لام معرّف جز خداى را عزّ و جل روا نيست كه گويند . بمقتضى آنچه گفت الحمد للَّه يعنى الحمد بالحقيقة للَّه ، و الحمد كلّه للَّه ، و الحمد بالدّوام و فى كلّ الاوقات للَّه دون غيره . گفته‌اند اين الف و لام سه معنى راست : تعريف را و تعظيم را و جنس را . و تعريف عهد را گويند ، و تعظيم جلال را ، و جنس استغراق عموم را ، و معنى عهد آنست كه مشركان بتان و خدايان خود را مدح و حمد ميگفتند ، اللَّه گفت آن حمد كه معهود ايشان است مر بتان خود را آن نه حق بتان است و نه سزاى ايشان ، كه آن حق و سزاى اللَّه است بهمگى آن و تمامى آن ، كس را در آن با وى منازعت نيست كه جلال و عظمت كه ويراست ديگرى را نيست . اما شكر مشترك است ميان خالق و مخلوق . و به قال عزّ و جل  اشْكُرْ لِي وَ لِوالِدَيْكَ  . اگر كسى گويد اللَّه تزكيت نفس نه پسنديده است آنجا كه گفت  فَلا تُزَكُّوا أَنْفُسَكُمْ  پس مدح خود گفتن اينجا از چه وجه است ؟ جواب آنست كه وى جل جلاله مستحق حمد است و مستوجب حمد ، و ديگران را استحقاق نيست ، كه ديگران تزكيت نفس دفع مضرت خويش را كنند يا جلب منفعت را ، و رب العالمين از هر دو خصلت مقدس است و منزه . و گفته‌اند اين بر سبيل تعليم بندگان گفت ، و قد ذكرنا انّ معناه قولوا الحمد للَّه .\r\n\r\n","description":"","footnote":"","page_name":" 10 ","page_number":20},
  {"content":"\r\n\r\nو گفته‌اند الحمد از روى ظاهر اخبار است اما در ضمن آن سؤال است و تعرض عفو اللَّه است بر طريق تعظيم و اجلال ، بر مقتضى آن خبر كه مصطفى ( ع ) گفت\r\n« من شغل بذكرى عن مسئلتى اعطيته افضل ما اعطى السائلين »\r\nو اللَّه خود را در قران هفده جاى حميد خواند و حميد ستودنى است و ستوده . و معنى حميد در نامهاى او آنست كه او را البته نام نتوان برد و نشان نتوان داد و سخن نتوان گفت مگر بستايش . قال بعضهم :\r\n« الحمد اسم الفردانيّة لا يوصف الا بالمجد و لا ينسب اليه الّا الشكر و لا يتكلّم فيه و لا يسمّى الا بالمدح » .\r\nو الحمد للَّه ربّ العالمين - در قرآن شش جاى است : يكى اينست ، و دوّم در سورة الانعام  فَقُطِعَ دابِرُ الْقَوْمِ الَّذِينَ ظَلَمُوا  مشركان مكه را ميگويد بريده شد دنبال ايشان و بيخ آن گروهى كه بر خويشتن ستم كردند . به آنچه ما را انباز گفتند ، پس گفت  وَ الْحَمْدُ لِلَّهِ رَبِّ الْعالَمِينَ .  اين كار را پس آوردى نيست و نه از آن پشيمانى . اين هم چنان است كه گفت  وَ لا يَخافُ عُقْباها .  و سوّم در سورة يونس در صفت بهشتيان گفت  وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  آخر گفت ايشان در هر سخن كه گويند - الحمد للَّه رب العالمين - يعنى در هر چه در خواهند و باز خواهند بجاى آزادىاند هر چه خواهند يابند و بهرچه پيوسند « 1 » رسند بجاى شكراند و بجاى تهنيت . و چهارم در آخر سورة الزّمر  وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ  كار بر گزاردند ميان آفريدگان براستى و داد . يعنى اللَّه بر گزارد و خود گفت  الْحَمْدُ لِلَّهِ  كه در اين برگزاردن نه تردد است نه از آن پشيمانى . و پنجم در سورة المؤمن  فَادْعُوهُ مُخْلِصِينَ لَهُ الدِّينَ ، الْحَمْدُ لِلَّهِ رَبِّ الْعالَمِينَ  . و ششم در خاتمت و الصّافات   وَ سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ   .\r\nو\r\nروى انّ النبي صلّى اللَّه عليه و آله و سلّم قال « كلّ امر ذى بال لم يبدأ فيه بالحمد اقطع . »\r\nابو بكر وراق گفت : « دو حرف است در ابتداء كتاب خداوند جلّ جلاله باء بسم اللَّه و لام الحمد للَّه كه وجود همه موجودات و ثبوت همه مخلوقات در معنى آن بست ، كانّه\r\n\r\n\r\n","description":"","footnote":"\r\n( 1 ) پيوس : اميد و طمع . پيوسيدن - اميد داشتن ( رشيدى )\r\n","page_name":" 11 ","page_number":21},
  {"content":"\r\n\r\nيقول عزّ جلاله « بى تكوّنت الاشياء و لى ملكها . » قوله تعالى  رَبِّ الْعالَمِينَ .  .\r\nاى خالق الخلق و سيّدهم و مالكهم و القائم بامورهم - آفرينندهء خلقان و دارندهء ايشان و سازندهء كار و روزى رسان بايشان . و سئل الواسطى عن معنى الرّب فقال « هو الخالق ابتداء و المربّى غذاء و الغافر انتهاء » ربّ اوست كه اول بيافريند بقدرت ، پس بپروراند بنعمت ، پس بيامرزد برحمت . ابو الدرداء گفت : ربّ نام اعظم است خداى را عز و جل ، و مخلوق را ربّ البيت و ربّ الدار بر سبيل اضافت گويند ، اما على الاطلاق بر سبيل تعريف چنانك گويند « الرّب » كس را نرسد و نه سزاست مگر اللَّه را .\r\nو - رب - در كلام عرب بر چهار وجه است : يكى از آن بمعنى - سيّد - چنانك اللَّه گفت  فَيَسْقِي رَبَّهُ خَمْراً  اى سيّده . ديگر بمعنى - مالك - چنانك مصطفى ( ع ) گفت كه\r\n« أ ربّ ابل انت ام رب غنم ؟ « فقال من كل قد آتانى اللَّه فاكثروا طيب . »\r\nسديگر بمعنى - مدبّر و مصلح - و به سمّى الربانى ربانيا لانه يدبر الأمور الّتي اليه قال اللَّه تعالى  وَ الرَّبَّانِيُّونَ وَ الْأَحْبارُ  . چهارم بمعنى - مربى - يقال ربيته و ربيته بمعنى واحد و گفته‌اند - اشتقاق ابن از ربّ فلان بالمكان است ، يعنى اقام به و ثبت . فسمّى الرّب ربّا لانّه دائم الوجود لم يزل و لا يزال .\r\nو « عالمين » نامى است روحانيان را - فريشتگان و آدميان و پريان - پس ديگر جانوران بدين سه ملحق‌اند كه همه مربوب‌اند و اللَّه ربّ ايشان . قول حسن و مجاهد و قتاده آنست كه عالمين نامى است همهء مخلوقات را . بيان اين در آن آيت است كه اللَّه گفت   « قالَ فِرْعَوْنُ وَ ما رَبُّ الْعالَمِينَ ، قالَ رَبُّ السَّماواتِ وَ الْأَرْضِ وَ ما بَيْنَهُمَا . »   و برين قول اشتقاق عالمين از علامت - است يعنى كه نشان كردگارى اللَّه در همه پيداست و روشن . اما ابو عبيده و فراء و اخفش گفتند : اشتقاق عالمين از - علم - است يعنى ايشانند كه تمييز و خرد دارند ، و هم الملائكة و الجنّ و الانس . سعيد جبير گفت عالمين جنّ است و انس . كه مصطفى ( ع ) مبعوث بايشان بود ، و به قال تعالى ليكون للعالمين نذيرا . ابو العاليه گفت : جنّ جداگانه عالمى است و انس عالمى و بيرون ازين\r\n\r\n","description":"","footnote":"","page_name":" 12 ","page_number":22},
  {"content":"\r\n\r\nهشتده هزار عالم است از فريشتگان بر روى زمين بهر گوشهء از گوشهاى زمين ، چهار هزار و پانصد . همه آنند كه خداى را عزّ و جل مىپرستند و بيگانگى وى اقرار ميدهند .\r\nابى كعب درين بيفزود و گفت : - « و من ورائهم ارض بيضاء كالرخام » عرضها مسيرة الشمس ، اربعين يوما طولها ، لا يعلمه إلّا اللَّه عز و جلّ ، مملوّة ملائكة يقال لهم الروحانيّون لهم زجل بالتسبيح و التهليل ، لو كشف عن صوت احدهم لهلك اهل الأرض من هول صوته فهم العالمون . » وهب منبه گفت : - هشتده هزار عالم است اين دنيا كه تو مىبينى ، از دور آدم تا منتهاى عالم يكى است از جملهء آن . مقاتل حيان گفت : - هشتاد هزار عالم است چهل هزار در برّ و چهل هزار در بحر . و روايت كرده‌اند از رسول خدا صلّى اللَّه عليه و آله و سلّم كه گفت : - هزار امّت‌اند ششصد در دريا و چهار صد بر خشك زمين عبد اللَّه بن عمر در تفسير عالمين گفت خلق خدا ده جزءاند نه از ايشان كرّوبيان‌اند : الذين  يُسَبِّحُونَ اللَّيْلَ وَ النَّهارَ لا يَفْتُرُونَ .  و يك جزء از ايشان رسولان‌اند بر پيغمبران و گماشتگان بر خلق و امر اللَّه . و ديگر گفت و آدميان ده جزءاند نه از ايشان يأجوج و مأجوج‌اند و يك جزء ديگران . و آنكه هر فرزندى كه از آدميان در وجود آيد نه فرزند از جنّ در وجود آيند . سبحانه ما اعظم شانه و اعلى سلطانه .\r\n الرَّحْمنِ الرَّحِيمِ  - دو نام‌اند از رحمت و تأكيد را به دو لفظ مختلف بر هم داشت چنانك ندمان و نديم و لهفان و لهيف و سلمان و سليم . و مثله قوله تعالى  يَعْلَمُ سِرَّهُمْ وَ نَجْواهُمْ .  امير المؤمنين على ( ع ) گفت »\r\nالرحمن الرحيم ينفى بهما القنوط عن خلقه فله الحمد . »\r\nاگر كسى گويد چون در ابتداء سورة - در آيت تسميت الرحمن الرحيم گفت چه فايده را و چه حكمت را اينجا باز گفت و مكرّر گردانيد ؟ جواب آنست كه در ابتدا بيان قصد تبرّك است ، يعنى كه ابتدا بذكر اللَّه كنيد و بنام وى تبرّك گيريد كه وى بر شما مهربان است و بخشاينده ، و در بيان مدح و ثنا است بر اللَّه جلّ جلاله و اظهار رأفت و رحمت از پس ترهيب و تهويل - كه در ذكر عالمين اشارت كرد . و نيز از پيش رفته است كه الحمد للَّه يعنى - انّما وجب الحمد للَّه لانه الرحمن الرحيم .\r\n\r\n","description":"","footnote":"","page_name":" 13 ","page_number":23},
  {"content":"\r\n\r\n مالِكِ يَوْمِ الدِّينِ  رسول خدا صلوات اللَّه عليه مالك بالف خوانده است بروايت انس بن مالك و ملك بى الف خوانده بروايت بو هريره مالك بالف قراءة عاصم و كسايى و يعقوب است و بى الف قراءة باقى . مالك از ملك است و ملك از ملك . يقال هذا ملك عظيم الملك - و هذا مالك صحيح الملك » و معنى اين آيت بر قراءة مالك بر سه وجه است : - يكى آنست كه يملك فى يوم الدين الاحكام و الجزاء وحده - ميگويد بروز رستخيز پادشاه اوست ، داورى دار ، و كار برگزار ، و پاداش دهنده ، وجه ديگر آنست كه يملك يوم الدين بما فيه من القضاء و الحساب . مالك روز رستخيز و هر چه در آن از قضا و حساب اوست همه در تحت ملك و ملك او ، همه در توان و فرمان او . وجه سوم آنست كه - مالك احداث يوم الدين و القادر على تكوينه دون غيره . اللَّه است كه بآفرينش روز رستخيز توانا است و پديد كردن آن و قدرت نمودن در آن .\r\nامّا بر قراءة ملك بى الف - معنى آنست كه هو الملك في يوم الدّين وحده لا ملك فيه غيره . اما سخن در بيان فرق ميان كلمتين آنست كه گروهى از علما مالك بالف اختيار كرده‌اند و گفتند در معنى بليغ‌تر است و بمدح نزديكتر . كه مالك هر چيز را بر عموم گويند - يقال مالك الطيور و الوحوش و الحيوانات و غيرها و ملك بى الف على الخصوص بر مردم استعمال كنند - فيقال ملك الناس - و نيز مالك آن باشد كه ملك دارد و تصرّف ملكى كند و ملك باشد كه ملك ندارد اگر چه تصرف كند بامر و نهى - چنانك گويند ملك العرب و العجم و الرّوم - و گفتند در مالك يك حرف افزونى است و در خبر مىآيد كه - بكلّ حرف عشر حسنات - به حكم اين خبر خواننده مالك ده نيكى دارد در جريدهء ثواب كه خوانندهء ملك ندارد . اما بعضى علماى دين و اهل تحصيل قرائت ملك بى الف اختيار كرده و در معنى مدح و ثنا بليغ‌تر دانسته‌اند گفتند در ملك تعظيم است كه در مالك نيست ، و لهذا قال تعالى  لِمَنِ الْمُلْكُ الْيَوْمَ  و لمن الملك نگفت كه ملك مصدر ملك است و با ملك تعظيم است و با ملك نه . و قال تعالى  الْمَلِكُ الْقُدُّوسُ  ملك الناس - فتعالى اللَّه الملك الحق - و\r\nقال النبيّ صلّى اللَّه عليه و آله و سلّم « لا ملك إلّا اللَّه عزّ و جل . »\r\nقال بعضهم اسم الملك يجمع المالك و الملك و المليك - و على الجملة خداى عز و جل\r\n\r\n","description":"","footnote":"","page_name":" 14 ","page_number":24},
  {"content":"\r\n\r\nخود را در قرآن ملك گفت و مالك گفت و مليك گفت و مالك الملك گفت : فالملك هو الّذي يستغنى فى ذاته و صفاته عن كل موجود و يحتاج اليه كلّ موجود . ملك اوست كه بذات و صفات از همه موجودات مستغنى است و بى نياز ، و همه موجودات را بوى حاجت است و نياز . و مليك مبالغت مالك است چنانك عليم مبالغت عالم است و مالك اوست كه قادر است بر ابداع و اختراع ، يعنى كه از آغاز آفريند بى مثال و كارها نو سازد بى ساز و بى يار .\r\nمالك بحقيقت جز اللَّه نيست كه ابداع و اختراع جز در قدرت و توان اللَّه نيست . و مالك الملك هو الذى ينفذ مشيّته فى مملكته كيف شاء و كما شاء ايجادا و اعداما و ابقاء و افناء .\r\nمالك الملك اوست كه مشيّت او در مملكت او روانست اگر خواهند از نيست هست كند يا هست به نيست برد ، يا از عدم بوجود آرد يا وجود با عدم برد .\r\nاگر كسى گويد چون مالك الملك و الملوك در همه احيان و اوقات اوست تخصيص يوم الدين را چه معنى است ؟ جواب آنست كه از ابن عباس نقل كردند گفت : آن روز كس را از مخلوقات حكم نيست و پادشاهى نيست چنانك ايشان را بود در دنيا از طريق مجاز و دعوى آن روز آن دعوى و آن مجازى هم نيست و بدست كس هيچيز « 1 » نيست ، بل كه كارها آن روز همه خدايراست و حكم او راست ، چنانك گفت :  « وَ الْأَمْرُ يَوْمَئِذٍ لِلَّهِ »  اينست وجه تخصيص ، و قومى گفتند اينجا خود تخصيص نيست كه مملكت از دو بيرون نيست : دنيا است و عقبى ، اما دنيا و هر چه در آنست در تحت اين كلمت شود كه - رب العالمين - و عقبى و هر چه در آن در ضمن اين شود كه - ملك يوم الدين - چون ازين دو چيزى بسر نيايد تخصيص را چه معنى بود . اما قول ابن عباس و مقاتل و ضحاك و سدى در تفسير مالك يوم الدين آنست كه قاضى يوم الحساب و الجزاء يوفّيهم جزاء اعمالهم كقوله  « يَوْمَئِذٍ يُوَفِّيهِمُ اللَّهُ دِينَهُمُ الْحَقَّ »  ثم يغفر لمن يشاء الذنب العظيم ، و يعذّب من يشاء ، الذنب الصغير ، و هو مالك ذلك كلّه فى ارضه و سمائه - مجاهد گفت : مالك يوم الخضوع و الاذعان اذعنت الوجوه للحىّ القيّوم . و قيل مالك يوم لا ينفع فيه الّا الدين كقوله تعالى   يَوْمَ لا يَنْفَعُ مالٌ وَ لا بَنُونَ ، إِلَّا مَنْ أَتَى اللَّهَ بِقَلْبٍ سَلِيمٍ .   .\r\n\r\n\r\n","description":"","footnote":"\r\n( 1 ) هيجيز : كذا فى الاصل .\r\n","page_name":" 15 ","page_number":25},
  {"content":"\r\n\r\nو گفته‌اند دين در قرآن بر دوازده وجه است : - بمعنى - توحيد - كقوله تعالى  إِنَّ الدِّينَ عِنْدَ اللَّهِ الْإِسْلامُ  و بمعنى - حساب - كقوله تعالى  يَوْمَ لا يَنْفَعُ مالٌ وَ لا بَنُونَ  ( الى )  ذلِكَ الدِّينُ الْقَيِّمُ  الى الحساب المستقيم و كقوله  « غَيْرَ مَدِينِينَ »  اى غير محاسبين و بمعنى - حكم - كقوله في دين الملك اى فى حكمه و بمعنى - ملّت - كقوله  « وَ طَعَنُوا فِي دِينِكُمْ »  و  « ذلِكَ الدِّينُ الْقَيِّمُ »  و بمعنى - طاعت - كقوله  وَ لا يَدِينُونَ دِينَ الْحَقِّ »  و بمعنى - جزا - كقوله  « إِنَّا لَمَدِينُونَ »  اى مجزيّون و بمعنى - حدّ - كقوله  « وَ لا يَدِينُونَ دِينَ الْحَقِّ »   وَ لا تَأْخُذْكُمْ بِهِما رَأْفَةٌ فِي دِينِ اللَّهِ »  اى فى حدود اللَّه على الزنا و بمعنى - شريعت - كقوله  الْيَوْمَ أَكْمَلْتُ لَكُمْ دِينَكُمْ  و بمعنى - شرك - كقوله  لَكُمْ دِينَكُمْ  و بمعنى - دعا - كقوله  مُخْلِصِينَ لَهُ الدِّينَ  و بمعنى - عيد مشركان - كقوله  وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً  و بمعنى - قهر و غلبه - كقوله  ما كانَ لِيَأْخُذَ أَخاهُ فِي دِينِ الْمَلِكِ  .\r\nو خداى را عزّ و جل ديّان خوانند بمعنى داور است و شمار خواه و پاداش ده .  مالِكِ يَوْمِ الدِّينِ  . اينجا ستايش تمام شد .\r\nآن گه گفت  إِيَّاكَ نَعْبُدُ  و حقيقت عبادت از روى لغت خضوع است و تذلّل بر اعظام و اجلال معبود ، يقال « طريق معبّد » اى مذلّل بالوطى و منه قوله تعالى  أَنْ عَبَّدْتَ بَنِي إِسْرائِيلَ  اى ذللتهم . و از روى تفسير عبادت بمعنى توحيد است چنانك گفت  يا أَيُّهَا النَّاسُ اعْبُدُوا رَبَّكُمُ  و بمعنى دعاست چنانك گفت  إِنَّ الَّذِينَ يَسْتَكْبِرُونَ عَنْ عِبادَتِي  اى عن دعائى ، و بمعنى جمله عبادت است به همه اوقات چنانك گفت  ارْكَعُوا وَ اسْجُدُوا وَ اعْبُدُوا رَبَّكُمْ  . إياك نعبد تقدير آن است كه قولوا اياك نعبد . سدى گفت اياك نعبد ، اذ لا ربّ لنا غيرك و لا شريك لك فاذ عرفنا ذلك و آمنا بك فاياك نستعين على ما لا طاقة لنا به و لا حيلة لنا فيه الا بك » : ميگويد شما كه مؤمنانيد از سر خضوع و خشوع و تذلّل و زارى و تضرّع گوئيد : خداوندا ترا پرستيم نه كسى ديگر را كه خداوند آفريدگار و كردگار و پروردگار بى شريك و انباز به حقيقت تويى نه كسى ديگر . خداوندا اكنون كه اين بشناختيم و به آن ايمان آورديم از تو يارى خواهيم بر هر چه ما را در آن توان و حيلت نيست ، جز بارادت و تقدير تو بر آمدن آن نيست .\r\n\r\n","description":"","footnote":"","page_name":" 16 ","page_number":26},
  {"content":"\r\n\r\nروى انّ جبرئيل عليه السلام قال للنبي صلّى اللَّه عليه و آله و سلّم « قل يا محمّد ايّاك نعبد ، و اياك نوحّد ، و ايّاك نرجو ، و ايّاك نخاف ، لا غيرك يا ربنا ، و اياك نستعين على امورنا كلها و على طاعتك . »\r\nو ابو طلحه گفت از رسول خدا شنيدم كه ميگفت\r\n« يا حىّ يا قيوم يا مالك يوم الدين ، ايّاك نعبد و اياك نستعين »\r\nو در خبر است كه مصطفى ( ع ) فرا ابن عباس گفت : -\r\n« إذا سألت فاسئل اللَّه ، و اذا استعنت فاستعن باللّه »\r\nاگر كسى گويد حق استعانت تقدم دارد بر عبادت كه از معونت اللَّه بعبادت وى رسند نه از عبادت بمعونت رسند ، پس چه حكمت عبادت را فرا پيش استعانت داشت ؟ جواب اهل لغت آنست : - كه و او اقتضاء ترتيب نكند و از روى معنى استعانت در پيش عبادت است . و جواب اهل تحقيق آنست كه اللَّه تعالى خلق را در آموخت كه چون سؤال كنيد نخست حق من فرا پيش داريد ، كه چون حق من فرا پيش داشتيد مستحق اجابت گشتيد .\r\nو گفته‌اند «  إِيَّاكَ نَسْتَعِينُ »  دليل است كه بنده بى تقدير و توفيق اللَّه بر هيچ فعل قادر نيست . و بنده را استطاعت قبل الفعل به هيچ حال نيست . و آنچه معتزله گفتند درين باب جز باطل و خلاف ظاهر قرآن نيست ، اگر بنده بفعل خود مستقل بودى و برادر آن فعل حاجت باستعانت نبودى ، و در اياك نستعين هيچ فايده و حكمت ظاهر نگشتى . و جلّ كلام الحكيم جلّ جلاله آن يعرى عن فائدة مستجدة و حكمة مستحسنة . از سر سوره تا يوم الدين ثناست ، «  إِيَّاكَ نَعْبُدُ »  ميان بنده و ميان خداست ، باقى سورة تا آخر دعاست ، آن ثنا و اين دعا ، آن ستايش و اين خواهش .\r\nآن گه گفت : «  اهْدِنَا »  اى قولوا اهدنا ، تلقين كرد و فرمود كه مرا چنين گوئيد :\r\nاهدنا ، يقال هديت الرّجل الدّين و هديته الى الدّين هداية و هديت العروس الى زوجها هداء ، و اهديت الهديّة اهداء ، و اهديت الى البيت هديا . حقيقت اين كلمت از روى لغت بيان و تعريف است و عرب هر چه دلالت و دعوت و ارشاد و بيان و تعريف بود همه « هدى » خواند ، و هر چه فرا پيش بود « هادى » خواند . و\r\nمنه قول النبى ( ع ) هادية الشاة ابعدها من الاذى اى رقبتها .\r\nو يقال للعصا - هاد - لانّها تهدى الانسان متقدّمة . اگر كسى گويد طلب هدايت بعد از يافت هدايت چه معنى دارد ؟ و بر چه وجه حمل كنند ؟\r\n\r\n","description":"","footnote":"","page_name":" 17 ","page_number":27},
  {"content":"\r\n\r\nجواب آنست : كه هدايت اينجا بمعنى تثبيت و تقرير است يعنى « ثبّتنا على الهداية الّتى اهتدينا بها على الاسلام . » ميگويد بار خدايا ما را بر اسلام كه دادى و ايمان كه كرامت كردى پاينده دار ، اين همچنانست كه جايى ديگر گفت - يا ايّها الذين آمنوا آمنوا باللّه و رسوله - اى اثبتوا على الايمان و الزموه و لا تفارقوه . جايى ديگر گفت :  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى »  يعنى داوم على الايمان و ثبت . جايى ديگر گفت  « إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا »  يعنى ثمّ داموا على التقوى و الايمان مرّة بعد اخرى و لزموه و ثبتوا عليه . اينجا همچنانست كه ايشان كه به حمد و ثناء اللَّه رسيدند ، و خداى را عزّ و جلّ عبادت ميكنند ، و از وى معونت بر اداء طاعة ميخواهند ميگويند ما را برين هدى پاينده و محكم دار و از ان بمگردان . از اينجا گفت مصطفى ( ع )\r\n« اللهمّ انى اسألك الهدى و التقى و العفة و الغنى . »\r\nو معلومست كه وى به راه راست بود و در تقوى و عفت بر كمال بود . و\r\nقال ( ع ) لعليّ « قل اللّهم انّى اسألك الهدى و السّداد . »\r\nو گفته‌اند در جواب اين مسئله كه مؤمنان از اللَّه راه بهشت ميخواهند كه مقتضى حمد و عبادت و استعانت ايشان آنست كه طلب ثواب كنند ، و ثواب ايشان بهشت جاويد است و نعيم مقيم . و برين تأويل هدايت بمعنى - تقديم - است و « صراط مستقيم » طريق بهشت - يعنى - يستقيم باهله الى الجنة . بو بكر نقاش حكايت كرد از امام مسلمانان على مرتضى ( ع ) كه روزى جهودى مرا گفت « در كتاب شما آيتى است بر من مشكل شده اگر كسى آن را تفسير كند تا اشكال من حل شود من مسلمان شوم » . امام گفت « آن چه آيت است ؟ » گفت -  اهْدِنَا الصِّراطَ الْمُسْتَقِيمَ  - نه شما مىگوييد كه به راه راستيم و دين روشن اگر چنين است و بر شك نه‌ايد در دين خويش چرا ميخواهيد و آنچه داريد چرا مىجوئيد ؟ » امام گفت « قومى از پيغمبران و دوستان خدا پيش از ما ببهشت رفتند و بسعادت ابد رسيدند ما از اللَّه ميخواهيم تا آن راه كه بايشان نمود بما نمايد ، و آن طاعت كه ايشان را بر آن داشت تا به بهشت رسيدند ما را بر آن دارد ، تا ما نيز بر ايشان در نسيم و در بهشت شويم . » گفتا آن اشكال وى حل شد و مرد مسلمان گشت .\r\n\r\n","description":"","footnote":"","page_name":" 18 ","page_number":28},
  {"content":"\r\n\r\nو هم در جواب مسئله گفته‌اند اين زيادت و هدايت و ايمان است كه مؤمنان از اللَّه ميخواهند و اللَّه ايشان را به اين زيادت وعده داده و گفته « و الذين اهتدوا زادهم هدى - و من يؤمن باللَّه يهد قلبه - فاما الذين آمنوا فزادتهم ايمانا » و امثال اين در قرآن فراوانست . و گفته‌اند « صراط مستقيم » شرايع اسلام است و فرايض و سنن دين ، و نه هر كس كه در دين اسلام آمد بحقايق فرايض و شرايع آن قيام كرد . اللَّه فرمود بندگان خود را كه از من خواهيد تا شما را به اين شرايع راه نمايم ، تا به شرط خويش بجاى آريد و به آن رستگار شويد .\r\nبكر بن عبد اللَّه بن مزنى مصطفى صلّى اللَّه عليه و آله و سلّم را بخواب ديد و از وى - صراط مستقيم - پرسيد .\r\nفقال عليه السّلام « سنّتى و سنّة الخلفاء الرّاشدين من بعدى »\r\nو بروايتى ديگر امير المؤمنين على ( ع ) از مصطفى صلّى اللَّه عليه و آله و سلّم پرسيد ،\r\nفقال « كتاب اللَّه عزّ و جلّ »\r\nپس برين موجب صراط مستقيم هم كتاب خداست و هم سنّة مصطفى . ابو العالية ازينجا گفت :\r\n« تعلّموا القرآن فاذا تعلّمتم القرآن فتعلّموا السنّة فانه الصراط المستقيم ، و ايّاكم ان تحرفوا الصراط يمينا و شمالا يعنى اصحاب البدع » . حسن بصرى گفت « هو طريق الحج » عبيد بن عمير « 1 » گفت : « هو الجسر المعروف بين الجنة و النّار الذى\r\nوصفه النبيّ صلّى اللَّه عليه و آله و سلّم - فقال « الصراط كحدّ السيف مزلّة مدحضة ذات حد و كلاليب فالنّاس عليه كالبرق و كالطّير و كاجود الخيل فناج مسلم و ناج مخدوش و مكدوش فى النّار . »\r\n« صراط » بصاد خالص و سين خالص و باشمام سين و بزاى خالص و باشمام زاى همه قرانست و لغت عرب . يعقوب بسين خالص خواند ، و حمزه باشمام زاى و باقى بصاد خالص ، و قرءات معروف همين اند ، و اصل سين است كه - استراط - گذر كردن است و مسترط و سراط راه گذر - و المستقيم - هو الصّواب من كل قول و فعل و الطّريق المستقيم هو القائم الذى لا عوج فيه و لا يعوج بصاحبه حتّى يهجم به على اللَّه فيدخله جنّته .\r\nآن گه تفسير كرد و بدل نهاد گفت :  صِراطَ الَّذِينَ أَنْعَمْتَ عَلَيْهِمْ  و هم الّذين\r\n\r\n\r\n","description":"","footnote":"\r\n( 1 ) عبيد بن عمر - نسخه ج .\r\n","page_name":" 19 ","page_number":29},
  {"content":"\r\n\r\nانعم اللَّه عليهم بالتوفيق و الرّعاية و التّوحيد و الهداية من النبيّين و الصدّيقين و الشّهداء و الصّالحين . چون راه بشناخت حق بسيار بود بيان كرد كه مؤمنان كدام راه ميجويند راه نواختگان از پيغامبران و صدّيقان و شهيدان همانست كه اللَّه مصطفى و مؤمنان را فرمود جاى ديگر كه - « فبهديهم اقتده » - حسن گفت «  صِراطَ الَّذِينَ أَنْعَمْتَ عَلَيْهِمْ »  يعنى ابا بكر و عمر يؤيّده\r\nقوله عليه السّلام اقتدوا بالذين من بعدى ابى بكر و عمر .\r\nابن عباس گفت هم قوم موسى و عيسى قبل آن يغيّروا نعم اللَّه عليهم . شهر بن حوشب گفت « هم اصحاب رسول اللَّه و اهل بيته » و معناه «  أَنْعَمْتَ عَلَيْهِمْ »  بمتابعة سنة محمّد صلّى اللَّه عليه و آله و سلّم ، و قيل بالشكر على السّراء ، و الصبر على الضّراء ، و الثبات على الايمان ، و الاستقامة و اتمام هذه النعمة ، فكم من منعم عليه مسلوب . اهل تحقيق و خداوندان تحصيل را درين آيت سخنى نغز است و قاعدهء نيكو كه معظم اقوال مفسران كه بر شمرديم در آن بيايد : گفتند - اين صراط مستقيم كه مؤمنان خواستند از دو وجه صورت بندد يكى آنك راههاى ضلالت بسيار اندو راه راست درست با ضافت به آن راهها يكى است . مؤمنان از يك راه راست ميخواهند همان يك راه است كه اللَّه جاى ديگر مؤمنان را با آن خواند و گفت :  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ  و مصطفى ( ع ) آن را بيان كرد و گفت\r\n« ضرب اللَّه مثلا صراطا مستقيما و على جنبى الصراط ستور مرخاة و على رأس الصراط داع يقول ادخلوا الصراط و لا تعوجوا - ثم قال الصراط الاسلام و الستور المرخاة محارم اللَّه و ذلك الداعى القرآن . »\r\nمفسّران ازينجا تفسير صراط مستقيم كردند : يكى گفت قرآن است يكى گفت اسلام است يكى گفت سنّة و جماعة است . وجه ديگر آنست كه راههاى به خدا بسيارند بعضى راست‌تر و نزديكتر و بعضى دور تر ، از اينجاست كه قومى مؤمنان پيشتر به بهشت شوند ، و قومى بسالها ازيشان ديرتر شوند ، چنانك در خبر است . و همچنين راه سابقان خلافى نيست كه به حق نزديكتر است از راه مقتصدان و راه مقتصدان نزديكتر از راه\r\n\r\n","description":"","footnote":"","page_name":" 20 ","page_number":30},
  {"content":"\r\n\r\nظالمان هر چند كه هر سه قوم رستگارند به حكم خبر اما راه ايشان بر تفاوت است ، مؤمنان از خدا آن را ميخواهند كه راست‌تر است و بخداى نزديكتر و آن راه انبيا و صديقان و شهيدان است چنان كه بعضى مفسران تفسير كرده‌اند .\r\nو در « عليهم » سه قراءة مشهورست بصرى و نافع و عاصم - بكسرها و ضمّ ميم . در درج موصول بواو و در وقف به سكون ميم . و « على » در لغت عرب چند معنى دارد : - در وى معنى - الزام - است چنانك گويند - لى عليك كذا - اى وجب عليك و لزمك - و معنى - تمكن - چنان كه گويند : - فلان على رأس امره ، و معنى - فى - كقوله تعالى  عَلى مُلْكِ سُلَيْمانَ  و بمعنى - عند - كقوله  « وَ لَهُمْ عَلَيَّ ذَنْبٌ »  و بمعين - من - كقوله  « إِذَا اكْتالُوا عَلَى النَّاسِ »  .\r\n غَيْرِ الْمَغْضُوبِ عَلَيْهِمْ  غير - تفسير الّذين است يعنى آن نواختگان كه جز از مغضوب عليهم‌اند ، و جز از ضالين . سهل تسترى گفت : « و غير المغضوب عليهم بالبدعة ، و لا الضّالين - غير السنّة » نه راه مبتدعان كه خشم است از تو بر ايشان بآوردن بدعت و گم شدن از راه سنّت . تفسير مصطفى بروايت عدى حاتم آنست كه المغضوب عليهم - جهودان اند ، و لا الضّالين - ترسايان . و هر چند كه اللَّه بر فراوان كس بخشم است اما بر جهودان دو خشم است « 1 » و بر ديگران يكى كه گفت :  « فَباؤُ بِغَضَبٍ عَلى غَضَبٍ »  يكى خشم وريشان از بهر تكذيب ايشان عيسى را و ديگر خشم بتكذيب ايشان محمّد را از بهر اين بود كه المغضوب عليهم جهودان نهاد خاصّة .\r\nو اين كه « ضالّين » ترسايان نهاد از آن بود كه همه بى راهان بيك ضلالت موصوف‌اند و ايشان به دو ضلالت - كه گفت  « قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ »  پيشين - ضلوا - گم گشتن ايشان است در افراط در كار عيسى ، و ديگر\r\n\r\n\r\n","description":"","footnote":"\r\n( 1 ) نسخهء ج .\r\n","page_name":" 21 ","page_number":31},
  {"content":"\r\n\r\nتفريط ايشان بجحود بمحمّد صلّى اللَّه عليه و آله و سلّم . قال الحسين بن الفضل « كل مغضوب عليه بكفر او شرك فهو داخل فى هذه الآية . » و\r\nفى بعض الكتب يقول اللَّه عزّ و جل « قد اعطيتكم ما سألتمونى ، و انقذتكم من ضلالة اليهود و النصارى ، و صرفت عنكم سخطى و غضبى ، و اعطيتكم الاستغفار ، فلن امنعكم المغفرة ، فابشروا بالجنة التي كنتم توعدون . »\r\nپس از خواندن سورة الحمد سنت را و اتباع مصطفى را گويد بآواز بلند « آمين » كه مصطفى ع چنين كردى و گفت :\r\n« لقننى جبرئيل آمين عند فراغى من قراءة فاتحة الكتاب » .\r\nو آمين و امين ممدود و مقصور هر دو رواست : - مقصور مستقيم تراست ، و ممدود مشهورتر است . ابن عباس گفت از مصطفى پرسيدم معنى آمين فقال « معناه افعل » قتاده گفت : - معناه - كذلك يكون . و قيل معناه - اللهم اسمع و استجب . و اين كلمه سه معنى راست : - يكى ختم دعا را ، و ديگر ابتهال و تضرع فرادعا پيوستن ، سديگر استدراك است فرا دعا كه آن كس كه بر دعاء ديگر كس آمين گويد در هر چه دعا كننده خواست انباز است . و گفته‌اند چنانك در وضع لغت - صه - اسمى است اسكت را و - مه - اسمى است اكفف - را - آمين اسمى است - استجب - را ، يعنى استجب يا ربنا . الاصل فيه السكون لانّه مبنى ، فحرّك لالتقاء السّاكنين و على الفتح لانّه اخفّ الحركات ، و مثله اين و كيف و ليت . و گفته‌اند اين نامى است از نامهاى اللَّه كه دعا كننده بخاتمت دعا او را نام برد . و اصل آن - يا آمين - است پس كثرت استعمال را حرف ندا بيوكندند « 1 » . و اين نام بردن اللَّه در آخر دعا همچنانست كه جاى ديگر گفت .  « رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا . »  ابتداء دعا بنام اللَّه و ختم بنام اللَّه . و همچنانك از ابراهيم حكايت كرد :  « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ . »  - ربّنا - دعائى است ابتدا بنام اللَّه و انتها و ختم بنام اللَّه . و از حمله عرش حكايت كرد   « رَبَّنا وَسِعْتَ كُلَّ شَيْءٍ رَحْمَةً وَ عِلْماً ، فَاغْفِرْ لِلَّذِينَ تابُوا وَ اتَّبَعُوا سَبِيلَكَ وَ قِهِمْ عَذابَ الْجَحِيمِ رَبَّنا »   . و گفته‌اند : - آمين پيوند دعا است و اصل\r\n\r\n\r\n","description":"","footnote":"\r\n( 1 ) بيفكندند - نسخه ج .\r\n","page_name":" 22 ","page_number":32},
  {"content":"\r\n\r\nآن عبرى است موسى ع دعا ميكرد و ميگفت  « رَبَّنَا اطْمِسْ عَلى أَمْوالِهِمْ »  و هارون ميگفت : « آمين رب العالمين » . هر دو را دعا نام كرد ، و گفت : - اجيبت دعوتكما فاستقيما .\r\nو درست است خبر از مصطفى صلّى اللَّه عليه و آله و سلّم كه چون امام فاتحة الكتاب تمام كند و در نماز شما گوئيد - آمين - كه فرشتگان همچنين ميگويند ، و هر كه برابر افتد آمين وى با آمين گفتن فرشتگان گذشته گناه وى بيامرزند . و هم خبر است كه\r\n« ما حسدكم اليهود على شيء ما حسدوكم على آمين و تسليم بعضكم على بعض »\r\nعلى ع گفت\r\n« آمين خاتم رب العالمين يختم به دعاء عبده المؤمن »\r\nو قيل « يختم به براءة اهل الجنة من النار » گفت آمين مهر خداوند جهانيانست دعاء بندهء مؤمن را با آن مهر نهد و بهشتيان را از آتش برات نويسد و به آن مهر نهد . عبد الرحمن بن زيد گفت : « كنز من كنوز العرش لا يعلم تأويله الّا اللَّه » وهب منبه گفت آمين چهار حرف است رب العزة هر حرفى را فرشتهء آفريده تا ميگويد « اللّهم اغفر لمن قال آمين » . و گفته‌اند - آمين دليل است بر فضل و شرف سورة الحمد بر همه سورتها كه در هيچ سورة اين نيست و در خبر است كه\r\n« اختموا الدعاء بآمين فان اللَّه عزّ و جل يستجيبه لكم . »\r\n\r\nفصل - فى بيان فضيلة سورة الفاتحه\r\nروى حفص بن عاصم عن ابى سعيد بن المعلى انّ رسول اللَّه صلّى اللَّه عليه و آله و سلّم كان فى المسجد و انا اصلّى ، قال فدعانى . قال فصليت ثم جئت فقال ما منعك ان تجيبنى حين دعوتك ، اما سمعت اللَّه يقول - يا ايّها الّذين امنوا استجيبوا اللَّه و للرّسول اذا دعاكم لما يحييكم ، لأعلمنّك اعظم سورة من القرآن قبل ان اخرج من المسجد . قال فمشيت معه فلمّا بلغنا قريبا من الباب ذكرته ، قلت يا رسول اللَّه انك قلت كذا و كذا . فقال رسول اللَّه صلّى اللَّه عليه و آله و سلّم « الحمد للَّه رب العالمين هى السّبع المثانى و القرآن العظيم الذى اوتيته -\r\nو\r\nروى انه قال - و الذى نفسى بيده ما انزل اللَّه فى التورية و لا فى الانجيل و لا فى الزبور و لا فى القرآن مثلها و انها السّبع المثانى و القرآن العظيم الذى اعطيت . و روى انه قال ام القرآن عوض من غيرها و ليس غيرها منها عوضا - امّ القرآن اعظم عند اللَّه ممّا دون العرش - ايّما مسلم قرأ فاتحة الكتاب فكانما قرأ\r\n\r\n","description":"","footnote":"","page_name":" 23 ","page_number":33},
  {"content":"\r\n\r\nثلثى القرآن . و كانما تصدّق على كل مؤمن و مؤمنة :\r\nابو سعيد خدرى گفت : جماعتى ياران با يكديگر بوديم بقبيلهء از قبايل عرب بگذشتيم ما را ميزبانى نكردند و مراعاتى و مواساتى نفرمودند . تقدير الهى چنان بود كه سيّد قبيله را آن روز مار گزيد . قوم وى آمدند و گفتند اگر در ميان شما افسونگرى هست تا بيايد و سيّد ما را افسون كند مگر شفا پديد آيد . ياران گفتند نيائيم كه شما ما را ميزبانى نكرديد مگر كه جعل « 1 » سازيد و ما را در آن مزد دهيد . گفت گلهء گوسفند جعل ما ساختند آن گه يكى از ما رفت و به روى سورهء فاتحة الكتاب خواند و دست بوى فرود آورد اللَّه تعالى ببركت سورة الحمد آن مرد را شفا داد ، پس آن گوسپندان بايشان فرستادند . ياران گفتند تا از رسول خدا نپرسيم نپذيريم . آمدند به حضرت نبوت و قصه باز گفتند رسول خدا بخنديد ، آن گه گفت آن مرد را كه سورة فاتحة الكتاب خوانده بود :\r\n« و ما يدريك انها رقية »\r\nتو چه دانستى كه آن رقيه است و شفاء دردها پس گفت\r\nخذوها و اضربوا لى فيها به سهم\r\n- رويد و آن گوسپندان بستانيد و مرا نيز از آن نصيب دهيد .\r\nو گفته‌اند قيصر ملك روم نامهء نبشت بعمر خطاب در روزگار خلافت وى و گفت مادر كتاب خويش ميخوانيم كه در كتاب شما سورتى است كه در آن سورة خا و ثا و ظا و شين و زا و جيم و فانيست ، و هر كس كه آن سورة بر خواند اللَّه تعالى وى را بيامرزد ، عمر خطاب صحابه را جمع كرد و بحث كردند و همه متفق شدند كه آن سوره فاتحه الكتاب است .\r\nگويند كه قيصر آن گه در سرّ مسلمان شد و از اسلام خويش عمر را خبر كرد .\r\nو در خبرست كه شب معراج مصطفى را گفتند\r\n« يا احمد اخطب الانبياء بلغتك هذه اللّتى فضّلتها على اللّغات ، و اقرأ عليهم امّ القرآن ، و خواتيم البقرة الّتى اعطيتك و هما كنزان من كنوز عرشى لم يسبقك اليهما احد من النبيّين الّا آدم و ابراهيم . »\r\nگفتند يا احمد پيغامبران را خطيبى كن بلغت خويش يعنى بلغت عرب كه بر همه لغتها شرف دارد و بريشان خوان سورة الحمد و خاتمة سورة البقرة ، اين دو كنز است كه ترا دادم از\r\n\r\n\r\n","description":"","footnote":"\r\n( 1 ) الجعل و الجعاله - اجر العامل .\r\n","page_name":" 24 ","page_number":34},
  {"content":"\r\n\r\nكنزهاى عرش خويش ، پيش از تو كس را نداده‌ام مگر آدم را و ابراهيم را .\r\nوهب منبه گفت : « مردى كنيز كى اعجمى خريد بامدادى ناگاه از خواب فصيح برخاست و گفت « يا مولاى علّمنى امّ القرآن » خواجه گفت اى كنيزك چه افتاد كه شب اعجمى خفتى و بامداد فصيح برخاستى ؟ كنيزك گفت در خواب چنان نمودند سرا كه همه دنيا آتش گرفته بود و در ميان آتش راهى باريك همچون شراك نعلين سوى بهشت داشت ، موسى ع را ديدم كه در آن راه مىشد و جهودان بر اثر وى ميرفتند موسى روى سوى ايشان كرد و گفت « سوأة لكم أنا لم آمركم ان تتهوّدوا » اين بگفت و ايشان از راست و چپ همه در آتش افتادند ، و موسى تنها رفت و در بهشت شد . آن گه عيسى را ديدم كه در آن راه مىشد و ترسايان را ديدم كه هم چنان بر اثر وى ميرفتند . عيسى باز نگرست و ايشان را گفت « سوأة لكم أنا لم آمر كم ان تنصّروا » اين بگفت و ايشان از چپ و راست همه در آتش افتادند و عيسى تنها رفت تا در بهشت شد . از آن پس مصطفى را ديدم كه مىآمد و امّت وى را ديدم بر اثر وى ، و همه عالم بنور ايشان روشن شده مصطفى صلّى اللَّه عليه و آله و سلّم بايشان نگرست گفت « أنا امرتكم أن تؤمنوا و قد آمنتم فلا تخافوا و لا تحزنوا و ابشروا بالجنة التي كنتم توعدون » آن گه مصطفى رفت و امت وى با وى همه در بهشت شدند ، من ماندم و دو زن ديگر بر در بهشت ، فرمان آمد از رب العزة كه بنگريد تا سوره ام القرآن ميخوانند يا نه ؟ خازنان بهشت آن دو زن را گفتند كه سوره ام القرآن دانيد و خوانيد ؟\r\nايشان گفتند - دانيم - پس در بهشت شدند ، من ماندم كه اين سورة ندانستم . مرا گفتند چرا نياموزى سوره ام القرآن تا در بهشت شوى ؟ فعلّمنى يا مولاى ام القرآن . » اما سخن در بيان نزول اين سورة : علما در آن مختلف‌اند قول بو هريره و مجاهد و حسن آنست كه بمدينه فرو آمد ، يدلّ عليه ما\r\nروى فى بعض الآثار « انّ ابليس رنّ اربع رنّات ، او قال اربع مرات حين لعن و حين اخرج من ملكوت السماء و حين بعث محمّد ص و بعث على فترة من الرسل ، و حين انزلت فاتحة الكتاب ، و انزلت بالمدينة . »\r\nو قول على ع و ابن عباس و جماعتى آنست كه به مكه فرود آمد در ابتداء وحى . اما قتادة بن دعامه و جمعى از علماء دين تلفيق كردند ميان هر دو قول و گفتند هم مكى است و هم مدنى\r\n\r\n","description":"","footnote":"","page_name":" 25 ","page_number":35},
  {"content":"\r\n\r\nدر ابتداء نزول قرآن به مكه فرو آمد ، و در ابتداء هجرت مصطفى بمدينه فرو آمد ، تعظيم و تفصيل اين سوره را بر ديگر سوره‌ها . و حديث ابو ميسره و عمر بن شرحبيل بر قول على و ابن عباس دلالت مىكند - و ذلك\r\nأن رسول اللَّه صلّى اللَّه عليه و آله و سلّم قال لخديجة « اذا خلوت وحدى سمعت نداء و قد و اللَّه خشيت ان يكون هذا امرا - قالت معاذ اللَّه ما كان اللَّه ليفعل بك ذلك ، فو اللَّه انك لتؤدّى الامانة و تصل الرحم . . . الحديث بطوله .\r\nرسول خدا گفت با خديجه : من چون از خلق باز بريده ميگردم و تنها ميشوم يعنى در غار حرا آوازى ميشنوم كه از آن مىبترسم ، خديجه گفت معاذ اللَّه كه ترا كارى پيش آيد يا اللَّه با تو كارى كند كه از آن اندوهگن شوى از آنك تو امانت گزارى ، و رحم پيوندى ، راست سخن ، راست رو ، مهمان دار ، درويش نواز . آن گه بو بكر صديق درآمد ، خديجه بو بكر را با وى بفرستاد پيش ورقة بن نوفل بن اسعد بن عبد العزى بن قصى ، و هو ابن عمّ خديجه ، تا قصهء خويش با وى بگويد . رفت و با وى گفت كه « در خلوت آوازى ميشنوم كه يا محمّد يا محمّد - و مرا از آن ترسى و هراسى در دل ميآيد ميخواهم كه بگريزم و بر جاى نمانم . » ورقه گفت اين بار كه ترا برخواند دل قوى دار و هو برجاى مىباش تا با تو چه گويند . رسول خدا بخلوت باز رفت جبرئيل آمد و او را برخواند آن گه وى را تلقين كرد كه قل   بِسْمِ اللَّهِ الرَّحْمنِ الرَّحِيمِ الْحَمْدُ لِلَّهِ رَبِّ الْعالَمِينَ .   تا آخر سورة . آن گه گفت « قل لا إله الا اللَّه » پس رسول خدا آنچه رفت بورقه گفت . ورقه چون اين قصّه بشنيد گفت « ابشر ثم ابشر » بشارتت بادا يا محمّد كه اين نشان نبوّت است ، آن نبوّت كه موسى كليم و عيسى مريم را دادند ، يا محمّد ترا كارى عظيم درگيرد و جهانيان منقاد تو شوند و سر بر خط تو نهند ، اما قوم تو ترا برانند و برنجانند ، اى كاشك مرا تا آن روز زندگى بودى و ترا دريافتمى در آن حال ، تا با تو دست يكى داشتمى و نصرت كردمى . » پس ورقه وفات كرد و روزگار بعثت وى در نيافت . رسول خدا گفت « او را در بهشت يافتم با نواخت نيكو و كرامت بزرگوار\r\nفانّه آمن بى و صدّقنى . »\r\n\r\nالنوبة الثالثة\r\n-  بِسْمِ اللَّهِ الرَّحْمنِ الرَّحِيمِ  - الباء بهاء اللَّه ، و السين سناء اللَّه ، و الميم\r\n\r\n","description":"","footnote":"","page_name":" 26 ","page_number":36},
  {"content":"\r\n\r\nملك اللَّه ، از روى اشارت بر مذاق خداوندان معرفت باء بسم اللَّه اشارت دارد ببهاء احديت ، سين بسناء صمديت ، ميم بملك آلهيّت . بهاء او قيمومى ، و سناء او ديمومى ، و ملك او سرمدى . بهاء او قديم و سناء او كريم و ملك او عظيم . بهاء او باجلال ، و سناء او با جمال ، و ملك او بى زوال . بهاء او دل ربا ، و سناء او مهر فزا ، و ملك او بى فنا .\r\n اى پيش‌رو از هر چه بخوبيست جلالت * اى دور شده آفت نقصان ز كمالت\r\nزهره بنشاط آيد چون يافت سماعت * خورشيد بر شك آيد چون ديد جمالت \r\nالباء برّه باوليائه ، و السّين سرّه مع اصفيائه و الميم منّه على اهل ولائه . باء برّ او بر بندگان او ، سين سرّ او با دوستان او ، ميم منّت او بر مشتاقان او . اگر نه برّ او بودى رهى را چه جاى تعبيه سرّ او بودى ، و رنه منّت او بودى رهى را چه جاى وصل او بودى ، رهى را بر درگاه جلال چه محل بودى . و رنه مهر ازل بودى رهى آشنا لم يزل چون بودى ؟\r\n آب و گل را زهرهء مهر تو كى بودى اگر * هم بلطف خود نكردى در ازل‌شان اختيار\r\nمهر ذات تست الهى دوستان را اعتقاد * ياد وصف تست يا رب غمگنان را غمگسار \r\nما طابت الدنيا الّا باسمه و ما طابت العقبى الّا بعفوه و ما طابت الجنة الا برؤيته .\r\nدر دنيا اگر نه پيغام و نام اللَّه بودى رهى را چه جاى منزل بودى ، در عقبى اگر نه عفو و كرمش بودى كار رهى مشكل بودى ، در بهشت اگر نه ديدار دل افروز بودى شادى درويش بچه بودى ؟ يكى از پيران طريقت گفت الهى بنشان تو بينندگانيم ، بشناخت تو زندگانيم ، بنام تو آبادانيم ، به ياد تو شادانيم ، بيافت تو نازانيم ، مست مهر از جام تو مائيم ، صيد عشق در دام تو مائيم .\r\n زنجير معنبر تو دام دل ماست * عنبر ز نسيم تو غلام دل ماست\r\nدر عشق تو چون خطبه بنام دل ماست * گويى كه همه جهان بكام دل ماست \r\nبسم اللَّه - گفته‌اند كه اسم از سمت گرفته‌اند و سمت داغ است ، يعنى گوينده بسم اللَّه دارندهء آن رقم و نشان كردهء آن داغ است .\r\n\r\n","description":"","footnote":"","page_name":" 27 ","page_number":37},
  {"content":"\r\n\r\n بندهء خاص ملك باش كه با داغ ملك * روزها ايمنى از شحنه و شبها ز عسس\r\nهر كه او نام كسى يافت ، از اين درگه يافت * اى برادر كس او باش و مينديش ز كس \r\nعلى بن موسى الرّضا ع گفت\r\n« اذا قال العبد بسم اللَّه فمعناه و سمت نفسى بسمة ربّى . »\r\nخداوندا داغ تو دارم و بدان شادم اما از بود خود بفريادم ، كريما بود من از پيش من برگير كه بود تو راست كرد همه كارم .\r\nپير طريقت گفت : الهى ! نور تو چراغ معرفت بيفروخت دل من افزونى است .\r\nگواهى تو ترجمانى من بكردند نداء من افزونى است ، قرب تو چراغ وجد بيفروخت همت من افزونى است ، ارادت تو كار من بساخت جهد من افزونى است ، بود تو كار من راست كرد بود من افزونى است . الهى از بود خود چه ديدم مگر بلا و عنا ؟ و از بود تو همه عطا است و وفا اى ببرّ پيدا و بكرم هويدا ، ناكرده كرده گير كرد رهى و آن كن كه از تو سزا . » اگر كسى گويد نامهاى خدا فراوانند در نصوص كتاب و سنّت و همه بزرگوارند و ازلى و پاك و نيكو چه حكمت را ايتاء قرآن عظيم به اين سه نام كرد ؟ و از همه اين اختيار كرد و برين نيفزود ؟ جواب آنست كه دو معنى را اين سه نام اختيار كرد و بر ان اقتصار افتاد : - يكى كه تا كار بر بندگان خود در نام خود آسان كند و از ثواب ايشان هيچيز « 1 » نكاهد ، دانست كه ايشان طاقت ذكر و حفظ آن نامهاى فراوان ندارند ، و اگر بعضى توانند بيشترين آنند كه درمانند ، و در حسرت فوت آن بمانند ، پس معانى آن نامها درين سه نام جمع كرده و معانى آن سه قسم است : - قسمى جلال و هيبت راست ، قسمتى نعمت و تربيت راست ، قسمى رحمت و مغفرت راست . هر چه جلال و هيبت است در نام - اللَّه - تعبيه كرد ، و هر چه نعمت و تربيت است در نام - رحمن - هر چه رحمت و مغفرت است در نام - رحيم - تا گفتن آن بر بنده آسان باشد و ثواب وى فراوان ، و رأفت و رحمت اللَّه بر وى بىكران .\r\nمعنى ديگر آنست - كه ربّ العالمين مصطفى را بخلق فرستاد و خلق در آن زمان\r\n\r\n\r\n","description":"","footnote":"\r\n( 1 ) كذا فى الاصل\r\n","page_name":" 28 ","page_number":38},
  {"content":"\r\n\r\nسه گروه بودند : - بت پرستان بودند و جهودان و ترسايان . اما بت پرستان از نام خالق - اللَّه - ميدانستند ، و اين نام در ميان ايشان مشهور بود . و لهذا قال تعالى  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ »  و جهودان در ميان ايشان نام - رحمن - معروف بود ، و لهذا\r\nقال عبد اللَّه بن سلام لرسول اللَّه صلّى اللَّه عليه و آله و سلّم « لا أرى فى القرآن اسما كنّا نقرأه فى التورية قال و ما هو ؟ قال - الرّحمن - فانزل اللَّه  « قُلِ ادْعُوا اللَّهَ أَوِ ادْعُوا الرَّحْمنَ » \r\nو در ميان ترسايان نام معروف - رحيم - بود . چون خطاب با اين سه گروه بود و در ميان ايشان معروف اين سه نام بود ، اللَّه تعالى بر وفق دانش و دريافت ايشان اين سه نام فرو فرستاد در ابتداء قرآن ، و بر آن نيفزود .\r\nامّا حكمت در آن كه ابتدا باللَّه كرد پس برحمن پس برحيم آنست : - كه اين بر وفق احوال بندگان فرو فرستاد و ايشان را سه حال است اول آفرينش ، پس پرورش ، پس آمرزش ، اللَّه اشارت است بآفرينش در ابتدا بقدرت ، رحمن اشارت است بپرورش در دوام نعمت ، رحيم اشارت است بآمرزش در انتها برحمت . چنان استى كه اللَّه گفتى اول بيافريدم بقدرت پس بپروريدم بنعمت آخر بيامرزم برحمت .\r\nپير طريقت گفت : - « الهى نام تو ما را جواز ، و مهر تو ما را جهاز . الهى شناخت تو ما را امان و لطف تو ما را عيان . الهى فضل تو ما را لوا و كنف تو ما را ماوى . الهى ضعيفان را پناهى ، قاصدان را بر سر راهى ، مؤمنانرا گواهى ، چه بود كه افزايى و نكاهى ! الهى چه عزيزست او كه تو او را خواهى ور بگريزد او را در راه آيى . طوبى آن كس را كه تو او رائى آيا كه تا از ما خود كرائى ؟ » الحمد للَّه - ستايش خداى مهربان ، كردگار روزى رسان ، يكتا در نام و نشان .\r\nخداوندى كه ناجسته يابند ، و نادريافته شناسند ، و ناديده دوست دارند . قادر است بى احتيال ، قيوم است بىگشتن حال ، در ملك ايمن از زوال ، در ذات و نعمت متعال ، لم يزل و لا يزال ، موصوف به وصف جلال و نعمت جمال . عجز بندگان ديد در شناخت قدر\r\n\r\n","description":"","footnote":"","page_name":" 29 ","page_number":39},
  {"content":"\r\n\r\nخود ، و دانست كه اگر چند كوشند نرسند ، و هر چند بيوسند « 1 » نشناسند . و عزّت قرآن بعجز ايشان گواهى داد كه  وَ ما قَدَرُوا اللَّهَ حَقَّ قَدْرِهِ  بكمال تعزّز و جلال و تقدس ايشان را نيابت داشت و خود را ثنا گفت ، و ستايش خود ايشان را در آموخت و به آن دستورى داد ، و رنه كه يارستى بخواب اندر بديدن اگر نه خود گفتى خود را كه - الحمد للَّه - و در كلّ عالم كه زهرهء آن داشتى كه گفتى - الحمد للَّه .\r\n فلوجهها من وجهها قمر * و لعينها من عينها كحل \r\nترا كه داند كه ترا تو دانى ، ترا نداند كس ، ترا تو دانى بس . اى سزاوار ثناء خويش و اى شكر كنندهء عطاء خويش ! رهى بذات خود از خدمت تو عاجز و بعقل خود از شناخت منت تو عاجز ، و بكلّ خود از شادى به تو عاجز ، و بتوان خود از سزاى تو عاجز .\r\nكريما ! گرفتار آن دردم كه تو درمان آنى ، بندهء آن ثنا ام كه تو سزاى آنى ، من در تو چه دانم تو دانى ، تو آنى كه گفتى كه من آنم - آنى .\r\nو بدان - كه حمد بر دو وجه است : يكى بر ديدار نعمت ديگر بر ديدار منعم .\r\nآنچه بر ديدار نعمت است از وى آزادى كردن و نعمت وى بطاعت وى به كار بردن ، و شكر وى را ميان در بستن . تا امروز در نعمت بيفزايد و فردا ببهشت رساند . و به\r\nقال صلّى اللَّه عليه و آله و سلّم « اوّل من يدعى الى الجنّة الحمّادون للَّه على كلّ حال . »\r\nاين عاقبت آن كس كه حمد وى بر ديدار نعمت بود اما آن كس كه حمد وى بر ديدار منعم بود به زبان حال ميگويد :\r\n و ما الفقر من ارض العشيرة ساقنا * و لكنّنا جئنا بلقياك نسعد \r\nع - صنما ما نه بديدار جهان آمده‌ايم .\r\nاين جوانمرد در اشراب شوق دادند و با شرم هام ديدار « 2 » كردند تا از خود فانى شد . يكى شنيد و يكى ديد و بيكى رسيد . چه شنيد و چه ديد و بچه رسيد ؟ ذكر حق شنيد ، چراغ آشنايى ديد ، و با روز نخستين رسيد . اجابت لطف شنيد ، توقيع دوستى ديد ، و بدوستى\r\n\r\n\r\n","description":"","footnote":"\r\n( 1 ) بپويند - نسخه ج .\r\n( 2 ) كذا فى الاصل .\r\n","page_name":" 30 ","page_number":40},
  {"content":"\r\n\r\nلم يزل رسيد . اين جوانمرد اول نشانى يافت بى دل شد ، پس باز يافت همه دل شد ، پس دوست ديد و در سر دل شد .\r\nپير طريقت گفت : - دو گيتى در سردوستى شد و دوستى در سر دوست ، اكنون نمىيارم گفت كه اوست .\r\n چشمى دارم همه پر از صورت دوست * با ديده مرا خوشست تا دوست دروست\r\nاز ديده و دوست فرق كردن نه نكوست * يا اوست بجاى ديده يا ديده خود اوست \r\nرب العالمين - پروردگار جهانيان و روزى گمار ايشان ، يكى را پرورش تن روزى يكى را پرورش دل روزى ، يكى تن پرور بنعمت يكى دل پرور بران ولى نعمت .\r\nنعمت حظّ كسى است كه جهد در خدمت فرو نگذارد ، و راز ولى نعمت حظ اوست كش اميد بديدار اوست . طمع ديدار دوست صفت مردان است ، پيروزتر از آن بنده كيست كه دوست او را عيانست .\r\n عظمت همّة عين طمعت فى أن تراكا * او ما يكفي لعين ان ترى من قدر آكا \r\nآن غذاء دل دوستان كه در پرورش جان به كار دارند و شبانروز از حضرت عزت بادرار ؟ ؟ بايشان ميرسانند آنست كه مهتر عالم صلّى اللَّه عليه و آله و سلّم گفت\r\n« أظلّ عند ربى يطعمنى و يسقينى »\r\nطعامهاى لذيذ و شراب‌هاى روشن مروّق مى نخورد و ديگران را نيز ميگفت\r\n« ايّاكم و النّعم فانّ عباد اللَّه ليسوا بالمتنعّمين »\r\nگفتند يا سيد چرا مىنخورى ؟ گفت ما را از شراب مطالعه جمع چنان مست كرده‌اند كه پرواى شراب مروّق شما نيست . صد هزار و بيست و چهار هزار نقطهء عصمت تاختن بخلوت خانهء او بردند كه تا مگر جرعهء يابند از آن شراب ، اين پشت دست به روى ايشان وانهاد ، كه\r\n« انّ لى مع اللَّه وقت لا يسعنى فيه ملك مقرب و لا نبيّ مرسل . »\r\nگفتند اين شرب خاصّ آن كس است كه آيات كبرى در راه ديدهء او تجلى كرد و او برين ادب بود كه ما زاغ البصر و ما طغى . « 1 »\r\n\r\n\r\n","description":"","footnote":"\r\n( 1 ) باز يافت نسخه ج\r\n","page_name":" 31 ","page_number":41},
  {"content":"\r\n\r\n اى منظر تو نظاره گاه همگان * پيش تو در او فتاده راه همگان\r\nاى زهرهء شهرها و ماه همگان * حسن تو ببرد آب و جاه همگان \r\n رَبِّ الْعالَمِينَ  - يعنى - يربّى نفوس العابدين بالتأييد و يربّى قلوب الطاهرين بالتشديد « 1 » و يربّى احوال العارفين بالتوحيد - كسى كه تربيت وى از راه توحيد يابد مطعومات عالميان او را چه به كار آيد ؟\r\n كسى كش مار نيشى بر جگر زد * و را ترياق سازد نى طبرزد \r\nعالميان در آرزوى طعام‌اند و اين جوانمردان طعام در آرزوى ايشان . عتبة بن الغلام شاگرد يزيد هارون بود او را فرمود كه خرما نخورد ، مادر عتبه روزى در نزديك يزيد هارون شد خرما مىخورد گفت پس چرا پسرم را ازين باز زنى كه خود ميخورى ؟ يزيد گفت پسرت در آرزوى خرماست و خرما در آرزوى ما ، ما را مسلم است و او را نه . خلق عالم در آرزوى بهشت‌اند و بهشت در آرزوى سلمان ، چنانك در خبر است\r\n« انّ الجنّة لتشتاق الى سلمان . »\r\nلا جرم فردا او را بهشت ندهند كه از آتش ور گذرانند ، و در حضرت احديت بمقام معاينتش فرو آرند -\r\nفالفقراء الصّبر جلساء اللَّه عزّ و جل يوم القيامة .\r\nاگرت اين روز آرزوست از خود برون آى چنانك مار از پوست ، جز از درگاه او خود را مپسند كه قرارگاه دل دوستان فناء قدس اوست .\r\n چهرهء عذرات بايد بر در وامق نشين * عشق بو دردات بايد گام سلمان وار زن \r\n الرَّحْمنِ الرَّحِيمِ  - الرّحمن بما روّح ، و الرّحيم بما لوّح ، فالتّرويح بالمبار و التلويح بالانوار . رحمن است كه راه مزدورى آسان كند ، رحيم است كه شمع دوستى برافروزد . در راه دوستان مزدور هميشه رنجور ، در آرزوى حور و قصور ، و دوست خود در بحر عيان غرقهء نور .\r\n روزى كه مرا وصل تو در چنگ آيد * از حال بهشتيان مرا ننگ آيد \r\n\r\n\r\n","description":"","footnote":"\r\n( 1 ) الطالبين بالتسديد ، نسخه ج\r\n","page_name":" 32 ","page_number":42},
  {"content":"\r\n\r\nرحمن است كه قاصدان را توفيق مجاهدت داد ، رحيم است كه واجدانرا تحقيق مشاهدت داد . آن حال مريد است و اين صفت مراد . مريد بچراغ توفيق رفت به مشاهده رسيد ، مراد بشمع تحقيق رفت بمعاينه رسيد . مشاهده برخاستن عوائق است ميان بنده و ميان حق ، و معاينه هام ديدارى است . چنانك بنده يك چشم زخم غائب نشود به چشم اجابت فرا محبت مىنگرد ، به چشم حضور فرا حاضر مىنگرد ، و به چشم انفراد فرا فرد مىنگرد ، بدورى از خود نزديكى وى را نزديك شود و بگم‌شدن از خود آشكارايى وى را آشنا گردد ، بغيبت از خود حضور وى را بكرم حاضر بود ، كه او نه از قاصدان دور است نه از طالبان گم ، نه از مريدان غايب .\r\n رحمتى كن بر دل خلق و برون آى از حجاب * تا شود كوته‌بينان ز هفتاد و دو ملت داورى \r\n مالِكِ يَوْمِ الدِّينِ  : - اشارت است بدوام ملك احديت و بقاء جبروت الهيت .\r\nيعنى كه هر ملكى را روزى مملكت به آخر رسد و زوال پذيرد و ملكش بسر آيد و حالش بگردد ، و ملك اللَّه بر دوام است امروز و فردا ، كه هرگز بسر نيايد و زوال نپذيرد . در هر دو عالم هيچ چيز و هيچكس از ملك و سلطان وى بيرون نيست و كس را چون ملك وى ملك نيست . امروز ربّ العالمين و فردا مالك يوم الدّين ، و كس را نبود از خلقان چنين . عجبا - كار رهى چون ميداند ؟ كه در كونين ملك و ملك اللَّه راست بى شريك و بىانباز و بى حاجت و بىنياز ، پس اختيار رهى از كجاست ؟ آن را كه ملك نيست حكم نيست ، و آن را كه حكم نيست اختيار نيست ، و ربّك يخلق ما يشاء و يختار ما كان لهم الخيرة .\r\nو گفته‌اند : معنى دين اينجا شمار است و پاداش - ميگويد مالك و متولّى حساب بندگان منم تا كس را بر عيوب ايشان وقوف نيفتد كه شرمسار شوند ، هر چند كه حساب كردن راندن قهر است ، اما پرده از روى كار برنگرفتن در حساب عين كرم است ، خواهد تا كرم نمايد پس از آنك قهر راند . اينست سنّت خداى جلّ جلاله هر جاى كه ضربت قهر زند مرهم كرم برنهد .\r\nپير طريقت گفت : - فردا در موقف حساب اگر مرا نوايى بود و سخن را جايى\r\n\r\n","description":"","footnote":"","page_name":" 33 ","page_number":43},
  {"content":"\r\n\r\nبود گويم - بار خدايا از سه چيز كه دارم در يكى نگاه كن - اول سجودى كه هرگز جز ترا از دل نخواست است . ديگر تصديقى كه هر چه گفتى گفتم كه راست است . سديگر چون باد كرم برخاست است دل و جان جز ترا نخواست است .\r\n جز خدمت روى تو ندارم هوسى * من بى تو نخواهم كه بر آرم نفسى \r\nإيّاك نعبد و إيّاك نستعين - اشارت به دو ركن عظيم است از اركان دين و مدار روش دين داران به اين هر دو ركن است : اول تحلية النفس بالعبادة و الاخلاص ، خود را آراسته داشتن بعبادت بى ريا و طاعت بى نفاق . ركن ديگر تزكية النّفس عن الشرك و الالتفات الى الحول و القوّة . نفس خود را منزى « 1 » كردن ، و از شرك و فساد پاك داشتن ، و تكيه بر حول و قوت خود ناكردن . آن تحليت اشارت است بهر چه مىببايد در شرع ، و اين تزكيت اشارت است بهر چه مى نبايد در شرع . درنگر به اين دو كلمه مختصر كه جمله شرايع دين از اين دو كلمه مفهوم مىشود كسى را كه در دل آشنايى و روشنايى دارد ، تا ترا محقق شود آنچه مصطفى گفت عليه السّلام :\r\n« اوتيت جوامع الكلم و اختصر لى الكلام اختصارا . »\r\nو گفته‌اند - ايّاك نعبد - توحيد محض است ، و هو الاعتقاد ان لا يستحقّ للعبادة سواه . داند كه خداوندى اللَّه را سزاوار است ، و معبود بىهمتا اوست كه يگانه و يكتاست و ايّاك نستعين - اشارت است بمعرفت عارفان - و هو العرفان بانّه سبحانه متفرّد بالافعال كلّها ، و انّ العبد لا يستقلّ بنفسه دون معونته . و اصل آن توحيد و مادّهء اين معرفت آنست كه حق را جلّ جلاله بشناسى بهستى و يكتايى ، پس بتوانايى و دانايى و مهربانى ، پس به نيكوكارى و دوستدارى و نزديكى . اوّل بناء اسلامست ، دوم بناء ايمان است سوم بناء اخلاص . راه معرفت اول بديدار تدبير صانع است در گشاد و بند صنايع راه معرفت ، دوم بديدار حكمت صانع است در خود شناختن نظائر راه معرفت ، سوم بديدار لطف مولى است در ساختن كارها و در فراگذاشتن جرمها ، و اين ميدان عارفان است و كيمياء محبان و طريق خاصگيان .\r\n\r\n\r\n","description":"","footnote":"\r\n( 1 ) كذا فى الاصل\r\n","page_name":" 34 ","page_number":44},
  {"content":"\r\n\r\nاگر كسى گويد چه حكمت را - ايّاك - در پيش كلمه نهاد و نعبدك نگفت با آن كه لفظ نعبدك موجزتر است و معنى هم چنان ميدهد ؟ جواب آنست كه اين از اللَّه ، بنده را تنبيه است تا به هيچ چيز بر اللَّه پيشى نكند و نظر كه كند از اللَّه به خود كند نه از خود باللَّه ، از اللَّه بعبادت خود نگرد نه از عبادت خود باللَّه .\r\nپير طريقت شيخ الاسلام انصارى گفت : - ازينجاست كه عارف طلب از يافتن يافت نه يافتن از طلب ، و سبب از معنى يافت نه معنى از سبب . مطيع طاعت از اخلاص يافت نه اخلاص از طاعت ، عاصى را معصيت از عذاب رسيد نه عذاب از معصيت . براى آنك رهى رفته سابقه است بدست او نه استطاعت و نه عجز است . به هيچ كار بر اللَّه بيشى نتوان يافت . او كه پنداشت بر اللَّه بيشى توان يافت وى از اللَّه خبر نداشت . از اينجا بود كه مصطفى ع گفت به ابو بكر چون در غار بودند  لا تَحْزَنْ إِنَّ اللَّهَ مَعَنا  ذكر معبود فرا پيش داشت و ادب خطاب در آن نگه داشت لا جرم او را فضل آمد بر موسى كه گفت انّ معى ربّى - موسى از خود به اللَّه نگرست و مصطفى از اللَّه به خود نگرست . اين نقطهء جمع است و آن عين تفرقه ، و شتّان ما بينهما پير طريقت گفت از او به او نگرند نه از خود به او كه ديده با ديده ور پيشين است و دل با دوست نخستين .\r\n اهْدِنَا الصِّراطَ الْمُسْتَقِيمَ  - عين عبادت است و مخ طاعت ، دعا و سؤال و تضرّع و ابتهال مؤمنان ، و طلب استقامت و ثبات در دين يعنى دلّنا عليه و اسلك بنافيه و ثبّتنا عليه . مؤمنان ميگويند - بار خدايا راه خود بما نماى وانگه ما را در آن راه بر روش دار وانگه از روش بكشش رسان . سه اصل عظيم است : اول نمايش ، پس روش ، پس كشش ، نمايش آنست كه رب العزة گفت  يُرِيكُمْ آياتِهِ .  روش آنست كه گفت  لَتَرْكَبُنَّ طَبَقاً عَنْ طَبَقٍ .  كشش آنست كه گفت  وَ قَرَّبْناهُ نَجِيًّا  مصطفى ع از اللَّه نمايش خواست گفت\r\n« اللّهم أرنا الاشياء كما هى »\r\nو روش را گفت\r\n« سير و اسبق المفرّدون »\r\nو كشش را گفت\r\n« جذبة من الحق توازى عمل الثقلين »\r\nمؤمنان درين آيت از اللَّه هر سه ميخواهند كه نه هر كه راه ديد در راه برفت ، و نه هر كه رفت به مقصد رسيد . و بس كس كه شنيد و نديد و بس كس كه ديد و نشناخت و بس كس كه شناخت و نيافت .\r\n\r\n","description":"","footnote":"","page_name":" 35 ","page_number":45},
  {"content":"\r\n\r\n بسا پير مناجاتى كه از مركب فرو ماند * بسا يار خراباتى كه زين بر شير نر بندد \r\nو يقال فى قوله - اهدنا - اقطع اسرارنا عن شهود الاغيار ، و لوّح فى قلوبنا طوالع الانوار و افرد قصورنا اليك عن دنس الآثار ، و رقّنا عن منازل الطلب و الاستدلال ، الى ساحات القرب و الوصال ، و حلّ بيننا و بين مساكنة الامثال و الاشكال بما تلاطفنا به من وجود الوصال ، و تكاشفنا به من شهود الجلال و الجمال .\r\n صِراطَ الَّذِينَ أَنْعَمْتَ عَلَيْهِمْ  - گفته‌اند - اين راه و روش اصحاب الكهف است كه مؤمنان خواستند گفتند - خداوندا راه خود بر ما بى ما تو بسر بر ، چنانك بر جوانمردان اصحاب الكهف فضل كردى ، و نواخت خود برايشان نهادى ، ايشان را سر ببالين انس باز نهادى ، و تولّى كشش ايشان خود كردى ، و گفتى در اين غار شويد و خوش بخسبيد كه ما خواب شما بعبادت جهانيان برگرفتيم ، خداوندا ما را از آن نعمت و نواخت بهرهء كن ، و چنانك بىايشان كار ايشان بفضل خود بسر بردى بى ما كار ما بفضل خود بسربر ، كه هر چه ما كنيم بر ما تاوان بود ، و هر چه تو كنى ما را اساس عزّ در جهان بود .\r\nپير طريقت گفت - : الهى نميتوانيم كه اين كار بى تو بسر بريم نه زهرهء آن داريم كه از تو بسر بريم ، هر گه كه پنداريم كه رسيديم از حيرت شمار واسر بريم . خداوندا كجا باز يابيم آن روز كه تو ما را بودى و ما نبوديم تا باز به آن روز رسيم ميان آتش و دوديم ، اگر به دو گيتى آن روز يابيم بر سوديم ، ور بود خود را دريابيم به نبود خود خشنوديم .\r\nو گفته‌اند : انعمت عليهم - بالاسلام و السنّة - اسلام و سنّت درهم بست كه تا هر دو بهم نشوند بنده را استقامت دين نبود . در آثار بيارند كه شافعى گفت : - حقّ را جلّ جلاله بخواب ديدم كه مرا گفت : تمنّ علىّ يا بن ادريس . از من آرزوى خواه اى پسر ادريس گفتم - امتنى على الاسلام . يا رب مرا ميرانى بر اسلام ميران - گفتا اللَّه گفت - قل و على السّنة - بگو و بر سنّت به يكديگر خواه از من ، كه اسلام بى سنّت نيست ، و هر چه نه با سنّت است آن دين حق نيست . مصطفى ع از اينجا گفت :\r\nلا قول الّا به عمل و لا قول و عمل الّا بنيّة و لا قول و عمل و نيّة الّا باصابة السّنّة -\r\nگفته‌اند اسلام بر مثال شجره است و سنّت\r\n\r\n","description":"","footnote":"","page_name":" 36 ","page_number":46},
  {"content":"\r\n\r\nبر مثال چشمهء آب ، درخت را از چشمهء آب گريز نيست همچنين اسلام را از سنّت گزير نيست . هر سينهء كه بعزّت اسلام آراسته گشت مدد گاهى از نور سنّت آن اسلام را پديد كرده آمد ، اينست كه رب العالمين گفت  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ .  يقال هو نور السنّة . و در خبر است كه فردا در انجمن قيامت و مجمع سياست كه اهل هفت آسمان و هفت زمين را حشر كنند هر كسى را پاى بكردار خويش فرو شده و سر در پيش افكنده و به كار خويش درمانده ، مدهوش و حيران ، افتان و خيزان ، تشنه و عريان ، همى ناگاه شخصى مروّح و مطيّب از مكنونات غيب بيرون خرامد و تجلى كند نسيم آن روح بمشام اهل سعادت رسد همه خوش بوى شوند و در طرب آيند ، گويند - بار خدايا اين چه روح و راحت است ؟ اين چه جمال و كمال است ؟ خطاب درآيد كه اين چهرهء جمال سنّت رسول ماست ، هر كس كه در سراى حكم متابع سنّت بودست او را بار دهيد تا قدم امن در سرا پردهء عزّ او نهد ، و هر كه در آن سراى از سنّت بيگانه بودست ردّوه الى النّار - او را بدوزخ دهيد كه امروز هم بيگانه است ، و هم رانده .\r\n سنّى و دين دار شو تا زنده مانى زانك هست * هر چه جز دين مردگى و هر چه جز سنت حزن \r\n غَيْرِ الْمَغْضُوبِ عَلَيْهِمْ وَ لَا الضَّالِّينَ  - خداوندا ما را از آنان مگردان كه ايشان را به خود باز گذاشتى ، تا به تيغ هجران خسته گشتند و بميخ ردّ بسته شدند . آرى چه بار كشد حبلى گسسته ؟ و چه به كار آيد كوشش از بندهء نبايسته ؟ و در بيگانگى زيسته ؟ امروز از راه بيفتاده ، و راه كژ راه راستى پنداشته ، و فردا درخت نوميدى ببر آمده ، و اشخاص بيزارى بدر آمده ، و منادى عدل بانك بيزارى در گرفته كه  ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً \r\n گفتم كه بر از اوج برين شد بختم * و ز ملك نهاده چون سليمان تختم\r\nخود را چو به ميزان خرد بر سختم * از بنگه دونيان كم آمد رختم . \r\nاكنون ختم كنيم سورة الحمد را بلطيفهء از لطايف دين : - بدانك اين سوره را مفتاح الجنّة گويند ، كليد بهشت از انك درهاى بهشت هشت است : و گشاد هر درى را قسمى\r\n\r\n","description":"","footnote":"","page_name":" 37 ","page_number":47},
  {"content":"\r\n\r\nاز اقسام علوم قران معيّن است . تا آن هشت قسم تحصيل نكنى و به آن معتقد نشوى اين درها بر تو گشاده نشود . و سورة الحمد مشتمل است بر آن هشت قسم كه كليدهاى بهشت است : يكى از آن ذكر ذات خداوند جلّ جلاله  ( الْحَمْدُ لِلَّهِ رَبِّ الْعالَمِينَ )  ، دوم ذكر صفات  ( الرَّحْمنِ الرَّحِيمِ )  ، سيم ذكر افعال  ( إِيَّاكَ نَعْبُدُ )  ، چهارم ذكر معاد  ( وَ إِيَّاكَ نَسْتَعِينُ )  پنجم ذكر تزكيهء نفس از آفات  ( اهْدِنَا الصِّراطَ الْمُسْتَقِيمَ )  ، ششم تحليهء نفس بخيرات ، و اين تحليه و آن تزكيه هر دو بيان صراط مستقيم است ، هفتم ذكر احوال دوستان و رضاء خداوند در حق ايشان  ( صِراطَ الَّذِينَ أَنْعَمْتَ عَلَيْهِمْ )  ، هشتم ذكر احوال بيگانگان و غضب خداوند بريشان  ( غَيْرِ الْمَغْضُوبِ عَلَيْهِمْ وَ لَا الضَّالِّينَ )  ، اين هشت قسم از اقسام علوم بدلايل اخبار و آثار هر يكى درى است از درهاى بهشت و جمله درين سورة موجود است پس هر آن كس كه اين سوره باخلاص برخواند در هشت بهشت به روى گشاده شود . امروز بهشت عرفان و فردا بهشت رضوان ، در جوار رحمان ، و ما بينهم و بين ان ينظروا الى ربّهم الّا رداء الكبرياء على وجهه فى جنة عدن . هكذا صحّ عن النبى صلى اللَّه عليه و آله و سلم .\r\n\r\n","description":"","footnote":"","page_name":" 38 ","page_number":48},
  {"content":"\r\n\r\n\r\nسورة البقره\r\n\r\nالنوبة الاولى\r\n- قوله تعالى  بِسْمِ اللَّهِ الرَّحْمنِ الرَّحِيمِ  - بنام خداوند فراخ بخشايش مهربان .\r\n  الم   ( 1 ) - سرّ خداوندست در قرآن\r\n-  ذلِكَ الْكِتابُ  - اين آن نامه است .  لا رَيْبَ فِيهِ  - كه در آن شك نيست .  هُدىً لِلْمُتَّقِينَ  ( 2 ) راه نمونى پرهيزگاران را .\r\n الَّذِينَ يُؤْمِنُونَ بِالْغَيْبِ  ايشان كه بنا ديده و پوشيده ميگروند .  وَ يُقِيمُونَ الصَّلاةَ  - و نماز بپاى ميدارند بهنگام خويش .  وَ مِمَّا رَزَقْناهُمْ يُنْفِقُونَ  ( 3 ) و زانچه ايشان را روزى داديم هزينه ميكنند .\r\n وَ الَّذِينَ يُؤْمِنُونَ  - و ايشان كه ميگروند  بِما أُنْزِلَ إِلَيْكَ  - به آنچه فرو فرستاده آمد بر تو از قرآن ، و جز زان هر چه بود از پيغام و فرمان -  وَ ما أُنْزِلَ مِنْ قَبْلِكَ  - و هر چه فرو فرستاده آمد پيش از تو از سخن و كتب و صحف .  وَ بِالْآخِرَةِ هُمْ يُوقِنُونَ  ( 4 ) و بسراى آن جهانى بى گمان ميگروند .\r\n أُولئِكَ عَلى هُدىً مِنْ رَبِّهِمْ  - ايشان كه بدين صفت‌اند بر راه نمونى و نشان راست انداز خداوند - ايشان .\r\n وَ أُولئِكَ هُمُ الْمُفْلِحُونَ  ( 5 ) - و ايشانند كه بر پيروزى و نيكى بمانند جاودان .\r\n\r\nالنوبة الثانية -\r\n  الم   بدانك اين سورة البقره را فسطاط القرآن گويند از بسيارى احكام و امثال كه در آنست ، و در زمان وحى هر كه اين سورة و آل عمران خوانده بودى او را حبر ميگفتند ، و در ميان قوم محترم و مكرّم بود و در چشمها بزرگ .\r\nمصطفى صلّى اللَّه عليه و آله و سلّم لشكرى بجايى ميفرستاد و در ميان ايشان پيران و مهتران بودند ، يكى كه ازيشان بسن . كمتر و كهتر بود بريشان امير كرد بسبب آنك سورة البقرة دانست .\r\nگفتند\r\n« يا رسول اللَّه هو احدثنا سنّا . قال معه سورة البقره »\r\nو در خبرست از\r\n\r\n","description":"","footnote":"","page_name":" 39 ","page_number":49},
  {"content":"\r\n\r\nمصطفى ع كه ثواب خواندن آن هر دو سوره فردا آيد در صورت دو ميغ و بر سر خوانندهء آن سايه مىدارند . و گفت هر خانهء كه در آن سورة البقره برخوانند سه شبان روز شيطان از آن خانه بگريزد . عبد اللَّه بن مسعود گفت شيطان بر عمر خطاب رسيد در كويى از كويهاى مدينه و با وى برآويخت عمر او را بر زمين زد ، شيطان گفت - دعنى حتى اخبرك بشيء يعجبك ، عمر دست از وى بازگرفت ، آنكه گفت يا عمر بدانك شيطان هر گه كه از سورة البقرة چيزى بشنود بگدازد از شنيدن آن و بگريزد . و له خبج كخبج الحمار .\r\nو\r\nقال صلّى اللَّه عليه و آله و سلّم - تعلّموا البقرة فانّ اخذها بركة ، و تركها حسرة و لن تستطيعها البطلة ، قيل يا رسول اللَّه و ما البطلة ؟ قال السحرة .\r\nو عن وهب بن منبه قال من قرأ فى ليلة الجمعة سورة البقره و آل عمران كان له نور ما بين عجيبا و غريبا . قال وهب - عجيبا اسفل الارضين و غريبا العرش : ابو اليمان الهوزنى گفت : در عهد ما مردى بود تازه جوان ، شبى بخفت ، بامداد كه برخاست موى سرو محاسن وى همه سپيد بود . گفتيم چه رسيد ترا در خواب ؟ گفت قيامت نمودند ما را در خواب ، و وادى عظيم ديدم از آتش و بر سر آن جسرى باريك بر حدّ تيغ شمشير ، و مردم را بنامهاى ايشان ميخواندند و بر آن جسر ميگذرانيدند ، يكى مى رست و ديگرى مىخست ، يكى ميگذشت و يكى در آتش مىافتاد ، آن گه مرا خواندند بنام خود رفتم بر آن جسر و ميلرزيدم و براست و چپ ميچسبيدم ، آخر دو مرغ سفيد را ديدم يكى براست و يكى به چپ و مرا راست ميداشتند و از آتش نگاه ميداشتند ، تا آخر به آن جسر باز گذشتم . آن گه آن مرغان را گفتم كه شما چه باشيد و كىايد ؟ گفتند . ما سورة البقره و آل عمران كه اللَّه تعالى ترا بما خلاص داد كه ما را بسيار خوانده‌اى .\r\nبو ذر غفارى از مصطفى پرسيد كه از قرآن كدام سوره مه ؟ جواب داد كه سورة البقره . پرسيد كه از اين سوره كدام آيت بزرگوارتر ؟ گفت : آنچه در آن كرسى ياد كرده است يعنى آية الكرسى كه پنجاه كلمه است همه تقديس خداوند عزّ و جل .\r\nو در سورة البقرة پانزده مثل است ، و صد و سى حكم ، و خود در آية دين به آخر\r\n\r\n","description":"","footnote":"","page_name":" 40 ","page_number":50},
  {"content":"\r\n\r\nسورة چهارده حكم است ، و جملهء سوره دويست و هشتاد و شش آيت است بعدد كوفيان .\r\nو شش هزار و صد و يازده كلمت است ، و بيست و پنج هزار و پانصد حرف ، و در مدنى شمرند اين سورة را كه از اوّل تا آخر بمدينه فرو آمد ، مگر آيت  وَ اتَّقُوا يَوْماً تُرْجَعُونَ فِيهِ إِلَى اللَّهِ  كه اين آيت بكوه منا فرود آمد روز عيد اضحى و مصطفى در آخر خطبهء عيد بود و اين آيت هم در مدنى شمرند كه مصطفى آن گه مقام بمدينه داشت . و هر چه از قرآن در آن ده سال يا سيزده سال آمد كه مصطفى به مكه بود پيش از هجرت آن همه مكى است و هر چه در آن ده سال آمد كه مصطفى به مكه بود آن همه مدنى است ، هر چند كه بمدينه بودى مقيم يا از مدينه مسافر . چنانك قرآن آمد به تبوك و بدر و طائف آن همه مدنى شمرند ، كه آن گه مقام بمدينه داشت ، نه بينى كه شب معراج بشام قرآن برو فرو آمد . و به آسمان او را قرآن دادند و آن همه مكّى شمرند كه او را از مكه بشام و آسمان برده بودند .\r\nو درين سورة بيست و شش جاى منسوخ است مع اختلاف العلماء فيه و چنانك به آن رسيم و شرح دهيم ان شاء اللَّه .\r\nاكنون تفسير گوئيم : - بسم اللَّه الرّحمن الرّحيم - الم - : علما را اختلاف است به اين حروف هجا كه در ابتداء سورتهاست ، محققان علما بر آنند كه اين از متشابهات قرآن است ، كه علوم خلق از آن قاصر است و اللَّه بدانستن آن مستأثر . ميگويد  وَ ما يَعْلَمُ تَأْوِيلَهُ إِلَّا اللَّهُ .  اللَّه داند كه چرا اين حروف از ديگر حروف اولىتر بود بيان كردن ، سرّ اين بجز اللَّه نداند . بو بكر صديق ازينجا گفت « اللَّه را در هر كتاب سرّيست و سرّ او در قرآن اين حروف است » بعضى از مفسّران گفتند كه اين نام سوره است بدلالت اين خبر كه مصطفى عليه السّلام گفت :\r\n« انّ اللَّه تعالى قرأ طه و يس قبل ان يخلق السماوات و الارض بالف عام » .\r\nاللَّه تعالى طه و يس برخواند پيش از آفرينش آسمان و زمين بهزار سال ، معنى آنست . كه سوره طه و يس جمله برخواند پس دليل است اينكه طه و يس نام سوره است . ابن عباس گفت : سوگندهاست كه اللَّه تعالى ياد مىكند بحروف هجا كه مدار نامهاى نيكو و صفتهاى بزرگوار خداوند عزّ و جل به اين حروف است .\r\n\r\n","description":"","footnote":"","page_name":" 41 ","page_number":51},
  {"content":"\r\n\r\nو مراد به اين سه حرف جملهء حروف تهجّى است ، و در لغت عرب رواست كه جمله را ببعض عبارت نهند چنانك گفت - اذا قيل لهم اركعوا لا يركعون - ركوع گفت و مراد به آن جملهء نمازست و قال تعالى  وَ اسْجُدْ وَ اقْتَرِبْ  يريد به الصلاة و قال تعالى  بِما قَدَّمَتْ أَيْدِيكُمْ  يعنى به جميع الأبدان . فكذلك عبّر اللَّه تعالى بهذه الحروف عن جملة الحروف .\r\nو هم از ابن عباس روايت كنند كه گفت : الم - اى انا اللَّه اعلم - چنانست كه الف اشارت است بانا و لام اشارت است با علم . هر حرفى بجاى خويش معنى ميدهد برّ خويش . و گفته‌اند الم معنى آنست كه الم بك جبرئيل أى نزّل به عليكم . يعنى اين آن حروف است كه جبرئيل از آسمان فرود آورد بشما .\r\nو گفته‌اند كه رسول خدا در صدر اسلام در نمازها قراءت آشكارا خواندى ، مشركان بر در مسجد بايستادند و گفتند - لا تسمعوا لهذا القرآن و الغوا فيه . يكى صفيرى ميكرد و يكى دست ميزد يعنى كه تا كسى از رسول خدا قرآن نشنود ، كه رسول خدا هر گه كه قرآن خواندى هر كس كه شنيدى همگى دل خويش بوى دادى و به آن مشغوف گشتى ، مشركان چنان ميكردند تا مردم را از سماع وى باز دارند . رسول خدا چون ديد كه ايشان چنين ميكنند در نماز پيشين و ديگر جهر بگذاشت و قراءت نرم خواند .\r\nاما در نمازهاى ديگر هم چنان بآواز ميخواند ، و مشركان هم چنان آمدند و تصفير و تصفيق ميكردند ، و رسول خدا به آن دلتنگ و رنجور ميشد پس ربّ العالمين ان حروف تهجّى فرو فرستاد بيرون از عادت و بر خلاف سخن ايشان تا ايشان چون آن بشنيدند ، ايذاء رسول بگذاشتند ، و از تعجّب به آن سخن باستماع آن و ما بعد آن مشغول شدند و اين قول ابو روق است و اختيار قطرب .\r\nقومى گفتند اين حروف در ابتداء سورتها اظهار اعجاز قرآنست و تنبيه عرب بر صدق نبوت و رسالت مصطفى ، كه چون كافران گفتند  إِنْ هَذا إِلَّا إِفْكٌ افْتَراهُ  اين قرآن سخنيست كه محمد صلّى اللَّه عليه و آله و سلّم از ذات خويش ميگويد و از بر خويش مينهد ،  « لَوْ نَشاءُ لَقُلْنا مِثْلَ هذا . »  اگر خواهيم ما نيز هم چنان بگوئيم . ربّ العالمين گفت :\r\nاگر چنانست كه شما مىگوييد - فأتوا بسورة من مثله ، شما نيز از بر خويش سورهء چنان بنهيد ، كه اين كتاب از اين حروف تهجّى است كه لغت شما و زبان شما و كلام\r\n\r\n","description":"","footnote":"","page_name":" 42 ","page_number":52},
  {"content":"\r\n\r\nشما بنا برين حروف است . پس چون نتوانستند و از آن درماندند معلوم شد كه قرآن معجز است .\r\nو اهل سنت گفته‌اند اين حروف گواهى بداد و بيان كرد كه قرآن را حروف است و بحروف قايم است ، و هر كه جز اين گويد حقّ را مكابر است و معاند ، و در آن ملحد .\r\nو بدانك مردم درين حروف سه گروه‌اند : - قومى از اهل بدعت گويند مخلوقست هم در كلام خالق هم در كلام مخلوق ، قومى گويند در قرآن نامخلوقست و در غير قرآن مخلوق ، و اين هر دو فرقه بر باطلند . و از حق دور به آنچه گفتند ، و فرقه سوم اهل سنّت‌اند كه گفتند : - حروف هر جاى كه هست على الاطلاق نامخلوقست بى آنك در آن تفصيل آرند يا تمييز كنند ، و دليل بر قول اهل سنة از قرآن آنست كه ميگويد آن را كه آفريند  كُنْ فَيَكُونُ  اگر اين كاف و نون مخلوقست پس كافى و نونى ديگر بايد تا اين « كن » با آن دو حرف بآفريند . و اگر آن دو حرف نيز مخلوقست پس دو حرف ديگر بايد خلق آن را ، و اين هرگز به نرسد معلوم شد كه حرف باصل نه مخلوقست . و از جهت سنّة امير المؤمنين على ع گفت مصطفى را پرسيدم از - ابجد هوّز حطّى ،\r\nفقال « يا على ويل لعالم لا يعرف تفسير ابى جاد - : الالف من اللَّه و الباء من البارئ و الجيم من الجليل »\r\nرسول خدا خبر داد كه اين حروف در كلام آدميان هم از نام خداى عزّ و جل است و نامهاى خدا باجماع قديم است ، ازينجا گفت عيسى ع در بعضى از اخبار كه بنامهاى اللَّه سخن ميگويند اينان انگه بوى عاصى ميشوند . و يكى پيش احمد بن حنبل نشسته بود گفت فلان كس ميگويد . كه اللَّه چون حرف را بيافريد اضطجعت اللام و انتصبت الالف فقالت لا اسجد حتى اؤمر . » امام احمد گفت اين سخن كفر است و گويندهء اين كافر ، من قال انّ حروف التهجّى محدثة فهو كافر ، قد جعل القرآن مخلوقا .\r\nو شافعى گفت « لا تقولوا بحدث الحروف فانّ اليهود اوّل من هلكت بهذا و من قال بحدث حرف من الحروف فقد قال بحدث القرآن . » ذلك الكتاب : - ذلك بمعنى هذا - ميگويد اين - نامه - و معلوم است در لغت\r\n\r\n","description":"","footnote":"","page_name":" 43 ","page_number":53},
  {"content":"\r\n\r\nعرب كه هذا آن اشارتست كه فرا چيز موجود توان گفت دليل است اين و نظاير اين هر جاى كه  « هذَا الْقُرْآنُ »  گفت كه قرآن به زمين است و موجود ، و حاصل بحقيقت ، و خلق بموجود محجوج‌اند نه بمعدوم .\r\n الْكِتابُ لا رَيْبَ فِيهِ  : - الف و لام تعريف است ، پارسى آنست كه اين آن نامه است كه در آن هيچ شك نيست و روا باشد كه گويى اين آن نامه است كه از اللَّه بيايد هيچ شك نيست ، منه بدأ و اليه يعود . و اگر بر لا ريب وقف كنى نيكوست معنى آن بود كه نامه اين است بى هيچ شك چنانك گويى « دار فلان هى الدّار ، خطّ فلان هو الخط » سراى فلان كس سراى چنان بود ، خط فلان كس خط چنان بود - آن گه ابتدا كن  فِيهِ هُدىً لِلْمُتَّقِينَ  - در آن نامهء هدى است متقيان را - و اگر خواهى به پيوند  ذلِكَ الْكِتابُ لا رَيْبَ فِيهِ -  اين آن نامه است كه شور دل را جاى نيست در آن ، پس هدى در موضع نصب باشد بر نعت يا بر مدح اى نزّل هدى يا انزلناه هدى .\r\nريب - شور دل بود و آميغ راى -\r\nقال النبي : يذهب الصالحون اسلافا و يبقى اهل الريب . »\r\nقال بعضهم « اهل الريب من لا يأمر بالمعروف و لا ينهى عن المنكر » .\r\nاگر كسى گويد - لا ريب فيه اقتضاء آن مىكند كه كس را در قرآن شك نباشد و در گمان نبود ، و معلوم است كه ايشان كه به اين مخاطب بودند در آن به شك بودند كه يكى از ايشان ميگفت  إِنَّ هذا لَسِحْرٌ مُبِينٌ  يكى ميگفت  أَساطِيرُ الْأَوَّلِينَ  يكى ميگفت -  إِنْ هَذا إِلَّا إِفْكٌ افْتَراهُ .  جواب آنست كه لا ريب اگر چه بلفظ نفى است بمعنى نهى است يعنى لا ترتابوا فيه ، چنانك جاى ديگر گفت :  فَلا رَفَثَ وَ لا فُسُوقَ وَ لا جِدالَ فِي الْحَجِّ  و قد ترى من الحاج من يرفث و يفسق و يجادل ، فمعناه اذا لا ترفثوا و لا تفسقوا و لا تجادلوا . و محتمل آن بود كه نفى ريب با هدى شود يعنى لا ريب فيه ، انّه هدى للمتّقين .\r\nو « هدى » در قرآن بر دو وجه است يكى بمعنى دعا ، و بيان ديگر بمعنى هدايت و توفيق . امّا انك بمعنى دعا است آنست كه گفت جلّ جلاله - و انك لتهدى الى صراط مستقيم . اينجا دعا و بيان خواهد كه از هدايت در مصطفى جز دعا نبود چنانك گفت\r\n\r\n","description":"","footnote":"","page_name":" 44 ","page_number":54},
  {"content":"\r\n\r\n« انّك لا تهدى من احببت و لكن اللَّه يهدى من يشاء - و تهدى من تشاء انت وليّنا . و كذلك قوله - و أمّا ثمود فهديناهم اينهم بمعنى دعاست كه ثمود را هدايت نبود . وجه ديگر هدى بمعنى توفيق و تعريف است كه اللَّه به آن مستأثر است ، و در قرآن دويست و سى و شش جاى ذكر هدى است و حقيقت معانى آن همه به اين دو اصل باز گردد كه گفتيم .\r\n لِلْمُتَّقِينَ  - يعنى الذين يتّقون الشرك . متّقى اينجا موحّد است ، و تقوى از شرك ، و دليل برين آيت آنست كه بر عقب مىآيد و مصطفى ع گفت : -\r\nجماع التّقوى فى قول اللَّه عزّ و جل انّ اللَّه يأمر بالعدل و الاحسان . »\r\nالآية . و حقيقت تقوى پرهيزگارى است يعنى كه بطاعت خدا بپرهيزد از خشم و عذاب خدا ، يقال اتّقى فلان بترسه - اذا تحرّز به . و اصل آن پرهيزگارى از شرك است و هو المعنى بقوله تعالى  وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ ، وَ إِيَّاكُمْ أَنِ اتَّقُوا اللَّهَ .  و بقوله   يا أَيُّهَا النَّاسُ اتَّقُوا رَبَّكُمُ   پس پرهيزگارى از معاصى و هو المراد بقوله : -  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  پس پرهيزگارى از شبهات و فضولات و هو المشار اليه بقوله :  امْتَحَنَ اللَّهُ قُلُوبَهُمْ لِلتَّقْوى  و بقوله  إِنْ أَوْلِياؤُهُ إِلَّا الْمُتَّقُونَ  .\r\nاما وجه تخصيص متّقيان بهدايت قرآن درين آيت پس از آنك جاى ديگر خلق را بر عموم گفت  « هُدىً لِلنَّاسِ »  آنست كه همه خلق به آن محجوج‌اند و بران خوانده ، و متقيان على الخصوص به آن منتفع اند و به آن راه راست يافته . اين همچنانست كه بر عموم گفت  « أَنْ أَنْذِرِ النَّاسَ »  پس جاى ديگر تخصيص كرد و گفت  « إِنَّما تُنْذِرُ مَنِ اتَّبَعَ الذِّكْرَ »  يعنى انّما ينفع بالانذار من اتّبع الذّكر كما انّ القرآن هدى للنّاس على العموم و المتقون ينتفعون بالهدى . و به قال بعضهم « القرآن هدى للمتّقين و شفاء لما فى صدور المؤمنين ، و وقر فى آذان المكذّبين و عمى لابصار الجاحدين ، و حجّة بالغة على الكافرين فالمؤمن به مهتد و الكافر به محجوج . » .\r\n الَّذِينَ يُؤْمِنُونَ بِالْغَيْبِ  - يعنى يؤمنون باللّه و ملائكته و كتبه و رسله و اليوم الآخر و الجنّة و النّار و لقاء اللَّه و الحياة بعد الموت و البعث فهذا غيب كلّه هر چه\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nوراء ديوار است از تو غيب است خداى را ناديده مىدوست دارى و بيكتايى وى مى اقرار دهى ايمانست بغيب ، مصطفى را ناديده مى استوار گيرى و برسالت و نبوت وى گواهى دهى ايمان است بغيب . حارث قيس از تابعين بود روزى ميگفت - فرا عبد اللَّه مسعود كه يا اصحاب محمد نوشتان باد ديدار مصطفى و مجالست و صحبت وى كه يافتيد - عبد اللَّه گفت انّ امر محمد كان نبيا لمن رآه و الّذى لا إله غيره ما آمن مؤمن افضل من ايمان بغيب . يعنى شما كه او را نديديد ايمان شما فاضلتر است كه ايمان بغيب است ، ثمّ قرأ  الَّذِينَ يُؤْمِنُونَ بِالْغَيْبِ .  برين تفسير باء كه متصل بغيب است باء حال گويند نه باء تعديه فكانّه قال - الّذين يؤمنون بى وهم غائبون ، لم يأتوا بعده ، و يشهد لذلك ما\r\nروى ابن عباس قال قال النّبي صلّى اللَّه عليه و آله و سلّم « اىّ الخلق اعجب ايمانا قالوا الملائكة . قال و كيف لا تؤمن الملائكة و هم يرون ما يرون ، قالوا الانبياء قال و كيف لا يؤمن الانبياء و هم يرون الملائكة تنزيل عليهم ؟ قالوا فمن هم يا رسول اللَّه ؟ قال قوم يأتون من بعدكم يؤمنون بى و لم يرونى ، و يصدّقوننى و لم يرونى .\r\nو\r\nروى فى بعض الاخبار انّهم قالوا يا رسول اللَّه هل من قوم اعظم منّا اجرا آمنّا بك و اتّبعناك ؟ فقال ما يمنعكم من ذلك و رسول اللَّه بين اظهر كم ياتيكم بالوحى من السّماء ، بل قوم يأتون من بعدى يأتيهم كتاب بين لوحين فيؤمنون به و يعملون بما فيه ، اولئك اعظم اجرا منكم\r\nابن جريج گفت : الّذين يؤمنون بالغيب - يعنى بالوحى - نظيره قوله  وَ ما هُوَ عَلَى الْغَيْبِ بِضَنِينٍ  - اى على الوحى . و قوله عنده علم الغيب اى علم الوحى و قوله عالم الغيب فلا يظهر على غيبه أي على وحيه و قيل معناه يؤمنون بالقدر .\r\nشيخ الاسلام انصارى گفت : - غيب بر سه گونه است : - غيبى هم از چشم و هم از خرد ، و غيبى از خرد نه از چشم ، و غيبى از چشم نه از خرد . امّا آن يكى كه از چشم غيب است نه از خرد آخرت است سراى آن جهانى و فريشتگان روحانى ، و جنيان از چشم پوشيده‌اند اما علم را حاصلند و در عقول معلوم . و آنچه از عقل غيب است نه از چشم لونها است و صوتها ، چشم را و حس را حاصل‌اند و از عقول غيب . و او كه از عقل غيب است و از چشم - امروز اللَّه تعالى است در دنيا از چشم و خرد هر دو غيب\r\n\r\n","description":"","footnote":"","page_name":" 46 ","page_number":56},
  {"content":"\r\n\r\nاست . و فردا در آخرت از عقل غيب است ، مؤمنان به اين همه گرويده‌اند در تصديق خبر بنور تعريف . و قال الاصمعى - سألتنى اعرابيّة عن الغيب ، فقلت الجنة و النّار فقالت هيهات اشرف الغيب على الغيب اى اشرف اللَّه على القلوب الغائبة ، فآمنت به سرّا .\r\n وَ يُقِيمُونَ الصَّلاةَ  . و نماز بپاى ميدارند اين نماز فريضه است و اين اقامت نگه داشت وقت آنست . و هر چه در قرآن از اقامت است ، اقيموا الصّلاة و اقاموا الصلاة و يقيمون الصلاة همه بپاى داشتن و نگه داشتن وقت اوّل است آن گه فرمان متوجه گردد و حجّت لازم ، و خطاب واقع ، و مصطفى صلّى اللَّه عليه و آله و سلّم گفت -\r\nاول الوقت رضوان اللَّه و آخره عفو اللَّه .\r\nاينست اختيار . شافعى گفت . رضاء اللَّه دوستتر دارم از عفو او . و رضا برتر از عفو است هر كس كه رضا يافت عفو يافت ، و نه هر كس كه عفو يافت رضا يافت .\r\nو بدانك از اركان دين پس از توحيد هيچ ركن شريفتر از نماز نيست ، در قرآن جايها ذكر توحيد و ذكر نماز در يك نظام آورد ، چنانك گفت  لا إِلهَ إِلَّا أَنَا فَاعْبُدْنِي وَ أَقِمِ الصَّلاةَ لِذِكْرِي .   وَ أَقِيمُوا الصَّلاةَ وَ لا تَكُونُوا مِنَ الْمُشْرِكِينَ .   مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ   وَ الْمُؤْمِنُونَ يُؤْمِنُونَ بِما أُنْزِلَ إِلَيْكَ ، وَ ما أُنْزِلَ مِنْ قَبْلِكَ ، وَ الْمُقِيمِينَ الصَّلاةَ . \r\nو مصطفى گفت نماز عماد دين است\r\nمن تركها فقد هدم الدين .\r\nو\r\nقال صلّى اللَّه عليه و آله و سلّم - العهد الّذى بيننا و بينهم الصلاة فمن تركها فقد كفر .\r\nو عزّت قرآن تهديد مىكند كسانى را كه در نماز تقصير كنند و حقوق آن فرو گذارند و گفت -\r\nفخلف من بعدهم خلف اضاعوا الصلاة و اتّبعوا الشهوات فسوف يلقون غيّا\r\nو اندر قرآن هزار جاى ذكر نماز است بامر و بخبر و بيان ثواب فعل آن ، و نشان عقاب ترك آن بتعريض و تصريح از بهر تصحيح اعتقاد اهل ايمان را . و عاقل چون در وضع و شرع نماز تأمّل كند و چونى نهاد وى بداند ، و حكمت ترتيب وى بشناسد ، و مناسبت افعال و اقوال و اعمال و احوال نماز به بيند ، يقين شود او را كه نماز سرمايهء سعادت است و پيرايهء شهادت . و بدانك هيچ عبادت مانند نماز نيست ، و هر كه بگذارد دليل است كه وى را اندر دل نياز نيست ، و اندر جان با آفريدگار راز نيست . مصطفى گفت : -\r\n\r\n","description":"","footnote":"","page_name":" 47 ","page_number":57},
  {"content":"\r\n\r\nلو يعلم المصلّى من يناجى ما التفت .\r\nو در ابتداء اسلام مصطفى را اول به نماز شب فرمودند به اين آيت كه   يا أَيُّهَا الْمُزَّمِّلُ   هذه كناية عن النّائم كانّه يقول - ايّها النّائم اللّيل كله قم فصلّ . مصطفى و ياران يك سال نماز شب گزاردند و كارى عظيم پيش گرفتند و رنجى بسيار بر خود نهادند تا پايهاى ايشان آماس گرفت ، و همه شب نماز ميكردند هر چند كه واجب بريشان نيمهء شب بود يا سه يك و يا دو سه يك بر تخيير ، اما مىترسيدند كه ازيشان چيزى فائت شود از آن همه شب در نماز مىبودند و البته نمىخفتند . چون يك سال بر آمد ناسخ اين آمد كه  عَلِمَ أَنْ لَنْ تُحْصُوهُ .  و اول نسخى در شريعت در ابتداء اسلام اين بود - ميگويد ما ميدانيم كه شما طاقت نداريد كه تا آخر عمر همه شب نماز كنيد  فَاقْرَؤُا ما تَيَسَّرَ مِنَ الْقُرْآنِ .  اى صلّوا ما تيسّر من الصلاة - آن چندان كه توانيد نماز كنيد بى تقديرى ، قيل فى التفسير - و لو قدر حلب شاة - پس يك سال برين تخفيف بودند آن گه ناسخ اين آمد  وَ أَقِيمُوا الصَّلاةَ  و اين مجمل بود كس ندانست كه چندست - مصطفى اين مجمل را مفسر كرد و گفت - خمس صلوات فى اليوم و اللّيلة - پس اين نماز پنجگانه همه دو ركعت بودند - آن گه ديگر باره در نماز پيشين و ديگر شام و خفتن بيفزودند - و نماز بامداد و نماز مسافر باصل خويش بگذاشتند اينست اختلاف احوال نماز در ابتداء اسلام .\r\nو اندر خبر آمده است كه در ابتداء اسلام چون كسى اندر رسيدى و رسول اندر نماز بودى آن كس سلام گفتى رسول جواب دادى ، پس عبد اللَّه مسعود غائب شد مدتى و در حال غيبت وى سخن گفتن در نماز منسوخ گشت . چون عبد اللَّه باز آمد رسول آن ساعت در نماز بود عبد اللَّه سلام گفت . رسول جواب نداد ، عبد اللَّه غمگين گشت و متحير نشست . چون رسول خدا سلام نماز باز داد وى را گفت چه رسيد ترا يا عبد اللَّه ؟ گفت - فرياد همى خواهم از خشم خداى و رسول خداى - رسول گفت چيست اين سخن ؟ عبد اللَّه گفت سلام مرا جواب ندادى - مصطفى گفت : -\r\nانّ فى الصلاة لشغلا عن السلام -\r\nاندر نماز چندان مشغولى هست كه بسلام خلق نپردازم . پس معلوم گشت عبد اللَّه را كه سخن\r\n\r\n","description":"","footnote":"","page_name":" 48 ","page_number":58},
  {"content":"\r\n\r\nگفتن در نماز منسوخ شد . و بروايتى ديگر مصطفى عليه السّلام گفت -\r\nانّ صلوتنا هذه لا يصلح فيها شيء من كلام الناس ، انّما هى قراءة و تسبيح و دعاء .\r\n وَ مِمَّا رَزَقْناهُمْ يُنْفِقُونَ  - رزق اينجا گفته‌اند كه نصابهاى زكات است - نصاب شتر و گاو و گوسپند و غله و خرما و انگور و مال تجارت و زر و سيم و صاع فطر - و نفقه اينجا زكات است پس آن گه صدقات خداوندان كفاف و ايثار درويشان به آن ملحق است . سدى گفت اين نفقهء مرد است بر عيال و زيردستان خويش كه پيش از فرايض زكات اين آيت فرود آمد ، و حقيقت رزق آنست كه آدمى را ساختند تا بوى ارتفاق و انتفاع گيرد ، چون طعام و لباس و مسكن از وجه حلال يا از وجه حرام همه رزق است ، اللَّه اينهمه آفريده و به بنده رسانيده يكى را حلال روزى و به آن رستگار ، يكى را حرام روزى و به آن گرفتار .\r\nروى عن النبى صلّى اللَّه عليه و آله و سلّم انّه قال - انّ روح القدس نفث فى روعى انّ نفسا لن تموت حتى تستكمل رزقها ، فاتقوا اللَّه و اجملوا فى الطّلب ، خذوا ما حلّ و دعوا ما حرّم .\r\nقومى گفتند رزق تمليك است - و ممّا رزقناهم اى ملّكناهم - و اين باطل است كه مرغان هوا و ددان صحرا را از اللَّه روزى ميرسد و ايشان را ملك نيست . و داود عليه السّلام اين دعا بسيار گفتى : - يا رازق النّعاب فى عشّه و جابر العظم الكسير المهيض - اى خداوندى كه بچّهء مرغ را در آشيان روزى دهى - گويند اين بچّهء غراب را ميگويد و ذلك انّه يقال اذا تفقّأت « 1 » عنه البيضه خرج ابيض كالشحمة - فاذا راه الغراب انكره لبياضه فتركه ، فيسوق اللَّه تعالى البق عليه فتقع عليه لزهومة ريحه فيلقطها و يعيش بها الى ان يحمّم ريشه .\r\nو يسوّد ، فيعاوده الغراب و يألفه و يلقّمه الحبّ .\r\n وَ الَّذِينَ يُؤْمِنُونَ بِما أُنْزِلَ إِلَيْكَ  - قول عبد اللَّه مسعود و روايت - ضحاك از ابن عباس آنست كه اين آيت در شأن مؤمنان اهل كتاب فرو آمد . عبد اللَّه سلام و اصحاب وى كه بتورات و انجيل و زبور ايمان دادند و بپذيرفتند و به قرآن تمسّك\r\n\r\n\r\n","description":"","footnote":"\r\n( 1 ) تفقأت اى تشفقت و انشقّت\r\n","page_name":" 49 ","page_number":59},
  {"content":"\r\n\r\nكردند . كلبى و سدى و جماعت مفسّران گفتند مؤمنان اين امّت‌اند كه ايشان بهرچه از آسمان فرو آمد از كتب و صحف ايمان آوردند ، ربّ العالمين ايشان را در آن بستود و گفت يؤمنون بما انزل اليك ميگروند ايشان بهر چه فرو آمد بر تو از قرآن . و جز از ان كه نه خود تنها قرآن بوى فرو آمد كه هر چه سنت مصطفى است تا جبريل بوى فرو نه آمد نگفت و ننهاد . و به قال تعالى  وَ ما يَنْطِقُ عَنِ الْهَوى  . و در خبر است ، كه\r\n« نزل على جبريل فلقننى السنة كما لقننى القرآن . »\r\nو درست است كه جهودان از مصطفى پرسيدند كه بهترين جاى كدامست و بدترين كدام ؟ مصطفى گفت .\r\nما المسؤل به اعلم من السائل حتى اسأل\r\nجبريل از جبرئيل پرسيد و همين گفت -\r\nحتّى اسأل ربّ العزّة ثم نزل جبريل . فقال لقد دنوت من اللَّه عزّ و جلّ دنوّا ما دنوت مثله حتى كان بينى و بين اللَّه عزّ و جل سبعون الف حجاب من نور فسألته عن خير البقاع و شرها فقال « خير البقاع المساجد و شر البقاع الاسواق . »\r\nمذهب اهل سنّت و جماعة آنست كه هر چه برين نسق بروايت ثقات از مصطفى درست شود كه اللَّه گفت يا جبريل گويد كه اللَّه گفت - چنانك در خبر است :\r\nقسمت الصلاة بينى و بين عبدى نصفين ،\r\nجاى ديگر گفت\r\nاعددت لعبادى الصّالحين ما لا عين رأت ،\r\nجاى ديگر گفت -\r\nأنا اغنى الشركاء عن الشرك حرّمت الظّلم على نفسى الصّوم لى و انا اجزى به انا عند ظنّ عبدى بى -\r\nهر چه از اين نمط آيد حكم آن حكم كتب منزل است ، نامخلوق و نامجعول ، هر كه آن را مخلوق گويد يا لفظ و حروف آن مخلوق گويد ضالّ است و ملحد ، و حقّ را مكابر .\r\n وَ ما أُنْزِلَ مِنْ قَبْلِكَ  - يعنى تورية موسى و انجيل عيسى و زبور داود و صحف شيث و ادريس و ابراهيم . و\r\nفى حديث ابى ذر عن رسول اللَّه صلّى اللَّه عليه و آله و سلّم قال - نزلت على ابراهيم عشر صحائف و على موسى قبل التورية عشر صحائف .\r\nو\r\nروى انّه قال انزل على شيث خمسين صحيفة و انزل على اخنوخ و هو ادريس ثلثين صحيفة و انزل على ابراهيم عشر صحائف و على موسى قبل التورية عشر صحائف .\r\n\r\n","description":"","footnote":"","page_name":" 50 ","page_number":60},
  {"content":"\r\n\r\n وَ بِالْآخِرَةِ  - يعنى و بالنشأة الآخرة ، و قيل بالدّار الآخرة . سمّيت آخرة لتأخرها عن الدنيا ، و قيل لتأخرها عن اعين الخلق .\r\n هُمْ يُوقِنُونَ  - اليقين ضرب من العلم ، يحصل بعد النّظر و الاستدلال . و بعد ارتفاع الشّك ، و لذلك لا يوصف به البارئ جلّ جلاله . ربّ العالمين درين آيت و در صدر سوره لقمان نماز و زكات و ايمان برستاخيز بىگمان در يك نظام كرد قراين يكديگر ، از بهر آن كه آن قوم به رستاخيز يقين نبودند ميگرويدند گرويدنى گمان آميغ « 1 » ميگفتند - ما ندرى ما الساعة ؟ ان نظنّ الّا ظنّا و ما نحن بمستيقنين - گفتند ما ندانيم كه اين رستاخيز چيست و حال آن چونست ، ظن مىبريم و بيقين نميدانيم . اللَّه تعالى بى گمان برين شرط كرد و با نماز و زكات قرينه كرد .\r\nاهل معانى و خداوندان تحقيق گفتند - بناء ترتيب اين هر دو آيت بر تقسيم ايمانست از بهر آنك ايمان دو قسم است - اول شناختن راه دين و اسباب روش در آن بشناختن و طلب وسيلت حق كردن - و هو المشار اليه بقوله تعالى -  ادْعُ إِلى سَبِيلِ رَبِّكَ بِالْحِكْمَةِ  و بقوله  وَ ابْتَغُوا إِلَيْهِ الْوَسِيلَةَ  . قسم ديگر از خود برخاستن است ، و در راه دين برفتن ، و رسيدن را بكوشيدن و هو المشار اليه بقوله  وَ جاهِدُوا فِي اللَّهِ حَقَّ جِهادِهِ  و بقوله  هذِهِ سَبِيلِي أَدْعُوا إِلَى اللَّهِ  .\r\nقسم اول صفت آن مؤمنان است كه در آيت اوّل ذكر ايشان رفت يعنى كه بشهادت زبان و عبادت اركان راه دين بشناختند و طلب وسيلت كردند . قسم دوم صفت ايشانست كه در آيت دوم وصف الحال ايمان ايشان كرد كه حقايق آيات تنزيل بدانستند ، و ذوق آن بيافتند تا در روش آمدند و به مقصد رسيدند . همانست كه رب العالمين در وصف ايشان گفت -  وَ هُدُوا إِلَى الطَّيِّبِ مِنَ الْقَوْلِ  و جايى ديگر گفت -  فَهُوَ عَلى نُورٍ مِنْ رَبِّهِ  .  كَتَبَ فِي قُلُوبِهِمُ الْإِيمانَ .  همانست كه ايشان را وعدهء كرامت و ثواب داد گفت  « وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  .\r\nثمّ قال تعالى  أُولئِكَ عَلى هُدىً مِنْ رَبِّهِمْ  - اى صواب و حق و حجّة است .\r\n\r\n\r\n","description":"","footnote":"\r\n( 1 ) آميغ - آميخته .\r\n","page_name":" 51 ","page_number":61},
  {"content":"\r\n\r\n وَ أُولئِكَ هُمُ الْمُفْلِحُونَ  - اى الباقون فى النّعيم المقيم ، ادركوا ما طلبوا ، و نجوا من شرّ ما منه هربوا .\r\nفلح و فلاح كنايت است از بقا و بيرون آمدن ، و بكامه رسيدن ، و پاينده ماندن ، ميگويد ايشان كه به اين صفت‌اند براست راهىاند ، و بر روشنايى ، و آن صنف اول‌اند كه از ايمان در قسم اول اند  وَ أُولئِكَ هُمُ الْمُفْلِحُونَ  - صنف ثانى اند كه پيروز آمدند و از هر چه ميترسيدند ايمن گشتند ، و بناز و نعيم جاويدان رسيدند .\r\nاين خطبه كتاب است و آفرين بر گرويدگان ، و صفت ايمان ايشان ، و خبر دادن از سرانجام كار ايشان در آن جهان .\r\n\r\nالنوبة الثالثة .\r\n«   الم »   - التّخاطب بالحروف المفردة سنّة الاحباب فى سنن المحارب فهو سرّ الحبيب مع الحبيب ، بحيث لا يطّلع عليه الرّقيب .\r\n بين المحبّين سر ليس يفشيه * قول و لا قلم للخلق يحكيه .\r\nزان گونه پيامها كه او پنهان داد * يك ذرّه به صد هزار جان نتوان داد \r\nدر صحيفهء دوستى نقش خطّى است كه جز عاشقان ترجمهء آن نخوانند ، در خلوت خانهء دوستى ميان دوستان رازى است كه جز عارفان دندنه « 1 » آن ندانند ، در نگارخانهء دوستى رنگى است از بىرنگى كه جز والهان از بى چشمى نه بينند :\r\n جمال چهرهء جانان اگر خواهى كه بينى تو * دو چشم سرت نابينا و چشم عقل بينا كن \r\nتا با موسى هزاران كلمه بهزاران لغت برفت با محمد صلّى اللَّه عليه و آله و سلّم در خلوت او ادنى بر بساط انبساط اين راز برفت . كه الف قلت لها قفى فقالت قاف - آن هزاران كلمه با موسى برفت و حجاب در ميان ، و اين راز با محمّد مىبرفت در وقت عيان . موسى سخن شنيد گوينده نديد ، محمّد صلّى اللَّه عليه و آله و سلّم راز شنيد و در راز دار مينگريد . موسى بطلب نازيد كه در طلب بود ،\r\n\r\n\r\n","description":"","footnote":"\r\n( 1 ) دندنه كردن ، زير لب سخن گفتن .\r\n","page_name":" 52 ","page_number":62},
  {"content":"\r\n\r\nمحمد بدوست نازيد كه در حضرت بود . موسى لذّت مشاهدت نيافته بود ذوق آن ندانسته بود ، از سمع و ذكر فراتر نشده بود ، همه روح وى در شنيدن بود از آن با وى فراوان گفت ، باز محمّد صلّى اللَّه عليه و آله و سلّم از حدّ سمع بنقطهء جمع رفته بود ، غيرت مذكور او را با ذكر نگذاشته بود ، موج نور او را از مهر بر گذاشته بود ، تا ذكر در سر مذكور شد و مهر در سر نور ، جان در سر عيان شد ، و عيان از بيان دور ، پس دل كه در قبضه نازد غرقهء عيان خبر را چكند ؟ جان كه در كنف آسايد با ذكر فراوان چه پردازد ؟\r\n كسى كورا عيان بايد خبر پيشش و بال آيد * چو سازد باعيان خلوت كجا دل در حبر بندد \r\nگفته‌اند - الم - نواختى است به زبان اشارت كه با مهتر عالم رفت ، يعنى افرد سرّك لى ، و ليّن جوارحك لخدمتى ، و اقم معى يمحور سومك تقرب منّى ، اى سيّد از پرده واسطه جبريل يك زمان در گذر تا صفت عشق نقاب تعزّز فرو گشايد و آن عجائب الذخائر و درر الغيب كه ترا ساخته است با تو نمايد .\r\n جبرئيل آنجا گرت زحمت كند خونش بريز * خون بهاى جبرئيل از گنج رحمت باز ده \r\nاى مهمتر ، يك قدم از خاك بيرون نه تا چون عيان بار دهد ساخته باشى و از اغيار پرداخته ، اى مهتر ، آنچه آن جوانمردان بسيصد و نه سال در خواب نوش كردند تو در يك نفس در بيدارى نوش كن كه خانه خالى است و دوست تراست .\r\n شب هست و شراب هست و عاشق تنهاست * برخيز و بيا بتا كه امشب شب ماست \r\nو گفته‌اند - الف اشارت كه أنا ، لام - لى ، ميم - منى - أنا منم كه خداوندم ، رهى را مهر پيوندم ، نور نام و نور پيغامم دلها را روح و ريحانم ، جانها را انس و آرامم .\r\nلى - هر چه بود و هست و خواهد بود همه ملك و ملك من ، محكوم تكليف و مقهور تصريف من . غالب در ان امر من ، نافذ در آن مشيّت من ، بود آن بداشت من ، حفظ آن بعون من . منّى - هر چه آمد از قدرت من آمد ، هر چه رفت از علم من رفت ، هر چه بود از حكم من بود . اين تنبيه است بندگان را كه شما عقل و دانش خويش معزول\r\n\r\n","description":"","footnote":"","page_name":" 53 ","page_number":63},
  {"content":"\r\n\r\nكنيد تا برخوريد . كار با من گذاريد تا بهره بريد ، خدمت صافى داريد تا بار يابيد ، حرمت رفيق گيريد تا پيشگاه را بشائيد ، بر مركب مهر نشينيد تا زود به حضرت رسيد ، همّت يگانه داريد تا اول ديده در دوست بينيد .\r\nپير طريقت و جمال اهل حقيقت شيخ الاسلام انصارى سخنى نغز گفته در كشف اسرار - الف و پردهء غموض از آن برگرفته . گفت : - « الف - امام حروف است ، در ميان حروف معروف است ، الف بديگر حروف پيوند ندارد ، ديگر حروف بالف پيوند دارد الف از همه حروف بىنياز است ، همه حروف را بالف نياز است . الف راست است ، اول يكى و آخر يكى ، يك رنگ ، و سخنها رنگارنگ . الف علت شناخت از راستى علت نپذيرفت ، تا آنجا كه او جاى گرفت هيچ حرف جاى نگرفت . مقام هر حرفى در لوح پيداست ، در حقيقت جمع در نظاره جداست . در هر مقامى از مقامات يكى نازل ، همه يكىاند دوگانگى باطل . » و گفته‌اند هر حرفى چراغى است از نور اعظم افروخته ، آفتابى است از مشرق حقيقت طالع گشته ، و به آسمان غيرت ترقى گرفته ، هر چه صفات خلق است و كدورات بشر حجاب آن نور است و تا حجاب برجاست يافتن آن را طمع داشتن خطا است .\r\n عروس حضرت قرآن نقاب آن گه براندازد * كه دار الملك ايمان را مجرّد يابد از غوغا . \r\n ذلِكَ الْكِتابُ  - گفته‌اند اين كتاب اشارت است بآنك اللَّه تعالى بر خود نبشت از بهر امّت محمد ( ع ) كه\r\nانّ رحمتى سبقت غضبى\r\nو ذلك فى قوله عزّ و جلّ - كتب ربكم على نفسه الرحمة . و گفته‌اند اشارت به آن است كه اللَّه بر دل مؤمنان نبشت از ايمان و معرفت و ذلك قوله  « كَتَبَ فِي قُلُوبِهِمُ الْإِيمانَ »  - چنانستى كه اللَّه گفت - بندهء من ؟ نقش ايمان در دلت من نبشتم ، عطر دوستى من سرشتم ، فردوس از بهر تو من نگاشتم ، دلت بنور معرفت من آراستم ، شمع وصل من افروختم ، مهر مهر بر آن دل من نهادم ، رقم عشق در ضميرت من زدم ، كتب فى قلوبهم الايمان - لوح نبشتم لكن همه وصف تو نبشتم ، دلت نبشتم همه وصف خود نبشتم ، وصف تو كه در لوح نبشتم بجبرئيل ننمودم ، وصف خود\r\n\r\n","description":"","footnote":"","page_name":" 54 ","page_number":64},
  {"content":"\r\n\r\nكه در دلت نبشتم بدشمن كى نمايم ، در لوح نبشتم جفا و وفاء تو ، در دلت نبشتم ثنا و و معرفت . نبشتهء تو از آنچه نبشتم بنگشت ، نبشتهء خود از آنچه نبشتم كى بگردد ؟\r\nموسى تختهء از كوه كند ، چون بر وى تورية نبشتم زبرجد گشت ، دل عارف از سنگ جفوت بود چون بر وى نام خود نبشتم دفتر عزّت گشت .\r\n هُدىً لِلْمُتَّقِينَ  - جاى ديگر گفت :  هُوَ لِلَّذِينَ آمَنُوا هُدىً وَ شِفاءٌ  ، گفت اين قرآن متقيان را هدى است ، مؤمنانرا شفاست ، آشنايى را سبب است ، روشنايى را مدد است ، كليد گوشها ، آينهء چشمها ، چراغ دلها ، شفاء دردها ، نور ديدهء آشنايان ، بهار جان دوستان ، موعظت خائفان ، رحمت مؤمنان . قرآنى كه سناء آلهيّت مطلع قدم اوست ، نامهء كه به تيسير ربوبيّت تنزّل اوست ، كتابى كه عزّة احديّت به حكم غيرت حافظ و حارس اوست ، در سراى حكم موجود و در پردهء حفظ حق محفوظ ، يقول اللَّه عزّ و جلّ  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ . \r\nچون دانى كه قرآن متّقيان را هدى است پس نسب تقوى درست كن تا ترا در پردهء عصمت خويش گيرد - ميگويد جلّ جلاله -  إِنَّ أَكْرَمَكُمْ عِنْدَ اللَّهِ أَتْقاكُمْ .  فردا برستاخيز همه نسبها بريده شود مگر نسب تقوى . هر كه امروز بپناه تقوى شود فردا بجوار مولى رسد . خبر چنين است كه\r\n« يحشر النّاس يوم القيمة ثمّ يقول اللَّه عزّ و جلّ لهم - طالما كنتم تكلّمون و انا ساكت فاسكتوا اليوم حتّى اتكلّم ، انّى رفعت نسبا و ابيتم الّا انسابكم ، قلت انّ  أَكْرَمَكُمْ عِنْدَ اللَّهِ أَتْقاكُمْ  و ابيتم انتم ، فقلتم فلان بن فلان فرفعتم انسابكم و وضعتم نسبى فاليوم ارفع نسبى و وضعت انسابكم ، سيعلم اهل الجمع من اصحاب الكرم و اين المتّقون . » .\r\nعمر خطاب كعب الاحبار را گفت كه از تقوى با من سخنى گوى . گفت - يا عمر بخارستان هيچ بار گذر كردى ؟ گفت كردم . گفتا چه كردى و چون رفتى در آن خارستان ؟ گفتا متشمّر فراهم آمدم و جامه با خود گرفتم و خويشتن را از خار بپرهيزيدم گفت يا عمر آنست تقوى - و فى معناه انشدوا :\r\n خلّ الذّنوب صغيرها و كبيرها فهى التقى . * كن مثل ماش فوق ارض الشوك يحذر ما يرى \r\nلا تحقرنّ صغيرة - انّ الجبال من الحصى\r\n\r\n","description":"","footnote":"","page_name":" 55 ","page_number":65},
  {"content":"\r\n\r\nآن گه صفت متّقيان و حليت ايشان در گرفت گفت :  الَّذِينَ يُؤْمِنُونَ بِالْغَيْبِ  خداى را ناديده دوست دارند و بيگانگى وى اقرار دهند و بيكتايى وى در ذات و صفات بگروند و پيغامبر وى را ناديده استوار گيرند و رسالت وى قبول كنند و به راه سنّت وى راست روند و پس از پانصد سال سياهى بر سپيدى بينند بجان و دل قبول كنند . و پيغام كه گزارد و خبر كه داد از عالم ملكوت و سدره منتهى و جنّات مأوى و عرش مولى و عاقبت اين دنيا ، بدرستى آن گواهى دهند . و به همه بگروند . ايشانند كه مصطفى ( ع ) ايشان را برادران خواند و گفت : -\r\nواشوقاه الى لقاء اخوانى !\r\n وَ يُقِيمُونَ الصَّلاةَ  - نماز كنند كه گويى در اللَّه مىنگرند و با وى راز ميكنند ، تصديقا\r\nلقوله عليه السّلام : اعبد اللَّه كانّك تراه فان لم تكن تراه فانّه يراك\r\nو\r\nقال صلّى اللَّه عليه و آله و سلّم « انّ العبد و اقام فى الصّلاة فانّما هى بين عينى الرّحمن جلّ و عزّ ، فاذا التفت يقول اللَّه عزّ و جل : - ابن آدم الى من تلتفت الى خير لك منّى تلتفت ابن آدم ، اقبل علىّ فانا خير لك ممّن تلتفت اليه . »\r\nكوش تا آن ساعة كه به نماز در آيى انديشه با نماز دارى و دل با راز پردازى و بادب باشى و دل از نعمت برگردانى و قدر راز ولى نعمت بدانى ، كه دون همت و مختصر كسى باشد كه راز ولى نعمت يافت و دل بنعمت مشغول داشت .\r\n وَ مِمَّا رَزَقْناهُمْ يُنْفِقُونَ  - در صفت متقيان بيفروزد گفت - نواختى كه برايشان نهاديم و نعمتى كه ايشان را داديم بشكر آن نعمت قيام كنند ، بفرمان شرع درويشان را نوازند و با ايشان مواساة كنند ، و نايبان حق دانند در فراگرفتن صدقات ، و اين خود راه عموم مسلمانانست كه فريضه گزارند يا اندكى به تبرّع بيفزايند . امّا راه اهل حقيقت درين باب ديگرست كه ايشان هر چه دارند بذل كنند و نيز خود را مقصّر دانند . يكى پيش شبلى آمد گفت - در دويست درم چند زكات واجب شود ؟ گفت - از آن خود ميرسى يا از آن من ؟ گفت تا اين غايت ندانستم كه زكات من ديگرست و زكات شما ديگر ؟\r\nاين را بيان كن . گفت - اگر تو دهى پنج درم واجب شود و اگر من دهم جمله دويست درم و پنج درم شكرانه بر سر عامهء امت كه فريضهء زكات گزارند . حاصل كار ايشان آنست كه گويند بار خدايا به آنچه داديم از ما راضى و خشنود هستى و اهل خصوص كه جملهء مال\r\n\r\n","description":"","footnote":"","page_name":" 56 ","page_number":66},
  {"content":"\r\n\r\nبذل كنند ثمرهء عمل ايشان آنست كه اللَّه گويد بندهء من به آنچه كردى از من راضى و خشنود هستى و شتّان ما بينهما وصف الحال صديق اكبر گواهى ميدهند كه چنين است - پس از آنكه جملهء مال خويش بذل كرد روزى بيامد به حضرت نبوّت گليمى سپيد در پوشيده و خلالى از خرما پيش گليم بيرون زده ،\r\nقال فنزل جبريل و قال يا محمد انّ اللَّه يقرئك السّلام و يقول ما لابى بكر فى عبائه قد خلّها بخلال ؟ فقال يا جبريل انفق عليه ماله قبل الفتح . قال فانّ اللَّه عزّ و جلّ يقول اقرئه السّلام و قل له انّ اللَّه عزّ و جلّ - يقول أ راض انت عنّى فى فقرك هذا ام ساخط ؟ فقال أسخط على ربّى ؟ انا عن ربى راض .\r\nو گفته‌اند قوام بنده و استقامت احوال وى بسه چيز است - يكى دل ، ديگر تن و ديگر مال . تا ايمان بغيب ندهد دل وى در راه دين مستقيم نشود و روشنايى آشنايى در وى پديد نيايد ، و تا فرايض نماز نگزارد سلامت و استقامت تن وى بر دوام راست نشود ، و تا زكات از مال جدا نكند آن مال با وى قرار نگيرد .\r\n وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ .  - اين آيت هم صفت متقيان است و اثبات ايمان ايشان به قرآن و غير آن هر چه فرو آمد از آسمان از پيغام و نشان به زبان پيغامبران ، رب العالمين ايشان را در آن بستود و به پسنديد و ايمان ايشان قبول كرد ، و هر شرفى و كرامتى كه امّتان گذشته را بود اينان را داد و بر آن بيفزود و هر گران بارى و سختى كه بريشان بود ازينان فرو نهاد . ايشان را روزگار عمل درازتر بود و اين امت را ثواب طاعت بيشتر ، ايشان را نوبت وقتى بود و عقوبت ساعتى ، و گناهان اين امت را مجال نوبت تا وقت نزع و عقوبت در مشيت . و انگه ربّ العالمين منت نهاد بر مصطفى ( ع ) و گفت\r\n« و ما كنت بجانب الطور اذ نادينا »\r\nاى مهتر تو آنجا نبودى حاضر بر آن گوشهء طور كه ما با موسى سخن تو گفتيم و سخن امّت تو ؟\r\nموسى گفت بار خدايا من در تورية ذكر امّتى ميخوانم سخت آراسته و پيراسته و پسنديده ، سيرتها نيكو دارند و سريرتها آبادان ، كه اندايشان ؟ فقال اللَّه تعالى - فتلك امّة محمد . موسى مشتاق اين امت شد گفت بار خدايا روى آن دارد كه ايشان را با من نمايى ؟ گفت نه كه ايشان را وقت بيرون آمدن نيست . اگر خواهى آواز ايشان به گوش\r\n\r\n","description":"","footnote":"","page_name":" 57 ","page_number":67},
  {"content":"\r\n\r\nتو رسانم . پس اللَّه به خودى خود ندا در عالم داد كه\r\n« يا امّة احمد »\r\n- هر چه تا قيام الساعة امّت وى خواهند بود همه گفتند لبّيك ربّنا و سعديك - چون ايشان را برخوانده بود بى تحفهء بازنگردانيد ، گفت -\r\nاعطيتكم قبل ان تسألونى و غفرت لكم قبل ان تستغفرونى .\r\nعجب نيست كه موسى كليم ص پس از آنك در وجود آمده بود و شرف نبوّت و رسالت يافته و مناجات حق را بپايان كوه طور شده اللَّه او را بندا برخواند . عجبتر اينست كه قومى بيچارگان و مشتى آلودگان ناآفريده هنوز در كتم عدم بعلم اللَّه موجود ، ايشان را بندا ميخواند و ببندگى مىنوازد .\r\n وَ بِالْآخِرَةِ هُمْ يُوقِنُونَ  - و برستاخيز و احوال غيبى چنان بى گمان باشند كه حارثه آن گه كه مصطفى پرسيد از وى كه -\r\nكيف اصبحت يا حارثه ؟ قال اصبحت مؤمنا باللّه حقّا و كانّى باهل الجنّة يتزاورون و كانّى باهل النار يتعاوون كأنّى انظر الى عرش ربّى بارزا مصطفى ص او را گفت عرفت فالزم . هذا عامر بن عبد القيس يقول لو كشف الغطاء ما ازددت يقينا .\r\n أُولئِكَ عَلى هُدىً مِنْ رَبِّهِمْ .  - اينت پيروزى بزرگوار و مدح بسزا ، اينت دولت بىنهايت و كرامت بىغايت ، در فراست بريشان گشاده و نظر عنايت بدل ايشان روان داشته ، و چراغ هدى در دل ايشان افروخته تا آنچه ديگران را غيب است ايشان را آشكارا ، و آنچه ديگران را خبر است ايشان را عيان ، انس مالك در پيش عثمان عفان شد قال - و كنت رأيت فى الطّريق امرأة فامّلت محاسنها فقال عثمان يدخل علىّ احدكم و آثار الزّناء ظاهرة على عينيه - فقلت اوحى بعد رسول اللَّه فقال لا - و لكن تبصرة و برهان و فراسة صادقة . و\r\nقد قال صلّى اللَّه عليه و آله و سلّم - اتقوا فراسة المؤمن فانه ينظر بور اللَّه -\r\nپيرى را پرسيدند كه اين فراسة چيست ؟ جواب داد كه ارواح تتقلّب بالملكوت فتشرف على معانى الغيوب ، فتنطق عن اسرار الحق نطق مشاهدة لا نطق ظن و حسبان . و في معناه انشدوا .\r\n فديت رجالا فى الغيوب نزول * و اسرارهم فيما هناك تجول\r\nيرومون بالاسرار فى الغيب مشهدا * من الحقّ ما للنّاس منه سبيل \r\n\r\n","description":"","footnote":"","page_name":" 58 ","page_number":68},
  {"content":"\r\n\r\n فيلقون روح القدس فى سرّ سرّهم * و يبقون فى معنى لديه نزول\r\nرجال لهم فى الغيب قرب و محضر * و انفسهم تحت الوجود قتيل \r\nسرى سقطى استاد جنيد بود رحمهما اللَّه ، روزى فرا جنيد گفت - كه مردمان را سخن گوى و ايشان را پند ده كه ترا وقت است كه سخن گويى - جنيد گفت خود را به اين مثابت نميدانستم و استحقاق آن در خود نميديدم آخر شبى مصطفى را بخواب ديدم و كان ليلة جمعة فقال لى تكلّم على النّاس - مصطفى وى را گفت كه سخن گوى مردمان را - جنيد گفت من همان شب برخاستم پيش از صبح و بدر سراى سرى رفتم فدققت عليه الباب فقال السرى لم تصدّقنا حتّى قيل لك . روز ديگر بجامع بنشست و خبر در شهر افتاد كه جنيد سخن ميگويد . غلامى نصرانى بيامد متنكّروا گفت يا شيخ ما معنى\r\nقول رسول اللَّه اتّقوا فراسة المؤمن فانّه ينظر بنور اللَّه ؟\r\nفاطرق الجنيد ثم رفع اليه رأسه فقال أسلم فقد حان وقت اسلامك . فاسلم الغلام . نگر تا اعتراض نيارى بر احوال ايشان و منكر نشوى فراسة ايشان را كه اين گوهر آدمى بر مثال آئينه ايست زنگ گرفته تا آن زنگ بر روى دارد هيچ صورت در وى پديد نيايد چون صيقل دادى همه صورتها در آن پيدا شود ، اين دل بندهء مؤمن تا كدورات معصيت بر آنست هيچ چيز در آن پيدا نشود از اسرار ملكوت ، چون زنگ معاصى از آن باز شود اسرار ملكوت و احوال غيبى در آن نمودن گيرد ، اين خود مكاشفهء دلست ، و چنانك دل را مكاشفه است جان را معاينه است . مكاشفه برخاستن عوايق است ميان دل و ميان حق ، و معاينه‌هام ديداريست تا با دلست هنوز با خبرست چون بجان رسيد بعيان رسيد .\r\nعالم طريقت و پيشواى اهل حقيقت شيخ الاسلام انصارى قدّس اللَّه روحه بر زبان كشف اين رمز برون داده و مهر غيرت از آن برگرفته ، گفت « روز اول در عهد ازل قصّهء رفت ميان جان و دل ، نه آدم و حوا بود نه آب و گل ، حق بود حاضر و حقيقت حاصل ، و كنّا لحكمهم شاهدين . قصهء كه كس نشنيد به آن شگفتى ، دل سايل بود و جان مفتى ، دل را واسطهء در ميان بود و جان را خبر عيان بود هزار مسئله پرسيد دل از جان همه متلاشى ، در يك حرف جان همه را جواب داد . در يك طرف نه دل از سؤال سير آمد نه جان از جواب\r\n\r\n","description":"","footnote":"","page_name":" 59 ","page_number":69},
  {"content":"\r\n\r\nنه سؤال از عمل بود نه جواب از ثواب ، هر چه دل از خبر پرسيد جان از عيان جواب داد تا دل باعيان بازگشت و خبر فرا آب داد . گر طاقت نيوشيدن دارى مينيوش و گرنه به انكار مشتاب و خاموش ، دل از جان پرسيد كه وفا چيست ؟ و فنا چيست ؟ و بقا چيست ؟ جان جواب داد كه وفا عهد دوستى را ميان در بستن است و فنا از خودى خود برستن است و بقا بحقيقت حق پيوستن است . دل از جان پرسيد كه بيگانه كيست ؟ و مزدور كيست ؟ و آشنا كيست ؟\r\nجان جواب داد كه بيگانه رانده است ، و مزدور بر راه مانده ، و آشنا خوانده . دل از جان پرسيد كه عيان چيست ؟ و مهر چيست ؟ و ناز چيست ؟ جان جواب داد كه عيان رستاخيز است و مهر آتش خون آميز است ، ناز نياز را دست آويز است . دل گفت بيفزاى ، جان جواب داد كه عيان با بيان بدساز است ، و مهر با غيرت انباز است ، و آنجا كه ناز است قصّه درازست . دل گفت بيفزاى ، جان جواب داد كه عيان شرح نپذيرد ، و مهر خفته را براز گيرد ، و نازنده بدوست هرگز نميرد . دل از جان پرسيد كه كس به خود به اين روز رسيد ؟\r\nجان جواب داد كه من اين از حق پرسيدم حق گفت يافت من بعنايت است ، و پنداشتن كه به خود به من توان رسيد جنايت است . دل گفت - دستورى هست يك نظر ، كه بماندم از ترجمان و خبر ؟ جان جواب داد كه ايدر خفته را آب رود و انگشت در گوش آواز كوثر شنود ؟ اين قصّه ميان جان و دل منقطع شد ، حق سخن در گرفت و جان و دل مستمع شد قصه ميرفت تا سخن عالى شد و مكان از نيوشنده خالى شد ، اكنون نه دل از ناز مىبياسايد نه جان از لطف . دل در قبضهء كرم است و جان در كنف حرم ، نه از دل نشان پيدا نه از جان اثر ، در هست نيست كر مست و در عيان خبر ، سرتاسر قصّهء توحيد همين است ، كنت له سمعا يسمع له . گواهى بداد كه چنين است » .\r\n\r\nالنوبة الاولى\r\nقوله تعالى  إِنَّ الَّذِينَ كَفَرُوا  - ايشان كه كافر شدند  سَواءٌ عَلَيْهِمْ  - يكسانست بريشان .  أَ أَنْذَرْتَهُمْ  - ايشان را بيم نمايى و آگاه كنى  أَمْ لَمْ تُنْذِرْهُمْ  يا بيم ننمايى و آگاه نكنى -  لا يُؤْمِنُونَ  نخواهند گرويد .\r\n خَتَمَ اللَّهُ  مهر نهاد اللَّه  عَلى قُلُوبِهِمْ  بر دلهاى ايشان  وَ عَلى سَمْعِهِمْ  و بر گوش ايشان ،  وَ عَلى أَبْصارِهِمْ  و بر چشمهاى ايشان  غِشاوَةٌ  پرده‌ايست  وَ لَهُمْ عَذابٌ عَظِيمٌ \r\n\r\n","description":"","footnote":"","page_name":" 60 ","page_number":70},
  {"content":"\r\n\r\nو ايشانراست عذابى بزرگ .\r\n وَ مِنَ النَّاسِ مَنْ يَقُولُ  از مردمان كس است كه ميگويد  آمَنَّا بِاللَّهِ  بگرويديم بخداى  وَ بِالْيَوْمِ الْآخِرِ  و بروز رستاخيز  وَ ما هُمْ بِمُؤْمِنِينَ ( 8 )  و ايشان گرويده نيستند\r\n يُخادِعُونَ اللَّهَ وَ الَّذِينَ آمَنُوا  چنان مىپندارند كه خداى را مىفريبند « 1 » و مؤمنانرا  وَ ما يَخْدَعُونَ  و فريب نميسازند .\r\n إِلَّا أَنْفُسَهُمْ  مگر با تنهاى خويش  وَ ما يَشْعُرُونَ ( 9 )  و نميدانند كه اين فرهيب است كه در آنند .\r\n فِي قُلُوبِهِمْ مَرَضٌ  در دلهاى ايشان بيمارى و گمان است  فَزادَهُمُ اللَّهُ مَرَضاً  - ايشان را بيمارى دل افزود  وَ لَهُمْ عَذابٌ أَلِيمٌ  و ايشانراست عذابى درد نماى درد افزاى  بِما كانُوا يَكْذِبُونَ ( 10 )  به آنچه دروغ گفتند كه رسول و پيغام دروغ است\r\n وَ إِذا قِيلَ لَهُمْ  و چون كه ايشان را گويند  لا تُفْسِدُوا فِي الْأَرْضِ  تباهى مكنيد در زمين  قالُوا  جواب دهند گويند -  إِنَّما نَحْنُ مُصْلِحُونَ ( 11 )  ما نيك كنندگانيم و با سامان آورندگان\r\n« الا » آگاه بيد « 2 »  إِنَّهُمْ هُمُ الْمُفْسِدُونَ  بدرستى كه ايشان آنند كه تباه كاران‌اند  وَ لكِنْ لا يَشْعُرُونَ ( 12 )  و لكن نميدانند كه غايت آن فساد چيست .\r\n\r\nالنوبة الثانية :\r\n- قوله تعالى  إِنَّ الَّذِينَ كَفَرُوا  - حقيقت كفر در لغت عرب بپوشيدن است ، و بيگانه را به آن كافر گويند كه نعمتهاى خداوند عزّ و جلّ بر خود بپوشد .\r\nو نعمتهاى اللَّه سه قسم است - يكى نعمت بيرونى چون مال و جاه ، ديگر نعمت بدنى چون صحت و قوت ، سديگر نعمت نفسى چون عقل و فطنت . و نعمت نفسى تمامتر است و عظيم‌تر ، فيها يتوصّل الى الطّاعات و الخيرات و استحقاق الثّواب . و بر حسب اين تقسيم شكر و كفر نهادند . پس كفر عظيم آنست كه مقابل نعمت نفسى است ، و كافر مطلق به روى افتد كه نعمت نفسى را كفران آرد كه حاصل وى بجحود وجدانيّت و نبوت و\r\n\r\n\r\n","description":"","footnote":"\r\n( 1 ) مى فريبند - كذا فى الاصل\r\n( 2 ) بيد : در نسخه الف . باشيد در نسخه ج .\r\n","page_name":" 61 ","page_number":71},
  {"content":"\r\n\r\nشرايع باز ميگردد ، و اين آيت هر چند كه از روى ظاهر لفظ عامّ است اما معنى و مراد به آن خاصّ است كه نه همگان كافران را حكم ازلى در شقاوت ايشان سابق بود و از انذار رسول خدا بى فايده ماندند ، كه بعد از نزول اين آيت بسى كافران مسلمان گشتند و بانذار رسول منتفع شدند . بس معلوم گشت كه اين آيت قومى مخصوص را فرود آمد ضحاك گفت ابو جهل بود و پنج كس از اهل بيت وى . ابن عباس گفت قومى جهودان بودند كه در عهد مصطفى صلّى اللَّه عليه و آله و سلّم در نواحى مدينه مقام داشتند و پس از آن كه به نبوت مصطفى معرفت داشتند بوى كافر شدند . ربيع انس گفت مشركان عرب بودند كه روز بدر همه كشته شدند بدست مسلمانان و در شأن ايشان اين آيت آمده بود كه  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً .  .\r\nثم قال -  سَواءٌ عَلَيْهِمْ  - اى متساويا عندهم الانذار و تركه . خداى را عزّ و جل صفت انذار گويند كه جاى ديگر گفت - انّا انذرناكم عذابا قريبا - و معنى انذار مركب است از دو صفت كه خداوند قديم جلّ جلاله بهر دو صفت موصوف است - يكى اعلام و ديگر تخويف . و به قال تعالى ذلك يخوّف اللَّه به عباده . و سواء لفظ واحد آن است و سواسيه جمع آن ، و هو جمع على المعنى دون اللفظ .\r\n أَنْذَرْتَهُمْ  - بمدّ و تليين همزهء ثانى قراءة ابو عمرو و نافع و ابن كثير است و لغت اهل حجاز است و تحقيق همزتين بى مدّ قراءة باقى و اختلاف قرءات از اختلاف لغات عرب است و بمعنى همه يكسان و ظاهر كلمه استخبار است اما بمعنى اخبار است .\r\nكأنّه قال - سواء عليهم الانذار و ترك الانذار .\r\n إِنَّ الَّذِينَ كَفَرُوا  ميگويد ايشان كه حق بپوشيدند و بوحدانيت اللَّه اقرار ندادند و مصطفى را براست نداشتند و استوار نگرفتند و فرمان شرع ما را گردن ننهادند اگر بيم نمايى و آگاه كنى ايشان را يا نكنى يكسان است برايشان ، نگروند و گردن ننهند ، كه ايشان را رقم شقاوت كشيده‌ايم در ازل ، و حكم ما بحرمان ايشان سابق است .\r\n عَلَيْهِمْ  - از بهر آن درآورد كه ايشان در حكم محروم‌اند و پس ببلا محجوج .\r\n\r\n","description":"","footnote":"","page_name":" 62 ","page_number":72},
  {"content":"\r\n\r\nفايدهء انذار بمصطفى ع باز ميگردد از جهت استحقاق ثواب كه كافران را به حكم حرمان ازلى از آن انذار فايدهء نيست و از اينجاست كه  سَواءٌ عَلَيْهِمْ  گفت و - عليك نگفت تا مصطفى را فضل انذار و ابلاغ مىبود و بر كافران حكم حرمان خود روان نهاد .\r\nآدم هنوز آب و گل بود كه اين رقم بيگانگى و حرمان در علم خدا و ايشان بود . خبر درست است . كه سلمان فارسى گفت - يا عبد اللَّه مسعود انّ اللَّه تعالى خمرّ طين آدم اربعين يوما فضرب بيديه ، فخرج فى يمينه كلّ طيّب و خرج فى يده الأخرى كلّ خبيث . » آن روز كه اين قسمت ميكرد حكم خداوند چنين بود كه اين بيگانه از قسم خبيث باشد .\r\nاز اينجا گفت -  لا يُؤْمِنُونَ  اين همچنانست كه نوح پيغمبر را گفت - انّه لن يؤمن من قومك الّا من قد آمن - پس چون حكم شقاوت در حق ايشان برفت درهاى سعادت بريشان بسته شد و مهر بر دل ايشان نهاد تا نور هدى و روشنايى آشنايى به آن نرسد .\r\nگفت -  خَتَمَ اللَّهُ عَلى قُلُوبِهِمْ  - درين آيت رد قدريان روشن است و دليل اهل سنة در اثبات قدر و نفى استطاعت قوى به حمد اللَّه و منّه . ميگويد اول دلهاى ايشان را در كنّ بپوشيد آن گه مهر كرد ، و اين مهر كه نهند از بهر آن نهند تا از بيرون هيچ چيز درو نشود و از اندرون هيچ چيز بيرون نيايد . مهر بر دل كافران نهاد تا توحيد و آشنايى در آن نشود و شرك و نفاق از آن بيرون نيايد . و نظير اين در قرآن فراوان است : - و طبع على قلوبهم فهم لا يفقهون ، و طبع اللَّه على قلوبهم فهم لا يعلمون ، بل طبع اللَّه عليها بكفرهم فلا يؤمنون الّا قليلا ، و نطبع على قلوبهم فهم لا يسمعون - و چنانك مهر بر دل نهاد تا حق در نيافتند نيز بر گوش نهاد تا حق نشنوند ، چنانك گفت : - ام تحسب انّ اكثرهم يسمعون او يعقلون ، ان هم الّا كالانعام ، و لو علم اللَّه فيهم خيرا لاسمعهم ، انّك لا تسمع الموتى و لا تسمع الصمّ الدّعاء و كانوا لا يستطيعون سمعا ، كمثل الذي ينعق بما لا يسمع لو كنّا نسمع او نعقل و فى آذاننا وقرا أ فأنت تسمع الصّمّ ، اولئك ينادون من مكان بعبد . - و چنانك مهر بر دل و بر گوش ايشان نهاد تا حق درنيافتند و نشنودند ، ديدهء ايشان نيز در حجاب غفلت و پوشش كفر برد تا حق به نديدند چنانك گفت -\r\n\r\n","description":"","footnote":"","page_name":" 63 ","page_number":73},
  {"content":"\r\n\r\n وَ عَلى أَبْصارِهِمْ غِشاوَةٌ  « أ فانت تهدى العمى - فعميت عليكم و هو عليهم عمى » - فعموا و صمّوا حجابا مستورا - و من بيننا و بينك حجاب . اين همه بستن راه آشنا ايست « 1 » بريشان و برگردانيدن دلها از شناخت حق و بر گماشتن شياطين بر ايشان و اسپر گذاشتن ايشان در دست هوا و پسند ايشان ، و كژ گردانيدن دلها ، و كژ نمودن راستيها ، و دريغ داشتن آشنايى ازيشان . اعمش گفت « صفت آن ختم مجاهد ما را بحسّ بنمود گفتا كف دست خويش برگشاد و گفت اين مثال دل آدمى است چون گناهى كند يك گوشهء آن دل فرو گيرند و انگشت كهين خود فروگرفت بهم ، گفت پس چون ديگر باره گناه كند پارهء ديگر فرو گيرند ، و يك انگشت ديگر در جنب آن فرو گرفت ، همچنين ميگفت تا آنكه ختم كرد بانگشت آخر و همه فرو گرفت . گفتا و آن گه مهرى بر آن نهند تا ايمان در آن نشود و كفر از آنجا بيرون نيايد . و مصداق اين خبر مصطفى ص است\r\nقال - اذا ذنب المؤمن ذنبا كانت نكتة سوداء فى قلبه ، فان تاب صقلت و ان زاد زادت حتى تغلق قلبه ، فذلك الرّين الّذى قال اللَّه تعالى - كلّا بل ران على قلوبهم ما كانوا يكسبون .\r\nو عن ابى سعيد رضى اللَّه عنه قال - قال رسول اللَّه صلّى اللَّه عليه و آله و سلّم « القلوب اربعة - فقلب اجرد فيه مثل السّراج يزهر ، و قلب اغلف مربوط بغلافه و قلب منكوس و قلب مصفّح - فامّا القلب الاجرد فقلب المؤمن و سراجه فيه نوره ، و امّا القلب الاغلف فقلب الكافر ، و امّا القلب المنكوس فقلب المنافق . عرف ثم انكر ، و امّا القلب المصفّح فقلب فيه ايمان و نفاق ، فمثل الايمان فيه كمثل البقله يمدّها الماء الطّيب ، و مثل النّفاق فيه كمثل القرحة يمدّها القيح و الدّم ، فاىّ المدّتين غلبت الأخرى غلبت عليه . »\r\nمصطفى ع گفت دلها چهار است يكى برهنه يعنى از علايق در ان دل مانند چراغى افروخته ، اين دل مؤمن است از كفر و معاصى پاك و نور حق اندر وى تابان . ديگر دلى است پوشيده گرد وى غلافى در آورده تا ايمان و توحيد در آن نشود ، اين دل كافر است . سديگر دلى سرنگون اول در آن بود معرفت عاريتى پس از معرفت خالى شد و نكرت بجاى معرفت نشست ، اين دل منافق\r\n\r\n\r\n","description":"","footnote":"\r\n( 1 ) كذا فى نسخة الف\r\n","page_name":" 64 ","page_number":74},
  {"content":"\r\n\r\nاست . چهارم كه درو هم ايمانست و هم نفاق ، مثل ايمان در وى مثل سبزى است كه آب خوش آن را مدد ميدهد تا مىبالد و افزونى ميگيرد و مثل نفاق در وى مثل جراحت است كه خونابه آن را مدد ميدهد و زان مىافزايد هر كدام كه مدد وى غالب‌تر جانب وى قوىتر و بوى پاينده‌تر . معروف كرخى اين دعا بسيار كردى : - « اللّهمّ قلوبنا بيدك لم تملّكنا منها شيئا ، فاذ قد فعلت بها ذلك فكن انت وليّها و اهدها الى سواء السّبيل . »\r\nو عن ابى ذرّ رض قال قال رسول اللَّه - « انّ قلوب بنى آدم بين اصبعين من اصابع الرّحمن فاذا شاء صرفها و اذا شاء نكسها ، و لم يعط اللَّه احدا من الناس شيئا هو خير من ان يسلك فى قلبه اليقين ، و عند اللَّه مفاتح القلوب فاذا اراد اللَّه بعبد خيرا فتح له قفل قلبه ، و جعل قلبه وعاء واعيا لما يسلك فيه ، و جعل قلبه سليما و لسانه صادقا و خليقته مستقيمة . و جعل اذنه سميعة و عينه بصيرة و لم يؤت احد من النّاس شيئا ، هو شر من ان يسلك اللَّه فى قلبه الشكّ لدينه ، و غلّق اللَّه الكفر على قلبه ، و جعله ضيقا حرجا كانّما يصعّد فى السّماء » .\r\nاگر كسى از طاعنان گويد كه اللَّه بر دل ايشان مهر نهاد تا ايمان در آن نشود ، و نيز جاى ديگر گفت - لهم قلوب لا يفقهون بها و لهم اعين لا يبصرون بها و لهم آذان لا يسمعون بها - ايشان را چون عذرى است اگر نگروند ؟ جواب آن از دو وجه است - يكى آنك ربّ العزة اين ختم بر دل ايشان بر سبيل جزا نهاد ، يعنى كه چون كافر شدند و از پذيرفتن حق سروا زدند اللَّه بر دل ايشان مهر نهاد و چشم و گوش حقيقى واستد ، تا پس خود ايمان نتوانند آورد . جواب ديگر آنست كه اين در علم اللَّه سابق بود كه ايشان هرگز در ايمان نيايند و نگروند - پس حكم كرد بحرمان ايشان بآنك خود دانسته بود كه ايمان نيارند .\r\n وَ عَلى أَبْصارِهِمْ غِشاوَةٌ  - بنصب تا قرائت عاصم است بروايت مفضل بر اضمار فعل . چنانك جاى ديگر گفت - و جعل على بصره غشاوة - اگر كسى گويد چه معنى را قلب و سمع بختم مخصوص است و بصر بغشاوة ؟ جواب آنست : - كه فعل خاصّ دل دريافتن است و فعل خاص گوش سماع و اين دريافت دل و سماع گوش بيك جهت مخصوص\r\n\r\n","description":"","footnote":"","page_name":" 65 ","page_number":75},
  {"content":"\r\n\r\nنيست بلكه جهتها همه در آن متساوىاند پس در منع دل و سمع از فعل خاصّ خويش لفظى بايست كه از همه جهت منع كند و بيك جهت مخصوص نبود و آن جز لفظ ختم نيست .\r\nامّا ديدار چشم بيك جهت مخصوص است و آن جهت مقابل است ، و در منع بصر از ديدار كه فعل خاصّ وى است لفظ غشاوة اولىتر كه هم مخصوص است به جهت مقابله تا توازن لفظ و تناسب معنى در آيت مجتمع شود .\r\n وَ لَهُمْ عَذابٌ عَظِيمٌ  - در قرآن پنج جايست اينجا و در آل عمران - يريد اللَّه الّا يجعل لهم حظّا فى الآخرة و لهم عذاب عظيم - اين هر دو منافقان راست . و در سورهء نحل فعليهم غضب من اللَّه و لهم عذاب عظيم - مشركان قريش راست ، و در سورة نور لعنوا فى الدنيا و الآخرة و لهم عذاب عظيم - قذفه عايشه صدّيقه را است ، و در سورة الجاثية هم كافران قريش راست . و مفسّران گفتند - عذاب عظيم - قتل و اسر است در دنيا و عذاب جاويد در عقبى - قال الخليل : العذاب ما يمنع الانسان من مراده و منه الماء العذب لأنّه يمنع من العطش ، و قيل العذاب كلّ ما يعنّى الانسان و يشقّ عليه ، و منه عذبة السّوط لما فيها من وجود الالم .\r\n وَ مِنَ النَّاسِ مَنْ يَقُولُ . . .  - در شأن منافقان فرو آمد عبد اللَّه بن ابى بن سلول و معتب بن قشير ، و جد بن قيس و اصحاب ايشان و بيشترين منافقان جهودان بودند .\r\nابن سيرين گفت - منافقان از هيچ آيت چنان نترسيدند كه ازين آيت كه پردهء ايشان به اين آيت برگرفته شد و سرّ ايشان آشكارا . و اللَّه تعالى گواهى بداد كه اين آن كلمت شهادت كه به زبان ميگويند ايشان را در عداد مؤمنان نيارد ، و بگفت مجرّد ايمان ايشان درست نشود .\r\nگفت  وَ ما هُمْ بِمُؤْمِنِينَ  - به آنچه گويند بسر زبان كه - آمنّا - كار بر نيايد و مؤمن نشوند تا دل با زبان راست نبود چنانك گفت ربّ العزّه جاى ديگر - الّذين قالوا آمنّا بافواههم و لم تؤمن قلوبهم - جاى ديگر گفت - و يقولون آمنّا باللّه و بالرّسول و اطعنا ثم يتولّى فريق منهم من بعد ذلك و ما اولئك بالمؤمنين - يعنى كه منافقان ميگفتند بگرويديم به خدا و به پيغامبران و فرمان برداريم ، آن گه برگردند گروهى\r\n\r\n","description":"","footnote":"","page_name":" 66 ","page_number":76},
  {"content":"\r\n\r\nازيشان از فرمان بردارى پس آن طاعت كه بردند ، آن گه گفت - و ما اولئك بالمؤمنين اين منافقان هرگز گرويده نباشند ، آن گه در صفت ايشان بيفزود - و اذا دعوا الى اللَّه و رسوله - تا آنجا كه گفت - و اقسموا باللّه جهد ايمانهم - لئن امرتهم ليخرجنّ . منافقان سوگند ياد ميكردند و مىگفتند مصطفى را اينما كنت نحن معك ان اقمت اقمنا و ان خرجت خرجنا و ان امرتنا بالجهاد جاهدنا . پس اللَّه تعالى ديگر باره ايشان را فضيحت كرد و باطن ايشان را آشكار گردانيد گفت قل لا تقسموا طاعة معروفة - اى هذه طاعة بالقول و اللّسان دون الاعتقاد فهى معروفة منكم بالكذب . همانست كه جايى ديگر گفت و يحلفون باللّه أنّهم لمنكم و ما هم منكم - معوية الهذلى صحابى بود گفت « ان المنافق ليصلّى فيكذّبه اللَّه و يصوم فيكذّبه اللَّه و يتصدّق فيكذّبه اللَّه و يجاهد فيكذّبه اللَّه و يقاتل فيقتل فيجعل فى النّار » و عاقبت كار منافقان و ثمرهء طاعت ايشان در آن جهان آنست كه مصطفى گفت -\r\nاذا كان يوم القيمة امر باقوام الى الجنّة حتّى اذا نظروا الى نعيمها ، و ما اعدّ اللَّه عزّ و جلّ فيها ، نودوا ان اصرفوهم عنها فلا حقّ لهم فيها ، فيقولون ربنا لو ادخلتنا النّار قبل أن ترينا الجنّة و ما اعددت فيها كان اهون علينا ، فيقول هبتم الناس و لم تهابونى ، اجللتم الناس و لم تجلّونى ، تركتم للنّاس و لم تتركوا الى ، فاليوم اذيقكم اليم عذابى مع ما احرمكم من جزيل ثوابى .\r\n وَ مِنَ النَّاسِ  - در قرآن ده جايست چهار منافقان را و پنج كافران را و يكى مؤمنانرا : - امّا منافقان را يكى اينست ، و ديگر - و من النّاس من يعجبك - در شأن اخنس منافق آمد حليف بنى زهرة شيرين سخن بود و منظرى نيكو داشت روز بدر - سيصد مرد از بنى زهره بفريفت تا از جنگ دشمن باز پس ايستادند . او را اخنس به اين خوانند يعنى خنس بهم يوم بدر . سديگر در سورة الحج - و من النّاس من يعبد اللَّه على حرف - هو المنافق يعبد اللَّه بلسانه دون قلبه . چهارم در سوره العنكبوت - و من النّاس من يقول آمنّا باللّه - و آن پنج كه مشركان راست : - يكى در سورة البقره - و من يتخذ - ديگر در سورة لقمان - و من النّاس من يشترى لهوا الحديث - و سه جايگاه - و من النّاس من يجادل في اللَّه به غير علم - دو در حج و يكى در لقمان در شأن نضر بن الحارث فرود آمد اين سه - و كان كثير الجدال ، فكان\r\n\r\n","description":"","footnote":"","page_name":" 67 ","page_number":77},
  {"content":"\r\n\r\nيقول - الملائكة بنات اللَّه ، و القرآن اساطير الاوّلين ، و يزعم انّ اللَّه غير قادر على احياء من عاد ترابا رميما . و آن يكى كه مؤمنانراست در سورة البقره در شان صهيب بن سنان الرومى - من النّاس من يشرى نفسه ابتغاء مرضات اللَّه .\r\n النَّاسِ  جمع انسانست . و مردم را انسان به آن نام كردند كه فراموش كارست - لقوله تعالى و لقد عهدنا الى آدم من قبل فنسى - اللَّه تعالى آدم را فراموش كار خواند و اين عيب در سرشت آدم و فرزندان نهاد ، و از خود جلّ جلاله نفى كرد و گفت - و ما كان ربّك نسيّا . و گفته‌اند انسان به آنست كه انس ايشان بمشاهدت يكديگر بود چنانك آدم را بيافريد و آدم مستوحش ميشد از وحدت ، حوا را بيافريد تا بوى مستانس شد و قيل سمّى بذلك لظهوره و ادراك البصر ايّاه من قولك انست كذا اى ابصرت .\r\n وَ بِالْيَوْمِ الْآخِرِ  - روز رستاخيز را روز پسين خواند از بهر آن كه آن روز را نه كرانست و نه شب .\r\n وَ ما هُمْ بِمُؤْمِنِينَ  - پيدا كرد كه اقرار بتصديق محتاج است از دل و از كردار اين آيت ردّ است بر مرجيان كه ميگويند ايمان اقرارست مجرّد بى تصديق ، و ردّ است بريشان كه ميگويند ايمان قول است بىعمل كه منافقان را قول و اقرار بود بى تصديق و بى عمل و اللَّه تعالى ايشان را مؤمن نخواند . و در جمله ببايد دانست كه مردم درين مسئله بر چهار گروه‌اند سه بر باطل و يكى بر حق : - امّا آن سه گروه كه بر باطل‌اند يكى جهميان اند كه ميگويند ايمان معرفت است بى اقرار و بى عمل و اگر چنين بودى جهودان همه مؤمنان بودندى كه ايشان را معرفت بود لهذا قال تعالى - يعرفونه كما يعرفون ابناءهم - . گروه ديگر مرجيان‌اند كه ميگويند ايمان اقرارست و تصديق بى عمل و اين مذهب اصحاب راى است ، و اول كسى كه اين گفت جماد بن ابى سليمان الكوفى بود ، و اگر چنين بودى ابليس مؤمن بودى كه وى را هم اقرار بود و هم تصديق لكن چون عمل نبود مؤمن نبود .\r\nسوّم گروه جماعتى اند هم از مرجيان كه ميگويند ايمان اقرار مجرّد است بى تصديق و بى عمل و اگر چنان بودى منافقان مؤمن بودندى . و ربّ العالمين ايشان را ميگويد - ما هم بمؤمنين - چهارم گروه اهل سنت اند كه ميگويند ايمان اقرارست و تصديق و\r\n\r\n","description":"","footnote":"","page_name":" 68 ","page_number":78},
  {"content":"\r\n\r\nعمل بر وفق سنّت ، يزيد بالطّاعة و ينقص بالمعصيته - جماعتى از مصطفى ص پرسيدند كه\r\n« اىّ الاعمال افضل ؟ قال ايمان باللّه قيل ثم ما ذا ؟ قال ثم الجهاد فى سبيل اللَّه قيل ثم ما ذا ؟\r\nقال ثمّ حج مبرور »\r\nاز عمل پرسيدند و جواب داد كه ايمان باللّه اين دليل است كه ايمان عين عمل است .\r\nو عن انس بن مالك قال رسول اللَّه صلّى اللَّه عليه و آله و سلّم « لا يقبل قول الّا به عمل و لا يقبل قول و عمل الّا بنيّة و لا يقبل قول و عمل و نيّة الّا باصابة السنّة »\r\nو عن على بن ابى طالب ع قال « سألت النبى صلّى اللَّه عليه و آله و سلّم عن الايمان ما هو ؟ قال - معرفة بالقلب و اقرار باللسان و عمل بالاركان . »\r\nازينجا بعضى علما گفتند ايمان خصلتى است بسه قسم كرده يكى شهادت دوم عقيدت سيم عمل - در شهادت حقن دماء و عصمت اموال است ، و در عمل ثبوت عدالت ، و در عقيدت حصول معرفت . اما شهادت و عمل ظاهراند و احكام ان ظاهر و عقيدت غيبى است و حكم آن در آخرت ، ترك عقيدت نفاق است ، و ترك عمل فسق ، و ترك شهادت كفر .\r\n يُخادِعُونَ اللَّهَ  - معنى آن از دو وجه : - است يكى آنست كه قصد آن دارند و به آن ميكوشند كه اللَّه را فرهيبند . جايى ديگر گفت  إِنَّ الَّذِينَ يُؤْذُونَ اللَّهَ وَ رَسُولَهُ  يعنى قصد آن دارند و به آن ميكوشند كه اللَّه را اذى نمايند و نه بفريب او رسند و نه اذى او توانند كه اللَّه تعالى از درك هر دو پاك است . معنى ديگر تعظيم رسول را نام خويش در پيش نهاد ميگويد رسول مرا مىفريبند و مؤمنانرا ، و هر كه فرهيب رسول ميجويد فرهيب من جويد و نرسد ، و انجا كه گفت يؤذون اللَّه و رسوله ميگويد رسول مرا اذى مىنمايند و هر كه رسول مرا اذى نمايد چنانست كه مرا اذى نمايد . و در خبرست كه\r\nمن اذى وليا من اوليائى فقد بارزنى بالمحاربة\r\nاين همچنانست كه گفت  فَلَمَّا آسَفُونا انْتَقَمْنا مِنْهُمْ  و قال تعالى  إِنَّ الَّذِينَ يُحَادُّونَ اللَّهَ وَ رَسُولَهُ  و در خبر مىآيد كه - عبدى مرضت فلم تعدنى اى مرض عبدى ، همه از يك باب است .\r\n وَ الَّذِينَ آمَنُوا  - و مؤمنانرا مىفرهيبند يعنى ميگويند با مؤمنان كه انّا معكم و على دينكم .\r\nاللَّه گفت  وَ ما يَخْدَعُونَ إِلَّا أَنْفُسَهُمْ  - و فرهيب نمىسازند مگر با خويشتن\r\n\r\n","description":"","footnote":"","page_name":" 69 ","page_number":79},
  {"content":"\r\n\r\nيعنى اذا كانوا غدا على الصّراط حيث يصيرون فى ظلمة ، و يطلبون من المؤمنين النّور ، فيقولون انظرونا نقتبس من نوركم فقد كنّا معكم ، فتردّ عليهم الملائكة المؤمنون ارجعوا وراءكم فالتمسوا نورا بما خدعتم فى دار الدّنيا المؤمنين . و ما يخدعون و ما يخادعون هر دو خوانده‌اند بالف قرائت حجازى و بو عمرو ست ، و بى الف قراءة باقى . و آن كس كه بالف خواند گويد اصل اين يخدعون است لكن در معرض يخادعون افتاد كه در پيش است .\r\n وَ ما يَشْعُرُونَ  - و نميدانند كه آن فرهيب است كه در آنند و جز با خويشتن نميكنند - و گفته‌اند منافقان از بهر آن نفاق ميكردند با مسلمانان و خود را بريشان مىآراستند تا اسرار مسلمانان بدانند و با كافران يكى شوند در بد خواست مسلمانان ، اللَّه تعالى و بال آن بايشان در رسانيد و مؤمنانرا خبر داد در ضمير ايشان تا نعمت دنيا و صحبت مؤمنان بريشان منغّص شد ، و در عقبى با عذاب جاويد بماندند . و حقيقت مخادعت در لغت عرب آنست كه به زبان آن گويد كه در دل ندارد و به عمل مىنمايد آنچه قصد بخلاف آن دارد . مصطفى ص را پرسيدند درست كارى در چيست ؟ گفت در آنك باللّه مخادعت نكنى - گفتند يا رسول اللَّه مخادعت باللّه چون بود ؟ گفت -\r\nان تعمل بما امر اللَّه تريد به غير اللَّه\r\n- يعنى آن كين كه اللَّه فرمود لكن نه آن خواهى به آن عمل كه اللَّه از تو خواست .\r\nو عن ابى الدرداء قال قال رسول اللَّه ص - اوحى اللَّه الى بعض انبيائه - قل للّذين يتفقّهون لغير دين و يتعلّمون لغير العمل و يطلبون الدنيا به عمل الآخرة و يلبسون مسوك الضّأن ، قلوبهم كقلوب الذّئاب ، السنتهم احلى من العسل ، و قلوبهم امرّ من الصبر ، ايّاى يخادعون ام بى يستهزءون ؟ فبى حلفت لامتحن لهم فتنة تدع الحكيم حيران . »\r\n فِي قُلُوبِهِمْ مَرَضٌ  - در دلهاى ايشان بيمارى است يعنى شك و نفاق . شك را بيمارى خواند كه نه قبول محض است و نه رد محض ، همچنانك بيمار نه مرده است و نه زندهء تمام .\r\n فَزادَهُمُ اللَّهُ مَرَضاً  - اللَّه بيمارى در دل ايشان بيفزود بما انزل اللَّه من كتابه و ما فيه من الحدود ، چندان كه ميديدند كه كتاب و وحى از آسمان بمصطفى صلّى اللَّه عليه و آله و سلّم روانست و حدود شرع در افزونى ، ايشان را بيمارى دل مىافزود . و در سورة توبه گشاده‌تر كرد و گفت :\r\n\r\n","description":"","footnote":"","page_name":" 70 ","page_number":80},
  {"content":"\r\n\r\n وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً  . . . الى قوله  فَزادَتْهُمْ رِجْساً إِلَى رِجْسِهِمْ  - و در سورة المائدة گفت -  وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  - معنى ديگر  فِي قُلُوبِهِمْ مَرَضٌ  - در دلهاى ايشان بيمارى است كه كار مصطفى مىبينند روى در اقبال و مسلمانان در افزونى ، و اسلام هر روز آشكاراتر و قوىتر  فَزادَهُمُ اللَّهُ مَرَضاً  - اين بيمارى دل ايشان بيفزود بزيادت نصرت و قوت مسلمانان ، تا هر روز كه برآمد اسلام در افزونى بود و كلمهء حق عالىتر و كفر نگونسارتر . اين آيت بر اهل قدر و اعتزال ردّ است كه ايشان منكر نه‌اند كه اين مرض نه مرض اوجاع است بل كه مرض كفر و نفاق است . و قد قال اللَّه تعالى  فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ  . - يبلغ ألمه الى القلب .\r\n بِما كانُوا يَكْذِبُونَ .  - بتخفيف و تثقيل هر دو خوانده‌اند ، تخفيف قرائت كوفى است و تثقيل قرائت باقى . بتخفيف دو معنى دارد : - يكى آنست كه ايشان را عذابى دردنماى است به آنچه دروغ گفتند كه رسول و پيغام حق دروغ است . معنى ديگر به آن دروغ كه ميگفتند با مؤمنان كه ما گرويدگانيم و در باطن خلاف آن داشتند . و بتثقيل معنى آنست كه ايشان را عذاب است به آنچه رسول را دروغ زن گرفتند و قرآن را بدروغ داشتند . و گفته‌اند « من كذب على اللَّه فهو كفر و من كذب على النبىّ فهو كفر و من كذب على النّاس فهو خديعة و مكر » و\r\nقال النبيّ ( ص ) . « ايّاكم و الكذب مجانب الايمان . »\r\nو\r\nقال - : « اذا كذب العبد كذبة تباعد منه الملك ميلا من نتن ما جاء به . »\r\nو\r\nقال - « برّ الوالدين يزيد فى العمر و الكذب ينقص الرّزق ، و الدعاء يرد القضاء . »\r\nو قيل فى قوله تعالى -  بِما كانُوا يَكْذِبُونَ  - يعنى يكذّبون بالقدر - و فى ذلك ما\r\nروى عن النبي ص إنّه قال - ثلثه لا يقبل اللَّه منهم صرفا و لا عدلا عاق و منّان و مكذّب به قدر »\r\nو\r\nقال « يكون فى امّتى و فى آخر الزّمان رجال يكذّبون بمقادير الرّحمن عزّ و جلّ ، يكونون كذّابين ، ثمّ يعودون مجوس هذه الامّة و هم كلاب اهل النّار . » .\r\nو\r\nعن عائشة قالت قال رسول اللَّه ص « ستّة لعنتهم و لعنهم اللَّه و كلّ نبيّ مجاب . الزّائد فى كتاب اللَّه ، و المكذّب به قدر اللَّه ، و المتسلّط على امّتى بالجبروت ليذلّ من اعزّه اللَّه و يعزّ من اذلّه اللَّه ،\r\n\r\n","description":"","footnote":"","page_name":" 71 ","page_number":81},
  {"content":"\r\n\r\nو المستحلّ محارم اللَّه ، و التّارك لسنّتى و المستحل من عترتى ما حرم اللَّه . »\r\n وَ إِذا قِيلَ  - قرائت كسايى و يعقوب اشمام ضمّ است در فاء الفعل يعنى كه تا دلالت كند بر واو منقلبه و بر اصل كلمه كه اصل آن قول بوده است ، و نيز فاصل بود ميان صدر و مصدر  وَ إِذا قِيلَ لَهُمْ  يعنى لهؤلاء المنافقين و قيل لليهود . ميگويد چون مؤمنان منافقان اوس و خزرج را گويند تباه كارى مكنيد در زمين - و تباه كارى ايشان آن بود كه دلهاى ضعيف ايمانان در مىشورانيدند و طعنها در رسول و در دين در سخنان خويش مىتعبيه كردند ، و مردمان را از غزا دل ميگردانيدند و از سخاوت مىفروداشتند ، و چون ايشان را گويند اين فساد مكنيد جواب دهند كه ما مصلحانيم يعنى ميخواهيم كه صلح دهيم مؤمنانرا و اهل كتاب را .\r\nو قيل :  إِنَّما نَحْنُ مُصْلِحُونَ  - اى الّذى نحن عليه صلاح عند انفسنا و ذلك لانّ الشّيطان زيّن لهم سوء اعمالهم كقوله تعالى  أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً  . چون ايشان گفتند ما مصلحانيم و در طلب صلاح ميكوشيم ربّ العالمين باطن ايشان را آشكارا كرد و مؤمنانرا از ضمير ايشان آگاه گردانيد گفت :\r\n أَلا إِنَّهُمْ هُمُ الْمُفْسِدُونَ  الا حرف تنبيه است و اصله - لا - دخل عليه الف الاستفهام فاخرجته الى معنى التحقيق . ميگويد آگاه بيداى مسلمانان كه ايشانند مفسدان و تباه كاران  وَ لكِنْ لا يَشْعُرُونَ  - لكن نميدانند كه رسول و مؤمنان از سرّ ايشان و تباه‌كارى ايشان خبر دارند . معنى ديگر - لكن نميدانند كه غايب آن فساد چيست و آن عذاب كه ايشان را ساخته‌اند چونست . و گفته‌اند فساد درين آيت بمعنى معصيت است و صلاح بمعنى طاعت - چنانك در سورة الاعراف گفت  وَ لا تُفْسِدُوا فِي الْأَرْضِ بَعْدَ إِصْلاحِها  و در سورة النّمل گفت -  يُفْسِدُونَ فِي الْأَرْضِ وَ لا يُصْلِحُونَ .  يعنى يعلمون بالمعصية فى الارض و لا يطيعون اللَّه فيها . و در قرآن فساد است بمعنى هلاك چنانك گفت -  لَوْ كانَ فِيهِما آلِهَةٌ إِلَّا اللَّهُ لَفَسَدَتا  اى لهلكتا . و فساد است بمعنى قتل - چنانك\r\n\r\n","description":"","footnote":"","page_name":" 72 ","page_number":82},
  {"content":"\r\n\r\nگفت :  أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ  و فسادست بمعنى خراب چنانك گفت :  إِنَّ يَأْجُوجَ وَ مَأْجُوجَ مُفْسِدُونَ فِي الْأَرْضِ  و بمعنى سحر -  إِنَّ اللَّهَ لا يُصْلِحُ عَمَلَ الْمُفْسِدِينَ  و بمعنى قحط باران  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ  ، و فساد بمعنى تضييع در خبرست - و ذلك فى\r\nقوله صلّى اللَّه عليه و آله و سلّم « بدأ الاسلام غريبا و سيعود غريبا كما بدأ ، فطوبى للغرباء ، قيل يا رسول اللَّه و من الغرباء ؟ قال الّذين يصلحون ما افسد الناس بعدى من سنتى .\r\n\r\nالنوبة الثالثة\r\nقوله تعالى  إِنَّ الَّذِينَ كَفَرُوا  الآية . از اول سورة تا اينجا اشارت است بفضل و لطف خداوند عزّ و جل با آشنايان و دوستان و اين آيت اشارت است بقهر و عدل او با بيگانگان و دشمنان . و خداى را عزّ و جلّ هم فضل است و هم عدل ، اگر عدل كند رواست ور فضل كند از وى سزاست ، و نه هر چه در عدل رواست از فضل سزاست كه هر چه از فضل سزاست در عدل رواست . يكى را بفضل بخواند و حكم او راست ، يكى را بعدل براند و خواست او راست . نيك آنست كه فضل بر عدل سالارست و عدل در دست فضل گرفتارست ، عدل پيش فضل خاموش و فضل را حلقهء وصال در گوش .\r\nنه بينى كه عدل او را هام راه است و شاد آن كس كه فضل او را پناه است . ثمره فضل سعادت و پيروزى است ، و نتيجهء عدل شقاوت و بيگانگى . هر دو كارى است رفته و بوده - جفّ القلم بما هو كائن الى يوم القيمة . حكمى است ازلى و كارى انداخته و از آن پرداخته من قعد به جدّه لم ينهض به جدّه .\r\nپير طريقت گفت : الهى از آنچه نخواستى چه آيد ؟ و آن را كه نخواندى كى آيد ؟ تا كشته را از آب چيست ؟ و نابايسته را جواب چيست ؟ تلخ را چه سود گرش آب خوش در جوارست ؟ و خار را چه حاصل از آن كش بوى گل در كنارست ؟ قسمى رفته نفزوده و نكاسته توان كرد ، قاضى اكبر چنين خواسته ، شيطان در افق اعلى زيسته ، و هزاران عبادت برزيده چه سود داشت كه نبود بايسته . اذا كان الرضا و الغضب صفة ازلية فما تنفع الاكمام المقصرة و الاقدام المؤدية . عمر خطاب روزى بر ابليس رسيد گريبان وى بگرفت گفت - دير است تا من در طلب توام ترا به خانه برم تا كودكان بر تو بازى كنند . ابليس گفت - اى عمر پيرانرا حرمت دار در هفت آسمان خداى را عبادت\r\n\r\n","description":"","footnote":"","page_name":" 73 ","page_number":83},
  {"content":"\r\n\r\nكرده‌ام بهر آسمان صد هزار سال همى بالا گرفتم پنداشتم كه آن بالا گرفتن من كرامتى است و نواختى چون نيك نگه كردم معنى آن بود كه تا هر چند بالا بيش چون بيفتم سخت‌تر و صعب‌تر افتم ، اى عمر تو هفصد هزار ساله عبادت من نديدهء و من ترا پيش بت بسجود ديده‌ام . عمر دست از وى بداشت و زبان حال ابليس از سر مهجورى ميگويد :\r\n گفتم چو دلم با تو قرين خواهد بود * مستوجب شكر و آفرين خواهد بود\r\nباللّه كه گمان نبردم اى جان جهان * كامّيد مرا فذلك اين خواهد بود . \r\n خَتَمَ اللَّهُ عَلى قُلُوبِهِمْ  - يكى را مهر بيگانگى بر دل نهادند تا در كفر بماند ، يكى را مهر سرگردانى بر دل نهادند تا در فترت بماند ، آن بيگانه است رانده و سر راه گم كرده ، و اين بيچاره در راه بمانده و به غير دوست از دوست باز مانده .\r\n بهرچ از راه باز افتى چه كفر آن حرف و چه ايمان * بهرچ از دوست و امانى چه زشت آن نقش و چه زيبا \r\nنه هر كه از كفر برست او به حق پيوست كه وى از خود برست ، او كه از كفر برست بآشنايى رسيد و او كه از خود برست بدوستى رسيد ، و از آشنايى تا دوستى هزار منزل است و از دوستى تا بدوست هزار وادى .\r\n ما زلت أنزل من ودادك منزلا * يتحيّر الالباب عند نزوله \r\n وَ مِنَ النَّاسِ مَنْ يَقُولُ آمَنَّا بِاللَّهِ  - اين قصّهء منافقانست و سرّ نفاق منافقان بشرف مصطفى باز ميگردد از دو وجه - يكى از روى غيرت ديگر از روى رحمت . چون مصطفى محبوب حق بود و جمال و كمال از حدود افهام و اوهام او در گذشته اللَّه تعالى او را به حكم غيرت در پردهء عصمت خويش گرفت ، و نفاق منافقان نقاب جمال وى ساخت ، وز عالميان در حجاب شد تا كس او را بحقيقت بنشناخت و چنانك بود او را بكس ننمود ،  وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ  اگر نه نفاق منافقان نقاب آن طلعت بودى خلايق همه خاك در نور غيب انداختندى . آن چنان آفتابى و نورى و ضيائى را چنين نفاقى كه نفاق عبد اللَّه ابى سلول و مانند او بود به كار بايد ، و اگر نه شعاع آن جمال بآدميان بيش از آن كردى كه جمال عيسى كرد تا گفتند - المسيح ابن اللَّه .\r\n\r\n","description":"","footnote":"","page_name":" 74 ","page_number":84},
  {"content":"\r\n\r\nو اين را بمثالى بتوان گفت : - اين قرص آفتاب كه شعاع وى از آسمان چهارم ميتابد روى در آسمان پنجم دارد و اللَّه تعالى فريشتگان آفريده و بر وى موكّل كرده و در پيش آن فريشتگان بيابانهاى پر برف مىآفريند ، و ايشان از آن برف چندانك كوه كوه بر ميدارند و در قرص آفتاب ميزنند تا حرارت آن شكسته مىشود و اگر نه از تبش و حرارت وى عالم بسوختى - هم چنان نفاق منافقان در حضرت آن آفتاب دولت انداختند و گرنه خلايق همه زنّار شرك بستندى . و لكن آن مهتر عالم همه لطف و رحمت بود - چنانك گفت صلّى اللَّه عليه و آله و سلّم\r\n« انا رحمة مهداة »\r\nو قال تعالى  وَ ما أَرْسَلْناكَ إِلَّا رَحْمَةً لِلْعالَمِينَ   يُخادِعُونَ اللَّهَ وَ الَّذِينَ آمَنُوا .  - خود كردند و خون خود بدست خود ريختند و داغ حسرت بر جان خود نهادند ، كه قصد فرهيب حق داشتند . و سرانجام آن كار نشناختند . شوخى آمدى را چه پايانست ، و بى شرمى وى را چه كرانست . تقصير را روى بود و شوخى را روى نه ، تقصير از ضعف است و ضعف در خلقت آدمى ، و شوخى ستيزست و ستيز نشان بيگانگى .\r\n فِي قُلُوبِهِمْ مَرَضٌ فَزادَهُمُ اللَّهُ مَرَضاً  - اينت بيمارى كه آن را كران نه ، و اينت دردى كه آن را درمان نه ، و اينت شبى كه آن را بام نه ، بزارتر از روز منافق روز كيست ؟ كه از ازل تا ابد در بيگانگى زيست ، امروز در عذاب نهانى ، و فردا در حسرت جاودانى .  وَ لَهُمْ عَذابٌ أَلِيمٌ  - اذا راوا اشكالهم الّذين صدّقوا كيف و صلوا ، و راوا انفسهم كيف خسروا .\r\n\r\nالنوبة الاولى\r\n- قوله تعالى -  وَ إِذا قِيلَ لَهُمْ . . .  - و چون كه مؤمنان ايشان را گويند -  آمِنُوا  - بگرويد .  كَما آمَنَ النَّاسُ  - چنانك مردمان گرويده‌اند .\r\n قالُوا  - جواب دهند و گويند -  أَ نُؤْمِنُ  - با شما بگرويم  كَما آمَنَ السُّفَهاءُ  - چنانك سبكساران و سبك خردان گرويدند .  أَلا  آگاه بيد -  إِنَّهُمْ هُمُ السُّفَهاءُ  بدرستى كه ايشان نازيركان و سبكسارانند  وَ لكِنْ لا يَعْلَمُونَ .  - و لكن نميدانند كه سزاى نام سفه ايشانند -\r\n وَ إِذا لَقُوا الَّذِينَ آمَنُوا  - چون كه مؤمنانرا ببينند -  قالُوا \r\n\r\n","description":"","footnote":"","page_name":" 75 ","page_number":85},
  {"content":"\r\n\r\n آمَنَّا  گويند ما گرويده‌ايم  وَ إِذا خَلَوْا إِلى شَياطِينِهِمْ  - و چون كه واسالاران خويش رسند و از گرويدگان خالى شوند .  قالُوا إِنَّا مَعَكُمْ  - گويند ما با شماايم  إِنَّما نَحْنُ مُسْتَهْزِؤُنَ 14  - ما بر مؤمنان افسون‌گرانيم -\r\n اللَّهُ يَسْتَهْزِئُ بِهِمْ  - اللَّه برايشان مىافسوس كند .  وَ يَمُدُّهُمْ  - و مىفرا گذارد ايشان را  فِي طُغْيانِهِمْ  - در گزاف ايشان  يَعْمَهُونَ 15  تا متحيّر مىباشند .\r\n أُولئِكَ الَّذِينَ  - ايشان آنند  اشْتَرَوُا الضَّلالَةَ بِالْهُدى  كه گمراهى را بخريدند و راست راهى بفروختند .\r\n فَما رَبِحَتْ تِجارَتُهُمْ  سودمند نيامد بازرگانى ايشان  وَ ما كانُوا مُهْتَدِينَ 16  و راست راه نيامدند .\r\n مَثَلُهُمْ  - صفت ايشان  كَمَثَلِ الَّذِي  - راست چون صفت مردى است  اسْتَوْقَدَ ناراً  - كه آتشى افروخت در هامون  فَلَمَّا أَضاءَتْ  - چون روشن كرد آتش  ما حَوْلَهُ  - گرد بر گرد وى  ذَهَبَ اللَّهُ بِنُورِهِمْ  - اللَّه آن روشنايى ايشان ببرد -  وَ تَرَكَهُمْ  - و ايشان را گذاشت  فِي ظُلُماتٍ  - در تاريكيها  لا يُبْصِرُونَ . 17  - كه هيچ نمىبينند\r\n صُمٌّ  - كران‌اند  بُكْمٌ  - گنگان‌اند  عُمْيٌ  - نابينايان‌اند  فَهُمْ لا يَرْجِعُونَ  - پس ايشان از كفر باز نيايند .\r\n أَوْ كَصَيِّبٍ  - يا چون بارانى سخت  مِنَ السَّماءِ  - از آسمان  فِيهِ ظُلُماتٌ وَ رَعْدٌ وَ بَرْقٌ  - كه در آن باران هم تاريكيها بود و هم رعد و هم برق .  يَجْعَلُونَ أَصابِعَهُمْ فِي آذانِهِمْ  - انگشتهاى خود در گوشهاى خود ميكنند  مِنَ الصَّواعِقِ  - از بيم آن كه صاعقه رسد بايشان  حَذَرَ الْمَوْتِ  - از بيم مرگ -  وَ اللَّهُ مُحِيطٌ بِالْكافِرِينَ . 19  و اللَّه پادشاه است بر ناگرويدگان و تاونده با ايشان .\r\n يَكادُ الْبَرْقُ  - خواهد آن برق درخشنده -  يَخْطَفُ أَبْصارَهُمْ  - كه ديده‌هاى ايشان بربايد  كُلَّما أَضاءَ لَهُمْ  - چون ايشان را جاى روشن كند  مَشَوْا فِيهِ  - در آن\r\n\r\n","description":"","footnote":"","page_name":" 76 ","page_number":86},
  {"content":"\r\n\r\nبروند  وَ إِذا أَظْلَمَ عَلَيْهِمْ  - و چون و از تاريك گردد ور ايشان  قامُوا  - بر پاى بمانند .  وَ لَوْ شاءَ اللَّهُ  - و اگر خواهد اللَّه  لَذَهَبَ بِسَمْعِهِمْ وَ أَبْصارِهِمْ  هم شنوايى ايشان برد و هم ديده‌هاى ايشان  إِنَّ اللَّهَ عَلى كُلِّ شَيْءٍ قَدِيرٌ . 20  - بدرستى كه اللَّه همه چيز را قادر است و همه كار را توانا .\r\n\r\nالنوبة الثانية\r\n- قوله تعالى  وَ إِذا قِيلَ لَهُمْ آمِنُوا  - پيش از آنك معنى آيت گوئيم بدانك اين آيت اشارت به دو گروه است از آن قوم كه رسول را ديدند : - يك گروه از ايشان اهل صدق و وفاق‌اند ، و ديگر گروه اهل شك و نفاق ، و ما وصف و سيرت هر دو گروه بگوئيم آن گه بمعنى آيت باز آئيم ان شاء اللَّه . اما گروه اول كه اهل صدق و وفاق‌اند صحابه رسول‌اند ، خيار خلق و مصابيح هدى ، اعلام دين و صيارفهء حق ، سادات دنيا و شفعاء آخرت رسول خداى را بپذيرفتند و باخلاص دل وى را گواهى دادند و بر تصديق يقين وى را پيشوا گزيدند و بتعظيم و مهر بوى پى بردند و بر سنّت وى خداى را پرستيدند . ايشانند كه اللَّه گفت ايشان را  كُنْتُمْ خَيْرَ أُمَّةٍ   جَعَلْناكُمْ أُمَّةً وَسَطاً  - شما ايد امّت گزيدهء پسنديده .\r\nبهينهء زمينيان . جابر بن عبد اللَّه گفت روز حديبيه هزار و چهار صد مرد بوديم رسول خدا در ما نگرست گفت :\r\n« انتم خير اهل الارض » .\r\nو قال عبد اللَّه بن مسعود - ان اللَّه اطّلع فى قلوب العباد فوجد قلب محمّد خير قلوب العباد فاصطفاه لنفسه و بعثه برسالته . ثم نظر فى قلوب العباد بعد قلب محمّد فوجد قلوب اصحابه خير قلوب العباد فجعلهم وزراء نبيّه يقاتلون عن دينه فما رآه المسلمون حسنا فهو عند اللَّه حسن ، و ما رآه المسلمون سيّئا فهو عند اللَّه سيّئ ، و قال ابن عمر « لمقام احدهم مع رسول اللَّه مغبّرا وجهه خير من عبادة احدكم عمره . » ابن عمر فراقوم خويش گفت يك بار كه در حضرت مصطفى ياران در مقام جهاد و معارك ابطال شمشير زدند و مبارزى كردند آن خاك كه بر چهرهء ايشان نشست آن ساعت فاضلتر از جملهء عبادت شماست در عمر شما . خبر درست است كه گفت صلّى اللَّه عليه و آله و سلّم :\r\nخير هذه الامّة اربعة قرون القرن الّذى انا فيهم ، ثم الّذين يلونهم ثم الّذين يلونهم ، و واحد فرد . اشار صلّى اللَّه عليه و آله و سلّم بهذا الى المتمسّكين بالدّين فى آخر الزّمان ،\r\nالذين ورد فيهم الاخبار بالثّناء\r\n\r\n","description":"","footnote":"","page_name":" 77 ","page_number":87},
  {"content":"\r\n\r\nعليهم ، منها\r\nقوله ص « من اشدّ امّتى لى حبّا ناس يكونون بعدى يردّ احدهم لو رآنى باهله و ماله . »\r\nامّا گروه دوم اهل شك و نفاق بر سه فرقه‌اند - : از بهر آنكه نفاق بر سه رتبت است نفاق مهين و كهين و ميانه . مهين آنست كه در دل شك و نفاق بود و ريب چنانك گفت  فِي قُلُوبِهِمْ مَرَضٌ  و بغض مصطفى در دل گيرد و دشمنان وى را دوست دارد .\r\nو نفاق ميانه آنست كه نماز بكسلانى كند و عمل با ريا و صدقه بكراهيت دهد . و نفاق كهين در نماز به جماعت تقصير كردن است و در عهد غدر كردن و در امانت خيانت ، و سوگند بدروغ ياد كردن و ميان مردم سخن‌چينى كردن و با مردم دو زبان و دو روى بودن امّا نفاق مهين كفر است و عين الحاد . كسى كه آن نفاق به روى دست شود او را از مسلمانان نشمرند و بر كفر وى گواهى دهند و ترحم نكنند . چنانك در عهد رسول خدا عبد اللَّه ابى سلول بود و اصحاب وى و ايشان كه مسجد ضرار را بنا كردند و ايشان كه در عقبه همت كردند كه رسول را بيوكنند « 1 » رسول خدا بنفاق ايشان مطلق گواهى داد و تعيين كرد . و فى ذلك ما\r\nروى حذيفة رضى اللَّه عنه قال - « كنت اسوق برسول اللَّه على - العقبة و عمار يقود به فجاء اثنى عشر راكبا لينفروا بالنبى فجعلت اضرب وجوههم و ادفعهم عنّا - فقال النبيّ هذا فلان و فلان فسمّى باسمائهم كلّهم و قال هم المنافقون فى الدّنيا و الآخرة ، فقلت يا رسول اللَّه الا تبعثنا اليهم فنأتيك برءوسهم قال انى اكره ان يقول النّاس قاتل بهم حتى اذا ظفر بهم فقتلهم و لكنّهم ذرهم يكفيهم اللَّه بالدّبيلة قلت و ما الدبيله ؟ قال نار توضع على نياط قلب احدهم فتقتله . »\r\nامّا نفاق ميانه و نفاق كهين بيش از فسق و معصيت نيست و على الاطلاق اسم نفاق بريشان نهادن روا نيست . و در عهد رسول خدا اسم صحبت ازيشان بنيفتاد و ترحّم باز نگرفتند . و ازين بابست آنچه مصطفى گفت -\r\n« اربع من كنّ فيه كان منافقا خالصا اذا حدّث كذب و اذا وعد خلف و اذا عاهد غدر و اذا خاصم فجر ، و من كانت فيه خصلة منهنّ كانت فيه خصلة من النّفاق حتّى يدعها . »\r\nو\r\nقال - « تجد من شرار النّاس\r\n\r\n\r\n","description":"","footnote":"\r\n( 1 ) بيوكنند - فى نسخة الف . بيفكنند - فى نسخة ج .\r\n","page_name":" 78 ","page_number":88},
  {"content":"\r\n\r\nذا الوجهين الّذى يأتى هؤلاء بوجه و من كان ذا اللسانين فى الدّنيا جعل اللَّه عزّ و جلّ له يوم القيمة لسانين من نار . »\r\nو\r\nروى انّ عبد اللَّه بن عمر لمّا حضرته الوفاة ، قال انظروا فلانا - لرجل من قريش - فانى كنت قلت له فى ابنتى قولا كشبه العدّة و ما احبّ ان القى اللَّه بثلث النّفاق و انى اشهدكم انّى قد زوّجته .\r\nو\r\nقال صلّى اللَّه عليه و آله و سلّم من لم يغر و لم يحدّث نفسه بالغزو مات على شعبة من النّفاق . »\r\nاين همه از يك بابست و امثال اين فراوانست برين اقتصار كنيم .\r\nقوله تعالى -  وَ إِذا قِيلَ لَهُمْ آمِنُوا كَما آمَنَ النَّاسُ  - معنى آنست كه چون مؤمنان فرا منافقان گويند كه پيغمبر را و پيغام را براست داريد و استوار گيريد و بگرويد چنانك صدّيقان صحابه و مؤمنان اهل كتاب گرويده‌اند .  قالُوا  - يعنى فيما بينهم ايشان با هام سران و هام نشينان خويش گويند  أَ نُؤْمِنُ  ؟ استفهام است بمعنى انكار و جحد يعنى - لا نؤمن - ما نگرويم چنانك بى خردان و سبكساران گرويدند ، ايشان اين با قوم خويش گفتند و اللَّه بر مؤمنان آشكارا كرد و ايشان را جواب داد و گفت -  ( أَلا إِنَّهُمْ هُمُ السُّفَهاءُ )  آگاه بيد و بدانيد كه بى خردان و سفيهان ايشانند و لكن نمىدانند كه جاهلان و سفيهان ايشانند كه حق نپذيرفتند و نافرمانى كردند . سفه و سفاه و سفاهة نازيركيست و تهى سارى بود ، تسفّه بىخردى كردن و گفتن بود . و منافقان هم از آنجا مصدّقان را - سفها - خوانند كه هذا من حشويّات المشبّهة - متكلمان مثبتان را حشويان خوانند گفتند ايشان سخن ميشنوند و مىپذيرند و بر معقول خويش عرضه نميكنند ، و آن را در خرد باز نمىجويند سفيهان و سبكساران‌اند . منافقان مخلصان را همين گفتند و اللَّه تعالى جواب ايشان براستى باز داد و آن گفتهء ايشان بريشان ردّ كرد و اهل حق را نصرت داد ، ميگويد جلّ جلاله  « وَ كانَ حَقًّا عَلَيْنا نَصْرُ الْمُؤْمِنِينَ »  .\r\nمفسران گفتند « نسا » درين آيت صحابهء رسول‌اند و مؤمنان اهل كتاب . و آنجا كه گفت : -  « لِتَكُونُوا شُهَداءَ عَلَى النَّاسِ »  جمله اهل شرك‌اند از هر امّت كه بودند ، و آنجا كه گفت : -  « لَعَلِّي أَرْجِعُ إِلَى النَّاسِ »  اهل مصراند . و آنجا كه گفت : -  وَ ما \r\n\r\n","description":"","footnote":"","page_name":" 79 ","page_number":89},
  {"content":"\r\n\r\n جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ  اهل مكه‌اند . و آنجا كه گفت : -  كانَ النَّاسُ أُمَّةً واحِدَةً  اهل كشتى نوح‌اند . و آنجا كه گفت : -  أَنْتَ قُلْتَ لِلنَّاسِ  بنى اسرائيل‌اند .\r\n مِنْ حَيْثُ أَفاضَ النَّاسُ  اهل يمن‌اند .  يا أَيُّهَا النَّاسُ إِنَّ وَعْدَ اللَّهِ حَقٌّ  همه مردم‌اند و در قرآن ناس بيايد كه معنى يك مرد باشد چنانك گفت : -  أَمْ يَحْسُدُونَ النَّاسَ  اينجا مصطفى است جاى ديگر گفت : -  الَّذِينَ قالَ لَهُمُ النَّاسُ  اينجا نعيم بن مسعود الثقفى است انّ النّاس قد جمعوا لكم بو سفيان حرب است .\r\n وَ إِذا لَقُوا الَّذِينَ آمَنُوا  - اين آيت در شان عبد اللَّه ابى سلول الخزرجى و اصحاب وى فرود آمد\r\nخرجوا ذات يوم فاستقبلهم نفر من اصحاب رسول اللَّه فقال لاصحابه - انظروا كيف اردّ هؤلاء السفهاء عنكم ، فاخذ بيد ابى بكر فقال مرحبا بالصديق سيد بنى تيم و شيخ الاسلام و ثانى رسول اللَّه فى الغار الباذل نفسه و ماله لرسول اللَّه ، ثم اخذ بيد عمر فقال مرحبا للسيّد بنى عدى بن كعب ، الفاروق ، القوىّ فى دين اللَّه ، الباذل نفسه و ماله لرسول اللَّه . ثم اخذ بيد على فقال - مرحبا بابن عمّ رسول اللَّه و ختنه ، سيّد بنى هاشم ما خلا رسول اللَّه . فقال له على يا عبد اللَّه اتّق اللَّه و لا تنافق فانّ المنافقين شرّ خليقة اللَّه . فقال له عبد اللَّه يا ابا الحسن الىّ تقول هذا و اللَّه انّ ايماننا كايمانكم و تصديقنا كتصديقكم .\r\nثم افترقوا فقال لاصحابه - كيف رأيتمونى فعلت فاذا رايتموهم فافعلوا كما فعلت - فاثنوا عليه خيرا و قالوا لا تزال بخير ما عشت . فرجع المسلمون الى رسول اللَّه و اخبروه بذلك .\r\nفانزل اللَّه تعالى هذه الآية -  وَ إِذا لَقُوا الَّذِينَ آمَنُوا .  -\r\nجاى ديگر گفت : -  وَ إِذا لَقُوكُمْ قالُوا آمَنَّا   وَ إِذا خَلَوْا  يعنى من المؤمنين و انصرفوا  إِلى شَياطِينِهِمْ  - اى مردتهم و كهنتم و هم خمسة نفر من اليهود و لا يكون كاهن الّا و معه شيطان تابع له - كعب بن الاشرف بالمدينة و ابو برزة الاسلمى فى بنى اسلم و عبد الدار فى بنى جهينه و عوف بن مالك فى بنى اسد و عبد اللَّه بن السوداء بالشام . ميگويد منافقان چون مؤمنانرا بينند گويند ما بگرويديم و چون از مؤمنان خالى باشند و با سالاران و سران\r\n\r\n","description":"","footnote":"","page_name":" 80 ","page_number":90},
  {"content":"\r\n\r\nخويش رسند گويند  إِنَّا مَعَكُمْ  - و على دينكم - ما با شماايم و بر مؤمنان استهزا ميكنيم . شياطين اينجا ماردان و معاندان‌اند . جاى ديگر گفت شياطين الانس و الجنّ از آدميان و پريان هر كس از حق شطون گرفت و دورى شيطانست . برين معنى اصل شيطان از شطون است نون در آن اصلى ، بر وزن فيعال و قيل هو فعلان من شاط يشيط اذا هلك . مالك دينار گفت در زبور داود خواند - طوبى لمن لم يسلك سبيل الأئمة و لم يجالس الخطائين و لم يدخل فى هزؤ المستهزئين ، طوبى للرحماء اولئك يكون عليهم الرحمة و ويل للمستهزءين كيف يحرقون بالنار .\r\n اللَّهُ يَسْتَهْزِئُ بِهِمْ  - پارسى آنست كه اللَّه بريشان مىافسون كند ، و معنى آنست كه اللَّه ايشان را بر آن افسوس مىپاداش كند . چنانك در خبرست\r\nمن سب عمارا سبه اللَّه\r\nهر كه عمّار را دشنام دهد اللَّه او را دشنام دهد - يعنى اللَّه آن كس را پاداش دهد جاى ديگر گفت  فَيَسْخَرُونَ مِنْهُمْ سَخِرَ اللَّهُ مِنْهُمْ  و هم از اين بابست  نَسُوا اللَّهَ فَنَسِيَهُمْ  منافقان اللَّه را فراموش كردند تا اللَّه ايشان را فراموش كرد ، و اللَّه فراموش كار نيست كه گفت عزّ و علا -  وَ ما كانَ رَبُّكَ نَسِيًّا  . اين سخن در مخرج معارضه بيرون آمد و مراد به آن خبر است يعنى فرو گذارد ايشان را . چون فراموش كاران . و\r\nفى الخبر انّ اللَّه تعالى يقول للشقىّ يوم القيمة هل ظننت انك تلقانى يومك هذا فيقول لا ، فيقول اليوم انساك ، كما نسيتنى »\r\nو در قرآن ازين باب بسيار -  وَ مَكَرُوا وَ مَكَرَ اللَّهُ  - انّهم   يَكِيدُونَ كَيْداً وَ أَكِيدُ كَيْداً   - شيخ الاسلام انصارى رحمه اللَّه گفت - اين مكر و كيد و استهزاء و سخريّت اللَّه تعالى جايها در قرآن به خود منسوب كرد و هر چند كه اين خصلتها از جز اللَّه ناراست آيد و نانيكون و بجور آميخته و بعيب آلوده امّا از اللَّه راست آيد و نيكو و تدبير به حق و عدل و از عيب و عار و جور پاك . از هر چيز كه ازو آيد و او كند ازو راست است و پاك بحجّت خداوندى و سزاى آفريدگارى - فللّه الحجة البالغة - لا يسئل عمّا يفعل . از پاداش استهزاست كه كافر را گفت : -  « لا تَرْكُضُوا وَ ارْجِعُوا إِلى ما أُتْرِفْتُمْ فِيهِ وَ مَساكِنِكُمْ لَعَلَّكُمْ تُسْئَلُونَ  ميگويد چون بايشان رسيد روز گرفتن من پاى در جنبانيدن\r\n\r\n","description":"","footnote":"","page_name":" 81 ","page_number":91},
  {"content":"\r\n\r\nگيرند ، ايشان را گوئيد پاى مجنبانيد و و از گرديد واجاى تنعّم و ناز و توانگرى خويش و با خانه و پيشگاه خويش تا به خدمت شما آيند و شما را پرسند . و ديگر جاى گفت كه دوزخى را در دوزخ گويند  ذُقْ إِنَّكَ أَنْتَ الْعَزِيزُ الْكَرِيمُ  بچش كه تو آن عزيزى و كريمى ، على حال آن خواجه و كد خداى ، ابن عباس گفت در معنى آيت ان اللَّه تعالى يطلع المؤمنين و هم فى الجنّة على المنافقين و هم فى النّار فيقولون لهم أ تحبّون ان ندخل الجنّة فيقولون نعم فيفتح لهم باب من الجنّة و يقال لهم ادخلوا فيسبّحون و يتقلّبون فى النّار : فاذا انتهوا الى الباب سدّ عنهم و ردّوا الى النّار و يضحك المؤمنون و ذلك قوله  إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ  . الى قوله -   فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ عَلَى الْأَرائِكِ يَنْظُرُونَ .  \r\n وَ يَمُدُّهُمْ فِي طُغْيانِهِمْ يَعْمَهُونَ  - مدّ در عذاب گويند و امدّ در نعمت ، قال اللَّه  وَ نَمُدُّ لَهُ مِنَ الْعَذابِ مَدًّا  و قال تعالى -  وَ أَمْدَدْناكُمْ بِأَمْوالٍ وَ بَنِينَ  - و الطغيان مجاوزة الحدّ و العمة التحيّر - معنى آنست كه ايشان را متحيّر و گزاف كار و گم راه روزگارى دراز فرو گذارد تا حجت بريشان لازم‌تر بود و عقوبت ايشان صعبتر . قال محمد بن كعب القرظى - لما قال فرعون لقومه ما علمت لكم من إله غيرى ، نشر جبرئيل اجنحة العذاب غضبا للَّه تعالى ، فاوحى اللَّه تعالى اليه - مه يا جبرئيل انما يعجل العقوبة من يخاف الفوت ، فامهله اللَّه بعد هذه المقالة اربعين عاما . و اوحى اللَّه الى عيسى بن مريم يا عيسى كم اطيل النسئة و احسن الطلب و القوم فى غفلة .\r\n أُولئِكَ الَّذِينَ اشْتَرَوُا الضَّلالَةَ بِالْهُدى  - ايشانند كه گم راهى براستراهى خريدند - جهودان بودند كه پيش از مبعث رسول صلّى اللَّه عليه و آله و سلّم بر هدى بودند كه بوى ايمان داشتند پس از مبعث بتكذيب و جحود بدل كردند . هذا قول قتاده و مقاتل .\r\nو لفظ اشتراء بر سبيل توسّع گفت ، كه آنجا بيع و شرى نيست امّا استدلال و اختيار هست يعنى - استبدلوا الكفر بالايمان و اخذوا الضّلالة و تركوا الهدى ، و ذلك لانّ كلّ واحد من البيّعين ياخذ ما فى يدى صاحبه و يختاره على ما فى يديه . كسى كه دنيا\r\n\r\n","description":"","footnote":"","page_name":" 82 ","page_number":92},
  {"content":"\r\n\r\nبر عقبى اختيار كند او را بر طريق توسّع گويند عقبى به دنيا بفروخت اگر چه آنجا خريد و فروخت نيست ، اين همچنانست و گفته‌اند - حق بندگان خدا و سزاى ايشان آنست كه خداى را عبادت كنند و معرفت وى حاصل كنند كه ايشان را براى آن آفريده‌اند . چنانك اللَّه گفت -  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  . و راه راست و دين پاك اين دانند و به اين راه روند . پس كسى كه اختيار كفر و ضلالت كند و بر راه كژ و طريق شيطان رود و اين ضلالت به آن هدايت بدل پسندد - راست آن باشد كه اللَّه گفت -  اشْتَرَوُا الضَّلالَةَ بِالْهُدى  - و اصل ضلالت حيرت است و بگشتن از راه راست يقال - ضللت المكان اذا تحيّرت فيه و لم تهتد اليه ، و اضللت الشيء اذا ذهب عنك . و در قرآن ضلالت بر وجوه است : - بمعنى غىّ و كفر - چنانك درين آيت و در آن آيت كه گفت  وَ لَأُضِلَّنَّهُمْ  - و بمعنى خطا - قوله  إِنَّ أَبانا لَفِي ضَلالٍ مُبِينٍ  - و بمعنى ابطال - قوله   وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ .   و بمعنى نسيان - قوله -  فَعَلْتُها إِذاً وَ أَنَا مِنَ الضَّالِّينَ  و قوله -  أَنْ تَضِلَّ إِحْداهُما .  و بمعنى هلاك و بطلان - قوله  أَ إِذا ضَلَلْنا فِي الْأَرْضِ  و بمعنى محبّت - قوله  إِنَّكَ لَفِي ضَلالِكَ الْقَدِيمِ . \r\n فَما رَبِحَتْ تِجارَتُهُمْ  - اى ما ربحوا فى تجارتهم - ميگويند به اين بازرگانى كه كردند و اين بدل كه پسنديدند و پيروز نيامدند و سودى نكردند . پس گفت  وَ ما كانُوا مُهْتَدِينَ  .\r\nيعنى نه بازرگانى ايشان سودمند آمد و نه راه به آن يافتند ، كه بسيار بازرگان بود كه سود نكند لكن راه آن داند و شناسد ، اللَّه تعالى ميگويد ايشان نه سود كردند و نه راه به آن دانستند . سفيان ثورى گفت : - كلكم تاجر فلينظر امرؤ ما تجارته - هر كس از شما مىبازرگانى كند ، يكى ور نگريد تا خود بچه بازرگانى ميكنيد و خود چه در دست داريد ، عزت قرآن ترا ببازرگانى سودمند راه مىنمايد و ميگويد -   هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ ، تُؤْمِنُونَ بِاللَّهِ وَ رَسُولِهِ . . .  \r\n[  مَثَلُهُمْ كَمَثَلِ الَّذِي اسْتَوْقَدَ ناراً  - چون حقيقت حال ايشان فرمود تعقيب كرد بضرب مثل از جهت زيادتى توضيح و تقرير ، زيرا كه آن اوقع است و امقع ، در دل\r\n\r\n","description":"","footnote":"","page_name":" 83 ","page_number":93},
  {"content":"\r\n\r\nواقع است از حجت خصم الد . و مثل در اصل بمعنى نظير است يقال - مِثلٌ و مَثلٌ و مثيلٌ كشِبه و شَبه و شبيه . و معنى آن است كه حال عجيبه ايشان همچون حال آن كس است كه بيفروزد آتشى . و  الَّذِي  بمعنى الّذين است كما فى قوله تعالى  وَ خُضْتُمْ كَالَّذِي خاضُوا .  اگر چنانچه مرجع در بنورهم بايشان باشد . و الاستيقاد طلب الوقود و السعى فى تحصيله و هو سطوع النار و ارتفاع لهبها و اشتقاق النار من نار ينور نورا - اذا نفر لانّ فيها حركة و اضطرابا .\r\n فَلَمَّا أَضاءَتْ ما حَوْلَهُ  - اى النار حول المستوقد ان جعلتها متعدية و الا ممكن است كه مسند باشد به لفظة ما . و تأنيث أضاءت از جهت آن است كه ما حول آن اشياء و اماكن است . معنى آن است كه چون روشن گردانيد آتش پيرامون مستوقد را  ذَهَبَ اللَّهُ بِنُورِهِمْ  جواب لمّا و ضمير - هم - راجع است به الّذى - و جمع ضمير حمل بر معنى است ، و بنورهم گفت و بنارهم نگفت زيرا كه مراد افروختن آتش است يا استينافى است كه جواب معترض است ، گوئيا ميگويد حال ايشان چيست كه حال ايشان تشبيه كرده‌اند به حال مستوقدى كه آتش او منطفى شده ؟ و اسناد اذهاب به اللَّه تعالى است از بهر آنكه همه افعال راجع است به او تعالى ، يقال - ذهب السلطان بماله اذا اخذه و ما اخذه و امسكه فلا مرسل له . - و عدول كرد از ضوء بنور ، پس اگر گفتنى ذهب اللَّه بضوئهم احتمال ذهاب بودى با زيادتى كه در ضوء است .\r\n وَ تَرَكَهُمْ فِي ظُلُماتٍ لا يُبْصِرُونَ .  - پس ذكر تاريكى كرد كه آن عدم نور است و طمس نور به كلى ، و جمع تنكير ظلمات و وصف آن كرد بظلمتى خالصه كه هيچ شبح آن را نبيند ، و ترك بمعنى طرح و حلى است ، و ترك يك مفعول ميخواهد پس صيرورت در او تضمير كرد و او را جارى مجراى افعال قلوب گردانيد و فرمود -  وَ تَرَكَهُمْ فِي ظُلُماتٍ  - هم چنان كه شاعر گفته : -\r\n فتركته جرز السباع بنشئه * يضمن قلّة رأسه و المعصم \r\nو الظلمة مأخوذ من قولهم ما ظلمك ان تفعل كذا اى ما منعك - لانها تسد البصر\r\n\r\n","description":"","footnote":"","page_name":" 84 ","page_number":94},
  {"content":"\r\n\r\nو تمنع الرؤية « 1 » . 
  ] قول ابن عباس و قتاده و ضحاك و مقاتل و سدى آن است كه اين آيت در شأن منافقان فرود آمد و  مَثَلُهُمْ  ضمير ايشانست سعيد بن جبير و محمّد بن كعب القرظى و عطا ميگويند در شأن جهودان است  وَ مِثْلَهُمْ  ضمير ايشانست ، گفتند - چون نبوّت بنى اسرائيل منقطع شد و با عرب افتاد جهودان قريظه و نضير و بنى قينقاع در تورية خواندند كه پيغامبر آخر الزمان محمد خواهد بود و امت وى خيار خلق‌اند ، و گزين عالم و ميراث دار پيغامبران ، از شام برخاستند و آمدند تا بمدينه مصطفى كه مهبط وحى است ، و محل رسالت ، و حرم مصطفى ، و هجرت گاه دوستان حق . مردى بود با اين جهودان او را عبد اللَّه بن اهبان ميگفتند ابو الهيبان و ايشان را پند دادى و نصيحت كردى ، و نعت مصطفى و سيرت و اخلاق وى چنانك در تورية ديده بود بريشان خواندى ، و گفتى اميد دارم كه بروزگار وى در رسم و او را دريابم و بوى ايمان آرم اگر اين طمع راست شود ، و الّا زينهار كه قدر وى بدانيد و خطر وى بشناسيد و رسالت وى بجان و دل قبول كنيد ، و قدم از جادهء شريعت وى بنگردانيد تا سعيد ابد گرديد . جهودان اين نصيحت قبول كردند و تصديق مصطفى در دل ميداشتند ، و در اميد اين روشنايى روزگارى بودند تا بوقت بعثت مصطفى صلّى اللَّه عليه و آله و سلّم و تحقيق نبوت و رسالت وى . پس جهودان چون بعيان بديدند آنچه مىشنيدند و از كتب ميخواندند بوى كافر شدند و در ظلمت كفر بماندند . پس رب العالمين ايشان را اين مثل زد .\r\nاين قول سعيد جبير . اما قول ابن عباس و مقاتل و جماعتى آنست كه اين صفت منافقانست و مثل ايشان ، ميگويد - مثل اين منافقان در شهادت گفتن و كفر نهانى در دل داشتن راست چون مثل مردى است - يعنى قومى - و اين در لغت عرب رواست ، و لهذا قال فى الآخر الآية  ذَهَبَ اللَّهُ بِنُورِهِمْ  قومى در شب تاريك در بيابانى بى مهتاب و بى چراغ كه هيچ فراجاى خويش و راه خويش نمىبينند ، و از ددان و دشمنان ميترسند ، و در آن\r\n\r\n\r\n","description":"","footnote":"\r\n( 1 ) از آيه  مَثَلُهُمْ كَمَثَلِ الَّذِي . . .  تا تمنع الرؤية كه در ميان هلالين گذارده‌ايم - از نسخه ج نقل شد و نسخه الف اين قسمت را فاقد است .\r\n","page_name":" 85 ","page_number":95},
  {"content":"\r\n\r\nتاريكى لختى خار و گياه فراهم نهند و آتش در آن زنند . چندانك آتش برافروزد ايشان فرا راه بينند و جاى خويش بشناسند و از ددان و دشمنان ايمن شوند . پس چون آتش فرو ميرد ايشان در تاريكى و حيرت فرو مانند و در ترس و هراس افتند . آن شب مثل كفر منافقان است و آن آتش مثل شهادت ايشان ، چون شهادت گويند در اسلام آيند و چون با شياطين خويش رسند . و گويند  إِنَّا مَعَكُمْ  - از آن روشنايى شهادت بيفتند ، و در كفر خويش فرو مانند ، كه هيچ فرا حق نبينند . معنى ديگر اين كه منافقان تا زنده‌اند در ميان مسلمانان بروشنايى كلمهء شهادت ميروند و ايمن مىنشينند و با مسلمانان يكىاند در احكام شرع ، پس چون بميرند بظلم و حيرت باز شوند و در عذاب جاويد بمانند و گفته‌اند - تشبيه منافقان بايشان كه آتش افروختند در شب تاريك از بهر آنست كه آن كس كه از روشنايى در تاريكى شود ظلمت وى صعبتر و حال وى دشوارتر از آنست كه از ابتدا خود در ظلمت باشد . و اين تاريكيها يكى تاريكى شب است ، و ديگر تاريكى فرو مردن آتش ، سديگر تاريكى گور در حق منافق .\r\nسؤال كنند كه هر كه در تاريكيها باشد خود هيچ نبيند پس چه معنى را گفت -  لا يُبْصِرُونَ  ؟ پس از آنكه - فى ظلمات - گفته بود ؟ جواب آنست كه بعضى حيوانات در ظلمت بينند و تاريكى ايشان را از ديدن منع نكند ، اللَّه تعالى بينايى و روشنايى بيكبار ازيشان نفى كرد كه ايشان چون آن حيوانان و چهار پايان نيستند بلكه از آن بتراند و نادانتر - اولئك كالانعام بل هم اضلّ - و در قرآن ظلماتست بمعنى كفر و شرك - چنانك گفت -  يُخْرِجُهُمْ مِنَ الظُّلُماتِ إِلَى النُّورِ  . و بمعنى سياهى شب - چنانك گفت -   وَ جَعَلَ الظُّلُماتِ وَ النُّورَ   . بمعنى اهوال - چنانك گفت -  قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ  .\r\nآن گه منافقان را صفت كرد گفت -  صُمٌّ  - كران‌اند ، يعنى از سماع قرآن  بُكْمٌ  - گنگان‌اند ، يعنى از خواندن قرآن -  عُمْيٌ  - نابينايانند ، يعنى از دين رسول و معجزات و دلائل نبوّت وى ، هر چند كه به گوش ظاهر ميشنوند و به زبان ظاهر ميگويند و به چشم ظاهر مىبينند چنانك رب العالمين گفت  فَإِنَّها لا تَعْمَى الْأَبْصارُ \r\n\r\n","description":"","footnote":"","page_name":" 86 ","page_number":96},
  {"content":"\r\n\r\nاما چون اعتقاد دل و بصيرت سر با آن نبود وجود و عدم آن يكسان بود . و قيل - صم عن سماع المدح و الثناء\r\nعن النبى صلى اللَّه عليه و آله و سلم ، بكم عن ان يتكلموا بالمدح و الثناء على النبى صلى اللَّه عليه و آله و سلم ، عمى عن رؤية الخير و ما ينفع النبى صلى اللَّه عليه و آله و سلم و اصحابه .\r\nو گفته‌اند صمّ كران‌اند كه هيچ حق نشنوند ، بكم گنگان‌اند كه بر شهادت گفتن قوّت نيابند ، عمى نابينايان‌اند كه نشان حق نبينند .\r\n فَهُمْ لا يَرْجِعُونَ .  - پس ايشان از كفر باز نيايند اين حكم است بر شقاوت منافقان و حرمان ايشان از ايمان چنانك -  أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  حكم است بر حرمان مشركان قريش . ميگويد اين منافقان هرگز از كفر توبه نكنند و ايشان را برستاخيز بانفاق انگيزند . و ذلك فى\r\nقوله صلّى اللَّه عليه و آله و سلّم « يبعث كلّ عبد يوم القيمة على ما مات عليه . المؤمن على ايمانه و المنافق على نفاقه .\r\nو چگونه از كفر باز آيند و رب العالمين بشقاوت ايشان حكم كرده و گفته -  إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ . \r\nو لو جاءتهم كلّ آية - و قضاء القاضى لا يفسخ .\r\nآن گه مثلى ديگر زد هم ايشان را گفت -  أَوْ كَصَيِّبٍ  يعنى او كاصحاب صيّب اين أو اباحت راست نه شكّ را ، كه بر اللَّه شك روانيست و در صفات وى سزا نيست ، و معنى آنست كه مثل منافقان با آن قوم زنند كه آتش افروختند يا به اين قوم كه ايشان را باران سختى رسيد - بهر كدام كه مثل زنند راست است و مباح و در خور -  كَصَيِّبٍ  باران سخت است ، و هو فعيل من صاب يصوب اذا نزل و انحدر ، فهو المطر الشديد الّذى له صوت . و  السَّماءِ  اسم جنس است يكى از آن سماوة گويند و اصله سما - و لأنّه من سما بسمو فقلبت الواو همزه . قومى گفتند سما اينجا سحاب است  فِيهِ  يعنى فى ذلك السّحاب و قيل فى الصّيّب - ظلمات - فى ظلمة السّحاب و ظلمة الليل و ظلمة المطر . فقد قالوا انّ المطر ظلمة اذا نزل بالعذاب  وَ رَعْدٌ وَ بَرْقٌ  - اصل الرّعد من الحركة و الصّوت و البرق من البريق و هو الضّوء .  رَعْدٌ  بقول بعضى مفسران\r\n\r\n","description":"","footnote":"","page_name":" 87 ","page_number":97},
  {"content":"\r\n\r\nفريشتهء است كه اللَّه را تسبيح مىكند . و در خبرست كه جهودان از رسول ص پرسيدند كه اين رعد چيست ؟ فقال -  مُلْكِ  من الملائكة موكّل بالسّحاب معه مخاريق يسوق بها السحاب حيث يشاء اللَّه گفت فريشته ايست بر ميغ موكّل ، آن را ميراند بمخراق نور و هو شبه السّوط . تا آنجا راند كه فرمانست ، و مخراق آن برق است كه مىدرخشد .\r\nگفتند يا محمد ص آن آواز چيست كه ميشنويم ؟ گفت - كه بانگ آن فريشته است كه بر ميغ مىزند . چنانك شبان بانگ بر گوسپند زند .\r\nآورده‌اند از رسول صلّى اللَّه عليه و آله و سلّم كه گفت - در مدينه آواز رعد آمد آوازى بلند و دراز بر كشيد ، گفتا جبريل را پرسيدم كه چه ميگويند ؟ جبريل گفت من از ميغ پرسيدم كه كجات فرموده‌اند كه باران ريزى ؟ ميغ گفت زمينى در حضرموت آن را بيميم خوانند فرموده‌اند مرا كه آنجا باران ريزم . شهر حوشب گفت : « الرّعد ملك موكل بالسحاب يسوقه كما يسوق الحادى ابله فاذا خالفت سحابة صاح بها ، فاذا اشتدّ غضبه تناثرت من فيه الشّر و هى الصّواعق التي رأيتم . » عن وهب بن منبه قال « ثلاثة ما اظنّ احدا يعلمها إلّا اللَّه : - الرعد ، و البرق ، و الغيث . » و قال ابو الدرداء ، « الرّعد للتسبيح ، و البرق للخوف و الطمع ، و البرد عقوبة و الصّواعق بالخطيئة ، و الجراد رزق لقوم و رجز لآخرين ، و البحر بكمال و الجبال به ميزان . » رسول گفت - هر كه كه بانك رعد شنود خداى را ياد كنند كه ذاكران را از آن گزند نرسد . و گفتى صلّى اللَّه عليه و آله و سلّم هر گه كه آواز رعد شنيدى :\r\n« اللّهم لا تقتلنا بغضبك ، و لا تهلكنا بعذابك ، و عافنا قبل ذلك . »\r\nحسن بصرى گفت - « سبحان الّذين يسبّح الرّعد بحمده ، و الملائكة من خيفته ، سبحان اللَّه و بحمده ، سبحان اللَّه العظيم . » ابن عباس گفتى « سبحان الّذي سبّحت له » كعب احبار گفت - هر كه آواز رعد شنود سه بار بگويد : سبحان من يسبح الرعد بحمده و الملائكة من خيفته وى را از آن رعد هيچ گزند نرسد و گر در آن نقمتى باشد وى از آن معاف باشد .\r\n الصَّواعِقِ  - جمع صاعقه است و صاعقة آتش است كه از ابر بيفتد و گفته‌اند صيحهء عذاب است يقال - ان دون العرش بحورا من نار تقع منها الصواعق و لا تصيب\r\n\r\n","description":"","footnote":"","page_name":" 88 ","page_number":98},
  {"content":"\r\n\r\nذاكر اللَّه .\r\n[  يَجْعَلُونَ أَصابِعَهُمْ فِي آذانِهِمْ  « 1 » - الضمير لا صحاب الصّيب ، و اگر چه لفظ اصحاب محذوفست ليكن معنى او باقيست ، پس جائز است كه مقول عليه باشد كقول حسّان :\r\n يسقون من وره البريص عليهم * بر دى يصفق بالرّحيق السلسبيل \r\nكه تذكير ضمير كرده از براى آنكه معنى ماء بردى است و جمله استينافيه است ، كانّه ياد كردى چيزى كه مؤذن بهول و شدّت بود گوئيا . كسى گفت حال ايشان به اين نوع چيست ؟ جواب دادند كه يجعلون اصابعهم ، و چرا اطلاق اصابع كرد در محل انامل ؟ از جهت مبالغه  مِنَ الصَّواعِقِ  - يجعلون اى من اجلها يجعلون ، كقولهم سقاه من العتمه و الصّاعقة ، فتصفه رعد هائل معها نار لا تمرّ بشىء الّا انت عليه من الصّعق و هو شدة الصّوت و التاء فيها للمبالغة كالعافية و الكاذبة .\r\n حَذَرَ الْمَوْتِ  منصوبست براى آنكه مفعول له است چنان كه شاعر گفته و اغفر عوراء الكريم ادخاره .\r\nو الموت - زوال الحيات و گفته‌اند عرض فرمود بضد آن چنان كه خلق الموت و الحيات « 2 » 
  ] .\r\n وَ اللَّهُ مُحِيطٌ بِالْكافِرِينَ  - احاطت هم از روى علم باشد هم از روى قدرت ، حاصل كردن چيزى بعلم و قدرت خويش و رسيدن بهمگى آن احاطت گويند - و گفته‌اند معنى احاطت اهلاك است كقوله تعالى  إِلَّا أَنْ يُحاطَ بِكُمْ  اى تهلكون جميعا .\r\nمفسران ازينجا گفتند - محيط بالكافرين - اى مهلكهم و جامعهم فى النار . ميگويند اللَّه پادشاه است برنا گرويدگان ، و تاونده بايشان ، و رسيده بايشان ، و آخر هلاك كنندهء ايشان .\r\n\r\n\r\n","description":"","footnote":"\r\n( 1 ، 2 ) اين قسمت كه ما بين قلابين [ 
  ] گذاشته شده در نسخهء الف نيامده ولى در نسخهء ج وارد است عينا نقل گرديد و به نظر نمىرسد كه در اصل تأليف كتاب باشد . شايد كاتب از جاى ديگر ادخال كرده است\r\n","page_name":" 89 ","page_number":99},
  {"content":"\r\n\r\n أَوْ كَصَيِّبٍ مِنَ السَّماءِ  - معنى آن است كه مثل منافقان بقومى ماند كه گرفتار شوند ببارانى سخت در شبى تاريك . باران چنان سخت و شب چنان تاريك و رعد چنان به زور و برق چنان روشن كه ميترسند ايشان در آن هامون كه ازين سختيها ايشان را صاعقه رسد و بميرند . باران مثل قرآن است لانه يحيى القلوب كما يحيى المطر الموات ، و ظلمات مثل كفر ايشان است كه در آن درمانده‌اند . و رعد مثل آن آيات است در قرآن كه در آن بيم ايشان و تخويف ايشان است ، و برق مثل شهادت ايشان است . يعنى كه چون برق تاود مقدارى فرا راه بينند در آن تاريكى و باران . و چون برق فرو ايستد ، باز مانند اين منافقان ، همچنان‌اند چون شهادت گويند ، فرا مسلمانى پيوندند . پس چون واشياطين خود رسند شهادت خود را انكار كنند و با تاريكى كفر افتند ، و چنانك برق دائم نباشد و درمانده را در تاريكى از آن نفعى حقيقى نه ، منافق را از آن شهادت هم نفعى نه ، كه آن شهادت را حقيقى نه . و چنانك آن درماندگان در تاريكى انگشت در گوش ميكنند تا صيحهء عذاب و صاعقه بايشان نرسد كه از آن بيم مرگ باشد منافقان همچنين انگشت در گوش ميكنند تا آيات قرآن و وحى و تنزيل كه در آن اظهار سرّ ايشانست به گوش ايشان نرسد از بيم آنكه دل ايشان به آن ميل كند و ايشان را باسلام و ايمان در آرد چنان بر كفر خود حريص بودند كه مىترسيدند كه اگر از آن بيفتند .\r\nبا سلام رسند .\r\n حَذَرَ الْمَوْتِ  - يعنى حذر الاسلام ، و ايشان اسلام كفر مىشمرند و كفر مرگ باشد ، چنانك آنجا گفت -  أَ وَ مَنْ كانَ مَيْتاً فَأَحْيَيْناهُ  اى كافرا فهديناه سدى گفت دو مرد منافق از مصطفى ص بگريختند و بيرون شدند و ايشان را اين حال صعب پيش آمد - شب تاريك باران سخت و آواز رعد و برق و صاعقه ، انگشت در گوش نهادند در آن حال از بيم هلاك و ترس و جان ، چون برق درخشنده فرا راه ديدند و پارهء برفتند باز چون تاريكى روز گرفت هم چنان بر پاى بودند و هيچ فرا راه نميديدند . درين حال با يكديگر گفتند : « ليتنا اصبحنا فنأتى محمدا فنضع ايدينا فى يده فرجعا و حسن\r\n\r\n","description":"","footnote":"","page_name":" 90 ","page_number":100},
  {"content":"\r\n\r\nاسلامهما » ربّ العالمين گفت منافقان در مدينه به اين دو مرد منافق مانند كه از پيش رسول برفتند به بين تا چه رسيد ايشان را مثل منافقان مثل ايشانست ، چون به حضرت مصطفى آيند و قرآن شنوند و وعد و وعيد و احوال و قصّهء پيشينيان انگشت در گوش نهند ، ترسند كه اگر آيتى آيد در شأن ايشان و اظهار سرّ ايشان و فرمودن بقتل ايشان ، از بيم قتل و مرگ انگشت در گوش نهند چنانك آن دو مرد از بيم صاعقه در آن بيابان انگشت در گوش نهادند .\r\nاينست كه گفت :  يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ  - و چون مال و پسران و غنيمتها و فتحها روى بايشان دارد و اقبال دنيا بينند گويند نيكو دينى است اين دين محمد ص ، همچون آن دو مرد كه چون برق درخشنده فرا راه ديدند در آن برفتند و ايشان را خوش آمد اينست كه گفت :\r\n كُلَّما أَضاءَ لَهُمْ مَشَوْا فِيهِ  - اى اضاء لهم البرق الطّريق فحذف الطّريق للعلم به - و چون بلاها و مصيبتها روى بايشان نهد ، و دختران زايند ، و اموال و املاك ايشان نيست شود ، متحير مىنشينند و ميگويند بد دينى است و نا اين دين محمد ، همچون آن دو مرد كه چون تاريكى روز گرفت متحير بر پاى بماندند اينست كه گفت :  وَ إِذا أَظْلَمَ عَلَيْهِمْ قامُوا  - و قيل :  كُلَّما أَضاءَ لَهُمْ مَشَوْا فِيهِ  اى كلّما انقطع الوحى و تركوا و ما يخفون و سكت الرسول عن حديثهم ارتاحوا و فرحوا  وَ إِذا أَظْلَمَ عَلَيْهِمْ قامُوا  اى و اذا تكلّم فيهم و صرّح بهم تبلّدوا و تحيّروا .\r\n وَ لَوْ شاءَ اللَّهُ لَذَهَبَ بِسَمْعِهِمْ وَ أَبْصارِهِمْ  - و اگر اللَّه خواستى آن شهادت كه منافق به زبان ميگويد بى دل ، و آن سخن كه از رسول ميشنود بى اعتقاد ، اين نيوشيدن و آن گفتن هر دو از وى باز ستدى . چنانك از كافران باز ستد . و گفته‌اند معنى آنست كه اگر اللَّه خواستى ايشان را يكبارگى هلاك كردى تا مستأصل شدندى و نام و نشان ايشان نماندى . سمع و بصر از جملهء تن اينجا بذكر مخصوص كرد از بهر آن كه در آيت پيش ذكر بصر رفته است اينجا كه گفت :  فِي آذانِهِمْ  و در آيت ديگر\r\n\r\n","description":"","footnote":"","page_name":" 91 ","page_number":101},
  {"content":"\r\n\r\n يَخْطَفُ أَبْصارَهُمْ  تا اين سخن مجانس آن باشد پس گفت :\r\n إِنَّ اللَّهَ عَلى كُلِّ شَيْءٍ قَدِيرٌ  - اللَّه بر همه چيز قادر است و بر همه كار توانا تا منافقان از سطوت و بأس حق بهراسند ، ميگويد بپرهيزيد از مخادعت رسول و ياران و مؤمنان ، و فرهيب ايشان مجوئيد و بترسيد از عقوبت و نقمت من كه خداوندم ، كه من هر چيز را تواننده‌ام و با هر كاوندهء تاونده .\r\n[  يَكادُ الْبَرْقُ  « 1 » استيناف ثانى است گوئيا جواب كيست كه ميگويد ما حالهم مع تلك الصّواعق ؟ و كاد گردانيدن از افعال مقاربه است ، كه وضع كرده‌اند از براى نزديك گردانيدن .\r\nچيز از وجود از جهت عارض شدن از سبب او ليكن موجود نباشد ، يا از جهت فقد شرط يا از جهت وجود مانع ، و عسى موضع است از براى رجا ، پس آن خبر محض است . و الخطف الاخذ بسرعة - و قرئ يخطف بكسر الطّاء و يخطّف على انه يختطف فنقلت التاء الى الخاء ثم ادغمت فى الطّاء و يخطّف بكسر الخاء لالتقاء السّاكنين و اتباع الياء لها .\r\n كُلَّما أَضاءَ لَهُمْ مَشَوْا فِيهِ  - استيناف ثالث است گوئيا كه گفتند كه چه ميكنند ايشان با آن ربودن رعد و برق و گوش گرفتن ؟ در جواب گويند كلّما اضاء لهم الى الآخر - و اضاء اگر متعدّيست مفعولش محذوفست ، يعنى كلّما نوّر لهم ممشى اخذوه .\r\nو اگر لازم است معنى آنست كه كلّما لمع لهم مشوا فيه فى مطرح نون ، و اظلم نيز هم چنان متعدى آمده است ، منقول از ظلم اللّيل و قراءت ظلم بر بناء مفعول شاهد آنست . 
  ] « 2 »\r\n\r\nالنوبة الثالثة\r\n-  وَ إِذا قِيلَ لَهُمْ آمِنُوا  - الآية - اى خداوند كريم ، اى كردگار نامدار حكيم ، اى در وعد راست و در عدل پاك ، و در فضل تمام ، و در مهر قديم ، آنچه ميخواهى مىنمايى و چنانك خواهى مىآرايى . هر يك را نامى و در دل هر يك از تو نشانى\r\n\r\n\r\n","description":"","footnote":"\r\n( 1 ، 2 ) اين قسمت كه در بين دو قلاب [ 
  ] گذاشته شده ايضا در نسخه ج آمده و نسخه الف آن را فاقد است - ظاهرا چنان كه گفتيم از كتابى ديگر نقل شده زيرا از سياق عبارت مصنف نيست\r\n","page_name":" 92 ","page_number":102},
  {"content":"\r\n\r\nرقم شايستگى بر قومى ، و داغ نبايستگى بر قومى ، شايستهء از راه فضل درآورده بر مركب رضا ببدرقهء لطف در هنگام اكرام در نوبت تقريب . و ناشايستهء در كوى عدل رانده بر مركب غضب ببدرقهء خذلان در نوبت حرمان . اين حرمان و آن تقريب نه از آب آمد و نه از خاك ، كه آن روز كه اين هر دو رقم زد نه آب بود و نه خاك ، فضل و لطف ازلى بود و قهر و عدل سرمدى ، آن يكى نصيب مخلصان و اين يكى بهرهء منافقان .\r\nپير طريقت گفت : « آه از قسمى پيش از من رفته ! فغان از گفتارى كه خودرائى گفته ! چه سود ارشاد بوم يا آشفته ؟ ترسان از آنم كه آن قادر در ازل چه گفته ! » منافقان كه در زير هدم عدل افتادند خويشتن را خود پسنديدند ، و نيكنامى بر خود نهادند . و مخلصان و صدّيقان و صحابهء رسول را سفها گفتند . رب العالمين بكرم خود اين نيابت بداشت و ايشان را جواب داد كه سفيهان نه ايشانند سفيهان آنند كه ايشان را سفيهان گويند . آرى هر كه خويشتن را نبود اللَّه وى را بود ، هر كه فرمانبردارى اللَّه را كمر بست اللَّه بوى پيوست ،\r\nمن كان للَّه كان اللَّه له .\r\nكافران فرا مصطفى را گفتند كه تو مجنونى - يا ايّها الّذى نزّل عليه الذّكر انّك لمجنون - اللَّه گفت يا محمد اينان ترا ديوانه ميگويند و تو ديوانه نهء  « ما أَنْتَ بِنِعْمَةِ رَبِّكَ بِمَجْنُونٍ »  تو دوست مايى پسنديده مايى ! ترا چه زيان كه ايشان ترا نپسندند ، ترا آن بايد كه منت پسندم . دوست دوست پسند بايد نه شهر پسند .\r\n وَ إِذا لَقُوا الَّذِينَ آمَنُوا قالُوا آمَنَّا  - منافقان خواستند كه جمع كنند ميان صحبت مسلمانان و عشرت كافران ، اللَّه تعالى ميگويد - يريدون ان يأمنوكم و يأمنوا قومهم - خواهند كه هم از شما ايمن باشند هم ازيشان ، اكنون نه از شما ايمن‌اند نه ازيشان ، مذبذبين بين ذلك لا الى هؤلاء و لا الى هؤلاء .\r\n مهر خود و يار مهربانت نرسد * آن خواه گر اين و اگر آنت نرسد \r\nارادت و عادت با يكديگر نسازند تاريكى شب و روشنايى روز هر دو در يك حال مجتمع نشوند در يك دل دو دوستى نگنجد .\r\n ايّها المنكح الثّريا سهيلا * عمرك اللَّه كيف يلتقيان \r\n\r\n","description":"","footnote":"","page_name":" 93 ","page_number":103},
  {"content":"\r\n\r\n هى شامّية اذا ما استقلّت * و سهيل اذا استقل يمان \r\nمنافقان كه بر مؤمنان استهزاء ميكردند و جز زانك در دل داشتند به زبان ميگفتند وا شياطين سران خود يكى شدند تا بر مؤمنان كيدها ساختند و عذاب ايشان را در حال مىنگرفت ، آن نه از نتوانستن اللَّه بود با ايشان يا از فرو گذاشتن ايشان - كلّا ! و حاشا ! فإنّ اللَّه تعالى يمهل و لا يهمل . اللَّه زودگير و شتابنده نيست ، كه شتابنده به عذاب كسى باشد كه از فوت ترسد - و اللَّه تعالى بر همه چيز به همه وقت قادر بر كمال است ، و تاونده با هر كاونده . بوى هيچ چيز در نگذرد و از وى فائت نشود . فرعون چهار صد سال دعوى خدايى كرد و سر از ربقه بندگى بيرون برد و اللَّه تعالى وى را در آن شوخى و طغيان فرا گذاشت و عذاب نفرستاد . نه از آنك با وى مى نتاوست يا در مملكت مىدربايست ، و لكن خداوندى بزرگوارست و بردبار و صبور ، از بزرگوارى و بردبارى وى بود كه او را زود نگرفت ، و به زبان موسى كليم بوى پيغام فرستاد و گفت :\r\n« يا موسى ، انطلق برسالاتى فانّك بعينى و سمعى و معك ايدى و نصرى ، الى خلق ضعيف من خلقى بطر نعمتى و امن مكرى ، و غرّته الدّنيا حتى جحد حقّى و انكر ربوبيّتى ، و عبد دونى ، و زعم انّه لا يعرفنى و انّى اقسم بعزّتى لو لا العذر و الحجّة اللّذان وضعت بينى و بين خلقى لبطشت به بطشة جبّار بغضب يغضبه السّماوات و الارض و الجبال و البحار ، فان امرت السّماء حصبته ، و ان امرت الارض ابتلعته ، و ان امرت الجبال دمّرته ، و ان امرت البحار غرقته ، و لكنّه هان علىّ و سقط من عينى ، و وسعة حلمى ، فاستغنيت عن عبيدى . و حقّ لى أنّى انا الغنىّ لا غنىّ غيرى ، فبلّغه رسالتى و اعده الى عبادتى ، و ذكّره بايّامى ، و حذّره نقمتى و بأسى ، و اخبره انّى انا اللَّه الى العفو و المغفرة اسرع منى الى الغضب و العقوبة ، و قل له اجب ربّك ، فانّه واسع المغفرة . فانّه قد امهلك اربع - مائة سنة و هو يمطر عليك السّماء و ينبت لكن الارض و لم تسقم و لم تهرم و لم تفتقر و لم تغلب . و لو شاء ان يجعل ذلك بك فعل و لكنّه ذو أناة و حلم عظيم » .\r\nذكره وهب بن منبه . قال قال اللَّه عزّ و جل لموسى عليه السّلام و ذكر الحديث بطوله .\r\n مَثَلُهُمْ كَمَثَلِ الَّذِي اسْتَوْقَدَ ناراً  - اين مثل كسى است كه بدايتى نيكو\r\n\r\n","description":"","footnote":"","page_name":" 94 ","page_number":104},
  {"content":"\r\n\r\nدارد حالى پسنديده ، و وقتى آرميده ، تن بر خدمت داشته ، و دل با صحبت پرداخته روزى چند درين روشنايى رفته ، و عمرى بسر آورده ناگاه دست قدر از كمين گاه غيب در آيد و او را از سر وقت خود در ربايد ، و آن روشنايى ارادت به ظلمت حرص بدل شود ، و طبع جافى بر جاى وقت صافى نشيند . در بند علاقت چنان شود كه نيز از آن رهايى نيابد . آن گه روزگارى در طلب حطام دنيا و زينت آن بسر آرد ، و از حلال و حرام جمع كند ، و آلودهء تبعات و خطرات شود . پس چون كار دنيا و اسباب آن راست كرد و دل بر آن نهاد بريد مرگ كمين گاه مكر بر گشاد ! كه هين رخت بردار كه نه جاى نشستن است و نه وقت آرميدن ! آن مسكين آه سرد ميكشد و اشك گرم از ديده مىبارد ، و بروزگار خود تحسّر مىخورد ، و به زبان حسرت اين نوحه مىكند كه : -\r\n گلها كه من از باغ وصالت چيدم * درها كه من از نوش لبت دزديدم\r\nآن گل همه خارگشت در ديدهء من * و ان در همه از ديده فروباريدم\r\nو كان سراج الوصل ازهر بيننا * فهبّت به ريح من البين فانطفى \r\nاينست اشارت آيت كه ربّ العالمين گفت :\r\n فَلَمَّا أَضاءَتْ ما حَوْلَهُ ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ .  - و لكن صاحبدلى بايد كه اسرار قدم قرآن به گوش دل بشنود و بداند و بديدهء سرّ حقايق آن به بيند و بشناسد . اما ايشان كه  صُمٌّ بُكْمٌ عُمْيٌ  - صفت ايشان و حكم حرمان رقم بيدولتى ايشان ، نه گوش دل دارند تا حق شنوند نه زبان حال تا با حق مناجات كنند ، نه ديدهء سرّ تا حقيقت حق بينند ،  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها .   وَ لَوْ شاءَ اللَّهُ لَذَهَبَ بِسَمْعِهِمْ وَ أَبْصارِهِمْ  - اگر اللَّه خواستى شنوايى و بينايى ازيشان دريغ داشتى چنانك روشنايى دانايى دريغ داشت ، و اگر خواستى برق اسلام فرا دل ايشان گذاشتى تا به خود ربودى و به اسلام درآوردى ، و اگر خواستى آن را تواننده بودى كه وى خداونديست هر كار را تواننده و بهر چيز رسنده و به هيچ هست نماننده !\r\n\r\n","description":"","footnote":"","page_name":" 95 ","page_number":105},
  {"content":"\r\n\r\n\r\nالنوبة الاولي\r\nقوله تعالى :  يا أَيُّهَا النَّاسُ  اى مردمان ،  اعْبُدُوا رَبَّكُمُ  خداوند خويش را پرستيد - و او را بندگى كنيد ،  الَّذِي خَلَقَكُمْ  آن خداوند كه شما را او آفريد -  وَ الَّذِينَ مِنْ قَبْلِكُمْ  و ايشان را كه پيش از شما بودند -  لَعَلَّكُمْ تَتَّقُونَ  تا مگر از خشم و عذاب او پرهيزيده‌ايد .\r\n الَّذِي جَعَلَ لَكُمُ الْأَرْضَ  . آن خداوند كه شما را اين زمين كرد  فِراشاً  بساطى باز گسترده ،  وَ السَّماءَ بِناءً  ، - و آسمان كارى « 1 » برداشته ،  وَ أَنْزَلَ مِنَ السَّماءِ ماءً  ، و فرو فرستاد از آسمان آبى ،  فَأَخْرَجَ بِهِ  تا بيرون آورد به آن آب  مِنَ الثَّمَراتِ  - از ميوه‌هاى گوناگون  رِزْقاً لَكُمْ  - شما را روزى ساخته انداخته بهنگام ،  فَلا تَجْعَلُوا لِلَّهِ أَنْداداً  - خداى را پس همتايان مگوييد  وَ أَنْتُمْ تَعْلَمُونَ  كه ميدانيد كه آسمان و زمين او آفريد و او ساخت روزى\r\n وَ إِنْ كُنْتُمْ فِي رَيْبٍ  و اگر شما در شور دل و گمان ميباشيد ،  مِمَّا نَزَّلْنا  از آنچه فرو فرستاديم ،  عَلى عَبْدِنا  بر رهى و بندهء خويش از پيغام ،  فَأْتُوا  بياريد  بِسُورَةٍ مِنْ مِثْلِهِ  يك سورة هم چون قرآن ،  وَ ادْعُوا شُهَداءَكُمْ  وانگه پس اين معبودان كه داريد ايشان را خدا ميخوانيد  مِنْ دُونِ اللَّهِ  فرود از خدا  إِنْ كُنْتُمْ صادِقِينَ  اگر اين كه از شما خواستند توانيد و در توان نمودن راست گوئيد .\r\n فَإِنْ لَمْ تَفْعَلُوا  - ار پس نكنيد كه نتوانيد ،  وَ لَنْ تَفْعَلُوا  و خود نتوانيد ،  فَاتَّقُوا النَّارَ  ، پس از آتش بپرهيزيد ،\r\n\r\n\r\n","description":"","footnote":"\r\n( 1 ) كاز - بنا و سايبان و خان محقر ، نگاه كنيد بفرهنگ رشيدى .\r\n","page_name":" 96 ","page_number":106},
  {"content":"\r\n\r\n الَّتِي وَقُودُهَا النَّاسُ وَ الْحِجارَةُ  آن آتش كه هيزم آن مردم است و سنگ ،  أُعِدَّتْ لِلْكافِرِينَ  بساختند آن آتش ناگرويدگان را .\r\n وَ بَشِّرِ الَّذِينَ آمَنُوا  - و شاد كن ايشان را كه بگرويدند ،  وَ عَمِلُوا الصَّالِحاتِ  و كارهاى نيك كردند ،  أَنَّ لَهُمْ جَنَّاتٍ  كه ايشانراست بآخرت بهشت‌ها  تَجْرِي مِنْ تَحْتِهَا الْأَنْهارُ  ميرود زير درختان آن جويهاى روان .\r\n كُلَّما رُزِقُوا  - هر گه كه ايشان را روزى دهند ،  مِنْها  از آن درختها ،  مِنْ ثَمَرَةٍ  ميوهء  رِزْقاً  روزى ساخته ،  قالُوا  گويند ،  هذَا الَّذِي رُزِقْنا  اين آن ميوه است كه ما را روزى داده بودند ،  مِنْ قَبْلُ  ، پيش از ما در دنيا ،  وَ أُتُوا بِهِ  و آرند پيش ايشان آن ميوهء بهشت ،  مُتَشابِهاً  مانند ميوهء دنيا . بنام ،  وَ لَهُمْ فِيها  و ايشانراست در آن بهشت ،  أَزْواجٌ مُطَهَّرَةٌ  هم جفتهاى پاك كرده ،  وَ هُمْ فِيها خالِدُونَ  و ايشان در آن سراى جاويدانند .\r\n\r\nالنوبة الثانية\r\n-  يا أَيُّهَا النَّاسُ  - علقمة بن مرثد شاگرد عبد اللَّه بن مسعود از ائمّة و ثقات تابعين است ميگويد - هر چه در قرآن  يا أَيُّهَا النَّاسُ  است خطاب اهل مكه است ، و  يا أَيُّهَا الَّذِينَ آمَنُوا  خطاب اهل مدينه ، از بهر آن كه آن وقت مكه دار الشرك بود و مدينه دار الايمان ، و مدينه سراى ايمان پيش از مكه شد . و لهذا قال اللَّه عزّ و جلّ -  وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ  . ابن عباس گفت : -  يا أَيُّهَا النَّاسُ  - اينجا خطاب فريقين است ، مؤمنان و كافران : مؤمنانرا ميگويند بر ايمان و طاعت دارى پاينده باشيد ، و قدم بر جادّه اسلام و سنّت استوار داريد ، و از آن بميگرديد .\r\nو كافران را ميگويد - اللَّه را پرستيد و به يگانگى وى اقرار دهيد و او را طاعت دار باشيد ، و بدان كه ربّ العالمين اين امّت را در قرآن بپنج ندا باز خواند : - از آن سه عامّ اند و دو خاصّ - اين سه كه عام اند يكى -  يا أَيُّهَا النَّاسُ  - است ديگر -  يا أَيُّهَا الْإِنْسانُ  - سديگر - يا بنى آدم - اين سه ندا از كرامت و نواخت خالىاند ، بر عموم مىخواند\r\n\r\n","description":"","footnote":"","page_name":" 97 ","page_number":107},
  {"content":"\r\n\r\nهم دوست و هم دشمن ، هم آشنا و هم بيگانه . و آن دو كه خاص‌اند يكى - يا عبادى - است و ديگر -  يا أَيُّهَا الَّذِينَ آمَنُوا  - و  يا أَيُّهَا الَّذِينَ آمَنُوا  در قرآن هشتاد و هشت جاى است همه نداى قبول و نواخت و كرامت ، و بنده را گواهى داد بايمان و طاعت و عبوديّت . و هشتاد و نهم - ايّها المؤمنون - است و اين از آن همه تمامتر و بنده را نيكوتر ، كه اين نام نهادن است و آن حكايت فعل . و تغيير و تبديل در فعل گنجد و در نام نگنجد . و در قرآن شانزده جايگه -  يا أَيُّهَا النَّاسُ  - است . و در سورة البقرة و فاتحهء سورة النساء ، و يكى « 1 » پس آن ، و دو در يونس و فاتحهء سورة الحج ، و دو پس آن ، و يكى در نمل ، و يكى در لقمان ، و يكى در سورة الملائكة « 2 » و يكى در حجرات ، و  قُلْ يا أَيُّهَا النَّاسُ  - چهاراند يكى در اعراف ، و دو در يونس ، و يكى در سوره الحجّ ، آنكه گفت :\r\n اعْبُدُوا رَبَّكُمُ  - چون بر خواند فرمان داد - گفت خداوند خود را پرستيد و او را گردن نهيد و طاعت داريد كه مستحق عبادت و طاعت اوست . از دو وجه : - يكى آنك آفريدگار است و خداوند ، و عبادت آفريدگار واجب باشد ، ديگر آنك دارنده و روزى دهنده است و ولى نعمت ، و شكر ولى نعمت واجب باشد .\r\n الَّذِي خَلَقَكُمْ  يعنى - و لم تكونوا شيئا - نبوديد و شما را بيافريد . او خداوندى است از نبود بود آرد و از نيست هست كند . جاى ديگر گفت : - هل اتى على الانسان حسن من الدّهر لم يكن شيئا مذكورا - برآمد بر مردم زمانى و هنگامى كه وى چيزى ياد كرده و ياد كردنى نبود . معنى خلق آفريدن است و از عدم در وجود آوردن ، چنانك خواهد نه فعل خلاف خواست بود و نه خواست جدا از فعل ، و مخلوق را افتد كه فعل چون خواست نيايد و خواست چون فعل نبود .\r\n وَ الَّذِينَ مِنْ قَبْلِكُمْ  - و ايشان را آفريد كه پيش از شما بودند از قوم قوم و گروه گروه ، جهانداران و جهانيان ، و خود اقرار ميدهيد و ميدانيد كه آفرينندهء همه اوست .  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ  - ميگويد اگر ازين كافران پرسى كه آفرينندهء ايشان كيست گويند كه اللَّه - ربّ العالمين . حجت آورد بريشان و گفت\r\n\r\n\r\n","description":"","footnote":"\r\n( 1 ) و نيز در سورة النساء در سه آيه - 1 و 17 و 174  يا أَيُّهَا النَّاسُ  آمده كه جمع آن آيات 16 مىشود .\r\n( 2 ) و در سورة الملائكة نيز در سه آيه - 3 و 5 و 15 همان كلمه آمده است .\r\n","page_name":" 98 ","page_number":108},
  {"content":"\r\n\r\nچون ميدانيد و اقرار ميدهيد كه آفريدگار شما و پيشينيان ما ايم پس چرا بتان مىپرستيد ؟ و ايشان نه آفرينند و نتوانند ! - أ فمن يخلق كمن لا يخلق - سؤال كنند كه كافران چون دانسته بودند كه آفريدگار ايشان اللَّه است دانستند كه آفريدگار پيشينيان هم اوست پس  وَ الَّذِينَ مِنْ قَبْلِكُمْ  اينجا چه فايده دهد ؟ جواب آنست كه اين پندى بليغ است كه بر سبيل تذكير و تنبيه گفت ، تا ايشان بدانند كه آفريدگار و ميراننده و هلاك كننده اوست ، چنانك گذشتگان را هلاك كرد ايشان را نيز هلاك كند ، و اين انديشه سود دارد ايشان را و بايمان در آرد اگر توفيق با آن رود .\r\n لَعَلَّكُمْ تَتَّقُونَ  - لعلّ حرف ترجّ و طمع ، معناه « اعبدوا الّذى خلقكم على حالة الرّجاء و الخوف » - ميگويد خداوند خود را پرستيد و بوى اميد ميداريد و از عقوبت وى مىترسيد چنانك موسى و هارون را گفت -  فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى  - فرعون را سخن نرم گوئيد و بكنيت خوانيد و اميد ميداريد و طمع كنيد بايمان وى ، و ما خود دانا ايم به كار فرعون و سرانجام وى كه چون خواهد بود . و گفته‌اند  لَعَلَّكُمْ تَتَّقُونَ  يعنى - لكى تكونوا متّقين فتنجوا من العذاب - مرا پرستيد تا متّقيان شويد و آن گه از عذاب من پرهيزيد . ابن عباس گفت - لعلّ در همه قرآن بمعنى لكى است . الّا در سورة الشعراء . و ذلك فى قوله تعالى  وَ تَتَّخِذُونَ مَصانِعَ لَعَلَّكُمْ تَخْلُدُونَ  - اى كانّكم تخلدون . و لعلّ در لغت عرب سه معنى را گويند : - بمعنى استفهام چنانك گويى لعلّك خارج ، و بمعنى تمنّى چنانك گويى لعلّ اللَّه ان يرزقنى ، - و بمعنى شك چنانك كسى خبر كند تو گويى لعلّ ذلك ، اى اظنّ ذلك .\r\nپس آن گه صنع و قدرت و نعمت خويش باز نمود كه چيست گفت :  الَّذِي جَعَلَ لَكُمُ الْأَرْضَ فِراشاً  - جعل فعلى است كه در قرآن به چهار معنى آيد - يكى بمعنى - خلق - چنانك اللَّه گفت :   وَ جَعَلَ الظُّلُماتِ وَ النُّورَ   و  يَجْعَلْ لَكُمْ نُوراً تَمْشُونَ بِهِ  -  وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً  . دوم بمعنى - تسمية - چنانك\r\n\r\n","description":"","footnote":"","page_name":" 99 ","page_number":109},
  {"content":"\r\n\r\nگفت :  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً  - اى سمّوهم اناثا لانّه قال فى موضع آخر  لَيُسَمُّونَ الْمَلائِكَةَ تَسْمِيَةَ الْأُنْثى  - سيم بمعنى - القاء - چنانك گفت  وَ يَجْعَلَ الْخَبِيثَ بَعْضَهُ عَلى بَعْضٍ  - اى يلقى بعضه على بعض ، يدل عليه قوله -  « فَيَرْكُمَهُ جَمِيعاً »  . چهارم جعل بمعنى - صيّر - چنانك گفت -  إِنَّا جَعَلْناهُ قُرْآناً عَرَبِيًّا  اى صيّرناه و قال تعالى  الَّذِي جَعَلَ لَكُمُ الْأَرْضَ فِراشاً  - اين هم از قسم چهارم است .  فِراشاً  . اى مهادا او وطاء لم يجعلها حزنة غليظة لا يمكن الاستقرار عليها . ميگويند او خداوندى است كه شما را اين زمين پهن باز گرفت و مستقر و آرامگاه شما ساخت ، تا در آن مىنشينيد گاهى و گاهى بر آن ميرويد و منفعت ميگيريد ، چنانك گفت : -  فَامْشُوا فِي مَناكِبِها وَ كُلُوا مِنْ رِزْقِهِ  درين گوشه‌ها و كنارهاى زمين برويد و روزى خوريد و اعتقاد كنيد ، كه بر دارنده و پروراننده شما ما ايم - و ذلك فى قوله -  وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ  - و لفظ فراش ردّ است بر اهل تنجيم كه ميگويند اين زمين همچون گويى است مدوّر ، كه اگر مدوّر بودى فراش نگفتى كه فراش باز گسترده باشد پهن ، و دليل برين دريا است كه از كنارها آن راست است و آب در آن راست قرار گرفته ، كه اگر مدوّر بودى بر يك گوشهء آن آب بودى و كنارها با نشيب و فراز بودى ، و اليه اشار ابن مسعود : - فقال : « بنى السماء على الارض كهيأة القبة فهى سقف على الارض » . و قال تعالى  وَ جَعَلْنَا السَّماءَ سَقْفاً مَحْفُوظاً  و فراشا نه آن را گفت كه اين زمين هامون است و راست كه در زمين هم كوه است و هم تلّ ، و هم دريا و هم بيابان و شكسته ، و اين همه به كار است آدميان را و منفعت ايشان را ، پس معنى آنست - كه آرامگاه و ايستادن گاه شما است و معايش و مصالح شما در آنست ، و اين تمامتر كه آدم را چون مادر است و فرزندان را چون جدّه . قال اللَّه تعالى -  وَ اللَّهُ أَنْبَتَكُمْ مِنَ الْأَرْضِ نَباتاً  و قال تعالى -  هُوَ أَعْلَمُ بِكُمْ إِذْ أَنْشَأَكُمْ مِنَ الْأَرْضِ  و قال تعالى -  خَلَقَكُمْ مِنْ تُرابٍ  - يعنى آدم -  ثُمَّ مِنْ نُطْفَةٍ  يعنى ذرّيّته . و\r\nقال النبى صلّى اللَّه عليه و آله و سلّم : « ما من مولود إلّا و قد ذرّ على نطفته من تربة حفرته »\r\nو\r\nقال صلّى اللَّه عليه و آله و سلّم : « تراب ارضنا شفاء سقمنا . »\r\n- ميگويد - خاك زمين ما شفاء بيمارى ماست و اين از\r\n\r\n","description":"","footnote":"","page_name":" 100 ","page_number":110},
  {"content":"\r\n\r\nبهر آن گفت كه اللَّه تعالى زمين را مبارك خوانده يعنى بركت در آن كرده : هم در جمله و هم بتفصيل - در جمله ميگويد  وَ جَعَلَ فِيها رَواسِيَ مِنْ فَوْقِها وَ بارَكَ فِيها  و در تفصيل جاى كعبه را مبارك خواند ، و صخرهء بيت المقدس و وادى مدين جاى شجرهء موسى مبارك خواند . امّا نظير اين آيت و ردّ در قرآن جايها است :  أَ لَمْ نَجْعَلِ الْأَرْضَ مِهاداً  -  أَ لَمْ نَجْعَلِ الْأَرْضَ كِفاتاً  ميگويد ما اين زمين را چون بسترى باز گسترده و آرامگاه شما بكرديم - ما اين زمين را پنهان دارنده بكرديم كه تا هم زندگان را مىپوشد هم مردگان را . زندگان را مادرست و مردگان را چادرست . ما اين زمين را پاره پاره زنده و مرده نكرديم ، پارهء اغبران پارهء آبادان ، پارهء صحرا و بيابان پارهء گلزار و درختستان ؟\r\nجاى ديگر گفت  وَ الْأَرْضَ فَرَشْناها فَنِعْمَ الْماهِدُونَ  اين زمين ما باز گسترديم و نيك گستردگان كه مائيم - و كان الحسن يقول فى خلق الارض و السّماء : انّه لم يكن خلق غير العرش و الماء فخلق اللَّه عزّ و جلّ طينة كالفهر ، ثم خلق فوق الطينة دخانا فكان لازقا بالطينة ، ففتق الدّخان عن الطّينة فاصعد الدّخان فصار سماء ، فذلك قوله  كانَتا رَتْقاً فَفَتَقْناهُما  و دحا الارض بعد ما اصعد الدّخان ، و ذلك قوله  وَ الْأَرْضَ بَعْدَ ذلِكَ دَحاها  .\r\nيقول الحسن قال اللَّه عزّ و جلّ للطّينة اذهبى هكذا فذهبت ، ثم قال اذهبى هكذا فذهبت حتّى بسطها على ما اراد . و\r\nروى عن النبي صلّى اللَّه عليه و آله و سلّم انّه قال : « لما اراد اللَّه تعالى دحى الارض نزل ببطن وج ( ؟ ) فدحيها ، و دحيها ان اجرى فيها الانهار و خلق فيها الاشجار و ارسى فيها الجبال و هو قوله    وَ الْأَرْضَ بَعْدَ ذلِكَ دَحاها ، أَخْرَجَ مِنْها ماءَها وَ مَرْعاها ، وَ الْجِبالَ أَرْساها    ثم صعد فى الصّخرة .\r\nو\r\nقال ابو هريره اخذ رسول اللَّه صلّى اللَّه عليه و آله و سلّم بيدى فعقد فيها اصابعى و قال « خلق اللَّه التّربة يوم السّبت ، و خلق الجبال يوم الاحد ، و خلق الانهار و الاشجار يوم الاثنين ، و خلق المكروه يوم الثلاثاء ، و خلق النور يوم الاربعاء و بثّ فيها الدواب يوم الخميس و خلق آدم يوم الجمعة ، فيما بين العصر الى الليل » .\r\n وَ السَّماءَ بِناءً -  و آسمان بيافريدكارى بر باد بداشته ، و بى ستون نگاه داشته و بقدرت بداشته ، و بستارگان و اختران فروزندگان نگاشته . جاى ديگر گفت :\r\n رَفَعَ سَمْكَها فَسَوَّاها  كاز آن بالا داد و آن را راست كرده كه در آن فطورى و شقوقى\r\n\r\n","description":"","footnote":"","page_name":" 101 ","page_number":111},
  {"content":"\r\n\r\nنه . جاى ديگر گفت  وَ بَنَيْنا فَوْقَكُمْ سَبْعاً شِداداً  از زبر شما بيوراشتيم هفت آسمان ، نخست آسمان دنيا - موج مكفوف - آسمان دوم سنگ ، سيم آهن ، چهارم مس ، پنجم سيم ، ششم زر هفتم ياقوت . اين آسمانها جمله گرانبار است از بس كه در آن فريشتگان است . مصطفى عليه السّلام گفت\r\nأطّت السماء و حق لها ان تئطّ ، ما فيها موضع اربع اصابع الّا عليها ملك راكع او ساجد . »\r\nاهل آسمان دنيا بر مقام تائبان اند ، خداى را عزّ و جل بحيا و خجل پرستند كه از آن فريشتگانند كه گفتند :\r\n أَ تَجْعَلُ فِيها مَنْ يُفْسِدُ فِيها  - و در بسيط زمين تائبان امّت بمقام ايشانند .\r\nاهل آسمان دوم خداى را عزّ و جلّ بر خوف و وجل پرستند . زاهدان و ترسندگان امّت بمقام ايشانند . اهل آسمان سوم خداى را عزّ و جل بر جا و حسن الظّن پرستند ، ابرار و صالحان امّت بمقام ايشانند . و از آسمان چهارم تا به هفتم خداى را عزّ و جل به استحقاق جلال وى پرستند نه خوف و طمع خود را و نه رغبت و رهبت را ، عارفان و صدّيقان امّت بمقام ايشانند . اهل آسمان دنيا از آن روز باز كه ربّ العالمين ايشان را آفريد بر سر انگشتان پاى نشسته‌اند و اللَّه را عبادت ميكنند ، كه يك لحظه دريشان فترت نه لا يعصون اللَّه ما امرهم ، و اهل آسمان دوم در ركوع‌اند و اهل آسمان سيم در سجود ، و اهل آسمان چهارم در تشهد ، و اهل آسمان پنجم در تسبيح ، و اهل آسمان ششم در تهليل ، و اهل آسمان هفتم در تكبير . روز رستخيز با اين همه عبادت چون عظمت و جلال و كبرياء خداوند جلّ جلاله بينند گويند سبحانك ما عبدناك حق عبادتك و بالاى اين هفت آسمان دريايى است كه از قعر آن تا به روى آن پانصد ساله راهست آن هشت و عل است ، و عل گوسپند كوهى بود كه از سنب ايشان تا به زانو پانصد ساله را هست ، و بالاى ايشان عرش عظيم ربّ العالمين است جلّ جلاله و تعالت صفاته و اسماؤه . بيان ذلك\r\nفى الحديث الصحيح الذى رواه العباس بن عبد المطلب رض قال « كنت جالسا فى عصابة و رسول اللَّه صلّى اللَّه عليه و آله و سلّم جالس اذ مرّت سحابة عليهم فنظروا اليها فقال رسول اللَّه هل تدرون ما اسم هذه ؟ قالوا نعم هذه السّحاب فقال رسول اللَّه و المزن قالوا و المزن فقال رسول اللَّه و العنان ، قالوا و العنان فقال رسول اللَّه كم بعد ما بين السماء و الارض ؟ قالوا - و اللَّه ما تدرى - قال فانّ بعد ما بينهما امّا واحدة و امّا اثنتان و امّا\r\n\r\n","description":"","footnote":"","page_name":" 102 ","page_number":112},
  {"content":"\r\n\r\nثلث و سبعون سنة .\r\nو\r\nفى رواية ابى هريرة : « خمس مائة سنة قال و السّماء الثانية فوقها حتى عدّ سبع سماوات ، ثم قال و فوق السّابعة بحر ما بين اعلاه الى اسفله كما بين سماء الى سماء ، و فوق ذلك ثمانية او عال ما بين اظلافهنّ الى ركبهنّ كما بين سماء الى سماء ، و فوق ذلك العرش و اللَّه تعالى فوق العرش . »\r\n وَ أَنْزَلَ مِنَ السَّماءِ ماءً  - و فرو فرستاد از آسمان باران تا زمين مرده بوى زنده گشت ، بجنبيد و انواع نبات بر آورد . جاى ديگر گفت :  وَ تَرَى الْأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ  جاى ديگر گفت  وَ أَنْزَلَ مِنَ السَّماءِ ماءً فَأَخْرَجْنا بِهِ أَزْواجاً مِنْ نَباتٍ شَتَّى  ميگويد - بيرون آورديم بباران همتاها از نبات زمين پر كنده رنگارنگ و بويابوى .\r\n رِزْقاً لَكُمْ  - اى طعاما لكم و علفا لدوابكم ، اين همه كه آفريديم شما را آفريديم و روزى شما ساختيم خود ميخوريد و ستوران و چهار پايان را علف ميدهيد ، و ميكوشيد كه همانست كه گفت  « كُلُوا وَ ارْعَوْا أَنْعامَكُمْ »  آن گه شكر اين نعمت درخواست و گفت :  « كُلُوا مِنْ رِزْقِ رَبِّكُمْ وَ اشْكُرُوا لَهُ »  پس چون گفت آفريننده منم و پروراننده منم و روزى رساننده منم چرا بتان عاجز كه نه آفرينند و نه روزى گمارند پرستيد و ايشان را خدايان خوانيد ، مكنيد چنين -  فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ  - هم كافر را ميگويد هم مؤمنانرا :\r\nكافران را ميگويد مرا هامتايان مگوييد ، و انبازان مگيريد ، و فرود از من بتان را مپرستيد و خود ميدانيد كه آفريننده منم نه ايشان . و مؤمنانرا ميگويد - از شرك خفى بپرهيزيد . مگوييد « لو لا كلبنا لدخل اللصّ دارنا » و خود ميدانيد كه نگه دارنده منم نه سگ . عبد اللَّه مسعود گفت\r\n« يا رسول اللَّه اىّ ذنب اعظم » قال « ان تجعل للَّه اندادا و هو خلقك . »\r\nو\r\nعن ابن عباس قال - « قال رجل للنبى صلّى اللَّه عليه و آله و سلّم ما شاء اللَّه و شئت فقال أ جعلت للَّه ندّا ما شاء اللَّه وحده » .\r\nابن مسعود گفت : «  فَلا تَجْعَلُوا لِلَّهِ أَنْداداً »  اى اكفاء من الرّجال تطيعونهم في معصية اللَّه .\r\nسؤال كنند كه مشركان را درين آيت علم اثبات كرد كه گفت :  وَ أَنْتُمْ تَعْلَمُونَ  -\r\n\r\n","description":"","footnote":"","page_name":" 103 ","page_number":113},
  {"content":"\r\n\r\nو در آيت ديگر گفت  أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ  جهل اثبات كرد وجه جمع ميان هر دو آيت چيست ؟ جواب آنست كه اثبات اين علم آن جهل ازيشان زائل نگرداند ، كه معنى اينعلم آنست كه شما ميدانيد كه آفريدگار آسمان و زمين و روزى دهندهء خلقان خداست و كافر و مؤمن به اين علم مشترك‌اند ، و لهذا قال تعالى  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  و ميدانستند كافران كه بتان آفريننده و صانع نيستند و آن كس را كه اين علم باشد و آن گه به اين علوم خالق را عبادت نكند اسم آن جهل از وى بنيفتد كه آن علم كه ضد آن جهل است آنست كه اللَّه گفت  إِنَّما يَخْشَى اللَّهَ مِنْ عِبادِهِ الْعُلَماءُ  و آن علم در كافر نيست پس معلوم گشت كه ميان هر دو آيت به حمد اللَّه تناقض نيست .\r\n وَ إِنْ كُنْتُمْ فِي رَيْبٍ  - چون كافران گفتند -  « وَ إِنَّنا لَفِي شَكٍّ مِمَّا تَدْعُونا إِلَيْهِ مُرِيبٍ .  -  « إِنْ نَظُنُّ إِلَّا ظَنًّا وَ ما نَحْنُ بِمُسْتَيْقِنِينَ - »  ما در گمان و در شور دليم از آنچه ما را با آن ميخوانى . رب العالمين اين آيت فرستاد بجواب ايشان  وَ إِنْ كُنْتُمْ فِي رَيْبٍ  ان بمعنى اذ است ميگويد اكنون مىگوييد ما در شور دلىايم و در گمان ، هر چند كه نه جاى گمان است و نه جاى شوردلى ، «  مِمَّا نَزَّلْنا »  - از آنچه بر بندهء خويش فرو فرستاديم از آيات و سور قرآن نجم نجم و پاره پاره چنانك لايق بود و در حور . نزّلنا دليل است بر تكرار انزال كه بناء مبالغت و تكثير است - يعنى به بيست و سه سال فروفرستاديم اين قرآن سورة سورة و آيت آيت .  لِنُثَبِّتَ بِهِ فُؤادَكَ  تا دل تو بوى بر جاى بداريم و نيرو ميدهيم . كان رسول اللَّه صلّى اللَّه عليه و آله و سلّم امّيّا لا يكتب فلو انزل عليه القرآن جملة واحدة ليشق عليه اخذه حفظا . و قيل معناه - لنقوّى و نشجّع به قلبك فى اذى قومك ، بما نقصّ عليك من تحمّل الانبياء قبلك . نظيره قوله  وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ  ميگويد - اين قرآن پراكنده فرستاديم نه چون توراة موسى كه يك بار فرو فرستاديم لا جرم حوصله بنى اسرائيل طاقت كشش آن نداشت ، چنان كه طفل را لقمه بزرگ در دهان\r\n\r\n","description":"","footnote":"","page_name":" 104 ","page_number":114},
  {"content":"\r\n\r\nنهى طاقت ندارد بيفكند ايشان نيز طاقت آن نداشتند و قدر آن ندانستند ببهايى اندك بفروختند ، چنانك اللَّه گفت  لِيَشْتَرُوا بِهِ ثَمَناً قَلِيلًا  .\r\n فَأْتُوا بِسُورَةٍ مِنْ مِثْلِهِ  - من اينجا زيادتست كه جاى ديگر گفت  قُلْ فَأْتُوا بِسُورَةٍ مِثْلِهِ  ميگويد - اكنون كه در گمان افتاديد و دعوى ميكنيد كه ما نميدانيم كه اين كلام آفريدگار است ، شما كه اهل براعت و فصاحت و زيركىايد ، مانند اين قرآن بياريد - و ذلك فى قوله  فَأْتُوا بِكِتابٍ مِنْ عِنْدِ اللَّهِ  پس واكم كرد و گفت اگر نتوانيد كتابى آريد ده سوره بياريد  فَأْتُوا بِعَشْرِ سُوَرٍ مِثْلِهِ مُفْتَرَياتٍ  ، ديگر باره واكم كرد و گفت اگر ده سورة نتوانيد يك سورة بياريد  فَأْتُوا بِسُورَةٍ مِثْلِهِ  ، آن گه گفت اگر يك سورة نتوانيد حديثى مانند اين بياريد  فَلْيَأْتُوا بِحَدِيثٍ مِثْلِهِ  ، و اگر خود توانايى نداريد .\r\n وَ ادْعُوا شُهَداءَكُمْ مِنْ دُونِ اللَّهِ  اى استعينوا بكبرائكم و اماثلكم - به يارى گيريد اين سران و مهتران شما كه پناه وا ايشان داده‌ايد ، و در مجامع و محافل شوند و شما را در تكذيب خدا و رسول معاونت ميدهند دست در ايشان زنيد تا شما را يارى دهند بچنين سورتى آوردن و از بر خويش نهادن ، اگر راست مىگوييد كه اين قرآن محمد از بر خويش نهاد .\r\nمعنى ديگر  فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ  ميگويد - سورتى چون قرآن بياريد از بر خويش اگر ميتوانيد وانگه كه اين توانايى داريد آن خدايان را كه بمعبودى گرفته‌ايد مىگوييد كه فردا ما را گواهان و شفيعان‌اند ايشان را خدايان ميخوانيد و مىپرستيد .\r\n إِنْ كُنْتُمْ صادِقِينَ  - اگر در توان نمودن راست گوئيد توان خويش وانمائيد به اين قول ، معنى دعا عبادتست و به آن قول اول - استعانت - و دعا در قرآن بر وجوه است يكى بمعنى - عبادت - چنانك گفت  وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ  .\r\n قُلْ أَ نَدْعُوا مِنْ دُونِ اللَّهِ  . يكى بمعنى - قول - چنانك بهشتيان را ميگويد  وَ آخِرُ \r\n\r\n","description":"","footnote":"","page_name":" 105 ","page_number":115},
  {"content":"\r\n\r\n دَعْواهُمْ  يكى بمعنى - سؤال - چنان كه گفت -  ادْعُونِي أَسْتَجِبْ لَكُمْ .  يكى بمعنى ندا - چنان كه گفت  يَوْمَ يَدْعُوكُمْ فَتَسْتَجِيبُونَ بِحَمْدِهِ  يكى بمعنى - استعانت - كقوله  وَ ادْعُوا شُهَداءَكُمْ  و نظير الآية قوله تعالى  قُلْ لَئِنِ اجْتَمَعَتِ الْإِنْسُ وَ الْجِنُّ  . الاية .\r\nسؤال كنند كه قرآن را مثل نيست چه معنى را گفت  فَأْتُوا بِسُورَةٍ مِنْ مِثْلِهِ  ؟ جواب آنست كه سورتى مثل قرآن بياريد بزعم شما كه مىگوييد اين قرآن را مثل است كه دروغ است و اساطير الاولين . جوابى ديگر گفته‌اند يعنى كه سورتى مثل قرآن بياريد در بيان و اعجاز ، نه در حرف و كلمات كه از آنجا كه حروفست كلام عرب به يكديگر ماند و او را مثل است . و از هامسانى در حروف عربيّت هامسانى در بيان و نظم و اعجاز نيايد ، و هذا قرع باب عظيم فى اثبات الصّفات للَّه عزّ و جلّ و ليس هذا موضع شرحه .\r\nو گفته‌اند  مِنْ مِثْلِهِ  اشارت‌ها با عبد است يعنى با محمد صلّى اللَّه عليه و آله و سلّم ميگويد سورتى از مردى كه مثل محمد باشد بياريد اگر چنانست كه شما مىگوييد كه محمد اين سخن از بر خويش نهاده و ساخته است پس وى بشرى همچون شماست يكى را مثل او بياريد كه در صدق و امانت چون او بود ، وانگه نويسنده و دبير نباشد تا سورتى چنان بيارد . گفته‌اند كه در اين سخن تنبيه است كه مثل محمد بياوردن خود در طوق بشر نيست ، قالوا و هذا امر تعجيز لانه علم عجز العباد عنه و لكنّه اراهم ذلك فى انفسهم . و برين قول من تبعيض راست و بر قول اول ابتدا را .\r\n فَإِنْ لَمْ تَفْعَلُوا  - اگر در گذشته نكرديد  وَ لَنْ تَفْعَلُوا  - و در آينده نتوانيد ،  فَاتَّقُوا النَّارَ  - معنى آنست كه چون عجز شما با فصاحت و عبارت كه داريد ظاهر شد و توانايى نداريد كه سورتى از بر خويش بنهيد و بدانستيد كه كلام ربّ العالمين منزل از آسمان ، چرا بدروغ ميداريد و معاندت ميكنيد ؟ مكنيد چنين ، و از آتش دوزخ بپرهيزيد ، آن آتش كه هيزم آن مردم است و سنگ كبريت - يعنى كه سنگ كبريت حرارت آن صعب تر است و تيزتر . « وقود » هيزم باشد كه آتش بدان افروزند و در دوزخ بجاى هيزم مردم است و سنگ . مردم آنست كه مصطفى ع گفت :\r\n« و انّ\r\n\r\n","description":"","footnote":"","page_name":" 106 ","page_number":116},
  {"content":"\r\n\r\nامّتى من يعظّمه اللَّه للنّار حتى يكون بعض زواياها\r\n- و سنگ آنست كه ابن عباس گفت « هى حجارة من كبريت اسود يعذّبون بها مع النّار . » عبد اللَّه مسعود گفت سنگهاى كبريت است كه اللَّه تعالى آن روز كه آسمان و زمين آفريد آن سنگها بيافريد در آسمان دنيا تا فردا از گردنهاى كافران در آويزند تا آتش در آن گيرد و حرارت آن برويها و سرهاى ايشان ميرسد و ايشان را به آن عذاب ميكنند . و گفته‌اند اين سنگها بتان‌اند كه از سنگ ساخته‌اند فردا همان بتان و هم بت‌پرستان هيزم دوزخ خواهند بود ، و ذلك فى قوله تعالى  إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ .  و قيل - انّ اهل النّار اذا عيل صبرهم بكوا و شكوا ، فتنشأ سحابة سوداء مظلمة ، فيرجون الفرج و يرفعون رأسهم اليها ، فتمطر هم حجارة عظاما كحجارة الرّحى ، فتزداد النّار اتّقادا و التهابا كنار الدّنيا اذا ازيد حطبها ازداد لهبها . و\r\nعن ابى هريرة قال « قال رسول اللَّه صلّى اللَّه عليه و آله و سلّم تحسبون ناركم هذه مثل نار جهنّم ؟ انها لا شدّ سوادا من القار » .\r\nو در بعضى كتب آورده‌اند كه اللَّه تعالى با موسى گفت - كه در دوزخ وادى است كه در آن وادى سنگهاست كه از آن روز باز كه من بر عرش خود مستوى شدم آتش بر آن مىافروزند و آن سنگها را گرم ميكنند « اعدّت لكل جبّار عنيد لمن حلف به اسمى كاذبا » - اى موسى ساخته شد آن سنگها هر گردنى را ستيزه كش كه بنام من سوگند بدروغ ياد كند ، موسى گفت يا رب آن سنگها چيست ؟ گفت « كبريت فى النّار عليها مستقرّ قدمى فرعون ، و عزّتى لو قطرت منها قطرة فى بحور الدنيا لأجمدت كلّ بحر ، و لهدّت كل جبل ، و لتشقّت الارضون السّبع من حرّها . و\r\nروى انّ النّبي صلّى اللَّه عليه و آله و سلّم قال « اشتكت النّار الى ربّها فاذن لها فى نفسين فشدّة الحرّ من حرّها و شدّة البرد من زمهريرها . »\r\n أُعِدَّتْ لِلْكافِرِينَ  - اين رد است بر معتزله كه گفتند دوزخ هنوز نيافريده‌اند و موجود نيست و معلومست كه لفظ  أُعِدَّتْ  جز موجود نگويند اگر آفريده نبودى اعدّت نگفتى ، يشهد له قوله تعالى  أُغْرِقُوا فَأُدْخِلُوا ناراً  . اگر كسى گويد - كه در دوزخ جز كافران نشوند كه ميگويد  أُعِدَّتْ لِلْكافِرِينَ  ؟ جواب آنست كه\r\n\r\n","description":"","footnote":"","page_name":" 107 ","page_number":117},
  {"content":"\r\n\r\nاين آيت دلالت مىكند كه كافران در دوزخ شوند امّا دلالت نميكند كه غير كافران در آن نشوند . اين همچنانست كه بهشت را گفت  أُعِدَّتْ لِلْمُتَّقِينَ  آن گه اطفال و مجانين و فسّاق امّت كه از اهل توحيدند اندر بهشت شوند و از تقوى در ايشان چيزى نيست ، همچنين اصحاب كبائر در دوزخ شوند هر چند كه نه از كفّاراند كه جايى ديگر گفت  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً  جاى ديگر گفت -  وَ مَنْ يَفْعَلْ ذلِكَ عُدْواناً وَ ظُلْماً فَسَوْفَ نُصْلِيهِ ناراً . \r\n وَ بَشِّرِ الَّذِينَ آمَنُوا  - بشارت هم دوستان را گويند هم دشمنان را - دوستان را بر سبيل اعزاز و كرامت و اميد دادن برحمت ، و دشمنان را بر سبيل اهانت و مذلّت و اخبار از عقوبت . چنانك گفت  بَشِّرِ الْمُنافِقِينَ بِأَنَّ لَهُمْ عَذاباً أَلِيماً  - ميگويد منافقان را خبر ده كه شما را بجاى بشارت عذابى دردناكست سهمناك ، و معنى بشارت آنست كه ايشان را خبر كن كه اثر آن خبر بر بشرهء ايشان پيدا شود ، اگر خير باشد و اگر شر هر دو را گويند ، اما غلبه خير دارد و بر جانب شادى بيشتر گويند  وَ بَشِّرِ الَّذِينَ آمَنُوا  - ميگويد شاد كن ايشان را كه ايمان آوردند و حق پذيرفتند و رسالت كه شنيدند بشناختند و گردن نهادند و بمولى يار گرديدند .\r\n وَ عَمِلُوا الصَّالِحاتِ  - و كارهاى نيك كردند ، نمازهاى فريضه گزاردند ، و روزهء ماه رمضان داشتند ، و زكات از مال بيرون كردند ، و نوافل عبادات چندانك توانستند بجاى آوردند . عثمان عفان گفت « عمل صالح - اخلاص - است در اعمال بدليل قوله  « فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً »  اى خالصا و المنافق المرائى لا يكون عمله صالحا و گفته‌اند - اداء امانت - است بدليل قوله  « وَ كانَ أَبُوهُما صالِحاً »  اى امينا . و گفته‌اند لزوم توبه - است بدليل قوله  وَ تَكُونُوا مِنْ بَعْدِهِ قَوْماً صالِحِينَ  اى تائبين - و گفته‌اند اداء نماز فريضه - است كه گفت  وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ  اى المصلّين معاذ جبل گفت - عمل صالح آنست كه چهار چيز در وى موجود بود علم ، و نيت ، و صبر ، و اخلاص . سهل تسترى گفت - عمل صالح آنست كه موافق سنت است و اعمال مبتدعان\r\n\r\n","description":"","footnote":"","page_name":" 108 ","page_number":118},
  {"content":"\r\n\r\nدر تحت آيت نشود كه آن موافق سنت نيست .\r\n أَنَّ لَهُمْ جَنَّاتٍ  - جنّه - ببستان باشد و بستان خرماستان بود ، پس اگر در آن انگور بود آن را فردوس گويند . و در بهشت درجات و طبقاتست درجهء برترين فردوس است ، و بالاى فردوس عرش مجيد است . مصطفى ع گفت بروايت ابو امامه\r\n« سلو اللَّه عز و جل الفردوس فانّها سرّة الجنة ، و انّ اهل الفردوس يسمعون اطيط العرش »\r\nو بروايت ابو هريرة مصطفى گفت\r\n« انّ فى الجنّة مائة درجة اعدّها اللَّه للجاهدين فى سبيله ، بين كلّ درجتين كما بين السّماء و الارض ، فاذا سألتموا اللَّه ، فاسألوها الفردوس فانّه وسط الجنّة و اعلى الجنة و فوقه عرش الرحمن و منه تفجّر انهار الجنّة » -\r\nو مصطفى را پرسيدند\r\n« كيف بناء الجنة ؟ قال « لبنة من ذهب و لبنة من فضّة ، ملاطها مسك اذفر و حصباؤها اللؤلؤ و الياقوت ، و ترابها الزعفران » .\r\nآن گه صفت آن بستانها كرد گفت  تَجْرِي مِنْ تَحْتِهَا الْأَنْهارُ  - زير درختان آن بر روى زمين جويهاى روان است ، آب و شير و مى و انگبين - هر جا كه بهشتيى بود بر بام كوشكها و منظره‌ها جويهاى روان پيش خويش بيند ، چون برخيزد جوى روان بر جاى خويش بيند نه در كندى باشد نه جامه بوى آلوده شود .\r\n كُلَّما رُزِقُوا مِنْها  - يعنى من الاشجار .  مِنْ ثَمَرَةٍ  من للتّبيين ، و قيل - للتبعيض  رِزْقاً  نصب لانه مفعول ثان  قالُوا هذَا الَّذِي رُزِقْنا مِنْ قَبْلُ  - معنى آنست كه هر گه كه بهشتيان را از آن بهشتها و درختها ميوهء دهند گويند - اين آن ميوه است كه ما را يك بار دادند ، از بهر آنك برنگ و صورت يكسان باشند و بطعم مختلف ، بهشتى يك سيب از درخت بچيند برنگ سيب بود ، چون در دهان نهد طعم همه ميوه‌ها دارد و اين نهايت لطف است و غايت حكمت . قال - يحيى بن ابى كثير « يؤتى احدهم بالصّحفة فيأكل منها ثم يؤتى باخرى فيقول هذا الّذى آتينا به من قبل ، فيقول الملك كل فاللون واحد و الطعم مختلف » . و گفته‌اند - هذا الذى رزقنا من قبل - اى هذا الذى وعدنا نبيّنا صلّى اللَّه عليه و آله و سلّم فى الدنيا ان نرزق فى الجنة » و قيل هذا ثواب عملنا الّذى عملناه - فى الدنيا . و قيل هذا الرّمان الذى كان فى الدّنيا على جهة التعجب من فضله على ما كان\r\n\r\n","description":"","footnote":"","page_name":" 109 ","page_number":119},
  {"content":"\r\n\r\nفى الدنيا ، كما ترى الرجل فى حال تستعظمها ، و قد كان قبل ذلك صغيرا ، فتقول هذا فلان الذى كان بالامس ، اى اليوم له زيادة على ما مضى .\r\n وَ أُتُوا بِهِ مُتَشابِهاً  - و آن ميوه‌ها كه پيش وى آرند همه به يكديگر مانند بنيكويى و پاكى و بى عيبى ، نه چنانك بعضى نيكو بود و بعضى بد چنانك ميوه‌هاى دنيا . معنى ديگر :  وَ أُتُوا بِهِ مُتَشابِهاً  و آن ميوهء بهشت كه پيش ايشان آرند مانند ميوهء دنيا آرند ، بنام هام نام آن باشد ، چندانك ايشان بجاى هم نام آرند كه كدام ميوه است - امّا بحقيقت نه چنان بود كه ميوهء بهشت از درخت رسيده بيرون آيد ، هر رنگى كه خواهى در آن ميوه بينى و هر طعمى و بويى كه خواهى در آن يا بى ، رنگها همه نيكو و بويها همه خوش و طعمها همه شيرين ، وانگه هر ميوهء صورتى نيكو دارد و آوازى خوش و نغمهء لطيف از وى روان ، و شكوفهء بر سر و نورى از وى تابان ، و چنانك در دنيا از ميوه تخم بيرون آيد از آن حورا بيرون آيد و غلام ، كه پياده كه سواره چون ميوه بچيند هم در آن حال ديگرى از درخت بيرون آيد از آن پيشين نيكوتر و خوشبوتر .\r\nدر بعضى آثار است كه بهشتى را خوانچهء فرستند از ياقوت سرخ ، دستار خوانى بر سر آن فرو گرفته از مرواريد سپيد مهر بر آن نهاده . چون سر آن باز كند سيبهاى گوناگون بيند ، در هر سيبى حورا چون لعبتى آراسته و عروسى نگاشته . حورا از آن سيب بيرون آيد بهشتى سيب در دهان گيرد طعمى يابد شيرينتر و لذيذتر از هر چه در بهشت خورد .\r\nآن گه قوتى عظيم در وى پديد آيد آن لعبت دوشيزه را بپاسد « 1 » لذتى يابد كه از ديگر جفتان چنان لذت نيافت ، و هر بار كه پيش وى باز شود او را دوشيزه يابد از اول بار نيكوتر و بكمالتر . پس آن لعبتها هر ساعتى برنگى باشند و ديگر جمالى نمايند ، و همچنين سيبها ديگرگون شوند . بهشتى با خود گويد اين لعبت نه آنست و اين سيب نه آن ! گمانش افتد كه طعمش نيز بگشت چون طعم آن باز گيرد بداند كه بطعم همانست و برنگ نه آن ، اينست كه ميگويد : -  وَ أُتُوا بِهِ مُتَشابِهاً وَ لَهُمْ فِيها أَزْواجٌ مُطَهَّرَةٌ  -\r\n\r\n\r\n","description":"","footnote":"\r\n( 1 ) كذا فى نسخهء الف . بيايد - فى نسخهء ج .\r\n","page_name":" 110 ","page_number":120},
  {"content":"\r\n\r\nو ايشانراست در آن بهشت زنان آدمى ، هر مردى را دو زن و حورا بر آن عدد كه اللَّه داند . مصطفى ع گفت در بهشت عزب نيست و\r\nلكلّ رجل منهم زوجتان اثنتان يرى مخّ سوقهما من وراء الثياب .\r\n مُطَهَّرَةٌ  - پاك كرده از عيبها و آفتها كه در زنان دنيا موجود باشد از حيض و نفاس و قضاء حاجت و فضولهاى تن و بيمارى و پيرى و بدخويى و مرگ . ابو هريره گفت از مصطفى ع پرسيدند كه در بهشت با زنان صحبت باشد مصطفى گفت :\r\n« نعم - و الّذى نفسى بيده انّ المؤمنين ليفضى فى اليوم الواحد الى الف عذراء » قال « و ما من غدوة من غدوات الجنّة و كلّ الجنّة غدوات الّا انه تزفّ الى ولىّ اللَّه فيها زوجة من الحور العين ادنا هنّ الّتى خلقت من زعفران » .\r\nو قال عبد اللَّه بن وهب انّ فى الجنّة غرفة يقال لها - العالية - فيها حوراء يقال لها - الغنجه - اذا اراد ولىّ اللَّه ان ياتيها اتيها جبرئيل فآذنها ، فقامت على اطرافها معها اربعة آلاف وصيفة يجمعن اذيالها و ذوائبها و يبخّرنها بمجامر بلا نار . » - جهودى از مصطفى پرسيد - كه تو مىگويى در بهشت نكاح باشد و خوردن و آشاميدن ، و هر كه خورد و آشاميد از وى فضولها رود و بهشت چگونه جاى فضول بود ؟ مصطفى گفت\r\n« و الذى نفسى بيده انّ فيها لاكلا و شربا و نكاحا يخرج من بطونهم عرق اطيب من ريح المسك » فقال رجل من القوم - صدق رسول اللَّه خلق اللَّه خلقا يأكل ممّا نأكل و يشرب ممّا نشرب و منه يخرج من بطونها عسل سائغ - فقال رسول اللَّه - وفّقت ، هذا مثل طعام اهل الجنة » .\r\n وَ هُمْ فِيها خالِدُونَ .  - اى دائمون ، و الخلود الدّوام و ليس من شرطه التابيد ، بل يجوز ان يكون مؤبّدا او غير مؤبّد ، و الدّليل عليه انه قيّد بابد ، و اللَّه عزّ و جل يوصف بالقدم و لا يجوز ان يوصف بالخلود لعدم التوقيف ، و لان القدم لا ابتداء له و الخلود له ابتداء ، و هو جلّ جلاله اول بلا ابتداء  وَ هُمْ فِيها خالِدُونَ .  - معنى آنست كه ايشان در آن بهشت جاويد شوند كه نعمت آن گه غنى باشد و تمام كه بريده نشود و با آن بمانند . مصطفى ع گفت\r\n« من يدخل الجنّة يحيى لا يموت و ينعم\r\n\r\n","description":"","footnote":"","page_name":" 111 ","page_number":121},
  {"content":"\r\n\r\nلا يبوس لا يبلى ثيابه و لا يفنى شبابه » .\r\n\r\nالنوبة الثالثة\r\n- قوله تعالى  يا أَيُّهَا النَّاسُ اعْبُدُوا رَبَّكُمُ  - اينت خطاب خطير و نظام بى نظير ، سخنى پر آفرين و بر دلها شيرين ، جان را پيغام است و دل را انس ، و زبان را آئين . فرمان بزرگوار از خداى نامدار ميگويد - بلطف خويش بسزاى كرم خويش :  اعْبُدُوا رَبَّكُمُ  بندگان من مرا پرستيد و مرا خوانيد و مرا دانيد ، كه آفريدگار منم ، كردگار نامدار بنده نواز آمرزگار منم ، مرا پرستيد كه جز من معبود نيست ، مرا خوانيد كه جز من مجيب نيست ، آفريننده منم چرا ديگران را مىپرستيد بخشنده منم چونست كه از ديگران مىبينيد ؟ !\r\nيقول جلّ جلاله - آنا و الملأ فى بناء عظيم ، اخلق فيعبد غيرى و انعم فيشكر غيرى . و قال جلّ و عزّ - « يا ابن آدم انا بدّك اللازم فاعمل لبدّك ، كل الناس لك منهم بد و ليس منى بدّ »\r\nو\r\nروى انّ اسعد بن زرارة اقام ليلة العقبة فقال « يا رسول اشترط لربك و اشترط لنفسك و اشترط لاصحابك » فقال امّا شرطى لربى فان تعبدوه و لا تشركوا به شيئا ، و اما شرطى لنفسى فان تمنعونى ممّا تمنعون منه انفسكم و اولادكم ، و اما شرطى لاصحابى فالمواساة فى ذات ايديكم » قالوا فاى شىء لنا اذا فعلنا ذلك قال « لكم الجنّة قال ابسط يديك ابايعك .\r\n اعْبُدُوا رَبَّكُمُ  - گفته‌اند كه اين خطاب عوام است كه عبادت ايشان بر ديدار نعمت بود و بواسطهء تربيت ، و آنجا كه گفت  « اعْبُدُوا اللَّهَ »  خطاب با اهل تخصيص است كه عبادت ايشان بر ديدار منعم بود بى واسطهء تربيت و بى حظ بشريّت . همانست كه جاى ديگر گفت   يا أَيُّهَا النَّاسُ اتَّقُوا رَبَّكُمُ   ، جاى ديگر گفت  يا أَيُّهَا الَّذِينَ آمَنُوا اتَّقُوا اللَّهَ  با خطاب تعميم   اتَّقُوا رَبَّكُمُ   گفت و با خطاب تخصيص  اتَّقُوا اللَّهَ .  آن بهشتيانراست و اين حضرتيان را . جنيد از اينجا گفت - آن روز كه در جمع عوام نگريست كه از جامع المنصور بيرون ميآمدند - هؤلاء حشو الجنة و للحضرة قوم آخرون .\r\nو در آخر آيت گفت -  لَعَلَّكُمْ تَتَّقُونَ  - اين تنبيه است كه عبادت اللَّه بنده را بنهايت تقوى رساند ، و از نهايت تقوى بنده به بدايت دوستى حق و پيروزى جاودانه رسد . چنانك\r\n\r\n","description":"","footnote":"","page_name":" 112 ","page_number":122},
  {"content":"\r\n\r\nجاى ديگر گفت  وَ اتَّقُوا اللَّهَ لَعَلَّكُمْ تُفْلِحُونَ  و هم ازين بابست « اعبدوا ربكم و افعلوا الخير لعلكم تفلحون » .\r\nپس آن گه راه شناخت خويش باز نمود گفت :  الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً  - آن گه عجايب قدرت و بدايع حكمت در زمين و در آسمان دليل است بر خداوندى و آفريدگارى و گواهست بر يكتايى و دانايى و توانايى او آن هفت قبه خضرا از بر يكديگر بى عمادى و پيوندى بر بد بداشته . نشان قدرت او اين هفت كلّه اغبر بر سر آب داشته ، بيان حكمت او آن يكى را گفته  وَ زَيَّنَّاها لِلنَّاظِرِينَ  و اين يكى را  « فَرَشْناها فَنِعْمَ الْماهِدُونَ »  ، وانگه اين مثال دو كبوتر سياه و سپيد بين كه در فضاء گنبد ازرق بيرون آمده ، بر جناح يكى رقم  فَمَحَوْنا آيَةَ اللَّيْلِ  و بر آن ديگر  وَ جَعَلْنا آيَةَ النَّهارِ مُبْصِرَةً  اين سياه از آن سپيد زاده و آن سپيد ازين سياه پديد آمده ،  يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ  ،  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  ، پاكى و بى عيبى خداى را كه روشنايى روز از شب ديجور بر آورد و تاريكى شب ديجور از روشنايى روز پديد كرد . از اين عجب‌تر كه روشنايى دانايى در نقطهء خون سياه دل نهاد ، و روشنايى بينايى در نقطهء سياهى چشم نهاد - تا بدانى كه قادر با كمال بخشندهء با فضل و افضال ، اين روز روشن نشان عهد دولت است ، و آن شب تاريك مثال روزگار محنت ، ميگويد . اى كسانى كه اندر روشنايى روز دولت آرام داريد ايمن مباشيد كه تاريكى شب محنت بر اثر است ، و اى كسانى كه اندر شب محنت بى آرام بوده‌ايد نوميد مباشيد كه روز روشن بر اثر است . همين است احوال دل گهى شب قبض و گاه روز بسط : اندر شب قبض هيبت و دهشت و با روز بسط انس و رحمت ، در حال قبض بنده را همه زاريدن است و خواهش از دل ريش ، و در حال بسط همه نازيدن است و رامش در پيش .\r\nپير طريقت گفت : « الهى گر زارم در تو زاريدن خوشست ، ور نازم به تو نازيدن خوشست . الهى شاد بدانم كه بر درگاه تو ميزارم ، بر اميد آنك روزى در ميدان فضل به تو نازم ، تو من فا پذيرى و من فاتو پردازم ، يك نظر در من نگرى و دو گيتى به آب\r\n\r\n","description":"","footnote":"","page_name":" 113 ","page_number":123},
  {"content":"\r\n\r\nاندازم . » ارباب حقايق اين آيت را تفسيرى ديگر كرده‌اند و رمزى ديگر ديده‌اند - گفته‌اند - كه اين مثلهاست كه اللَّه زد درين آيت ، زمين مثل - تن - است و آسمان مثل عقل - و آب كه از آسمان فرو آيد مثل - علم - است كه بواسطهء عقل حاصل شود و ثمرات - مثل كردار نيكوست كه بنده كند بمقتضاى علم ، اشارت مىكند كه - اللَّه آن خداونديست كه شما را شخص و صورت و تن آفريد و آن تن بجمال عقل بياراست ، وانگه بواسطهء عقل علم داد و زيركى و دانش ، تا از آن علم ثمرهاى بزرگوار خاست ، آن ثمرتها كردار نيكوست كه غذاء جان شما و حياة طيّبة شما در آنست . آن خداوندى كه مهربانى وى و رحمت وى بر شما اينست چرا در عبادت وى شرك مىآريد و ديگرى را با وى انباز ميگيريد ؟  فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ  - مكنيد ، و با وى انباز مگيريد  وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا  - آية اول در اثبات توحيد حجت است بر مشركان عرب و اين در اثبات نبوّت حجت است بر اهل كتاب و ذمّت . و كلمهء شهادت مشتمل است بر هر دو طرف باثبات توحيد و اثبات نبوت ، تا بهر دو معترف و معتقد نشود و بر موجب هر دو عمل نكند بندهء در دايرهء اسلام در نيايد . و اثبات نبوت آنست كه مصطفى را صلّى اللَّه عليه و آله و سلّم گزيدهء حق و بهينهء خلق دانى ، و نبوت و رسالت وى بجان و دل قبول كنى ، و گفتار و كردار و سنن و سير وى پيشرو و رهبر خود گيرى - و بحقيقت دانى كه قول او وحى حق است و بيان او راه حق است و حكم او دين حق است ، و نفس و بلاغ او در حال حياة و ممات حجت حقّ است . آدم هنوز در پردهء آب و گل بود كه سرّ فطرت محمد بر درگاه عزت كمر بسته بود - و نظر لطف حق بجان وى پيوسته .\r\nو هو المشار اليه\r\nبقوله صلّى اللَّه عليه و آله و سلّم : « كنت نبيا و آدم بين الماء و الطّين » .\r\n فَأْتُوا بِسُورَةٍ مِنْ مِثْلِهِ  نشر بساط عزت قرآنست از طى قدس خويش تا نامحرم را دست رد به سينه باز نهد و سوختهء عشق را نقاب جمال فرو گشايد .\r\n ببينى بىنقاب آن گه جمال چهرهء قرآن * چو قرآن روى بنمايد زبان ذكر گويا كن \r\n وَ بَشِّرِ الَّذِينَ آمَنُوا  - اين آيت نواخت دوستانست و اميد دادن ايشان بناز و نعيم جاودان ، و ترغيب مؤمنان و حث ايشان بر طاعت و طلب زيادت نعمت . و آيت\r\n\r\n","description":"","footnote":"","page_name":" 114 ","page_number":124},
  {"content":"\r\n\r\nپيش تحذير بيگانگانست از شور دل و شرك زبان ، و بيم دادن ايشان از آتش عقوبت و سياست قطيعت حق ، مؤمن آنست كه چون آيت اول شنود بترسد و بى آرام شود ، و از عذاب دوزخ بانديشد - و چون آيت دوم شنود شاد شود و دل در بندد و اميد قوى كند و آرام در دل آرد . رب العالمين هر دو كسرا بستود ، آن ترسنده و اين آرميده - ترسنده را ميگويد  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ  و آرميده را ميگويد .\r\n الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ  - و سنت خداوند كريم جل جلاله آنست كه هر جا كه آيت خوف فرستد و بندگان را به آن بترساند از پى آن آيت رجا و رحمت فرو فرستد و دل ايشان را آرام دهد تا نوميد نشوند .\r\n وَ بَشِّرِ الَّذِينَ آمَنُوا  - هر كه امروز در ميدان خدمت است بشارتش باد كه فردا در مجمع روح و ريحان است ، و نه هر كه ببهشت رضوان ، بكرامت روح و ريحان رسيد . بهشت رضوان غايت نزهت متعبدان است ، و روح و ريحان قبلهء جان محبانست بهشت رضوان علّيين و دار الاسلام است ، و روح و ريحان در حضرت عنديّة تحفهء جان عاشقانست ، هر كه حركات را پاس دارد ببهشت رضوان رسد - هر كه انفاس را پاس دارد بروح و ريحان رسد . اين روح و ريحان كه تواند شرح آن و چه نهند عبارت از آن ، چيزى كه نيايد در زبان شرح آن چون توان ، بادى درآيد از عالم غيب كه آن را باد فضل گويند ميغى فراهم آرد كه آن را ميغ برّ گويند ، بارانى ببارد كه آن را باران لطف گويند سيلى آيد از آن باران كه آن را سيل مهر گويند -\r\n سيلى بايد كه هر دو عالم ببرد * تا نيز كسى غمان عالم نخورد \r\nآن سيل مهر بر نهاد آب و خاك گمارند تا نه از آب نشان ماند نه از خاك خبر ، نه از بشريت نام ماند نه از انسانيت اثر - هر شغل كه خاست از آب و گل خاست ، هر شور كه آمد از بشريت و انسانيت آمد . هر دو بگذار تا بنيستى رسى و از نيستى بر گذر تا بروح و ريحان رسى .\r\n ديديم نهان گيتى و اصل جهان * از علت و عار بر گذشتيم آسان\r\nآن نور سيه ز لا نقط برتر دان * زان نيز گذشتيم نه اين ماند و نه آن \r\n\r\n","description":"","footnote":"","page_name":" 115 ","page_number":125},
  {"content":"\r\n\r\n\r\nالنوبة الاولي\r\nقوله تعالى  إِنَّ اللَّهَ لا يَسْتَحْيِي  - اللَّه تعالى شرم نكند  أَنْ يَضْرِبَ  كه زند  مَثَلًا ما  مثلى هر چه بود  بَعُوضَةً  به پشهء  فَما فَوْقَها  - يا چيزى كه فزون از آن بود  فَأَمَّا الَّذِينَ آمَنُوا  - اما ايشان كه گرويدگانند  فَيَعْلَمُونَ  ميدانند  أَنَّهُ الْحَقُّ  كه آن مثل راست است و نيكو و بر عيار حكمت  مِنْ رَبِّهِمْ  - از خداوند ايشان .  وَ أَمَّا الَّذِينَ كَفَرُوا  و اما ايشان كه كافرانند  فَيَقُولُونَ ما ذا أَرادَ اللَّهُ  - چه خواست اللَّه ؟  بِهذا مَثَلًا  به اين مثل كه زد  يُضِلُّ بِهِ كَثِيراً  - به آن مثل كه مىزند فراوانى را بى راه مىكند از رسيدن بمعنى حكمت آن  وَ يَهْدِي بِهِ كَثِيراً  و فراوانى را به آن راه مينمايد .  وَ ما يُضِلُّ بِهِ  و بى راه نكند به آن  إِلَّا الْفاسِقِينَ  مگر ايشان را كه از فرمانبردارى بيرون شده‌اند .\r\n الَّذِينَ يَنْقُضُونَ  - ايشان كه مىشكنند  عَهْدَ اللَّهِ  پيمان خدا كه و ريشان گرفت ،  مِنْ بَعْدِ مِيثاقِهِ  از پس محكم بستن پيمان او -  وَ يَقْطَعُونَ  و مىبرند  ما أَمَرَ اللَّهُ بِهِ أَنْ يُوصَلَ  آنچه اللَّه فرمود كه آن را به پيوندند  وَ يُفْسِدُونَ فِي الْأَرْضِ  و در زمين تباهى ميكنند  أُولئِكَ هُمُ الْخاسِرُونَ  ايشانند كه زيان كارانند .\r\n كَيْفَ تَكْفُرُونَ بِاللَّهِ  - چونست كه كافر ميمانيد بخداى .  وَ كُنْتُمْ أَمْواتاً  و شما نطفه‌هاى مرده بوديد  فَأَحْياكُمْ  پس شما را مردمان زنده كرد ،  ثُمَّ يُمِيتُكُمْ  آن گه بميراند شما را  ثُمَّ يُحْيِيكُمْ  پس زنده ميگرداند شما را  ثُمَّ إِلَيْهِ تُرْجَعُونَ  آن گه شما را فا او خواهند گردانيد .\r\n هُوَ الَّذِي  - او آن خداوندست  خَلَقَ لَكُمْ  كه بيافريد شما را\r\n\r\n","description":"","footnote":"","page_name":" 116 ","page_number":126},
  {"content":"\r\n\r\n ما فِي الْأَرْضِ جَمِيعاً  هر چه در زمين چيز است همه ،  ثُمَّ اسْتَوى إِلَى السَّماءِ  آن گه آهنگ بالا كرد  فَسَوَّاهُنَّ  راست كرد و راغ « 1 » آن آسمانها را  سَبْعَ سَماواتٍ  هر هفت آسمان  وَ هُوَ بِكُلِّ شَيْءٍ عَلِيمٌ  ، و او خداوند بهر چيز داناست .\r\n\r\nالنوبة الثانية\r\n- قوله تعالى  إِنَّ اللَّهَ لا يَسْتَحْيِي  - اقوال مفسّران مختلف است در سبب نزول اين آيت ، بعضى گفتند چون رب العالمين منافقان را مثل زد كه  مَثَلُهُمْ كَمَثَلِ الَّذِي اسْتَوْقَدَ ناراً  و گفت  أَوْ كَصَيِّبٍ مِنَ السَّماءِ  - منافقان گفتند اين نه سخن خداست كه اللَّه تعالى از آن بزرگوارتر است كه چنين مثل زند - فانزل اللَّه هذه الآية . و گفته‌اند سبب نزول آنست كه جهودان در قرآن ذكر عنكبوت و مگس شنيدند و ذلك فى قوله تعالى  مَثَلُ الَّذِينَ اتَّخَذُوا مِنْ دُونِ اللَّهِ أَوْلِياءَ كَمَثَلِ الْعَنْكَبُوتِ  . . .\r\nالآية و قال تعالى  إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً . . .  - جهودان چون ذكر مگس و تننده درين هر دو آيت شنيدند بطريق استهزاء گفتند اين چه سخن است ! و چه مثل ! و خداى را عزّ و جلّ چه حاجت بذكر مگس و عنكبوت ؟ - پس ايشان را اين جواب آمد كه :\r\n إِنَّ اللَّهَ لا يَسْتَحْيِي أَنْ يَضْرِبَ مَثَلًا ما  - اللَّه شرم نكند اگر مثل به پشّهء زند يا كم از پشّهء . اينست كه گفت  بَعُوضَةً فَما فَوْقَها  - اى فما فوقها فى الصّغر كما تقول فلان صغير فتقول و فوق ذلك - اى هو اصغر مما ترى . گفته‌اند كه ربّ العالمين اين مثل به پشه از بهر آن زد كه از عجائب و لطائف در پشه بدان كوچكى وضعيتى بيش از آنست كه در پيل بدان بزرگى و عظيمى . و تفاوت در جسم و اعضاء پشه بيش از آنست كه در جسم و اعضاء پيل ، و پيل را چندان رنگ نيست كه پشّهء را كه بر همه رنگهاى دنيا بسته است ، و و از آنكه عمرش اندك است دنيا هميشه از و پر است ، و هر چه پيل را هست از قوايم و خرطوم و ديگر اعضاء همه پشه را هست و زيادت ، كه پشه بينى\r\n\r\n\r\n","description":"","footnote":"\r\n( 1 ) وراغ - كذا فى كلتا النسختين الف و ج .\r\n","page_name":" 117 ","page_number":127},
  {"content":"\r\n\r\nكه دو دنب دارد و دو پر و باشد كه چهار دارد و دست و پاى بسيار ، و پيل و شير و نهنگ و مار و كژدم ازو گريزان و بر حذر . و او را متورّع آورده‌اند كه در نجاست نيفتد چنانك مگس افتد ، و غذاء وى در پوست آدمى نهاده‌اند خرطومى دارد سر آن تيز به پوست آدمى فرو برد و خون بر كشد و تا گرسنه است زندگى مىيابد چون سير شود در حال بميرد . يقال - « اذا جاعت البعوضة قويت فطارت و اذا شبعت تشققت و تلفت كذلك الانسان ليطغى ان رآه استغنى » .\r\nشعبى را پرسيدند كه هيچ چيز از حكمت خالى نيست در آفرينش آن ، در اين پيشه و عنكبوت آفريدن چه حكمت است ؟ جواب داد كه حكمت اندر آفرينش آن اگر خود آن بودى كه نمرود طاغى بپشهء هلاك كرد و مصطفى را به خانه عنكبوت كه بر در غار ساخت از دشمن برهانيد اگر همين بودى حكمت اندر آفرينش آن كفايت بودى . شافعى پيش هارون الرشيد نشسته بود مگسى بر روى هارون نشست هارون براند ديگر باره باز آمد ، هارون گفت « يا ابن ادريس لم خلق اللَّه الذّباب ؟ » اللَّه مگس را از بهر چه آفريد ؟ شافعى گفت : « مذلة للملوك » خوارى و بيچارگى ملوك زمين را - قال « فاستحسنه و وصله » . اينجا لطيفهء نيكو گفته‌اند - اللَّه تعالى مگس را ضعيف آفريد و با ضعف وى وقاحت آفريد و شير را قوى آفريد و با قوت وى نفرت آفريد - اگر آن وقاحت كه در مگس است در شير بودى در زمين كس از زخم وى نرستى ، ليكن بكمال حكمت و نفاذ قدرت هر چيز را سزاى خويش بداد و با ضعف مگس وقاحت سزا بود و با قوت شير نفرت سزا بود ، همه چيز بجاى خويش آفريد و بسزاى خويش بداشت . يقول تعالى ادبر عبادى بعلمى انى بعبادى خبير بصير . جهودان مىپنداشتند كه هر چه بزرگتر باشد و عظيمتر قدر آن بنزديك اللَّه بيشتر و آفرينش آن عظيمتر ، و هر كه كهتر و حقيرتر آفرينش آن سهلتر و قدر آن كمتر . و نيز مىپنداشتند كه ربّ العالمين از ذكر چيزهاى حقير شرم دارد چنانك ايشان از آن شرم ميداشتند . اللَّه تعالى ايشان را جواب داد - كه من شرم نكنم و مثل زنم به پشهء يا كم از پشّهء ، چون دانم كه مؤمنان را در آن پندست و زيادت بصيرت و بر معاندان دين حجت و دلالت .\r\n\r\n","description":"","footnote":"","page_name":" 118 ","page_number":128},
  {"content":"\r\n\r\nبعضى مفسران در تأويل آيت گفته‌اند  إِنَّ اللَّهَ لا يَسْتَحْيِي  اى - لا يخشى - گفتند استحيا بمعنى خشيت آيد چنانك خشيت بمعنى استحيا . و ذلك فى قوله تعالى  وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  و اشتقاق حيا از حياة است ، و حيا اول منزل عقل است نه بينى كه كودك را اول كه امارت عقل وى پديد آيد حيا بود ، پس اول منزل عقل حياست و آخر منزل عقل ايمان و مصطفى ع گفت :\r\n« لا ايمان لمن لا حياء له »\r\nيعنى كه چون به اول منزل نرسد آخر منزل در حق وى محال بود .\r\nو معنى ضرب اينجا وصف است  أَنْ يَضْرِبَ مَثَلًا  - يعنى ان يصف شبها شبّهه به - كما قال  ضَرَبَ لَكُمْ مَثَلًا مِنْ أَنْفُسِكُمْ  اى وصف لكم . هر جا كه ضرب مثلست در قرآن و در لغت عرب آن ضرب بمعنى وصف و بيان است و در قرآن ضرب است بمعنى - الزام - چنانك گفت  ضُرِبَتْ عَلَيْهِمُ الذِّلَّةُ  و ضرب است بمعنى - سير - چنانك گفت  وَ آخَرُونَ يَضْرِبُونَ فِي الْأَرْضِ  - و الضرب بالعصا معروف است چنانك گفت  اضْرِبْ بِعَصاكَ الْبَحْرَ  .\r\n مَثَلًا ما بَعُوضَةً  - اين  ما  نكرت گويند بمعنى شىء است تقديره . - مثلا شيئا بعوضة - كقوله تعالى  هذا ما لَدَيَّ عَتِيدٌ  اى هذا شيء لدىّ عتيد و  بَعُوضَةً  را نصب است بر بدل يعنى بدل ما - و البعوض صغار البقّ واحدة منها بعوضة .\r\n فَأَمَّا الَّذِينَ آمَنُوا فَيَعْلَمُونَ أَنَّهُ الْحَقُّ مِنْ رَبِّهِمْ  - نظير اين در سورة المدثر  وَ لا يَرْتابَ الَّذِينَ أُوتُوا الْكِتابَ وَ الْمُؤْمِنُونَ وَ لِيَقُولَ الَّذِينَ فِي قُلُوبِهِمْ مَرَضٌ  . . .\r\nالآية - ميگويد مؤمنان و گرويدگان راست مىشنوند و بسزا مىبينند ، و بيمار دلان عيب مىجويند و نادريافتنى مىپرسند ، مؤمنان ميدانند كه اين مثلها دلها را چون آئينه است رويها را - چنانك در آئينه نگرند هر چه در وى است بينند ، دلهاى ايشان درين مثلها نگرد هر چه غيب است و بودنى به چشم دل به بينند ، يقين ايشان در غيب پديد آيد و ايمان بيفزايد و بيمار دلان را شور دل بيفزايد . پس ربّ العالمين خبر داد اين دريافت جز دانايان و زيركان را نيست -  وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ  .\r\n\r\n","description":"","footnote":"","page_name":" 119 ","page_number":129},
  {"content":"\r\n\r\nو مثل زدن پديد كردن مانند است ، و اللَّه را رسد كه مثل زند بندگان را و بندگان را نيست كه مثل زنند اللَّه را . چنانك گفت :  فَلا تَضْرِبُوا لِلَّهِ الْأَمْثالَ  اى الاشباه - خداى را عزّ و جلّ هامتا مسازيد و انباز مگوييد ، و جز آنك اللَّه خويشتن را گفت صفت مكنيد ، كه به آن شناخت كه وى خود را شناسد شما وى را نشناسيد .\r\n يُضِلُّ بِهِ كَثِيراً وَ يَهْدِي بِهِ كَثِيراً  - اين جواب ايشانست كه گفتند - اللَّه چه خواست به اين مثل كه زد ؟ ربّ العالمين گفت اين مثل بدان زد تا گروهى را از رسيدن به عين حكمت آن بيراه كند ، و گروهى را راه نمايد بدانستن و رسيدن به عين حكمت آن .\r\n وَ ما يُضِلُّ بِهِ إِلَّا الْفاسِقِينَ  - فاسقان ايشانند كه از فرمانبردارى بيرون‌اند ، فسوق خروج است از طاعت يقال فسقت الرطبه اذا خرجت عن الكوى ، و سميت - الفارة فويسقة - لخروجها عن جحرها . و قال تعالى فى صفة ابليس - ففسق عن امر ربه - اى خرج عن طاعته . آن گه ايشان را صفت كرد به نعتهاى مذموم و گفت :\r\n الَّذِينَ يَنْقُضُونَ  - ايشان كه پيمان اللَّه را مىشكنند و عهدى كه اللَّه وريشان گرفت در توريت و در زبور بر زبان موسى و داود بوفاء آن باز نيامدند . و عهد آن بود كه « ان يعبدوه و لا يشركوا به شيئا و ان يؤمنوا بمحمد صلّى اللَّه عليه و آله و سلّم و يخبروا بنعته و صفته و يؤمنوا بجميع الانبياء عليهم السلم » - پيمان ستدند ازيشان بتوحيد اللَّه و بتصديق مصطفى ع و قبول بلاغ او ازو ، و اللَّه بريشان در آن عهد و پيمان گواه .\r\n«  مِنْ بَعْدِ مِيثاقِهِ »  العهد ، و قيل من بعد ميثاق اللَّه . و الميثاق مفعال من الوثوق و اصله موثاق فانقلبت الواو ياء لانكسار ما قبلها كميزان و ميقات . نظير اين در سورة الاعراف  أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ  - و گفته‌اند .\r\n الَّذِينَ يَنْقُضُونَ . . .  اخبار است از جملهء كافران و منافقان على العموم و عهد كه بريشان گرفته بودند آنست كه روز ميثاق رب العزة ايشان را از كتف آدم بيرون آورد و گفت :\r\n أَ لَسْتُ بِرَبِّكُمْ ؟ قالُوا بَلى  و در قرآن جايها فرمود است كه بعهد وفا كنيد و به پيمانها باز آئيد قال اللَّه تعالى  وَ أَوْفُوا بِعَهْدِ اللَّهِ إِذا عاهَدْتُمْ  -  وَ أَوْفُوا بِعَهْدِي أُوفِ بِعَهْدِكُمْ    أَوْفُوا  \r\n\r\n","description":"","footnote":"","page_name":" 120 ","page_number":130},
  {"content":"\r\n\r\n  بِالْعُقُودِ   ،  وَ بِعَهْدِ اللَّهِ أَوْفُوا  - ميگويد اگر عهدى كنيد يا عقدى بنديد با خالق يا با مخلوق بوفاء آن باز آئيد . و عهد با خالق نذر باشد و توبه و سوگندان و با مخلوق شرطها و عقدها كه در معاملات ميان ايشان رود و وعده‌ها كه يكديگر را دهند .\r\n وَ يَقْطَعُونَ ما أَمَرَ اللَّهُ بِهِ أَنْ يُوصَلَ  - و مىبرند آنچه اللَّه فرمود كه آن را به پيوندند از تصديق انبياء كه فراهم پيوندند ، و تصديق محمد فرا تصديق موسى پيوندند و تعظيم آدينهء امروز فرا تعظيم شنبه بروزگار پيوندند ، و روى دادن بكعبه امروز فرا روى دادن به بيت المقدس بروزگار پيوندند ، و گردن نهادن قرآن را فرا گردن نهادن تورة و انجيل و زبور پيوندند . قتاده گفت « امروا بالقول و العمل فقالوا فلم يعملوا فلم يصلوا القول بالعمل » ايشان را فرمودند كه عمل را فرا قول پيوندند كه ايمان قول و عمل است ، و نه پيوستند . و قيل - يريد بذلك قطع الرّحم فانّ قريشا قطعوا رحم النبي صلّى اللَّه عليه و آله و سلّم بالمعاداة معه . و گفته‌اند - كه ايشان را فرمودند كه پيغامبران را همه براست داريد فآمنوا بالبعض و كفروا بالبعض ، و المؤمنون و صلوا ، فقالوا لا نفرّق بين احد من رسله .\r\n وَ يُفْسِدُونَ فِي الْأَرْضِ  - تباهكارى ايشان آن بود كه عامّهء خويش را از اسلام باز ميداشتند ، و ضعيفان مسلمانان را در شك مىافكندند و دلها را مىشورانيدند و راهها به بيم ميكردند و راه ميزدند و سخن چينى ميكردند و ببد گويى مردم را در هم مىافكندند .\r\n أُولئِكَ هُمُ الْخاسِرُونَ  - زيان كاران ايشانند كه نقص و خسران در حظّ خويش آوردند ، كه ايشان را هر يكى در بهشت مسكنى بود - چنانك در خبر است ، و فردا ازيشان فاستانند و بمؤمنان دهند .\r\n كَيْفَ تَكْفُرُونَ بِاللَّهِ  - كيف استفهام عن حال الشّىء ، و لم استفهام عن علة الشيء و ما عن جنس الشيء  كَيْفَ تَكْفُرُونَ بِاللَّهِ  - اين خطاب با جهودان و مشركان عرب است هر چند كه آن مشركان بوجود صانع و آفريدگار معترف بودند - چنانك اللَّه گفت -  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ  و مصطفى ع پدر عمران حصين را پرسيد -\r\n\r\n","description":"","footnote":"","page_name":" 121 ","page_number":131},
  {"content":"\r\n\r\nآن گه كه هنوز مشرك بود -\r\n« كم تعبد اليوم الها قال سبعة واحدا فى السّماء و ستة فى الارض قال رسول اللَّه صلّى اللَّه عليه و آله و سلّم فايهم تعدّه ليوم رغبتك و رهبتك ؟ قال الّذى - فى السماء . »\r\n- اين خبر دليل است كه ايشان بوجود صانع ايمان داشتند اما نبوت مصطفى را صلّى اللَّه عليه و آله و سلّم منكر بودند و بوى كافر ، و هر كه بفرستاده كافر بود بفرستنده كافر باشد ازين جهت گفت :\r\n كَيْفَ تَكْفُرُونَ بِاللَّهِ  و اين سخن را دو مخرج است : يكى تعجب - و التعجب هو الاخبار عن عظيم فعلهم . يقول - ايها المؤمنون تعجبوا من هؤلاء كيف يكفرون اللَّه و قد ثبتت حجة اللَّه عليهم - ميگويد شگفت مانيد و تعجب كنيد ازين كافران كه حجت توحيد و ريشان ثابت است و روشن ، و نمى گروند ، و مخرج ديگر - توبيخ - است و ملامت ، ميگويد - اى پيغامبر من واى مؤمنان اين كافران را ملامت كنيد و گوئيد چون است كه باللّه نميگرويد و نشانهاى هستى و يكتايى و دانايى و توانايى وى شما را پيداست آن گه نشانهاى روشن بر شمرد و گفت -  وَ كُنْتُمْ أَمْواتاً فَأَحْياكُمْ  قومى گفتند - اين و او حال است و قد - در آن مضمر يعنى  كَيْفَ تَكْفُرُونَ بِاللَّهِ  و قد  كُنْتُمْ أَمْواتاً فَأَحْياكُمْ  . قومى گفتند نه واو حال است كه واو - ابتدا - است و برين قول  تَكْفُرُونَ بِاللَّهِ  وقف كنى جائز است ، آن گه ابتدا كنى  وَ كُنْتُمْ أَمْواتاً  - و الاموات جمع - الموت . و الموت يكون اسما و مصدرا - كالصّوم و العدل و الفطر .  وَ كُنْتُمْ أَمْواتاً  اى لم تكونوا شيئا حتى خلقكم . عرب موت بجاى خمول الذكر نهند ، و حياة بجاى شهرگى - يقال للشّىء الدارس و للامر خامل الذكر هذا شيء ميّت و امر ميّت . و للذكر و الامر المتعالم فى النّاس هذا امر حى . ميگويد شما چيزى ياد كرده و ياد كردنى نبوديد نام و نشان و رسم و طلل شما نبود تا بيافريد شما را و مردمان زنده گردانيد كه شما را مىشناسند و ذكر ميكنند . اين موت اول است و احياء اول . پس گفت  ثُمَّ يُمِيتُكُمْ  - يعنى يقبض ارواحكم عند انقضاء آجالكم - پس چون روزگار عمر شما برسد مىميراند شما را تا چنان گرداند كه در اول كه نبوديد -  ثُمَّ يُحْيِيكُمْ  - يعنى للبعث و القيمة - پس آن گه شما را زنده گرداند\r\n\r\n","description":"","footnote":"","page_name":" 122 ","page_number":132},
  {"content":"\r\n\r\nبعث و نشورا . اينست دو مرگ و دو حياة - كه آنجا گفت : -  أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ .  اين قول ابن عباس است و مجاهد . و قال قتاده  كُنْتُمْ أَمْواتاً  اى نطفا فى الارحام لانها تكون ميّتة بعد مفارقتها الرّجل -\r\nلقوله صلّى اللَّه عليه و آله و سلّم « ما ابين من حىّ فهو ميّت - »\r\nميگويد شما نطفه‌هاى مرده بوديد در رحم مادران - اول نطفه پس علقه ، پس مضغه پس استخوان و گوشت ، پس شما را زنده گردانيد بنفخ ارواح . و به\r\nقال النبي صلّى اللَّه عليه و آله و سلّم - يدخل الملك على النطفة بعد ما تستقرّ فى الرّحم باربعين او به خمس و اربعين ، فيقول اى رب اشقى ام سعيد ؟ اذكر ام انثى ؟ فيقول اللَّه تعالى و يكتبان - ثم يكتب عمله و رزقه و اجله و اثره و مصيبته - ثم تطوى الصحيفة فلا يزداد فيها و لا ينقص منها » .\r\n ثُمَّ يُمِيتُكُمْ  - آن گه شما را مىميراند بخواب ، و زنده ميگرداند به بيدارى وانگه شما را آخر بميراند و فردا شما را زنده گرداند . و قيل  وَ كُنْتُمْ أَمْواتاً  يعنى بعد اخذ الميثاق ردّهم الى ظهره فاماتهم فاحياكم بان اخرجكم من بطون امّهاتكم  ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُونَ  ميگويد آن گه شما را با او خواهند گردانيد و سوى او خواهند برد . اين همچنانست كه گفت  ثُمَّ رُدُّوا إِلَى اللَّهِ  و اگر  تُرْجَعُونَ  خوانى بفتح تا بر قراءت يعقوب ، معنى آنست كه آن گه وازوشيد « 1 » و كردار شما را پاداش دهند و اين كلمه دليل است كه اللَّه تعالى بر جهتى است از جهتهاى عالم و آن جهت بالاست بدليل ده آيت از قرآن  يَخافُونَ رَبَّهُمْ مِنْ فَوْقِهِمْ  - و  هُوَ الْقاهِرُ فَوْقَ عِبادِهِ  - ءامنتم من فى السماء ام امنتم فى السماء -  إِلَيْهِ يَصْعَدُ الْكَلِمُ الطَّيِّبُ  -  إِنِّي مُتَوَفِّيكَ وَ رافِعُكَ إِلَيَّ  -  بَلْ رَفَعَهُ اللَّهُ   يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ  -  تَعْرُجُ الْمَلائِكَةُ وَ الرُّوحُ إِلَيْهِ  -  يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ   أَسْبابَ السَّماواتِ فَأَطَّلِعَ إِلى إِلهِ مُوسى  و خبر درست است كه مصطفى ع گفت :\r\n« ارحموا من فى الارض ير حكم من فى السّماء\r\nاما معتزلى كه عذاب گور را منكر است دست درين آية مىزند و ميگويد دو زندگى گفت : يكى در دنيا و يكى در قيامت و زندگى در گور و عذاب\r\n\r\n\r\n","description":"","footnote":"\r\n( 1 ) گذا فى نسخة الف . « باز او خواهيد گشت » فى نسخة ج .\r\n","page_name":" 123 ","page_number":133},
  {"content":"\r\n\r\nنگفت . جواب وى آنست كه زندگى قوم موسى پس از صاعقه كه رسيد ايشان را نگفت درين آية و دلالت نكرد كه نيست و ذلك فى قوله تعالى  ثُمَّ بَعَثْناكُمْ مِنْ بَعْدِ مَوْتِكُمْ  و همچنين امّت حزقيل كه از بنى اسرائيل بمردند به طاعون و رب العالمين ايشان را زنده كرد ، آن زندگى ايشان پس از مردن هم نگفت درين آية و دليل نبود و ذلك قوله  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ  الآية - زندگى در گور و عذاب قبر اگر درين آيت منصوص نيست نفى آن در آيت هم « 1 » [ نيست . آن گه در اخبار درست بروايت ثقات و بزرگان صحابه چون عمر خطاب و على بن ابى طالب و عبد اللَّه مسعود و عبد اللَّه بن عباس و عبد اللَّه بن عمر و جرير بن عبد اللَّه و جابر و ابو هريره و ابو سعيد خدرى و ابو ايوب انصارى و انس بن مالك و براء بن عازب بروايت ايشان درست شده است از مصطفى ع حياة و عذاب قبر ، و هر كه آن را منكر است ضالّست و مبتدع .\r\n هُوَ الَّذِي خَلَقَ لَكُمْ ما فِي الْأَرْضِ جَمِيعاً  - مشركان عرب چون حديث مرده زنده گردانيدن و بعث و نشور شنيدند منكر شدند گفتند - من يعيدنا اذا متنا و كنا ترابا و عظاما ؟ كيست كه ما را برانگيزاند و زنده گرداند پس از آنكه خاك شديم ؟\r\nاللَّه گفت بجواب ايشان  هُوَ الَّذِي خَلَقَ لَكُمْ ما فِي الْأَرْضِ جَمِيعاً  - آن كس كه هر چه در زمين چيز است از آدمى و غير آدمى همه بيافريد ، قادر است كه شما را پس آنكه خاك شديد باز آفريند .  هُوَ الَّذِي  در قرآن بيست جايست و  وَ هُوَ الَّذِي  با واو نوزده جايست - هو - اشارة فرا موجود است اگر موجود نبودى - هو - معنى نداشتى و  هُوَ  به آن گفت تا شنونده گوش باز دارد و جوينده به آن راه يابد و نگرنده فرا آن بيند .\r\nپس اينكلمه نه نام نه صفت اشارتست فرا هست . « الّذى » كنايتست از هست تا شنونده آشنا گردد و جوينده بينا و خواهنده دانا ، و گفته‌اند  هُوَ  اشارتست به ذات ،  الَّذِي  اشارت به صفت ،  خَلَقَ  اشارت به فعل .  خَلَقَ لَكُمْ ما فِي الْأَرْضِ جَمِيعاً  ميگويد بيافريد هر چه در زمينست\r\n\r\n\r\n","description":"","footnote":"\r\n( 1 ) آنچه كه ما بين هلالين [ 
  ] گذارده شده منقول از نسخه ج است و در نسخه الف يك صفحه بالتمام ساقط است .\r\n","page_name":" 124 ","page_number":134},
  {"content":"\r\n\r\nاز كوه و دريا و هر چه در آنست از جواهر و معادن و چشمها و جويها و نبات و حيوان صامت و ناطق و پرنده و زنده و چرنده و گرما و سرما و نور و ظلمت و سكون و حركت . اين همه نعمت براى شما آفريدم و شما خود شمردن آن طاقت نداريد چنانك فرمود  وَ إِنْ تَعُدُّوا نِعْمَةَ اللَّهِ لا تُحْصُوها  ، و اين جمله نعمت و شما را از بهر دو چيز آفريدم - يكى آنكه تا به نعمت من دنيا بسر ميبريد و روزگار ميرانيد و منفعت ميگيريد . ديگر آنكه منعم را به آن ميشناسيد و از مصنوعات به وحدانيت صانع دليل ميگيريد .\r\nو گفته‌اند اين آيت ردّ است بر قدريان كه على الاطلاق بى تقييد گفت -  خَلَقَ لَكُمْ ما فِي الْأَرْضِ جَمِيعاً  و كفر و فساد و معاصى در تحت آن شود لا محالة ، و نه چنانست كه قدرى گفت آن در اجسام مخصوص است و افعال و اعراض از آن بيرونست كه در آيت تغيير و تخصيص نيست ، و مقتضى لفظ اطلاق جز عموم و استغراق نيست بعضى متكلمان گفتند  خَلَقَ لَكُمْ  دليلست كه حظر نيست و هر چه در دنياست هر كسرا مباح است ! جواب آنست كه اين لام نه لام تمليك است و نه اضافت تخصيص بكله اضافت بيان و تعريفست ، فكانّه يعرفنا انه خلقها لاجل منافعنا و موقع حاجاتنا ، بعضها لانتفاع و بعضها لاعتبار . فكيف كه حظر و منع درين آيت نيست در نصوص اخبار و سنن هست ، كه بعد ازين آية نصوص اخبار و آثار بيان كرد و تفصيل داد بعضى حرام كرد و بعضى حلال و گشاده . و سنت را رسد كه بر كتاب حكم كند - كقوله تعالى  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  و ليس هذا موضع شرحه . قومى گفتند اين خطاب با مؤمنانست و به حكم اين آيت هر چه كافرانند در زمين و مال ايشان فى مسلمانانست .\r\n ثُمَّ اسْتَوى إِلَى السَّماءِ  - استوى در قرآن نه جايست دو از آن به - الى - پيوسته يكى اينست و يكى در حم السجده . و آن هفت ديگر به على پيوسته يكى در - سورة الاعراف ، دوم در يونس ، سوم در رعد ، چهارم در طه ، پنجم در فرقان ، ششم در الم تنزيل ، هفتم در سورة الحديد .\r\n\r\n","description":"","footnote":"","page_name":" 125 ","page_number":135},
  {"content":"\r\n\r\nو استوى در لغت سه معنى دارد . و از آن سه معروفتر و مشهورتر - استقرار - است چنان كه جاى ديگر گفت  وَ اسْتَوَتْ عَلَى الْجُودِيِّ  اى : ( استقرّت ) . و سوار را كه بر پشت ستور آرام گيرد ميگويند « لتستوا على ظهوره » ديگر معنى - استوا - راست شدنست از كژى - و راست ايستادن . سه ديگر معنى - علوّ - است چنان كه گويند استوى رسول اللَّه على المنبر ثم استوى الى السّماء كه در قرآن است هر دو جايگه بمعنى علو است ميگويد بر شد و آهنگ بالا كرد .\r\n فَسَوَّاهُنَّ سَبْعَ سَماواتٍ  - و هر هفت آسمان راست كرد . خليل با يارى از آن خود نزد ابو ربيعهء كلابى شدند كه از فصحاء عرب بود از و پرسيد كه : « استوى الى » معنى چيست ؟ او را بر بامى يافتند ايشان را ديد كه روى بوى داشتند گفت ( استويا الى ) يعنى - ارتفعا الىّ - ايشان باز گشتند گفتند لهذا جئنا ؟ فاخذ الخليل هذه الكلمة فوضعها فى تفسير القرآن .\r\nاگر كسى گويد  ثُمَّ اسْتَوى إِلَى السَّماءِ  در هر دو آية پس از آفرينش زمين گفت و اين دليل است كه پيشتر زمين آفريد آن گه آسمان پس آنچه گفت  وَ الْأَرْضَ بَعْدَ ذلِكَ دَحاها  چه معنى دارد ؟ جواب وى آنست كه : ابن عباس گفت آن گه كه از وى همين مسئله پرسيدند و اين خبر در صحيح است - گفت اول زمين را به دو روز بيافريد يعنى يكشنبه و دوشنبه ، چنانك گفت  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ  پس قصد بالا كرد و آسمانها را راست كرد به دو روز يعنى سه شنبه و چهار شنبه ، چنانك گفت  فَقَضاهُنَّ سَبْعَ سَماواتٍ فِي يَوْمَيْنِ  پس به زمين نزول كرد و دحى زمين كرد ، و دحى آن بود كه گياهزار و مرغزار و كوه و دشت و راهها پيدا كرد و جويها براند پس زمين و هر چه در آنست 
  ] به چهار روز آفريده باشد اينست كه ميگويد - فى اربعة ايام سواء للسّائلين - پس آسمانها و زمينها بشش روز آفريد است - چنانك گفت  فِي سِتَّةِ أَيَّامٍ  ثم قال فى آخر الآية  وَ هُوَ بِكُلِّ شَيْءٍ عَلِيمٌ  خود را در قرآن از علم چهار نام گفت : - عالم و عليم و علّام و اعلم - عليم از عالم مه است و علّام از هر دو مه معنى آنست كه من خداوندم كه هفت طبقهء آسمان و هفت طبقهء زمين بيافريدم و هر چه\r\n\r\n","description":"","footnote":"","page_name":" 126 ","page_number":136},
  {"content":"\r\n\r\nدر آنست از حركات و سكنات جانوران تا آن مورچه كه در زير هفتم طبقهء زمين است و در خود بجنبد همه ميدانم ، پس بدانيد كه اعمال و ضمائر شما نيز ميدانم ، بطاعت مشغول شويد تا از عقوبت من برهيد .\r\n\r\nالنوبة الثالثة\r\n- قوله تعالى  إِنَّ اللَّهَ لا يَسْتَحْيِي أَنْ يَضْرِبَ مَثَلًا  الآية - بدانك خداى را عزّ و جلّ نامهاى بزرگوار است . و صفتهاى پاك ، نامهاى نيكو و صفتهاى پسنديده ، نامهاى ازلى و صفتهاى سرمدى ، خود را به آن صفتها بستود و در پيغام و نامهء خويش آن صفتها و اخلق نمود . از آنها يكى - حياست اللَّه تعالى به آن موصوف و اثبات آن در آيت و در خبر معلوم . آيت آنست كه گفت جلّ جلاله :  إِنَّ اللَّهَ لا يَسْتَحْيِي أَنْ يَضْرِبَ مَثَلًا  جاى ديگر گفت  وَ اللَّهُ لا يَسْتَحْيِي مِنَ الْحَقِّ  - و خبر درست است از مصطفى صلع كه روزى نشسته بود با ياران سخن ميرفت در ميان ايشان سه مرد از دور مىآمدند روى بوى داده ، يكى از آن سه بكران آنجايگه نزديك مردمان رسيد . هم آنجا بنشست ، رسول خدا گفت -\r\n« استحيى فاستحيى اللَّه منه »\r\nو هم در خبر است كه\r\n« ان اللَّه حيى كريم ، يستحيى من عبده اذا مدّ يده »\r\nالحديث - اين صفت حيا و امثال اين هر چه درست شود بنصوص كتاب و سنت واجب است بر بندهء خدا كه چون آن شنود يا خواند بر نام و صفت بيستد و زبان و دل از معنى آن خاموش دارد و از دريافت چگونگى آن نوميد باشد كه خرد را فرا دريافت آن بتكلف و تأويل راه نيست ، ميگويد جلّ جلاله : -  وَ لا يُحِيطُونَ بِهِ عِلْماً  - معنى آنست كه خلق به خود و بعقل خود وى را در نيابند ، مگر كه وى را به آن صفت كه خود كرد خود را و به آن نام كه خود را برد خود را بشناسد ، شناختنى و تصديقى و تسليمى گردن نهاده ، و نادر يافته پذيرفته ، و تهمت بر عقل خود نهاده ، هر كه اين راه رود و بجز اين طريق خود را نپسندد سنّى عقيدت است پاكيزه سيرت پسنديده طريقت - از اينجا گشايد چشمهء حكمت و صدق فراست و نور معرفت ، و اين منزلت كسى را بود كه چون ديگران از خلق شرم دارند و قبول خلق طلبند وى از حق شرم دارد ، و قبول حق طلبد ، و از حق كسى شرم دارد كه در دل بينايى دارد و\r\n\r\n","description":"","footnote":"","page_name":" 127 ","page_number":137},
  {"content":"\r\n\r\nدر سرّ آشنايى ، و داند بهر حال كه باشد كه اللَّه بوى نگرانست و بر كردار وى ديده ور و نگه‌بان . يقول تعالى -  أَ لَمْ يَعْلَمْ بِأَنَّ اللَّهَ يَرى  -\r\nفى الخبر - « اعبد اللَّه كانك تراه فان لم تكن تراه فانه يراك »\r\n- بيچاره آدمى كه كشتهء غفلت است و گرفتهء جهالت ، از خلق مى شرم دارد و از اللَّه شرم مى ندارد ، و ربّ العالمين بكرم و حلم خود اين فاخواست مىكند و ميگويد كه -  وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  - ميگويد از مردم شرم دارى و اللَّه سزاوارتر به آن كه از وى شرم دارى .\r\nيقول اللَّه جلّ جلاله « ما انصفنى عبدى يدعونى فاستحيى ان اردّه و يعصينى و لا يستحيى منى » .\r\nدر خبرست كه فردا در قيامت چون بنده بصراط باز گذرد نامهء در دست وى نهند مهر بر آن نهاده ، چون سر آن باز كند در آن نوشته بيند - بندهء من - فعلت ما فعلت و لقد استحييت ان اظهر عليك ، فاذهب فانى قد غفرت لك . قال يحيى بن معاذ فى هذا الخبر سبحان من يذنب العبد فيستحيى هو . » پير طريقت گفت : - « شرم حصار دين است و مايهء ايمان و نشان كرم . و خلق درين مقام بر سه گروه‌اند : - غافلان و عاقلان و عارفان . غافلان از خلق شرم دارند ايشان ظالمان‌اند ، عاقلان از فرشته شرم دارند ايشان مقتصدانند ، عارفان از حق شرم دارند ايشان سابقان‌اند » . و گفته‌اند - حيا بر هفت وجه است : حياء جنايت - چنانك حياء آدم ( ع ) ، آن گه كه در زلّت افتاد و تاج و حله از وى بربودند ، چون متواريان ازين گوشه بدان گوشه مىشد . خطاب آمد كه - « يا آدم أ فرارا منّا فقال لا ، بل حياء منك » دوم - حياء تقصير - چنانك حياء فرشتگان آن گه گويند سبحانك ما عبدناك حق عبادتك . سوم حياء اجلال - چنان كه حياء اسرافيل تسر بل بجناحيه حياء من اللَّه عزّ و جلّ . چهارم حياء كرم - چنانك حياء مصطفى ( ع ) - كان يستحيى من الصحابة اذا دخلوا بيته ان يقول لهم اخرجوا ، فقال اللَّه عزّ و جلّ  « وَ لكِنْ إِذا دُعِيتُمْ فَادْخُلُوا فَإِذا طَعِمْتُمْ فَانْتَشِرُوا وَ لا مُسْتَأْنِسِينَ لِحَدِيثٍ »  پنجم - حياء حشمت - چنانك\r\nحياء على عليه السّلام حين سأل المقداد حتى سأل رسول اللَّه صلّى اللَّه عليه و آله و سلّم عن حكم المذى لمكان فاطمة .\r\nششم - حياء استحقار - چنانك حياء موسى ( ع ) - حين قال انّه لتعرض لى الحاجة\r\n\r\n","description":"","footnote":"","page_name":" 128 ","page_number":138},
  {"content":"\r\n\r\nمن الدنيا فاستحيى ان اسألك يا ربّ ، فقال اللَّه سلنى حتى ملح عجينك و علف شاتك .\r\nهفتم - حياء حق است جلّ جلاله و تقدست اسماؤه و تعالت صفاته و قد مضى ذكره .\r\n كَيْفَ تَكْفُرُونَ بِاللَّهِ  - از روى اشارت ميگويد - اى گم كرده سر رشتهء خويش اى افتاده در چاه بشريت خويش ، راه ازين روشنتر خواهى چونك مى نروى ؟\r\nميدان ازين كشيده‌تر خواهى چونك سوارى نكنى ؟ شمع ازين افروخته تر خواهى چونك از جاده مىبيفتى ؟ اى سالها بر تو گذشته و هنوز بويى نايافته ، اى بر هزار خوان نشسته و هنوز گرسنه ! اى هزاران لباس پوشيده و هنوز برهنه . مسلمانان ! ميدان فراخست سواران كجااند ؟ ديوان فرو نهادند متظلمان كجااند ؟ طبيب حاضر است بيماران كجااند ؟ جمال در كشف است عاشقان كجااند ؟\r\n وَ كُنْتُمْ أَمْواتاً فَأَحْياكُمْ  - ميگويد - اگر مرده بوديد زنده كردم چون كه ننگريد ؟ اگر جاهل بوديد داناتان كردم چون كه در نيابيد ؟ راهتان نمودم چرا مىنرويد ؟\r\n مرد بايد كه بوى داند برد * و رنه عالم پر از نسيم صباست \r\nپير طريقت گفت - « الهى بنده با حكم ازل چون برآيد و آنچه ندارد چه بايد جهد بنده چيست ؟ كار خواست تو دارد بنده بجهد خويش نجات خويش كى تواند ؟\r\n ثُمَّ يُمِيتُكُمْ ثُمَّ يُحْيِيكُمْ  - گفته‌اند مرگ بر سه قسم است : و زندگانى بر سه قسم ، مرگ لعنت ، و مرگ حسرت ، و مرگ كرامت . مرگ لعنت كافرانراست و مرگ حسرت عاصيانراست و مرگ كرامت متقيانراست . و زندگانى سه قسم است :\r\nيكى زندگانى بيم ، ديگر زندگانى اميد ، سوم زندگانى مهر - زندگانى بيم در برّ پيدا ، زندگانى اميد در خدمت پيدا ، زندگانى مهر در ياد پيدا . زندهء بيم روز مرگ او را ايمن كنند كه :  أَلَّا تَخافُوا وَ لا تَحْزَنُوا  ، زندهء اميد را روز پسين فا نوازند كه  أَبْشِرُوا بِالْجَنَّةِ الَّتِي كُنْتُمْ تُوعَدُونَ  ، زندهء مهر را از دوست بر بساط كرم در مجلس انس اين كرامت آيد كه  ارْجِعِي إِلى رَبِّكِ راضِيَةً مَرْضِيَّةً . \r\nپير طريقت گفت - « الهى اى سزاى كرم و اى نوازندهء عالم ! نه با جز تو شاديست\r\n\r\n","description":"","footnote":"","page_name":" 129 ","page_number":139},
  {"content":"\r\n\r\nنه با ياد تو غم ، خصمى و شفيعى و گواهى و حكم . هرگز بينما نفسى با مهر تو بهم ، آزاد شده از بند وجود و عدم ، باز رسته از زحمت لوح و قلم ، در مجلس انس قدح شادى بر دست نهاده دمادم » .\r\n جز عشق تو بر ملك دلم شاه مباد * وز راز من و تو خلق آگاه مباد\r\nكوته‌بينان نشود عشق توام زين دل ريش * دستم ز سر زلف تو كوتاه مباد \r\n هُوَ الَّذِي خَلَقَ لَكُمْ ما فِي الْأَرْضِ جَمِيعاً  - جاى ديگر گفت  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ  - ميگويد هر چه مملكت زمين است همه براى شما آفريده‌ام و مسخر شما كردم ، عطاء ما مختصر نبود ، كرامت ما در حق سوختگان ما سرسرى نبود ، نواخت ما را در حق شما هرگز تراجع نبود ، و چنان نيست كه بر مملكت زمين اقتصار كردم كه آسمانها را هم از بهر نظر شما و نزهت بصر شما و خزينهء روزى شما راست كردم ، بندهء من ! چون قدم در كوى عهد ما نهى تو ندانى كه آسمانيان را و زمينيان را چه بشارت رسد و يكديگر را چه تهنيت كنند ، آن من دانم كه من هر چيز را داننده‌ام و بهر كس رسنده  وَ هُوَ بِكُلِّ شَيْءٍ عَلِيمٌ  .\r\nدر اين آيت لطيفه ايست ، نگفت ( خلقكم لما فى الارض جميعا ) كه گفت  خَلَقَ لَكُمْ ما فِي الْأَرْضِ  يعنى كه هر چه مملكت زمين و آسمانست از بهر تو آفريدم بندهء من ! و ترا از بهر خود آفريدم ، نه بينى كه على الخصوص موسى را گفت .  « وَ اصْطَنَعْتُكَ لِنَفْسِي »  و على العموم خلق را گفت -  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  - قدر اين خطاب مصطفى دانست و شكر اين نعمت وى گزارد ، كه آن شب قرب و كرامت كه كه وى را به آسمان بردند هر چه آفريس بود و ممالك كونين همه نثار قدم صدق وى كردند ، و آن مهتر بگوشهء چشم به هيچ باز ننگرست و گفت ما را براى اين نيافريده‌اند -  ما زاغَ الْبَصَرُ وَ ما طَغى  - نوشش باد ! بو يزيد بسطامى كه در راه سنّت مصطفى نيكو رفت و ادب حضرت نيكو بجاى آورد گفت - : « لم ازل اقطع المهالك حتى وجدت الممالك ، ثم تركت الممالك حتى وصلت الى شواهد الممالك ، فقلت - الجائزة - فقال - قد وهبت لك كلّما رأيت ، قلت انت المراد قال - فانا لك كما انت لى . »\r\n\r\n","description":"","footnote":"","page_name":" 130 ","page_number":140},
  {"content":"\r\n\r\nپير طريقت گفت : - « الهى ! نسيمى دميد از باغ دوستى دل را فدا كرديم بويى يافتيم از خزينهء دوستى بپادشاهى بر سر عالم ندا كرديم ، برقى تافت از مشرق حقيقت آب و گل كم انگاشتيم و دو گيتى بگذاشتيم ، يك نظر كردى در آن نظر بسوختيم و بگداختيم ، بيفزاى نظرى و اين سوخته را مرهم ساز و غرق شده را درياب كه « مى زده را هم بمى دارو و مرهم بود » و فى معناه انشد :\r\n تداويت من ليلى بليلى من الهوى * كما يتداوى شارب الخمر بالخمر \r\n\r\nالنوبة الاولى -\r\nقوله تعالى  وَ إِذْ قالَ رَبُّكَ لِلْمَلائِكَةِ  نيوش تا گوئيم اى محمد آن گه كه گفت خداوند تو فريشتگان را ،  إِنِّي جاعِلٌ  من كردگار و آفريدگارم  فِي الْأَرْضِ  اندر زمين  خَلِيفَةً  از پس شما در رسيده  قالُوا  گفتند  أَ تَجْعَلُ فِيها  مىخواهى آفريد در زمين  مَنْ يُفْسِدُ فِيها  كسى را كه در آن تباهكارى كند ،  وَ يَسْفِكُ الدِّماءَ  و خونها ريزد ،  وَ نَحْنُ نُسَبِّحُ بِحَمْدِكَ  و ما بستايش تو ترا مىستائيم  وَ نُقَدِّسُ لَكَ  و بآفرينهاى نيكو ترا ياد ميكنيم .\r\n قالَ  خداوند گفت فريشتگان را  إِنِّي أَعْلَمُ ما لا تَعْلَمُونَ  من آن دانم كه شما ندانيد .\r\n وَ عَلَّمَ آدَمَ  - آن گه در آدم آموخت  الْأَسْماءَ كُلَّها  نامهاى همه چيز ،  ثُمَّ عَرَضَهُمْ  آن گه نمود آن چيزها همه  عَلَى الْمَلائِكَةِ  فرا فريشتگان .  فَقالَ  گفت ايشان را  أَنْبِئُونِي  خبر كنيد مرا  بِأَسْماءِ هؤُلاءِ  بنامهاى آن چيزها كه چيست  إِنْ كُنْتُمْ صادِقِينَ  اگر مىراست گوئيد كه بخلافت شما سزاوارترايد از وى ،\r\n قالُوا  فرشتگان گفتند  سُبْحانَكَ  پاكى و بيعيبى ترا  لا عِلْمَ لَنا  ما را دانش نيست  إِلَّا ما عَلَّمْتَنا  مگر آنچه تو آموختى ما را  إِنَّكَ أَنْتَ الْعَلِيمُ الْحَكِيمُ  تويى دانا راست دانش راست كار .\r\n\r\n","description":"","footnote":"","page_name":" 131 ","page_number":141},
  {"content":"\r\n\r\n قالَ يا آدَمُ  اللَّه گفت  أَنْبِئْهُمْ  خبر گوى فرشتگان را  بِأَسْمائِهِمْ  از نامهاى ايشان  فَلَمَّا أَنْبَأَهُمْ  چون آدم فريشتگان را خبر كرد  بِأَسْمائِهِمْ  آن نامهاى ايشان  قالَ  گفت اللَّه فريشتگان را ،  أَ لَمْ أَقُلْ لَكُمْ  نگفتم شما را  إِنِّي أَعْلَمُ  كه من دانم  غَيْبَ السَّماواتِ وَ الْأَرْضِ  نهانها و پوشيده‌ها در آسمان و زمين ،  وَ أَعْلَمُ ما تُبْدُونَ  و ميدانم آنچه مىنمائيد و پيدا ميكنيد  وَ ما كُنْتُمْ تَكْتُمُونَ  و آنچه نهان ميداشتيد .\r\n\r\nالنوبة الثانية\r\n- قوله تعالى -  وَ إِذْ قالَ  هر جا كه در قرآن -  وَ إِذْ  گفت بجاى آنست كه گويند نيوش تا گويم كه چه بود ، و اين اشارت ببدو خلق آدم است يعنى ابتداء آفرينش شما آن بود كه رب العالمين فريشتگان را خبر داد و گفت من آفريدگار خليفتىام در زمين - يعنى آدم - و اين اظهار شرف آدم را گفت و فضيلت وى كه اللَّه تعالى چون بندهء را تشريف دهد پيش از آفرينش وى خبر دهد ، چنانك فرشتگان را و انبيا را خبر داد از مصطفى صلع پيش از آفريدن وى و ذلك فى قوله تعالى -  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ . . .  الى آخر الآية - و عيسى را فرمود تا از وى خبر دهد پيش از آفرينش وى و ذلك فى قوله -  « إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ »  - و اصحاب وى را در تورية و انجيل صفت كرد پيش از آفرينش ايشان و ذلك فى قوله تعالى  ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ  اى صفتهم و ذكرهم . و قيل انما اخبرهم بكونه قبل ايجاده تطبيبا لقلوب الملائكة - ، و ان لا ينازعهم بالعزل عن الولاية . كقول ابراهيم - انّى ارى فى المنام انّى اذبحك - تطبيبا لقلبه ليكون مستعدّا للمأمور به متأهبا .\r\n وَ إِذْ قالَ رَبُّكَ لِلْمَلائِكَةِ  - نام فرشته در عربيت از پيغام گرفته‌اند عرب پيغام را - مألَكه - گويند و مألِكه - گويند و - الوك - گويند يقال الك لى و الكنى اى ارسلنى . و بر قياس اين اشتقاق مآلكه است نه ملائكة بر وزن مفاعله ، لكن الهمزة منقولة من موضعها فقيل ملائكة . مفسّران گفتند اين فرشتگان ايشان بودند كه زمين\r\n\r\n","description":"","footnote":"","page_name":" 132 ","page_number":142},
  {"content":"\r\n\r\nداشتند پس از جان ، و سبب آن بود كه اللَّه تعالى آن گه كه زمين را بيافريد جانّ را و فرزندان وى را از آتش دود آميغ بيافريد چنانك گفت  وَ خَلَقَ الْجَانَّ مِنْ مارِجٍ مِنْ نارٍ  و ايشان را ساكنان زمين كرد و قومى شهوانى بودند و در راه شرع مكلّف ، ايشان تباهكارى كردند در زمين و خونها ريختند ، ربّ العالمين ابليس را كه خازن بهشت بود آن هنگام با لشكرى از فريشتگان به زمين فرستاد و اولاد جانّ را بجزيره‌هاى دريا راندند و خود بجاى ايشان نشستند و اللَّه را عبادت ميكردند و تسبيح و تهليل مىآوردند - ابليس عجبى در خود آورد كه من اللَّه را آن همه عبادت كردم هم در آسمان هم در زمين ، از من بهتر و مهمتر همانا كه كس نيست . راست كه تكبر و عجب بر خود نهاد او را معزول كردند . ابتداء عزل وى اين بود كه  قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً  - آدم را خليفه نام كرد از بهر آن كه بر جاى ايشان نشست كه پيش از وى بودند در زمين و فرزندانش هر قرن كه آيند خلف و بدل ايشان باشند كه از پيش بودند و به يقول اللَّه  لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ  - و فرق ميان خليفه و ملك آنست كه سلمان گفت آن گه كه از وى پرسيدند : - ما الخليفة من الملك فقال - الخليفة الّذى يعدل فى الرعيّة و يقسم بينهم بالسّويّة و يشفق عليهم شفقة الرّجل على اهله و يقضى بكتاب اللَّه عزّ و جلّ . و عمر خطاب روزى سلمان را گفت - املك انا ام خليفة ؟\r\nفقال سلمان - ان انت اخذت من ارض المسلمين درهما او اقلّ او اكثر و وضعته فى غير حقّه فانت ملك - قال فاستعبر عمر . - و كان معاوية يقول على المنبر يا ايّها النّاس انّ الخلافة ليست بجمع المال و لا تفريقه و لكنّ الخلافة العمل بالحقّ و الحكم بالعدل و اخذ النّاس بامر اللَّه عزّ و جلّ . و\r\nقال النبي صلّى اللَّه عليه و آله و سلّم - « الخلافة بعدى ثلاثون سنة ثمّ يكون ملكا » .\r\n قالُوا أَ تَجْعَلُ فِيها مَنْ يُفْسِدُ فِيها  - فريشتگان گفتند : خداوندا ميخواهى آفريد در زمين كسى را كه تباهكارى كند چنانك بنو الجانّ كردند - قاسوا الشاهد على الغائب بعضى مفسران گفتند - اينجا ضميرى محذوفست يعنى :  أَ تَجْعَلُ فِيها مَنْ يُفْسِدُ فِيها  ام تجعل فيها من لا يفعل هذا ، كقوله تعالى -  أَمَّنْ هُوَ قانِتٌ آناءَ اللَّيْلِ  يعنى - كمن هو غير\r\n\r\n","description":"","footnote":"","page_name":" 133 ","page_number":143},
  {"content":"\r\n\r\nقانت . سدى گفت چون رب العالمين ايشان را گفت -  إِنِّي جاعِلٌ فِي الْأَرْضِ خَلِيفَةً  ايشان گفتند - و ما يكون من الخليفة و اصحابه ؟ از آن خليفه و اصحاب وى چه آيد ؟ اللَّه گفت عزّ جلاله - يكون منهم سفك الدّماء و الحسد و الفساد ازيشان خون ريختن و حسد و تباهكارى آيد ، آن گه ايشان گفتند  أَ تَجْعَلُ فِيها مَنْ يُفْسِدُ فِيها  از بهر آنكه ايشان علم غيب ندانستند تا اللَّه ايشان را از آن خبر ندادى نگفتندى . و به قال عزّ و جلّ -  لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ  و قال تعالى  يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ  و اشارت فساد و خون ريختن هر چند كه از روى لفظ با آدم مىشود اما از روى معنى با فرزندان شود ، كه آدم نه خون ريخت و نه تباهكارى كرد بلكه فرزندان كردند . و اين در لغت عرب رواست چنانك گفت  هُوَ الَّذِي خَلَقَكُمْ مِنْ طِينٍ  لفظ عام است و آدم به آن مخصوص ، فانّه خلق من الطّين و الخلق بعده من النّطف .\r\n وَ نَحْنُ نُسَبِّحُ بِحَمْدِكَ  - حسن بصرى گفت سبحان اللَّه و بحمده ميگفتند » بو ذر از مصطفى پرسيد -\r\nاىّ الكلام افضل قال - ما اصطفاه للملائكة - سبحان اللَّه و بحمده -\r\nو گفته‌اند - تسبيح اينجا نماز است و - حمد - بمعنى - امر - اى : ( نصلّى لك بامرك ) كقوله  يَوْمَ يَدْعُوكُمْ فَتَسْتَجِيبُونَ بِحَمْدِهِ  اى بامره ، و گفته‌اند  نُسَبِّحُ بِحَمْدِكَ  اين بابموضع حال است اى : ( نسبّح حامدين لك - كما يقال - خرج زيد بسلاحه اى متسلّحا .\r\n وَ نُقَدِّسُ  اى ننزّهك عمّا لا يليق بك ؟ و قيل نطهّر لك قلوبنا من الشرك و ابداننا من المعصية و ذلك بحمدك لا بانفسنا . تسبيح در لغت عرب تنزيه است چيزى را نزه و بى عيب خواندن و تقديس تطهير است پاك داشتن در دانش و پاك گفتن در ياد .\r\nو از بس كه فريشتگان و پيغامبران به زمين مقدسه فرو آمدند و خلق را از ضلالت و معصيت پاك ميكردند و بر خداى عزّ و جلّ ميخواندند آن را بيت المقدس نام كردند .\r\nو تسبيح و تقديس دو نامست خداى را عزّ و جل - سبّوح و قدّوس - سبّوح در خبر است و قدّوس در قرآن ، سبّوح اى تنزيه للَّه و قدّوس اى طهارة للَّه جلّ ثناؤه -\r\n\r\n","description":"","footnote":"","page_name":" 134 ","page_number":144},
  {"content":"\r\n\r\nو قدّوس بنصب قاف و رفع آن هر دو گويند قال رؤبه .\r\n دعوت ربّ العزّة القدوسا * دعاء من لا يعبد النّاقوسا \r\n وَ نَحْنُ نُسَبِّحُ بِحَمْدِكَ وَ نُقَدِّسُ لَكَ .  - اين سخن از فريشتگان نه اظهار منّت است كه اين غايت تواضع است . چنانك عرب گويد به خدمت در خواستن . أ تستعين بغيرى و انا مجد فى خدمتك ؟ و على ذلك قوله   وَ إِنَّا لَنَحْنُ الصَّافُّونَ وَ إِنَّا لَنَحْنُ الْمُسَبِّحُونَ   .\r\nچون فريشتگان چنين گفتند ، اللَّه تعالى ايشان را جواب داد :  إِنِّي أَعْلَمُ ما لا تَعْلَمُونَ  من آن دانم كه شما ندانيد ، از آدم توبه دانست و از ابليس معصيت . و ايشان را به اين دو هيچ علم نبود و گفته‌اند - انّى اعلم - يعنى ميدانم كه از آدم پيغامبران و رسولان و صالحان فرزندان در وجود آيند كه مرا تسبيح و تقديس كنند . و قيل - انّى اعلم ما لا تعلمون - لانّكم تعلمون فساد جوارحهم و انا اعلم محبّة قلوبهم و محبّة قلوبهم شفيع فساد جوارحهم و فى ذلك يقول القائل :\r\n و اذا الحبيب اتى بذنب واحد * جاءت محاسنه بالف شفيع \r\nو يقال - انّى اعلم ما لا تعلمون - من انكسار قلوبهم و ان ارتكبوا قبيح افعالهم و صولة قلوبكم عند اظهار تسبيحكم و تقديسكم فانتم فى تيه وفاقكم و فى عصمة افعالكم و فى تحمّل تسبيحكم ، و هم منكسرون عن شواهدهم متذلّلون بقلوبهم . و انّ لانكسار قلوبهم عندنا ذماما قويّا . قال تعالى لبعض انبيائه - أنا عند المنكسرة قلوبهم من اجلى .\r\n وَ عَلَّمَ آدَمَ الْأَسْماءَ كُلَّها .  - فريشتگان چون اين خطاب بشنيدند كه انّي جاعل في الأرض خليفة - با يكديگر گفتند لن يخلق خلقا اعلم منّا - هر كس را كه آفريد از ما عالمتر نباشد . پس ربّ العالمين آدم را بيافريد و او را بريشان افزونى داد بعلم و نام هر چيز او را در آموخت فذلك قوله -  وَ عَلَّمَ آدَمَ الْأَسْماءَ كُلَّها  و سمّى آدم لانّه خلق من اديم الارض يدلّ عليه ما\r\nقال النبى - انّ اللَّه تعالى خلق الآدم من قبضة قبضها من جميع اديم الارض ، فجاءت بنو آدم على قدر الارض ، منهم الاحمر و الأبيض و الاسود و بين ذلك ، و السّهل و الحزن و الخبيث و الطيب -\r\nخبر مصطفى در آفرينش\r\n\r\n","description":"","footnote":"","page_name":" 135 ","page_number":145},
  {"content":"\r\n\r\nآدم و برداشتن خاك آدم از زمين اينست . اما اثر صحابه آنست كه - عبد اللَّه مسعود و جماعتى از صحابه گفتند - لمّا فرغ اللَّه من خلق ما احبّ استوى على العرش ، و قال للملائكة  إِنِّي جاعِلٌ فِي الْأَرْضِ خَلِيفَةً  الى قوله  إِنِّي أَعْلَمُ ما لا تَعْلَمُونَ  من شأن ابليس فبعث جبريل الى الارض ليأتيه بطين منها - فقالت الارض انّى اعوذ باللّه منك أن تنقص منّى او تشينى ، فرجع و لم يأخذ . فقال - يا ربّ انّها قد عاذت بك فاعذتها . فبعث ميكائيل فقالت مثل ذلك ، فرجع . فبعث ملك الموت فعاذت منه . فقال و انا اعوذ باللّه ان ارجع و لم انفذ امره ، فاخذ من وجه الارض و خلط ، فلم يأخذ من مكان واحد و اخذ من تربة حمراء و بيضاء و سوداء ، فلذلك خرج بنو آدم مختلفين ، فصعد به فبلّ ترابه حتّى عاد طينا لازبا - و اللّازب هو الّذى يلتزق بعضه ببعض ، ثم لم يزل حتى انتن و تغيّر .\r\nفذلك حين يقول - من حماء مسنون - قال منتن . قال للملائكة - انّى خالق بشرا من طين فاذا سوّيته و نفخت فيه من روحى فقعوا له ساجدين فخلقه اللَّه بيديه لكيلا يتكبّر ابليس عليه ليقول اللَّه تكبّر عمّا عملت بيدىّ و لم أ تتكبّر عنه فخلقته بشرا ، فكان جسدا من طين اربعين سنة من مقدار يوم الجمعة ، فمرّت به الملائكة ففزعوا منه لمّا رأوه ، و كان اشدّهم فزعا منه ابليس . فكان يمرّ به و يضر به فيصوّت الجسد كما يصوّت الفخّار .\r\nفتكون له صلصلة فذلك حين يقول - من صلصال كالفخّار - و يقول لامر ما خلقت ، و دخل فى فيه و خرج من دبره . فقال للملائكة - لا ترهبوا من هذا فهو اجوف و لئن سلّطت عليه لاهلكنّه . فلمّا بلغ الحين الّذى يريد اللَّه ان ينفخ فيه الروح قال للملائكة - اذا نفخت فيه من روحى فاسجدوا له - فلمّا نفخ فيه الروح فدخل الروح فى رأسه عطس فقالت له الملائكة - قل الحمد للَّه فقال - الحمد للَّه . فقال اللَّه عزّ و جلّ - رحمك ربك - فلمّا دخل الرّوح فى عينيه نظر الى ثمار الجنّة ، فلمّا دخل فى جوفه اشتهى من الطّعام ، فوثب قبل ان يبلغ الرّوح فى رجليه عجلان الى ثمار الجنّة ، فذلك حين يقول خلق الانسان من عجل .\r\n وَ عَلَّمَ آدَمَ الْأَسْماءَ كُلَّها .  - ابن عباس گفت - حتى القصعة و القصيعة و الفسوة و الفسيوة - اللَّه در آدم آموخت نامهاى همه چيزها تا كاسهء بزرگ و كاسهء كوچك\r\n\r\n","description":"","footnote":"","page_name":" 136 ","page_number":146},
  {"content":"\r\n\r\nو باد كه از جانور رود نرم و نيم نرم . ربيع گفت - نامهاى فريشتگان در وى آموخت .\r\nابن زيد گفت - نامهاى ذريّت آدم و لغتها كه در آن سخن ميگويند - عربى و پارسى و عبرانى و سريانى و غير آن ، هر لغت كه فرزند آدم در آن سخن ميگويند . ضحاك از ابن عباس گفت - اسماى اجناس بود چون مردم و پرى و چهار پاى مرغان و ددان بيابان و درختان و زمين و آسمان و مانند آن . مقاتل گفت - جانوران و جمادات را همه فرا آدم نمود كه همه آفريده بود در آن شش روز از پيش ، و آدم را از پس همه آفريد در آخر روز جمعه ، چنانك در خبرست آن گه نام يك يك وى را در آموخت و گفت - يا آدم هذا فرس و هذا بغل و هذا حمار الى آخرها - عطية بن بشر گفت - علّمه الف حرفة ثم قال - قل لاولادك ان أردتم الدّنيا فاطلبوها بهذه الحرف و لا تطلبوها بالدّين . اهل اشارت گفتند - مقتضى لفظ عموم آنست كه هر چه اسما بود آدم را در آموخت هم اسماء خالق هم اسماء مخلوقات ، پس آدم بدانستن اسماء مخلوقات از فرشتگان متميّز شد و متخصّص ، و افزونى وى بريشان پيدا شد و علم وى بنامهاى آفريدگار خود سرّى بود و متخصص و افزونى وى بريشان پيدا ، و علم وى بنامهاى آفريدگار خود سرّى بود ميان وى و ميان حق كه فريشتگان را بر آن اطلاع نبود ، پس ثمرهء علم نام مخلوق در حق آدم آن بود كه مسجود فريشتگان گشت ، و ثمرهء علم خالق آنك بمشاهدهء حق رسيد و كلام حق شنيد .\r\n ثُمَّ عَرَضَهُمْ عَلَى الْمَلائِكَةِ  - پس آن مسمّيات و اشخاص را فرا فريشتگان نمود و در ميان ايشان عقلا بودند از ملائكة و انس و جن و شياطين از بهر آن گفت :\r\n ثُمَّ عَرَضَهُمْ  . ابن زيد گفت - رب العالمين فرزندان آدم را از پشت آدم بيرون آورد و بفريشتگان گفت : -  أَنْبِئُونِي بِأَسْماءِ هؤُلاءِ  مرا خبر كنيد كه نامهاى ايشان چيست ؟\r\nاگر مىراست گوئيد  إِنْ كُنْتُمْ صادِقِينَ  - كه از شما عالمتر كس نيافريدم . اين امر تعجيز گويند ، اللَّه تعالى خواست تا عجز ايشان بريشان پيدا شود در شناخت نامهاى آنچه مىبينند به چشم سر ، چون عاجز آيد از علم آنچه نديدند و در آنچه غيب است اوليتر كه عاجز باشند .\r\n\r\n","description":"","footnote":"","page_name":" 137 ","page_number":147},
  {"content":"\r\n\r\nپس فرشتگان به زبان اعتذار و عجز گفتند - :  سُبْحانَكَ لا عِلْمَ لَنا إِلَّا ما عَلَّمْتَنا  - پاكى و بيعيبى ترا و كس را بر علم غيب جز از تو اطلاع نيست ، و ما را دانش نيست مگر آنچه تو آموختى ما را ، دانا بحقيقت تويى ، كه بى تعلّم دانايى و در دانش بيهمتايى و خداوندى را سزايى ، كه راست دانش و راست كارى ، تو دانى كه خلافت را كه سزاست و آن پنداشت ما جمله خطاست .\r\nآن گه آدم را گفت :  أَنْبِئْهُمْ بِأَسْمائِهِمْ  - فريشتگان را خبر كن از نامهاى ايشان - اين آيت دليل است كه آدم پيغامبرى بود مرسل بفريشتگان - و قيل كان رسولا الى ولده . بو امامهء باهلى گويد مردى پيش رسول آمد گفت -\r\nيا رسول اللَّه ا نبيّا كان آدم ؟ قال نعم ، مكلم .\r\nپس چون آدم نامهاى ايشان فريشتگان را باز گفت ، اللَّه گفت فرشتگان را بر سبيل توبيخ و ملامت فرمود :  أَ لَمْ أَقُلْ لَكُمْ  - نه گفتم شما را كه من غيب آسمان و زمين دانم ، چنانك اين نامها ندانستيد و اشخاص را نشناختيد و از شما پنهان كردم و آدم را در آموختم . احوال آدم و ذريت و سر خلافت ايشان و معصيت و طاعت ايشان من دانم و شما ندانيد ، چرا گفتيد ؟  أَ تَجْعَلُ فِيها مَنْ يُفْسِدُ فِيها  پس گفت :  وَ أَعْلَمُ ما تُبْدُونَ وَ ما كُنْتُمْ تَكْتُمُونَ  - و چنانك غيب آسمانها و زمينها دانم نهان و آشكاراى شما نيز دانم ، آنچه آشكارا گفتيد كه -  أَ تَجْعَلُ فِيها مَنْ يُفْسِدُ فِيها  - دانستم ، و آنچه پنهان گفتيد با يكديگر كه لن يخلق خلقا اعلم منا دانستم ، و آنچه ابليس با خود انديشيد - لئن فضّلت « 1 » عليه لاهلكنّه و لئن فضّل على لاعمينّه هم دانستم ، كه آن گفت و اين انديشه كرد همه آفريدهء منست ، و آفريدهء من از من پنهان نباشد . درين قصه باز نمود كه فضل علم برتر از فضل عمل است كه فريشتگان بر آدم فضل داشتند بدرازى ايام طاعت و فراوانى طاعت و عبادت بى فترت ، و آدم بريشان فضل\r\n\r\n\r\n","description":"","footnote":"\r\n( 1 ) سلطت نسخه\r\n","page_name":" 138 ","page_number":148},
  {"content":"\r\n\r\nداشت بيك علم ، و آن يك علم از عبادت ايشان به حكم اللَّه مه آمد و فريشتگان با آن همه عبادت فضل آدم بر خود بسبب آن يك علم اسماء بدانستند . و مصطفى گفت\r\n« فضل العلم خير من فضل العبادة »\r\nو\r\nقال النّبي « فقيه واحد اشدّ على الشيطان من الف عابد »\r\n، و\r\nقال صلّى اللَّه عليه و آله و سلّم - « مسئلة واحدة يتعلّمها المؤمن خير له من عبادة سنة و خير له من عتق رقبة من ولد اسماعيل ، و انّ طالب العلم و المرأة المطيعة لزوجها و الولد البارّ بوالديه يدخلون الجنّة مع الانبياء به غير حساب »\r\nو گفته‌اند - علم بر عمل شرف دارد از چهار وجه : - يكى آنست كه مقام علم مقام نبوت است و علما بجاى پيغمبرانند و به\r\nقال صلّى اللَّه عليه و آله و سلّم « العلماء ورثة الانبياء »\r\nو مقام عمل مقام ولايت است و صاحب عمل بر مقام اولياست ، چندانك ميان انبياء و اولياء فرق است نيز همچندان ميان عالم و عامل فرق است . وجه ديگر آنست كه عمل لازم است ، از عامل فراتر نشود و به ديگرى سرايت نكند ، و علم متعدى است نفع آن و اثر آن به ديگران تعدى كند ، راست همچون چراغست كه خود روشن است و ديگران را روشن دارد ، روشنايى خود به ديگران دهد و از وى چيزى نكاهد ، عالم همچنانست . وجه سوم آنست كه عمل بى علم به كار نيايد و عبادت نبود و علم بى عمل به كار آيد و عبادت بود . وجه چهارم آنست كه عمل از ماست و علم از خداست . و\r\nروى عن النبي صلّى اللَّه عليه و آله و سلّم انه قال « العلماء مفاتيح الجنّة و خلفاء الانبياء »\r\nو\r\nقال صلّى اللَّه عليه و آله و سلّم - « أ تدرون ما قال لى جبرئيل ؟ قال - يا محمد لا تحقرنّ عبدا اتاه اللَّه علما و ان اللَّه لم يحقره حين علّمه ، انّ اللَّه جامع العلماء فى بقيع واحد فيقول لهم انى لم استودعكم علمى الّا لخير اردته بكم ، قد غفرت لكم على ما كان منكم »\r\nو\r\nفى رواية اخرى - « لم استودعكم حكمتى و انا اريد ان اعذّبكم ادخلوا الجنّة برحمتى » .\r\n\r\nالنوبة الثالثة\r\n- قوله تعالى  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً  - عالمى بود آرميده در هيچ دل آتش عشقى نه ، در هيچ سينه تهمت سودايى نه ، درياى رحمت به جوش آمده خزائن طاعات پر بر آمده ، غبار هيچ فترت بر ناصيهء طاعت مطيعان نانشسته ، و علم لاف دعوى  وَ نَحْنُ نُسَبِّحُ بِحَمْدِكَ  بعيوق رسانيده ،\r\n\r\n","description":"","footnote":"","page_name":" 139 ","page_number":149},
  {"content":"\r\n\r\nهر چه در عالم جوهرى بود كى آن لطافتى داشت به خود در طمعى افتاده ، عرش مجيد بعظمت خود مينگرست و ميگفت مگر رقم اين حديث بما فرو كشند ، كرسى در سعت خود مينگريست كه مگر اين خطبه بنام ما كنند ، هشت بهشت بجمال خود نظر ميكرد كه مگر اين ولايت بما دهند ، طمع همگنان از خاك بريده ، و هر يك در تهمتى افتاده ، و هر كس در سودايى مانده . ناگاه از حضرت عزت و جلال اين خبر در عالم فريشتگان دادند كه  إِنِّي جاعِلٌ فِي الْأَرْضِ خَلِيفَةً  اين نه مشاورت بود با فريشتگان كه اين تمهيد قواعد عزت و عظمت آدم بود ، و نه استعانت بود كه نشر بساط توقير آدم بود . گفت حكم قهر ما كارى راند و قلم كرم را فرموديم تا از سر ديوان عالم تا به آخر خطى در كشد ، و از منقطع عرش تا منتهى فرش سكان هر دو كون را عزم نامه نويسد ، تا صدر ممالك آدم خاكى را مسلم شود ، و سينهء عزيز وى بنور معرفت روشن ، و لطائف كرم و صنايع فضل ما در حق وى آشكارا ، زلزلهء هيبت از عزت اين خطاب در دلهاى مقربان افتاد ، گفتند اين چه نهادى تواند بود كه پيش از آفرينش بر سدّه جمال وى عزت قرآن گوش خلافت وى ميكوبد و وى هنوز در بند خلقت نه ، و جلال تقدير از مكنونات غيب خبر ميدهد كه گرد ميدان دولت آدم مگرديد كه شما سرّ فطرت وى نشناسيد ، عقاب هيچ خاطر بر شاخ دولت آدم نه نشست ، ديده هيچ بصيرت جمال خورشيد صفوف آدم در نيافت ، اين شرف از چه بود ؟ و آن دولت از چه خاست ؟ زانك آدم صدف اسرار ربوبيّت بود و خزينهء جواهر مملكت .\r\nاى بسا درّ گرانمايه و لؤلؤ شاهوار كه در آن صدف تعبيه بود ، و با هر درى شبهى سياه منظوم در رشته كشيد ، با جواهر هر يك از انبيا شبهى در برابر ايشان داشت - درى چون آدم صفى با وى شبيه چون شيطان شقى . درى چون ابراهيم خليل با وى شبهى چون نمرود طاغى . درى چون موسى عمران با وى شبهى چون فرعون بى عون ، درى چون عيسى بن مريم با وى شبهى چون طايفهء پر از ضلالت و غىّ . درى چون مصطفى عربى با وى شبهى چون بو جهل پر جهل .\r\nفريشتگان چون اين خطاب هايل بشنيدند قرار و آرام ازيشان برميد و تماسك عقل و صبرشان برسيد . زبان سؤال دراز كردند و جمله آواز برآوردند كه :  أَ تَجْعَلُ \r\n\r\n","description":"","footnote":"","page_name":" 140 ","page_number":150},
  {"content":"\r\n\r\n فِيها مَنْ يُفْسِدُ فِيها  خداوندا و پادشاها بزرگوارا و كردگارا ! اين آدم خاكى طراز وشى تقريب را بدست عصيان ملطخ گرداند ، و سر از ربقهء طاعت بيرون كشد ، و ما را از قدس و تقديس آفريدهء ، سينه‌هاى ما بتهليل و تسبيح آراستهء و اين اسباب ما را ساخته ؟ چنين گويند آتشى از مكنونات غيب پديد آمد و قومى فريشتگان را بسوخت ، و بنعت عزت اين خطاب برفت كه -  إِنِّي أَعْلَمُ ما لا تَعْلَمُونَ  - شما كه نظارگيان ايد نظاره همى كنيد شما را با خزائن اسرار الهيت ما چه كار ؟ و در مكنونات غيب ربوبيت ما چه تصرف ؟ تعبيه الهيت ما و مكنونات اسرار ربوبيت ما ما دانيم ، خواطر مختصر را علوم و عقول جز وى را فهمهاى معلول و بصائر محدث را باسرار الهيت ما چه راه !  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  - ما در ازل حكم چنان كرديم كه چراغ حقايق معرفت در سينهء آدم خاكى روشن گردانيم ، و منشور ولايت خاكى بدست او دهيم ، و روايت ممالك زمين در قلب لشكر او نصب كنيم ، شما كه مقربان مملكت‌ايد پيش تخت دولت آدم چاكروار سماطين بر كشيد ، و او را سجود كنيد ، و شما كه گرد عرش ما طواف ميكنيد جنايت ناكرده ذريت آدم را كه هنوز در وجود نيامدند استغفار ميكنيد و روش ايشان را سلامت ميخواهيد ، و سلّم و سلّم مىگوييد ، تا چون در وجود آيند قدم ايشان را بر بساط عبوديت فتورى نباشد . و شما كه نقيبان حجب‌ايد ، اهل غفلت را از ذريت آدم ميگرييد تا بسبب گريستن شما معصيت ايشان بمغفرت خود بپوشيم . و شما كه اهل رفرف‌ايد ، ازين زلال كه زير عرش ما موج مىزند راويهء نور بر گيريد ، و روز رستاخير كه ايشان منتظر باشيد تا چون فزع اكبر در قيامت پديد آيد ، و دارا دار و گيراگير هيبت و سياست برخيزد ، مؤمنان ايشان را از آن فزع امن دهيد و سلام ما بايشان رسانيد . اينهمه به آن فرموديم تا شما كه فريشتگانيد شرف خاكيان بدانيد و بر حكم ما اعتراض نكنيد .\r\nدر خبر درست است كه ملا اعلى و مقربان درگاه عزت گفتند - خداوندا خاكيان را عالم سفلى دادى عالم علوى بماده ، كه ما نيز پرندگان حضرتيم و طاوسان درگاه عزت . ايشان را جواب آمد - لا اجعل صالح ذرية من خلقته بيدىّ كمن قلت له كن فكان .\r\n\r\n","description":"","footnote":"","page_name":" 141 ","page_number":151},
  {"content":"\r\n\r\n ما مؤنس عشقيم و شما برگذريد * وز قصه و حال عاشقان بيخبريد\r\nاز زشتى يار من شما غم چه خوريد ؟ * در چشم من آئيد و به دو در نگريد . \r\n\r\nالنوبة الاولى\r\nقوله تعالى -  وَ إِذْ قُلْنا لِلْمَلائِكَةِ  - و گفتيم فريشتگان را  اسْجُدُوا لِآدَمَ  سجود كنيد آدم را ،  فَسَجَدُوا  سجود كردند فريشتگان  إِلَّا إِبْلِيسَ  مگر ابليس « ابى » سر وازد  وَ اسْتَكْبَرَ  و برترى جست  وَ كانَ مِنَ الْكافِرِينَ  - و در علم خدا خود از كافران بود .\r\n وَ قُلْنا يا آدَمُ  - و گفتيم اى آدم  اسْكُنْ أَنْتَ وَ زَوْجُكَ الْجَنَّةَ  - با جفت خويش در بهشت بنشين ،  وَ كُلا مِنْها  - و ميخوريد از آن  رَغَداً  - فراخ و بناز و خوش و آسان ،  حَيْثُ شِئْتُما  - هر جا كه خواهيد ،  وَ لا تَقْرَبا هذِهِ الشَّجَرَةَ  - و نزديك اين يك درخت مگرديد ،  فَتَكُونا مِنَ الظَّالِمِينَ  - كه اگر از آن بخوريد از ستمكاران باشيد بر خويش .\r\n فَأَزَلَّهُمَا الشَّيْطانُ عَنْها  - پس بيوكند ديو ايشان را هر دو از بهشت و بگردانيد از طاعت ،  فَأَخْرَجَهُما  پس ايشان را بيرون آورد  مِمَّا كانا فِيهِ  از آنچه در آن بودند از شادى و ناز ،  وَ قُلْنَا اهْبِطُوا  - و گفتيم فرو رويد  بَعْضُكُمْ لِبَعْضٍ عَدُوٌّ  - يكديگر را دشمن و بر يكديگر گماشته  وَ لَكُمْ فِي الْأَرْضِ  - و شما راست در زمين .  مُسْتَقَرٌّ  - آرام گاهى ،  وَ مَتاعٌ  - بر خوردارى جاى ،  إِلى حِينٍ  - هر كس را تا مرك و خلق را تا رستاخيز .\r\n فَتَلَقَّى آدَمُ  - فرا گرفت آدم « من ربه » - از خداوند خويش  كَلِماتٍ  سخنانى ،  فَتابَ عَلَيْهِ  - توبه داد او را و باز پذيرفت و با خود آورد ،  إِنَّهُ هُوَ التَّوَّابُ الرَّحِيمُ  - كه اوست خداوند توبت پذير عذر نيوش مهربان .\r\n\r\n","description":"","footnote":"","page_name":" 142 ","page_number":152},
  {"content":"\r\n\r\n قُلْنَا اهْبِطُوا مِنْها  - گفتيم فرو رويد همگنان از بهشت ،  جَمِيعاً  - همگنان بهم ،  فَإِمَّا يَأْتِيَنَّكُمْ مِنِّي  - اگر بشما آيد از من ،  هُدىً  ، پيغامى و نشانى ،  فَمَنْ تَبِعَ هُدايَ  هر كه پى برد بپيغام و نشان من ،  فَلا خَوْفٌ عَلَيْهِمْ  بيمى نيست و ريشان كه اين كردند ،  وَ لا هُمْ يَحْزَنُونَ  - و فردا هيچ اندوهگين نباشند .\r\n وَ الَّذِينَ كَفَرُوا  - ايشان كه كافر شدند ،  وَ كَذَّبُوا بِآياتِنا  - و سخنان و نشان ما دروغ شمردند ،  أُولئِكَ أَصْحابُ النَّارِ  - ايشان آتشيانند و دوزخيان ،  هُمْ فِيها خالِدُونَ  - ايشان در آنند جاودان .\r\n\r\nالنوبة الثانية\r\n- قوله تعالى  وَ إِذْ قُلْنا  معطوفست بر آيهء پيش ، و در موضع نصب است فكانه قال اذكر يا محمد :  إِذْ قالَ رَبُّكَ لِلْمَلائِكَةِ  اللَّه تعالى نعمتهاى خويش و منتها بر بندگان مىشمارد و در ياد ايشان ميدهد ، ايشان كه در عهد رسول خدا بودند و پس از ايشان تا بقيامت . ميگويد - من آن خداوندم كه هر چه در زمين از بهر شما آفريدم و منافع و معايش شما در زمين پديد كردم چنانك گفت  هُوَ الَّذِي خَلَقَ لَكُمْ ما فِي الْأَرْضِ جَمِيعاً  - پس با آدم كه پدر شما بود كرامتها كردم و نواختها افزودم . از آن كرامتها يكى آنست كه از بهر وى با فريشتگان اين خطاب كردم كه -  إِنِّي جاعِلٌ فِي الْأَرْضِ خَلِيفَةً  ديگر آنكه فريشتگان را فرمودم كه وى را سجود كنيد ، فذلك قوله -  وَ إِذْ قُلْنا لِلْمَلائِكَةِ اسْجُدُوا لِآدَمَ  . اينجا گفت سجود كنيد آدم را ، جاى ديگر گفت  فَقَعُوا لَهُ ساجِدِينَ  او را بسجود افتيد شما كه فريشتگانيد . فسجد الملائكة كلّهم اجمعون - فريشتگان همه سجود كردند  أَكْلِهِمْ  گفت تا خلق دانند كه همگنان سجود كردند نه جوكى ازيشان . و  أَجْمَعُونَ  گفت و همه بهم ، تا دانند كه بيكبار بيك آهنگ بودند نه پراكنده و در هنگامهاى گسسته .\r\n\r\n","description":"","footnote":"","page_name":" 143 ","page_number":153},
  {"content":"\r\n\r\nاز عمر عبد العزيز آورده‌اند كه اول كسى كه سجود كرد از فريشتگان اسرافيل بود فاثابه اللَّه عزّ و جلّ ان كتب القرآن فى جبهته . و حكمت در سجود فرمودن آن بود تا فضل آدم بر فريشتگان پيدا شود و نافرمانى ابليس آشكارا گردد . مفسران گفتند سجود تعظيم و تحيت بود نه سجود طاعت و عبادت . چنانك برادران يوسف را گفت در پيش تخت يوسف  وَ خَرُّوا لَهُ سُجَّداً  و ذلك انحناء يدل على التواضع - پشت خم دادن بود بر سبيل تواضع نه روى بر زمين نهادن . و اين تحيّت بدين صفت رسم و آئين عجم بود در جاهليّت .\r\nو امروز در اسلام نيست بلكه رسم و آئين مسلمانان سلام است مصطفى عليه السّلام گفت -\r\nالسلام تحيّة لملّتنا و امان لذمّتنا -\r\nو\r\nروى انّ النبي صلّى اللَّه عليه و آله و سلّم لما سجدت له الشجرة و الجمل الشارد و غير هما قال له اصحابه - يا رسول اللَّه نحن اولى بالسجود لك من الشجرة و الجمل - فقال - انه لا ينبغى السجود الّا للَّه رب العالمين ، و قال لا ينبغى لمخلوق ان يسجد لاحد الا اللَّه ، و لو جاز أن يسجد احد لاحد الّا اللَّه لامرت المرأة ان تسجد لبعلها لعظيم حقه عليها .\r\nو\r\nروى انّ معاذ بن جبل رجع من اليمن ، فسجد الرسول صلّى اللَّه عليه و آله و سلّم ، فتغير وجه رسول اللَّه و قال ما هذا ؟ فقال رأيت اليهود يسجدون لاحبارهم و النصارى يسجدون لقسيسهم ، فقال رسول اللَّه - مه يا معاذ كذبت اليهود و النصارى ، انما السجود للَّه عز و جل .\r\nقومى مفسران گفتند - مقتضى لفظ مطلق آنست كه بر سجود حقيقى نهند . روى بر زمين نهادن دو معنى دارد . يكى آنك آدم قبله بود همچون كعبه و سجود خداى را بود عزّ و جلّ . ديگر آنك آدم خداى را سجود ميكرد و فريشتگان از پس آدم بودند خداى را بمتابعت آدم سجود كردند . و اين يك قول گفت ابن مسعود رض . قتاده گفت - كانت الطاعة للَّه و السجود لآدم ، و هو الاصح و الى الصواب اقرب .\r\nپس ابليس را از فريشتگان مستثنى كرد گفت -  إِلَّا إِبْلِيسَ  و اين استثنا نه از جنس گويند كه درست آنست كه ابليس نه از جنس فريشتگان بود بلكه از جنّ بود ، چنانك گفت جاى ديگر  كانَ مِنَ الْجِنِّ فَفَسَقَ عَنْ أَمْرِ رَبِّهِ  . شعبى گفت - ابليس ابو الجنّ كما انّ آدم ابو الانس - و قيل ابو الجنّ هو الجان ، و ابليس ابو الشياطين فالشياطين اولاد ابليس و كلهم فى النّار الّا شيطان رسول اللَّه فان اللَّه اعانه عليه فاسلم .\r\n\r\n","description":"","footnote":"","page_name":" 144 ","page_number":154},
  {"content":"\r\n\r\nو امّا اولاد الجانّ مسلمهم فى الجنّة و كافر هم فى النار ، و مع كل جنّى شيطان كما انّ مع كل آدمى شيطان ، و الجانّ خلق من خضرة النار و الشيطان من يحمومها و الملائكة من نورها . و معنى ابليس نوميد است يعنى ابلس من رحمة اللَّه و پيش از آنك لعنت بر وى آشكارا شد نام وى عزازيل بود گفته‌اند حارث بود و كنيت وى ابو كردوس بود  أَبى وَ اسْتَكْبَرَ  - سؤال كنند كه ابليس از فرمان سر وازد مستحق لائمه و عقوبت گشت و آسمان و زمين از فرمان سر وا زدند ، گفت  فَأَبَيْنَ أَنْ يَحْمِلْنَها  و بقول بعضى مفسران اهل آسمان و زمين سر وا زدند و آن گه درين ابا مستوجب عقوبت نگشتند چه فرقست ؟ جواب آنست كه اباء ابليس اباء استكبار و عجب بود و لهذا قال تعالى -  أَبى وَ اسْتَكْبَرَ  - و مستكبر مذموم بود ، و اباء آسمان و زمين و اهل آن اباء اشفاق و ترس بود چنانك گفت  وَ أَشْفَقْنَ مِنْها  و ترسنده معذور بود .\r\nگفتند آدم را فرمودند كه گرد شجره مگرد فرمانرا خلاف كرد و ابليس را فرمودند كه سجود كن نكرد و فرمانروا خلاف كرد ، هر دو نافرمانى كردند پس ابليس مستوجب لعنت گشت و آدم نه ، چه حكمت است ؟ جواب آنست كه نافرمانى آدم از جهت شهوت بود و نافرمانى ابليس از عجب و تكبر ، و تجبر و تكبر مزاحمت ربوبيت و وجب نقمت است . گفتند از آدم يك زلّت آمد در حال وى را از بهشت بيرون كردند ، و از فرزندانش هر روز چندين معاصى و زلّات آيد و آن گه عقوبت نميرسد ؟ جواب آنست كه آدم بر بساط قربت معصيت آورد و فرزندان بر بساط محنت ، و يك زلت بر بساط قرب صعب تر است از هزاران گناه بر بساط محنت ، و لهذا قال ابراهيم « يا ربّ لم اخرجت آدم من الجنّة ؟ » فقال أما علمت ان جفاء الحبيب شديد » و قيل اخرج آدم من الجنّة لأنّ الجنة ليست بدار التوبة فاراد ان يأتى الدنيا فيتوب ثم يردّه الى الجنّة .\r\nروى انّ اللَّه عزّ و جلّ قال - يا آدم لو غفرت لك فى الجنّة لغفرت لرجل واحد فكيف يتبيّن كرمى و رحمتى ، اخرج الى الدنيا و ائت بالعصاة من ذريتك حتى اغفر لك معهم ليتبيّن كرمى و جودى و رحمتى .\r\n\r\n","description":"","footnote":"","page_name":" 145 ","page_number":155},
  {"content":"\r\n\r\n أَبى وَ اسْتَكْبَرَ  - ميگويد نافرمانى كرد ابليس و بر آدم برترى جست كه او را سجود نكرد و گفت - انا خير منه - ابو العالية گفت - لمّا ركب نوح السفينة اذا هو بابليس على كوثلها - و هى مؤخّر السفينة . فقال له - ويحك قد غرق الناس من اجلك قال - فما تأمرنى - قال - تب - قال - سل ربّك هل لى من توبة - قال فقيل له انّ توبته ان يسجد لقبر آدم ، فقال تركته حيّا و اسجد له ميّتا ؟ - و\r\nقال النبي صلّى اللَّه عليه و آله و سلّم - اذا قرأ ابن آدم السّجدة فسجد اعتزل الشيطان يبكى يقول - يا ويله أمر ابن آدم بالسجود فسجد فله الجنّة ، و امرت بالسجود فعصيت فلى النّار\r\n وَ كانَ مِنَ الْكافِرِينَ  - ميگويد در علم خدا پيش از آفرينش وى از جملهء كافران بود ، و قيل ، صار من الكافرين حين ابي السجود - و معنى كان در قرآن بر وجوه است - بمعنى - مستقبل - چنانك گفت  وَ كانَ يَوْماً عَلَى الْكافِرِينَ عَسِيراً   فِي يَوْمٍ كانَ مِقْدارُهُ أَلْفَ سَنَةٍ  و بمعنى - حال - چنانك گفت  كُنْتُمْ خَيْرَ أُمَّةٍ   كَيْفَ نُكَلِّمُ مَنْ كانَ فِي الْمَهْدِ صَبِيًّا  و بمعنى - وقوع - چنانك گفت  وَ إِنْ كانَ ذُو عُسْرَةٍ  و بمعنى صيرورت - چنانك گفت  فَكانَ مِنَ الْمُغْرَقِينَ  .  وَ كانَ مِنَ الْكافِرِينَ  و بمعنى ماضى و حال و مستقبل چنانك گفت  وَ كانَ اللَّهُ غَفُوراً رَحِيماً   وَ كانَ اللَّهُ سَمِيعاً عَلِيماً  .\r\n وَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ  - اين آيت رد است بر معتزله كه ميگويند بهشت نيافريدند هنوز ، و موجود نيست . و وجه دلالت روشن است كه اگر موجود نبودى ربّ العالمين آدم را نگفتى  اسْكُنْ أَنْتَ وَ زَوْجُكَ الْجَنَّةَ  .\r\nيقال للمرأة زوج و زوجة ، و الزّوج افصح و هو لغة القرآن ، و الزّوج اثنان و واحد قال اللَّه تعالى  وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى  فجعل كل واحد منهما زوجا .\r\nو الزوج بمعنى الصّنف فى قوله  خَلَقَ الْأَزْواجَ كُلَّها  - يعنى الاصناف ، و فى قوله -  ثَمانِيَةَ أَزْواجٍ مِنَ الضَّأْنِ  - اى ثمانية اصناف و فى قوله  كَمْ أَنْبَتْنا فِيها مِنْ كُلِّ زَوْجٍ كَرِيمٍ  . اى من كل صنف حسن . و الزوج القرين فى قوله تعالى   وَ خَلَقَ مِنْها زَوْجَها  \r\n\r\n","description":"","footnote":"","page_name":" 146 ","page_number":156},
  {"content":"\r\n\r\nو فى قوله  احْشُرُوا الَّذِينَ ظَلَمُوا وَ أَزْواجَهُمْ  اى قرناءهم ، و فى قوله  وَ إِذَا النُّفُوسُ زُوِّجَتْ  - اى قرنت نفوس الكفار بعضها ببعض » .\r\nامّا قصهء آيت آنست كه مفسّران گفتند - آدم در بهشت مونسى هم جنس خويش نداشت مستوحش ميشد ، خواب به روى افتاد بخفت . رب العالمين از استخوان پهلوى وى از جانب چپ آن يكى زيرترين كه - قصيرى - خوانند حوا را بيافريد و آدم از آن هيچ خبر نداشت ، و هيچ رنج بوى نرسيد كه اگر رنج رسيدى بوى مهربان نبودى .\r\nقال النبى صلّى اللَّه عليه و آله و سلّم - انّ اللَّه تعالى خلق الرجال من التراب فنهمتهم فى التراب يعنى فى العمارة ، و خلق النساء من الرجال فنهمتهن فى الرجال .\r\nپس چون آدم بيدار شد زنى را ديد بر بالين وى نشسته سخت با جمال و با نيكويى ، او را پرسيد كه تو كيستى ؟ گفت - من هم جفت توام مرا بدان آفريدند تا ترا مونس باشم و به من آرام گيرى . گفته‌اند كه نخست آدم فرا حوا خاست و او را پاسيد - ازينجاست كه خطبة يعنى زن خواستن از جانب مردانست ، و اگر نخست حوا خاستى فرا آدم خطبة از جانب زنان بودى . و گفته‌اند كه حوا از آدم درخواست - كه دعا كن تا اللَّه تعالى مرا رفيقى سازد كه مرا انيس و دمساز بود تا با وى برون مىآيم و در بهشت ميگردم . قال فجعل معها العنقاء فكانت تخرج فتطوف هى و العنقاء آن گه ملائكه امتحان علم آدم را پرسيدند از وى يا آدم ما هذه ؟ اين چيست ؟ گفت زنى .\r\nگفتند نام وى چيست ؟ گفت - حوا گفتند چرا حوا نام است ؟ گفت - لانّها خلقت من حى - گفتند او را دوست دارى ؟ گفت آرى . پس حوا را پرسيدند كه تو او را دوست دارى ؟ گفت نه و دوستى وى آدم را بيشتر بود و تمامتر ، لكن راست نگفت فقالوا لو صدقت امرأة فى حبّها لزوجها لصدقت حواء . و\r\nقال النبي ص ان المرأة خلقت من ضلع ، لن تستقيم لك على طريقة ، فان ذهبت تقيمها كسرتها و ان استمتعت بها استمتعت بها و فيها عوج .\r\n وَ كُلا مِنْها رَغَداً حَيْثُ شِئْتُما  - و عيشى فراخ و خوش بى رنج ميكنيد درين بهشت ، و هى الفردوس وسط الجنّة و اعلاها ، و ميخوريد بى حساب هر چه خواهيد ، چنانك خواهيد ، هر جا كه خواهيد  لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ \r\n\r\n","description":"","footnote":"","page_name":" 147 ","page_number":157},
  {"content":"\r\n\r\nدرختى نمود بايشان گفت گرد اين درخت مگرديد و ازين مخوريد كه آن گه از جملهء ظالمان باشيد ، يعنى : - ان عملتما باعمال الظالمين صرتما منهم و كنتما من الناقصين لانفسكما الضّارّين لها - اما آن درخت منهى ، ميگويند - كه آن درخت علم بود كه از آن بخوردى چيزها بدانستى و ميوه‌هاى گوناگون در آن بود . سعيد بن جبير گفت درخت انگور بود . ابن عباس و جماعتى گويند گندم بود و دانهء آن گندم از روغن نرمتر بود و از عسل شيرينتر ، معتزله گفتند درخت منهى دليلست كه آن نه بهشت بود بلكه بوستانى بود از بستانهاى دنيا ، و اگر بهشت بودى در آن هيچ چيز حرام نبودى . جواب ايشان آنست كه در بهشت ولدان و غلمان هستند و استمتاع بايشان حرامست و اين بمثابت آنست . معتزلى گفت اگر بهشت بودى با آدم در آن تكليف نرفتى كه بهشت جاى تكليف نيست . جواب آنست كه دنيا جاى تكليف است على العموم ، و پس قومى را به تكليف از آن بيرون كرد و هم الاطفان و المجانين . همچنين جايز باشد كه بهشت در حق همگنان نه جاى تكليف باشد و در حق آدم على الخصوص فى وقت دون وقت جاى تكليف بود ، و اللَّه را رسد كه در ملك و ملك خود آن كند كه خود خواهد هر چند كه تكليف در بهشت مستبعد نيست ، كه اجتماع مسلمانان آنست كه اهل بهشت بمعرفت اللَّه همه مأمورند و مكلّف ، معتزلى گفت - بهشت سراى اندوه و بلا نيست ، و آدم اندوه و بلا ديد ! گوئيم - عجب نيست از قدرت خداوند عزّ و جلّ كه جمع كند ميان دو ضد ، چنانك آتش سوزنده است و خليل را نسوخت ، و در حق وى چون بستان و ريحان شد . محنت در بهشت در حق آدم چنانست كه نعمت در آتش در حق خليل . و سرّ اين آنست كه تابنده در محنت نوميد نشود و در نعمت ايمن نگردد . معتزلى گفت اگر بهشت بودى آدم بيرون نيامدى كه اللَّه ميگويد - و ما هم منها بمخرجين - جواب آنست كه هر كه ثواب را در بهشت شود هرگز بيرون نيايد ، و آدم كه در بهشت بود نه ثواب اعمال را در بهشت بود همچون رضوان و خازنان بهشت ، كه ايشان از بهشت بيرون ميآيند از بهر آنك نه جزاء اعمال و ثواب را در بهشت‌اند .\r\n فَأَزَلَّهُمَا الشَّيْطانُ  اين همچنانست كه جاى ديگر گفته  إِنَّمَا اسْتَزَلَّهُمُ الشَّيْطانُ \r\n\r\n","description":"","footnote":"","page_name":" 148 ","page_number":158},
  {"content":"\r\n\r\nو ذلك من الزلل الذى هو الخطاء - اى طلب زللهم و كسبه لهم . حمزه خواند تنها فازالهما الشيطان اى نحّاهما عنها يعنى عن الجنة ، و قيل عن الطاعة ، و اضاف الفعل الى الشيطان لانه سبب ذلك ، كقوله تعالى - رب انهن اضللن كثيرا من النّاس - اضاف الاضلال الى الاصنام لانهنّ سبب الضّلالة . ميگويد - شيطان ايشان را از بهشت بيوكند و از فرمانبردارى ايشان را بنافرمانى درآورد ، يا آنك ايشان را وسوسه كرد ، و ذلك فى قوله تعالى -  - فَوَسْوَسَ لَهُمَا الشَّيْطانُ  ديو در دل ايشان داد ، و بر ايستاد كرد بر انديشهء ايشان تا ايشان را بآنروز آورد كه پيدا كرد آنچه پوشيده بود از عورتهاى ايشان . گفته‌اند اين وسوسه شيطان از بيرون بهشت بآدم رسيد كه شيطان را پس از آنكه از بهشت بيرون كردند به بهشت باز نرسيد . و گفته‌اند كه از دهان مار با وى سخن گفت . وهب منبه گفت ما را چهار دست و پاى بود بر مثال شتر بختى ، و نيكوتر چهار پاى در دنيا آن گه مار بود ، و شيطان در شكم وى شد تا چون بر خزنهء بهشت گذر كند ايشان ندانند كه يك بار پيش از آن رفته بود و خزنه او را منع كرده بودند ، پس در شكم مار شد آن گه در بهشت از شكم وى بيرون آمد ، و آن لذت و رايحه كه بهشتيان يابند وى را نبود و نيافت آن گه از آن درخت منهى چيزى گرفت و نخست به حوا داد ، گفت مىبينى كه چه نيكوست رنگ و بوى و طعم اين ميوه و هر كه ازين ميوه بخورد جاويد در بهشت بماند و شما را نهى از آن كردند تا جاويد در بهشت نمايند . ابن اسحاق گفت - ابتداء كيد وى آن بود كه نوحه در گرفت و بر آدم و حوا ميگريست ايشان گفتند چرا مىگريى ؟\r\nگفت بر شما ميگريم كه بميريد و از چنين ناز و نعيم و از چندين نعمت و كرامت بيفتيد ! و آن سخن دريشان اثر كرد ، و در دل ايشان افتاد آن گه ابليس گفت  يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى ؟  . » گفته‌اند - كه آنچه گرفته بود از درخت منهى اول بحوا داد و حوا از آن بخورد آن گه حوّا به آدم داد و گفت من خوردم و زيان نكرد پس چون آدم بخورد - بدت لهما سوآتهما - عورت ايشان پيدا شد هر دو را عقوبت رسيد . اگر كسى گويد - چه حكمت بود چون حوا تنها خورد او را عقوبت نرسيد ؟ پس چون آدم بخورد هر دو را عقوبت كردند ؟ جواب آنست كه آدم اصل بود\r\n\r\n","description":"","footnote":"","page_name":" 149 ","page_number":159},
  {"content":"\r\n\r\nو پيش رو و حوا رعيت وى ، و ما دام كه پيشرو بر صفت صلاح رود فساد رعيت را اثرى نبود ، ببركت صلاح پيش رو . و\r\nاليه اشار النبى صلّى اللَّه عليه و آله و سلّم - « انّ اللَّه لا يهلك الرعيّة و ان كانت ظالمة اذا كانت الأئمّة هادية » .\r\nپس چون عورت ايشان پيدا شد ، آدم شرمسار شد ، در ميان درختان گريخت .\r\nرب العالمين ندا كرد - يا آدم اين انت ؟ كجايى اى آدم ؟ و خود داناتر بود . آدم گفت انا هذا رب - اينك منم خداوندا ! در ميان درخت . قال ألا تخرج - يا آدم بيرون نيايى ؟ - قال - استحيى منك ، گفت از تو شرم دارم خداوندا - قال الم انهكما عن تلكما الشّجرة ؟ نه شما را گفتم كه ازين درخت مخوريد ؟ فقال - آدم - انّه حلف لى بك و لم اكن اظن ان احدا من خلقك يحلف بك كاذبا ، فذلك قوله -  وَ قاسَمَهُما إِنِّي لَكُما لَمِنَ النَّاصِحِينَ  پس رب العالمين حوا را گفت « انت غررت عبدى ، فانك لا تحملين حملا الّا حملته كرها ، فاذا اردت ان تضعى ما فى بطنك اشرفت على الموت مرارا . ثم قال للحيّه - انت التي دخل الملعون فى جوفك حتى غرّ عبدى ، ملعونة انت لا رزق لك الّا التّراب ، انت عدو بنى آدم و هم اعداؤك . وهب بن منبه گفت اللَّه تعالى پس از آن كه آدم را در بهشت بنشاند انگشترى بوى داد و گفت يا آدم هذا خاتم العز خلقته لك لا تنس فيه عهدى ، فاخلعه . يا آدم اين انگشترى به تو دادم و عزّ تو درين بستم نگر تا عهد من فراموش نكنى ، كه اگر عهد من فراموش كنى من اين خاتم عز تو از تو واستانم و به ديگرى دهم .\r\nعكرمه گفت - مربع بود چهار سوى بر يك جانب نبشته - انا اللَّه لم ازل - و بر ديگر جانب نبشته - انا الحى القيّوم - بر سه ديگر جانب نبشته - انا اللَّه العزيز لا عزيز غيرى الّا من البسته خاتمى يعزّ بعزّى ، بر جانب چهارم نبشته آية الكرسى و به آخر گفته محمد رسول اللَّه خاتم الانبياء پس گرد اين حرفها نبشته - لن يستقرّ هذا الخاتم على من عصى الرحمن - گفته‌اند - چون آدم آن انگشترى در انگشت كرد از انگشت آدم چنان مىتافت كه آفتاب در دنيا مىتابد درختان و ديوار بهشت از آن روشن شده و زمين بهشت از آن بويا گشته ، پس چون آدم عاصى شد - طار الخاتم من اصبعه - از انگشت وى انگشترى بپريد ، گفته‌اند كه در شاخ سدرة المنتهى آويخت و گفته‌اند بر كن عرش در آويخت ، گفت الهى هذا\r\n\r\n","description":"","footnote":"","page_name":" 150 ","page_number":160},
  {"content":"\r\n\r\nآدم قد نقض عهدك ، و انك جعلتنى لاهل الطّهارة . فقيل له - استقر ، فلك الامان و انك تبعث الى ولىّ من اوليائى يقال له سليمان بن داود ، لتدخل الدنيا كلها راغمة فى طاعته و لا يملكه بعده احد .\r\n وَ قُلْنَا اهْبِطُوا  - گفتيم همه فرود رويد . آدم بكوه سرنديب در زمين هند فرو آمد و طعام وى از اين جوز هندى بود و حوا بجده فرود آمد و مار باصفهان و ابليس بابله سوى مشرق . و گفته‌اند كه آدم چون به زمين فرو آمد بالاى وى از زمين تا آسمان بود از بس كه سر به آسمان باز مىنهاد پارهء موى سر وى باز شد . اين صلع در فرزند آدم از آنست ، آدم آواز فريشتگان مىشنيد ، و طواف فريشتگان گرد عرش مجيد مىديد ، و بوى بهشت مىيافت و استيناس به آن مىگرفت .\r\nروى جابر بن عبد اللَّه انّ آدم ( ع ) لما اهبط الى الارض هبط با لهند و انّ رأسه كان ينال السّماء ، و ان الارض شكت الى ربها ثقل آدم ، فوضع الجبار يده على رأسه فانحط منه سبعون ذراعا . فلما اهبط قال ربّ هذا العبد الذى جعلت بينى و بينه الشّيطان عداوة و ان لم تعن عليه لا اقوى عليه . فقال لا يولد لك ولد الا وكّلت به ملكا . قال رب زدنى . قال اجازى بالسّيئة السّيئة و بالحسنة عشرا الا ما ازيد . قال ربّ زدنى - قال باب التوبة مفتوح ما دام الرّوح فى الجسد . فقال ابليس يا ربّ هذا العبد الذى اكرمته على ان لم تعنّى عليه لا اقوى عليه ، قال لا يولد له ولد الا ولد لك ولد ، قال ربّ زدنى ، قال تجرى فيه مجرى الدّم و تتّخذ فى صدورهم بيوتا ، قال رب زدنى ، قال - اجلب عليهم بخيلك و رجلك و شاركهم فى الاموال و الاولاد .\r\nقوله تعالى -  بَعْضُكُمْ لِبَعْضٍ عَدُوٌّ  - شما دشمن يكديگر و بر يكديگر گماشته ، دشمنى ابليس و آدم و فرزندان آنست كه بوى حسد برد او را سجود نكرد و گفت انا خير منه - و دشمنى آدم و فرزندان و ابليس از آنست كه ابليس باللّه كافر شد و نافرمانى كرد و دشمن داشتن كافران و مخالفان حق واجبست لقوله تعالى   لا تَتَّخِذُوا عَدُوِّي وَ عَدُوَّكُمْ أَوْلِياءَ   ، و قال تعالى  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ  و دشمنى آدميان و امار آنست كه ابليس را در بهشت برد تا آدم را وسوسه\r\n\r\n","description":"","footnote":"","page_name":" 151 ","page_number":161},
  {"content":"\r\n\r\nكرد . و\r\nسئل رسول اللَّه صلّى اللَّه عليه و آله و سلّم عن قتل الحيّات ، فقال « خلقت هى و الانسان كلّ واحد منهما عدو لصاحبه ، ان رآها افزعته ، و ان لدغته اوجعته ، فاقتلها حيث وجدتها »\r\nو\r\nقال صلّى اللَّه عليه و آله و سلّم « اذا ظهرت الحية فى المسكن ، فقولوا لها انا نسألك بعهد نوح و بعهد سليمان بن داود ألّا تؤذينا ، فان عادت فاقتلوها »\r\n وَ لَكُمْ فِي الْأَرْضِ مُسْتَقَرٌّ وَ مَتاعٌ  - مستقر و متاع گيتى است ، قرارگاه و معيشت . و  حِينٍ  مرگ است و قيامت ، گيتى بخلق سپرد و خلق را بمرگ سپرد ، ميگويد شما را در زمين است قرارگاهى و معيشتى ، هر كس را تا مرگ و خلق را تا قيامت و اصل متاع منفعت است ، چنانك گفت -  جَعَلْناها تَذْكِرَةً وَ مَتاعاً لِلْمُقْوِينَ   مَتاعاً لَكُمْ وَ لِأَنْعامِكُمْ   وَ طَعامُهُ مَتاعاً لَكُمْ ،  غير مسكونة فيها متاع لكم و منه متعة المطلقة ، و المتاع الآلات ينتفع بها - كقوله تعالى  ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ  و اصل حين - هنگام - است ، چنانك گفت -  حِينَ تُمْسُونَ وَ حِينَ تُصْبِحُونَ  پس آن هنگام باشد كه قيامت بود چنانك درين آيت گفت  وَ مَتاعٌ إِلى حِينٍ  . و باشد كه مرگ خواهد ، چنانك گفت -  أَثاثاً وَ مَتاعاً إِلى حِينٍ  . بعضى علما گفتند كه اللَّه تعالى آدم را از بهشت آن روز بيرون كرد كه با فريشتگان ميگفت  إِنِّي جاعِلٌ فِي الْأَرْضِ خَلِيفَةً  آدم كه در زمين خليفه مىبايست كه باشد در بهشت چون بماندى ؟ و خبر درست است از مصطفى ( ع ) كه گفت -\r\nالتقى آدم و موسى فقال موسى يا آدم « انت ابونا خلقك اللَّه بيده و نفخ فيك من روحه ، و اسجد لك ملائكته خيبتنا و اخرجتنا من الجنّة . » فقال آدم - « انت موسى كلمك اللَّه تكليما ، و خط لك التورية بيده و اصطفاك برسالته فبكم وجدت فى كتاب اللَّه  وَ عَصى آدَمُ رَبَّهُ فَغَوى  - قال باربعين سنة . قال أ فتلومني على امر قدره اللَّه على - قبل ان يخلقنى باربعين سنة ؟ فقال فحجّ آدم موسى ( ع )\r\nخلافست ميان علما كه بر انبيا معاصى رود يا نه و مذهب اهل حق درين مسئله آنست كه كباير بريشان البته روا نيست كه ايشان پاكان و گزيدگان حق‌اند . يقول اللَّه تعالى -\r\n\r\n","description":"","footnote":"","page_name":" 152 ","page_number":162},
  {"content":"\r\n\r\n اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ  و صاحب الكباير فاسق است ، و نسبت پيغامبران با فسق كفرست و الحاد و انكس كه از وى كبيره آيد در دنيا محدود است و در عقبى معذّب ، و پيغامبران ازين معصوم‌اند ، و رب العالمين خلق را بر طاعت رسول خواند . و فرمان وى بردن ، و رسالت وى شنيدن و قبول كردن ، واجب كرد و گفت  وَ أَطِيعُوا اللَّهَ وَ أَطِيعُوا الرَّسُولَ  جاى ديگر گفت -  إِنْ جاءَكُمْ فاسِقٌ بِنَبَإٍ فَتَبَيَّنُوا  يعنى لا تقبلوا من الفساق شيئا - اين دليل است كه بريشان فسق و كباير نرود ، اما نوعى صغاير بريشان روا داشته‌اند به حكم ظاهر قرآن - كه چند جايگه دلالت مىكند در حق آدم گفت  وَ عَصى آدَمُ رَبَّهُ فَغَوى  و حكايت از وى  رَبَّنا ظَلَمْنا أَنْفُسَنا  و در حق يونس گفت  سُبْحانَكَ إِنِّي كُنْتُ مِنَ الظَّالِمِينَ  و در حق موسى  إِنِّي ظَلَمْتُ نَفْسِي فَاغْفِرْ لِي  و در حق مصطفى  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  و در حق داود -  فَاسْتَغْفَرَ رَبَّهُ  . و در حق يوسف  وَ هَمَّ بِها لَوْ لا أَنْ رَأى بُرْهانَ رَبِّهِ  و قال تعالى  وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  الى غير ذلك من الآيات الدّالّة على انّ صغائر الذنوب تجرى عليهم . و من استوحش من ذكرها كان ذلك من قصور رأى و ضعف علم ، اذ ليس فى تلك الصّغائر للانبياء معاب و لا ينسبون الى سباب ، اذ لم يكن ذلك عن اعتقاد متقدّم و لا نية صحيحة ، و لا همّة بمعاودة ، و لهذا يقال عصى آدم ربّه فغوى - و لا يقال هو عاص و غاو و هذا حسن لمن تامّله .\r\nاما وجه حكمت در زلات انبيا - گفته‌اند كه تا به خود معجب نشوند و همواره در حالت انكسار به زبان افتقار عذرى ميخواهند و نيازى مىنمايند . روى انّ داود ( ع ) قال يا ربّ لم اوقعتنى فى الذّنب ؟ قال لانك قبل الذنب كنت تدخل علىّ كما تدخل الملوك على عبيدهم ، و الان تدخل علىّ كدخول العبيد على ملوكهم . و نيز كسى كه هرگز هيچ زلت از وى نيايد و پيوسته بر طهارت و عصمت رود حال عاصيان نداند و ز شكستگى و سوختگى ايشان خبر ندارد ، و از بهر ايشان شفاعت نكند ، ألا ترى ؟ ان داود ( ع ) كان قبل الذنب يقول اللهم اهلك العصاة فلمّا وقع فى الذّنب - قال اللهم اغفر للعصاة و اغفر لداود معهم »\r\n\r\n","description":"","footnote":"","page_name":" 153 ","page_number":163},
  {"content":"\r\n\r\nاما سهو و غلط - اگر كسى پرسد كه در انبيا جايز است يا نه ؟ جواب آنست كه هر پيغام كه از اللَّه گزارند و هر چه از وحى حق گويند در ابتدا غلط و سهو بريشان در آن روا نيست در هيچ چيز ، كه اگر در يك چيز غلط روا باشد پس در همه محتمل بود اما هر آنچه در دلها و بر زبانها مقرر شد وجوب آن ، و ثابت گشت حكم آن ، پس از آن اگر ايشان را در آن سهو افتد يا غلطى رود جائز بود ، غير انهم لا يقرّون عليه . و الدليل على ذلك\r\nحديث ذى اليدين : - فانّه صلّى اللَّه عليه و آله و سلّم اقتصر فى احدى صلوتى النهار على ركعتين فلما ذكر تذكّر فبنى عليها حتى اتمها اربعا - لان وجوبها كان متقررا على اربع ركعات ، و لم يكن ذلك فى ابتداء ما يبلغ عن اللَّه فجاز له فيه السهو و الغلط .\r\nمسئله - اگر كسى گويد كه خوردن آدم از آن شجره بارادت حق بود و ابليس را همان ارادت بود از كجا مستوجب لعنت گشت ؟ و ارادت وى مخالف ارادت حق نبود ؟\r\nجواب وى از دو وجه است : يكى آنست كه خالق را رسد بحجت آفريدگارى و پادشاهى كه خلق خود را عقوبت كند بى سبب معصيت ، يا عقوبت كند بسبب معصيت ، اما آن عقوبت كه بى سابقهء معصيت است - تعذيب اطفال است و بهائم و ديوانگان را كه عقل ندارند ايشان را گاهگاه تعذيب كند بگرسنگى و تشنگى و و با و بلا و غرق و حرق و امثال اين ، و ايشان را سابقهء معصيت و مقدمهء جرم نيست . و قومى را بسبب معصيت تعذيب كند چنانك در حق قومى گفت -  فَكُلًّا أَخَذْنا بِذَنْبِهِ   أَصَبْناهُمْ بِذُنُوبِهِمْ   فَأَهْلَكْناهُمْ بِذُنُوبِهِمْ  - و هر دو وجه از خدا راست است و عدل و در آن بيداد نه ، بيداد آن بود كه كسى كارى كند كه وى را آن كار نرسد ، يا حقى بر وى لازم است كه آن حق مىفرو گذارد ، و رب العالمين ازين هر دو پاك است و منزّه ، پس لعن و طرد ابليس نه بمقابلهء جرمى است يا از آنك مراد وى مخالف مراد حق بود يا موافق بود ، بلكه بسابقهء ازلى است و در ازل حكم كرد بشقاوت وى ، و او را برانداز درگاه خود . چنانك خلقى را گفت -  « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ »  و ابليس را على الخصوص گفت -  وَ كانَ مِنَ الْكافِرِينَ  و قد قال فى محكم تنزيله -  لا يُسْئَلُ عَمَّا يَفْعَلُ وَ هُمْ يُسْئَلُونَ  - جواب ديگر آنست كه ارادت ابليس موافق ارادت حق نبود در كار آدم ، كه ارادت آن بود كه آدم از آن\r\n\r\n","description":"","footnote":"","page_name":" 154 ","page_number":164},
  {"content":"\r\n\r\nدرخت بخورد تا مستحق آن شود كه وى را از بهشت بيرون كند ، و با چيزى نقل كند از بهشت شريفتر و عاليتر ، و آن اصطفائيّت و اجتبائيّت و توبت و رسالت و كمال محبت است . و ارادت ابليس آن بود كه از آن درخت بخورد تا بسخط و غضب حق رسد و كافر شود و بدبخت گردد ، پس ابليس به آن مراد خود نرسيد و ملعون و مطرود گشت و آدم بمراد حق رسيد و بعنايت حق بتوبت و رسالت رسيد .\r\n فَتَلَقَّى آدَمُ مِنْ رَبِّهِ كَلِماتٍ  - تلقّى و تلقّن يكى است ، روى انّ النبى كان يتلقى الوحى من جبريل اى يأخذه و يتقبله .  فَتَلَقَّى آدَمُ  - ميگويد فرا گرفت آدم از تلقين اللَّه سخنانى . ابن كثير خواند :  آدَمُ مِنْ رَبِّهِ كَلِماتٍ  آدم بنصب و كلمات برفع . ابن كثير چنين خوانده است يعنى رسيد بآدم و بر وى آمد از خداوند او سخنانى . علما را اختلافست كه آن سخنان چه بود ؟ عكرمه و سعيد جبير و حسن گفتند :  رَبَّنا ظَلَمْنا أَنْفُسَنا  تا آخر آيت بود ، و اين موافق قرآن است و به حال آدم لايق . عبد اللَّه مسعود گفت - « ان احب الكلام الى اللَّه ما قال ابونا حين اقترف الخطيئة - سبحانك اللّهم و بحمدك تبارك اسمك و تعالى جدّك ، لا إله الّا انت ظلمت نفسى ، فاغفر لى انّه لا يغفر الذّنوب الّا أنت - » اينست كلمات كه از حق گرفت يقول ابن مسعود . اما قول ابن عباس آنست كه كلمات آن بود كه آدم گفت - « يا ربّ الم تخلقنى بيدك ؟ قال بلى ، قال الم تنفخ فىّ من روحك ؟ قال بلى ، قال الم تسبق رحمتك لى غضبك ؟ قال بلى ، قال الم تسكنى جنّتك قال ؟ بلى ، قال فلم اخرجتنى منها ؟\r\nقال - فبشؤم معصيتك . قال - يا رب أ رأيت ان تبت و اصلحت أراجعى انت الى الجنة ؟ قال بلى قال فهذه الكلمات » عبيد بن عمير گفت - « قال آدم - يا رب ما اتيت أ شيء كتبته علىّ قبل ان تخلقنى او شيء ابتدعته من قبل نفسى ؟ قال بل شيء كتبته عليك قبل ان اخلقك قال فكما كتبته علىّ فاغفر لى . » و گفتند آدم بر ساق عرش نبشته ديد - لا إله الا اللَّه محمد رسول اللَّه » چون در زلت افتاد مصطفى را شفيع گرفت و گفت - خداوندا به حق محمد كه مرا بيامرزى ! رب العالمين گفت از چه شناختى او را و به من شفيع آوردى ؟ گفت بر\r\n\r\n","description":"","footnote":"","page_name":" 155 ","page_number":165},
  {"content":"\r\n\r\nساق عرش نام وى قرين نام تو ديدم ، دانستم كه بنده ايست بر تو عزيز ، اللَّه - گفت رو كت آمرزيدم . ازينجا گفت مصطفى صلّى اللَّه عليه و آله و سلّم\r\n« كنت نبيا و آدم مجبول فى طينته ، و لقد كنت وسيلته الى ربّى » .\r\nو گفته‌اند كلمات كى آدم از حق گرفت حروف تهجى است كه مفردات الفاظ و مقدمات از آن مركب است ، و از مفردات و مقدمات ادلّه و اخبار مركب است ، و از ادله صحيحه و اخبار صادقه بحقايق علوم رسند ، و از حقايق علوم باعمال صالحه رسند ، آن گه بمجموع علم و عمل ايمان حاصل شود و محقق گردد ؟ و بتحقيق ايمان بنده بحقيقت توبه رسد ، و محبوب رب العزه گردد ، چنانك گفت -  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  اينست كه رب العالمين گفت - :  فَتابَ عَلَيْهِ  توبه پذيرفت خداى عز و جل از آدم و با خود آورد او را ، توبه ناميست پسند را و نواخت را ، و توّاب ناميست از نامهاى اللَّه و هو الّذى يرجع الى تيسير اسباب التوبة لعباده مرّة بعد اخرى بما يظهر لهم من آياته ، و يسوق اليهم من تنبيهاته ، و يطلعهم عليه من تخفيفاته و تحذيراته ، حتى اذا اطّلعوا بتعريفه على غوائل الذنوب استشعروا الخوف بتخويفه ، فرجعوا الى التوبة فرجع اليهم فضل اللَّه بالقبول .\r\nتوّاب اوست كه اسباب توبهء بندگان را ميسر گرداند و بنده را بر توبه دارد ، آن گه بفضل و رحمت خود آن توبهء وى قبول كند ، تواب اوست كه باز پذيرد باز آيندگان را و نيكو نيوشد عذر خواهان را و بنوازد صلح‌جويان را ، آن گه نام « رحيم » در « تواب » پيوست كه آنچه كرد از نواخت بنده و پذيرفتن توبه برحمت و فضل خود كرد ، نه باستحقاق بنده ، كه بنده را بر خداوند حقى نيست .\r\nروى عن قتاده « انّ اليوم الذى تاب اللَّه فيه على آدم كان يوم عاشوراء » .\r\nو\r\nمنه قول النبي « ان نوحا هبط من السفينة على الجودى فى يوم عاشوراء فصام نوح و امر من معه بالصيام شكر اللَّه عزّ و جلّ ، قال و فى يوم عاشوراء تاب اللَّه عز و جل على آدم ، و على اهل مدينة يونس ، و فيه فلق البحر لبنى اسرائيل ، و فيه ولد ابراهيم و عيسى عليهما السلام .\r\nو\r\nعن عايشه قال « لما اراد اللَّه تعالى ان يتوب على آدم ( ع ) طاف سبعا بالبيت و البيت\r\n\r\n","description":"","footnote":"","page_name":" 156 ","page_number":166},
  {"content":"\r\n\r\nيومئذ ليس بمبنى هى ربوة حمراء ، ثم قام و صلّى ركعتين ، ثم قال - اللهّم انك تعلم سريرتى و علانيتى فاقبل معذرتى ، و تعلم حاجتى فاعطنى سؤلى ، و تعلم ما فى نفسى فاغفر لى ذنوبى ، اللهم انى اسألك ايمانا ثابتا يباشر قلبى ، و يقينا صادقا حتى اعلم انه لا يصيبنى الا ما كتبت لى ، و الرضا بما قسمت لى - فاوحى اللَّه تعالى اليه انى قد غفرت لك و لن يأتينى احد من ذريتك فيدعونى به مثل الذى دعوتنى به الا غفرت له و كشفت غمومه و همومه ، و نزعت الفقر من بين عينيه ، و انجزت له من وراء كلّ ناجز ، و جاءته الدنيا و هى راغمة و ان كانت لا يريدها . » و قد روى ذلك مرفوعا ايضا الى النبي صلّى اللَّه عليه و آله و سلّم .\r\n«  قُلْنَا اهْبِطُوا مِنْها جَمِيعاً »  - اين هبوط از بهشت است تا به آسمان . و در آيت اول گفت  وَ قُلْنَا اهْبِطُوا بَعْضُكُمْ لِبَعْضٍ عَدُوٌّ  - آن هبوط از آسمان است تا به زمين تا معلوم شود كه هر دو يكسان نيست ، و در قرآن تكرار بى فايده نيست .  قُلْنَا اهْبِطُوا مِنْها جَمِيعاً  گفتيم فرو رويد همگان بهم آدم و حوا و ابليس و مار  فَإِمَّا يَأْتِيَنَّكُمْ  ما - صلت است و نون مبالغت . صلت سخن - فان يأتكم - است . ميگويد اگر بشما آيد يعنى چون بشما آيد چنانك فارسى گويان گويند - اگر يك بار باد سرد بر خيزد خود بينى ، يعنى چون باد سرد برخيزد خود بينى  هُدىً  پيغامى و بيانى و نشانى پيغام كتابست و بيان حلال و حرام ، نشان معجزه . قتاده گفت « هدى » يعنى محمد صلّى اللَّه عليه و آله و سلّم .\r\n فَمَنْ تَبِعَ هُدايَ  - لفظ عام است و معنى خاص ، اى من تبع هداى من بنى آدم دون ابليس ، فانه خارج منه لانه آيس من رحمة اللَّه عزّ و جلّ . قال اللَّه تعلم  وَ إِنَّ عَلَيْكَ لَعْنَتِي إِلى يَوْمِ الدِّينِ  ، و قال  لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ   فَمَنْ تَبِعَ هُدايَ  - ميگويد هر كس كه پى برد بپيغام و نشان من ، و برايستد بر پى راهنمونى من بر زبان فرستادهء من .\r\n فَلا خَوْفٌ عَلَيْهِمْ وَ لا هُمْ يَحْزَنُونَ  - فلا خوف منصوب بى تنوين قراءة يعقوب است . ميگويد بيمى نيست و ريشان و هيچ اندوهگن نباشند فردا در قيامت چنانك\r\n\r\n","description":"","footnote":"","page_name":" 157 ","page_number":167},
  {"content":"\r\n\r\nجاى ديگر گفت -  لا خَوْفٌ عَلَيْكُمُ الْيَوْمَ وَ لا أَنْتُمْ تَحْزَنُونَ  . هر چه اصناف خير و عافيت است و ضروب نعمت در تحت اين دو كلمه است . از بهر آنك تا از هر چه آفات است نرهد بى بيم نشود ، و تا بهر چه لذات است نرسد اندوه فوت از وى زائل نشود . اگر كسى گويد چونست كه اللَّه تعالى اينجا نفى خوف از دوستان خود كرد و بگردانيد خوف ازيشان از كمال نعمت شمرد و جاى ديگر ايشان را در خوف بستود و گفت -  يَخْشَوْنَ رَبَّهُمْ وَ يَخافُونَ سُوءَ الْحِسابِ .  جواب آنست كه : - اين لا خوف هر چند در لفظ خبر است امّا بمعنى نهى است ، اى لا تخافوا و لا تحزنوا . جواب ديگر آن است كه آن خوف كه ايشان را بستود در دنيا است ، اما در عقبى ايشان را همه ام و راحت است چنانك در خبر است - من خاف اللَّه فى الدّنيا آمنه اللَّه فى الآخرة - و على ذلك قال اللَّه عز و جل حكاية عنهم  وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ  و قال تعالى  لا يَحْزُنُهُمُ الْفَزَعُ الْأَكْبَرُ  .\r\n وَ الَّذِينَ كَفَرُوا وَ كَذَّبُوا بِآياتِنا  - الكفر ضربان : - احدهما كفران النعمة ، و الثانى تكذيب باللّه عز و جل ، كفر بر دو قسم است - يكى كفران نعمت چنانك در قصهء سليمان پيغامبر گفت  لِيَبْلُوَنِي أَ أَشْكُرُ أَمْ أَكْفُرُ  ديگر سرباز زدن از توحيد ، چنانك كفر كافران ، پس يكى از اقرار به يگانگى اللَّه سر باز زد چنانك بت‌پرستان‌اند ، و يكى از اقرار به نبوت محمد ع سر باز زد چنانك ترسايان و جهودان‌اند ، و يكى از فرمان اللَّه سرباز زد چنانك ابليس است . پس رب العالمين درين آيت همه فراهم گرفت و گفت -  وَ الَّذِينَ كَفَرُوا  - اى ستروا نعم اللَّه عنهم  وَ كَذَّبُوا بِآياتِنا  و آيات اللَّه حججه و ادلّته على وحدانيّته و ما جاءت به الرسل من الاعلام و الشّواهد على ذلك . ميگويد - ايشان كه نعمت خداوند خود را ناسپاس آمدند و منت و افضال او بر خود بپوشيدند و سخنان و نشان او دروغ شمردند و رساننده را استوار نداشتند و فرمان نبردند .\r\n أُولئِكَ أَصْحابُ النَّارِ هُمْ فِيها خالِدُونَ  - اهل آتش ايشان‌اند كه جاويد در آنند ، ايشان را هرگز از آن رهايى نه ، و زان بيرون آمدن نه . و اين در قرآن نه جاى است جز زانك گفت  فِي جَهَنَّمَ خالِدُونَ   وَ فِي الْعَذابِ هُمْ خالِدُونَ  - اين نهايت قصهء آدم\r\n\r\n","description":"","footnote":"","page_name":" 158 ","page_number":168},
  {"content":"\r\n\r\nاست و ازينجا قصه بنى اسرائيل در گرفت و سخن در آن رود ان شاء اللَّه تعالى .\r\n\r\nالنوبة الثالثة\r\n- قوله تعالى  وَ إِذْ قُلْنا لِلْمَلائِكَةِ اسْجُدُوا لِآدَمَ . . .  الآية جليل است و جبار خداى جهان و جهانيان ، كردگار نامدار نهان دان ، قديم الاحسان و عظيم الشّان ، نه بر دانستهء خود منكر نه از بخشيدهء خود پشيمان ، نه بر كردهء خود بتاوان . خداوندى كه ناپسنديدهء خود بر يكى ميآرايد و پسنديدهء خود به چشم ديگرى زشت مىنمايد . ابليس نوميد را از آن آتش بيافريند و در سدرة المنتهى وى را جاى دهد و مقربان حضرت را بطالب علمى پيش وى فرستد ، با اين همه منقبت و مرتبت رقم شقاوت بر وى كشد و زنّار لعنت بر ميان وى بندد ، و آدم را از خاك تيره بر كشد ، و ملا اعلى را حمالان پايه تخت او كند ، و كسوت عزت و رو پوشد ، و تاج كرامت بر فرق او نهد . و مقربان حضرت را گويد كه  اسْجُدُوا لِآدَمَ  در آثار بيارند كه - آمد را بر تختى نشاندند كه آن را هفتصد پايه بود از پايهء تا پايهء هفتصد ساله راه . فرمان آمد كه يا جبرئيل و يا ميكائيل شما كه رئيسان فريشتگان‌ايد اين تخت آدم بر گيريد و بآسمانها بگردانيد تا شرف و منزلت وى بدانند ، ايشان كه گفتند  أَ تَجْعَلُ فِيها مَنْ يُفْسِدُ فِيها  - آن گه آن تخت آدم را برابر عرش مجيد بنهادند و فرمان آمد ملائكه را كه شما همه سوى تخت آدم رويد و آدم را سجود كنيد .\r\nفرشتگان آمدند و در آدم نگريستند همه مست آن جمال گشتند ،\r\n رويى كه خداى آسمان آرايد * گر دست مشاطه را نه بيند شايد \r\nجمالى ديدند بى نهايت ، تاج « خلق اللَّه على صورته » بر سر ، حلّه  وَ نَفَخْتُ فِيهِ مِنْ رُوحِي  در بر ، طراز عنايت  يُحِبُّهُمْ وَ يُحِبُّونَهُ  بر آستين عصمت ،\r\n هر چند غريبيم و دل اندر وائيم * ما چاكر آن روى جهان آرائيم \r\nوهب منبه گفت در صفت خلقت آدم : قال - لما خلق اللَّه تعالى آدم خلقه فى احسن صورة و البسه حلى الجنّة ، و ختمه فى عشرة اصابع ، و خلخله فى ساقه ، و البسه الاساور فى ساعديه ، و توجّه بالتّاج و الاكليل على رأسه و جبينه ، و كنّاه باحب اسمائه اليه و قال له يا أبا محمد در فى الجنّة و انظر هل ترى لك شبها ، او خلقت احسن منك خلقا ؟ فطاف\r\n\r\n","description":"","footnote":"","page_name":" 159 ","page_number":169},
  {"content":"\r\n\r\nآدم فى الجنّة و زها و خطر فى الجنّة - فاستحسن اللَّه منه ذلك فناداه من فوق عرشه - ازه يا آدم ، فمثلك من زها ، احببت شيئا فخلقته فردا لفرد - فنقل اللَّه ذلك الزهو فى ذريته فهو فى الجهّال نخوة ، و فى الملوك الكبر ، و فى الاولياء الوجد .\r\nجان و جهان با دولت بازى نيست و سعادت بهايى نيست ، رنج روزگار و كدّ كار ابليس ديد و ببهشت آدم رسيد . طاعت بى فترت ابليس را بود و خطاب  اسْكُنْ أَنْتَ وَ زَوْجُكَ الْجَنَّةَ  آدم يافت آورده‌اند كه ابليس وقتى بر آدم رسيد گفت - بدانك ترا روى سپيد دادند و ما را روى سياه . غره مشو كه مثال ما همچنانست - كه باغبانى درخت بادام نشاند در باغ ، و بادام ببر آيد آن بادام بدكان بقال برند و بفروشند ، يكى را مشترى خداوند شادى باشد و يكى را مشترى خداوند مصيبت - آن مرد مصيبت زده آن بادامها را روى سياه كند و بر تابوت آن مردهء خويش مىپاشد ، و خداوند شادى آن را با شكر بر آميزد و هم چنان سپيد روى بر شادى خود نثار كند . يا آدم آن بادام سياه كه بر سر تابوت مىريزند ما أيم ، و آنچه بر سر آن شادى نثار ميكنند كار دولت تست ، اما دانى كه باغبان يكى است و آب از يك جوى خورده‌ايم ، اگر كسى را كار با گل افتد گل بويد و اگر كسى را بخار باغبان افتد خار در ديده زند .\r\n گفتم كه ز عشق همچو مويت باشم * همواره نشسته پيش رويت باشم\r\nانديشه غلط كردم و دور افتادم * من چاكر پاسبان كويت باشم \r\nذو النون مصرى گفت - در باديه بودم ابليس را ديدم كه چهل روز سر از سجود بر نداشت . گفتم يا مسكين بعد از بيزارى و لعنت اين همه عبادت چيست ؟ گفت يا ذا النون اگر من از بندگى معزولم او از خداوندى معزول نيست .\r\n شوريده شد اى نگار دهر من و تو * پر شد ز حديث ما به شهر من و تو\r\nچون قسمت وصل كرده آمد بازل * هجر آمد و گفت و گوى بهر من و تو \r\nسهل عبد اللَّه تسترى گفت - روزى بر ابليس رسيدم گفتم - اعوذ باللّه منك ، گفت يا سهل ان كنت تعوذ باللّه منى فانى اعوذ باللّه من اللَّه يا سهل اگر تو مىگويى فرياد از دست شيطان ، من ميگويم فرياد از دست رحمان ، گفتم يا ابليس چرا سجود نكردى\r\n\r\n","description":"","footnote":"","page_name":" 160 ","page_number":170},
  {"content":"\r\n\r\nآدم را ؟ گفت - يا سهل بگذار مرا از اين سخنان بيهوده ، اگر به حضرت راهى باشد بگوى كه اين بيچاره را نميخواهى بهانه به روى چه نهى ؟ يا سهل همين ساعت بر سر خاك آدم بودم هزار بار آنجا سجود بردم و خاك تربت وى بر ديده نهادم ، بعاقبت اين ندا شنيدم - لا تتعب فلسنا نريدك .\r\n پيش تو رهى چنان تباه افتاده است * كز وى همه طاعتى گناه افتاده است\r\nاين قصه نه زان روى چون ماه افتاده است * كين رنگ گليم ما سياه افتاده است \r\nسهل گفت - آن گه نبشتهء به من داد كه اين برخوان و من به خواندن آن مشغول شدم و از من غايب گشت در آن نبشته اين بيت بود :\r\n ان كانت اخطات فما اخطا القدر * ان شئت يا سهل فلمنى او فذر \r\nبو يزيد بسطامى گفت - كه از اللَّه درخواستم تا ابليس را به من نمايد ، وى را در حرم يافتم او را در سخن آوردم . سخنى زيركانه ميگفت ، گفتم يا مسكين با اين زيركى چرا امر حق را دست بداشتى ؟ گفت يا با يزيد ، آن امر ابتلا بود نه امر ارادت ، اگر امر ارادت بودى هرگز دست بنداشتيم . گفتم - يا مسكين مخالفت حق است كه ترا به اين روز آورد ؟ گفت مه يا ابا يزيد ، المخالفة تكون من الضدّ على الضد و ليس اللَّه ضد ، و الموافقة من المثل للمثل و ليس للَّه مثل ، افترى انّ الموافقة لما وافقته كانت منى و المخالفة حين خالفته كانت منى ، كلاهما منه ، و ليس لاحد عليه قدرة ، و انا مع ما كان ارجوا الرحمة فانه قال  وَ رَحْمَتِي وَسِعَتْ كُلَّ شَيْءٍ  و انا شىء ، فقلت - يتبعه شرط التقوى فقال - مه الشرط يقع ممن لا يعلم بعواقب الامور و هو رب لا يخفى عليه شىء - ثم غاب عنى .\r\n فَأَزَلَّهُمَا الشَّيْطانُ عَنْها  - اين عجب نگر كه ز اول رهى را بنوازد شغلكهاش بر سازد به آخر غوغا فرستد و ساخته بر اندازد و در خم چوگان عتاب آرد .\r\nپير طريقت گفت - « الهى تو دوستان را بخصمان مىنمايى ، درويشان را بغم و اندوهان ميدهى ، بيمار كنى و خود بيمارستان كنى ، درمانده كنى و خود درمان كنى ، از خاك آدم كنى و با وى چندان احسان كنى ، سعادتش بر سر ديوان كنى و بفردوس او را مهمان كنى ، مجلسش روضهء رضوان كنى ، ناخوردن گندم با وى پيمان كنى ، و خوردن آن\r\n\r\n","description":"","footnote":"","page_name":" 161 ","page_number":171},
  {"content":"\r\n\r\nدر علم غيب پنهان كنى ، آن گه او را بزندان كنى ، و سالها گريان كنى ، جبّارى تو كار جباران كنى ، خداوندى كار خداوندان كنى ، تو عتاب و جنگ همه با دوستان كنى » پير طريقت را پرسيدند - كه در آدم چگويى در دنيا تمامتر بود يا در بهشت ؟\r\nگفت « در دنيا تمامتر بود از بهر آنك در بهشت در تهمت خود بود و در دنيا در تهمت عشق » آن گه گفت « نگر تا ظن تبرى كه از خوارى آدم بود كه او را از بهشت بيرون كردند ، نبود كه آن از علو همت آدم بود ، متقاضى عشق بدر سينهء آدم آمد كه يا آدم جمال معنى كشف كردند و تو به نعمت دار السلام بماندى - آدم جمالى ديد بى نهايت ، كه جمال هشت بهشت در جنب آن ناچيز بود همت بزرگ وى دامن وى گرفت كه اگر هرگز عشق خواهى باخت بر اين درگه بايد باخت .\r\n گر لا بد جان بعشق بايد پرورد * بارى غم عشق چون تويى بايد خورد \r\nفرمان آمد كه - يا آدم اكنون كه قدم در كوى عشق نهادى از بهشت بيرون شو ، كه اين سراى راحتست و عاشقان درد را با سلامت دار السلام چه كار ؟ همواره حلق عاشقان در حلقهء دام بلا باد !\r\n عشقت بدر من آمد و در در زد * در باز نكردم آتش اندر در زد \r\nآدم نه خود شد كه او را بردند ، آدم نه خود خواست كه او را خواستند ، فرمان آمد كه مخدرهء معرفت را كفوى بايد تا نام زد وى شود . هژده هزار عالم بغربال فرو كردند كفوى بدست نيامد كه قرآن مجيد خبر داده بود  لَيْسَ كَمِثْلِهِ شَيْءٌ  - كرّوبيان و مقرّبان درگاه عزت سر بر آوردند تا مگر اين تاج بر فرق ايشان نهند و مخدّرهء معرفت را نامزد ايشان كنند ، ندا در آمد كه شما معصومان و پاكان حضرت‌ايد ، و مسبّحان درگاه عزّت ، اگر نامزد شما كنيم گوئيد اين از بهر آنست كه ما را با وى كفايتيست از روى قدس و طهارت . و حاشا كه احديت را كفوى يا شبهى بود -   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   - عرش با عظمت و بهشت با زينت و آسمان با رفعت هر يكى در طمعى افتادند و هيچ به مقصود نرسيدند . ندا در آمد - كه چون كفوى پديد نه آمد مخدّرهء معرفت را ، ما بفضل خود خاك افكنده برداريم و نامزد وى كنيم - و الزمهم كلمة التقوى و كانوا احق بها و اهلها .\r\n\r\n","description":"","footnote":"","page_name":" 162 ","page_number":172},
  {"content":"\r\n\r\nمثال اين پادشاهى است كه دخترى دارد و در مملكت خود او را كفوى مىنيابد ، آن پادشاه غلامى از آن خويش بر كشد و او را مملكت و جاه و عزت سازد ، و بر لشكر اميرى و سالارى دهد . آن گه دختر خويش بوى دهد تا هم كرم وى در آن پيدا شود و هم شايسته وصلت گردد ، و مثال آدم خاكى همين است - هم زاول او را نشانهء تير خود ساخت ، يك تير شرف بود كه از كمان تخصيص بيد صفت بانداخت ، نهاد آدم هدف آن تير آمد .\r\n يك تير بنام من ز تركش بر كش * وانگه بكمان عشق سخت اندر كش !\r\nگر هيچ نشانه خواهى اينك دل و جان * از تو زدنى سخت و ز من آهى خوش ! \r\nپس چون تير بنشانه رسيد خبر داد مصطفى ( ع ) در عالم حكم كه\r\n« خلق اللَّه آدم على صورته و طوله ستون ذراعا »\r\n- و خبر درست است كه رب العالمين قبضهء خاك برداشت و آدم را از آن بنگاشت ، پس از پستاخى و نزديكى بجايى رسيد كه چون وى را از بهشت سفر فرمود تا به زمين ، گفت - خداوندا مسافران بى زاد نباشند زاد ما درين راه چه خواهى داد ؟ رب العالمين سخنان خويش او را بشنوانيد و كلماتى چند او را تلقين كرد ، گفت يا آدم ياد كرد ما ترا در آن غريبستان زادست وز پس آن روز معادت را ديدار ما ميعادست . كه رب العالمين گفت -  فَتَلَقَّى آدَمُ مِنْ رَبِّهِ كَلِماتٍ  - آن گه سر بسته گفت و تفصيل بيرون نداد تا اسرار دوستى بيرون نيفتد و قصهء دوستى پوشيده بماند . « قد قلت لها قفى فقالت قاف - لم يقل وقفت سترا على الرقيب و لم يقل لا اقف مراعاة لقلب الحبيب .\r\nاهل اشارت گفته‌اند . هر چند كه زبان تفسير به اين ناطق نيست اما احتمال كند كه دوستان بوقت وداع گويند « اذا خرجت من عندى فلا تنس عهدى ، و ان تقاضوا عنك يوما خبرى فاياك ان تؤثر علينا غيرى » يا آدم - نگر تا عهد ما فراموش نكنى ، و ديگرى بر ما نگزينى . و زبان حال جواب ميدهد .\r\n دلم كو با تو همراهست و همبر * چگونه مهر بندد جاى ديگر\r\nدلى كو را تو هم جانى و هم هوش * از آن دل چون شود يادت فراموش \r\n\r\nالنوبة الاولى\r\nقوله تعالى :  يا بَنِي إِسْرائِيلَ  - اى فرزندان يعقوب\r\n\r\n","description":"","footnote":"","page_name":" 163 ","page_number":173},
  {"content":"\r\n\r\n اذْكُرُوا نِعْمَتِيَ الَّتِي أَنْعَمْتُ عَلَيْكُمْ  - ياد كنيد نواخت من كه شما را نواختم و آن نيكويى كه با شما كردم ،  وَ أَوْفُوا بِعَهْدِي  - و باز آئيد پيمان مرا  أُوفِ بِعَهْدِكُمْ  - تا باز آئيم شما را به پيمان شما ،  وَ إِيَّايَ فَارْهَبُونِ  - و از من بترسيد .\r\n وَ آمِنُوا  - و استوار گيريد  بِما أَنْزَلْتُ  - به آنچه فرو فرستادم از كتاب و پيغام  مُصَدِّقاً لِما مَعَكُمْ  - استوار گير و گواه آن كتاب را كه با شماست ،  وَ لا تَكُونُوا أَوَّلَ كافِرٍ بِهِ  - و اول كافرى مباشيد بكتاب و فرستادهء من ،  وَ لا تَشْتَرُوا بِآياتِي ثَمَناً قَلِيلًا  - و بفروختن نامه و سخنان من و پيغامهاى من بهاء اندك مخريد و رشوت مستايند تا سخنان من پنهان كنيد  وَ إِيَّايَ فَاتَّقُونِ  - و از خشم و عذاب من بپرهيزيد\r\n وَ لا تَلْبِسُوا الْحَقَّ بِالْباطِلِ  - حق بباطل بياميزيد  وَ تَكْتُمُوا الْحَقَّ  و آنچه حق است و راست ( از نبوت مصطفى ) پنهان مكنيد ،  وَ أَنْتُمْ تَعْلَمُونَ  - و شما دانيد ( كه او رسول حق است ) .\r\n وَ أَقِيمُوا الصَّلاةَ  - و نماز بپاى داريد ،  وَ آتُوا الزَّكاةَ  - و زكات بدهيد ،  وَ ارْكَعُوا مَعَ الرَّاكِعِينَ  - و با نمازكنان نماز كنيد .\r\n أَ تَأْمُرُونَ النَّاسَ بِالْبِرِّ  - مردمان را به نيكى ميفرمائيد  وَ تَنْسَوْنَ أَنْفُسَكُمْ  - و خويش را فرو گذاريد و نفرمائيد ،  وَ أَنْتُمْ تَتْلُونَ الْكِتابَ  - و شما نامهء من ميخوانيد ،  أَ فَلا تَعْقِلُونَ  - آيا پس در نمىيابيد .\r\n وَ اسْتَعِينُوا بِالصَّبْرِ وَ الصَّلاةِ  - يارى خواهيد بشكيبايى و نماز  وَ إِنَّها لَكَبِيرَةٌ  و شكيبايى و نماز كردن بارى گرانست و شغلى بزرگ  إِلَّا عَلَى الْخاشِعِينَ \r\n\r\n","description":"","footnote":"","page_name":" 164 ","page_number":174},
  {"content":"\r\n\r\nمگر بر فرو شكسته دلان و تيمار داران .\r\n الَّذِينَ يَظُنُّونَ  - ايشان كه بىگمان ميدانند  أَنَّهُمْ مُلاقُوا رَبِّهِمْ  كه ايشان با خداوند خويش هام ديدار خواهند بود و او را خواهند ديد ،  وَ أَنَّهُمْ إِلَيْهِ راجِعُونَ  و بى گمان ميدانند كه ايشان با وى خواهند گشت .\r\n يا بَنِي إِسْرائِيلَ  - اى فرزندان يعقوب  اذْكُرُوا نِعْمَتِيَ  ياد كنيد نواخت و نيكويى من  الَّتِي أَنْعَمْتُ عَلَيْكُمْ  - آن نيكويى كه با شما كردم و نواخت كه بر شما نهادم ،  وَ أَنِّي فَضَّلْتُكُمْ عَلَى الْعالَمِينَ  - شما را افزونى و بيشى دادم بر جهانيان روزگار شما .\r\n وَ اتَّقُوا يَوْماً  - و پرهيز كنيد از بدروزى ،  لا تَجْزِي نَفْسٌ عَنْ نَفْسٍ شَيْئاً  كه بسنده نبود و به كار نايد كس كس را به هيچ چيز ،  وَ لا يُقْبَلُ مِنْها شَفاعَةٌ  - و از هيچ تن نپذيرند شفاعت شفيعى ،  وَ لا يُؤْخَذُ مِنْها عَدْلٌ  - و از هيچ تن فداى نستانند و وى را باز نفروشند ،  وَ لا هُمْ يُنْصَرُونَ  - و ايشان را بر اللَّه يارى ندهند .\r\n\r\nالنوبة الثانية\r\nقوله تعالى  يا بَنِي إِسْرائِيلَ  - ابتداى قصه بنى اسرائيل است و سخن با ايشان پس از هجرت است . در روزگار مقام مصطفى صلّى اللَّه عليه و آله و سلّم بمدينه . اول منتهاى خود و نواختهاى خود و ريشان ياد كرد آن گه گله‌ها از ايشان در پيوست ، و در همه حجت الزام كرد و تاوان بيان كرد ، و بتهديد مهر كرد  يا بَنِي إِسْرائِيلَ  - مردان و زنان را ميگويد همچنانك  يا بَنِي آدَمَ  ذكر پسران و دختران در آن داخل‌اند ، و عرب بسيار گويد - و اخوانى - و بدين مردان و زنان خواهد و اسرائيل نام يعقوب بن اسحاق بن ابراهيم . است و پنج كس را از پيغمبران در قرآن هر يكى دو نام است محمد و احمد ، و الياس و الياسين ، و يونس و ذو النون ، و عيسى و مسيح ، و يعقوب و اسرائيل ، و در قرآن شش جاى ايشان را به اين ندا باز ميخواند و اصل ايشان دوازده\r\n\r\n","description":"","footnote":"","page_name":" 165 ","page_number":175},
  {"content":"\r\n\r\nپسر يعقوب‌اند . و رب العالمين ايشان را در قرآن اسباط خوانده است ، چنانك عرب را قبايل گفت . و در بنى اسرائيل نبوت در يك سبط بود ، و ملك در يك سبط ، نبوت ، در فرزندان يوسف بود و ملك در فرزندان يهودا . وهب منبه گفت پنج تن از بنى اسرائيل در زير پوست نيم انار مىشدند و خوشهء انگور كه بر چوب افكنده بودند به بيست و اندكس بر مىتوانستند گرفت . و اسرائيل نام عبريست و هر نام عبرى كه بدين لفظ آيد چون جبرئيل و ميكائيل و اسرافيل و عزرائيل و شمخائيل صاحب بر آنها نماز است ، و حزقيل كه پيغامبرى است از پيغامبران بنى اسرائيل . معنى اين همه - عبد اللَّه - است . اسر - نام بنده و - ايل - نام خداوند .\r\nيا  بَنِي إِسْرائِيلَ  - ايشان را برخواند آن گه نعمت خود در ياد ايشان داد و گفت  اذْكُرُوا نِعْمَتِيَ الَّتِي أَنْعَمْتُ عَلَيْكُمْ  جهودان بنى اسرائيل را ميگويد ايشان كه در عهد رسول صلّى اللَّه عليه و آله و سلّم بودند اهل تورية و مقام ايشان بمدينه بود ، رب العالمين آن نواختها و نيكوئيها كه و پدران ايشان كرده است در ياد ايشان ميدهد و ميگويد  اذْكُرُوا  ياد داريد فراموش مكنيد آن نواخت‌ها كه در پدران شما نهادم ، هم از ايشان پيغامبران فرستادم بايشان ، و ايشان را كتاب دادم و از بهر ايشان دريا شكافتم ، تا ايشان را از دشمن برهانيدم ، زان پس جويهاى روان ايشان را از سنگ براندم و در تيه از ابر بر سر ايشان سايه افكندم - و منّ و سلوى - بى رنج ايشان را روزى دادم ، و در شب تاريك ايشان را بجاى شمع عمود نور فرستادم تا ايشان را روشنايى دادم ، اين همه نعمت و شرف پدران شما را دادم و شرف پدران شرف پسران باشد ، اكنون بشكر آن چرا فرستادهء من مصطفى را براست نداريد و او را طاعت دارى نكنيد ؟ پس از آنك در آن عهد با من كرده‌ايد پيمان واشما بسته‌ام ، و ذلك فى قوله تعالى  وَ إِذْ أَخَذَ اللَّهُ مِيثاقَ الَّذِينَ أُوتُوا - الْكِتابَ لَتُبَيِّنُنَّهُ لِلنَّاسِ وَ لا تَكْتُمُونَهُ  ميگويد رب العالمين از اهل تورية پيمان ستد كه فرستادهء مرا محمد براست داريد و استوارى و راستگويى و پيغام رسانى وى مردمان را پيدا كنيد و پنهان مداريد .\r\n\r\n","description":"","footnote":"","page_name":" 166 ","page_number":176},
  {"content":"\r\n\r\nآن گه بوفاء اين عهد باز آمدن ازيشان درخواست و گفت  وَ أَوْفُوا بِعَهْدِي أُوفِ بِعَهْدِكُمْ  يقال وفيت بالعهد فانا واف و اوفيت بالعهد فانا موف ، و الاختيار اوفيت . و به نزّل القرآن فى مواضع كثيرة - ميگويد باز آئيد پيمان مرا تا باز آيم پيمان شما را در آنچه گفتم - يؤتكم كفلين من رحمته - شما را دو بهرهء تمام از مزد دهم برحمت خويش ، يك مزد بر پذيرفتن كتاب اول و ديگر مزد بر پذيرفتن كتاب آخر . پس هر كس بوفاء عهد باز آمد وى را دو مزد دادند ، چنانك گفت  أُولئِكَ يُؤْتَوْنَ أَجْرَهُمْ مَرَّتَيْنِ  و هر كه پيمان شكست و كافر شد دو بار خشم خداوند آمد بر وى ، چنانك گفت ،  فَباؤُ بِغَضَبٍ عَلى غَضَبٍ  آن گه ايشان را بر نقض عهد تهديد كرد گفت  وَ إِيَّايَ فَارْهَبُونِ  . گفته‌اند اين اشارت بزاهدانست كه در ترس و رهبت مقام ايشان است .\r\n وَ آمِنُوا بِما أَنْزَلْتُ  - و ايمان آريد به آنچه فروفرستاديم بمحمد از قرآن كه موافق كتاب شما است ، كه آنچه در قرآن است از بيان نعت مصطفى و ثبوت نبوت وى در تورية و انجيل همچنانست . پس اگر قرآن را تكذيب كنيد كتاب خود را تكذيب كرده باشيد ، مكنيد اين !  وَ لا تَكُونُوا أَوَّلَ كافِرٍ بِهِ  يعنى بمحمد و بالقرآن اول كسى مباشيد كه تكذيب كند و نگرود كه آن گه در ضلالت پيشوا باشيد و گناه پس روان بر شما نهند . قال تعالى  وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ  و\r\nقال صلّى اللَّه عليه و آله و سلّم « من سنّ سنة حسنة فله اجرها و اجر من عمل بها الى يوم القيمة ، و من سنّ سنة سيئة فعليه وزرها و وزر من عمل بها الى يوم القيامة\r\nو روا بشد كه  أَوَّلَ كافِرٍ بِهِ  به اينها كنايت از تورية نهند ، پس معنى آن بود كه چون شما ذكر و نعت مصطفى ( ع ) كه در تورية است بپوشيد و بدان كافر شيد ، بجمله تورية كافر گشتيد ، همچون كسى كه بيك آيت از قرآن كافر شد به همه آن كافر شد . يقال هم بنو قريظه و النضير كانوا اوّل كافر به ثم كفر به اهل خيبر و فدك و تتابعت على ذلك اليهود من كل ارض .\r\n وَ لا تَشْتَرُوا بِآياتِي ثَمَناً قَلِيلًا  - اين را سه معنى گفته‌اند : - يكى آنست كه از آيات دين خواهد و بثمن قليل - دنيا ، ميگويد - دنيا را بدين مخريد  وَ الْآخِرَةُ خَيْرٌ \r\n\r\n","description":"","footnote":"","page_name":" 167 ","page_number":177},
  {"content":"\r\n\r\n لِمَنِ اتَّقى  و خداى عز و جل در قرآن جايها ذم كرده است ايشان را كه دنيا بر دين اختيار كردند . فقال تعالى  ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ  و قال تعالى  بَلْ تُؤْثِرُونَ الْحَياةَ الدُّنْيا  و قال تعالى  أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ  الآية . معنى ديگر آنست كه كعب اشرف و اصحاب او كه علماء جهودان بودند نعت مصطفى كه در تورية خوانده بودند پنهان ميداشتند از سفله و عامهء ايشان و از مهتران خويش كه جنگ ميكردند با رسول خداى ، بدان سبب رشوتها ميستدند و مىترسيدند كه اگر بيان نعت محمد كنند آن رشوتها ازيشان فائت شود ، پس اين آيت در شأن ايشان آمد .\r\nسديگر معنى آنست كه ابو العاليه گفت - لا تأخذوا عليه اجرا ميگويد - چون مسلمانى را دين حق آموزيد بدان مزد مخواهيد . و در توريت است - يا ابن آدم علّم مجّانا كما علّمت مجانا - و قال تعالى لنبيّه ع  قُلْ ما أَسْئَلُكُمْ عَلَيْهِ مِنْ أَجْرٍ  .\r\n وَ إِيَّايَ فَاتَّقُونِ  ميگويد - از من ترسيد نه از ديگرى ، كه چون از من ترسيد هر چه مخلوقاتست از شما بترسد . مصطفى ع گفت - من خاف اللَّه خوّف اللَّه منه كلّ شيء ، و من لم يخف اللَّه خوّفه من كل شيء - اصل تقوى پرهيزگارى است ، و متقيان بر سه قسم‌اند : مهينه و كهينه و ميانه . كهينه آنست كه توحيد خود بشرك و اخلاص خود بنفاق و تعبد خود ببدعت نيالايد و ميانه آنست كه خدمت بريا و قوت بشبهت و حال بتضيّع نيالايد ، و مهينه آنست كه نعمت بشكايت نيالايد و جرم خود بحجّت نيارايد ، و ز ديدار منت نياسايد ، جاى اين متقيان بهشت باقى است و نعيم جاودانى و ذلك فى قوله تعالى  تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا   وَ لا تَلْبِسُوا الْحَقَّ بِالْباطِلِ  - گفته‌اند حق اينجا تصديق تورية است و باطل تكذيب قرآن . ميگويد - تصديق تورية بتكذيب قرآن تباه مكنيد ، و گفته‌اند اين خطاب با منافقانست كه به ظاهر كلمهء شهادت ميگفتند و آن حق بود ، و در دل كفر ميداشتند كه باطل بود ، رب العالمين ايشان را گفت - اين شهادت ظاهر بكفر باطن بمياميزيد .\r\nو گفته‌اند اين خطاب با جهودان است قومى كه ميگفتند اين محمد فرستادهء حق\r\n\r\n","description":"","footnote":"","page_name":" 168 ","page_number":178},
  {"content":"\r\n\r\nاست و راستگوى . اما بقومى ديگر فرستاده‌اند نه بما و بر ما نيست كه بوى ايمان آريم .\r\nاللَّه تعالى گفت اول سخن شما حق است و آخر باطل ، آن حق به اين باطل بمياميزيد ، كه او را به همه خلق فرستاده‌اند بهر رنگى كه خلق‌اند - و لهذا\r\nقال صلّى اللَّه عليه و آله و سلّم « بعثت الى الاحمر و الاسود و الأبيض » .\r\nابن عباس گفت - حق اينجا تورية است و باطل آنچه جهودان در آن آوردند از تحريف و تبديل . قتاده گفت - حق دين اسلام است و باطل دين جهودى و ترسايى - ميگويد دين حق با بدعت جهودان و آئين ترسايان مياميزيد .\r\nو گفته‌اند حق صدق است و باطل دروغ يعنى كه صدق با دروغ بمياميزيد ، مصطفى عليه السّلام گفت\r\n« عليكم بالصدق فانه يهدى الى البرّ و هما فى الجنّة ، و ايّاكم و الكذب فانّه يهدى الى الفجور و هما فى النّار . »\r\n وَ تَكْتُمُوا الْحَقَّ  اى و لا تكتموا الحق ، راست گفتن و گواهى دادن و اقرار ببعثت مصطفى و صدق قرآن و پيغام پنهان مكنيد .  وَ أَنْتُمْ تَعْلَمُونَ  - و خود ميدانيد در كتاب خوانده‌ايد كه پيغام بر راست است و رسول به حق .\r\nو بدانك ذكر حق در قرآن فراوان است و معانى آن جمله بر يازده وجه گفته‌اند : - يكى از آن معانى - اللَّه - است جل جلاله - و ذلك فى قوله تعالى  وَ لَوِ اتَّبَعَ الْحَقُّ أَهْواءَهُمْ  و فى قوله تعالى  وَ تَواصَوْا بِالْحَقِّ  ، اى باللّه انه واحد جلّ جلاله . دوم حق بمعنى - قرآن - است ، چنانك اللَّه گفت  حَتَّى جاءَهُمُ الْحَقُّ وَ رَسُولٌ مُبِينٌ  و قال تعالى  فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ  ، و قال تعالى  بَلْ كَذَّبُوا بِالْحَقِّ لَمَّا جاءَهُمْ  ،  فَلَمَّا جاءَهُمُ الْحَقُّ مِنْ عِنْدِنا  . سوم حقّ است بمعنى - اسلام - چنانك گفت  وَ قُلْ جاءَ الْحَقُّ وَ زَهَقَ الْباطِلُ  - و چهارم حق است بمعنى - عدل - چنانك گفت  افْتَحْ بَيْنَنا وَ بَيْنَ قَوْمِنا بِالْحَقِّ  اى بالعدل ، و قال تعالى  يَوْمَئِذٍ يُوَفِّيهِمُ اللَّهُ دِينَهُمُ الْحَقَّ  يعنى حسابهم العدل ،  وَ يَعْلَمُونَ أَنَّ اللَّهَ هُوَ الْحَقُّ الْمُبِينُ  اى العدل البيّن . پنجم حق است بمعنى - توحيد - چنانك گفت  بَلْ جاءَ بِالْحَقِّ وَ صَدَّقَ الْمُرْسَلِينَ  ، جاى ديگر گفت -  أَمْ يَقُولُونَ بِهِ جِنَّةٌ بَلْ جاءَهُمْ بِالْحَقِّ  ششم حق است بمعنى - صدق - چنانك در سورة يونس گفت -  وَعْدَ اللَّهِ حَقًّا  اى صدقا فى المرجع اليه  وَ يَسْتَنْبِئُونَكَ أَ حَقٌّ هُوَ  يعنى - أصدق هو - همانست كه در سورة الانعام گفت  قَوْلُهُ الْحَقُّ  يعنى الصدق و له الملك الحق هفتم حق است نقيض باطل\r\n\r\n","description":"","footnote":"","page_name":" 169 ","page_number":179},
  {"content":"\r\n\r\nچنانك در سورة الحج گفت  ذلِكَ بِأَنَّ اللَّهَ هُوَ الْحَقُّ  و غيره من الالهة باطل ، همانست كه در سورة يونس و در انعام گفت  ثُمَّ رُدُّوا إِلَى اللَّهِ مَوْلاهُمُ الْحَقِّ  هشتم حق است بمعنى - مال - چنانك در سورة البقرة گفت  وَ لْيُمْلِلِ الَّذِي عَلَيْهِ الْحَقُّ  اى المال . نهم حق است بمعنى - اولى - چنانك گفت -  وَ نَحْنُ أَحَقُّ بِالْمُلْكِ مِنْهُ  دهم حق است بمعنى - حظ - چنانك گفت  فِي أَمْوالِهِمْ حَقٌّ مَعْلُومٌ  اى حظ مفروض . يازدهم حق است بمعنى - نبوت محمد صلّى اللَّه عليه و آله و سلّم - و ذلك فى قوله تعالى  وَ لا تَلْبِسُوا الْحَقَّ بِالْباطِلِ وَ تَكْتُمُوا الْحَقَّ وَ أَنْتُمْ تَعْلَمُونَ  .\r\n وَ أَقِيمُوا الصَّلاةَ  - ميگويد - نماز بپاى داريد كه نماز شعار مسلمانانست و شفاء بيماران ، و سبب گشايش كارهاى فرو بسته . حذيفه يمان گفت - كان رسول اللَّه صلّى اللَّه عليه و آله و سلّم اذا احزنه امر فزع الى الصّلاة - هر گه كه رسول خداى را كارى سخت پيش آمدى در نماز شدى ، و آن كار بر وى آسان گشتى . و مصطفى صلّى اللَّه عليه و آله و سلّم بو هريره را ديد كه از درد شكم مىناليد و بر وى در افتاده بود گفت -\r\nيا ابا هريره قم فصلّ فانّ فى الصلاة شفاء و قال صلّى اللَّه عليه و آله و سلّم - « خيار عباد اللَّه الذين يراعون الشمس و القمر و النجوم و الاظلة بذكر اللَّه عز و جل » .\r\n وَ آتُوا الزَّكاةَ  - زكات در نماز پيوست و در قرآن هر جاى كه ذكر نماز كرد ذكر زكات در آن پيوست ، چنانك در نماز تقصير روا نيست در زكات هم روا نيست .\r\nبو بكر صديق گفت آن گه كه قتال اهل رده در گرفت - « و اللَّه لا افرق بين ما جمعه اللَّه عز و جل » و اللَّه كه آنچه خداى در هم پيوست من از هم باز نبرم - يعنى نماز و زكات .\r\nاندر نماز عبادت حق است و اندر زكات خلق با خلق است . معنى زكات افزودن است و زكات را بدان نام كردند كه سبب افزودن مال است ، هر مالى كه زكات از آن بيرون كنند بيفزايد ، و شرح آن فيما بعد گفته شود ان شاء اللَّه .\r\n وَ ارْكَعُوا مَعَ الرَّاكِعِينَ  - بعضى از نماز ياد كرد و همهء نماز خواست ، چنانك جاى ديگر گفت  وَ قُومُوا لِلَّهِ قانِتِينَ  قيام فرمود و به آن جملهء نماز خواست .  وَ تَقَلُّبَكَ فِي السَّاجِدِينَ  سجود ياد كرد و مقصود همه نماز است ، و گفته‌اند -  وَ ارْكَعُوا مَعَ الرَّاكِعِينَ \r\n\r\n","description":"","footnote":"","page_name":" 170 ","page_number":180},
  {"content":"\r\n\r\nحثّ است بر نماز جماعت ، مصطفى ع گفت « يك نماز به جماعت چنانست كه بيست و پنج نماز به تنها » بروايتى بيست و هفت .\r\nصحّ عن رسول اللَّه صلّى اللَّه عليه و آله و سلّم انه قال - « تفضل صلاة الجميع على صلاة احدكم بخمسة و عشرين جزءا » .\r\nو\r\nروى « صلاة الجماعة تفضل صلاة الفذّ بسبع و عشرين درجة » ،\r\nو\r\nروى - « فضل صلاة الرجل فى جماعته على صلوته فى بيته و صلوته فى سوقه خمس و عشرون درجة » -\r\nو\r\nقال ع - « ان اعظم الناس اجرا فى الصّلاة ابعدهم فابعدهم ممشى و الذى ينتظر الصّلاة حتى يصلّيها مع الامام اعظم اجرا من الذى يصلّيها ثم ينام »\r\n- و قيل فى قوله  وَ ارْكَعُوا مَعَ الرَّاكِعِينَ  - اى كونوا فى امة محمد و منهم . و قيل - اقتدوا بآثار السلف فى الاحوال و تجنّبوا سنن الانفراد ، فان الشيطان مع الفذّ و عن الاثنين ابعد .\r\n أَ تَأْمُرُونَ النَّاسَ بِالْبِرِّ  - ميگويد - مردمان را براست گفتن ميفرمائيد و خود دروغ مىگوييد ؟ بوفا ميفرمائيد و خود عهد مىشكنيد ؟ باقرار ميفرمائيد و خود انكار ميكنيد ؟ بگواهى دادن ميفرمائيد و خود پنهان ميكنيد ؟ به نماز كردن ميفرمائيد و زكات دادن و خود نمىكنيد ؟\r\nروى عن النبي صلّى اللَّه عليه و آله و سلّم انه قال - « مررت ليلة اسرى بى على قوم تقرض شفاههم بمقاريض من نار ، فقلت من هؤلاء يا جبرئيل ؟ قال هؤلاء الخطباء من امتك ، يأمرون الناس بالبر و ينسون انفسهم -  وَ أَنْتُمْ تَتْلُونَ الْكِتابَ أَ فَلا تَعْقِلُونَ  -\r\nو\r\nقال النبي « يطلع قوما من اهل الجنة الى قوم من اهل النار ، فيقولون لهم ما ادخلكم النار و انما ادخلنا اللَّه فى الجنة بفضل تاديبكم و تعليمكم ، و قالوا انا كنّا نامر بالخير و لا نفعله » .\r\nمردى پيش ابن عباس شد گفت - خواهم كه امر معروف كنم و نهى منكر بجاى آرم . ابن عباس گفت اگر نترسى كه ترا فضيحت آيد بسه آيت از قرآن اين كار بكن : - يكى -  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  - ديگر   لِمَ تَقُولُونَ ما لا تَفْعَلُونَ كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ   سديگر  وَ ما أُرِيدُ أَنْ أُخالِفَكُمْ إِلى ما أَنْهاكُمْ عَنْهُ  . و قيل فى معنى الآية - أ تبصرون من الخلق مثقال الذر و مقياس الحب و تسامحون لانفسكم امثال الرمال و الجبال و به\r\nقال النبى ع « يبصر احدكم القذاة فى عين اخيه و يدع الجذع فى عينه »\r\nو فى معناه انشدوا : -\r\n\r\n","description":"","footnote":"","page_name":" 171 ","page_number":181},
  {"content":"\r\n\r\n و تبصر فى العين منّى القذى * و فى عينك الجذع لا تبصره \r\n وَ أَنْتُمْ تَتْلُونَ الْكِتابَ  - معنى آنست كه شما ديگران را ميفرمائيد كه دين محمد گيريد و بوى ايمان آريد و خود نميكنيد ، پس از آنك در تورية نبوت محمد و تنزيل نامهء او مىيابيد و ميخوانيد .  أَ فَلا تَعْقِلُونَ  - در نمىيابيد زشتى اين كار و ناهموارى كه ميكنيد ؟ و ذلك ان اليهود كانت تقول لاقربائهم من المسلمين - اثبتوا على ما كنتم عليه و هم لا يؤمنون - فانزل اللَّه هذه الآية توبيخا لهم .\r\n وَ اسْتَعِينُوا بِالصَّبْرِ وَ الصَّلاةِ  - مجاهد گفت - اين صبر بمعنى صوم است و خطاب با جهودان است ، و ايشان در بند شره و رياست بودند ، ترسيدند كه اگر بيان نعت مصطفى كنند آن رياست و معيشت كه ايشان را از سفلهء ايشان فايده ميبود بريشان فائت شود ، رب العالمين ايشان را به روزه و نماز فرمود . و روزه بدان فرمود تا شره ببرد ، و نماز بدان فرمود تا كبر ببرد و خشوع آرد ، و هر چند كه نماز و روزه از فروع دين است نه از اصول اما بمذهب شافعى و جماعتى از ائمه دين كافران بفروع دين مخاطب اند ، و اين اصل را شرحى است بجاى خويش گفته شود انشاء اللَّه تعالى .\r\nبعضى مفسران گفتند - اين خطاب با مسلمانان است ، ميگويد شما كه مسلمانان‌ايد و بهشت جاودانه و رضاء حق طلب ميكنيد -  اسْتَعِينُوا  على ذلك  بِالصَّبْرِ  على الطاعة و الصبر على المعصية ، بر اداء طاعت شكيبا باشيد و بر باز ايستادن از معصيت شكيبا ، و خطاب شرع امر است بطاعت و نهى از معصيت ، طاعت مخالف هواى نفس و معصيت موافق هواى نفس ، پس در هر دو صبر مىبايد هم بر طاعت كه خلاف نفس است و هم بر باز ايستادن از معصيت كه نفس خواهندهء آنست ، پس رب العالمين مسلمانان را على العموم ازينجا بصبر و نماز فرمود گفت  وَ اسْتَعِينُوا بِالصَّبْرِ وَ الصَّلاةِ  مصطفى را على الخصوص فرمود ، فقال تعالى  وَ اصْبِرْ عَلى ما يَقُولُونَ   وَ سَبِّحْ بِحَمْدِ رَبِّكَ  و روى ان ابن عباس نعى اليه بنت له و هو فى سفر فاسترجع ، ثم قال عورة سترها اللَّه ، و مؤنة ، كفاها اللَّه ، و اجر ساقها اللَّه ، ثم نزل و صلّى ركعتين ، ثم قال\r\n\r\n","description":"","footnote":"","page_name":" 172 ","page_number":182},
  {"content":"\r\n\r\nصنعنا ما امر اللَّه عزّ و جل .\r\n وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ  - اين - هاء - كنايت نماز است خصها بالذكر لانها الاغلب و الافضل و الاعم . ميگويد - اين نماز شغلى بزرگ است و كارى گران .  إِلَّا عَلَى الْخاشِعِينَ  اى الخائفين المؤمنين حقا ، مگر بر ترسندگان و مؤمنان براستى و درستى . خشوع بيمى است با هشيارى و استكانت ، خاطر را از حرمت پر كند و اخلاق را تهذيب كند ، و اطراف را ادب كند ، و خشوع هم در علانيت است و هم در سرّ ، در علانيت ايثار تحمل است و در سر تعظيم و شرم .\r\n الَّذِينَ يَظُنُّونَ  - ظنّ را دو معنى است - هم يقين و هم شك و ، در قرآن جايها ظن است بمعنى يقين و ذلك فى قوله تعالى  إِنِّي ظَنَنْتُ أَنِّي مُلاقٍ حِسابِيَهْ   وَ ظَنَّ داوُدُ أَنَّما فَتَنَّاهُ   إِنْ ظَنَّا أَنْ يُقِيما حُدُودَ اللَّهِ  و ظن بمعنى - شك - آنست كه گفت  إِنْ نَظُنُّ إِلَّا ظَنًّا وَ ما نَحْنُ بِمُسْتَيْقِنِينَ  و عرب كه يقين را ظن گويد از بهر آن گويد كه اول دانش پنداره بود تا آن گه كه بى گمان شود . معنى آيت آنست كه نماز بارى گرانست بر آن كس كه برستاخيز ايمان ندارد و بديدار اللَّه اميد ندارد و از رسيدن بر اللَّه بيم نبود ، اما قومى كه برستاخيز و ثواب و عقاب و بديدار اللَّه ايمان دارند طاعت و عبادت بريشان گران نيايد ، كه گوش به ثواب آن ميدارند و بديدار حق اميد ميدارند و از رسيدن بر اللَّه ببيم ميباشند ، و بحقيقت بدان كه روز رستاخيز آن آشناى خوانده بر اللَّه رسد و آن بيگانهء رانده هم بر اللَّه رسد ، و بهر دو حديث صحيح است :\r\nامّا بيگانه را مصطفى ع گفت بروايت ابو هريره و بو سعيد -\r\nيؤتى بالرجل يوم القيمة فيقول اللَّه الم اجعل لك مالا و ولدا ، و سخّرت لك الانعام و الخيل و الإبل ، و اذرك ترأس و تربع ؟ قال فيقول - بلى يا رب - قال - هل ظننت انك ملاقىّ ؟ - فيقول - لا - فيقول - اليوم انساك كما نسيتنى »\r\n- اين خطاب هيبت است كه اللَّه تعالى با شقى بصفت هيبت سخن گويد و شقى كلام حق بهيبت شنود و حق را بصفت غضب بيند ، و يك ديدار حق بصفت غضب صعب‌تر است از هزار ساله عقوبت به آتش دوزخ ، نعوذ باللّه من غضب اللَّه و سخطه .\r\nامّا بندهء مؤمن اللَّه را بصفت رضا بيند ، و سخن اللَّه بلطف و رحمت شنود ، ابن عمر گفت\r\n\r\n","description":"","footnote":"","page_name":" 173 ","page_number":183},
  {"content":"\r\n\r\nسمعت رسول اللَّه صلّى اللَّه عليه و آله و سلّم يقول « يدنو المؤمن من ربّه عزّ و جلّ حتى يضع كنفه عليه ، فيقرّره بذنوبه - فيقول له - أ تعرف كذا و كذا - فيقول يا رب نعم فيعرفه ذنوبه . فيقول - انى سترتها فى الدّنيا و انا اغفرها لك اليوم . »\r\n يا بَنِي إِسْرائِيلَ  - شرح اين آية رفت .  وَ اتَّقُوا يَوْماً  - اين همچنانست كه گفت  وَ اخْشَوْا يَوْماً لا يَجْزِي والِدٌ عَنْ وَلَدِهِ  ميگويد - بترسيد از عذاب روزى كه پدر پسر را بسنده نبود و او را هيچ چيز به كار نيايد ، و نه پسر پدر را . جاى ديگر گفت -  يَوْمَ لا يَنْفَعُ مالٌ وَ لا بَنُونَ  نه خواسته به كار آيد آن روز و نه پسران ، و قال تعالى  يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ  و آن حال از دو بيرون نيست : يا از آن باشد كه هر كسى به كار خويش درمانده بود و از فزع و هول رستاخيز بكس نپردازد ، چنانك گفت عز سبحانه -  لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  - يا آنك خويش و پيوند از يكديگر بريده شوند چنانك يكديگر را وا ندانند - و ذلك فى قوله له تعالى  فَلا أَنْسابَ بَيْنَهُمْ يَوْمَئِذٍ  و قال تعالى  تَذْهَلُ كُلُّ مُرْضِعَةٍ عَمَّا أَرْضَعَتْ  و\r\nقالت عايشه - يا رسول اللَّه « هل تذكرون اهاليكم يوم القيمة » ؟ فقال الّا فى ثلاثة مواضع فلا عند الصراط و الحوض و الميزان » .\r\nو\r\nقال رسول اللَّه صلّى اللَّه عليه و آله و سلّم يوما و هى عنده « يبعثون يوم القيمة عراة حفاتا عزلاء » فقالت - « و اسوء تاه للنّساء من الرّجال - فقال رسول صلّى اللَّه عليه و آله و سلّم « يا عائشة انّ عن ذلك لشغلا »\r\n وَ لا يُقْبَلُ مِنْها شَفاعَةٌ  جهودان ميگفتند . پدران ما پيغامبران بودند ايشان از بهر ما شفاعت كنند ، رب العالمين ايشان را نوميد كرد و گفت  وَ لا يُقْبَلُ مِنْها شَفاعَةٌ  . تقبل بتاء قراءة مكى و بصرى است ميگويد هيچ تن را شفاعت شفيعى نپذيرد يعنى هيچكس از بهر كافران شفاعت نكند تا بپذيرند و گفته‌اند ،  وَ لا يُقْبَلُ مِنْها شَفاعَةٌ  معنى آنست كه هيچ شفاعت نپذيرند مگر شفاعتى كه بدستورى حق تعالى بود چنانك گفت  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  - و مصطفى را مقام شفاعت است و او را دستورى داده‌اند ، گفت -\r\n« ليس من نبىّ الّا و قد اعطى دعوة مستجابة و انّي اختبأت دعوتى شفاعة لامّتى »\r\nو\r\nقال « شفاعتى لاهل الكباير من امتى »\r\n\r\n","description":"","footnote":"","page_name":" 174 ","page_number":184},
  {"content":"\r\n\r\n وَ لا يُؤْخَذُ مِنْها عَدْلٌ  - اى فدية . و منه قوله تعالى  وَ إِنْ تَعْدِلْ كُلَّ عَدْلٍ  اى و ان تفد كل فدية لا يؤخذ منها . و\r\nسئل النبى صلّى اللَّه عليه و آله و سلّم عن الصرف و العدل فقال - « الصّرف التوبة ، و العدل الفدية »\r\n- معنى آيت آنست كه هيچ تن را باز نفروشند كه از آن بدلى ستانند يا فدايى پذيرند .\r\n وَ لا هُمْ يُنْصَرُونَ  - و ايشان را بر اللَّه يارى ندهند ، چنانك ايشان را شفيع نيست روز رستخيز ايشان را يارى دهنده نيست .\r\n\r\nالنوبة الثالثة\r\n- قوله تعالى  يا بَنِي إِسْرائِيلَ  - اشارتست بلطف و كرم حق وابندگان و مهربانى وى بريشان ، منت مىنهد بريشان كه منم خداوند كريم و سپاس دارنده و بر رهى بخشاينده و بهر جفايى ببرّ پيش آينده ، و رهى را با همه جرم وامدح خود خواننده ، و شكر نعمت خود از وى در خواهنده ، اينست كه بنى اسرائيل را گفت  اذْكُرُوا نِعْمَتِيَ  - اى فرزندان اسرائيل - شكر نعمت من بگزاريد و حق نعمت من بر خود بشناسيد ، تا مستحق زياده گرديد و نيكنام و بهروز شويد ، بسا فرقا كه ميان بنى اسرائيل است و ميان اين امّت - ايشان را گفت ،  اذْكُرُوا نِعْمَتِيَ  - و اين امت را گفت  فَاذْكُرُونِي  - ايشان را گفت نعمت من فراموش مكنيد ، و اين امت را گفت مرا فراموش مكنيد ، ايشان را نعمت داد و اين امّت را صحبت داد ، ايشان را بشهود نعمت از خود باز داشت و اينان را به شرط محبت با خود بداشت . و لسان الحال يقول\r\n فسرت اليك فى طلب المعالى * و سار سواى فى طلب المعاش \r\nپير طريقت گفت - الهى ! كار آن دارد كه با تو كارى دارد ، يار آن دارد كه چون تو يارى دارد ، او كه در دو جهان ترا دارد هرگز كى ترا بگذارد ! عجب آنست كه او كه ترا دارد از همه زارتر ميگذارد ، او كه نيافت بسبب نايافت مىزارد ، او كه يافت بارى چرا ميگذارد ،\r\n در بر آن را كه چون تو يارى باشد * گر ناله كند سياه كارى باشد \r\n\r\n","description":"","footnote":"","page_name":" 175 ","page_number":185},
  {"content":"\r\n\r\n وَ أَوْفُوا بِعَهْدِي أُوفِ بِعَهْدِكُمْ  - نظير اين در قرآن فراوانست : -  ادْعُونِي أَسْتَجِبْ لَكُمْ  ،  فَاذْكُرُونِي أَذْكُرْكُمْ  بندهء من درى بر گشاى تا درى برگشايم ، در انابت بر گشاى تا در بشارت بر گشايم ،  وَ أَنابُوا إِلَى اللَّهِ لَهُمُ الْبُشْرى  . در انفاق برگشاى تا در خلف برگشايم ،  وَ ما أَنْفَقْتُمْ مِنْ شَيْءٍ فَهُوَ يُخْلِفُهُ  ، در مجاهدت بر گشاى تا در هدايت برگشايم ،  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  ، در استغفار برگشاى تا در مغفرت برگشايم ،  ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً  ، در شكر بر گشاى تا در زيادت نعمت برگشايم ، و  لَئِنْ شَكَرْتُمْ لَأَزِيدَنَّكُمْ  بندهء من بعهد من و از آى تا بعهد تو و از آيم .\r\n وَ أَوْفُوا بِعَهْدِي أُوفِ بِعَهْدِكُمْ  گفته‌اند - كه خداى را وابنده عهدهاى فراوانست و در هر عهدى كه بنده را در آن وفاء است از رب العالمين در مقابلهء آن وفاء است . اول آنست كه بنده اظهار كلمهء شهادت كند از رب العزّة در مقابله آن حقّ دما و اموال است ، و ذلك فى\r\nقوله صلّى اللَّه عليه و آله و سلّم « من قال لا إله الا اللَّه فقد عصم منى ماله و دمه » .\r\nو آخر آنست كه بنده نظر خويش پاك دارد و خاطر خويش را پاس دارد ، از رب العزّة در مقابلهء آن اين كرامت است كه\r\n« اعددت لعبادى الصالحين ما لا عين رأت و لا اذن سمعت و لا خطر على قلب بشر » .\r\nو ميان آن بدايت و اين نهايت وسائط فراوانست ، از آن عهدها كه اللَّه را با بندگانست از بنده كردار و گفتار و از اللَّه ثواب بيشمار . و منها ما قال بعضهم اوفوا بعهدى بحضور الباب ، اوف بعهدكم بجزيل الثواب ، اوفوا بعهدى بحفظ اسرارى اوف بعهدكم بجميل مبارّى ، اوفوا بعهدى بحسن المجاهدة ، اوف بعهدكم بدوام المشاهدة . اوفوا بعهدى بصدق المحبة ، اوف بعهدكم بكمال القربة ، اوفوا بعهدى فى دار محنتى على بساط خدمتى بحفظ حرمتى ، اوف بعهدكم فى دار نعمتى على بساط قربتى بسرور وصلتى ، اوفوا بعهدى الذى قبلتم يوم الميثاق ، اوف بعهدكم الذى ضمنت لكم يوم التلاق ، اوفوا بعهدى بان تقولوا ابدأ ربى ، اوف بعهدكم بان\r\n\r\n","description":"","footnote":"","page_name":" 176 ","page_number":186},
  {"content":"\r\n\r\nاقول لكم عبدى .\r\n وَ إِيَّايَ فَارْهَبُونِ  - همانست كه گفت  وَ إِيَّايَ فَاتَّقُونِ  - رهبت و تقوى دو مقام است از مقامات ترسندگان ، و در جمله ترسندگان راه دين بر شش قسم‌اند : - تايبان‌اند و عابدان و زاهدان و عالمان و عارفان و صديقان - تايبان را خوف است چنان كه گفت -  يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  و عابدان را و جل -  الَّذِينَ إِذا ذُكِرَ اللَّهُ وَجِلَتْ قُلُوبُهُمْ  و زاهدان را رهبت -  يَدْعُونَنا رَغَباً وَ رَهَباً  و عالمان را خشيت -  إِنَّما يَخْشَى اللَّهَ مِنْ عِبادِهِ الْعُلَماءُ  ، و عارفان را اشفاق -  إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ  - و صديقان را هيبت -  وَ يُحَذِّرُكُمُ اللَّهُ نَفْسَهُ  . اما خوف ترس تايبان و مبتديان است حصار ايمان و ترياق و سلاح مؤمن ، هر كرا اين ترس نيست او را ايمان نيست كه ايمنى را روى نيست ، و هر كرا هست به قدر آن ترس ايمانست . و وجل ترس زنده دلان است كه ايشان را از غفلت رهايى دهد و راه اخلاص بريشان گشاده گرداند و امل كوتاه كند ، و چنانك و جل از خوف مه است رهبت از وجل مه ، اين رهبت عيش مرد ببرد و او را از خلق ببرد ، و در جهان از جهان جدا كند - اين چنين ترسنده همه نفس خود غرامت بيند همه سخن خود شكايت بيند همه كرد خود جنايت بيند . گهى چون غرق شدگان فرياد خواهد ، گهى چون نوحه گران دست بر سر زند ، گهى چون بيماران آه كند : و ازين رهبت اشفاق پديد آيد كه ترس عارفان است . ترسى كه نه پيش دعا حجاب گذارد نه پيش فراست بند ، نه پيش اميد ديوا ، ترسى گدازندهء كشنده كه تا نداء  « أَلَّا تَخافُوا وَ لا تَحْزَنُوا وَ أَبْشِرُوا »  نشنود نيارامد . اين ترسنده را گهى سوزند و گاه نوازند ، گهى خوانند و گاه كشند ، نه از سوختن آه كند نه از كشتن بنالد .\r\n كم تقتلونا و كم نحبّكم * يا عجبا كم نحبّ من قتلا \r\nاز پس اشفاق هيبت است - بيم صديقان - بيمى كه از عيان خيزد و ديگر بيمها از خبر ، چيزى در دل تابد چون برق ، نه كالبد آن را تابد نه جان طاقت آن دارد كه با وى بماند ، و بيشتر اين در وقت وجد و سماع افتد - چنانك كليم را افتاد بطور  وَ خَرَّ مُوسى صَعِقاً  و تا نگويى كه اين هيبت از تهديد افتد كه اين از اطلاع جبار افتد\r\n\r\n","description":"","footnote":"","page_name":" 177 ","page_number":187},
  {"content":"\r\n\r\n يك ذره اگر كشف شود عين عيان * نه دل برهد نه جان نه كفر و ايمان \r\nهذا هو المشار اليه\r\nبقوله صلّى اللَّه عليه و آله و سلّم - « حجابه النور لو كشفها لاحرقت سبحات وجهه كل شيء ادركه بصره » .\r\n وَ لا تَلْبِسُوا الْحَقَّ بِالْباطِلِ  - نگر تا حق و باطل در هم نياميزى ، راست و دروغ پسنديده و ناپسنديده در هم نكنى ، نگويم باطل را مشناس ببايد شناخت تا از آن بپرهيزى و حق ببايد شناخت تا بر پى آن باشى - مصطفى گفت -\r\n« اللّهم ارنا الحق حقا و ارزقنا اجتبائه و ارنا الباطل باطلا و ارزقنا اجتنابه »\r\nارباب حقائق گفته‌اند در معنى  وَ لا تَلْبِسُوا الْحَقَّ بِالْباطِلِ  - حظ نفس و غذاء دل در هم مياميزيد كه با يكديگر در نسازند ، خداوند دل به حق حق مبسوط است و بندهء نفس بحظ نفس مربوط است ، پس به يكديگر كى رسند ؟ دنيا خسيس است و عقبى نفيس با يكديگر چون بسازند ؟\r\nدوستى خالق سعادت ازلى و ابدى است و دوستى مخلوق و بال نقدى در يك دل چون بهم آيند ؟  « ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ »  - خويشتن پرستى و خداپرستى يكديگر را ضداند - در يك نهاد چگونه مجتمع شوند ؟\r\n مهر خود و يار مهربانت نرسد * اين خواه گر آن كه اين و آنت نرسد \r\n وَ اسْتَعِينُوا بِالصَّبْرِ وَ الصَّلاةِ  - فرمان آمد يا سيّد امت خويش را بگوى كه در كارها صبر كنيد تا بمراد رسيد كه\r\n« الصبر مفتاح الفرج »\r\n- هر كه صبر مردان ندارد تا گرد ميدان مردان نگردد .\r\n پاى اين مردان ندارى جامهء مردان مپوش * برگ بيبرگى ندارى لاف بيخويشى مزن \r\nآن مهتر عالم زان پس كه قدم در اين ميدان نهاد يك ساعت او را بى غم و بى اندوه نداشتند ، اگر يك ساعت مربع نشست خطاب آمد كه بنده وار نشين ، يك بار انگشترى در انگشت بگردانيد تازيانه عتاب فرو گذاشتند كه :  أَ فَحَسِبْتُمْ أَنَّما خَلَقْناكُمْ عَبَثاً  ، يك بار قدم به بستاخى بر زمين نهاد گفتند او را  وَ لا تَمْشِ فِي الْأَرْضِ مَرَحاً  - چون كار بغايت رسيد و از هر گوشه بلا بوى روى نهاد ، نفسى بر آورد و گفت\r\n« ما اوذى نبى قطّ به مثل ما اوذيت »\r\n- خطاب آمد از حضرت عزت كه اى مهتر كسى كه شاهد دل و جان\r\n\r\n","description":"","footnote":"","page_name":" 178 ","page_number":188},
  {"content":"\r\n\r\nوى ما باشيم از بار بلا بنالد ، هر چه در خزائن غيب زهر اندوه بود همه را يك قدح گردانيدند و بر دست وى نهادند ، وز آنجا كه سرّ است پرده برداشتند كه اى مهتر اين زهرها بر مشاهدهء جمال ما نوش كن -  « وَ اصْبِرْ لِحُكْمِ رَبِّكَ فَإِنَّكَ بِأَعْيُنِنا »  - و لسان الحال يقول .\r\n و لو بيد الحبيب سقيت سمّا * لكان السّمّ من يده يطيب\r\nاز دستت از آتش بود ما را ز گل مفرش بود * هرچ از تو آيد خوش بود خواهى شفا خواهى الم \r\n وَ إِنَّها لَكَبِيرَةٌ إِلَّا عَلَى الْخاشِعِينَ  - خشوع از شرط نماز است و بنده را نشان نياز است ، و خاشعان اندر نماز ستودگان حق‌اند و گزيدگان از خلق . قال اللَّه عز و جل    قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    - و خشوع اندر نماز هم از روى ظاهر است و هم از روى باطن : ظاهر آنست كه جوارح خويش به شرط ادب دارى و براست و چپ ننگرى ، اندر حال قيام چشم بموضع سجود دارى ، و در حال ركوع بر پشت پاى ، و در حال سجود بر سر بينى ، و در حال تشهد در كنار خود . رسول خدا گفت - باز نگريستن اندر نماز ابليس را نصيب دادن است . و\r\nقال صلّى اللَّه عليه و آله و سلّم « ان العبد اذا قام فى الصّلاة فانما هو بين عينى الرحمن عز و جلّ ، فاذا التفت يقول اللَّه عز و جل ابن آدم الى من تلتفت الى خير لك منى تلتفت ؟ ابن آدم اقبل علىّ فانا خير لك ممن تلتفت اليه . »\r\nو خشوع باطن ترسكارى دلست از ذكرى و فكرى يا از سكرى و شكرى . رسول خدا چون نماز كردى خشوع باطن وى چنان بودى كه جوش دل وى همى شنيدند . چنانك در خبرست - و لجوفه ازيز كازيز المرجل من البكاء - روزى به مردى برگذشت كه اندر نماز بود و بدست با موى بازى ميكرد ، رسول گفت ع\r\n« لو تواضعت قلبه لخشعت جوارحه\r\n، اگر اين مرد را دل ترسكارستى دست وى بنعت خشوع استوارستى .\r\nو در آثار بيارند كه على ع در بعضى از آن حربهاى وى تيرى بوى رسيد چنانك پيكان اندر استخوان وى بماند جهد بسيار كردند جدا نشد گفتند تا گوشت و پوست بر ندارند و استخوان نشكنند اين پيكان جدا نشود ، بزرگان و فرزندان وى گفتند اگر\r\n\r\n","description":"","footnote":"","page_name":" 179 ","page_number":189},
  {"content":"\r\n\r\nچنين است صبر بايد كرد تا در نماز شود ، كه ما وى را اندر ورد نماز چنان همى بينيم كه گويى وى را از اين جهان خبر نيست . صبر كردند تا از فرائض و سنن فارغ شد و بنوافل و فضائل نماز ابتدا كرد ، مرد معالج آمد و گوشت بر گرفت و استخوان وى بشكست و پيكان بيرون گرفت و على اندر نماز بر حال خود بود . چون سلام نماز باز داد گفت - درد من آسان‌تر است . گفتند - چنين حالى بر تو رفت و ترا خبر نبود - گفت اندر آن ساعت كه من بمناجات اللَّه باشم اگر جهان زير و زبر شود يا تيغ و سنان در من ميزنند مرا از لذت مناجات اللَّه از درد تن خبر نبود . و اين بس عجيب نيست كه تنزيل مجيد خبر ميدهد از زنان مصر كه چون زليخا را بدوستى يوسف ملامت كردند زليخا خواست كه ملامت را بر ايشان غرامت كند ايشان را بخواند و جايگاهى ساخت و ايشان را به ترتيب بنشاند و هر يكى را كاردى بدست راست و ترنجى بدست چپ داد ، چنانك گفت جل و علا  وَ آتَتْ كُلَّ واحِدَةٍ مِنْهُنَّ سِكِّيناً  چون آرام گرفتند ، يوسف را آراسته آورد و او را گفت بريشان برگذر -  اخْرُجْ عَلَيْهِنَّ  برون شو بريشان . چون زنان مصر يوسف را با آن جمال و كمال بديدند در چشم ايشان بزرگ آمد  فَلَمَّا رَأَيْنَهُ أَكْبَرْنَهُ  ، همه دستها ببريدند و از مشاهدهء جمال و مراقبت كمال يوسف از دست بريدن خود خبر نداشتند .\r\nپس بحقيقت دانيم كه مشاهدهء دل و سر جان على مر جلال و جمال و عزت و هيبت اللَّه را بيش از مشاهده زنان بيگانه بود مر يوسف مخلوق را - پس ايشان چنين بى خود شدند و از درد خود خبر نداشتند اگر على چنان گردد كه گوشت و پوست وى ببرند و از درد آن خبر ندارد عجب نباشد و غريب نبود .\r\n\r\nالنوبة الاولى\r\nقوله تعالى  وَ إِذْ نَجَّيْناكُمْ  - و رهانيديم شما را  مِنْ آلِ فِرْعَوْنَ  از كسان فرعون  يَسُومُونَكُمْ  مىرسانيدند و مىجنبانيدند شما را  سُوءَ الْعَذابِ  رنج عذاب  يُذَبِّحُونَ أَبْناءَكُمْ  ميكشتند پسران شما  وَ يَسْتَحْيُونَ نِساءَكُمْ  و زنده ميگذاشتند زنان شما  وَ فِي ذلِكُمْ  در آنچه ميبود بشما  بَلاءٌ مِنْ رَبِّكُمْ  آزمونى بود از خداوند شما  عَظِيمٌ  آزمايشى بزرگ .\r\n\r\n","description":"","footnote":"","page_name":" 180 ","page_number":190},
  {"content":"\r\n\r\n وَ إِذْ فَرَقْنا بِكُمُ الْبَحْرَ  - باز شكافتيم و آب دريا از هم جدا كرديم شما را ،  فَأَنْجَيْناكُمْ  تا رهانيديم شما را ،  وَ أَغْرَقْنا آلَ فِرْعَوْنَ  و به آب بكشتيم كسان فرعون را  وَ أَنْتُمْ تَنْظُرُونَ  - پيش چشم شما و شما مىنگرستيد .\r\n وَ إِذْ واعَدْنا مُوسى  و ساختيم و هنگام نهاديم موسى  أَرْبَعِينَ لَيْلَةً  چهل شب ،  ثُمَّ اتَّخَذْتُمُ الْعِجْلَ  پس آن گه شما گوساله بخدايى گرفتيد ،  مِنْ بَعْدِهِ  از پس غائب شدن موسى  وَ أَنْتُمْ ظالِمُونَ  و شما در آن بر خويشتن ستمكاران بوديد .\r\n ثُمَّ عَفَوْنا عَنْكُمْ  پس آن را فرو گذاشتيم بر شما  مِنْ بَعْدِ ذلِكَ  پس آنك گوساله را بخدايى گرفته بوديد  لَعَلَّكُمْ تَشْكُرُونَ  تا مگر از من سپاس داريد و آزادى كنيد\r\n وَ إِذْ آتَيْنا مُوسَى  - و داديم موسى را ،  الْكِتابَ  نامه  وَ الْفُرْقانَ  و آنچه به آن حق از باطل جدا شود ،  لَعَلَّكُمْ تَهْتَدُونَ  - تا به حق راه ببريد و فرا صواب بينيد .\r\n وَ إِذْ قالَ مُوسى لِقَوْمِهِ  - موسى گفت . قوم خويش را كه گوساله پرست شدند ،  يا قَوْمِ إِنَّكُمْ ظَلَمْتُمْ أَنْفُسَكُمْ  اى قوم شماستم كرديد بر خويشتن ،  بِاتِّخاذِكُمُ الْعِجْلَ  بخدايى گرفتن شما گوساله را ،  فَتُوبُوا  اكنون پس بازگرديد  إِلى بارِئِكُمْ  با خداوند و آفريدگار خويش ،  فَاقْتُلُوا أَنْفُسَكُمْ  خويشتن را بكشيد  ذلِكُمْ خَيْرٌ لَكُمْ  آن به است شما را  عِنْدَ بارِئِكُمْ  بنزديك آفريدگار شما ،  فَتابَ عَلَيْكُمْ  چون اين كرديد خداوند شما را باز پذيرفت ،  إِنَّهُ هُوَ التَّوَّابُ الرَّحِيمُ  كه او خداونديست باز پذيرندهء مهربان\r\n\r\n","description":"","footnote":"","page_name":" 181 ","page_number":191},
  {"content":"\r\n\r\n وَ إِذْ قُلْتُمْ يا مُوسى  - و گفتيد اى موسى  لَنْ نُؤْمِنَ لَكَ  استوار نداريم ترا و نگرويم ،  حَتَّى نَرَى اللَّهَ جَهْرَةً  تا اللَّه را به بينيم آشكارا ،  فَأَخَذَتْكُمُ الصَّاعِقَةُ  پس بگرفت شما را زلزله ببانگ جبرئيل  وَ أَنْتُمْ تَنْظُرُونَ  چشمهاتان گشاده نگران از فزع .\r\n ثُمَّ بَعَثْناكُمْ  - پس آن گه برانگيختيم و زنده كرديم شما را ،  مِنْ بَعْدِ مَوْتِكُمْ  از پس مردگى شما  لَعَلَّكُمْ تَشْكُرُونَ  آن را كرديم تا از من سپاس داريد و آزادى كنيد .\r\n\r\nالنوبة الثانية\r\n- قوله تعالى : -  وَ إِذْ نَجَّيْناكُمْ  اذ - ابتداء سخن را و در گرفتن قصّه را گفت و در قرآن فراوانست ازين - اذ - و بقول بعضى علما آن را حكمى نيست . ميگويد شما را رهانيديم و پدران ايشان را رهانيده بود و سپاس بر فرزندان نهاد كه حصول فرزندان ببقاء پدران بود .  مِنْ آلِ فِرْعَوْنَ  - آل فرعون گفت و فرعون در آن داخل يعنى شما را از فرعون و كسان وى برهانيديم و كسان وى قبطيان بودند كه فرعون را كار ميساختند و بنى اسرائيل را سخره مىگرفتند . فرعون به قوت ايشان بنى اسرائيل را مىرنجانيد و فرعون نامى است ملوك عمالقه را چنان كه ملك روم را قيصر گويند و ملك پارس را كسرى گويند همچنين ملك مصر را از عمالقه فرعون ميگفتند .\r\nو نام فرعون موسى ، وليد بن مصعب بن ريان بن ثروان بود ، كنيت وى ابو العباس قبطى ، و اقداح عباسى كه مقامران دارند بوى باز خوانند . اما فرعون ابراهيم كه بروزگار خليل بود او را نمرود بن كنعان ميگفتند نام وى سنان بود و كنيت وى ابو مالك .\r\n يَسُومُونَكُمْ سُوءَ الْعَذابِ  - ميگويد شما را مىرنجانيدند و عذاب بد مىرسانيدند دربار بر نهادن و كار فرمودن و مزد بندادن . ابن اسحاق گفت هر فرقتى را ازيشان كارى پديد كرد قومى را بنا و عمارت ، قومى را حراثت و زراعت ، قومى چون\r\n\r\n","description":"","footnote":"","page_name":" 182 ","page_number":192},
  {"content":"\r\n\r\nبردگان در خدمت خود بداشت ، و كسى كه صنعتى ندانست و بشغلى مشغول نكرد جزيت به روى نهاد . گفته‌اند تفسير  سُوءَ الْعَذابِ  آنست كه گفت  يُذَبِّحُونَ أَبْناءَكُمْ  - نود هزار كودكان ايشان بكشت ، پسران خرد ، و سبب آن بود كه فرعون را بخواب نمودند كه آتشى از جهت بيت المقدس در مصر افتادى و جمله قبطيان و خانه‌هاى ايشان را بسوختى ، و بنى اسرائيل را نسوختى ، فرعون جاودان و كاهنان را بر خواند و قصه بگفت . ايشان گفتند در بنى اسرائيل غلامى پديد آيد كه زوال ملك تو در دست وى بود . پس فرعون بفرمود تا پسران ايشان را ميكشتند . يكى از جمله علماء گفت فرعون سخت نادان و احمق بود به آنچه فرمود از كشتن كودكان ، از بهر آنك آنچه جاودان گفتند خواب يا راست بود يا دروغ اگر دروغ بود چرا قتل ميكرد و خود ميدانست كه گفت ايشان دروغ است ؟ و اگر راست بود در كشتن ايشان چه فايده بود ؟ كه ملك وى ناچار در زوال بود .\r\n يُذَبِّحُونَ أَبْناءَكُمْ  كودكان را ميكشت و پيران ميرفتند ، چند سال بر آمد بنى اسرائيل كم ماندند قبطيان با خود گفتند اگر ايشان را همچنين مىكشيم ايشان برسند و هيچ نمانند ، و خدمتكارى فرعون جمله بما باز افتد اتفاق كردند كه از اين پس يك سال بكشيم و يك سال نه ، و در آن سال كه نميكشتند هارون را زادند برادر موسى صلع و ديگر سال كه ميكشتند موسى را زادند و رب العزة او را از دشمن نگه داشت و اين قصه بجاى خويش گفته شود ان شاء اللَّه .\r\n يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ  - پسران را ميكشتند و زنان را زنده ميگذاشتند و كارهاى صعب بايشان ميفرمودند ، و نيز حاجت مردان را ميداشتند .\r\nصد سال در دنيا درين بليّت و محنت بودند . رب العالمين ميگويد  وَ فِي ذلِكُمْ بَلاءٌ مِنْ رَبِّكُمْ عَظِيمٌ  - اين است عظيم بلائى و فتنهء كه بشما بود ازيشان - و اگر بلاى نعمت نهى و اين در لغت رواست معنى آنست كه اين است نعمتى عظيم كه از من بر شما است كه شما را ازين فتنه‌ها و بليّتها برهانيدم .\r\n\r\n","description":"","footnote":"","page_name":" 183 ","page_number":193},
  {"content":"\r\n\r\n وَ إِذْ فَرَقْنا بِكُمُ الْبَحْرَ  - اين منتى ديگرست و نعمتى ديگر كه اللَّه تعالى در ياد ايشان ميدهد .  وَ إِذْ فَرَقْنا  ابن عباس گفت - اوحى اللَّه الى موسى ان اسر بعبادى ليلا انكم متبعون - اللَّه تعالى بموسى وحى فرستاد كه يا موسى اين بندگان مرا بشب از مصر بيرون بر كه دشمن بر پى شماست . موسى فرمود تا در خانه‌ها چراغ برافروختند همه شب تا قبطيان را گمان افتاد كه ايشان بخانه‌ها ساكن نشسته‌اند .\r\nموسى بفرمان خداوند عز و علا از مصر بيرون شد و با وى ششصد هزار مرد جنگى و بيست هزار بود كه سنّ ايشان كم از شصت و بيش از بيست بود ، چون بيرون آمدند راه نبردند متحير فرو ماندند ، تا ايشان را بقبر يوسف نشان دادند در جوف نيل ، و صندوق مرمر كه يوسف در آن نهاده بود بيرون بياوردند تا با خود بشام برند ، چنانك يوسف از برادران در خواسته بود ، و آن نشان پير زنى داد چنانك در خبر است ، تا اين نكردند راه بريشان گشاده نشد - پس فرعون بدانست كه ايشان از مصر بيرون شدند ندا فرمود تا چون خروه « 1 » بانك كند جمله قبطيان ساخته باشند تا از پى ايشان بروند .\r\nو رب العزة تقدير چنان كرد كه آن شب هيچ خروه ببانك نيامد ، تا بوقت اسفار . پس فرعون و قبطيان بيرون آمدند لشكرى انبوه و جمعى عظيم . گفته‌اند كه هزار هزار و هفتصد هزار بودند و از جمله هفتاد هزار اسب هام گون هام رنگ هم بالا بودند ، و هامان در مقدمهء ايشان ، تا به موسى و بنى اسرائيل نزديك شدند . پس لشكر موسى چون بكنارهء دريا رسيدند ، در پيش دريا ديدند و از پس دشمنان ، فرياد برآوردند كه - يا موسى أوذينا من قبل ان تأتينا و من بعد ما جئتنا ، هذا البحر اما منا ، و العدو خلفنا فما الحيلة ؟ - يا موسى پيش از آمدن تو ما بدست ايشان رنجه و شكسته و كوفته بوديم و پس از آمدن تو هم چنان ، خود اين رنج و عذاب ما روزى بسر نيايد و از ما باز نشود اينك دريا در پيش و دشمن از پس ؟ موسى گفت -  « عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ »  - چه دانيد ، باشد كه خداوند شما آن دارنده و پرورانندهء شما\r\n\r\n\r\n","description":"","footnote":"\r\n( 1 ) خروه - فى نسخة الف خروس - فى نسخة ج\r\n","page_name":" 184 ","page_number":194},
  {"content":"\r\n\r\nدشمن شما را هلاك گرداند ، و شما را بجاى ايشان بنشاند . چون دشمن نزديكتر در رسيد و ايشان هم چنان متحير مانده گفتند - يا موسى  إِنَّا لَمُدْرَكُونَ  اينك ما را دريافتند . موسى گفت  كَلَّا إِنَّ مَعِي رَبِّي سَيَهْدِينِ  - چون درماندگى بنى اسرائيل بغايت رسيد ، اللَّه تعالى وحى فرستاد بموسى كه  أَنِ اضْرِبْ بِعَصاكَ الْبَحْرَ  عصا در دريا زن . موسى عصا در دريا زد يك بار و فرمان نبرد ، ديگر باره وحى آمد كه يا موسى دريا را بكنيت بر خوان و عصا درو زن ، موسى ديگر باره عصا بر دريا زد و گفت - « انفلق يا ابا خالد باذن اللَّه » فانفلق فكان كلّ فرق كالطّود العظيم - ابن اسحاق گفت - پيشتر وحى رسيد به دريا كه فرمان موسى را منتظر باش و چون عصا بر تو زند شكافته شو ، گفت دريا از هيبت خداوند بلرزيد و تلاطم امواج در وى افتاد و پاره پاره خود را بر يكديگر ميزد ، تا آن گه كه موسى عصا بر وى زد ، دوازده راه در آن بريده شد آشكارا ، هر سبطى از اسباط بنى اسرائيل يك راه . پس اللَّه تعالى باد را فرمود و آفتاب را تا بر قعر دريا تافت و خشك كرد . سعيد جبير گفت - معويه از ابن عباس رض كه در زمين چه جاى است كه آفتاب يك بار بر آن تافت و نتافت ؟ جواب داد كه آن راهها كه در قعر بحر نهادند بنى اسرائيل را . پس چون موسى با لشكر خويش در دريا شد ، قومى گفتند موسى را كه اين اصحابنا لا نراهم ، قال سيروا فانهم على طريق مثل طريقكم ، قالوا لا نرضى حتى نراهم ، فقال موسى - اللهم اعنّى على اخلاقهم السيئة - فاوحى اللَّه اليه ان قل بعصاك هكذا - فاذا ضرب موسى عصاه على البحر فصار فيه كوى ينظر بعضهم الى بعض فساروا حتى خرجوا من البحر .\r\nاينست كه رب العالمين گفت  وَ إِذْ فَرَقْنا بِكُمُ الْبَحْرَ فَأَنْجَيْناكُمْ  - پس فرعون را و كسان وى را با آب بكشت .\r\nچنانك گفت  وَ أَغْرَقْنا آلَ فِرْعَوْنَ  - گفته‌اند كه چون فرعون بكنارهء دريا رسيد و آن راهها بريده ديد در قعر بحر ، كسان خود را گفت دريا از هيبت من شكافته شد فرو رويد بر پى ايشان . گويند اسب فرعون از دريا باز رميد و در نميشد تا جبرئيل فرود آمد بر ماديانى نشسته و آن ماديان از پيش فرعون به دريا در كشيد اسب\r\n\r\n","description":"","footnote":"","page_name":" 185 ","page_number":195},
  {"content":"\r\n\r\nفرعون از پى آن در رفت ، و جملهء لشكر از پى وى در شدند ، و ميكائيل به آخر قوم بود ايشان را ميراند تا جمله در دريا شدند پس بفرمان خداوند عزّ و جل دريا بهم باز افتاد و جمله هلاك شدند . فرعون چون سلطان قهر خداوند ديد و مذلت و خذلان خود ، گفت  « آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ »  او را گفتند  « آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ »  اكنون مىگويى ، و سركشى كردهء پيش ازين و از تباهكاران بودى ! اين سخن او را بدان گفتند كه ايمان پس از آن آورد كه بأس و بطش حق بديد . و رب العزة جايى ديگر ميگويد  فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا  و قال تعالى -  يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ  و ميگويند آن روز ، روز عاشوراء بود دهم ماه محرم - و موسى و بنى اسرائيل آن روز روزه داشتند شكر نعمت را و دفع بليت را .\r\n وَ أَنْتُمْ تَنْظُرُونَ  - قيل اخرجوا لهم بعد ذلك فنظروا اليهم فغرقوهم . پس از آنك غرق شدند اللَّه تعالى دريا را فرمود تا موج زد ايشان را بيرون او كند . و بنى اسرائيل در ايشان مينگريستند و پس از آن دريا هيچ غريق را نپذيرفت هر كه را غرق كرد بر سر افكند .\r\n وَ إِذْ واعَدْنا مُوسى  - قراءة ابو جعفر و بصريان « وعدنا » بى الف است ، و  واعَدْنا  بالف قراءة باقى ، و معنى هر دو يكسانست . ميگويد وعده نهاديم و هنگام ساختيم موسى را بر كوه طور چهل روز تا شما را تورية بستاند ، چهل روز مرادست اما چهل شب گفت از بهر آنك ابتداء ماه از شب در گيرند آن گه كه ماه نو بينند . و گفته‌اند كه اربعين ليلة به آن گفت كه وى را درين چهل روز روزهء وصال فرمودند ، چنانك در شب افطار نكند و اگر اربعين يوما گفتى روزهء معروف از آن مفهوم شدى امساك روز و افطار شب ، و اللَّه تعالى وى را درين چهل صوم درين وصال فرمود و اين لفظ به آن نزديكتر است و بمعنى موجزتر ، فان معناه - وعدناك اربعين يوما لتصومها و لا تفطر فيها ليلا و نهارا ، و هذا من جوامع الكلم الذى اختصر له صلّى اللَّه عليه و آله و سلّم اختصارا . ابو بكر نقاش آورده است در شفاء الصدور كه موسى ع بنى اسرائيل را گفته بود آن گه كه در مصر بودند كه\r\n\r\n","description":"","footnote":"","page_name":" 186 ","page_number":196},
  {"content":"\r\n\r\nاگر از اينجا بيرون شويم شما را كتابى آرم از نزديك خداوند عز و جل ، كتابى كه دين شما بر شما روشن كند و كردنى و ناكردنى در آن پيدا گرداند . پس چون از مصر بيرون آمدند دريا را بازگذاشته و دشمن ايشان به آب كشته ، موسى را گفتند ما آتينا بكتاب كما وعدتنا كتاب خداوند را كه وعده دادى ما را نياوردى ؟ موسى گفت - ازين پس تا چهل روز شما را كتاب آرم كه خداوند عز و جل مرا اين وعده نهاد . گويند ماه ذى القعده بود و ده روز از ذى الحجة - همانست كه در سورهء اعراف گفت  وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ  . موسى هارون را بجاى خود نشاند و بر بنى اسرائيل گماشت و ذلك فى قوله  اخْلُفْنِي فِي قَوْمِي وَ أَصْلِحْ  موسى هارون را گفت خليفه باش مرا و از پس من كارران در قوم من و نيكى كن و مهربان باش و دلها را مراعات كن ، و قوم فراهم دار و راه تباه كان را پى مبر . موسى اين بگفت و ايشان را چهل روز وعده داد و بميعاد حق شتافت . بنى اسرائيل وعده خلاف كردند شبانروزى به دو روز مىشمردند و پس از غيبت موسى به بيست شبانروز عاصى شدند ، و گوسالهء سامرى را بخدايى گرفتند .\r\nاينست كه رب العالمين گفت : -  ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ  - و ذلك تنبيه على انّ كفرهم بمحمد صلّى اللَّه عليه و آله و سلّم ليس با عجب من كفرهم و عبادتهم العجل فى زمن موسى ع . و عن عكرمة عن ابن عباس رض قال - لما هجم فرعون على البحر و هاب ان يقتحم فيه ، تمثّل له جبرئيل على فرس انثى ، فعرف السامرى جبرئيل ، و كان السامرى من قوم موسى من اهل باجر « 1 » و انشأ من قوم كانوا يعبدون البقر ، و هو ابن عم موسى و اسمه موسى بن ظفر . و انما عرف جبريل لان امه حيث خافت ان يذبح جعلته فى غار و اطبقت عليه و كان جبرئيل ياتيه فيغذوه باصابعه ، يجد فى احدى اصابعه لبنا و فى الأخرى عسلا و فى الأخرى سمنا ، فلم يزل يغذوه حتى نشأ فلما عاينه عرفه ، فقبض قبضة من اثر فرسه . و القى فى روع السّامرى - انك لا تلقيها على شىء فتقول كن كذا و كذا الا كان ، فلم تزل القبضة معه حتى مضى موسى لوعد ربه ، و كان مع بنى اسرائيل\r\n\r\n\r\n","description":"","footnote":"\r\n( 1 ) باجر فى نسخة الف و باصر فى نسخة ج .\r\n","page_name":" 187 ","page_number":197},
  {"content":"\r\n\r\nحلى آل فرعون ، قد تعوّروه بعلة العرس ، و كانهم تأثموا منه ، فاخرجوه و قذفوه فى حفرة لتنزل النّار فتاكله ، فلما جمعوه قال السامرى لهارون و كانت القبضة فى يده - يا نبىّ اللَّه القى ما فى يدى ؟ قال هارون نعم و ظن انه لبعض ما جاء به غيره من ذلك الحلى فقذفه فيها و قال - كن عجلا جسدا له خوار - فصار عجلا جسدا له خوار - اى صوت ، قيل كان يخور و يمشى ، فقال هذا الهكم و إله موسى ، فعكفوا على عبادته .\r\nفذلك قوله  ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ  - اصل الاتخاذ ابتداء عمل الشيء ، قال اللَّه تعالى  وَ تَتَّخِذُونَ مَصانِعَ لَعَلَّكُمْ تَخْلُدُونَ  ، و قد يكون مدحا و يكون ذمّا ، فاذا كان مدحا كان بمعنى الاصطفاء كقوله تعالى  وَ اتَّخَذَ اللَّهُ إِبْراهِيمَ خَلِيلًا  ، و اذا كان ذما كان بمعنى التصيير كقوله .  أَتَّخَذْناهُمْ سِخْرِيًّا  .\r\n ثُمَّ عَفَوْنا عَنْكُمْ  - تركناكم فلم نستأصلكم - پس شما را عفو كرديم و در حال عقوبت نفرستاديم تا از شما فرا گذاشتيم .  لَعَلَّكُمْ تَشْكُرُونَ  - آن را كرديم تا مگر شكر كنيد و نعمت عفو من بر خود بشناسيد و سپاس‌گزارى كنيد .\r\nروى ان موسى ع قال يا رب كيف استطاع آدم ان يؤدّى شكر ما اجريت عليه من نعمك ، خلقته بيدك و اسجدت له ملائكتك و اسكنته جنتك ، فاوحى اللَّه عز و جل اليه ان آدم علم ان ذلك منى و من عندى فلذلك شكره\r\nو عن داود ع قال سبحان من جعل اعتراف العبد بالعجز عن شكره شكرا ، كما جعل اعترافه بالعجز عن معرفته معرفة » .\r\n وَ إِذْ آتَيْنا مُوسَى الْكِتابَ  - و موسى را نامه داديم يعنى تورية  وَ الْفُرْقانَ  - فرقان آن معانى و علم و احكام است كه در تورية بود كه به آن ميان حق و باطل جدايى پيدا شد . و گفته‌اند - فرقان - اينجا - انفلاق البحر - است و بر دشمنان نصرت . و روز بدر را از آن - يوم الفرقان - خواندند كه مؤمنانرا بر كافران نصرت بود .\r\nقطرب گفت - فرقان اينجا قرآن است و در آيت ضميرى است محذوف يعنى - آتينا موسى الكتاب و محمدا الفرقان . و گفته‌اند فرقان در همه قرآن بر سه وجه آيد و معانى آن سه قسم است : - يكى بمعنى نصرت چنانك درين آيت است بقول بعضى مفسران .\r\n\r\n","description":"","footnote":"","page_name":" 188 ","page_number":198},
  {"content":"\r\n\r\nنظير اين  « وَ لَقَدْ آتَيْنا مُوسى وَ هارُونَ الْفُرْقانَ »  يعنى يوم النصر فنصر اللَّه موسى و اهلك فرعون - جايى ديگر گفت - يوم الفرقان يوم التقى الجمعان - يعنى يوم النّصر ، فنصر اللَّه فيه المسلمين و هزم الكافرين . وجه دوم - فرقان آنست كه بنده را از شبهة بيرون آرد تا در يقين وى بيفزايد و ذلك قوله فى الانفال -  إِنْ تَتَّقُوا اللَّهَ يَجْعَلْ لَكُمْ فُرْقاناً  همانست كه در سورة البقرة گفت  وَ بَيِّناتٍ مِنَ الْهُدى وَ الْفُرْقانِ  - يعنى المخرج فى الدين من الشبهة و الضلالة . وجه سوم - فرقان است بمعنى قرآن و ذلك فى قوله   تَبارَكَ الَّذِي نَزَّلَ الْفُرْقانَ عَلى عَبْدِهِ   ، در آل عمران گفت  وَ أَنْزَلَ الْفُرْقانَ  لعلكم تهتدون هر چند كه اين خطاب با ايشان است كه در عهد مصطفى ع بوده مراد به اين اسلاف ايشانند - آنان كه در عهد موسى ع بودند و اهتداء ايشان و راهبردن ايشان به حق در تورية بود . و روا باشد كه گويى  لَعَلَّكُمْ تَهْتَدُونَ  - ايشان را خواهد كه در عهد رسول ما بودند ، و اهتداء ايشان به تورية از راه توحيد و اصول دين بودند از راه فروع ، و در اصول توحيد كتابهاى حق يكسانند و خلق با آن مخاطب .\r\n وَ إِذْ قالَ مُوسى لِقَوْمِهِ  - ابن جرير گفت - موسى به زبان عبرى - موشى - گويند و مو آب - باشد - وشا - درخت يعنى او را بنزديك آب و درخت يافتند آن گه كه يافتند در سراى فرعون . و موسى از فرزندان لاوى بن يعقوب بود : موسى بن عمران بن يصير بن ناهث « 1 » بن لاوى بن يعقوب .\r\nمفسران گفتند - كه پرستندگان گوساله پس از آن پشيمان شدند و بدانستند كه از راه حق دور افتاده‌اند ، و اليه الاشارة بقوله  وَ لَمَّا سُقِطَ فِي أَيْدِيهِمْ وَ رَأَوْا أَنَّهُمْ قَدْ ضَلُّوا  - آن گه كه پشيمان شدند و بدانستند كه حق گم كردند  قالُوا لَئِنْ لَمْ يَرْحَمْنا رَبُّنا  گفتند اگر خداوند ما بر شما نبخشايد و ما را نيامرزد ناچاره از زيان كارانيم .\r\nو موسى ايشان را ميگفت -  إِنَّكُمْ ظَلَمْتُمْ أَنْفُسَكُمْ  - شما بر خويشتن ستم كرديد كه عبادت گوساله كرديد . گفتند يا موسى اكنون حيلت چيست ؟ موسى گفت :  فَتُوبُوا إِلى بارِئِكُمْ  - البارئ - الخالق - و البريّة المخلوقون - يقال -\r\n\r\n\r\n","description":"","footnote":"\r\n( 1 ) ناهث فى نسخة الف ، قاهث فى نسخة ج .\r\n","page_name":" 189 ","page_number":199},
  {"content":"\r\n\r\nبرأ اللَّه الخلق و يبرأ منهم برأ - ميگويد - كه راه شما آنست كه توبه كنيد از معصيت ، بطاعت بازگرديد و از كرده پشيمان شويد ، و از آفريدگار عذرى بازخواهيد .\r\nگفتند - يا موسى به مجرد عذر كار ما راست شود يا نه ؟ موسى گفت - نه كه شما مرتدّ گشتيد بدانك گوساله را معبود گرفتيد و حكم مرتد قتل است :  فَاقْتُلُوا أَنْفُسَكُمْ  - معنى نه آنست كه خود را بدست خويش بكشيد بل كه ميگويد يكديگر بكشيد - هذا كقوله تعالى  وَ لا تَقْتُلُوا أَنْفُسَكُمْ  اى لا يقتل بعضكم بعضا ، و كقوله  ثُمَّ أَنْتُمْ هؤُلاءِ تَقْتُلُونَ أَنْفُسَكُمْ  - اى نظراءكم فى الدين . گفته‌اند ظلمتى و تاريكى دريشان پيچيد چنانك يكديگر را نمىديدند و نمىشناختند و هر يكى را تيغى در دست نهادند و فرمان آمد كه يكديگر را بكشيد . ابن عباس گفت - موسى ايشان را گفت توبهء شما آن گه بپذيرد كه ايشان كه عبادت گوساله نكرده‌اند شما را ميكشند و شما صبر ميكنيد در پس زانو نشسته كه هيچ باز نكوشيد و ننگريد - گفتند همه صبر كنيم چنانك فرمانست . پس هارون بيامد و با وى دوازده هزار مرد بود كه گوساله پرستى نكرده بودند و منادى ندا كرد .\r\n« الا انّ هؤلاء اخوانكم قد اتوكم شاهرى السيوف ، فاتقوا اللَّه و اصبروا فلعن اللَّه رجلا حلّ حياته او قام من مجلسه ، او مدّ طرفه اليهم او اتّقاهم بيد او رجل ، فيقولون آمين فيقتلون الى المساء . موسى كه آن قتل فراوان ديد بگريست و زارى در گرفت ، « يا رب هلكت بنو اسرائيل » فرزندان يعقوب بسيار هلاك شدند ، بقيتى بگذار . رب العالمين دعاء موسى اجابت كرد و فرمان داد تا از قتل باز ايستادند و هفتاد هزار كشته بودند موسى دلتنگ شد به آن حال كه برفت ، رب العالمين وحى فرستاد به موسى كه . « اما يرضيك انى ادخل القاتل و المقتول الجنّة ، فكان من قتل منهم شهيدا و من بقى منهم مكفّرا عنه ذنوبه » - اللَّه تعالى موسى را خشنود كرد به آنك كشتگان را شهيد كرد و باقى كه زنده مانده بودند عفو كرد .\r\nاينست كه رب العزة گفت  فَتابَ عَلَيْكُمْ  - اى فعلتم ما امرتم به فتاب عليكم و تجاوز عنكم .  إِنَّهُ هُوَ التَّوَّابُ الرَّحِيمُ  - يعود الى العبد بالطافه و بتيسيره التوبة له\r\n\r\n","description":"","footnote":"","page_name":" 190 ","page_number":200},
  {"content":"\r\n\r\nو برحمته المنجية من عقوبته .\r\n وَ إِذْ قُلْتُمْ يا مُوسى لَنْ نُؤْمِنَ لَكَ  - مفسران گفته‌اند آن گه كه موسى از طور باز آمد خشمناك شد بر قوم خويش به پرستيدن گوساله ، و از خشم لوحها كه در آن تورات نبشته بود بيوكند ، و با برادر و با سامرى سخن درشت گفت ، آن گه گوساله را بسوخت و بر روى آب به پراكند ، و قصه چنانك رفت تا به آخر ، پس موسى بيارميد و خشم وى باز نشست . چنانك رب العالمين گفت  وَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ  - موسى آن لوحها برداشت و راهنمونى و بخشايش حق كه در آن بود ايشان را بيان كرد و گفت - من با اللَّه سخن گفتم و از وى سخن شنيدم ايشان گفتند :  لَنْ نُؤْمِنَ لَكَ حَتَّى نَرَى اللَّهَ جَهْرَةً  - فيكلّمنا جهارا و يشهد لك بتكليمه ايّاك - استوار نداريم ترا كه اللَّه سخن گفت با تو ، تا آن گه كه اللَّه را به بينيم تا گواهى دهد ترا بدانك مىگويى موسى ازيشان به حق ناليد گفت - خداوندا تو خود داناترى كه چه ميگويند . رب العالمين گفت ادعهم الى الطور ايشان را بطور خواند ، - فاختار موسى منهم سبعين رجلا - موسى هفتاد مرد را برگزيد ازيشان و ايشان را روزه و طهارت و غسل فرمود و پاكى جامه ، پس ايشان را بطور برد . گفتند - يا موسى نريد ان نسمع كلام ربنا - خواهيم تا سخن خداوند خويش بشنويم . موسى گفت بر جاى خود مىباشيد تا ميغ در كوه گيرد و نداء حق شنويد آن گه نزديك شويد و بسجود در افتيد ، پس موسى بكوه برآمد و حجابى پيدا شد ميان ايشان و ميان موسى تا موسى را نه بينند ، كه موسى هر آن گه كه با حق سخن گفتى نورى بر وى تافتى كه هيچكس از آدميان طاقت نداشتى كه در وى نگرستى ، چون خداوند عز و جل با موسى سخن در گرفت ايشان بسجود افتادند ، و كلام حق بشنودند و امر و نهى بدانستند ، و از حق شنيدند كه گفت « انا اللَّه ربكم لا إله الا انا الحى القيوم لا إله الا انا ذو بكة اخرجتكم من ارض مصر ، فاعبدونى و لا تعبدوا غيرى » و يروى عن مقاتل - انه قال فسمعوا من السحابة صوتا مثل صوت السنّور - پس چون موسى از مناجات فارغ شد و با نزديك ايشان آمد ، ايشان گفتند - يا موسى  لَنْ نُؤْمِنَ لَكَ حَتَّى نَرَى اللَّهَ جَهْرَةً  - تا خداى را عز و جل معاينه نه بينيم به تو ايمان نياريم ، در آن حال\r\n\r\n","description":"","footnote":"","page_name":" 191 ","page_number":201},
  {"content":"\r\n\r\nبگرفت ايشان را صاعقه ، چنانك اللَّه گفت :  فَأَخَذَتْكُمُ الصَّاعِقَةُ  گفته‌اند صاعقة درين آيت بانگ جبرئيل بود كه بريشان زد بفرمان حق زلزله در زمين افتاد و ايشان از آن فزع جان بدادند . گفته‌اند اصل صاعقه بانگ صعب است و آواز سخت و باشد كه با آن مرگ بود و باشد كه آتش افتد از آن ، و باشد كه عذاب رسد از آن ، و هر سه وجه در قرآن بيايد  فَصَعِقَ مَنْ فِي السَّماواتِ وَ مَنْ فِي الْأَرْضِ  .  فَأَخَذَتْكُمُ الصَّاعِقَةُ  اين هر دو مرگ است .  « أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ »  اين عذاب است  وَ يُرْسِلُ الصَّواعِقَ  اين آتش است و صاعقه و صاقعه متقارب‌اند و فرق آنست كه صاعقه از هوا و سوى آسمان درآيد و صاقعه از اجسام زمين بدر آيد .\r\n وَ أَنْتُمْ تَنْظُرُونَ  - ميگويد شما در آن عذاب مىنگرستيد يعنى وقت نزوله قبيل الموت هذا كقوله  وَ لَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْهُ فَقَدْ رَأَيْتُمُوهُ وَ أَنْتُمْ تَنْظُرُونَ  - يعنى تنظرون الى اوائل الموت و ما يظهر منه - اين آيت دليل است كه آفريدگار جل جلاله ديدنى است و رد است بر معتزله كه رؤيت را منكرند و وجه دليل آنست كه از موسى نكيرى پيدا نشد بريشان به آن سؤال ، و اگر مستحيل بودى بر موسى انكار آن واجب بودى ، كه بر پيغامبران واجب باشد كه چون منكرى به بينند آن را منكر شوند و از آن نهى كنند . اگر معتزلى گويد - كه صاعقه كه رسيد ايشان را به آن رسيد كه ديار خواستند و اگر حق بودى ايشان را صاعقه نرسيدى ؟ جواب وى آنست كه صاعقه نه به آن رسيد ايشان را كه ديدار خواستند ، و مستحيل بود كه موسى هم خواست و وى را صاعقه نرسيد ، بلكه اقتراح الآيات بعد الآيات كردند ، و هر آن گه كه آيتى از آيات نبوت بر پيغامبر پيدا شود و بنگروند و ديگر آيتى خواهند عذاب واجب شود . و گفته‌اند - ايشان را صاعقه به آن رسيد كه رؤيت حق جل جلاله از مقدورات بشر بشمردند به آنچه گفتند  أَرِنَا اللَّهَ جَهْرَةً  و اگر بجاى آن - سل اللَّه ان يرينا - گفتندى ، بودى كه ايشان را صاعقه نرسيدى و اللَّه اعلم . و گفته‌اند - درين آيت اثبات\r\n\r\n","description":"","footnote":"","page_name":" 192 ","page_number":202},
  {"content":"\r\n\r\nنبوت مصطفى است كه بيان قصهء پيشينيان و ذكر احوال گذشتگان از علوم اهل كتاب بود نه از علوم عرب ، و ايشان ميدانستند كه مصطفى از عرب است ، كتاب ايشان ناخوانده و ناآموخته ، و آن گه از آنچه در كتاب ايشان بود خبر ميداد و بيان ميكرد تا بدانند كه آن جز از وحى حق نيست ، و نبوت وى جز صدق نيست .\r\n ثُمَّ بَعَثْناكُمْ مِنْ بَعْدِ مَوْتِكُمْ  - موسى چون آن قوم را ديد ، فزع زده و جان داده ، گريستن در گرفت و زارى ميكرد و ميگفت ما ذا اقول لبنى اسرائيل ؟\r\nاذا اتيتهم و قد اهلكت خيارهم  لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ  - خداوند بنى اسرائيل را چه گويم و چون بر ايشان باز شوم ، كه بهينهء ايشان را هلاك كردى ! آن گه از سر ضجرت گفت -  لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ  اگر خواستى تو ايشان را هلاك كردى هم در خانه‌هاشان بميرانيدى و مرا نيز با ايشان بهم ، تا كفن يافتندى و جاى دفن ،  « أَ تُهْلِكُنا بِما فَعَلَ السُّفَهاءُ مِنَّا »  مى هلاك كنى ما را به آنچه نادانى چند كردند از ما - يعنى عبادت گوساله - پس رب العزة ايشان را يك يك زنده كرد و در يكديگر مىنگريستند آن گه كه زنده مىشدند . مفسران گفتند مرگ عبرت بود نه مرگ فنا - پس از مرگ ديگر باره مكلّف بودند .\r\nاللَّه تعالى منت نهاد بريشان و گفت  ثُمَّ بَعَثْناكُمْ  پس شما را برانگيختم و زنده كردم و با موسى سپردم تا زندگى و روزى كه شما را مقدر است بتمامى بشما رسد -  لَعَلَّكُمْ تَشْكُرُونَ  - اين را از بهر آن كردم تا از من آزادى كنيد و سپاس داريد . اين آيت حجت است اهل حق را بر منكران بعث ، و حجت است بر قومى فلاسفه كه گفتند - بعث و نشور ارواح راست نه اجساد و اعيان را ، و معلوم است كه رب العالمين اينان را كه بعث كرد اجساد و اعيان ايشان كرد و امثال اين فراوانست در قرآن كه حجت است بريشان . عزيز را گفت -  فَأَماتَهُ اللَّهُ مِائَةَ عامٍ ثُمَّ بَعَثَهُ  قوم حزقيل را گفت  مُوتُوا ثُمَّ أَحْياهُمْ  اصحاب كهف را گفت  بَعَثْناهُمْ لِيَتَساءَلُوا بَيْنَهُمْ  وجه الاستدلال بهذه الآيات ظاهر لمن تدبره و تأمّل فيه .\r\n\r\n","description":"","footnote":"","page_name":" 193 ","page_number":203},
  {"content":"\r\n\r\n\r\nالنوبة الثالثة\r\n- قوله تعالى :  وَ إِذْ نَجَّيْناكُمْ مِنْ آلِ فِرْعَوْنَ  - كريم است و مهربان ، لطيف است و نگاهبان ، خداوند جهان و جهانيان ، فرياد رس نوميدان ، ذخيره منقطعان ، چارهء بيچارگان ، نوازندهء رنجوران ، رهانندهء بندوران ، در نگر به حال پيغمبران و رسولان كه هر يكى را ازيشان رنجى ديگر بود و اندوهى ديگر ، منت نهاد بريشان و جهانيان را گفت باز برندهء اندوهان و رهانندهء ايشان منم . آنك نوح پيغمبر در دست قوم خويش گرفتار شده و درمانده ، و شخص عزيز وى نشانهء زخم ايشان شده . رب العالمين گفت  وَ نَجَّيْناهُ وَ أَهْلَهُ مِنَ الْكَرْبِ الْعَظِيمِ  - آخر او را از دست ايشان رهانيديم ، و اندوهان وى را پايان پديد كرديم . و در حق لوط پيغامبر گفت  وَ نَجَّيْناهُ مِنَ الْقَرْيَةِ الَّتِي كانَتْ تَعْمَلُ الْخَبائِثَ  . و در حق ايوب پيغامبر گفت -  فَكَشَفْنا ما بِهِ مِنْ ضُرٍّ  و در حق يونس گفت -  وَ نَجَّيْناهُ مِنَ الْغَمِّ  او را از غم برهانيديم و از ظلمتها بيرون آورديم و درد وى را مرهم پديد كرديم . در حق موسى و بنى اسرائيل همين ميگويد ، و منت مىنهد -  وَ إِذْ نَجَّيْناكُمْ مِنْ آلِ فِرْعَوْنَ  - در عذاب و رنج فرعون بودند كارهاى دشوار و بار گران بريشان مىنهاد و فرزندان ايشان را ميكشت ، آخر آن محنت ايشان را پايان پديد كرديم ، و آن رنج ازيشان برداشتيم ، و آن غمّ و آن همّ از دل ايشان برگرفتيم .\r\nتبارك اللَّه سبحانه ما كل همّ هو بالسرمد\r\n آخر بسوى سعادت آيد را هم * بيرون جهد از محاق روزى ما هم \r\n وَ إِذْ فَرَقْنا بِكُمُ الْبَحْرَ  - الآية - بيان ثمرهء سفر موسى است . موسى را دو سفر بود : يكى سفر طرب ديگر سفر هرب . بيان سفر طرب آنست كه گفت  وَ لَمَّا جاءَ مُوسى لِمِيقاتِنا  به اين سفر مناجات حق يافت و قربت خداوند جل جلاله . و سفر هرب آنست كه گفت  وَ أَوْحَيْنا إِلى مُوسى أَنْ أَسْرِ بِعِبادِي  به اين سفر هلاك دشمن و رستگارى ازيشان يافت ، چنانك گفت  وَ إِذْ فَرَقْنا بِكُمُ الْبَحْرَ فَأَنْجَيْناكُمْ  و چنانك موسى را دو سفر بود نيز مصطفى را دو سفر بود - يكى سفر ناز ديگر نياز : - سفر نياز از مكه بود تا مدينه بود از دست كفار و كيد اشرار ، و سفر ناز از خانهء ام هانى\r\n\r\n","description":"","footnote":"","page_name":" 194 ","page_number":204},
  {"content":"\r\n\r\nبود تا به مسجد اقصى ، و از مسجد اقصى تا به آسمان دنيا ، و از آسمان دنيا تا بسدرهء منتهى از سدرهء منتهى تا بقاب قوسين او ادنى . فرقست ميان سفر كليم و سفر حبيب ، كليم بطور رفت تا وى را گفتيد  وَ قَرَّبْناهُ نَجِيًّا  حبيب به حضرت رفت - تا از بهر وى گفت -  دَنا فَتَدَلَّى  - از قرّبناه - تا دنا - راه دورست و او كه اين بصر ندارد معذور است .\r\n وَ إِذْ واعَدْنا مُوسى أَرْبَعِينَ لَيْلَةً  - موسى از ميان امت خويش چهل روز بيرون شد ، امت وى گوساله پرست شدند و اينك امت محمد پانصد و اند سال گذشت « 1 » تا مصطفى ع از ميان ايشان بيرون شده ، و دين و شريعت او هر روزه تازه‌تر ، و مومنان بر راه راست و سنت او هر روز پاينده‌تر ، بنگر پس از پانصد سال « 2 » ركن دولت شرع او عامر ، عود ناضر ، شاخ مثمر ، شرف مستعلى ، حكم مستولى . نيست اين مگر عزّ سماوى و فر خدايى ، و لطف ازلى و مهر سرمدى ، در هر دل از سنت وى چراغى و در هر جان از مهر وى داغى بر هر زبان از ذكر وى نوايى ، در هر سر از عشق وى لوائى ، من اشد امتى لى حبّا ناس يكونون بعدى يودّ احدهم باهله و ماله - نه از گزاف مصطفى ايشان را برادران خواند ، و خود را ازيشان شمرد ، و ايشان را از خود ،\r\nفقال صلّى اللَّه عليه و آله و سلّم « اين اخوانى الذين انا منهم و هم منى ، ادخل الجنّة و يدخلون معى »\r\nلطيفة اخرى يتعلق بهذه الآية - موسى ع كه بميعاد حق پيوست و آن سفر در پيش درگرفت هارون را خليفهء خود ساخت و امت را بوى سپرد ، گفت  اخْلُفْنِي فِي قَوْمِي  - لا جرم در فتنه افتادند ، و سامرى ايشان را از راه حق برگردانيد . و مصطفى صلّى اللَّه عليه و آله و سلّم به آخر عهد كه طلعت مبارك وى را مركب مرگ فرستادند ، و الهيّت بنعت عزت آن طلعت را از مركب مرگ در ربود . و در كنف احديت گرفت ، بلال مؤذن در سرّ بوى بگفت\r\n« هلّا استخلفت علينا ؟ » قال « اللَّه خليفتى فيكم »\r\n- امت خود باحديت سپرد ، احديت ايشان را در قباب حفظ بداشت ، لا جرم اگر متمردان عالم و شياطين الانس و الجن\r\n\r\n\r\n","description":"","footnote":"\r\n( 1 ) فى نسخة ج : - « پانصد و اند - يعنى از زمان اين تصنيف ( و تحرير ) اين كتاب شريف هشتصد و اند سال گذشت . »\r\n( 2 ) ايضا فى نسخة ج : - پس از هشتصد سال .\r\n","page_name":" 195 ","page_number":205},
  {"content":"\r\n\r\nگرد آيند . تا يك بندهء مؤمن را از راه حق برگردانند نتوانند و از آن درمانند و عاجز آيند .\r\n ثُمَّ عَفَوْنا عَنْكُمْ  - اگر ايشان را قدرى و خطرى بودى آن چنان جرم عظيم را بدين آسانى و زودى عفو نيامدى . سرعة العفو على عظيم الجرم يدلّ على حقارة قدر المعفوّ عنه - با نزديكان و عظيم قدران مضايقه بيش رود . زنان رسول را صلّى اللَّه عليه و آله و سلّم ميگويد\r\n« من يأت منكنّ بفاحشة مبيّنة يضاعف لها العذاب ضعفين »\r\nاين نه از مذلت و اهانت ايشان بود بلكه اين از تعزّز و كرامت ايشان بود . بنى اسرائيل را چنان گفت ، كه بى قدر و بى خطر بودند و اين امت را گفت  وَ مَنْ يَعْمَلْ مِثْقالَ ذَرَّةٍ شَرًّا يَرَهُ  فهذا العظم قدر هم و ذلك لقلّة خطرهم .\r\n وَ إِذْ آتَيْنا مُوسَى الْكِتابَ وَ الْفُرْقانَ  - موسويان را فرقان به ظاهر داد و محمديان را فرقان در باطن نهاد ، فزون از ظاهر و فرقان باطن نور دل دوستانست كه حق از باطل بدان نور جدا كنند ، و اليه الاشارة بقوله تعالى  إِنْ تَتَّقُوا اللَّهَ يَجْعَلْ لَكُمْ فُرْقاناً  - و زينجا بود كه مصطفى ع وابصة را گفت\r\n« استفت قلبك »\r\nو گفت\r\n« اتقوا فراسة المؤمن فانه ينظر بنور اللَّه »\r\n- و كسى را كه اين فرقان در باطن وى پديد آيد شرب و همت او از غبار اغيار پاك گردانند ، مذهب ارادت او از خاشاك رسوم صيانت كنند ، ببساط روزگار او را از كدورات بشريت فشانده دارند ، ديدهء وقت او از دست حدثان نگه دارند تا آنچه ديگران را خبر است او را عيان گردد ، آنچه علم اليقين است عين اليقين شود ، كه در مملكت حادثهء در وجود نيايد كه نه دل وى را از آن خبر دهند . مصطفى ع را پرسيدند كه اين را نشانى هست ؟ فقال - اذا دخل النور القلب انشرح الصدر - نشانش آنست كه سينه گشاده شود بنور الهى ، چون سينه گشاده شود همت عالى گردد ، غمگين آسوده شود ، پراكندگى بجمع بدل گردد ، بساط بقا بگسترد ، فرش فنا در نوردد ، زاويهء غمان را در ببندد ، باغ وصال را در بگشايد ، به زبان حال از سر ناز و دلال گويد : -\r\n در كوى اميد منزلى دارم خوش * در قصهء عشق مشكلى دارم خوش\r\nتفصيل دلم چه پرسى اى جان جهان * در جمله همى دان كه دلى دارم خوش \r\n\r\n","description":"","footnote":"","page_name":" 196 ","page_number":206},
  {"content":"\r\n\r\n وَ إِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ  - موسى گفت قوم خويش را - نگر تا به اين عبادت گوساله كه شما كرديد گمان نبريد كه جلال صمديت را از آن زيانى است ، يا پادشاهى و خداوندى وى را نقصانى است . بل كه زيان كارى و بد روزى شمار است ، اگر بد افتادى هست شما راست كه از چنو خداوندى باز مانديد . و رنه او چون شما بندگان فراوان دارد . سهل عبد اللَّه گفت - اللَّه با موسى سخن گفت بر كوه طور و از عزت كلام بار خدا آن كوه چون عقيق شد . موسى را نظر با خود آمد كه چون من كيست ؟ كه خداى جهان و جهانيان با من سخن ميگويد بى واسطه ، و قدم گاه من عقيق گشته ! اللَّه تعالى از وى در نگذاشت گفت - يا موسى يكى براست و چپ خويش نگاه كن تا چه بينى . موسى باز نگريست هزار كوه ديد از عقيق بر مثال كوه طور ، بر هر كوهى مردى به صورت موسى چون او گليمى پوشيده ، و كلاهى بر سر و عصائى در دست ، و با خداوند عالم سخن ميگويد . زبان حال موسى گويد .\r\n پنداشتمت كه تو مرا يك تنهء * كى دانستم كه آشناى همهء \r\nدرويشى را ديدند كه با خداى رازى داشت ، و ميگفت - اللهم ارض بى محبّا فان لم ترض بى محبّا فارض بى عبدا ، فان لم ترض بى عبدا فارض بى كلبا » - گفت خداوندا مرا بدوستى به پسند ، اگر اهل دوستى نيم به بندگيم به پسند ، ور اهل بندگى نيم بسگيم بپسند تا سگ درگاه تو باشم .\r\n گرمى ندهى بصدر حشمت بارم * بارى چو سگان برون در ميدارم \r\n فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ  - از روى باطن اين خطاب با جوانمردان طريقت است كه نفس خود را بشمشير مجاهدت سر بر گيرند تا بمارسند  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  . و نگر تا نگويى كه اين قتل نفس از روى مجاهدت آسان تراست از آن قتل كه در بنى اسرائيل رفت . كه آن قتل ايشان خود يك بار بود ، و از آن پس همه آسانى و آرام بود ، و اين جوانمردان را هر ساعتى و لحظهء قتلى است .\r\n\r\n","description":"","footnote":"","page_name":" 197 ","page_number":207},
  {"content":"\r\n\r\n ليس من مات فاستراح به ميت * انما الميت ميّت الاحياء \r\nو عجب آنست كه هر چند آسيب دهرهء بلا بيش بينند ايشان هر روز عاشق‌تراند ، و بر فتنهء خويش چون پروانه شمع هر روز فتنه‌تراند .\r\n نور دلى ار چه جفت نارم دارى * تاج سرى ار چه خاكسارم دارى\r\nچون ديده عزيزى ار چه خوارم دارى * شادم به تو گرچه سوگوارم دارى \r\nچنانستى كه هر ساعت بجان اين عزيزان از درگاه عزت بريد حضرت بنعت الهام پيغام مىآرد - كه اى جوانمرد آغاز اين كار قتل است و آخر ناز ، ظاهر دوستى خطر است و باطن راز . من احبّنى قتلته و من قتلته فاناديته .\r\n گر كشتهء دست را ديت دينار است * مر كشته عشق را ديت ديدار است \r\n وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً  - مطالعهء ذات بر كمال و تعرض رؤيت ذى الجلال چون نه بنعمت هيبت و شرط مراقبت رود ترك حرمت بود ، و ترك حرمت موجب صاعقه باشد لا محالة ، از آن بگرفت ايشان را صاعقه كه به زبان جهل و ترك حرمت ديدار خواستند . و موسى هر چند به زبان هيبت و نعت حرمت بر دوام مراقبت ديدار خواست اما بتصريح خواست نه بتعريض ، لا جرم جوابش بتصريح دادند كه :  لَنْ تَرانِي  - و بهر درگاه ملوك شرط ادب و مقتضاى حرمت آنست كه سؤال بتعريض كنند ، چنانك مصطفى ع تقاضاى رؤيت كرد بر سبيل تعريض ، و شمّهء از آرزوى دل خويش باز نمود باشارت جبرئيل را ديد و گفت هل رأيت ربك ؟ جبريل چون اين سخن بشنيد از هيبت و عزّت آن معنى بر خود بگداخت ، پس ، چون به حضرت عزّت باز رفت ، اللَّه گفت يا جبرئيل تو مقصود آن دوست ما در نيافتى ، به آنچه گفت وى را تقاضاى ديدار بود كه ميكرد ، يا جبريل رو و او را بيار كه ما نيز بوى مشتاقيم « و انى الى لقائهم لاشدّ شوقا »\r\n\r\nالنوبة الاولى\r\nقول تعالى - :  وَ ظَلَّلْنا عَلَيْكُمُ الْغَمامَ  - و سايه كرديم بر شما ميغ  وَ أَنْزَلْنا عَلَيْكُمُ  فرو فرستاديم بر شما از ميغ  الْمَنَّ وَ السَّلْوى  ترنجبين و مرغ سلوى :  كُلُوا مِنْ طَيِّباتِ ما رَزَقْناكُمْ  ميخوريد از پاكيها و خوشيها\r\n\r\n","description":"","footnote":"","page_name":" 198 ","page_number":208},
  {"content":"\r\n\r\nاز آنچه شما را روزى كرديم بى رنج بردن و بى جستن  وَ ما ظَلَمُونا  و ستم نه بر ما كردند  وَ لكِنْ كانُوا أَنْفُسَهُمْ يَظْلِمُونَ  لكن ستم بر خويشتن كردند .\r\n وَ إِذْ قُلْنَا ادْخُلُوا  - و گفتيم ايشان را كه در رويد  هذِهِ الْقَرْيَةَ  درين شهر - بيت المقدس -  فَكُلُوا مِنْها  ميخوريد از آن  حَيْثُ شِئْتُمْ  هر جا كه خواهيد  رَغَداً  آسان و فراخ ،  وَ ادْخُلُوا الْبابَ سُجَّداً  و چون در رويد پشت خم داده در رويد ،  وَ قُولُوا حِطَّةٌ  و مىگوييد حطّه حطّه - فرو نه از ما گناهان  نَغْفِرْ لَكُمْ خَطاياكُمْ  تا بيامرزيم شما را گناهان شما  وَ سَنَزِيدُ الْمُحْسِنِينَ  و ما نيكو كاران را به نيكويى بيفزائيم .\r\n فَبَدَّلَ الَّذِينَ ظَلَمُوا  - بدل كردند آن ستمكاران آن سخن كه ايشان را فرموديم  قَوْلًا غَيْرَ الَّذِي قِيلَ لَهُمْ  بسخنى جز زانك ايشان را گفتند  فَأَنْزَلْنا عَلَى الَّذِينَ ظَلَمُوا  فرو فرستاديم بر ايشان كه بر خود ستم كردند  رِجْزاً مِنَ السَّماءِ  عذابى از آسمان  بِما كانُوا يَفْسُقُونَ  به آنچه از فرمان بيرون شدند .\r\n وَ إِذِ اسْتَسْقى مُوسى لِقَوْمِهِ  - موسى آب خواست قوم خويش را در تيه  فَقُلْنَا  گفتيم او را  اضْرِبْ بِعَصاكَ الْحَجَرَ  عصاى خود بر سنك زن  فَانْفَجَرَتْ مِنْهُ  پس از آن بيرون گشاد  اثْنَتا عَشْرَةَ عَيْناً  دوازده چشمه ،  قَدْ عَلِمَ كُلُّ أُناسٍ مَشْرَبَهُمْ  مردمان همه ميدانستند - هر سبطى آبشخور ايشان  كُلُوا وَ اشْرَبُوا  ايشان را گفتند ميخوريد و مىآشاميد  مِنْ رِزْقِ اللَّهِ  از آنچه روزى داد اللَّه شما را بى رنج و بى جستن ،  وَ لا تَعْثَوْا فِي الْأَرْضِ مُفْسِدِينَ  و بگزاف و تباهكارى و خود كامى در زمين مرويد .\r\n\r\n","description":"","footnote":"","page_name":" 199 ","page_number":209},
  {"content":"\r\n\r\n وَ إِذْ قُلْتُمْ يا مُوسى  - موسى را گفتيد  لَنْ نَصْبِرَ عَلى طَعامٍ واحِدٍ  شكيبايى نميتوانيم كرد بر يك طعام ،  فَادْعُ لَنا رَبَّكَ  خداوند خود را خوان و از وى خواه  يُخْرِجْ لَنا  تا بيرون آرد ما را  مِمَّا تُنْبِتُ الْأَرْضُ  از آنچه زمين روياند از خود  مِنْ بَقْلِها  از ترهء آن  وَ قِثَّائِها  و خيار آن  وَ فُومِها  و گندم آن  وَ عَدَسِها  و دانچه آن  وَ بَصَلِها  و پياز آن ،  قالَ  گفت  أَ تَسْتَبْدِلُونَ  مى بدل جوييد  الَّذِي هُوَ أَدْنى  آنچه بدتر است  بِالَّذِي هُوَ خَيْرٌ  از آن چيزى كه بهست ،  اهْبِطُوا مِصْراً  از آن تيه و بيابان فروشيد در شهر  فَإِنَّ لَكُمْ ما سَأَلْتُمْ  كه شما را دهند آنچه ميخواهيد  وَ ضُرِبَتْ عَلَيْهِمُ الذِّلَّةُ  و بريشان زدند خوارى در دلهاى خلق و سستى در چشمها  وَ الْمَسْكَنَةُ  و فرومايگى و فروتنى  وَ باؤُ بِغَضَبٍ مِنَ اللَّهِ  و خويشتن بخشم خدا آوردند و بخشم خدا باز گشتند .\r\n ذلِكَ بِأَنَّهُمْ كانُوا يَكْفُرُونَ بِآياتِ اللَّهِ  آن بدان بود كه بآيات و سخنان خداوند خويش كافر مىشدند ،  وَ يَقْتُلُونَ النَّبِيِّينَ بِغَيْرِ الْحَقِّ  و ميكشتند پيغامبران خود را بجور و دليرى نه به حق ،  ذلِكَ بِما عَصَوْا  اين آن بود كه سر كشيدند از پذيرفتن حق  وَ كانُوا يَعْتَدُونَ  و اندازه مى درگذشتند .\r\n\r\nالنوبة الثانية\r\n- قوله :  وَ ظَلَّلْنا عَلَيْكُمُ الْغَمامَ  - سدى و جماعت مفسران گفتند پس از آنك رب العالمين آن قوم را بپايان طور زنده گردانيد ، و توبهء ايشان كه گوساله پرستيدند قبول كرد ، ايشان را فرمود كه به زمين مقدسه رويد . و ذلك فى قوله تعالى -  ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ  . و زمين قدس و فلسطين و اريحاست .\r\nگويند اريحا ولايتى است كه در آن هزار پاره ديه است ، و در هر دهى هزار پستان ،\r\n\r\n","description":"","footnote":"","page_name":" 200 ","page_number":210},
  {"content":"\r\n\r\nايشان بفرمان حق آمدند تا بنهر الاردن نزديك اريحا . موسى دوازده مرد ازيشان برگزيد از هر سبطى مردى ، و ايشان را باريحا فرستاد تا از آنجا ميوه آرند و استعلام احوال جبّاران كنند . و جباران بقاياء قوم عاد بودند ساكنان زمين قدس ، آن دوازده مرد آمدند ، و عوج از جباران عمالقه بود بايشان فراز رسيد و همه را زير كش برگرفت با هر چه داشتند ، و بنزديك پادشاه ايشان برد گفت - اى ملك عجب نيست اين كه چنين قومى ضعيفان بجنگ ما آمدند ! فرماى تا ايشان را همه را در زير پاى آرم و خرد كنم ! ملك بفرمود - كه همچنين كن . اما زن وى گفت - كشتن ايشان را روا نيست ، باز فرست ايشان را به قوم خويش ، تا ايشان را از ما خبر دهند و باز گويند آنچه مىبينند كه ايشان خود از ما بهراسند و با ما نكاوند . پس ايشان را رها كردند تا با قوم خويش آمدند و آنچه ديدند باز گفتند . پس قوم موسى گفتند -  يا مُوسى إِنَّا لَنْ نَدْخُلَها أَبَداً ما دامُوا فِيها - فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ  - يا موسى مادر آن زمين نرويم هرگز تا آن جبّاران در آن زمين‌اند ، تو رو با خداوند خويشتن و كشتن كنيد كه ما اينجا نشستگانيم .\r\nدر خبر است كه قومى از ياران رسول صلّى اللَّه عليه و آله و سلّم گفتند : يا رسول اللَّه لا نقول كما قالت بنو اسرائيل -  فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ  - و لكن اذهب انت و ربك فقاتلا انا معكم مقاتلون فشتّان ما هما . پس موسى بر ايشان خشم گرفت و ضجر شد از سر ضجرت بريشان دعاء بد كرد . رب العالمين ان زمين بريشان حرام ساخت و گفت حرام كردم بر آن زمين كه ايشان را بيرون گذارد تا چهل سال ، و ذلك فى قوله تعالى  فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ  - مفسران گفتند آن زمين ميان فلسطين و ايله است ، دوازده فرسنگ طول آن و شش فرسنگ عرض آن ، رب العالمين ايشان را در آن تيه من و سلوى فرستاد وز ابر سايه ساخت . اينست كه ميگويد عز جلاله :\r\n وَ ظَلَّلْنا عَلَيْكُمُ الْغَمامَ  - و چون آفتاب بر آمدى بروز تابستان ، اللَّه تعالى ميغ فرستادى بر سر ايشان بسايه و انى ، ميغى نم دار خنك تا آن گه كه آفتاب فرو شدى .\r\nميگويند همان ميغ بود كه روز بدر فرشتگان از آن به زير آمدند نصرت مصطفى را\r\n\r\n","description":"","footnote":"","page_name":" 201 ","page_number":211},
  {"content":"\r\n\r\nو تقويت لشكر اسلام را . پس چون ايشان را در آن آفتاب گرم سايه حاصل شد گفتند :\r\nيا موسى هذا الظّل قد حصل فاين الطعام ؟ سايه نيكوست و جاى خنك اما طعام از كجا آريم درين بيابان ؟ فانزل اللَّه عليهم المنّ ، خداى عز و جل بريشان منّ فرو فرستاد از ميغ . مجاهد گفت اين - منّ - مانند صمغ بود كه بر درختان افتادى ، رنگ رنگ صمغ بود و طعم طعم شهد . سدى گفت عسل بود كه بوقت سحر بر درختان افتادى شعبى گفت اين عسل كه مىبينى جزويست از هفتاد جزو از آن منّ . و ضحاك گفت ترنجبين است . قتاده گفت از وقت صبح تا بر آمدن آفتاب آن من ايشان را بيفتادى مانند برف . وهب گفت نان حوّارى « 1 » است . زجاج گفت - على الجملة طعامى بود ايشان را بى رنج و بى كدّ . منّ بدان خواند كه اللَّه بريشان منت نهاد بدان . و عن ابى هريرة - اوّله العجوة منّ الجنة و فيها شفاء من السّم و الكمأة و\r\nقال النبي « الكمأة من المن و ماءها شفاء للعين ، يعنى سبيلها سبيل المنّ الذى كان يسقط على بنى اسرائيل لانه لم يكن على احد مؤنة فى سقى و لا بدر »\r\nگويند هر شخصى را هر شب يك صاع مىبود . پس گفتند : يا موسى قتلنا هذا بحلاوته ، فاطعمنا اللحم - فانزل اللَّه عليهم السّلوى - گوشت خواستند اللَّه تعالى ايشان را كرجفو « 2 » فرستاد . مقاتل گفت - ابرى بر آمدى و از آن ابر مرغهاى سرخ باريدن گرفتى چندانك ايشان را كفايت بودى ، قتاده گفت باد جنوب آوردى آن مرغ سلوى ، و روز آدينه دو روزه را مىبرگرفتند كه روز شنبه نيامدى كه ايشان را روز شنبه عبادت بود .\r\n كُلُوا مِنْ طَيِّباتِ ما رَزَقْناكُمْ  - اى قلنا لهم كلوا ، ما ايشان را گفتيم مىخوريد از پاكها و خوشها كه شما را روزى كرديم بى رنج و بى جستن در دنيا و بى تبعات در عقبى ، و از آن هيچ ادّخار مكنيد و فردا را هيچ چيز بر ميگيريد ، ايشان فرمان نبردند و فردا را بر گرفتند ، تا آن بر گرفتهء ايشان تباه شد و خورنده در آن افتاد . مصطفى ع\r\n\r\n\r\n","description":"","footnote":"\r\n( 1 ) الحوارى - بالضم الدقيق الأبيض .\r\n( 2 ) كرجفو - « بر وزن بلبو پرندهء باشد از تيهو كوچكتر و آن را به عربى سلوى ( السمانى ) و بتركى بلدرچين گويند » برهان .\r\n","page_name":" 202 ","page_number":212},
  {"content":"\r\n\r\nگفت -\r\nلو لا بنو اسرائيل لم يخنز الطعام و لم يخبث اللحم ، و لو لا حواء لم تخن انثى زوجها » .\r\n وَ ما ظَلَمُونا  - اى نحن اعز من ان نظلم ، و اعدل من ان نظلم . ما از آن عزيزتريم كه بر ما ستم كنند و از آن عادلتريم كه خود ستم كنيم .  وَ لكِنْ كانُوا أَنْفُسَهُمْ يَظْلِمُونَ  - نه بر ما ستم كردند بآنك فرمان نبردند و ادّخار كردند بل كه بر خود ستم كردند كه از آن روزى بى رنج وهنى بازماندند .\r\n وَ إِذْ قُلْنَا ادْخُلُوا هذِهِ الْقَرْيَةَ  - و گفتيم ايشان را در رويد درين شهر يعنى بيت المقدس . بقول مجاهد و قتاده و ربيع و سدى ، اما جماعتى ديگر گفتند از مفسران كه اريحا بود .  فَكُلُوا مِنْها حَيْثُ شِئْتُمْ رَغَداً  - و فراخ ميخوريد و به آسانى هر جا كه خواهيد عيش خوش ميكنيد كه شما را در آن حساب و تبعات نيست . و اين آن گه بود كه از تيه بيرون آمدند فرمود ايشان را تا در شهر روند پشت خم داده ، چنانك گفت :\r\n ادْخُلُوا الْبابَ سُجَّداً  يعنى ركعا - و كه در رويد پشت خم داده در رويد و گوئيد -  حِطَّةٌ  ابن عباس گفت : هو احد ابواب بيت المقدس يدعى باب الحطّة ، و كان له سبعة ابواب - » ايشان را گفتند از باب حطّه در رويد .  وَ قُولُوا حِطَّةٌ  - يعنى حطّ عنا ذنوبنا - فرو نه از ما گناهان ما ، رب العالمين ايشان را استغفار فرمود و توبه از گناهان تلقين كرد ، گفت از گناهان توبه كنيد و از ما آمرزش خواهيد -  نَغْفِرْ لَكُمْ  .\r\nنافع « يغفر لكم » بياء مضمومه خواند ، و ابن عامر « تغفر » بتاء مضمومه خواند . باقى بنون خوانند . ميگويد شما آمرزش خواهيد تا ما گناهان شما بيامرزيم و نافرمانيها در گذاريم . و قال بعضهم فى قوله تعالى  وَ قُولُوا حِطَّةٌ  اى نحن نزول تحت امرك و قضائك ، منحطّين لامرك ، خاضعين غير متكبّرين .\r\n وَ سَنَزِيدُ الْمُحْسِنِينَ  و هر كه در نيكوكارى بيفزايد وى را در نيكويى بيفزائيم ، و هر كه در صدق نيت و تعظيم فرمان بيفزايد ويرا در نيكويى پاداش و در بزرگى نواخت بيفزائيم .\r\n\r\n","description":"","footnote":"","page_name":" 203 ","page_number":213},
  {"content":"\r\n\r\n فَبَدَّلَ الَّذِينَ ظَلَمُوا  - تبديل و تغيير متقارب‌اند - اما تغيير جايى استعمال كنند بر غالب احوال كه صفات چيزى بگردد و اصل آن چيز بر جاى بود ، چنان كه آب سرد هم بر جاى گرم شود . و تبديل بيشتر آنجا استعمال كنند كه چيزى از جايى برگيرند و آن را بدل نهند ، و زاهدان را كه ابدال گويند از آنست كه قومى ميروند از دنيا و ديگران بجاى ايشان مىنشينند . و گفته‌اند از آنست كه احوال بهيمى باحوال ملكى بدل ميكنند .  فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ  - ميگويد آن ستمكاران بر خويشتن آن سخن كه ايشان را فرموديم بدل كردند نه آن گفتند كه فرموديم بجاى حطّه حنطة گفتند - قتيبى گفت - حطّا سمقاثا « 1 » گفتند بر طريق استهزاء ، و اين كلمه بر لغت ايشان - حنطه حمراء - باشد .\r\nو روايت است از مصطفى ع در تفسير اين آيت كه -\r\nادخلوا الباب الّذى امروا ان يدخلوا فيه سجّدا على استاههم و قالوا حنطة فى شعيرة .\r\nقال اللَّه عز و جل :  فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ  - چون اين كلمه بگردانيدند و نافرمانى كردند عذابى از آسمان بيامد و دريشان افتاد ، و هفتاد هزار ازيشان هلاك شدند . و گفته‌اند كه طاعون بگرفت ايشان را ، يعنى مرگ ساعتى تا در يك ساعت هفتاد هزار بمردند .  رِجْزاً مِنَ السَّماءِ  از بهر آن گفت كه عذاب بر دو قسم است - يكى آنك بر دست آدمى رود يا از جهت مخلوقى بود چون هدم و غرق و ، حرق و امثال آن ، دفع اين عذاب بوجهى از وجوه صورت مىبندد و ممكن مىشود .\r\nو قسمى ديگر عذابى بود آسمانى چون طاعون و صاعقه و مرگ مفاجات و امثال آن ، و اين يك قسم آنست كه دفع آن ممكن نشود به قوت آدمى . رب العزة گفت عذاب ايشان از آسمان فرستاديم كه آدمى را بدفع آن هيچ دسترس نيست ، آن گه گفت -  بِما كانُوا يَفْسُقُونَ  اين عذاب بريشان به آن فرستاديم كه از فرمان ما بيرون شدند .\r\n\r\n\r\n","description":"","footnote":"\r\n( 1 ) فى نسخة ج : خنطة سمقيما .\r\n","page_name":" 204 ","page_number":214},
  {"content":"\r\n\r\n وَ إِذِ اسْتَسْقى مُوسى لِقَوْمِهِ  - ابن عباس گفت و قتاده ، كه امت موسى آن گه كه در زندان تيه بماندند و تشنه شدند ، گفتند - يا موسى من اين الشراب هاهنا و قد عطشنا ؟ يا موسى بيابان بى آب است و ما تشنه تدبير چيست ؟ فاوحى اللَّه الى موسى  اضْرِبْ بِعَصاكَ الْحَجَرَ  - بموسى وحى فرستاد كه عصا بر سنگ زن . گفتند :\r\nعصاى موسى شاخى بود از مورد بهشت كه آدم با خود آورده بود ، و پس از آدم پيغامبران بميراث مىبردند تا به شعيب پيغامبر رسيد و شعيب بموسى داد . و بالاى آن ده گز بود و سر آن دو شاخ بود ، بشب تاريك هر دو شاخ مىافروختى چنانك دو قنديل ، و كارهاى موسى بسى در آن بسته بود و معجزها بر آن ظاهر شد . ابن عباس گفت - موسى را بجاى چهار پاى بود آن عصا كه زاد و مطهره و قماشى كه داشتى بر آن نهادى ، چون شب در آمدى موسى را پاسبانى كردى ، و حشرات زمين چون مار و كژدم و غير آن از وى باز داشتى ، اگر گرگ در گله افتادى چون سگى گشتى پيش گرگ باز شدى ، اگر موسى را دشمن پديد آمدى چون مرد جنگى با آن دشمن جنگ كردى ، چون موسى بسر آب چاه رسيدى با وى دلو و رسن نبودى آن عصا وى را چون دلو و رسن شدى تا آب بدان بيرون كردى ، اگر موسى را آرزوى ميوه خاستى عصا به زمين فرو بردى آن ميوه كه آرزوى وى بودى از آن پديد آمدى ، ازين عجب تر كه موسى را چون رفيق مونس بودى اندوه و شادى خود با وى بگفتى ، سبحان المقدر كيف يشاء سبحانه .\r\n فَقُلْنَا اضْرِبْ بِعَصاكَ الْحَجَرَ  موسى را گفتيم - عصاء خويش بر سنگ زن تا چشمه‌هاى آب از آن روان شود . وهب بن منبه گفت سنگى مخصوص نبود كه عصا بر هر سنگ كه زدى آب از آن روان شدى ، بنى اسرائيل گفتند اگر موسى عصا گم كند ما از تشنگى بميريم فرمان آمد كه - لا تقر عنّ الحجارة و لكن كلّمها تطعك لعلّهم يعتبرون - نيز عصا بر سنگ مزن ، يا موسى سنگ را فرمان ده تا آب بيرون دهد .\r\nموسى چنين ميكرد . ايشان گفتند - كيف بنا لو افضينا الى الرمل و الارض الّتى ليست فيها\r\n\r\n","description":"","footnote":"","page_name":" 205 ","page_number":215},
  {"content":"\r\n\r\nحجارة - اگر بر يك استانى فرود آئيم كه سنگ نبود ما آب از كجا آريم ؟ فرمان آمد كه يا موسى اكنون كه چنين ميگويند سنگى با خود ميدار تا آنجا كه فرود آئيد شما را آب دهد . ابن عباس گفت - سنگى بود مخصوص و معين كه موسى از طور برگرفته بود و با خود آورده چندان كه سر آدميى يا سر گوسپندى از رخام ، در آن گوشه جوالى افكنده ، هر گه كه ايشان آب خواستندى بيرون آوردى . و آن سنگ چهار سوى بود چون عصا بر آن زدى از هر سويى سه جوى روان گشتى ، هر سبطى را جداگانه جويى تا با يكديگر از بهر آب درنه‌شورند و بر هم نياويزند ، اينست كه رب العالمين گفت : -  فَانْفَجَرَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ  - هر سبطى ميدانست كه جوى ايشان كدامست ، هر روزى ششصد هزار نفر از آن سنگ آب خوردندى . پس از آنك آب خورده بودندى موسى ديگر باره عصا بر سنگ زدى تا خشك شدى و آب در وى پنهان گشتى .\r\n كُلُوا وَ اشْرَبُوا  - ايشان را گفتند منّ و سلوى ميخوريد و آب خوش مىآشاميد ، و شكر اين نعمت هنى و روزى بى رنج را مىكنيد و اندر زمين تباهكارى مكنيد و گزاف كار مباشيد . زنادقه گفتند بر سبيل طعن - كه چه صورت بندد و كدام عقل دريابد كه سنگى بدان كوچكى و وزنش بدان مختصرى باضعاف و زن آن آب بيرون دهد و چند جويها از آن روان شود ؟ جواب ايشان آنست كه سبيل اين سبيل معجزات است و معجزات خرق عاداتست ، و از قدرت آفريدگار چه عجب است كه اصل سنگ مىبيافريند اگر در آن سنگ اضعاف وزن آن آب بيافريند كه نه در قدرت او عجز است نه در علم او نقصان و هم ازين باب است كه مصطفى بغزايى بود و ايشان را آب نرسيد و از سر انگشتان رسول خدا جويهاى آب روان گشت ، چندانك هزار و چهار صد كس از آن سيراب گشتند . و در خبرست بروايت جابر بن عبد اللَّه - لو كنّا خمسين الفا لكفانا .\r\n وَ إِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ  - حسن بصرى گفت قومى برزيگران بودند از اهل گندنا و پياز و حبوب ، ايشان را به من و سلوى فرو گرفتند ، نان\r\n\r\n","description":"","footnote":"","page_name":" 206 ","page_number":216},
  {"content":"\r\n\r\nحوّارى و مرغ بريانى و ترنجبين . بسى برنيامد كه آن طباع ايشان ايشان را بر آن داشت تا آرزوى آن غذاهاى ردى كردند . بو بكر نقاش در تفسير آورده است - كه ايشان را در آن روزى كه به ايشان مىرسيد همه يكسان بودند ، نبات زمين طلب كردند تا ايشان را زراعت و عمارت بايد كرد ،  لِيَتَّخِذَ بَعْضُهُمْ بَعْضاً سُخْرِيًّا  تا همه يكسان نباشند و زيردستان را كار سازند و قومى را بچاكرى و بندگى گيرند .\r\n لَنْ نَصْبِرَ عَلى طَعامٍ واحِدٍ  - گفتند - يا موسى بر يك طعام شكيبايى نتوانيم كرد . اگر كسى گويد منّ و سلوى دو چيز است چرا  عَلى طَعامٍ واحِدٍ  گفت ؟ جوابش آنست كه نان و نانخورش بود ، و بر عرف نان و نانخورش بيك طعام شمرند .\r\n فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ  - اى سل لأجلنا ربّك و قل له - اخرج . لنا ممّا تنبت الارض من بقلها و قثّائها و فومها و عدسها و بصلها - خداوند خود را بخوان و بگوى ازين ترّهاى زمين خيار و سير و گندم و پياز و عدس از بهر ما بيرون آر از زمين . - فوم - در لغت عرب هم گندم است و هم سير ، و فى الخبر عليكم بالعدس فانه مبارك مقدس ، و انه يرقّق القلب و يكثّر الدمعة .\r\nپس موسى ع برايشان خشم گرفت و گفت -  أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ  -  أَدْنى  هم از - دنائت - است و هم از - دنوّ - يقول - أ تأخذون الذى هو اخسّ بدلا من الذى هو اجلّ و اشرف ، او تأخذون الذى هو اقرب تناولا لقلّة قيمته بدلا من الذي هو ارفع قيمته .  اهْبِطُوا مِصْراً  يعنى بلدة من البلدان ، فانّ الذى سألتم لا يكون الّا فى البلدان و الامصار - در شهرى فرود آئيد كه آنچه ميخواهيد در شهر يابيد . گفتند كدام شهر يا موسى ؟ گفت الارض المقدّسة التي كتب اللَّه لكم .\r\nجماعتى مفسران گفتند ايشان را به مصر فرعون فرستادند . و ذلك فى قوله تعالى - كذلك و اورثناها بنى اسرائيل - قالوا فلم يكونوا ليرثوها ثم لا ينتفعوا بها .\r\n وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ  - خوارى و فرومايگى بريشان\r\n\r\n","description":"","footnote":"","page_name":" 207 ","page_number":217},
  {"content":"\r\n\r\nزدند . گفته‌اند - اين خوارى آنست كه چون ازيشان جزيت ستانند ايشان را بر پاى بدارند و گريبان فراز گيرند و سيلى زنند .\r\n وَ باؤُ بِغَضَبٍ مِنَ اللَّهِ  - بخشمى از اللَّه باز گشتند ، اينجا يك خشم گفت و جاى ديگر دو خشم -  فَباؤُ بِغَضَبٍ عَلى غَضَبٍ  . اهل تأويل غضب خداى را بر انتقام و عقوبت مىنهند . و تأويل در صفت تعريض است ، مذهب اهل حق آنست كه خداى را عز و جل غضب است و در آن غضب از ضجر پاك است نه چون غضب مخلوقان كه با ضجر است .\r\nشافعى گفت - لا يقاس بالنّاس - نه او را با خلق در قياس مىنهند تا غضب او با ضجر دانند چنانك غضب ايشانست ، اللَّه را غضب صفت است و خشنودى صفت است و در هر دو قيّوم است و بدين صفت جز وى خداوند نيست و خلق را درين با وى مانندگى نيست .\r\n ذلِكَ بِأَنَّهُمْ كانُوا يَكْفُرُونَ بِآياتِ اللَّهِ  - الّتى انزلت على محمد و موسى و عيسى ، لانهم كفروا بالجميع ، خشم و لعنت خداوند بريشان به آنست كه پيغامبران را استوار نميگرفتند و حجت توحيد و علامات نبوت كه بر زبان موسى و عيسى و محمد فرستادند قبول نميكردند .\r\n وَ يَقْتُلُونَ النَّبِيِّينَ بِغَيْرِ الْحَقِّ  - و پيغامبران خود را بنا حق ميكشتند چنانك شعيا و زكريا و يحيى را كشتند . يروى انّ اليهود قتلوا سبعين نبيّا فى اول النّهار و قامت سوق بقلهم من آخر النهار - و روايت كرده‌اند كه جهودان هفتاد پيغمبر در اول روز بكشتند و چندين زاهدان برخاستند تا امر معروف كنند و ايشان را از آن قتل باز دارند و در آخر روز ايشان را نيز بكشتند .\r\n ذلِكَ بِما عَصَوْا وَ كانُوا يَعْتَدُونَ  - اى ذلك الكفر و القتل بشؤم معاصيهم ، آن كفر كه مىآوردند و آن قتل كه ميكردند از شومى نافرمانى و تباهكارى ايشان بود و از اندازه در گذشتن ايشان .\r\n\r\nالنوبة الثالثة\r\n- قوله تعالى  وَ ظَلَّلْنا عَلَيْكُمُ الْغَمامَ  الآية - اشارت بلطف و كرم\r\n\r\n","description":"","footnote":"","page_name":" 208 ","page_number":218},
  {"content":"\r\n\r\nخداونديست ، و مهربانى او بر بندگان چنانستى كه رب العالمين ميفرمايد كه اى بيچاره فرزند آدم چرا نه وا من دوستى كنى كه سزاوار دوستى منم ؟ چرا نه وا من بازار كنى كه جواد و مفضل منم ؟ چرا وا من معاملت درنگيرى كه بخشندهء فراخ بخش منم ؟ نه رحمت ما تنگ است نه نعمت از كس دريغ ، يكى درنگر تا وا بنى اسرائيل چه كردم و چند نعمت بر ايشان ريختم ، و چون نواخت خود بريشان نهادم در آن بيابان تيه پس از آن كه پيچيدند و نافرمانى كردند ، ايشان را ضايع فرو نگذاشتم ، ميغ را فرمان دادم تا بر سر ايشان سايه افكند ، باد را فرمودم تا مرغ بريان در دست ايشان نهاد ، ابر را فرمودم تا ترنجبين و انگبين بايشان فرو باريد ، عمود نور را فرمودم تا در شبى كه مهتاب نبود ايشان را روشنايى ميداد ، كودك كه از مادر در وجود آمدى در آن بيابان تيه با دستى جامه كه وى را در بايست بود در وجود آمدى ، چنانك كودك مىباليدى جامه با وى ميباليدى ، نه كهن شدى آن جامه بر وى نه شوخ گرفتى ، در حال زندگى زينت وى بودى و در حال مردگى كفن وى بودى ، چه نعمت است كه من بريشان نريختم ! چه نواخت است كه من بريشان ننهادم ! ايشان خود قدر ما ندانستند و شكر نعمت ما نگزاردند . اى بيچاره ترا هيچكس نخواند چنانك ما خوانيم ، چون كه بيايى هيچكس ترا چنان نخرد چنان كه ما خريم ، چون كه خود را بفروشى ديگران بى عيب خرند و ما با عيب خريم ، ديگران با وفا خوانند و ما با جفا خوانيم ، اگر به پيرانه سر باز آيى همه مملكت را بحرمت بيارائيم ، و اگر بعنفوان شباب حديث ما گويى فردا برستاخيز ترا در پناه خود گيريم .\r\n اناس عصوا دهرا فعادوا بخجلة * فقلنا لهم اهلا و سهلا و مرحبا \r\n وَ إِذْ قُلْنَا ادْخُلُوا هذِهِ الْقَرْيَةَ  - از روى اشارت قريه اينجا احتمال كند كه حريم علم است ، و حجر شريعت ، چنانك مصطفى ع از روى اشارت خود را گفت\r\n« انا مدينة العلم و على بابها »\r\n ادْخُلُوا هذِهِ الْقَرْيَةَ  - ميگويد بحجر شريعت درآئيد و علم و عمل بر وفق شريعت به كار داريد .  فَكُلُوا مِنْها حَيْثُ شِئْتُمْ رَغَداً  - و در علم و عمل عيشى هنى و نعيم جاودانه بدست آريد ، امروز تلخى مجاهدت چشيد تا فردا ميوهء\r\n\r\n","description":"","footnote":"","page_name":" 209 ","page_number":219},
  {"content":"\r\n\r\nبهشت خوريد .\r\n وَ ادْخُلُوا الْبابَ سُجَّداً  - در راه دين بر استقامت رويد و با خضوع و خشوع باشيد ، و هر كارى را از در دين خود درآوريد تا به مقصد رسيد ، و هو المشار اليه بقوله تعالى  وَ أْتُوا الْبُيُوتَ مِنْ أَبْوابِها  . آن گه گفت  وَ قُولُوا حِطَّةٌ  اشارت است به استغفار و تضرع و دعا و گفتن كه بار خدايا - حطّ عنا ذنوبنا - همانست كه جاى ديگر گفت -  رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا  و جاى ديگر گفت  فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا وَ تَوَفَّنا مَعَ الْأَبْرارِ  .\r\n وَ إِذِ اسْتَسْقى مُوسى لِقَوْمِهِ  الآية - چند فرق است ميان موسى و عيسى و محمد مصطفى . موسى قوم خود را آب خواست چنانك گفت -  وَ إِذِ اسْتَسْقى مُوسى لِقَوْمِهِ  عيسى قوم خود را نان خواست چنانك گفت -  « أَنْزِلْ عَلَيْنا مائِدَةً مِنَ السَّماءِ »  باز مصطفى ع صدر و بدر جهان ، چراغ زمين و آسمان ، نه آب خواست نه نان ، بلكه رحمت خواست و غفران ، چنانك اللَّه گفت  غُفْرانَكَ رَبَّنا  موسى را گفت چه خواهى گفت آب روان از سنگ صفوان ، عيسى را گفت چه خواهى ؟ گفت خوان بريان فرستاد از آسمان . سيّد كونين را گفت تو چه خواهى ؟ گفت رحمت و غفران از خداوند مهربان .\r\nچون موسى آب خواست گفت يا موسى از چون منى آب خواهند ؟ آنك سنگ و عصا بر سنگ زن و مراد خود برگير . چون عيسى نان خواست . گفت يا عيسى از چون منى نان خواهند ؟ فرمان داد به جبرئيل تا گردهء چند و لختى بريان بر خوان نهاد و بايشان فرستاد ، گفت يا عيسى مراد خود برگير . چون نوبت بمهتر عالم رسيد ، شب قرب و كرامت كه او را حاضر كردند گفت اى دوست ما مهمان آمدهء دندان مزد چه خواهى ؟\r\nگفت  غُفْرانَكَ رَبَّنا  اللَّه تعالى گفت اى دوست ما حال امّت تو از سه بيرون نيست : يا مطيعان‌اند ، يا عاصيان ، يا مشتاقان : - اگر عاصيانند رحمت من ايشان را ، و اگر مطيعانند بهشت من ايشان را ، و اگر مشتاقانند ديدار و رضاء من ايشان را ، مصطفى گفت ع خداوندا مراد ايشان نقدى بدادى از آن من در توقف نهادى ! گفت اى دوست ما ايشان حاجت كه\r\n\r\n","description":"","footnote":"","page_name":" 210 ","page_number":220},
  {"content":"\r\n\r\nخواستند از بهر امت خود خواستند و امّت ايشان همان بودند كه حاضر بودند مراد خود بيافتند ، تو آنچه ميخواهى از بهر امت ميخواهى و امّت تو متفرقند تا قيام الساعة خواهند بود و دعوت و پيغامبرى تو هميشه پيوسته خواهد بود ، روز رستاخيز همه را جمع كنم و همه را از دوزخ آزاد كنم ، همه را بديدار خود شاد كنم ، همه را لباس كرامت پوشانم ، همه را بزيور انس بيارايم ، كه ايشان بهينهء امّت‌اند ، يك دل و يك قصد و يك همت اند ،  وَ إِنَّ هذِهِ أُمَّتُكُمْ أُمَّةً واحِدَةً  نه چون بنى اسرائيل كه از پراكندگى كه بودند هم در دل و هم در قصد و هم در همت ، در دين بمعبودى يگانه مى اقتصار نكردند مىگفتند - اجعل لنا الها كمالهم آلهة - و در دنيا بيك طعام قناعت نكردند گفتند  يا مُوسى لَنْ نَصْبِرَ عَلى طَعامٍ واحِدٍ  . و فى معناه انشد .\r\n هموم رجال فى امور كثيرة * و همّى من الدنيا صديق مساعد \r\nو گفته‌اند ذكر عصا در آيت اشارت است بسياست شرعى ، كقوله ع لا ترفع عصاك عن اهلك - و عرب گويد - شقّ فلان العصا - اذا خرج عن السياسة المشروعة . و حجر اشارتست به بنى اسرائيل از آنك رب العالمين دلهاى ايشان با سنگ برابر كرد و گفت  فَهِيَ كَالْحِجارَةِ أَوْ أَشَدُّ قَسْوَةً  يعنى كه موسى خواست تا بنى اسرائيل را با هم آرد و ايشان را بر راه استقامت دارد ، مداوايى طلب كرد . از بهر ايشان كه بهمگان برسد هم عالم را و هم جاهل را ، و ايشان را فايده دهد بر عموم همچنانك باران فايده دهد بر عموم بقعتها را هم آبادان و هم غير آن . رب العالمين موسى را گفت ايشان را بتازيانهء شريعت سياست كن و بر علم و عمل دار ، آن علم و عمل كه جمله اركان اسلام و ايمان بدان باز گردد ، و آن دوازده خصلت است ، كه مصطفى ع در آن خبر معروف بيان كرد ، شش خصلت از آن بناء اسلامست : - يكى اقرار بوحدانيت اللَّه ، ديگر اثبات نبوت مصطفى سديگر نماز كردن ، چهارم زكات دادن ، پنجم روزه داشتن ، ششم حج كردن . و شش خصلت از آن بناء ايمان است : - يكى ايمان دادن باللّه جل جلاله ، ديگر ايمان بفرشتگان سديگر ايمان بكتابهاى خداوند ، چهارم برسولان وى ، پنجم بروز قيامت ، ششم ايمان\r\n\r\n","description":"","footnote":"","page_name":" 211 ","page_number":221},
  {"content":"\r\n\r\nبه قدر ، آن دوازده چشمه كه درين آيت گفت اشارتست به اين دوازده ركن كه بناء اسلام و ايمان است و اللَّه اعلم .\r\n\r\nالنوبة الاولى\r\nقوله تعالى  إِنَّ الَّذِينَ آمَنُوا  - ايشان كه بگرويدند و فرستاده را استوار گرفتند  وَ الَّذِينَ هادُوا  و ايشان كه از راه بگشتند و جهود شدند  وَ النَّصارى  و ترسايان كه در عيسى غلوّ كردند  وَ الصَّابِئِينَ  و ايشان كه زبور در دست دارند و ميان دو دين سديگر گزينند ،  مَنْ آمَنَ بِاللَّهِ  هر كه از همگان بخداى بگرويد  وَ الْيَوْمِ الْآخِرِ  و بروز رستاخيز  وَ عَمِلَ صالِحاً  و كار نيك كرد ،  فَلَهُمْ أَجْرُهُمْ  ايشانراست مزد ايشان  عِنْدَ رَبِّهِمْ  بنزديك خداوند ايشان  وَ لا خَوْفٌ عَلَيْهِمْ  و نيست بريشان بيمى فردا  وَ لا هُمْ يَحْزَنُونَ  و نه هرگز اندوهگن باشند\r\n وَ إِذْ أَخَذْنا مِيثاقَكُمْ  و چون پيمان ستديم از شما و عهد گرفتيم بر شما  وَ رَفَعْنا فَوْقَكُمُ الطُّورَ  و فرموديم تا كوه طور بر سر شما باز داشتند ،  خُذُوا ما آتَيْناكُمْ بِقُوَّةٍ  و شما را گفتند بآواز از بالا گيريد اين كتاب كه شما را داديم به قوت يقين و تصديق و جدّ  وَ اذْكُرُوا ما فِيهِ  و ياد داريد آنچه در آن شما را وصيت كردند و فرمودند  لَعَلَّكُمْ تَتَّقُونَ  تا مگر از عذاب و خشم خدا پرهيزيده آئيد .\r\n ثُمَّ تَوَلَّيْتُمْ مِنْ بَعْدِ ذلِكَ  - پس از فرمان برگشتيد ،  فَلَوْ لا فَضْلُ اللَّهِ عَلَيْكُمْ وَ رَحْمَتُهُ  اگر نه فضل خدا بودى بر شما و مهربانى او شما را  لَكُنْتُمْ مِنَ - الْخاسِرِينَ  - از زيانكاران و نوميدان بوديد شما .\r\n\r\nالنوبة الثانية\r\n- قوله تعالى -  إِنَّ الَّذِينَ آمَنُوا  - سدى گفت اين آيت بشان اصحاب سلمان فرود آمد و سلمان مردى بود از جنديسابور بموصل افتاد ، ميان احبار ترسايان ، و روزگارى دراز با ايشان عبادت كرد فراوان و بر دين عيسى بود از اول ، پس به مدينه افتاد و او را به بندگى بفروختند . زنى از جهينه او را بخريد ، و از بهر وى\r\n\r\n","description":"","footnote":"","page_name":" 212 ","page_number":222},
  {"content":"\r\n\r\nشبانى ميكرد ، و سلمان از علماء ترسايان شنيده بود كه درين روزگار پيغامبرى بيرون خواهد آمد كه صفت وى آنست كه مهر نبوت ميان دو كتف دارد ، و صدقات نستاند ، و از هديه‌ها خورد . روزى سلمان در صحراء مدينه گوسپندان بچرا داشت كسى او را گفت كه امروز مردى به مدينه در آمده است و ميگويد كه من پيغامبرم و سلمان روزگارى بود تا درين انتظار بود ، گوسپندان را فرو گذاشت ، و به مدينه در شد بنزديك مصطفى ع و بوى مىنگريست و در وى تأمل ميكرد . مصطفى بفراست نبوى بدانست كه حال وى چيست ، جامهء خويش از پشت فرو گذاشت تا مهر نبوت بر سلمان آشكارا شد . پس سلمان برفت و طعامى خريد و پيش رسول آورد رسول فرمود اين چيست ؟\r\nسلمان گفت اين صدقه ، مصطفى گفت\r\nلا حاجة لى اخرجها فليأكل المسلمون -\r\nمرا به اين صدقه حاجت نيست ، رو بر مسلمانان بر تا ايشان بخورند . پس ديگر بار سلمان رفت و طعامى ديگر آورد مصطفى گفت اين چيست ؟ سلمان گفت - هدية ، مصطفى فرمود اكنون بنشين تا به يكديگر بخوريم . و سلمان رض حديث آن قوم خويش كه بر دين عيسى بودند درگرفت . و از عبادت فراوان ايشان و مجاهدت و رياضت بسيار كه ميكردند لختى باز گفت ، و عبادت ايشان آن بود كه از روز يكشنبه تا بيكشنبهء ديگر هفتهء روزه ميداشتند ، روزهء وصال كه افطار ايشان جز در روز يكشنبه نبودى ، و سخن گفتن با يكديگر جز درين روز نبودى ، يك هفته هر يكى در غارى نشسته و خورد و خواب و سخن بر خود حرام كرده ، و زبان با ذكر و دل با فكر پرداخته ، و يك لحظه از عمر خويش با كار دنيوى و آسايش تن نداده ، سلمان وصف الحال ايشان ميكرد . مصطفى ع گفت -\r\n« يا سلمان هم من اهل النار »\r\nقال سلمان - فاظلمت على الارض - سلمان گفت جهان روشن بر چشمم تاريك گشت چون از مصطفى شنودم كه ايشان آتشيانند .\r\nثم قال يا رسول اللَّه لو ادركوك صدّقوك و اتبعوك . و سلمان بروزگار ازيشان شنيده بود كه مهينهء پيغامبران پيغامبر آخر الزمانست و بهينهء دينها دين اوست ، گفت - يا رسول اللَّه اگر ترا دريافتندى ترا پس رو بودندى و استوار داشتندى . آن گه رب العالمين اين آيت فرستاد در شأن ايشان : -\r\n\r\n","description":"","footnote":"","page_name":" 213 ","page_number":223},
  {"content":"\r\n\r\n إِنَّ الَّذِينَ آمَنُوا وَ الَّذِينَ هادُوا . . .  - و مصطفى ع گفت در تفسير اين آيت -\r\n« من مات على دين عيسى و من مات على الاسلام قبل ان يسمع بى فهو على خير ، و من سمع بى اليوم و لم يؤمن بى فقد هلك . »\r\nگفت هر آن كس كه پيش از بعثت ما بر شريعت و سنّت عيسى بود و ما را در نيافت و در آن شريعت فروشد ، كار او همه خير است ، و عاقبت او رستگارى ، و آن كس كه ما را دريافت يا خبر بعثت ما به دو رسيد و از هر دين كه بر آن بود دست باز نداشت و بر پى ما و سنّت ما نرفت او از جملهء هالكانست .\r\n إِنَّ الَّذِينَ آمَنُوا وَ الَّذِينَ هادُوا  - هادوا از تهوّد است و تهوّد تحرك باشد ، جهودان را بدان يهود خوانند - لانّهم يتهوّدون عند قرائت التورية چون توريت خوانند تحركى در خود آرند ، و يقولون انّ السّماوات و الارض تحركت حين اتى اللَّه موسى التورية - قال ابن جريح انّما سميت اليهود من قولهم - انا هدنا اليك - اى تبنا من عبادة العجل . و گفته‌اند نسبت ايشان با - يهودا - است ازين جهت ايشان را يهود خوانند و ترسايان را - نصارى - بدان خوانند كه از ده - نصره - بودند و نصره آن ديه بود كه عيسى و مادرش به آن ديه فرو آمده بودند ، مقاتل و قتاده گويند نام آن ديه - ناصره - بود فنسبوا اليها . و قيل سمّوا نصارى لقوله تعالى - من انصارى الى اللَّه - و هم الحواريون .\r\nو صابئان قومى بودند كه مسكن به شام داشتند و ملائكه پرست بودند و نماز به كعبه مىبردند و زبور ميخواندند ، و گفته‌اند - قومى از اهل كتاب بودند و بيرون از جهودى و ترسايى دينى دگر نو نهاده بودند ميان جهودى و ترسايى ، و علامت ايشان آن بود كه موى از ميان سر باز ميكردند - يعنى دوست ميداشتند كه كشف عورت كنند و بيحجاب باشند و شرم از مردم ندارند - و يحبون مذاكيرهم ، و شره مردان از خود مىبريدند .\r\n إِنَّ الَّذِينَ آمَنُوا وَ الَّذِينَ هادُوا  - اختلافست ميان علما كه اين آيت محكم است يا منسوخ ، جماعتى گفتند منسوخ است و ناسخ آنست كه گفت عزّ و جلاله  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ  - ابن عباس گفت چنان مىنمايد كه عمل صالح از جهودان و ترسايان و صابئان مقبول بود و بهشت ايشان را موعود ، به حكم اين آيت\r\n\r\n","description":"","footnote":"","page_name":" 214 ","page_number":224},
  {"content":"\r\n\r\nكه گفت  إِنَّ الَّذِينَ آمَنُوا وَ الَّذِينَ هادُوا وَ النَّصارى . . .  - پس چون آيت  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ  فرود آمد اين آيت منسوخ شد و اين حكم بگشت . اما قول مجاهد و ضحاك آنست كه اين آيت محكم است و هيچ چيز از آن منسوخ نيست ، و تقديرش آنست كه - انّ الذين آمنوا و من آمن من الذين هادوا - و در معنى آيت در طريق است : - يكى آنست كه  إِنَّ الَّذِينَ آمَنُوا  مؤمنان بحقيقت ميخواهد هم از اين امت و هم از امتهاى گذشته ، ميگويد ايشان كه از دل پاك و اعتقاد درست راست ايمان دارند بغيب ايمانى تصديقى و تسليمى ، گردن نهاده و گوش فرا داشته ، و رسالت و پيغام پذيرفته ، از هر پيغامبر كه آمد بهر هنگام كه بود .\r\n وَ الَّذِينَ هادُوا  و على الخصوص قوم موسى كه بر دين موسى درست آمدند و تغيير و تبديل نكردند و در انتظار بعث مصطفى ع نشستند ، و بوى ايمان داشتند . و همچنين قوم عيسى كه بر دين عيسى بودند و در عيسى غلو نكردند ، و به محمد ايمان بداشتند و برين اعتقاد از دنيا بيرون شدند ، و صابئان همچنين در وقت استقامت كار دين خويش .\r\nآن گه گفت .\r\n مَنْ آمَنَ بِاللَّهِ  - هر كه از اينان برين اعتقاد و ايمان بماند ، و توفيق ثبات و لزوم ايمان يابد ، تا بر آن بميرد  فَلَهُمْ أَجْرُهُمْ عِنْدَ رَبِّهِمْ  - و روا باشد كه اينجا واوى مضمر نهند ، يعنى - و من آمن بعدك يا محمد الى يوم القيمة فلهم اجرهم عند ربهم .\r\nطريق ديگر آنست كه -  إِنَّ الَّذِينَ آمَنُوا  از اين امت منافقان اند كه به زبان ايمان آرند و بدل نه ، وز امتان گذشته ايشانند كه به پيغامبران گذشته ايمان دادند و به محمد نه ،  وَ الَّذِينَ هادُوا  - جهودانند كه بعد از موسى دين مبدل محرف گرفتند ،  وَ النَّصارى  ترسايانند كه بعد از عيسى غلو كردند و از راه راست بگشتند ،  وَ الصَّابِئِينَ  - اصناف كفّارند .  مَنْ آمَنَ بِاللَّهِ . . .  - يعنى من آمن منهم باللّه ، ميگويد ازينان هر كه باللّه ايمان آورد و بروز رستاخيز .\r\n\r\n","description":"","footnote":"","page_name":" 215 ","page_number":225},
  {"content":"\r\n\r\n وَ عَمِلَ صالِحاً  - يعنى بالايمان محمد صلّى اللَّه عليه و آله و سلّم . و به محمد ايمان آرد و وى را استوار گيرد و بنبوت وى گواهى دهد  فَلَهُمْ أَجْرُهُمْ عِنْدَ رَبِّهِمْ  ايشان به ثواب ايمان خويش برسند  وَ لا خَوْفٌ عَلَيْهِمْ  يوم يخاف الناس ، و آن روز كه خلق همه در بيم و هراس باشند ايشان بى بيم و ترس باشند .  وَ لا هُمْ يَحْزَنُونَ  على ما خلّفوا ورائهم من الدّنيا و عيشها عند معاينتهم ما اعدّ اللَّه لهم من النعيم المقيم و الثواب الجزيل - و هيچ اندوه نبود ايشان را از مفارقت دنيا و نعيم اين جهانى پس از آنك نعيم آخرت يافتند .\r\n وَ إِذْ أَخَذْنا مِيثاقَكُمْ  - و چون پيمان ستديم و عهد گرفتيم بر شما كه چون شما را كتابى دهيم بپذيريد پس چون توريت فرستاديم گفتيد نه پذيريم . مفسران گفتند آن گه كه موسى از مناجات باز آمد و الواح توريت به بنى اسرائيل آورد ، ايشان را فرمود - كه احكام توريت و امر و نهى كه در آنست قبول كنيد و آن را كار بند شويد . ايشان شريعتى بس گران ديدند نفرت گرفتند از آن ، و قبول نكردند .  وَ رَفَعْنا فَوْقَكُمُ الطُّورَ  رب العالمين كوهى را فرمود از كوه‌هاى فلسطين تا از بيخ برآمد و بر سر ايشان بداشت ، چندانك لشكر ايشان بود گويند فرسنگى در فرسنگى بود نزديك سر ايشان فرو آمد ، و آتشى در پيش چشم ايشان بر افروختند ، و دريا از پس بود .\r\nپس ايشان را گفتند  خُذُوا ما آتَيْناكُمْ بِقُوَّةٍ  - اى خذوا ما افترضناه عليكم فى كتابنا من الفرائض و اقبلوه و اعملوا باجتهاد منكم فى ادائه من غير تقصير و لا توان - ميگويد گيريد و پذيريد آنچه بر شما فريضه كرديم از احكام دين بجدى و جهدى تمام و آن را كار بند شويد .  وَ اذْكُرُوا ما فِيهِ  و آنچه در كتابست از وعد و وعيد و ترغيب و ترهيب بر خوانيد و ياد گيريد و بدان كار كنيد و از آن غافل مباشيد  لَعَلَّكُمْ تَتَّقُونَ  تا مگر از هلاك دنيا و عذاب عقبى برهيد . قوم موسى چون آن كوه ديدند\r\n\r\n","description":"","footnote":"","page_name":" 216 ","page_number":226},
  {"content":"\r\n\r\nبر سر ايشان و آتش از پيش و دريا از پس بسهميدند و از بيم و ترس قبول كردند و بسجود در افتادند ، و در آن حال كه سجود ميكردند در كوه مىنگرستند كه بر زبر ايشان بود و سجود ايشان بيك نيمهء روى بود ، ازينجاست كه جهودان سجود بيك نيمهء روى كنند ، پس رب العالمين آن كوه از سر ايشان باز برد . ايشان گفتند يا موسى سمعنا و اطعنا و لو لا الجبل ما اطعناك - اگر كسى گويد چه ثواب است ايشان را در پذيرفتن كتاب و در آن مضطر بودند و مكره و معلوم است كه به اكراه به ثواب نرسند ؟ جواب آنست كه در التزام مضطر بودند لا جرم ايشان را در التزام ثواب نيست ، امّا بعد از التزام عمل كردند به آن و در عمل مضطر و مكره نبودند ، ايشان را ثواب كه هست در عمل است  ثُمَّ تَوَلَّيْتُمْ مِنْ بَعْدِ ذلِكَ  - اى اعرضتم عن امر اللَّه و طاعته من بعد الميثاق و رفع الجبل - پس از آنكه عهد گرفتيم بر شما كه طاعت دار باشيد و كوه از سر شما باز برديم ، ديگر باره فرمان ما بگذاشتيد و نقض عهد كرديد .\r\n فَلَوْ لا فَضْلُ اللَّهِ عَلَيْكُمْ وَ رَحْمَتُهُ  - اگر نه فضل خداوند بودى كه شما را فرو گذاشت و مهلت داد و بعقوبت نشتافت تا قومى از شما توبه كردند و از آن تولّى و نافرمانى پشيمان گشتند ، اگر نه اين فضل و رحمت بودى شما از هالكان و زيان كاران بوديد . مصطفى گفت\r\n« لا احد اصبر على اذى يسمعه من اللَّه انه يشرك و يدعون له الصاحبة و الولد ، و هو يرزقهم و يعافيهم و يدفع عنهم »\r\nو بلال سعد مرا پند دادى و گفتى : - عباد الرّحمن - اربع خصال جاريات عليكم من الرحمن ، مع ظلمكم انفسكم و خطاياكم : امّا رزقه فدار عليكم ، و اما رحمته فغير محجوبة عنكم ، و اما ستره فسائغ عليكم ، و اما عقابه فلم يجعل لكم ، ثم انتم على ذلك تجترئون على الهكم ! - و در قرآن ذكر رحمت فراوان است و جمله آن بده معنى باز گردد : - يكى بمعنى - اسلام - است چنانك رب العالمين گفت -  وَ رَحْمَتُ رَبِّكَ خَيْرٌ مِمَّا يَجْمَعُونَ  و  قُلْ بِفَضْلِ اللَّهِ وَ بِرَحْمَتِهِ  درين دو آيت اسلام را رحمت خواند از بهر آنك بنده باسلام برحمت خداى ميرسد هم در دنيا هم در عقبى . ديگر رحمت است بمعنى - رزق - چنانك گفت  ما يَفْتَحِ اللَّهُ لِلنَّاسِ مِنْ رَحْمَةٍ  ، و نام رحمن جل جلاله ازينجاست يعنى كه روزى دهندهء\r\n\r\n","description":"","footnote":"","page_name":" 217 ","page_number":227},
  {"content":"\r\n\r\nجهانيانست ، برّهم و فاجرهم . لا يمنع كافرا لكفره و لا عاصيا لعصيانه . سوم رحمت است بمعنى - شفقت - كقوله تعالى  وَ جَعَلَ بَيْنَكُمْ مَوَدَّةً وَ رَحْمَةً  چهارم بمعنى - لطف - كقوله تعالى  فَبِما رَحْمَةٍ مِنَ اللَّهِ لِنْتَ لَهُمْ  پنجم رحمت بمعنى - عفو و مغفرت - كقوله تعالى -  كَتَبَ رَبُّكُمْ عَلى نَفْسِهِ الرَّحْمَةَ  ششم رحمت است بمعنى - بهشت - و ذلك فى قوله -  وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ  . هفتم رحمت گفت و مراد به آن رسول خدا است و ذلك فى قوله -  وَ ما أَرْسَلْناكَ إِلَّا رَحْمَةً لِلْعالَمِينَ  هشتم رحمت است بمعنى - باران - و هو فى قوله -  هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ  . نهم رحمت است بمعنى - قرآن - و هو قوله  شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ  . دهم رحمت است بمعنى - نعمت - چنانك درين آيت گفت  فَلَوْ لا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرِينَ  اى فلو لا نعمة ربكم لصرتم من المغبونين الذين خسروا الرحمة و استوجبوا العذاب .\r\n\r\nالنوبة الثالثة\r\n- قوله تعالى : -  إِنَّ الَّذِينَ آمَنُوا وَ الَّذِينَ هادُوا  - الآية ، هر چند كه كوشيدند و رنجها در ديندارى كشيدند آن احبار جهودان و رهبان ترسايان ، و چندانك توانستند در راه مجاهدت و رياضت رفتند و نفس خود را از شهوات و مألوفات باز داشتند و از دنيا و دنيا داران يكبارگى عزلت گرفتند ، و صومعه‌ها بر خود زندان كردند ، با اينهمه كه كردند ضايع است سعىهاى ايشان ، بل كه حقيقت خود آنست كه تا به محمد ايمان نيارند و او را برسالت و نبوت استوار نگيرند ، آن عبادتها ناكرده كرده گير و آن طاعتها ناپذيرفته . روش دينداران و مقامات و احوال دوستان هم بر اين نسق نهادند ، تا بقيتى از علايق بريشانست دعوى ايشان دريافت نسيم دوستى هذيانست . المكاتب عبد ما بقى عليه درهم .\r\n تا هست ترا بنزد تو تكيه گهت * مغرور دو عالمى و كار تبهت \r\nتو تكيه بر پنداشت خود زنى ، و سوداها در سر گيرى و غوغاها در دل ، و ستور نفس را از راندن هيچ شهوت باز نگيرى ، آن گه طمع دارى كه با مردان راه در ميدان\r\n\r\n","description":"","footnote":"","page_name":" 218 ","page_number":228},
  {"content":"\r\n\r\nحقيقت گوى زنى ، هيهات ! !\r\n تا تو بر پشت ستورى بار او بر جان تست * چون به ترك وى بگفتى آتش اندر بار زن\r\nور زچاه جاه خواهى تا بر آيى مردوار * چنگ در زنجير گوهر وار عنبر بار زن \r\n وَ إِذْ أَخَذْنا مِيثاقَكُمْ  - با همه عهد بست و از همه پيمان گرفت و همه اجابت كردند ، اما قومى بطوع اجابت كردند و قومى بكره - او كه بطوع اجابت كرد عيان او را بار داد و مهر ازل وى را دست گرفت ، و او كه بكره اجابت كرد حق بر وى بپوشيد تا در تاريكى و بيگانگى بماند . اين ميثاق بر عموم روز اول و در عهد ازل برفت ، كه احديت بر دلها متجلى شد ، يكى را تجلى سياست و عزت بود يكى را تجلى لطف و كرامت - آنها كه اهل سياست بودند در درياى هيبت بموج دهشت غرق شدند ، خردهاشان حيران و دلهاشان تاريك ، گرد بيگانگى بر رخسار ايشان نشسته ، داغ جدايى بر پيشانى ايشان نهاده ، كه  أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ  . و آنها كه اهل لطف و كرامت بودند ايشان را بزيور انس بيار است و بنور توحيد بيفروخت ، و اين رقم تخصيص بر ناصيهء دولت ايشان كشيد كه  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  آب آشنايى را در دل ايشان جويى بريده و زرع دوستى را تخم سعادت پر كنده ، و ميوهء بستاخى را درخت دولت نشانده ، و ديدار منت را چراغ معرفت افروخته ، و آن گه حوالت همه با فضل و رحمت خود كرده و گفته كه - فلو لا فضل اللَّه عليكم و رحمته لكنتم من الخاسرين .\r\nآرى چون درياى فضل بموج آيد جوى معصيت را در تلاطم آن امواج صولت نماند . داود پيغامبر گفت - « الهى اتيت اطباء عبادك ليداوونى ، فكلهم عليك دلّونى فبؤسا للقانطين من رحمتك » گفت خداوندا گرد همه طبيبان عالم بر آمدم تا درد مرا مرهمى سازند همگان مرا به تو راه نمودند ، زيانكار و بينوا آن كس كه از رحمت تو نوميدست . فضيل عياض در روز عرفه در موسم عرفات به آن خلق نگريست و آن سوز و نياز و آن ناز و راز ايشان ديد ، هر كسى در موسم عرفات به آن خلق نگريست و آن سوز و نياز و آن ناز و راز ايشان ديد ، هر كسى ديگر دعائى و ديگر ثنائى ميگفت ، دستها همه سوى آسمان و چشمها گريان و دلها سوزان ، فضيل گفت « چه بينيد و چه حكم كنيد ؟ اگر اين همه خلق دست نياز سوى مخلوقى دراز كنند و دانگى سيم خواهند\r\n\r\n","description":"","footnote":"","page_name":" 219 ","page_number":229},
  {"content":"\r\n\r\nازيشان دريغ دارد يا نه ؟ گفتند نه - گفت بخدايى خداى كه بندگان را بمغفرت خود نواختن بنزديك حق آسانتر است از آن دانگى سيم آن مخلوق به اين جمع فراوان .\r\n\r\nالنوبة الاولى\r\nقوله تعالى - :  وَ لَقَدْ عَلِمْتُمُ  - و نيك دانسته‌ايد و شناخته  الَّذِينَ اعْتَدَوْا مِنْكُمْ  ايشان كه از اندازه در گذشتند از شما ،  فِي السَّبْتِ  در صيد كردن روز شنبه  فَقُلْنا لَهُمْ  گفتيم ما ايشان را  كُونُوا قِرَدَةً خاسِئِينَ  كپيان « 1 » گرديد خوار و خاموش .\r\n فَجَعَلْناها نَكالًا  - آن را نكالى كرديم  لِما بَيْنَ يَدَيْها  ايشان را كه فرا پيشند  وَ ما خَلْفَها  و ايشان كه پسانند ،  وَ مَوْعِظَةً  و پندى كرديم  لِلْمُتَّقِينَ  ايشان را كه ميخواهند كه از عذاب و خشم خدا پرهيزيده آيند .\r\n وَ إِذْ قالَ مُوسى لِقَوْمِهِ  - ياد كن آن زمان كه موسى گفت قوم خويش را  إِنَّ اللَّهَ يَأْمُرُكُمْ  اللَّه ميفرمايد شما را  أَنْ تَذْبَحُوا بَقَرَةً  كه گاوى ماده بكشيد ،  قالُوا  جواب دادند ايشان و گفتند  أَ تَتَّخِذُنا هُزُواً  ما را مىافسوس گيرى  قالَ  گفت موسى  أَعُوذُ بِاللَّهِ  فرياد خواهم بخداى ،  أَنْ أَكُونَ مِنَ الْجاهِلِينَ  كه من از نادانان باشم .\r\n قالُوا ادْعُ لَنا رَبَّكَ  - موسى را گفتند خداوند خويش را خوان و ازو خواه  يُبَيِّنْ لَنا ما هِيَ  تا ما را پيدا كند كه آن گاو چه گاويست .  قالَ  گفت موسى  إِنَّهُ يَقُولُ  كه اللَّه ميگويد -  إِنَّها بَقَرَةٌ  آن گاويست  لا فارِضٌ  نه سوده دندان و نه زاد زده ،  وَ لا بِكْرٌ  و نه خردى نيرو ناگرفته  عَوانٌ بَيْنَ ذلِكَ  نه پير است و نه نوزاد ، ميان اين و آن -  فَافْعَلُوا ما تُؤْمَرُونَ  بكنيد آنچه شما را مىفرمايند و مپيچيد .\r\n\r\n\r\n","description":"","footnote":"\r\n( 1 ) كپيان : جمع كپى بوزينه .\r\n","page_name":" 220 ","page_number":230},
  {"content":"\r\n\r\n قالُوا ادْعُ لَنا رَبَّكَ  - گفتند خداوند خويش را خوان و ازو خواه  يُبَيِّنْ لَنا  تا پيدا كند ما را  ما لَوْنُها  كه رنگ آن گاو چيست ،  قالَ إِنَّهُ يَقُولُ إِنَّها بَقَرَةٌ صَفْراءُ  گفت - وى ميگويد كه آن گاويست زرد رنگ  فاقِعٌ لَوْنُها  روشن است رنگ آن  تَسُرُّ النَّاظِرِينَ  نگرندگان را شاد مىكند از روشنايى .\r\n قالُوا ادْعُ لَنا رَبَّكَ  گفتند خداوند خويش را خوان و از وى خواه  يُبَيِّنْ لَنا ما هِيَ  تا پيدا كند ما را كه آن گاو چيست ،  إِنَّ الْبَقَرَ تَشابَهَ عَلَيْنا  كه جنس گاو بر ما مشتبه شد ،  وَ إِنَّا إِنْ شاءَ اللَّهُ لَمُهْتَدُونَ  و ما اگر خدا خواهد بدان راهبرانيم .\r\n قالَ إِنَّهُ يَقُولُ إِنَّها بَقَرَةٌ  - گفت وى ميگويد كه آن گاويست  لا ذَلُولٌ تُثِيرُ الْأَرْضَ  نه كار شكسته است و نرم چنانك زمين شكافد ،  وَ لا تَسْقِي الْحَرْثَ  و نه كشت زار را آب كشد ،  مُسَلَّمَةٌ  از عيبها رهانيده و رسته ،  لا شِيَةَ فِيها  در همه پيوست وى جز زان رنگ زردى رنگى نيست ،  قالُوا  - گفتند موسى را  الْآنَ جِئْتَ بِالْحَقِّ  اكنون جواب بسزا آوردى ،  فَذَبَحُوها  پس آن گاو را بكشتند  وَ ما كادُوا يَفْعَلُونَ  و نزديك بودى و خواستندى كه آن را نيابندى و نكشتندى از بس كه پرسيدند و پيچيدند و حجّت ميگرفتند .\r\n\r\nالنوبة الثانية\r\n- قوله تعالى :  وَ لَقَدْ عَلِمْتُمُ  الآيه ، ابن عباس گفت خداى عز و جل جهودان را تعظيم روز آدينه فرمود چنانك مسلمان را فرمود ، پس ايشان مخالفت كردند و روز شنبه اختيار كردند و آن را معظّم داشتند و فرمان حق بجاى بگذاشتند ، اللَّه تعالى درين روز شنبه كار بريشان سخت فرا گرفت ، تا هر چه ايشان را بديگر روزها حلال است از كسب كردن و ساز معيشت ساختن درين روز بريشان حرام كرد ، اكنون ايشان\r\n\r\n","description":"","footnote":"","page_name":" 221 ","page_number":231},
  {"content":"\r\n\r\nتعظيم اين روز بجاى ميآرند و مزد بدان نستانند از جهت عدم تعظيم روز جمعه ، و اگر نافرمانى كنند بعقوبت رسند .\r\nدر بعضى روايات آورده‌اند كه داود ع مردى را ديد روز شنبه كه هيزم بر پشت داشت بفرمود تا او را بردار كردند . و رب العزة جل جلاله از عهد گرفتن بريشان در تعظيم روز شنبه خبر ميدهد و ميگويد -  وَ قُلْنا لَهُمْ لا تَعْدُوا فِي السَّبْتِ  ايشان را گفتيم در روز شنبه از اندازه در مگذريد ، و كسب مكنيد كه آن بر شما حرام است ، و كسب ايشان ماهى گرفتن بود . روز شنبه ماهيان دريا جمله بر روى آب مىآمدند ، و خرطومهاى خويش بيرون ميكردند و روزهاى ديگر بقعر دريا پنهان مىشدند . و ذلك فى قوله تعالى  إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَ يَوْمَ لا يَسْبِتُونَ لا تَأْتِيهِمْ ،  پس ايشان حيلت ساختند و گرد دريا حوضها فرو بردند و از دريا جويها بدان گشادند ، تا روز شنبه دريا موج زدى و ماهيان را در آن حوض كردى ، پس نتوانستندى فابيرون شدن ، كه آب اندر حوضها اندك بودى و راه آن بسته ، پس روز يكشنبه آن ماهيان بيرون ميكردند .\r\nو گفته‌اند ضصّها « 1 » نيز در دريا ميگذاشتند تا ماهى در آن افتادى ، آنكه هم چنان فرو گذاشته استوار ميكردند تا روز يكشنبه روزگارى در آن بودند ، و رب العزة ايشان را فرا ميگذاشت ، تا دلهاى ايشان سخت شد و بر نافرمانى دلير شدند . پس رب العالمين ايشان را فرا گرفت و عقوبت فرستاد . و همانست كه مصطفى ع گفت - ان اللَّه يمهل الظالم حتى اذا اخذه لم يفلته ، ثم قرأ -  وَ كَذلِكَ أَخْذُ رَبِّكَ إِذا أَخَذَ الْقُرى وَ هِيَ ظالِمَةٌ  ابن عباس گفت : جمله اهل آن شهر هفتاد هزار بودند و بسه گروه شدند : - گروهى نافرمانى كردند و از تعظيم روز شنبه دست باز داشتند ، و فسق و فجور و خرم و زمر درين روز پيش گرفتند ، وعيد خود ساختند ، و قومى ايشان را نهى ميكردند و بعقوبت مى ترسانيدند و بدان رضا نميدادند ، و سه ديگر خاموش بودند ، نه خود ميكردند و نه ايشان را مىباز زدند . ابن عباس گفت - نجى الناهون و هلك المصطادون و لا ادرى ما فعل بالساكتين .\r\nاما مسئله حيلت در شرعيات - علما در آن مختلف‌اند . اصحاب رأى على الاطلاق روا\r\n\r\n\r\n","description":"","footnote":"\r\n( 1 ) الشص بالكسر قلاب جمعه ، شصوص .\r\n","page_name":" 222 ","page_number":232},
  {"content":"\r\n\r\nدارند ساختن حيلت تا حرامى حلال گردانند ، ازينجا گفت ابو يوسف قاضى از اصحاب ايشان كه - ما نقموا علينا الا انّا جئنا الى اشياء حرام فاحتلنا حتى صارت حلالا . و مالك و اصحاب وى البته به هيچ وجه حيلت روا ندارند تا محظورى حلال گردانند و مذهب امام احمد همين است و گفت - اگر كسى سوگند ياد كند كه با فلان كس سخن نگويم پس با وى نويسد سوگند دروغ كرد ، و كفّارت لازم آمد ، كه اين نبشتن حيلت آن سخن گفتن است : و حيلت ممنوع است . از عايشه پرسيدند كه چه گويى در محرم كه گوشت صيد در ديگ نهد و از آن طبيخ سازد ، پس گويد - انا لا آكل اللحم و آكل المرقة - فقالت عايشه - اما صاحب المرقة فعليه لعنة اللَّه . اما مذهب شافعى و اتباع وى آنست كه بكارى مباح بمباح رسيدن جائز است ، و حيلت در آن روا . اما به چيزى محرّم بمباح رسيدن روا نيست و حيلت در آن باطل است ، كه عين حرام بحيلت حلال نشود ، نه بينى كه بر بنى اسرائيل ماهى گرفتن باصل حرام بود ، نه چنان كه بر صفتى حرام بود و بر صفتى حلال . تا بر آن صفت كه حلال بودى حيلت كردندى و بدست آوردندى ، بلكه عين آن محرم بود لا جرم هر حيلت كه ساختند آن تحريم بر برنخاست و عقوبت بايشان فرو آمد ، كه ايشان به چيزى محرّم مباح طلب ميكردند ، و اين چنين حيلت روا نيست .\r\nو به قال الشافعى .\r\nقوله تعالى  وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ  - گفته‌اند اين خطاب با آن جهودان است كه در عهد رسول خدا بودند . ميگويد نيك دانيد شما احوال پدران و اسلاف شما كه نافرمانى كردند و از اندازه در گذشتند ، پس از آنك ايشان را گفته بودند  لا تَعْدُوا فِي السَّبْتِ  . و اين قصه در عهد داود پيغامبر رفت . و آن قوم اهل ايله بودند پيشين شهرى از شهرهاى شام كه از مدينه مصطفى بشام روند داود دعاء بد كرد بريشان و گفت « اللهم ان عبادك قد خالفوا امرك ، و تركوا قولك ، فاجعلهم آية و مثلا لخلقك » بار خدايا ، اين بندگان تو فرمان تو بر كار نگرفتند ، و پيمان تو بشكستند ، ايشان را نشانى كن ميان خلق خود بر صفتى كه ديگران بدان عبرت گيرند .\r\nرب العالمين گفت -  فَقُلْنا لَهُمْ كُونُوا قِرَدَةً خاسِئِينَ  - ايشان را گفتيم كپيان گرديد\r\n\r\n","description":"","footnote":"","page_name":" 223 ","page_number":233},
  {"content":"\r\n\r\nخوار و بى سخن و نوميد و دور از رحمت خداوند عزّ و جل . چنين گويند كه قومى صالحان كه در ميان ايشان بودند و آن را بدل منكر بودند و به زبان نهى ميكردند اما تغيير آن حال نمىتوانستند كرد كه قوتى و شوكتى نداشتند ، اين قوم جدايى گرفتند ازيشان ، و ديوارى بر آوردند ميان هر دو گروه ، ترسيدند كه اگر عذابى در رسد در همه گيرد . خبر درست است از مصطفى صلّى اللَّه عليه و آله و سلّم\r\n« ما من قوم يعمل بين ظهرانيهم بمعاصى اللَّه عز و جلّ فلم يغيروا الّا عمّهم اللَّه به عذاب »\r\nو اليه الاشارة بقوله تعالى  كانُوا لا يَتَناهَوْنَ عَنْ مُنكَرٍ فَعَلُوهُ  و قال تعالى  لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ .  و قال رجل لابى هريرة - انّ الظّالم لا يضر الا نفسه ، فقال ابو هريرة و الذى نفس ابى هريرة بيده ان الحبارى ليموت فى وكرها و ان الضّبّ يموت فى جحره من ظلم بنى آدم - و\r\nعن زينب - ان النبى صلّى اللَّه عليه و آله و سلّم - استيقظ يوما من نومه محمرّا وجهه . و هو يقول - لا إله الا اللَّه ويل للعرب من شرّ قد اقترب . فتح اليوم من ردم يأجوج و مأجوج مثل هذه ، و عقد تسعين ، قالت زينب يا رسول اللَّه انهلك و فينا الصالحون . قال نعم اذا كثر الخبث . »\r\nرجعنا الى القصة - روزى از روزها آن قوم كه اهل صلاح بودند از خانه‌هاى خويش بيرون آمدند و ايشان كه اهل فساد بودند از جانب خويش دروازه باز ننهاده بودند ، و نيز حس و حركت و آواز قوم كه هر روز مىشنيدند آن روز نشنيدند . مردى بر سر ديوار كردند نگرست دريشان ، همه كپيان را ديد كه در يكديگر مىافتادند . گفته‌اند در تفسير كه هر چه جوانان بودند كپيان گشتند و هر چه پيران بودند خنازير شدند . سه روز بر آن صفت بودند و پس از آن هيچ نماندند . عبد اللَّه مسعود گفت - از مصطفى پرسيدم كه اين كپيان و خوگان از نسل جهودان‌اند .\r\nفقال رسول اللَّه صلّى اللَّه عليه و آله و سلّم - انّ اللَّه عز و جل لم يلعن قوما قطّ فمسخهم فكان لهم نسل حتى يهلكم ، و لكن هذا خلق كان ، فلمّا غضب اللَّه على اليهود مسخهم و جعلهم مثلا .\r\n فَجَعَلْناها نَكالًا  - ميگويد آن عقوبت و مسخ در آن شهر آن قوم را عبرتى كرديم و فضيحتى ، تا هر كه آن را شنود يا بيند بسته ماند از چنين كارى كه عقوبتش\r\n\r\n","description":"","footnote":"","page_name":" 224 ","page_number":234},
  {"content":"\r\n\r\nاينست . نكل بند پاى است ، و نكول باز ايستادن است از رفتن در كارى يا سخنى ، و باز نشستن از اقرار ،  إِنَّ لَدَيْنا أَنْكالًا   وَ اللَّهُ أَشَدُّ بَأْساً وَ أَشَدُّ تَنْكِيلًا  از آن است .\r\n لِما بَيْنَ يَدَيْها  - ميگويد عبرتى كرديم ايشان را كه فرا پيش‌اند يعنى اهل شام  وَ ما خَلْفَها  و ايشان كه پسانند يعنى اهل يمن .  لِما بَيْنَ يَدَيْها  اى للامم التي ترى تلك الفرقة الممسوخة - يعنى امتى را كه حاضر بودند و ايشان را مىديدند  وَ ما خَلْفَها  و امتها كه پس ازيشان آيند و قصّهء ايشان بشنوند . و قيل عقوبة لما مضى من ذنوبهم و عبرة لمن بعدهم - ميگويد آن را كرديم تا گناهان ايشان را عقوبت باشد و پسينان را عبرت باشد .\r\n وَ مَوْعِظَةً لِلْمُتَّقِينَ  اى للمؤمنين من هذه الامة ، فلا يفعلون مثل فعلهم ، و قيل من ساير الامم .\r\nقوله تعالى .  وَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  - مفسران گفتند مردى در بنى اسرائيل درويش بود و عمّه‌زادهء توانگر داشت بميراث عمه‌زادهء خود شتافت ، بشب رفت و وى را بكشت ، و بسبطى ديگر بود و در خانه ايشان بيوكند ، بامداد آن سبط كشته بيگانه ديدند بر در خويش ، و سبط اين كشته مرد خويش را نيافتند ، جستند و بر در بيگانگان يافتند كشته ، خصومت در گرفتند اينان گفتند كه مرد خويش بر در شما كشته مىيابيم ، و ايشان گفتند كه كشتهء خويش بدر سراى ما آورديد و بر ما آلوديد ، دست بسلاح زدند ، و روى بجنگ آوردند ، آخر گفتند كه وحى پيوسته است و پيغامبر بجاى ، به روى رويم ، بر موسى آمدند و قصه بر وى عرضه كردند .\r\nموسى گفت : -  إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  - اللَّه ميفرمايد شما را كه گاوى ماده بكشيد . جواب دادند ايشان  أَ تَتَّخِذُنا هُزُواً  از جواب اين خصومت در گاو چيست ؟ ما را مىافسوس گيرى از جفا كارى كه بودند و غليظ طبعى . چون حكمت در آن فرمان ندانستند اضافت سخريت با پيغامبر كردند ، تا پيغامبر گفت .\r\n\r\n","description":"","footnote":"","page_name":" 225 ","page_number":235},
  {"content":"\r\n\r\n أَعُوذُ بِاللَّهِ أَنْ أَكُونَ مِنَ الْجاهِلِينَ  - اين سخريت كار جاهلانست و من فرياد خواهم بخداى كه كار جاهلان كنم . مفسران گفتند اين آن گه بود كه هنوز در مصر بودند دريا ناگذاشته ، و غرق فرعون و كسان او ناديده ، پس ازين قصه‌ها رفت كه شرح آن بجاى خويش كرديم .\r\n قالُوا ادْعُ لَنا رَبَّكَ  - وهب منبه گفت : - در بنى اسرائيل جوانى بود مادر داشت و آن مادر را نوازنده بود بر دل و گوش ، و بر وى بارّ و مهربان و كسب وى آن بود كه هر روز پشتهء هيزم بياوردى و ببازار بفروختى ، ثلثى از بهاى آن هيزم به صدقه ميدادى ، و ثلثى خود به كار مىبردى ، و ثلثى بمادر ميدادى چون شب در آمدى آن جوان شب را بسه قسم نهادى يك قسم نماز را و يك قسم خواب را و يك قسم بر بالين مادر بنشستى و تسبيح و تكبير و تهليل وى را تلقين ميكردى ، كه مادر از قيام شب عاجز بود .\r\nروزگارى برين صفت مىبودند . رب العالمين خواست كه آن جوان را بى نياز كند و بركت آن برّ و نيكى فراوى رساند . ابو هارون مدينى گفت - البرّ مع الوالدين منساة فى العمر و مثراة فى المال و محبّة فى الاهل . پس آن جوان بنى اسرائيل كه با مادر برين صفت بود در همه جهان گاوى داشت ، رب العزة تقدير چنان كرد كه در بنى اسرائيل عاميل را بكشتند و كشندهء وى پنهان شد . خداى عز و جل ايشان را فرمود تا اظهار آن سرّ را گاوى زرد رنگ ، روشن ، نيكو ، نه پير ، و نه نوزاد ، نه فرسوده ، نه كار شكسته بكشند و چنين گاو هيچكس را نبود در آن وقت مگر اين جوان را . فرشتهء بوى آمد در صورت آدمى در دشت و وى را گفت - اين گاو از تو بخواهند خواست كشتن را بفرمان آسمانى و پيغام خداى ، آن را به مفروش بكم از پرّى پوست وى دينار . گفت - چنين كنم . پس ايشان بدل آن گاو نيافتند و از وى بخريدند ، و بپرّى پوست آن دينار فراوى دادند . درين قصه دو حكمت نيكوست ، - يكى بركت برّ بر مادر در حق آن جوان كه پيدا شد . ديگر عقوبت تعنّت جستن بر پيغامبر در حق بنى اسرائيل كه بسيار مىپرسيدند و مىپيچيدند .\r\nو\r\nعن ابى قلابة قال قال رسول اللَّه صلّى اللَّه عليه و آله و سلّم : - اياكم و التشديد فانّما هلك من كان قبلكم بالتشديد على انفسهم ، فشدّد عليهم ، فتلك بقاياهم فى الصوامع و الديار -\r\nاز اول ايشان را\r\n\r\n","description":"","footnote":"","page_name":" 226 ","page_number":236},
  {"content":"\r\n\r\nبكشتن گاوى فرمودند هر كدام كه باشد ، و ايشان بطريق تعنّت سؤال بسيار ميكردند و رب العالمين بعقوبت آن تعنت كار بريشان سخت كرد .\r\nگفتند - يا موسى  ادْعُ لَنا رَبَّكَ يُبَيِّنْ لَنا ما هِيَ قالَ إِنَّهُ يَقُولُ إِنَّها بَقَرَةٌ لا فارِضٌ وَ لا بِكْرٌ عَوانٌ بَيْنَ ذلِكَ  - بپرس از خداوند خويش كه صفت آن گاو چيست ؟ يعنى در زاد چونست ؟ ايشان را جواب آمد كه ميانه گاوى است در زاد جوانست و تمام ، نه نوزادى نا و نه پيرى شكسته .  فَافْعَلُوا ما تُؤْمَرُونَ  - آنچه ميفرمايد شما را بكنيد و بيش ازين مپرسيد و مپيچيد . اگر ايشان برين اقتصار كردندى ، و بيش ازين نپرسيدندى كار برايشان آسانتر آمدى ، لكن شدّدوا فشدّد اللَّه عليهم . ديگر باره از رنگ آن گاو پرسيدند جواب آمد كه رنگ آن زردست زردى روشن ، نيكو ، در تندرستى و جوانى ، و نيكو رنگى ، كسى كه در آن نگرد شاد شود و خواهد كه باز بيند . روايت كردند از ابن عباس كه گفت « من ليس نعلا صفراء لم يزل فى سرور ما دام لابسها » و ذلك قوله  صَفْراءُ فاقِعٌ لَوْنُها تَسُرُّ - النَّاظِرِينَ  و قال ابن الزبير : اياكم و لبس هذه النعال السود فانها تورث الهم و النسيان .\r\n قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَهَ عَلَيْنا  ديگر باره پرسيدند كه چه گاوى است أ سائمة ام عاملة ؟ چرنده است يا كار كننده ؟ كه اين گاوان بر ما مشتبه شدند  وَ إِنَّا إِنْ شاءَ اللَّهُ لَمُهْتَدُونَ  -\r\nقال النبى « لو لم يستثنوا ما بيّنت لهم الى الابد »\r\n قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَ لا تَسْقِي الْحَرْثَ  - ايشان را جواب آمد كه آن گاو كار كننده نيست كه زمين شكافد يا آب كشد و نرم نيست كه زود فرا دست آيد .  مُسَلَّمَةٌ  دست و پاى درست دارد و خلقت نيكو و آثار عمل بر وى .  لا شِيَةَ فِيها  - قيل لا عيب فيها ، و قيل لا بياض فيها ، و قيل لا لون فيها يخالف ساير لونها ، در آن هيچ عيب نه و بيرون از رنگ زردى هيچ رنگ نه .\r\n قالُوا الْآنَ جِئْتَ بِالْحَقِّ  - ايشان گفتند موسى را اكنون جواب بسزا آوردى\r\n\r\n","description":"","footnote":"","page_name":" 227 ","page_number":237},
  {"content":"\r\n\r\nو صفت آن بدانستيم و شناختيم ، طلب كردند و پيش آن جوان پارسا يافتند و به پرى پوست آن دينار بخريدند ، و از آن كه گران بها بود كامستنديد « 1 » و نزديك بود كه نخريدندى و نه كشتندى . عكرمه گفت بهاى آن دينارى بود لكن خداى عز و جل حكمتى را كه ميدانستند چنان تقدير كرد .\r\n فَذَبَحُوها وَ ما كادُوا يَفْعَلُونَ  - محمد بن كعب القرظى گفت - آن روز كه ايشان را بكشتن گاو فرمودند آن گاو نه در شكم مادر بود و نه در صلب پدر . ابن عباس گفت - چهل سال مىپيچيدند و مىپرسيدند و طلب ميكردند پس بيافتند .\r\n\r\nالنوبة الثالثة\r\n- قوله تعالى : -  وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ  اشارت بقهر خداوند است و بيگانگان ، چنانك دوستان را نوازنده است بيگانگان را گيرنده است ، و چنانك نواخت وى بنواخت ديگران نماند ، گرفتن وى نيز بگرفتن ديگران نماند . و اللَّه اشدّ بأسا و اشد تنكيلا - اللَّه سخت‌گيرتر از همهء گيرندگانست ، فرو برندهء جبارانست ، دادخواه ستمكارانست ، شكنندهء كامهاى بندگانست ، نه از كسى به بيم ، نه كرد وى بر وى تاوانست ، كه كردگار جهانيانست و هست كنندهء ايشانست . معاشر المسلمين از بطش وى هراس گيريد و ايمن منشينيد ! كه اگر ايشان را مسخ ظاهر عقوبت بودست اين امت را مسخ باطن عقوبت است ! و رب العالمين چون بريشان خشم گرفت رنگ ايشان از آنجا كه صورت است بگردانيد ، اگر برين امت خشم گيرد و العياذ باللّه رنگ اينان از روى سيرت بگرداند ، اگر ايشان را بجرم خويش روى سياه گردانيد اينان را بجرم خويش دل سياه كند .  كَلَّا بَلْ رانَ عَلى قُلُوبِهِمْ   وَ نُقَلِّبُ أَفْئِدَتَهُمْ وَ أَبْصارَهُمْ  و كسى را كه امروز وى دل وى از خود بگرداند بيم است كه فردا چون در گور شود روى وى از قبله بگرداند ، فردا روسياه باشد . ابو اسحاق فزارى گفت مردى پيش ما بسيار آمدى و يك نيمه روى وى پوشيده بود . گفتم چرا پوشيدهء ؟ گفت اگر امان دهى بگويم . گفتم - ترا امانست . فقال : - كنت نباشا فدفنت امرأة فذهبت فنبشتها حتى ضربت بيدى الى اللّفافة فمددت و جعلت تمدّ هي ايضا . فقلت أ تراها\r\n\r\n\r\n","description":"","footnote":"\r\n( 1 ) كذا فى نسخة الف . و خواستند فى نسخة ج\r\n","page_name":" 228 ","page_number":238},
  {"content":"\r\n\r\nتغلبنى . فجثوت على ركبتى فمددت فرفعت يدها فلطمتنى - فاذا كشف عن وجهه فاذا اثر خمس اصابع فى وجهه ، قال ثم رددت عليها لفافتها و ازارها ، ثم رددت اللبن و جعلت على نفسى ان لا انبش ما عشت . قال ابو اسحاق - فكتبت الى الاوزاعى بذلك فكتب اليّ ويحك سله عمّن مات من اهل التوحيد و كان يوجّه الى القبلة أ حوّل وجهه ام ترك وجهه الى القبلة . فسألته عن ذلك فقال اكثر ذلك حوّل وجهه عن القبلة قال - فكتبت الى الاوزاعى بذلك فكتب الى  إِنَّا لِلَّهِ وَ إِنَّا إِلَيْهِ راجِعُونَ  ثلاثة مرات . اما من حوّل وجهه عن القبلة فانه مات على غير السنة ،  وَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  - اين قصه گاو بنى اسرائيل و ذكر صفات وى درين آيات از لطائف حكمت و جواهر عزت قرآن است ، و قرآن خود بحر محيط است اى بسا لؤلؤ شاهوار و درّ شب افروز كه در قعر اين بحر است اما كسى بايد كه هر چه رب العزة در صفت گاو بنى اسرائيل گفت از روى اشارت در صفات خود بيند ، و به آن مقام رسد تا غواصى اين بحر را بشايد . و آن عجائب الذخائر و درر الغيب او را به خود راه دهد ، و جملهء آن صفات درين سه آيت مبيّن كرد يكى  لا فارِضٌ وَ لا بِكْرٌ  ديگر -  صَفْراءُ فاقِعٌ لَوْنُها  سديگر  لا ذَلُولٌ تُثِيرُ الْأَرْضَ  - اول  لا فارِضٌ وَ لا بِكْرٌ  - ميگويد نه پيروى فرو ريخته نه نوزادى نارسيده ، يعنى كه قدم اين جوانمردان در دايرهء طريقت آن گه مستقيم شود كه سكر شباب و شره جوانى ايشان را حجاب نكند و ضعف پيرى معطل ندارد ، نه بينى كه مصطفى آن گه وحى بوى پيوست كه نه به حال صبى قريب عهد بود و نه روزگار وى بارذل العمر رسيده بود . اگر تمامتر از اين حالى بودى وحى به سيد در آن حال پيوستى ، هر ارادت كه با سكر شباب قرين شود هميشه از راهزنان به بيم بود و كم افتد جوانى نو ارادت كه از راهزنان ايمن شود و اگر افتد در مملكت عزيز باشد مصطفى از اينجا گفت كه\r\n« عجب ربكم من شاب ليس له صبوة »\r\nصفت ديگر خوان  صَفْراءُ فاقِعٌ لَوْنُها تَسُرُّ النَّاظِرِينَ  - آن جوانمردان\r\n\r\n","description":"","footnote":"","page_name":" 229 ","page_number":239},
  {"content":"\r\n\r\nكه در حال كمال بشريت قدم در ميدان طريقت نهادند و بدان مستقيم شدند ، احديت ايشان را برنگ دوستى بر آرد ، و رنگ دوستى رنگ بيرنگى است . هر چه رنگ رنگ آميزانست ازيشان پاك فرو شويد -  وَ نَزَعْنا ما فِي صُدُورِهِمْ مِنْ غِلٍّ  تا همه روح پاك شود ، نهاد ايشان و معانى همه يك صفت گيرد . هر چشمى كه دريشان نگرد روشن شود ، هر دلى كه در كار ايشان تأمل كند آشنا گردد . سفيان ثورى بيمار شد و دليل وى پيش طبيب ترسا بردند . طبيب در آن مىنگريست و تامل ميكرد ، پس گفت - عجب حالى مىبينم اين مردى است كه از ترس خداى عز و جل جگر وى خون شدست و از مجراى آب بيرون آمده است ، اين دين كه وى بر آنست جز حق نيست ، اشهد ان لا إله الا اللَّه و اشهد ان محمد رسول اللَّه طبيب ترسا چون در دليل وى نگريست آشنا گشت پس كسى كه در روى دوستان حق نگرد از اعتقاد پاك و در سيرت ايشان تأمل كند ، از مهر دل خود چون شود ؟ اينست كه ميگويد  فاقِعٌ لَوْنُها تَسُرُّ النَّاظِرِينَ  - رنگى كه نگرندگان را شاد كند رنگ آشنايى و دوستى است ، امروز ايشان را برنگ آشنايى و دوستى بر آرد ، و چه رنگ است ازين نكوتر ؟ يقول تعالى -  وَ مَنْ أَحْسَنُ مِنَ اللَّهِ صِبْغَةً  و فردا ايشان را بنور خود رنگين كند ، كما\r\nقال النبي صلّى اللَّه عليه و آله و سلّم : - « فيصبغون بنور الرحمن عز و جل »\r\nصفت سوم آنست كه گفت - :  لا ذَلُولٌ تُثِيرُ الْأَرْضَ وَ لا تَسْقِي الْحَرْثَ مُسَلَّمَةٌ لا شِيَةَ فِيها  - پا كند و هنرى و بهروز و نيكو سيرت و روز افزون ، نه بعيب رسميان آلوده ، نه بمقام دون همتان فرو آمده ، نه رقم دوستى اغيار بريشان كشيده ، نه داغ اسباب بريشان نهاده ، نه سلطان بشريت بريشان دست يافته ، نه قاضى شهوات بريشان حكمى رانده ، نه باشكال و امثال گرائيده ، نه به اختيار و احتيال خود تكيه كرده ، چنانك معبود يكى شناسند مقصود يكى دانند و مشهود يكى ، و موجود يكى ،\r\n هموم رجال فى امور كثيرة * و همّى من الدنيا صديق مساعد\r\nهر كسى محراب دارد هر سويى * باز محراب سنايى كوى او . \r\n\r\nالنوبة الاولى\r\nقوله تعالى : -  وَ إِذْ قَتَلْتُمْ نَفْساً  - و شما آنيد كه يكى را\r\n\r\n","description":"","footnote":"","page_name":" 230 ","page_number":240},
  {"content":"\r\n\r\nبكشتيد ،  فَادَّارَأْتُمْ فِيها  و در آن كشته پيكار در گرفتيد ،  وَ اللَّهُ مُخْرِجٌ  و اللَّه بيرون آرنده است و آشكارا كننده  ما كُنْتُمْ تَكْتُمُونَ  آنچه شما پنهان ميداريد كه كشندهء وى كيست .\r\n فَقُلْنا اضْرِبُوهُ  - گفتيم بزنيد اين كشته را  بِبَعْضِها  به چيزى از گوشت آن گاو ،  كَذلِكَ  چنين كه ديديد  يُحْيِ اللَّهُ الْمَوْتى  مردگان را زنده كند ،  وَ يُرِيكُمْ آياتِهِ  و مىنمايد شما را نشانهاى توانايى و نيك خدايى خويش  لَعَلَّكُمْ تَعْقِلُونَ  تا در يابيد شما .\r\n ثُمَّ قَسَتْ قُلُوبُكُمْ  - پس سخت گشت دلهاى شما ،  مِنْ بَعْدِ ذلِكَ  پس آن نشانهاى مهربانى و نيك خدايى كه از من ديديد ،  فَهِيَ كَالْحِجارَةِ  تا گويى كه آن دلها از سختى چون سنگ است  أَوْ أَشَدُّ قَسْوَةً  بل كه سخت‌تر از سنگ  وَ إِنَّ مِنَ الْحِجارَةِ  و از سنگها سنگ است  لَما يَتَفَجَّرُ مِنْهُ الْأَنْهارُ  كه از آن جويها ميرود ،  وَ إِنَّ مِنْها لَما يَشَّقَّقُ  از آن سنگ است كه مىشكافد ،  فَيَخْرُجُ مِنْهُ الْماءُ  و آب از آن بيرون ميآيد ،  وَ إِنَّ مِنْها لَما يَهْبِطُ مِنْ خَشْيَةِ اللَّهِ  و از آن هست كه از بالا بهامون مىافتد از ترس خداوند ،  وَ مَا اللَّهُ بِغافِلٍ عَمَّا تَعْمَلُونَ  و خدا از كرد شما ناآگاه نيست .\r\n أَ فَتَطْمَعُونَ  مىپيوسيد و طمع ميداريد ،  أَنْ يُؤْمِنُوا لَكُمْ  كه شما را استوار گيرند  وَ قَدْ كانَ فَرِيقٌ مِنْهُمْ  و گروهى ازيشان بودند  يَسْمَعُونَ كَلامَ اللَّهِ  كه سخن خداى عز و جل مىشنيدند  ثُمَّ يُحَرِّفُونَهُ  پس آن مىبگردانيدند ،  مِنْ بَعْدِ ما عَقَلُوهُ  پس از آنك دانسته بودند و شناخته  وَ هُمْ يَعْلَمُونَ  و ايشان ميدانستند كه به آنچه ميگويند دروغ زنان‌اند و گناهكار .\r\n\r\n","description":"","footnote":"","page_name":" 231 ","page_number":241},
  {"content":"\r\n\r\n وَ إِذا لَقُوا الَّذِينَ آمَنُوا  - و چون گرويدگان را بينند  قالُوا آمَنَّا  گويند ما گرويديم و استوار داشتيم ،  وَ إِذا خَلا بَعْضُهُمْ إِلى بَعْضٍ  و آن گه كه با يكديگر افتند بى شما و خالى افتند از شما ،  قالُوا  يكديگر را گويند  أَ تُحَدِّثُونَهُمْ  ايشان را مى سخن مىگوييد ( از تورية ) و مىآگاه كنيد  بِما فَتَحَ اللَّهُ عَلَيْكُمْ  از آنچه اللَّه گشاد بر شما  لِيُحَاجُّوكُمْ . بِهِ  تا فردا بر شما حجت آرند به آن  عِنْدَ رَبِّكُمْ  نزديك خداوند شما ،  أَ فَلا تَعْقِلُونَ  مى در نيابيد ؟\r\n\r\nالنوبة الثانية\r\n- قوله تعالى :  وَ إِذْ قَتَلْتُمْ نَفْساً فَادَّارَأْتُمْ فِيها  - هر چند كه اين آيت در نظم قرآن به آخر قصه گفت اما در معنى اول قصه است كه تا آن شخص كشته نشد قصهء گاو نرفت . و معنى تدارؤ - تدافع - است ، چنانك قصهء در ميان قومى افتد اين سخن آن باز ميدهد و آن سخن اين رد مىكند .  وَ إِذْ قَتَلْتُمْ  - ميگويد شما يكى را بكشتيد . يعنى عاميل و در آن كشته خصومت در گرفتيد و از خلق پنهان ميداشتيد و خداى عز و جل آن سرّ آشكارا كرد و كشنده پيدا ، تا امروز در ميان خلق رسوا شد و فردا به عذاب آخرت گرفتار شود .\r\nقال النبى صلّى اللَّه عليه و آله و سلّم - « زوال الدنيا اهون عند اللَّه من قتل رجل مؤمن ، و من اعان على قتل مؤمن بشطر كلمة جاء يوم القيمة مكتوب بين عينيه - آيس من رحمة اللَّه - و اول ما يقضى بين النّاس يوم القيمة فى الدماء . »\r\nو\r\nسئل النبى صلّى اللَّه عليه و آله و سلّم عن القاتل و الآمر - « فقال قسمت النار سبعين جزءا فللآمر تسعة و ستّون و للقاتل جزء و حسبه » .\r\n وَ اللَّهُ مُخْرِجٌ ما كُنْتُمْ تَكْتُمُونَ  - دليل است كه هر كه در سرّ عملى كند خير يا شر طاعت يا معصيت رب العالمين آن عمل آشكارا كند و پنهان فرو نگذارد . از اينجا گفت مصطفى ع : -\r\n« لو ان احدكم يعمل فى صخرة صمّاء ليس لها باب و لا كوة لخرج عمله للنّاس كائنا ما كان . »\r\nو قال عثمان بن عفان - من عمل عملا كساه اللَّه ردائه ان خيرا فخير و ان شرا فشر .\r\n\r\n","description":"","footnote":"","page_name":" 232 ","page_number":242},
  {"content":"\r\n\r\n فَقُلْنا اضْرِبُوهُ بِبَعْضِها  - گفتيم اين كشته را بزنيد بلختى از آن گاو ، عكرمه و كلبى گفتند - از ران گاو لختى به روى زدند . ضحاك گفت . زبان گاو به روى زدند . ابن جبير گفت ضرب بعجب ذنبها ، لانه اصل البدن و اساسه عليه ، ركب الخلق و منه مدة المضغه طولا و عرضا ،\r\nلقول النبي صلّى اللَّه عليه و آله و سلّم - « كل ابن آدم يبلى الّا عجب الذنب فانّه منه خلق و فيه يركّب » .\r\nابن عباس گفت - استخوان اصل گوش به روى زدند كه محل حياة است و محل روح و مقتل آدمى ، و قول مختار اينست و تقدير الآية  فَقُلْنا اضْرِبُوهُ بِبَعْضِها  - فضرب فحيّى - آن به روى زدند و بفرمان خداى عز و جل زنده شد ، و فراهم آمد ، و عمه‌زادهء خود را گفت - انت قتلتنى - اين بگفت آن گه بيفتاد و به حال مردگى باز شد .\r\nرب العالمين گفت : -  كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ  - اين آيت حجت است بر مشركان عرب كه اصل بعث را منكر شدند ، و حجت است بر قومى فلاسفه كه بعث اجساد و اعيان را منكراند . فان هذا القتيل احيى بعينه يشخب دما . و\r\nروى انّ ابا رزين العقيلى سئل رسول اللَّه صلّى اللَّه عليه و آله و سلّم كيف - يحيى اللَّه الموتى ؟ قال يا ابا رزين ، أما مررت بارض مجدبة ؟ قال بلى يا رسول اللَّه قال ثم مررت بها مخصبة ؟ قال بلى يا رسول اللَّه - قال كذلك النشور .\r\n ثُمَّ قَسَتْ قُلُوبُكُمْ  - اين خطاب با جهودان است . رب العالمين ميگويد پس از آنك آيات و روايات قدرت ما ديديد و لطائف حكمت و عجائب صنعت در مرده زنده گردانيدن و كوه از بيخ بر آوردن و بر زور « 1 » شما بدانستن و آب از سنگ روانيدن و قومى را صورت بگردانيدن - پس از اين عجايب كه ديديد ديگر باره دلهاى شما سخت شد كلبى گفت پس از آنك مرده زنده شد و بگفت كه كيست كشندهء من ، ايشان قبول نكردند و گفتند\r\n\r\n\r\n","description":"","footnote":"\r\n( 1 ) زور كذا فى نسخة الف ، و زبر فى نسخة ج .\r\n","page_name":" 233 ","page_number":243},
  {"content":"\r\n\r\nما نكشتيم ، رب العالمين گفت سخت است دلهاى شما و سياه و غليظ كه مرده پيش چشم زنده شد و بگفت كه كشندهء من كيست و شما مىنپذيريد . و قسوة در دل آنست كه رحمت و رقت و تواضع در آن نگيرد ، و كارهاى پسنديده را و انواع خير را نرم نشود .\r\nمصطفى ع گفت -\r\n« لا تكثروا الكلام به غير ذكر اللَّه عز و جل ، فان كثرة الكلام به غير ذكر اللَّه قسوة للقلب ، و ان ابعد الناس من اللَّه القلب القاسى » .\r\nو عن حذيفه قال - تعرض الفتن على القلوب عرض الحصير فاى قلب اشربها نكتت فيه نكتة سوداء ، و اىّ قلب انكرها نكتت فيه نكتة بيضاء ، حتى تكون القلوب على قلبين - قلب ابيض مثل الصفا لا تضرّه فتنة ، و قلب اسود مربد كالكوز مجخيّا و امال كفّه لا يعرف معروفا و لا ينكر منكرا . » پارسى خبر حذيفه آنست - كه فتنه‌ها بر دلها باز گسترانند چنانك حصير گسترانند ، هر دل كه بفتنه‌ها مايل باشد و آن را گيرا بود نكتهء سياه بر آن زنند و هر دل كه به آن فتنه‌ها در نسازد و آن را منكر شود نكتهء سپيد بر آن زنند پس مىداند كه دلها بر دو قسم است يكى همچون سنگ سپيد سخت كه هيچ فتنه در خود نپذيرد ، ديگرى سياه خاك آلود همچون كوزهء سرنگون چنانك درين كوزهء سرنگون آب نماند ، در چنين دل خير و طاعت نماند . رب العالمين دلهاى جهودان را اين صفت كرد و گفت - ايمان بنوبت مصطفى و صدق وى كه سر همهء خيرات است در دل ايشان نمىشود پس از آنك صدق وى شناختند و دانستند . اينست معنى قسوت در دلهاى جهودان .\r\nپس دلهاى ايشان با سنگ برابر كرد در سختى و درشتى و گفت  فَهِيَ كَالْحِجارَةِ أَوْ أَشَدُّ قَسْوَةً  - آن دلها همچون سنگ است بلكه سخت‌تر كه از سنگ آب آيد و گر چه آب در آن نشود ، و از دل سخت نه اجابت آيد و نه پند در آن شود . آن گه سنگ را معذور كرد و دلهاى ايشان نامعذور ، و سنگ خاره را فضل داد بر دل سخت و بتفضيل گفت  وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ  و از سنگ‌ها هست كه از آن جويها ميرود و از كوه‌ها هست كه از آن دجله و فرات و سيحون و جيحون ميرود ، و  إِنَّ مِنْها لَما يَشَّقَّقُ فَيَخْرُجُ مِنْهُ الْماءُ  - و از آن هست كه مىشكافد و آب از آن بيرون مىآيد ،\r\n\r\n","description":"","footnote":"","page_name":" 234 ","page_number":244},
  {"content":"\r\n\r\nيعنى آن سنگها كه در جهان پراكنده است و از آن چشمه‌ها ميرود -  وَ إِنَّ مِنْها لَما يَهْبِطُ مِنْ خَشْيَةِ اللَّهِ  - و از آن هست كه از بالا نشيب ميگيرد و بهامون مىافتد ، همچون آن كوه كه برابر طور بود و رب العزة آن وقت كه با موسى سخن گفت آن كوه منجلى شد ، يعنى پيدا شد به قدر يك بند سر انگشت كهين تا بعضى از آن كوه به شام افتاد و يمن و بعضى خرد گشت ، چون ريگ و در عالم بپراكند .  مِنْ خَشْيَةِ اللَّهِ  ميگويد : - آن رفتن جويها از آن سنگ و چكيدن آب از آن ، و آمدن آن از بالا بهامون ، همه از ترس خداوند است جلّ جلاله ، يعنى كه سنگها كه با ترس است و دل اين جهودان بى ترس . قومى از اهل تأويل آيت از ظاهر بگردانيدند و بر مجاز حمل كردند و گفتند نسبت خشيت با سنگ بر سبيل تسبّ است نه بر سبيل تحقق ، يعنى كه ناظر در آن نگرد قدرت اللَّه بيند ، خشيت بوى در آيد ، و تسبيح موات و جمادات كه قرآن از آن خبر ميدهد هم برين تأويل براندند و از ظاهر بگردانيدند . و اين تأويل بمذهب اهل سنت باطل است كه در ضمن آن ابطال صيغت كلام حق است و ابطال معجزهء رسول ع و تسبيح سنگ ريزه در حضرت مصطفى ع و تسبيح جفنه كه از آن طعام ميخوردند و حنين ستون كه در مسجد رسول خدا شنودند هم ازين باب است و همه در اخبار صحيح است و از معجزات مصطفى است و نشان صحت نبوت وى صلّى اللَّه عليه و آله و سلّم . اگر از ظاهر بگردانيم بر آن تأويل كه ايشان گفتند . هم در آن ابطال صيغت باشد و هم ابطال معجزه رسول ، و اين در دين روا نيست و مقتضى ايمان نيست . و هم ازين باب است آنچه در قرآن آيد كه آسمان اللَّه را پاسخ داد كه فرمانبرداريم و ذلك فى قوله -  أَتَيْنا طائِعِينَ  - و فردا اندامهاى كافر گواهى ميدهد بر كافر بسخنى گشادهء روشن . چنانك اللَّه گفت -  وَ قالُوا لِجُلُودِهِمْ لِمَ شَهِدْتُمْ عَلَيْنا  و دوزخ را خشم اثبات كرد آنجا كه گفت -  تَكادُ تَمَيَّزُ مِنَ الْغَيْظِ  و آتش را سخن گفتن اثبات كرد و گفت -  وَ تَقُولُ هَلْ مِنْ مَزِيدٍ  - اين همه در خرد محال است و همه از دين خداوند ذو الجلال است ، دل از آن ميشورد و خرد آن را رد مىكند ، و قرآن بدرستى آن گواهى ميدهد . و بيشترين معجزه‌هاى پيغامبران و برهانهاى\r\n\r\n","description":"","footnote":"","page_name":" 235 ","page_number":245},
  {"content":"\r\n\r\nايشان آنست كه در خرد محال است ، و اللَّه بر آن چيزها قادر بر كمال است ، و پذيرفتن آن دين راست است و اعتقاد درست . و طريق اهل سنت آنست كه اين همه كه بر شمرديم اگر چه نادر يافته است پذيرفته دارى و از ظاهر بنگردانى و از تأويل و تصرف در آن بپرهيزى ، و از جملهء ايشان نباشى كه چون در نيافتند نپذيرفتند ، تا اللَّه ايشان را ذم كرد و گفت -  وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ  - و اين مسئله بسطى دارد و شرحى خواهد اما درين موضع بيش ازين احتمال نكند .\r\n وَ مَا اللَّهُ بِغافِلٍ عَمَّا تَعْمَلُونَ  - اگر بتا خوانى خطاب با جهودان است يعنى كه خداى عز و جل از كردار شما ناآگاه نيست ، آنچه پنهان داريد و آنچه آشكارا كنيد همه ميداند و شما را به آن جزا دهد و فرو نگذارد ، و اگر بيا خوانى - بر قراءة مكى - خطاب با مؤمنان است و قدح در جهودان . با مؤمنان ميگويد خداى عز و جل از آنچه اين جهودان ميكنند ناآگاه نيست ، آن گه خطاب با مؤمنان گردانيد .\r\nو گفت  أَ فَتَطْمَعُونَ  - طمع ميداريد كه ايمان آرند و شما را استوار گيرند .\r\nو مفسران گفتند اين آن گه بود كه مصطفى در مدينه شد و جهودان مدينه را بر دين اسلام خواند ، و طمع در اسلام ايشان بست و همچنين جماعتى از انصار بودند در مدينه كه ايشان را با جهودان نزديكى بود به حكم رضا ع ، و طمع در اسلام جهودان بسته بودند ، رب العزة بايشان اين آيت فرستاد كه طمع مداريد باسلام ايشان ، كه ايشان از نسل قومىاند كه در عهد موسى كلام ما بشنيدند در كوه طور ، يعنى آن هفتاد مرد كه موسوى ايشان را با خود برده بود تا كلام حق و فرمان وى بشنيدند پس چون با قوم خويش شدند ، قومى ازيشان تبديل و تحريف در كلام حق آوردند ، و آنچه حق نگفته بود در آن افزودند ، و ذلك قولهم - سمعنا اللَّه . . . و فى آخر كلامه يقول ان استطعتم ان تفعلوا هذه الاشياء فافعلوا و الّا فلا تفعلوا و لا بأس - رب العالمين گفت - كه با سخن و پيغام من چنين كنند شما را استوار كى دارند - بعضى مفسران گفته‌اند كه معنى آيت آنست كه خداى عز و جل مصطفى را و مومنان را گفت چرا در ايمان ايشان طمع بسته‌ايد و حال ايشان آنست كه تورية كه كلام ماست بشنيدند ، و آنچه در آن بود بدانستند\r\n\r\n","description":"","footnote":"","page_name":" 236 ","page_number":246},
  {"content":"\r\n\r\nو دريافتند ، پس حكم تورية بگردانيدند ، و آيت رجم و صفت نعت تو كه رسول مايى از آن برگرفتند و آن را بدل نهادند ، و اين ازيشان نه فراموش كارى بود و نه خطا ، بلكه عمد محض بود ، قصدا ميدانستند و ميكردند . چنانك گفت -  ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ  - اين آيت دليل است كه نه مخلوق است و نه حكايت از كلام حق بلكه خود عين كلام حق است ، و لفظ - ما - در آن نه مخلوق . بخلاف قول جهميان كه گفتند لفظ - ما - در آن مخلوقست . و وجه دلالت آيت آنست كه اگر آنچه ايشان قرآن از رسول مىشنيدند حكايت از كلام بودى ، يا لفظ و قراءة وى ، به قرآن مخلوق گفتن روا بودى ، گفتى - يسمعون مثل كلام اللَّه او حكاية كلام اللَّه او قراءة كلام اللَّه .\r\nچون گفت يسمعون كلام اللَّه و جاى ديگر گفت -  فَأَجِرْهُ حَتَّى يَسْمَعَ كَلامَ اللَّهِ  ، پس بدانستيم كه آنچه ايشان گفتند باطلست ، و مقالت جهميان ، و اين خلاف از آن افتاد كه جهميان گويند كلام حق علم اوست قائم بذات او نه عبارتى كه به حرف و صوت قائم است ، و بنزديك اهل سنت اين اصل باطل است ، و خبرهاى درست ايشان را گواهى بدروغ ميدهد ، منها\r\nقول النبى صلّى اللَّه عليه و آله و سلّم - « يحشر اللَّه الناس عراة عزلا بهما »\r\n- يعنى ليس معهم شيء ، ثم يناديهم بصوت يسمعه من بعد كما يسمعه من قرب - انا الملك انا الدّيّان لا ينبغى لاحد من اهل الجنة ان يدخل الجنة و لاحد من اهل النّار عنده مظلمة - حتى اقتصّه منه ، حتى اللطمة . قيل يعنى لرسول اللَّه و اللَّه اعلم كيف . « و انما ناتى اللَّه عراة عزلا بهما قال بالحسنات و السّيّئات ، قال البخارى و فى هذا دليل على انّ صوت اللَّه لا يشبه صوت الخلق بان اللَّه يسمع من بعد كما يسمع من قرب ، و انّ الملائكة يصعقون من صوته ، و اذا تنادت الملائكة لم يصعقوا ، و\r\nعن عبد اللَّه بن مسعود قال - « قال رسول اللَّه صلّى اللَّه عليه و آله و سلّم « اذا تكلم اللَّه بالوحى سمع اهل السّماوات صلصلة كجرّ السلسلة على الصفا ، فيصعقون فلا يزالون كذلك ، حتى ياتيهم اللَّه جبرئيل فاذا جاء هم جبرئيل ع فزع من قلوبهم ، فيقولون - يا جبرئيل ما ذا قال ربكم ؟ فيقول الحق و هو العلى الكبير »\r\nو\r\nقال صلّى اللَّه عليه و آله و سلّم - « يطّلع اللَّه عز و جل الى اهل الجنّة فيقول يا اهل الجنة ، فيقولون صوت ربنا ، لبيك و سعديك ، قال كم لبثتم فى الارض عدد سنين ؟\r\nقالوا ربنا لبثنا يوما او بعض يوم قال لنعم ما انجزتم فى يوم او بعض يوم ، رحمتى و رضوانى\r\n\r\n","description":"","footnote":"","page_name":" 237 ","page_number":247},
  {"content":"\r\n\r\nو جنّتى ، امكثوا فيها خالدين مخلّدين ، ثم يقبل الى اهل النار ، فيقول يا اهل النار فيقولون صوت ربنا لبيك و سعديك ، قال كم لبثتم فى الارض عدد سنين ؟ قالوا لبثنا يوما او بعض يوم . قال بئس ما انجزتم فى يوم او بعض يوم - غضبى و سخطى و نارى ، امكثوا فيها خالدين مخلدين . »\r\n وَ إِذا لَقُوا الَّذِينَ آمَنُوا قالُوا آمَنَّا  - چون مؤمنانرا بينند گويند ايمان آورديم  وَ إِذا خَلا بَعْضُهُمْ إِلى بَعْضٍ  - و چون با يكديگر رسند گويند كه ايشان را از تورية مى سخن گويند ، و اين آن بود كه كس كس از جهودان كه تورية ميدانستند و نه چنان سخت معاند بودند با رسول خدا ، و نه باز نهاده به شوخى با مسلمانان  قالُوا أَ تُحَدِّثُونَهُمْ بِما فَتَحَ اللَّهُ  - ميگفتند در نهان - كه در تورية هست كه محمد پيغامبرست و نعت و صفت او در تورية مذكور است . آن مهينان جهودان كه معاندتر بودند اين ديگران را گفتند - كه چرا ايشان را از تورية مى خبر كنيد - كه محمد رسول است از آن خبرها كه اللَّه شما را گشاد در تورية .  عَلَيْكُمْ لِيُحَاجُّوكُمْ بِهِ عِنْدَ رَبِّكُمْ  - تا فردا نزديك خداوند شما حجت آرند بدان ور شما .\r\nپس گفت -  أَ فَلا تَعْقِلُونَ  - خواهى از قول آن مهينان نه كه كمينان را گفتند ، و خواهى خطاب اللَّه گير با آن مهينان جهودان ، و سديگر وجه ار خواهى ، خطاب مؤمنان نه ، ميگويد -  أَ فَلا تَعْقِلُونَ  اذ تطمعون - در نمىيابيد كه ايشان سخن من تحريف ميكنند و از جاى خود مىبگردانند ايشان شما را براست ندارند و استوار نگيرند .\r\n\r\nالنوبة الثالثة\r\n- قوله تعالى - :  وَ إِذْ قَتَلْتُمْ نَفْساً  - قتل نفس از دو گونه است يكى از روى صورت و يكى از روى معنى ، او كه از روى صورت خود را كشد بعذابى رسد كه عذاب از آن صعبتر نيست و ذلك فى\r\nقوله صلّى اللَّه عليه و آله و سلّم - « من قتل نفسه بسمّ فسمّه فى يده يتحسّاه فى نار جهنم خالدا مخلّدا فيها ابدا ، و من قتل نفسه بحديدة فحديدته فى ديه يجأ بها فى بطنه فى نار جهنم خالدا مخلدا فيها ابدا ، و من تردّى من جبل فقتل نفسه فهو يتردّى فى نار جهنم من جبل خالدا مخلدا فيها ابدا »\r\nو آن كس كه خود را بشمشير مجاهدت\r\n\r\n","description":"","footnote":"","page_name":" 238 ","page_number":248},
  {"content":"\r\n\r\nاز روى معنى كشد بناز و نعيم باقى و بهشت جاويدى رسيد . چنانك رب العزة گفت -   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   . قوم موسى را گفتند زندهء را بكشيد تا كشتهء زنده شود ، اشارت باهل طريق است كه نفس زنده را بشمشير مجاهدت بكشند بر وفق شريعت تا دل مرده بنور مشاهدت زنده شود ، و او كه بنور مشاهدت و روح انس زنده شد بحياة طيبه رسيد آن حياتى كه هرگز مرگى در آن نشود و فنا به آن راه نبرد ، و زبان حال بنده اندرين حال ميگويد :\r\n گر من بمرم مرا مگوييد كه مرد * گو مرده به دو زنده شد و دوست ببرد \r\nپير طريقت جنيد قدس اللَّه روحه يكى را از دوستان وى كه از دنيا رفته بود ميشست ، آن كس انگشت مسبّحه جنيد را بگرفت ، جنيد گفت - أ حياة بعد الموت ؟ جواب داد كه او ما علمت انا لا نموت بل ننقل من دار الى دار « و فى هذا المعنى ما روى عن عبد الملك بن عمير عن ربعى بن محراش - قال - كنا اخوة ثلاثة ، و كان اعبدنا و اصوفنا و افضلنا الاوسط منا فغبت غيبة الى السواد ثم قدمت على اهلى . فقالوا - ادرك اخاك فانه فى الموت ، قال فخرجت اليه اسعى ، فانتهيت اليه - و قد قضى و سجى بثوب ، فقعدت عند راسه ابكيه ، قال فرفع يده فكشف الثوب عن راسه ، و قال - السلام عليكم - قلت - اى اخى أ حياة بعد الموت ؟ - قال - نعم انى لقيت اخى فلقنى بروح و ريحان و رب غير غضبان ، و انه كسانى ثيابا خضرا من سندس و استبرق ، و انى وجدت الامر ايسر مما تحسبون ثلثا ، فاعملوا و لا تغيّروا ثلثا و انى لقيت رسول اللَّه فاقسم ان لا يبرح حتى آتيه ، فعجّلوا جهازى ثم طفأ فكان اسرع من حصاة لو القيت فى ماء ، فبلغ عايشه رض فصدّقته و قالت قد كنا نسمع ان رجلا من هذه الامة سيتكلم بعد موته .\r\n ثُمَّ قَسَتْ قُلُوبُكُمْ  - قسوت دل در حق جهال نامهربانى و بى رحمتى و از راه حق دورى ، و در حق عارفان و ارباب صدق و صفوت قوت دل است و حالت تمكن و كمال معرفت و حالت صفوت ، چنانك صديق اكبر از خود نشان داد كه هر گه كسى را ديدى كه مىگريستى و در خود مىپيچيدى از استماع قرآن ، وى گفتى - هكذا كنا حتى قست القلوب - اشارت است اين قسوت بكمال حال عارفان و جلال رتبت صدّيقان در\r\n\r\n","description":"","footnote":"","page_name":" 239 ","page_number":249},
  {"content":"\r\n\r\nبدايت كار و عنفوان ارادت ، مبتدى را بانگ و خروش و نعره و زارى بود كه هنوز عشق وى ولايت خود بتمامى فرو نگرفته بود ، پس چون كار بكمال رسد و صفاء معرفت قوى گردد و سلطان عشق ولايت خود بتمامى فرو گيرد ، آن خروش و زارى در باقى شود شادى و طرب در پيوندد ، به زبان حال گويد .\r\n ز اول كه مرا عشق نگارم نو بود * همسايه بشب ز ناله من نغنود\r\nكم گشت كنون ناله كه عشقم بفزود * آتش چو همه گرفت كم گردد دود \r\n وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ  - سنگ خاره را بر دل جافى فضل داد و افزونى نهاد ، گفت از سنگ آب آيد و نرم شود و از ترس خدا بهامون افتد ، و دل جافى در نهاد مرد بيگانه نه از ترس خدا بنالد و نه از حسرت بگريد ، نه رحمت و رقت در وى آيد .\r\nدر حكايت بيارند كه پيغامبرى از پيغامبران خدا بصحرايى بر گذشت سنگى را ديد كه در نهاد خود كوچك بود و آبى عظيم از وى ميرفت بيش از حد و اندازهء آن سنگ پيغامبر بايستاد و در آن تعجب ميكرد كه تا چه حالست آن سنگ را و چه آبست كه از وى روانست ، رب العزة آن سنگ را با وى در سخن آورد تا گفت - اى پيغامبر حق - اين آب كه تو مىبينى گريستن منست ، كه از آن روز باز كه به من رسيد از كلام رب العزة كه  وَقُودُهَا النَّاسُ وَ الْحِجارَةُ  - كه دوزخ را به سنگ گرم كنند من از حسرت و ترس ميگريم . پيغامبر گفت - بار خدايا وى را از آتش ايمن گردان وحى آمد بوى ، كه او را ايمن كردم از آتش . پيغامبر برفت پس بروزگارى ديگر باز آمد و آن سنگ را ديد كه هم چنان ميگريست ، و آب از وى روان ، هم در آن تعجب بماند تا رب العزّة ديگر باره آن سنگ را بسخن آورد ، گفت - اى پيغامبر خدا چه تعجب كنى به اين گريستن من ، اللَّه تعالى مرا ايمن كرد از آتش اما گريستن اول از حسرت و اندوه بود و اين گريستن از شادى و شكر .\r\nپير طريقت گفت : - « در سر گريستنى دارم دراز ، ندانم كه از حسرت گريم يا از\r\n\r\n","description":"","footnote":"","page_name":" 240 ","page_number":250},
  {"content":"\r\n\r\nناز ، گريستن از حسرت بهرهء يتيم و گريستن شمع بهرهء ناز ، از ناز گريستن چون بود اين قصه‌ايست دراز . »\r\n\r\nالنوبة الاولى\r\nقوله تعالى :  أَ وَ لا يَعْلَمُونَ  نميدانند ايشان  أَنَّ اللَّهَ يَعْلَمُ  كه اللَّه ميداند  ما يُسِرُّونَ  آنچه نهان ميدارند  وَ ما يُعْلِنُونَ 77  و آنچه آشكارا ميكنند .\r\n وَ مِنْهُمْ أُمِّيُّونَ  و هست از جهودان قومى كه نويسنده نه‌اند  لا يَعْلَمُونَ الْكِتابَ  تورية ندانند از نوشته ،  إِلَّا أَمانِيَّ  مگر چيزى خوانند از فراشنيده ،  وَ إِنْ هُمْ إِلَّا يَظُنُّونَ 78  و نيستند مگر بر پنداره كه مىپندارند و گمان مىبرند .\r\n فَوَيْلٌ لِلَّذِينَ  ويل ايشان را  يَكْتُبُونَ الْكِتابَ بِأَيْدِيهِمْ  كه نوشتهء مىنويسند بدست خويش  ثُمَّ يَقُولُونَ  و آن گه ميگويند  هذا مِنْ عِنْدِ اللَّهِ  اين از نزديك خداست عز و جل  لِيَشْتَرُوا بِهِ ثَمَناً قَلِيلًا  تا بفروختن حق به بهاى اندك مىخرند ،  فَوَيْلٌ لَهُمْ  ويل ايشان را  مِمَّا كَتَبَتْ أَيْدِيهِمْ  از آن دروغ كه مىنويسند بدست خويش  وَ وَيْلٌ لَهُمْ مِمَّا يَكْسِبُونَ 79  و ويل ايشان را از آنچه ميستانند از رشوت .\r\n وَ قالُوا لَنْ تَمَسَّنَا النَّارُ  و گفتند كه نرسد به كسى از ما آتش دوزخ فردا  إِلَّا أَيَّاماً مَعْدُودَةً  مگر روزى چند شمرده  قُلْ  پاسخ كن ايشان را و گوى  أَتَّخَذْتُمْ عِنْدَ اللَّهِ عَهْداً  نزديك اللَّه پيمانى گرفته داريد ؟  فَلَنْ يُخْلِفَ اللَّهُ عَهْدَهُ  اگر داريد اللَّه عهد خود را خلاف نكند ،  أَمْ تَقُولُونَ عَلَى اللَّهِ ما لا تَعْلَمُونَ  يا بر خداى عز و جل چيزى مىگوييد كه ندانيد .\r\n بَلى مَنْ كَسَبَ سَيِّئَةً  - آرى هر كه بدى كند  وَ أَحاطَتْ بِهِ خَطِيئَتُهُ  و در آيد گرد بر گرد وى گناه وى  فَأُولئِكَ أَصْحابُ النَّارِ  ايشانند كه\r\n\r\n","description":"","footnote":"","page_name":" 241 ","page_number":251},
  {"content":"\r\n\r\nدوزخيانند  هُمْ فِيها خالِدُونَ 81  ايشان جاويد در آنند .\r\n وَ الَّذِينَ آمَنُوا  و ايشان كه بگرويدند و رساننده را استوار گرفتند  وَ عَمِلُوا الصَّالِحاتِ  و نيكيها كردند  أُولئِكَ أَصْحابُ الْجَنَّةِ  ايشانند كه بهشتيان‌اند  هُمْ فِيها خالِدُونَ 82  ايشان در آن بهشت جاودانند .\r\n وَ إِذْ أَخَذْنا مِيثاقَ بَنِي إِسْرائِيلَ  و عهد گرفتيم و پيمان ستديم از فرزندان يعقوب  لا تَعْبُدُونَ إِلَّا اللَّهَ  كه تا نپرستيد جز از اللَّه  وَ بِالْوالِدَيْنِ إِحْساناً  و پدر و مادر را نوازند و با ايشان نيكويى كنند  وَ ذِي الْقُرْبى  و با خويشان و نزديكان  وَ الْيَتامى  و با كودكان پدر مردگان  وَ الْمَساكِينِ  و با درويشان  وَ قُولُوا - لِلنَّاسِ حُسْناً  و مردمان را نيكويى گوئيد ،  وَ أَقِيمُوا الصَّلاةَ  و نماز بهنگام بپاى داريد  وَ آتُوا الزَّكاةَ  و زكات مال خويش بدهيد  ثُمَّ تَوَلَّيْتُمْ  پس از آن وصيت كه شما را كرديم برگشتيد  إِلَّا قَلِيلًا مِنْكُمْ  مگر اندكى از شما  وَ أَنْتُمْ مُعْرِضُونَ 83  و از وفا روى گردانيديد .\r\n\r\nالنوبة الثانية\r\n- قوله تعالى :  أَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ  - اين خطاب اگر خواهى منافقان را نه و اگر خواهى جهودان را ، اگر منافقان را نهى معنى آنست كه اين منافقان كه با مصطفى ع و با مؤمنان سخن ديگر ميگويند و در دل ديگر دارند نميدانند كه اللَّه سر و آشكاراى ايشان ميداند . آن انديشه كه در دل دارند و به زبان جز زان ميگويند يا آن سخن كه با يكديگر ميگويند در خلوت پنهان از مسلمانان ، اللَّه ميداند اگر خواهد پيغامبر خود را و مؤمنان را از سرّ ايشان خبر كند ، حديث وهب بن عمير ازين باب است با صفوان بن اميه - در حجره نشسته بود . وهب گفت « لو لا عيالى و دين علىّ لا حببت أن اكون انا الّذى اقتل محمدا لنفسى » - اگر نه عيال بودى و دينى كه بر منست من قصد قتل محمد كردمى و شغل وى شما را\r\n\r\n","description":"","footnote":"","page_name":" 242 ","page_number":252},
  {"content":"\r\n\r\nكفايت كردمى . صفوان . گفت - اين كار را چه حيلت سازى و چون بر دست گيرى ؟\r\nگفت - من مردى ام دلاور ، او را بفريبم ضربتى زنم ، آن گه بر گردم و بكوه بر شوم كس به من در نرسد . صفوان گفت - عيالت با عيال من و دين تو بر من ، هان تا چه دارى ! - فخرج فشحذ سيفه و سمّه ، ثم خرج الى المدينة ، شمشير تيز كرد و زهر آلود كرد و به قصد مدينه از مكه بيرون شد . چون در مدينه شد عمر خطاب وى را بديد انديشه‌ناك شد .\r\nپيش مؤمنان و ياران باز رفت گفت - « انى رأيت وهبا قد قدم فرابنى قدومه و هو رجل غادر فاطيفوا بنبيّكم - گفت وهب آمد و از آمدن وى در دلم شك افتاد كه وى مردى غدار است ، نگر تا مصطفى را خالى نگذاريد و ياران همه پيرامون مصطفى ع در نشستند .\r\nوهب آمد و گفت -\r\nأنعم صباحا يا محمد . قال - قد ابدلنا اللَّه خيرا منها - السلام . ما اقدمك ؟\r\nمصطفى ع گفت - خداى عز و جل ما را ازين بهتر تحيتى و سلامتى داده است ، چه آورد ترا اينجا ؟ گفت آمدم تا اسيرانرا باز خرم . مصطفى گفت -\r\nما بال السيف ؟\r\nشمشير چيست كه در بر دارى ؟ گفت يا محمد روز بدر نيز داشتيم و ما را در آن بس ظفرى و نجاحى نبود ، مصطفى گفت -\r\n« فما شيء قلت لصفوان و انتما فى الحجر ؟ »\r\nآن چه سخن بود كه در حجر با صفوان ميگفتى - كه\r\nلو لا عيالى و دين علىّ ؟ - وهب گفت هاء ! كيف قلت ؟ فاعاده عليه . قال وهب - قد كنت تخبرنا بخبر اهل السّماء فنكذبك ، فاراك تحدثنا بخبر اهل الارض . اشهد ان لا إله الّا اللَّه و انّك رسول اللَّه . ثم قال - يا رسول اللَّه اعطنى عمامتك ، فاعطاه النبى صلّى اللَّه عليه و آله و سلّم عمامته ، ثم خرج راجعا الى مكة .\r\nفقال عمر لقد قدم وهب و انه لا بغض الىّ من الخنزير و انه رجع و هو احبّ الى من بعض ولدى .\r\nو اگر جهودان را نهى اين خطاب كه «  أَ وَ لا يَعْلَمُونَ »  - معنى آنست - كه نميدانند اين جهودان كه اللَّه ميداند آنچه پنهان ميدارند از عداوت ، و آشكارا ميكنند از جحود ، در نهان دشمنى ميدارند با مؤمنان و آشكارا مىباز نشينند از اقرار ، گواهى پنهان ميكنند و آشكارا دروغ زن ميگيرند .\r\n وَ مِنْهُمْ أُمِّيُّونَ  الآية - قيل ان الامّى منسوب الى امّه‌اى تربّى معها و لم يفارقها ، فيتعلم ما يتعلمه الرجال اى هم كما ولدوا لم يتعلموا . امّى نادبير است كه\r\n\r\n","description":"","footnote":"","page_name":" 243 ","page_number":253},
  {"content":"\r\n\r\nنداند نبشتن و خواندن . مصطفى گفت -\r\nانّا امّة اميّة لا نكتب و لا نحسب .\r\nو يقال - هو منسوب الى الامّة التي هى الخلقة . يقال فلان طويل الامة اى الخلقة و القامة . در معنى اين آيت دو قول گفته‌اند : يكى آنست كه از جهودان قومىاند كه تورية ندانند نوشتن و خواندن آن ، مگر چيزى شنوند از مهتران خويش از دروغها كه بر مىسازند و ميگويند - هذا من عند اللَّه - و ايشان را آن معرفت نيست كه بدانند كه آن دروغ است .\r\n وَ إِنْ هُمْ إِلَّا يَظُنُّونَ  - و انگه ظنى مىبرند و يقين نميدانند كه آن حق است و به مجرد آن ظن بر خدا منكر ميشوند . به اين قول « امانىّ » بمعنى اكاذيب است . و بقول ديگر « امانىّ » بمعنى تلاوت و قراءة است ، يعنى از جهودان قومىاند كه از تورية جز تلاوت و قراءة ندانند ، احكام شرعى و امور دينى كه در آنست و دانستن آن بريشان لازم است مىندانند و مىنشناسند ، و حق تلاوت آن از تحليل حلال و تحريم حرام مىبنگزارند ،  وَ إِنْ هُمْ إِلَّا يَظُنُّونَ  - آن گه ظن مىبرند كه بتصديق موسى و قبول تورية با تكذيب محمد و ردّ قرآن رستگارى يابند . يعنى كه اين قوم با ايشان كه حق تلاوت آن بگزارند و احكام آن بشناسند و بدان كار كنند كى برابر باشند ؟ اگر كسى گويد - امّيّت - نعت رسول خداست و آنچه نعت وى باشد ديگران را در آن چه ذم باشد و رب العالمين بر سبيل ذم جهودان را به اين صفت ياد كرد ؟ جواب آنست كه نه هر چه صفت پيغامبر باشد ديگران را هم بران معنى بود ، از براى آنكه اتفاق اسم اتفاق معنى اقتضا نميكند ، و نه هر صفتى كه در غير پيغمبر باشد در پيغامبر روا نبود .\r\nنه بينى كه اكل و شرب و نوم و نكاح و امثال اين خصال كه بر عموم مردم رود بر پيغامبر نيز رود ، و وى را در آن هيچ عيب نه ، و رب العالمين كافران را ذم كرد كه بعثت پيغامبر را با وجود اين صفات انكار كردند و آن را ضلالت شمرد ازيشان ، فقال تعالى -  وَ قالُوا ما لِهذَا الرَّسُولِ يَأْكُلُ الطَّعامَ  ، الى قوله . . .  فَضَلُّوا فَلا يَسْتَطِيعُونَ سَبِيلًا  - پس ميبايد دانست كه امّيّت در صفات پيغامبر از امارات نبوت است و دلائل رسالت ، كه با صفت امّيّت وحى حق ميگزارد و بيان علم اولين و آخرين ميكرد ، و ز غيب آسمان و زمين خبر ميداد ، و خلق را به راه حق دعوت ميكرد و بر طريق راست ميداشت ، و تعليم فرائض و\r\n\r\n","description":"","footnote":"","page_name":" 244 ","page_number":254},
  {"content":"\r\n\r\nشرايع و مكارم الاخلاق ميكرد ، پس اميّت در حق وى صفت كمال بود ، و در حق ديگران نشان نقصان .\r\n فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ  - مصطفى ع گفت « الويل واد فى جهنّم يهوى فيه الكافر اربعين خريفا قبل ان يبلغ قعره » . قيل معناه - انّ الذين جعل لهم الويل هم المتبوّؤن لذلك الوادى - و قال ابن المسيب - لو سيرت فيه جبال الدّنيا لماعت من شدّة حرها ، و گفته‌اند - كه - ويل - آواز دادن كافرانست و زارى كردن ايشان در آن عذاب صعب و عقوبت سخت كه بايشان ميرسد .\r\nمحمد بن حسان گفت - آن چهار كلمه است كه دوزخيان بپارسى گويند - « واى از نام واى از ننگ واى از نياز واى از آز ! » واى از نام - يعنى واى بر من كه در دنيا نام طلب كردم ، واى از ننگ كه ميگفتم - نار و لا عار - واى از نياز يعنى درويشى كه سر همه بلاست ، واى از آز يعنى حرص كه قاعدهء همه شهوات است .\r\nمفسران گفتند كه علماء جهودان از مهتران خويش كه اعداء رسول خدا بودند رشوت مىستدند و عامهء خويش را از رسول مىبرگردانيدند ، به آن دروغ كه مىبرساختند و بآنك صفت و نعمت مصطفى ع مىبگردانيدند ، كه در تورية صفت مصطفى ع چنان بود - كه - « حسن الوجه جعد الشعر اكحل العين ربعة » - ايشان بگردانيدند گفتند طويل ازرق سبط الشعر » و عامهء ايشان كه تورية ندانستند چون اين بشنيدند گفتند پيغامبر نيست كه در وى اين صفتها نيست . گفته‌اند - كه قومى از قريش به مدينه آمدند و از علماء جهودان صفت پيغامبر آخر الزمان پرسيدند ، جواب همچنين دادند بر خلاف آنك خوانده بودند . رب العالمين گفت  فَوَيْلٌ لَهُمْ مِمَّا كَتَبَتْ أَيْدِيهِمْ  - ويل ايشان را به آنچه بدست خويش مىنويسند از تغيير و تبديل در صفت وى در انكار نبوت و رسالت وى ،  وَ وَيْلٌ لَهُمْ مِمَّا يَكْسِبُونَ  - ديگر باره ويل مر ايشان را از آنچه مىستانند از رشوت .\r\nگفته‌اند - كه « يكسبون » - بلفظ مستقبل اشارت است كه تا بقيامت هر كس كه بر نهاد و سنت ايشان رود به آنچه نبشتند و گفتند گناه آن بايشان باز گردد . و اليه\r\nاشار\r\n\r\n","description":"","footnote":"","page_name":" 245 ","page_number":255},
  {"content":"\r\n\r\nالنبى صلّى اللَّه عليه و آله و سلّم « من سنّ سنّة سيئة فله وزرها و وزر من عمل بها الى يوم القيمة » -\r\nسعيد جبير گفت - اين آيت دليل است كه علما را در نشر علم بهايى طلب كردن روا نيست ، و يشهد لذلك ما روى ابن عباس - قال قال رسول اللَّه - علماء هذه الامة رجلان : - رجل اتاه اللَّه علما فطلب به وجه اللَّه و الدار الآخرة و بذله للناس و لم يأخذ عليه طمعا و لم يشتر به ثمنا قليلا ، فذلك يستغفر له ما فى البحور و دواب البرّ و البحر و الطير فى جوّ السماء ، و يقدم على اللَّه سيّدا شريفا . و رجل اتاه اللَّه علما فيبخل به على عباد اللَّه و اخذ عليه طمعا و اشترى به ثمنا قليلا ، فلذلك يلجم بلجام من نار . و سئل بعضهم « ما الذى يذهب بنور العلم من قلوب العلماء ؟ قال - الطمع . » قومى به حكم اين آيت مصحف نبشتن به مزد و فروختن آن كراهيت داشتند . قال عبد اللَّه بن شقيق - كان اصحاب النبى صلّى اللَّه عليه و آله و سلّم يكرهون بيع المصاحف . قال سعيد بن المسيب « ابتعها و لا تبعها . » و قومى بر عكس اين گفتند و بيع مصاحف به حكم اين آيت روا داشتند ، يعنى كه اين وعيد آن كس را گفت كه از بر خويش چيزى نهد و بر كتاب حق بندد و دعوى كند كه اين از نزديك حق است جل جلاله ، تا چنانك نبشتن كتاب حق و اكتساب در آن رواست و مباح ، اين فراهم نهاده و از بر خويش بگفته نيز روا دارد و مباح كند ، پس رب العالمين و عيد فرستاد به آن اختلاف كه مىكردند نه به عين اكتساب . و اگر چنان بودى كه اكتساب به بيع تورية و كتب حق محرّم بودى اختلاف اباطيل ايشان در وجوه مكاسب بنزديك ايشان هم محرم بودى ، و در آن شروع نكردندى . و نيز دليل است اين آيت كه هر كتابى كه در آن سحر دروغ است و ترهات پيشينيان و اباطيل دروغزنان ، و هر چه خلاف حق و راستى است مبايعت در چنين كتب روا نباشد ، و بهاى آن جز حرام نبود .\r\n وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً .  - چونك جهودان را بيم دادند از آتش دوزخ ، ايشان گفتند آتش بما نرسد مگر چند روز شمرده . يعنى آن چهل روز كه گوساله پرستيدند كه خداى عز و جل سوگند ياد كرده است كه ايشان را عذاب كند ، چون آن چهل روز عذاب كرد سوگند وى راست شد ، از آن پس از دوزخ بيرون آئيم و قومى ديگر بجاى ما ، و اشارت بمصطفى صلّى اللَّه عليه و آله و سلّم و ياران كردند - يعنى شما بجاى ما نشينيد\r\n\r\n","description":"","footnote":"","page_name":" 246 ","page_number":256},
  {"content":"\r\n\r\nمصطفى گفت : -\r\n« بل انتم خالدون فيها مخلّدون لا نخلفكم فيها ان شاء اللَّه ابدا » .\r\nپس رب العالمين ايشان را دروغزن كرد ، گفت : -  قُلْ أَتَّخَذْتُمْ عِنْدَ اللَّهِ عَهْداً  - يا محمد گوى ايشان را كه به آنچه مىگوييد پيمانى داريد از حق جل جلاله ؟ اگر داريد اللَّه پيمان خود نشكند ، پس ايشان را ديگر باره دروغ زن كرد گفت : -  أَمْ تَقُولُونَ عَلَى اللَّهِ ما لا تَعْلَمُونَ  - اين ام در موضع بل است ، يعنى شما بر خداى عز و جل چيزى مىگوييد كه ندانيد . ابن عباس گفت - روز قيامت كه ايشان را در دوزخ چهل سال عذاب كرده باشند هر روزى را از آن چهل روز سالى ، خازنان دوزخ گويند : - « يا معشر اليهود أما انقضت الايام التي قلتم فى دار الدنيا ؟ قالوا ما ندرى . قالت الخزّان - فقد عذّبناكم مقدار اربعين سنة ، يا معشر الاشقياء ، فبم تخرجون منها ، قالوا - كيف نخرج و انت خازن جهنم ، فيقول لهم - أ كنتم اتخذتم عند اللَّه عهدا بل كذبتم و انتم فيها خالدون - » آن گه ايشان را جواب داد «  بَلى مَنْ كَسَبَ سَيِّئَةً »  - اين بلى بمعنى آرى است ميگويد - آرى آنچه ايشان ميگويند كه نيست هست . «  مَنْ كَسَبَ سَيِّئَةً . . . »  - هر كه يدى كند يعنى شرك آرد «  وَ أَحاطَتْ بِهِ خَطِيئَتُهُ »  اى أحاط عمله به فمات على كفره - و در آن شرك و كفر خويش بميرد . نافع تنها - خطيئاته - خواند بر لفظ جمع .  فَأُولئِكَ أَصْحابُ النَّارِ هُمْ فِيها خالِدُونَ  - ايشان در دوزخ شوند و جاويد در آن بمانند . اين همانست كه جايى ديگر گفت -  « وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ »  . و مصطفى ع آتش دوزخ را صفت كرده و گفته\r\n« لنار بنى آدم الّتى توقدون جزء عن سبعين جزء من نار جهنم ، فقال رجل - يا رسول اللَّه ان كانت لكافية - قال فانّها فضّلت عليها بتسعة و ستّين جزء حرا فحرّا اوقدت الف عام فابيضّت ، ثم اوقدت الف عام فاحمرّت ، ثم اوقدت الف عام فاسودّت فهى سوداء كالليل المظلم »\r\nو عن ابى سعيد الخدرى قال - « يخرج عنق من النار يوم القيمة\r\nيتكلم يقول - انى وكّلت بثلثة : بكلّ جبار ، و به من ادّعى مع اللَّه الها آخر ، و به من قتل نفسا به غير نفس ، فتنطوى عليهم فتطرحهم فى غمرات جهنم . »\r\n\r\n","description":"","footnote":"","page_name":" 247 ","page_number":257},
  {"content":"\r\n\r\nقومى معتزله به ظاهر اين آيت تمسك كردند و بر عموم براندند و گفتند اهل كبائر و فسق جاويد در دوزخ بمانند به حكم اين آيت . و جواب اهل حق آنست كه ظاهر آيت عام است اما بمعنى خاص است . كه جاى ديگر ميگويد : -  وَ يَغْفِرُ ما دُونَ ذلِكَ لِمَنْ يَشاءُ  - اينان كه در تحت مشيّت‌اند اصحاب كبائر و فسق و معاصىاند لا محاله ، اگر ايشان گويند - اينان كه در تحت مشيّت‌اند تائبان‌اند ، اين تأويل درست نيست كه تائبان را چنين وعيد نيايد ، از بهر آنك ايشان بى گمان رستگارانند . و اگر گويند - كه اصحاب صغائرند ، هم درست نيست ، از بهر آنك صغيره بمذهب ايشان به شرط اجتناب كبائر مغفور است ، پس حمل آيت بر آن بعيد است . و اگر گويند كه منافقان‌اند ، منافق خود در درك اسفل است ، چنانك قرآن از آن خبر ميدهد و صحابهء رسول بكفر ايشان گواهى ميدهند . و اگر گويند كه كافران و مشركان‌اند اين كافران على القطع جاويد و در آتش‌اند و آن كس كه جاويد در آتش است نگويند او را كه در تحت مشيّت‌اند ، بماند اينجا در تحت آيت اصحاب كبائر و اهل فسق و معاصى كه هم ايمان دارند و هم فسق ، ايشانند كه در تحت عدل و فضل حق‌اند اگر بايشان بفضل نگرد ايشان را بفسق و معصيت خويش به آتش فرستد ، اما جاويد در آتش بنمانند ، كه بشفاعت رسول ايشان را آخر بيرون آرد . و دليل بر آنك بنده بفسق و معاصى از ايمان بيرون نشود آنست كه رب العالمين گفت : -  فَتَحْرِيرُ رَقَبَةٍ مُؤْمِنَةٍ  كفارهء قتل را واجب كرد كه گردنى مؤمنه آزاد كند پس اگر آن گردن فاسقه باشد هم رواست . و كفارت را بجاست و اگر بفسق ايمان نماندى روا نبودى . و گفته‌اند كه اگر بافسق و معصيت ايمان بنماندى با خدمت و طاعت كفرهم نماندى ، پس اتفاق است كه به خدمت و طاعت از بنده حكم كفر بر نخيزد ، همچنين بفسق و معصيت بايد كه از بنده حكم ايمان بر نخيزد . پس معلوم شد كه آيت مخصوص است و سيّئة و خطيئة درين آيت بمعنى كفر و شرك است چنانك جايى ديگر گفت  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ  - يعنى انواع الكفر فكذلك هاهنا .\r\n وَ الَّذِينَ آمَنُوا وَ عَمِلُوا الصَّالِحاتِ  - پس از ذكر كافران و رسيدن ايشان\r\n\r\n","description":"","footnote":"","page_name":" 248 ","page_number":258},
  {"content":"\r\n\r\nدر سرانجام به عقوبت جاويدان ، ذكر مؤمنان در گرفت و ناز و نعيم ايشان در آن بهشت جاودان ، تابندهء مؤمن را ميان هر دو آيت در خوف و رجا بگرداند . چون صفت بيگانگان شنود و خشم و عذاب خدا در حق ايشان ، در خوف افتد ، گهى زارد گهى نالد ، گهى از آتش فرياد مىكند - چنانك مصطفى از پس هر نماز بگفتى\r\n« اللهمّ انى اعوذ بك من نار جهنّم »\r\n- پس چون صفت مؤمنان شنود ، و مآل و مرجع ايشان و فضل و كرم خداوند در حق ايشان ، حال در وى بگردد صفت خوف بصفت رجا بدل شود آرام در دلش آيد ، دست كرم و فضل او را از وهدهء خوف بيرون آرد ، و حال بنده هميشه همچنين بايد كه بود ، گهى با ترس و گداز ، گهى با انس و ناز ، گهى از بيم دوزخ فريادكنان ، گهى باميد بهشت شادان و نازان . در اخبار بيارند كه صهيب درم خريدهء زنى بود ، و همه شب بيخواب و بى آرام بودى و از بسيارى سهر نزار و ضعيف شده بود ، آن سيدهء وى او را گفت - « افسدت على نفسك . » اى صهيب تو تن خويش بزيان بردى و از خدمت من باز ماندى ، اين چيست كه تو بدست دارى ؟ صهيب جواب داد كه « انّ اللَّه تعالى جعل الليل سكنا لصهيب ، انّ صهيبا اذا ذكر الجنّة طال شوقه و اذا ذكر النار طار نومه . »  وَ الَّذِينَ آمَنُوا  - يعنى صدّقوا بتوحيد اللَّه و رسوله .  وَ عَمِلُوا الصَّالِحاتِ  يعنى الطاعات فيما بينهم و بين ربّهم .\r\n أُولئِكَ أَصْحابُ الْجَنَّةِ هُمْ فِيها خالِدُونَ  - مقيمون فى الجنّة لا يموتون و لا يخرجون منها ابدا .\r\n وَ إِذْ أَخَذْنا مِيثاقَ بَنِي إِسْرائِيلَ  - يعنى فى التورية ، اى امرناهم بذلك فقبلوه . اين همانست كه در سورة المائده گفت :  وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً  ميگويد - اللَّه ميثاق بست و پيمان ستد از فرزندان يعقوب و دوازده نقيب فرستاديم ، از هر سبطى نقيبى ، اسباط بسيار بودند فراوان هزاران ، پس از هر سبطى نقيب برگزيد موسى با وى بيعت كردى و با وى آن عهد بستى . تا آن نقيب از ديگران بيعت ستدى و با ايشان عهد بستى . اينست كه اللَّه ميگويد -  وَ إِذْ أَخَذْنا \r\n\r\n","description":"","footnote":"","page_name":" 249 ","page_number":259},
  {"content":"\r\n\r\n مِيثاقَ بَنِي إِسْرائِيلَ . . .  - پيمان ستديم از بنى اسرائيل در تورية ، و با ما عهد كردند  لا تَعْبُدُونَ إِلَّا اللَّهَ  - مكى و حمزه و كسايى بياء خوانند يعنى تا نه پرستند جزز اللَّه باقى بتا خوانند ، و معنى آنست كه ايشان را گفتيم در پيمان كه - لا تعبدون الا اللَّه - تا نه پرستيد مگر اللَّه . معاذ جبل مصطفى را گفت :\r\n« يا رسول اللَّه اوصنى . فقال - اعبد اللَّه و لا تشرك به شيئا . قال - يا رسول اللَّه زدنى ، قال اذا اسأت فاحسن ، قال يا رسول اللَّه زدنى قال - استقم و ليحسن خلقك . »\r\nو\r\nقال صلّى اللَّه عليه و آله و سلّم « يقول اللَّه تعالى يا ابن آدم ، انا بدّك اللازم فاعمل لبدّك ، كل الناس كلّ منهم بدّ و ليس لك منى بدّ » .\r\n وَ بِالْوالِدَيْنِ إِحْساناً  - و در پيمان وصيت كرديم ايشان را بنواختن پدر و مادر ، نواخت مادر و پدر در توحيد پيوست ايدر و جايهاى ديگر در قرآن . قال اللَّه تعالى  وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً  .  وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً  - و رضاء خود در رضاء ايشان بست در سنت . چنانك در خبر است : -\r\nرضاء اللَّه فى رضا الوالدين\r\nو عقوق ايشان از كبائر كرد ، چنانك مصطفى را از كبائر پرسيدند\r\nفقال - الشرك باللَّه و قتل النفس و عقوق الوالدين و قول الزور -\r\nو مصطفى صلّى اللَّه عليه و آله و سلّم گفت : - نيكى كردن با مادر و پدر فاضلتر است از نماز و روزه و حج و عمره و غزاء ، و گفت - چه زيان دارد اگر كسى صدقه دهد و به مزد مادر و پدر دهد تا ايشان را ثواب باشد و از ثواب وى چيزى نكاهند .\r\nو مردى در پيش مصطفى ع شد گفت : - يا رسول اللَّه من گناهى عظيم كرده‌ام مرا توبه هست يا نه ؟ مصطفى گفت : - مادر دارى ؟ گفت نه . گفت خواهر مادر دارى ؟ گفت دارم گفت شو با وى نيكى كن .\r\n وَ ذِي الْقُرْبى  - و ايشان را وصيت كرديم بنواختن خويشان و نيكويى كردن با نزديكان . در خبرست كه - هر كه عمر دراز خواهد و روزى فراخ با خويشاوندان نيكويى كند - و\r\nقال صلّى اللَّه عليه و آله و سلّم - « لمّا خلق اللَّه تعالى الرحم قامت فاخذت به حق الرحمن ، فقال لها مه - قالت هذا مقام العائد بك من القطيعة - قال الا ترضين ان اصل من وصلك و اقطع من قطعك . »\r\nو\r\nقال صلّى اللَّه عليه و آله و سلّم حكاية عن اللَّه تعالى - انا الرحمن و هى الرحم شققت لها اسما من اسمى ، فمن\r\n\r\n","description":"","footnote":"","page_name":" 250 ","page_number":260},
  {"content":"\r\n\r\nوصلها وصلته و من قطعها بتته » .\r\n وَ الْيَتامى وَ الْمَساكِينِ  - و ايشان را وصيّت كرديم در آن پيمان بنواختن يتيمان و درويشان ، يتيم پدر مرده است از آدميان يا نابالغ است . مصطفى ع گفت :\r\nلا يتم بعد حلم .\r\nو از جانوران يتيم آنست كه مادر ندارد ، و ذلك لان كفالة الولد فى النّاس على غالب الامر و فى الحكم الى الأب ، و فى البهائم الى الام . و معنى يتيم انفراد است ، و منه - الدرّة اليتيمة - يعنى المنفردة التي لا شبيه لها ، و يتامى جمع جمع است يقال يتيم و ايتام و يتامى كأسير و اسرى و اسارى .  وَ الْمَساكِينِ  - و مسكين اوست كه چيزى دارد كم از كفايت قوام عيش ، او را چيزى مىدربايد .\r\nروى ابو ذر رض قال - اوصانى رسول اللَّه صلّى اللَّه عليه و آله و سلّم بحبّ المساكين و الدنّو منهم ، و اوصانى ان انظر الى من هو دونى ، و لا انظر الى من هو فوقى ، و اوصانى ان اقول الحق و ان كان مرّا ، و اوصانى ان اصل رحمى و ان ادبرت ، و اوصانى ان استكثر من قول - لا إله الا اللَّه ، و لا حول و لا قوة الا باللّه - فانّه من كنوز الجنة .\r\nو سليمان پيغامبر با آن پادشاهى و مملكت چون در مسجد درويشى را ديدى پيش وى بنشستى ، گفتى - مسكين جالس مسكينا .\r\n وَ قُولُوا لِلنَّاسِ حُسْناً  - و ايشان را وصيت كرديم كه مردمان را سخن نيكو گوئيد . حسنا و حسنا بفتحتين و بتخفيف هر دو خوانده‌اند : بفتحتين قراءة حمزه و كسايى و يعقوب و خلف است ، و بضم و تخفيف قراءة باقى . و تقديره : - قولوا للنّاس قولا حسنا و قولا ذا حسن - ابن عباس گفت و مقاتل - « معناه قولوا للناس حقا و صدقا فى شأن محمد فمن سالكم عنه فبيّنوا له صفته و لا تكتموا امره و لا تغيّروا نعته » - در كار محمد با مردمان راستى گوئيد و درستى ، و صفت وى بمگردانيد و كار وى از پرسنده پنهان مكنيد . سفيان ثورى گفت - معناه مروهم بالمعروف و انهوهم عن المنكر\r\nقال النبي صلّى اللَّه عليه و آله و سلّم - « مروا بالمعروف و ان لم تعملوا كله ، و انهوا عن المنكر و ان لم تنتهوا عنه كله . »\r\nبعضى مفسران گفتند  وَ قُولُوا لِلنَّاسِ حُسْناً  - سياق اين هم بر آن وجه است كه  وَ جادِلْهُمْ بِالَّتِي هِيَ أَحْسَنُ .   فَاعْفُوا وَ اصْفَحُوا  الى غير ذلك من امثاله .\r\n\r\n","description":"","footnote":"","page_name":" 251 ","page_number":261},
  {"content":"\r\n\r\nپس اين همه بآيت سيف منسوخ گشت .\r\n وَ أَقِيمُوا الصَّلاةَ وَ آتُوا الزَّكاةَ  - و نماز بهنگام بپاى داريد ، و شرائط و حقوق آن بجاى آريد و زكات از مال بيرون كنيد . زكات را دو معنى گفته‌اند يكى پاكى و پاكيزگى ، كه بندهء مؤمن مال خود را بزكاة دادن پاكيزه گرداند و تن خود را از و بال مال پاك گرداند ، و ديگر معنى زكات زياد نيست - يعنى كه مال چون زكات وى بدهى زيادت گردد . هر چند ظاهر وى نقصان نمايد ، اما در باطن زياد نيست . پس بمعنى پاكيزگى هم چنان است كه چاهى را نجاست اندر افتد چند دلو از آن بر كشى چاه و آب آن پاك شود ، همچنين مال را شبهت اندر آيد چون زكات بدهى باقى مال پاك شود ، و پاك بماند ، چنانك آنجا آب چاه روان شود حكم پاكى گيرد ، و اين مرد كه زكات بدهد دست وى چشمهء جود شود مال وى حكم پاكى گيرد ، بجمع كردن مرد باشد به دادن زكات جوانمرد گردد . و بمعنى ديگر - زيادتى و بركت اندر مال پيدا آيد ، مانند آن كه درختى را به پيرايند از وى شاخه‌هاى نيم خشك ببرند ، به ظاهر نقصان نمايد لكن درخت به آن سبب تازه گردد و زيادتى پيدا آيد ، هم اندرين جهان ببركت و هم در آن جهان برحمت .\r\nعبد اللَّه مسعود گفت : - من اقام الصلاة و لم يؤت الزّكاة فلا صلاة له - سلمان فارسى گفت : - « انّ الصّلاة مكيال فمن وَفّى وُفّى له و من طفّف فقد علمتم ما قيل فى المطفّفين . و قال عبد العزيز بن عمير - الصّلاة تبلغك باب الملك ، و الصدقة تدخلك عليه ، و كان عمر بن الخطاب يقول - اللهم اجعل الفضل عند خيارنا لعلهم يعود و اعلى اولى الحاجة منا .\r\n ثُمَّ تَوَلَّيْتُمْ إِلَّا قَلِيلًا مِنْكُمْ وَ أَنْتُمْ مُعْرِضُونَ  - اين پيمان از بنى اسرائيل گرفتند ، و در پيمان اين وصيتها برفت و ايشان در پذيرفتند كه وصيت بجاى آرند و پيمان نشكنند . رب العالمين گفت : - بوفاء آن عهد باز نيامدند - يعنى پدران بوفا باز نيامدند كه پيمان بشكستند و برگشتند و از وفا روى بگردانيدند . پس گفت :\r\n\r\n","description":"","footnote":"","page_name":" 252 ","page_number":262},
  {"content":"\r\n\r\n وَ أَنْتُمْ مُعْرِضُونَ  - و امروز شما بر پى پدران رفتيد و فرمان تورية بگذاشتيد ، چنانك ايشان گذاشتند ، مگر اندكى از شما كه فرمان بجاى آورديد و به نبوت مصطفى اقرار داديد ، و هم من كان ثابتا على دينه ثم آمن بمحمد صلّى اللَّه عليه و آله و سلّم\r\n\r\nالنوبة الثالثة\r\n- قوله تعالى :  أَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ  - كلام خداونديست معبود موحدان ، پاسخ كنندهء خوانندگان ، عالم به حال بندگان ، دانندهء آشكار و نهان ، باز خوانندهء بر گشتگان . يكى را بعبارت صريح باز خواند و پروردگارى خود به روى عرضه كند گويد -  وَ أَنِيبُوا إِلى رَبِّكُمْ  ، يكى را باشارت عزيز خود بخواند و روى دل وى از اغيار به خود گرداند ، و خداوندى و پادشاهى خود به روى عرضه كند و گويد : -  أَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ  - عارفان را اشارتى كفايت باشد ، چون رب العالمين گفت من سرها دانم و بر نهانيها مطّلعم ايشان سرّ خويش از غبار اغيار بيفشاندند هيچ پراكندگى در دل خود راه ندادند ، و چون گفت من آشكارا دانم ، ايشان در معاملت ظاهر با خلق خداى صدق بجاى آوردند ، از اينجاست كه اهل اشارت گفته‌اند : -  يَعْلَمُ ما يُسِرُّونَ  امر بالمراقبة بين العبد و بين الحق  وَ ما يُعْلِنُونَ  امر بالصّدق فى المعاملة و المحاسبة مع الخلق . و در بعضى كتب خدا است - ان لم تعلموا اين اراكم فالخلل فى ايمانكم ، و ان علمتم انى أراكم فلم جعلتمونى اهون الناظرين اليكم ؟ - و نظير اين آيت آنست كه رب العزة گفت : -  يَعْلَمُ خائِنَةَ الْأَعْيُنِ وَ ما تُخْفِي الصُّدُورُ  - اللَّه نگريستن چشمها بخيانت ميداند ، و آنچه در دلها پنهان دارند ميداند ، و خيانت چشم نگرندگان بتفاوت است از آنك روندگان بتفاوت‌اند . خيانت چشم متعبدان آنست كه در شب تاريك چون وقت مناجات حق باشد در خواب شوند تا انس خلوت بريشان فوت شود .\r\nبه داود پيغامبر وحى آمد كه - يا داود كذب من ادعى محبتى اذا جنه الليل نام عنى ، أ ليس كل حبيب يحب خلوة حبيبه ؟ . و خليل را به اين خصلت بستود گفت : -\r\n\r\n","description":"","footnote":"","page_name":" 253 ","page_number":263},
  {"content":"\r\n\r\n فَلَمَّا جَنَّ عَلَيْهِ اللَّيْلُ  چون شب درآمدى خواب از چشم وى برميدى ، و همه نظر وى بآثار صنع ما بودى و تسلى بدان يافتى ، و بر مؤمنان ثنا كرد و بشب خاستن ايشان بپسنديد و گفت : -  تَتَجافى جُنُوبُهُمْ عَنِ الْمَضاجِعِ  - بيدارانند و شبخيزان ، جهانيان در خواب شوند و ايشان با ما راز كنند و اندوه و شادى خويش بگويند . بدهيم ايشان را هر چه خواهند ، و ايمن گردانيم ايشان را از هر چه ترسند . و خيانت چشم عارفان آنست كه در غم نايافت وصل دوست اشك خونين نريزند . مردى دعوى دوستى مخلوقى كرد و ايشان را مفارقتى بيفتاد و آن ساعة كه از يكديگر مىبرگشتند . يك چشم اين عاشق آب ريخت ، و آن چشم ديگر نريخت ، هشتاد و چهار سال بر هم نهاد آن يك چشم و برنگرفت . گفت چشمى كه بر فراق دوست نگريد عقوبت آن كم ازين نشايد - و فى معناه انشدوا :\r\n بكت عينى غداة البين دمعا * و اخرى بالبكا بخلت علينا\r\nفعاقبت الّتى بخلت بدمع * بان غمّضتها يوم التقينا\r\nيك چشم من از فراق يارم بگريست * و آن چشم دگر بخيل گشت و نگريست\r\nچون روز وصال شد جزايش كردم * كارى نگرستى و نبايد نگريست « 1 » \r\nگفته‌اند - در فراق دوست چندان گريستن بايد كه و همت چنان افتد كه دوست با اشك آميخته است و با قطرات اشك در كنارت خواهد افتاد .\r\n تا با دل من گرفتى اى جان تو قرار * من ديدهء خويش كرده‌ام لؤلؤ بار\r\nباشد كه بصحبت سر شكم يك بار * از راه دو ديده‌ام در آيى بكنار \r\nو خيانت چشم صديقان آنست - كه در كلّ كون چيزى در چشم ايشان نيكو آيد تا بدان نگرند . هر كه دوستى حق او را حقيقت بود چشمش از ديگران دوخته شود ، ازينجا گفت محمد -\r\n« حبّك الشيء يعمى و يصمّ »\r\nو لقد قالوا :\r\n يا قرة العين سل عينى هل اكتحلت * بمنظر حسن مذ غبت عن عينى . \r\n وَ مِنْهُمْ أُمِّيُّونَ  - صفت امّيّت درين آيت بيگانه را ذم است و نشان نقصان\r\n\r\n\r\n","description":"","footnote":"\r\n( 1 ) اين رباعى فارسى در نسخه ج اضافه شده و نسخه الف فاقد آن است .\r\n","page_name":" 254 ","page_number":264},
  {"content":"\r\n\r\nوى ، و در آن آيت كه گفت  « الَّذِينَ يَتَّبِعُونَ الرَّسُولَ النَّبِيَّ الْأُمِّيَّ »  مصطفى راع مدح است و نشان كمال وى ، اشارت است كه با هام نامى هام سانى نبود ، و اتفاق اسامى اقتضاء اتفاق معانى نكند . و مذهب اهل سنّة در اثبات صفات حق جل جلاله برين قاعده بنا نهادند كه از موافقت نام با نام موافقت معانى نيايد . اللَّه را صفت و نعت بسزاى خدايى است و خلق از آن دور ، و مخلوق را بصفت مخلوقى است و اللَّه از آن پاك ، نبينى ؟ كه اللَّه را عزيز نام است ، و يوسف را عزيز خواند ؟ عزّت اللَّه بر سزاى خويش و عزت مخلوق بر سزاى خويش ، و باتفاق مسلمانان و با قرار بيشتر كافران - اللَّه موجود است و خلق موجود اما خلق موجود است بايجاد اللَّه ، و اللَّه موجود است بقيام خويش و بهستى و بقاء خويش . و باتفاق مسلمانان اللَّه زنده است ، و زنده در آفريده فراوانست ، اما آفريده بنفس و غذا به اندازه و هنگام زنده است ، و اللَّه بحياة و بقاء خويش باوّليّت و آخريّت خويش ، بى كى و بى چند و بى چون ، و همه خصمان اهل سنت ميگويند - اللَّه صانع است و مخلوق صانع است ، امّا مخلوق صانع است بحليت و آلت و كوشش و اندازه ، و اللَّه صانع است بقدرت و حكمت ، هر چه خواهد چنانك خواهد هر گه كه خواهد . و نظائر اين در قرآن فراوانست و بر جمله اللَّه داند كه خود چون است چنانك خود گفت چنانست ، و بنده دانستن چونى وى را ناتوانست ، آنچه اللَّه خود را گفت قبول آن از بن دندانست ، و تصديق آن از ميان جانست ، و ز هام نامى هام سانى پنداشتن راه بى راهان است و عين طغيانست . و اميد داشتن كه اللَّه را بتوهم و جست و جوى دريابم محال است ، و آنچه ازين حاصل آيد و بال است سلامت دين در پيغام پذيرفتن است و رساننده بپسنديدن و گردن نهادن ، و جست و جوى بگذاشتن .\r\nهر كه اين اعتقاد گرفت و بر طريق راست رفت سرانجام كار وى آنست كه رب العزة گفت -  وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ  - و گفته‌اند كه  وَ الَّذِينَ آمَنُوا  اشارتست بدرخت ايمان و نشاندن آن در دل مؤمنان ،  وَ عَمِلُوا الصَّالِحاتِ  - اشارتست بشاخه‌هاى آن درخت و پروردن و\r\n\r\n","description":"","footnote":"","page_name":" 255 ","page_number":265},
  {"content":"\r\n\r\nباليدن آن ،  أُولئِكَ أَصْحابُ الْجَنَّةِ  اشارتست ببار آن درخت و رسيدن ميوهء آن .\r\nاين آن درخت است كه رب العالمين گفت و جاى ديگر از آن خبر داد كه   أَصْلُها ثابِتٌ وَ فَرْعُها فِي السَّماءِ تُؤْتِي أُكُلَها كُلَّ حِينٍ بِإِذْنِ رَبِّها   ثمرهء اين درخت نه چون ثمرهء ديگر درختان است كه از سال تا بسال يك بار ميوه آرد ، بلكه اين درخت هر ساعتى بلكه هر لحظهء نو ميوهء آرد ، هر يكى برنگى ديگر و بطعمى ديگر و بويى ديگر . حلاوت عابدان از بار اين درخت است ، سور دل مريدان از بار اين درخت است ، صفاء وقت عارفان از بار اين درخت است . امروز در سراى خدمت بر بساط طاعت ايشانراست بهشت عرفان لا مصروفة عنهم و لا محجوبة ، و فردا در سراى وصلت بر بساط ولايت ايشانراست بهشت رضوان   لا مَقْطُوعَةٍ وَ لا مَمْنُوعَةٍ وَ فُرُشٍ مَرْفُوعَةٍ   .\r\n وَ إِذْ أَخَذْنا مِيثاقَ بَنِي إِسْرائِيلَ  - آن عهد و پيمان كه با بنى اسرائيل رفت و در تحصيل اين خصال پسنديده و تعظيم شرائط درين معظم آن در آيت مذكور است .\r\nدر شرع ما همان عهد است و با مؤمنان اين امت همان پيمان ، و حاصل آن دو كلمه است :\r\nالتعظيم لامر اللَّه و الشفقة على خلق اللَّه - فرمان خداى را تعظيم نهادن ، و بر خلق خداى شفقت بردن ، وانگه در آن تعظيم صدق بجاى آوردن ، و درين شفقت رفق كردن . و حقيقت عبوديت همين است . چنانك گفته‌اند - حقيقة العبودية الصدق مع الحق و الرفق مع الخلق - مصطفى ع دانست كه اين صدق و آن رفق كارى عظيم است و بارى گران ، و آدمى در تحصيل آن نكوشد و رغبت ننمايد مگر كه در آن ثواب بيند و بفلاح و نجات رسد ، لا جرم بتفصيل ثواب آن يك يك باز گفت و مؤمنان را به آن ترغيب داد ، و ذلك فيما\r\nروى سعيد بن المسيب عن عبد الرحمن بن سمرة قال - قال رسول اللَّه صلّى اللَّه عليه و آله و سلّم : لقد رأيت الليلة عجبا ، رأيت رجلا من امتى اتاه ملك الموت ليقبض روحه فجاءه برّه بوالديه فدرأه عنه ، و رأيت رجلا من امّتى قد استوحشه الشياطين فجاءه ذكر اللَّه عز و جل فخلّصه من بينهم ، و رأيت رجلا من امّتى قد بسط عليه عذاب القبر فجاءه وضوئه فاستنقذه منه و رايت رجلا من امّتى قد أخذته الملائكة العذاب فجاءه صلوته فاستنقذته من ايديهم ، و رأيت رجلا من امتى يلهث عطشا كلّما أتى حوضا منع ، فجاءه صيام شهر رمضان\r\n\r\n","description":"","footnote":"","page_name":" 256 ","page_number":266},
  {"content":"\r\n\r\nفاخذ بيده فسقاه و ارواه ، و رأيت رجلا من امّتى و النبيّون قعود حلقا حلقا ، كلّما اتى حلقة طرد منها ، فجاءه اغتساله من الجنابة فاخذ بيده فاقعده الى جانبى ، و رأيت رجلا من امتى من بين يديه ظلمة و عن يمينه ظلمة و عن شماله ظلمة و من فوقه ظلمة و من تحته ظلمة ، فهو متحير فى الظلمات ، فجاءته حجّته و عمرته فاستخرجتاه من الظلمة و ادخلتاه فى النّور ، و رأيت رجلا من امتى يكلّم المؤمنين و لا يكلّمه المؤمنون ، فجاءته صلة الرحم . فقال يا معشر المؤمنين ان هذا وصول لرحمى فكلّمه المؤمنون ، و صافحوه و كان معهم ، و رأيت رجلا من امتى يتقى وهج النار و شررها بيده و وجهه ، فجاءته صدقته فصارت ظلا على رأسه و سترا على وجهه ، و رأيت رجلا من امتى قد اخذته الزبانية فجاءه امره بالمعروف و نهيه عن المنكر ، فاستخرجاه و سلّماه الى ملائكة الرحمن - فكان معهم ، و رأيت رجلا من امّتى جاثيا على ركبتيه بيّنه و بين اللَّه حجاب ، فجاء ، حسن خلقه فاخذه بيده فادخله على اللَّه عز و جل ، و رأيت رجلا من امّتى قد هوت صحيفته تلقاء شماله فجاءه خوفه من اللَّه فأخذه صحيفته فجعلها فى يمينه ، و رأيت رجلا قائما على شفير جهنم فجاء وجله من اللَّه فاستنقذه من ذلك ، و رأيت رجلا من امّتى قد يهوى فى النّار ، فجاءه بكاءه و دموعه فاستخرجاه من النار و مضى على الصّراط ، و رأيت رجلا من امتى قد خفّت ميزانه ، فجاءه افراخه يعنى اولاد الصغار فثقلوا ميزانه ، و رأيت رجلا من امتى قائما على الصراط يرتعد كما ترتعد السعفة فى يوم ريح عاصف فجاءه حسن ظنّه باللّه فسكنت روعته و جاوز على الصراط ، و رأيت رجلا من امتى على الصراط يرجف احيانا و يجثوا احيانا ، فجاءته صلوته علىّ فاقامته على قدميه و مضى على الصّراط ، و رأيت رجلا من امتى انتهى الى ابواب الجنة و قد غلقت كلها دونه ، فجاءته شهادته ان لا إله الا اللَّه ففتحت له ابواب الجنة ، فدخل . » رواه ابو عبد البر و ابو موسى فى كتاب الترغيب و ابن الجوزى فى الوفاء\r\n\r\nالنوبة الاولى\r\nقوله تعالى :  وَ إِذْ أَخَذْنا مِيثاقَكُمْ  و پيمان ستديم از شما  لا تَسْفِكُونَ دِماءَكُمْ  - كى خونهاى هام دينان خويش نريزيد  وَ لا تُخْرِجُونَ أَنْفُسَكُمْ مِنْ دِيارِكُمْ  - و هام دينان خويش را از خان و مان بيرون نكنيد :  ثُمَّ أَقْرَرْتُمْ  آن گه اقرار داديد بپيمان  وَ أَنْتُمْ تَشْهَدُونَ  و شما گواهى ميدهيد .\r\n\r\n","description":"","footnote":"","page_name":" 257 ","page_number":267},
  {"content":"\r\n\r\n ثُمَّ أَنْتُمْ هؤُلاءِ  - پس شما كه شماايد  تَقْتُلُونَ أَنْفُسَكُمْ  - هام دينان خويش را ميكشيد ،  وَ تُخْرِجُونَ فَرِيقاً مِنْكُمْ مِنْ دِيارِهِمْ  - و كس كس از هام - دينان خود از خان و مان بيرون ميكنيد به بيداد ،  تَظاهَرُونَ عَلَيْهِمْ  يكديگر را يار و هم پشت مىبيد بر رنج نمودن مظلومان ،  بِالْإِثْمِ وَ الْعُدْوانِ  ببزه كارى و افزون جويى  وَ إِنْ يَأْتُوكُمْ أُسارى  و گر بشما آيند اسيران ،  تُفادُوهُمْ  ايشان را مىباز فروشيد ،  وَ هُوَ مُحَرَّمٌ عَلَيْكُمْ إِخْراجُهُمْ  - و بر شما حرام كرده‌ام كه ناگرويده از دست رها كنيد زنده ،  أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ  بلختى نامه من گرويديد و بلختى مىنگرويد .  فَما جَزاءُ مَنْ يَفْعَلُ ذلِكَ مِنْكُمْ  پس چه گوئيد كه جزاء آن كس كه چنين كند از شما چيست ؟  إِلَّا خِزْيٌ فِي الْحَياةِ الدُّنْيا  مگر بى آبى و فرودى كه ايشان را درين گيتى است  وَ يَوْمَ الْقِيامَةِ  و روز رستخيز ،  يُرَدُّونَ  و از برند ايشان را ،  إِلى أَشَدِّ الْعَذابِ  واسخت‌تر عذاب در دوزخ ،  وَ مَا اللَّهُ بِغافِلٍ عَمَّا تَعْمَلُونَ  و اللَّه از آنچه ميكنيد ناآگاه نيست .\r\n أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ  - ايشان آنند كه دنيا خريدند و آخرت فروختند  فَلا يُخَفَّفُ عَنْهُمُ الْعَذابُ  فردا عذاب دوزخ ازيشان سبك نكنند ،  وَ لا هُمْ يُنْصَرُونَ  و ايشان را كسى يارى ندهد و نه فرياد رسد .\r\n وَ لَقَدْ آتَيْنا مُوسَى الْكِتابَ  - داديم موسى را نامهء  وَ قَفَّيْنا مِنْ بَعْدِهِ بِالرُّسُلِ  - و پس او را فرا داشتيم فرستادگان از پيغامبران ،  وَ آتَيْنا  و داديم  عِيسَى ابْنَ مَرْيَمَ  - عيسى را پسر مريم  الْبَيِّناتِ  - نشانهاى روشن پيدا ،  وَ أَيَّدْناهُ  و نيرو داديم او را  بِرُوحِ الْقُدُسِ  بجان پاك از دهن جبريل  أَ فَكُلَّما \r\n\r\n","description":"","footnote":"","page_name":" 258 ","page_number":268},
  {"content":"\r\n\r\n جاءَكُمْ  - باش هر گه كه بشما آيد  رَسُولٌ  از فرستادگان يكى ،  بِما لا تَهْوى أَنْفُسُكُمُ  به آنچه شما را فرا نيايد و هواى شما نخواهد  اسْتَكْبَرْتُمْ  گردن كشيد  فَفَرِيقاً كَذَّبْتُمْ  گروهى را دروغ زن داريد  وَ فَرِيقاً تَقْتُلُونَ  و گروهى را ميكشيد .\r\n وَ قالُوا قُلُوبُنا غُلْفٌ  - گفتند دلهاى ما در غلاف است از اينكه تو مىگويى در نمىيابيم ،  بَلْ لَعَنَهُمُ اللَّهُ بِكُفْرِهِمْ  - بلكه اللَّه بريشان لعنت كرد به آنچه نگرويدند و كافر ماندند ،  فَقَلِيلًا ما يُؤْمِنُونَ  - چون اندك ميگروند و استوار ميدارند .\r\n\r\nالنوبة الثانية\r\n- قوله تعالى : -  وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ  - مفسران گفتند كه رب العالمين جل جلاله بنى اسرائيل را به چهار چيز فرمود در تورية و عهد و پيمان گرفت و ريشان كه اين چهار چيز بجاى آرند و خلاف نكنند : - يكى قتل ناكردن ، ديگر مردمان را از خان و مان خويش بظلم آواره نكردن ، سديگر با يكديگر به بيداد گرى هام پشت نبودن ، چهارم اسيران بنى اسرائيل را اگر مرد باشند و گر زن باز خريدن و آزاد كردن . پس ايشان چهار خصلت يكى بجاى آوردند و سه بگذاشتند . رب العالمين ايشان را ملامت كرد گفت : -  وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ  - اين كلمه دو معنى دارد :\r\nيكى آنست كه خون هام دينان خويش مريزيد ، چنانك جاى ديگر گفت - و لا تقتلوا انفسكم - يعنى اهل دينكم ، معنى ديگر آنست كه خون خود مريزيد ، يعنى كسى را مكشيد كه شما را بقصاص باز كشند پس خون خود بكردار خود ريخته باشيد  وَ لا تُخْرِجُونَ أَنْفُسَكُمْ مِنْ دِيارِكُمْ  - و برهان دينان خويش ظلم مكنيد تا ايشان را از خان و مان بيفكنيد .  ثُمَّ أَقْرَرْتُمْ  - يعنى اقررتم انّ العهد حق فقبلتم ، پس آنكه اقرار داديد كه آن عهد حق است و قبول كرديد . و گفته‌اند كه آن قوم كه عهد و ميثاق با ايشان رفت فرمان بجاى آوردند پس فرزندان ايشان نافرمانى كردند و پيمان بشكستند و\r\n\r\n","description":"","footnote":"","page_name":" 259 ","page_number":269},
  {"content":"\r\n\r\nرب العالمين گفت : -  وَ أَنْتُمْ تَشْهَدُونَ  - و شما كه فرزندان ايشانيد دانسته‌ايد از كتاب و گواهى ميدهيد كه پدران شما عهد قبول كردند و بدان اقرار دادند . فرق ميان شهادت و اقرار آنست كه شهادت اقرارى باشد كه با آن اقرار علم و اثبات و يقين بود ، و اقرار آن بود كه با آن علم و يقين نبود ، ازينجاست كه منافقان گفتند كه   « نَشْهَدُ إِنَّكَ لَرَسُولُ اللَّهِ »   رب العالمين ايشان را دروغ زن خواند براى آنكه علم و يقين كه شرط شهادت است با آن نبود و اگر بجاى نشهد - نقرّ - گفتند ايشان را دروغ زن نكردى پس آنكه خبر داد از نقض عهد فرزندان و گفت : -  ثُمَّ أَنْتُمْ هؤُلاءِ تَقْتُلُونَ أَنْفُسَكُمْ  يعنى يا هؤلاء - فاستغنى عن حرف النداء لدلالة الكلام عليه ، پس شما كه فرزندانيد پيمان بشكستيد و هام دينان خود را بكشتيد و به پشتى يكديگر بر مظلومان زور كرديد ، و گروهى را از خان و مان خويش آواره گردانيديد .\r\n وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ  -  تَظاهَرُونَ  بتخفيف قراءت كوفيان است ، و اصل تظاهر از ظهر است و هو ان يجعل كل واحد من الرجلين الآخر له ظهرا لتقوى به و يستند اليه . سدى گفت اين آيت در شأن قريظه و نضير و اوس و خزرج آمد ، و جنگ ايشان در حرب سمير گفتا قريظه و نضير جهودان بودند و اوس و خزرج مشركان ، پس قريظه با اوس دست يكى داشتند و نضير با خزرج همچنين ، و با يكديگر جنگ ميكردند . و هر آن يكى از اين دو فرقه كه بر آن فرقه ديگر غلبه كردى ديار و اوطان ايشان خراب كردى ، تا از خان و مان بيفتادندى ، و قتل بسيار ميكردندى و اسيران ميگرفتندى پس همه فراهم مىشدند و اسيران را فدا ميدادند ، و مى باز خريدندى اينست كه رب العالمين گفت :\r\n وَ إِنْ يَأْتُوكُمْ أُسارى  - اسارى و اسرى هر دو خوانده‌اند ، اسرى بى الف قراءت حمزة است ، اسارى قراءت باقى  تُفادُوهُمْ  با الف قراءت نافع و عاصم و كسايى\r\n\r\n","description":"","footnote":"","page_name":" 260 ","page_number":270},
  {"content":"\r\n\r\nو يعقوب است و تفدوهم قراءت باقى ، اسرى جمع اسير است و اسارى جمع جمع و تفادوهم و تفدوهم بمعنى يكسانست ، و الاسر آفة تدخل على الانسان فتمنعه عن اكثر ما يشتهيه كالمرض و نحوه ، و معناه - و ان يأتوكم ما سورين يطلبون الفداء فديتموهم و تفكّونهم من اسر اعدائكم ،  وَ هُوَ مُحَرَّمٌ عَلَيْكُمْ إِخْراجُهُمْ  اينجا تقديم و تأخير است يعنى - تظاهرون عليهم بالاثم و العدوان و هو محرّم عليكم اخراجهم ، و ان يأتوكم اسارى تفادوهم - گفت افزونى ميجوئيد و بيدادگرى ميكنيد كه با يكديگر هم پشت مىبيد تا مظلومان را از خانه‌هاى خود بيفكنيد ، و حرام است بر شما كه چنين كنيد .\r\nآن گه گفت - چون بشما اسيران آيند باز خريد و از اسيرى رهايى دهيد ، مجاهد گفت ان وجدته فى يد غيرك فديته و انت تقتله بيدك . و وراء باشد كه و هو محرّم عليكم اخراجهم بر جاى خويش نهند و تقديم نكنند ، پس معنى آن باشد كه اگر بشما آيد اسيران را ايشان را مى باز فروشيد ، و حرام كرده‌ام بر شما كه كافران را زنده از دست رها كنيد .\r\n أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ  - بلختى از كتاب ايمان داريد - يعنى بفداء اسيران - و بلختى كافر مىشيد - يعنى بقتل و اخراج و تظاهر -  فَما جَزاءُ مَنْ يَفْعَلُ ذلِكَ مِنْكُمْ  يا معشر اليهود  إِلَّا خِزْيٌ فِي الْحَياةِ الدُّنْيا وَ يَوْمَ الْقِيامَةِ يُرَدُّونَ إِلى أَشَدِّ الْعَذابِ  ميگويد - اى جهودان قريظه و نضير پاداش اين نافرمانى كه كرديد شما را در دنيا نيست مگر خوارى و بى آبى ، گزيت از دست ، و غل بر گردن و زنّار بر ميان ، و فروم « 1 » بر روى . و پس از آنك قريظه را كشتند و فرزندان ايشان ببردگى بردند ، و نضير را از خان و مان خويش آواره كردند ، و بشام او كندند و مسلمانان بجاى ايشان نشستند ، اين خود عذاب دنياست و عذاب آخرت ازين صعب تر است ، همانست كه جاى ديگر گفت  لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ  ثم قال -  وَ مَا اللَّهُ بِغافِلٍ عَمَّا تَعْمَلُونَ  - يعلمون بياء قراءت حجازى و بو بكر\r\n\r\n\r\n","description":"","footnote":"\r\n( 1 ) فروم - كذا فى نسختين الف و ج ، فرم بفتحتين غم و اندوه و دلتنگى ( برهان - رشيدى )\r\n","page_name":" 261 ","page_number":271},
  {"content":"\r\n\r\nو يعقوب است ، و هر چند كه خطاب با قريظه و نضير است اما از روى وعيد عام است ميگويد - و ما اللَّه بغافل يا معشر المكذّبين بآياته ، الجاحدين لرسوله ، من اليهود و غيرهم ، عما تعلمون فى سركم و علانيتكم و انه تارك لكم حتى يجازيكم على اعمالكم خيرها و شرها  أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ  - ايشان آنند كه دنياء دنى بر آخرت رفيع برگزيدند و خاسر و خاكسار كسى كه دنيا گيرد و عقبى دهد . دنيا دار الغرور است و عقبى دار السرور ، عاقل دار الغرور را بر دار السرور اختيار نكند . مصطفى ع گفت\r\n« من احبّ دنياه اضرّ بآخرته و من احبّ آخرته اضرّ بدنياه ، فآثروا ما يبقى على ما يفنى .\r\nقوله تعالى -  وَ لَقَدْ آتَيْنا مُوسَى الْكِتابَ  - كتاب اينجا تورية است ، جاى ديگر آن را فرقان - و ضياء - خواند و گفت -  وَ لَقَدْ آتَيْنا مُوسى وَ هارُونَ الْفُرْقانَ وَ ضِياءً  فرقان گفت كه حق از باطل بدان جدا شد ، و ضيا كه دلها بدان روشن گشت ، و سرها بدان آشنا . اين همچنانست كه در سورة المائده گفت  إِنَّا أَنْزَلْنَا التَّوْراةَ فِيها هُدىً وَ نُورٌ  - گفته‌اند كه چون اللَّه تعالى تورية به موسى فرو فرستاد ، بيكبار فرستاد جملة واحدة ، و موسى را برداشتن و پذيرفتن آن فرمود و كار كردن بدان ، موسى طاقت نداشت ، رب العالمين با هر آيتى فرشته فرستاد تا بردارند و نتوانستند ، پس بهر حرفى فرشته فرستاد ، هم نتوانستند كه تيسير ربانى نبود با ايشان ، پس اللَّه تعالى بر موسى آسان كرد تا بى رنجى برداشت بار احكام آن و امر و نهى در آن و پذيرفتن آن و كار كردن بدان ، اللَّه تعالى ايشان را مثل زد و گفت ،  مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً  گفت ايشان را كه فرمودند تا تورية در پذيرند و بدان كار كنند و نكردند مثل ايشان راست چون مثل خر است كه دفترها دربار دارد ليكن خررازان چه سود كه دانش ندارد ، همين است صفت جهودان كه تورية در دست دارند ايشان را از آن چه سود كه دل ايشان در غلاف جهل است و قفل نوميدى بر آن زده .\r\n\r\n","description":"","footnote":"","page_name":" 262 ","page_number":272},
  {"content":"\r\n\r\n وَ قَفَّيْنا مِنْ بَعْدِهِ بِالرُّسُلِ  - پس از موسى پيغمبران را فرستاديم فرا پى يكديگر داشته ، و از پى ايشان عيسى بن مريم ، اين همچنانست كه حاوى ديگر گفت  ثُمَّ قَفَّيْنا عَلى آثارِهِمْ بِرُسُلِنا  پس از نوح كه پدر همه خلق بود ، و ابراهيم كه پدر عرب بود ، و عبرانيان ، پيغامبران فرستاديم هم از نسل ايشان - چون اسماعيل و اسحاق و يعقوب و عيص و ايوب و روبيل و شمعون و يوسف و ابن يامين و اسباط و موسى و هارون و داود و سليمان و زكريا و يحيى .\r\n وَ آتَيْنا عِيسَى ابْنَ مَرْيَمَ الْبَيِّناتِ  - و از پس ايشان عيسى فرستاديم ، و او را داديم نشانهاى روشن و معجزهاى آشكارا ، چون مرغ از گل برآوردن ، و باد در آن دميدن ، تا مرغى مىگشت بفرمان خدايى عزّ و جل و هو الخفاش ، و نابيناى مادر زاد روشن گردانيدن و علت پيسى بمسح دست ببردن ، و زنده گردانيدن مرده . گفته‌اند چهار كس را از فرزندان آدم زنده كرد پس از مردگى ايشان : - سام بن نوح و عازر و ابن العجوز و ابنة العاشر . و عن ابن شهاب قال - قيل لعيسى بن مريم احى لنا سام بن نوح ، قال - ارونى قبره ، فاروه فقام ع ، فقال - يا سام بن نوح احى باذن اللَّه عز و جل ، فلم يخرج ثم قالها الثانية ، فاذا شق راسه و لحيته ابيض ، فقال ما هذا ؟\r\nقال سمعت النداء الاول فظننت انه من اللَّه عز و جل . فشاب لها شقى ، ثم سمعت الثانى فعرفت انه من الدنيا فخرجت ، فقال مذ كم سنة متّ ؟ قال - منذ اربعة آلاف سنة ما ذهب عنى سكرة الموت ،  وَ أَيَّدْناهُ بِرُوحِ الْقُدُسِ  - اى جبرئيل - ابن كثير هر جا كه قدس آيد در قرآن بتخفيف خواند ، گفته‌اند كه روح جبرئيل است و سمى به لأنه ينزل بما يحيى به و يستروح بعمله ، قدس خداوند عز و جل است ، اضافه الى نفسه لانه كان بتكوين اللَّه عز و جل له روحا من غير ولادة والد و والدة ، و عيسى را هم به اين معنى - روح اللَّه - خوانند .\r\nشعبى گفت عيسى بر جبرئيل رسيد گفت - السلام عليك يا روح القدس - جبرئيل گفت و عليك يا روح اللَّه - مفسران گفتند اين هر دو نام بيك معنىاند ، و اين اضافه بر سبيل تخصيص و تكريم است ، و گفته‌اند تأييد عيسى به جبرئيل آن بود كه عيسى نيرو گرفت\r\n\r\n","description":"","footnote":"","page_name":" 263 ","page_number":273},
  {"content":"\r\n\r\nبجان پاك از دهن جبرئيل كه در مريم دميد ، تا به آن نيرو گرفت و بى پدر از مادر در وجود آمد ، و گفته‌اند - كه جبرئيل در همه حال قرين وى بودى در سفر و در حضر و در آسمان . قال يزيد بن ميسرة - لم يفارقه ساعة و لم يقرب منه الشيطان لدعوة الجدّة ، انى اعيذها بك و ذريتها من الشيطان الرجيم . ابن عباس گفت و جماعتى از مفسران - كه معنى  وَ أَيَّدْناهُ بِرُوحِ الْقُدُسِ  آنست كه وى را نام اعظم در آموختيم تا مرده بدان زنده ميگردانيد ، و خلق را بدان عجائب معجزات مىنمود ، پس به اين قول روح القدس اسم اعظم است ، ابن زيد گفت : - روح القدس انجيل است ، هم بدانمعنى كه قرآن را بدان روح خواند ، و ذلك فى قوله  أَوْحَيْنا إِلَيْكَ رُوحاً مِنْ أَمْرِنا  باز خطاب جهودان در گرفت -  أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ  - پس از آنك پيغامبران را فرستاديم تا معجزها آشكارا كردند ، و نشانهاى روشن نمودند ، شما راست راه و راست كار نگشتيد ، هر گه كه پيغامبرى آيد بشما نه بر وفق دل خواست و هواء شما ، گردن مىكشيد و ننگ داريد كه بوى ايمان آريد پس قومى را دروغ زن گيريد چون عيسى و محمد ع ، و قومى را ميكشيد چنانك يحيى و زكريا و شعيا و غيرهم . قال عبد اللَّه ابن مسعود - كانت بنو اسرائيل تقتل فى اليوم سبعين نبيا و يقوم سوق بقلهم من آخر النهار  وَ قالُوا قُلُوبُنا غُلْفٌ  - جهودان گفتند بر طريق استهزاء و انكار كه دلهاى ما در غلاف است از آنچه تو مىگويى ، جاى ديگر گفت -  وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ  - دلهاى ما در پوشش است . اكنّة و غلف يكى بود ، كنان و غلاف هر دو بيك معنىاند . مشركان و جهودان اين سخن فراوان گفته‌اند و بدان نوميدان كردن رسول خدا خواسته‌اند ، كه ما ترا به پيغامبرى نميدانيم ، و فرا آنچه تو آوردى نه مىبينيم ، و اگر غلف برفع لام خوانى معنى آنست كه قلوبنا اوعية الحكمة دلهاى ما خود پيرايهء دانش است و حكمت ، و درين قراءت خويشتن را از رسول خدا و قرآن و شريعت اسلام بىنياز ميديدند . و معنى ديگر گفته‌اند به اين قراءت - يعنى كه دلهاى ما پيرايهء\r\n\r\n","description":"","footnote":"","page_name":" 264 ","page_number":274},
  {"content":"\r\n\r\nحكمت است و دانش ، هر چه بدان رسد از علم بداند و دريابد و ياد گيرد ، چونست كه سخن تو مىدرنيابد و فهم مىنكند ، مگر نه راست است ؟ كه اگر راست بودى و حق ، دلهاى ما آن را دريافتى چون ديگر سخنان .\r\nرب العالمين گفت  بَلْ لَعَنَهُمُ اللَّهُ بِكُفْرِهِمْ  - نه چنانست كه ايشان ميگويند كه ما ايشان را از رحمت خود دور كرده‌ايم و از درگاه خويش رانده‌ايم . جاى ديگر گفت  بَلْ طَبَعَ اللَّهُ عَلَيْها بِكُفْرِهِمْ   وَ طُبِعَ عَلى قُلُوبِهِمْ فَهُمْ لا يَفْقَهُونَ  - مهر بر دل ايشان نهاديم تا دانش و حكمت در آن نشود ، و جهل و كفر از آن بيرون نيايد - از آنست كه نميدانند و در نمىيابند . - بل - حرف عطف است كه در سياق جحد رود و در ظاهر آيت جحد نيست اما در معنى هست ، فكانه قال  وَ قالُوا قُلُوبُنا غُلْفٌ  - و ليس كذلك  بَلْ لَعَنَهُمُ اللَّهُ بِكُفْرِهِمْ فَقَلِيلًا ما يُؤْمِنُونَ  - اين را سه معنى گفته‌اند : - يكى آنست كه لا يؤمنون منهم الا قليل يعنى اندكى از اين جهودان گرويدند چون عبد اللَّه سلام و اصحاب وى . معنى ديگر - فقليل ما يؤمنون ممّا فى ايديهم و يكفرون باكثره - باندكى از آنچه ما فرستاديم و فرموديم بگرويدند و بيشتر فرو گذاشتند ، و آن اندك آنست كه رب العالمين گفت :  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ  . سديگر معنى - لا يؤمنون قليلا و لا كثيرا ، - اندك و بسيار هيچ مىنگروند بكم و بيش هيچ در دين نمىآيند .\r\n\r\nالنوبة الثالثة\r\n- قوله تعالى :  وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ  الآية - سياق اين آيت تهديد ظالمانست و تخويف ناپاكان كه بر مسلمانان ستم كنند ، و در خون و مال ايشان سعى كنند ، و بدست و زبان خود ايشان را برنجانند تا از خان و مان بيفتند ، نقدى در مسلمانى ايشان خلل است كه مصطفى ع گفت :\r\n« المسلم من سلم المسلمون من لسانه و يده »\r\nو در دنيا لعنت خداوند بريشان و در عقبى جاى ايشان آتش سوزان . يقول اللَّه تعالى : -  أَلا لَعْنَةُ اللَّهِ عَلَى الظَّالِمِينَ   يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ   تَرَى الظَّالِمِينَ مُشْفِقِينَ مِمَّا كَسَبُوا وَ هُوَ واقِعٌ بِهِمْ   وَ يَوْمَ \r\n\r\n","description":"","footnote":"","page_name":" 265 ","page_number":275},
  {"content":"\r\n\r\n يَعَضُّ الظَّالِمُ عَلى يَدَيْهِ   وَ الظَّالِمِينَ أَعَدَّ لَهُمْ عَذاباً أَلِيماً   وَ الظَّالِمُونَ ما لَهُمْ مِنْ وَلِيٍّ وَ لا نَصِيرٍ  . و در قرآن فراوان است ازين تهديد ظالمان و انذار مجرمان . روى انّ داود ع نظر الى منجل من نار يهوى بين السماء و الارض ، فقال يا رب ما هذا قال - هذا لعنتى تدخل بيت كلّ ظالم . و قال سعيد بن المسيب : « لا تملئوا اعينكم من اعوان الظلمة الّا بانكار من قلوبكم ، لكيلا تحبط اعمالكم الصالحة . و قال الحسن - من دعا الظلم بالبقاء فقد احبّ ان يعصى اللَّه عز و جل ، الظالم و المعين على الظلم و المحبّ له سواء . » و\r\nقال النبى صلّى اللَّه عليه و آله و سلّم : « قال اللَّه تعالى لا تدخلوا بيتا من بيوتى و لاحد من عبادى عند احد منكم ظلامة فانّى العنه ما دام قائما يصلّى حتى يردّ تلك الظلامة الى اهلها .\r\nو\r\nقال صلّى اللَّه عليه و آله و سلّم - لا يقفن احدكم على رجل يقتل ظلما فانّ اللعنة تنزل من اللَّه على من يحضره اذا لم يدفعوا عنه .\r\nو قال ابو الدرداء « اياك و دعوات المظلوم فانهنّ يصعدن الى اللَّه تعالى كانهن شرارات نار . » و\r\nقال النبى صلّى اللَّه عليه و آله و سلّم : - « ايها النّاس اتقوا اللَّه ، فلا يظلم مؤمن مؤمنا الّا انتقم اللَّه من الظالم يوم القيامة و ذلك اذا كان عزّ و جل بالمرصاد ، و هو القنطرة الاعلى من الصراط ، يقول - و عزتى لا يمرّ بى اليوم ظلم ظالم .\r\nگفته‌اند اين ظلم ظالم از حرص وى خيزد بر دنيا و راندن شهوات ، كه چون همگى وى دوستى دنيا بگرفت و شهوات به روى مستولى شد دل وى تاريك گردد ، و رقت و سوز در وى نماند . پس شفقت برخيزد و بر خلق خدا ظلم كند ، و اثر اين تاريكى فردا در قيامت پديد آيد ، چنانك مصطفى ع گفت : - الظلم ظلمات يوم القيامة - نه يك ظلمة خواهد بود بل ظلمات بسيار خواهد بود ، چنانك امروز نه يك شهوتست بلكه شهوات بسيار است ، پس چون سر همه ظلم دوستى دنيا است هر كس كه دوستى دنيا از دل خود بيرون كند شهوات به روى مستولى نشود ، و در دل وى رقت و سوز بماند ، و بر همه خلق خدا مهربان بود ، تا اگر سگى بيند شفقت از وى باز نگيرد ، و او را نيازارد بلكه او را بنوازد ، چنانك عيسى ع كان يسيح ببعض بلاد الشام اذا اشتد به المطر و الرعد و البرق فجعل يطلب شيئا يلجأ اليه ، فرفعت له بخيمة من بعيد ، فاتاها فاذا فيها امرأة ، فحاد عنها فاذا هو بكهف فى جبل ، فاتاه فاذا فى الكهف اسد ، ثم قال - الهى جعلت لكل شىء مأوى ثم لم تجعل لى مأوى ، فاجابه الجليل - مأواك عندى فى مستقر رحمتى ، لازوّجنّك يوم القيمة\r\n\r\n","description":"","footnote":"","page_name":" 266 ","page_number":276},
  {"content":"\r\n\r\nمائة حوراء و لأطعمنّك فى عرسك اربعة آلاف عام يوم منها كعمر الدنيا ، و لآمرنّ مناديا ينادى - اين الزهاد فى دار الدنيا و راوا عرس الزاهد - عيسى بن مريم ع  ثُمَّ أَنْتُمْ هؤُلاءِ  - اهل معانى درين آيت لطيفه‌هاى نيكو گفته‌اند : يكى آنست كه  تَقْتُلُونَ أَنْفُسَكُمْ  - اشارت مىكند كه شما به عمل ناپسنديده و فعل نكوهيده خود را در گرداب عقوبت مىاوكنيد و آن عقوبت شما را بجاى قتل نفس است ، يعنى مكنيد چنين و تن خود را بدست خويش مكشيد ، همانست كه جاى ديگر گفت  وَ لا تَقْتُلُوا أَنْفُسَكُمْ  .\r\nو آنچه گفت : -  تُخْرِجُونَ فَرِيقاً مِنْكُمْ مِنْ دِيارِهِمْ  - اشارت مىكند كه شما بعضى قوتها از نهاد خود و از مقتضى آفرينش خويش مىبگردانيد ، و آن را ضايع ميگذاريد ، چنانك مثلا قوت عامله از بهر آن در نهاد آدمى آفريدند تا بدان عمل كند و بجاى خويش استعمال نمايد ، پس اگر تقصير كند يا نه بر جاى خويش استعمال كند از محل خويش بگردانيده باشد . راست چنان باشد كه كسى را از سراى خويش بيرون كنند .\r\nو آنچه گفت : -  وَ إِنْ يَأْتُوكُمْ أُسارى تُفادُوهُمْ  - اشارت مىكند كه ديگران را راه مىنمائيد و خود گمراه ميشويد ، ديگران را پند ميدهيد و خود پند مى نه پذيريد . چنانك جاى ديگر گفت  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  .\r\n أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ  - در قرآن نظائر اين فراوانست منها قوله تعالى :  وَ رَضُوا بِالْحَياةِ الدُّنْيا وَ اطْمَأَنُّوا بِها   أَخْلَدَ إِلَى الْأَرْضِ وَ اتَّبَعَ هَواهُ   وَ آثَرَ الْحَياةَ الدُّنْيا   بَلْ تُؤْثِرُونَ الْحَياةَ الدُّنْيا  ميگويد ايشان كه دنيا خرند و عقبى فروشند و هواء نفس بر رضاء مولى اختيار كنند  فَلا يُخَفَّفُ عَنْهُمُ الْعَذابُ  عذاب ايشان را پايان پديد نكنند ، و آن عذاب بريشان سبك نكنند نه در دنيا و نه در عقبى ، در دنيا عذاب ايشان جمع مال است و طلب حرمت و جاه و شره و حرص نفس امّاره - و هو المشار اليه بقوله -  إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا  - و آن طلب و شره\r\n\r\n","description":"","footnote":"","page_name":" 267 ","page_number":277},
  {"content":"\r\n\r\nايشان را غايتى نيست ، تا در آن غايت خفتى پديد آيد .\r\nآن گه گفت  وَ لا هُمْ يُنْصَرُونَ  - ايشان را در آن مال نصرتى نيست نه در دنيا نه در عقبى : - در دنيا آنست كه صاحب مال بوقت مرگ گويد  ما أَغْنى عَنِّي مالِيَهْ  و در عقبى آنست كه رب العالمين گفت : -  مِنْ وَرائِهِمْ جَهَنَّمُ وَ لا يُغْنِي عَنْهُمْ ما كَسَبُوا شَيْئاً  .\r\n وَ لَقَدْ آتَيْنا مُوسَى الْكِتابَ  - اشارتست بنواخت موسى بن عمران .\r\nميگويد وى را كتاب تورية داديم كه هم نورست و هم ضياء و هم فرقان ، ضياء دل مؤمنان ، نور دل دوستان ، آرام جان مريدان .\r\nآن گه گفت  وَ قَفَّيْنا مِنْ بَعْدِهِ بِالرُّسُلِ  - پيغامبران را فرستاديم پس از وى فرا پى يكديگر داشته و هر يكى را نو تشريفى و ديگر خاصيتى و نواختى داده : - آدم را در خلقت كرامت ، ادريس را زندگانى تا قيامت ، نوح را اجابت دعوت ، ابراهيم را خلعت خلت ، اسماعيل را فدا كبش بكرامت ، داود را آواز بنغمت و ملك و نبوت ، سليمان را ملك عظيم و علم و رسالت و سخن گفتن وا مرغان و جن و شياطين و باد را اطاعت ، يحيى بن زكريا را عصمت ، موسى را مكالمت بى واسطه ، پيغامبر ما را سيد اهل زمين و سما را ، مهتر و پيش رو انبيا را ، هر چه جمله پيغامبران را داد از نواخت و كرامت آن همه مصطفى را ارزانى داشت ، وانگه او را بريشان افزونى و برترى داد .\r\nاگر آدم را در خلقت كرامت بود كه يد صنعت اللَّه بوى رسيد ، مصطفى را همين نواخت بود و بر آدم فضل داشت ، كه آدم هنوز از آب و گل بود ، هنوز در و نه فهم بود نه فطنت نه استيناس بود نه مشاهدت كه يد صنعت حق بوى رسيد ، باز مصطفى شب معراج با دانش و عقل بود ، با مشاهدت و مؤانست بود ، كه يد صنعت حق بوى رسيد . چنانك در خبرست : - فوضع يده بين كتفى فوجدت بردها بين ثديى - و اگر ادريس را مكان عالى داد عالىتر از مقام مصطفى نبود ، كه اللَّه گفت  فَكانَ قابَ قَوْسَيْنِ أَوْ أَدْنى  .\r\nو اگر نوح را بر كشتى نشاند و دشمن را بدعاء وى هلاك گردانيد ، مصطفى را بر براق نشاند و از براق بر معراج و از معراج بر رفرف تا بديد عجائب ملكوت عزت و بيافت\r\n\r\n","description":"","footnote":"","page_name":" 268 ","page_number":278},
  {"content":"\r\n\r\nاجابت دعوت و قبول شفاعت در حق امت ، و اگر ابراهيم را ملكوت آسمان و زمين بنمود و نام وى خليل نهاد ، مصطفى را جلال و جمال بر كمال خود بنمود ، و نام وى حبيب نهاد ، و اگر موسى بر طور سخن حق بشنيد ، مصطفى بر عرش عظيم با حق هام راز بود و هام گفتار و هام ديدار ، خلوت گاهى بود او را كه نه فرشتهء مقرّب را ور آن اطلاع بود نه پيغامبر مرسل را در آن جاى ، چنانك گفت\r\nلى مع اللَّه وقت لا يسعنى فيه ملك مقرب و لا نبى مرسل .\r\n مقام لدى سدرة المنتهى * لاحمد لا شكّ للمصطفى\r\nفقد كان بالقرب من ربّه * على قاب قوسين لما دنا\r\nفما مثل احمد فيمن مضى * من الرسل فى سالف من ورى \r\n أَ فَكُلَّما جاءَكُمْ رَسُولٌ  - سخن باز بوعيد و تهديد جهودان باز آورد گفت هر چند اين پيغامبران ما نشانهاى روشن نمودند و معجزه‌هاى صادق آشكارا كردند ، امّا آن جهودان از خود رائى قدم بيرون ننهادند ، بر آنچه دل ايشان خواست قبول كردند و آنچه نخواست بگذاشتند و نه پذيرفتند ، لا جرم بد سرانجامى كه سرانجام ايشانست و بد جايگاهى كه مقام ايشانست . مصطفى ع گفت -\r\n« اشتدّ غضب اللَّه على من قتل نبيّا و على من قتله نبى »\r\n- و\r\nقال « كل ذنب عسى اللَّه ان يغفره الا من مات مشركا ، او مؤمن يقتل مؤمنا متعمدا »\r\nو\r\nقال ع - « لزوال الدنيا اهون عند اللَّه من قتل رجل مسلم و لو انّ اهل السّماء و الارض اشتركوا فى دم مؤمن لاكبّهم اللَّه فى النار ، يجيء المقتول بالقاتل يوم القيمة ناصيته و رأسه بيده و أوداجه تشخب دما يقول - يا رب قتلنى حتى يدنيه من العرش . »\r\n وَ قالُوا قُلُوبُنا غُلْفٌ  - اشارت آيت آنست كه دل بيگانگان در پردهء شقاوت است رب العزة چون كسى را مهر شقاوت بر دل نهد ، و رقم نابايست به روى كشد ، از اول دل وى سخت گرداند . چنانك گفت  ثُمَّ قَسَتْ قُلُوبُكُمْ مِنْ بَعْدِ ذلِكَ  - پس سياه گرداند -  كَلَّا بَلْ رانَ عَلى قُلُوبِهِمْ  پس غاشيهء بى دولتى بسر او در كشد -  قُلُوبُنا غُلْفٌ  پس قفل بيگانگى بر آن زند -  أَمْ عَلى قُلُوبٍ أَقْفالُها  - پس به مهر نوميدى ختم كند ،\r\n\r\n","description":"","footnote":"","page_name":" 269 ","page_number":279},
  {"content":"\r\n\r\n خَتَمَ اللَّهُ عَلى قُلُوبِهِمْ وَ عَلى سَمْعِهِمْ  - آن گه بسكّه جدايى ضرب كند -  بَلْ طَبَعَ اللَّهُ عَلَيْها بِكُفْرِهِمْ  - آن گه بيكبارگى واخودش برگرداند -  وَ نُقَلِّبُ أَفْئِدَتَهُمْ  . آن گه ندا در عالم دهد كه ما اين دل را نخواهيم و نمىپسنديم -  أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ  نعوذ باللّه من سخطه و نقمته .\r\n\r\nالنوبة الاولى\r\nقوله تعالى : -  وَ لَمَّا جاءَهُمْ كِتابٌ  - و چون بايشان آمد نامهء  مِنْ عِنْدِ اللَّهِ  از نزديك خداوند  مُصَدِّقٌ  استوار گير و گواه  لِما مَعَهُمْ  تورية را كه با ايشانست  وَ كانُوا مِنْ قَبْلُ  و ايشان جهودان از پيش ما  يَسْتَفْتِحُونَ  مى نصرت خواستند برسول خدا  عَلَى الَّذِينَ كَفَرُوا  بر دشمنان خويش كه كافران بودند  فَلَمَّا جاءَهُمْ ما عَرَفُوا  چون بايشان آمد آنچه شناختند  كَفَرُوا بِهِ  بوى كافر شدند  فَلَعْنَةُ اللَّهِ عَلَى الْكافِرِينَ  پس اكنون لعنت خدا بر كافران .\r\n بِئْسَمَا اشْتَرَوْا بِهِ أَنْفُسَهُمْ  - ببد چيزى خويشتن بفروختند  أَنْ يَكْفُرُوا  كه كافر ميشوند  بِما أَنْزَلَ اللَّهُ  به آنچه فرو فرستاده اللَّه ،  بَغْياً  حسد را  أَنْ يُنَزِّلَ اللَّهُ مِنْ فَضْلِهِ  مى فرو فرستد از فضل خويش  عَلى مَنْ يَشاءُ مِنْ عِبادِهِ  بر آن كه خواهد از رهيگان « 1 » خويش  فَباؤُ بِغَضَبٍ  خويشتن را بخشم خداى آوردند و بخشم وى باز گشتند  عَلى غَضَبٍ  خشمى بر خشمى  وَ لِلْكافِرِينَ عَذابٌ مُهِينٌ  و كافرانراست عذابى خوار كننده .\r\n وَ إِذا قِيلَ لَهُمْ  - و چون ايشان را گويند .  آمِنُوا  بگرويد  بِما أَنْزَلَ اللَّهُ  به آنچه اللَّه فرو فرستاد  قالُوا  بجواب گفتند -  نُؤْمِنُ بِما أُنْزِلَ عَلَيْنا  ايمان بدان آريم كه بر ما فرستادند ،  وَ يَكْفُرُونَ  و كافر ميشوند  بِما وَراءَهُ  بهر چه\r\n\r\n\r\n","description":"","footnote":"\r\n( 1 ) رهيگان فى نسخة الف ، بندگان فى نسخة ج .\r\n","page_name":" 270 ","page_number":280},
  {"content":"\r\n\r\nجز زان است  وَ هُوَ الْحَقُّ  و آنچه ايشان را و از آن خواندند راست است و درست ،  مُصَدِّقاً لِما مَعَهُمْ  استوار گير و گواه آنچه با ايشان است از تورية  قُلْ  رسول من گوى ايشان را  فَلِمَ تَقْتُلُونَ أَنْبِياءَ اللَّهِ  چرا پيغامبران اللَّه را مىكشيد ؟  مِنْ قَبْلُ  از پيش ما  إِنْ كُنْتُمْ مُؤْمِنِينَ  اگر بفرستادهء من گرويدگانيد .\r\n وَ لَقَدْ جاءَكُمْ مُوسى  - بدرستى كه آمد بشما موسى  بِالْبَيِّناتِ  با پيغامهاى روشن و نشانهاى راست ،  ثُمَّ اتَّخَذْتُمُ الْعِجْلَ  پس آن گه گوساله را بخدايى گرفتيد  مِنْ بَعْدِهِ  پس غايب شدن موسى و رفتن وى به طور  وَ أَنْتُمْ ظالِمُونَ  و شماايد بچنان ستم بر خود ستمكاران .\r\n وَ إِذْ أَخَذْنا مِيثاقَكُمْ  - و پيمان ستديم از شما  وَ رَفَعْنا فَوْقَكُمُ الطُّورَ  و كوه زبر شما برداشتيم ،  خُذُوا ما آتَيْناكُمْ  گفتيم بگيريد آنچه شما را داديم  بِقُوَّةٍ  بعزم راست و تصديق درست ،  وَ اسْمَعُوا  و پيغام نيوشيد و پذيريد ،  قالُوا سَمِعْنا  گفتند شنيديم  وَ عَصَيْنا  و نافرمان شديم ،  وَ أُشْرِبُوا فِي قُلُوبِهِمُ  و در دلهاى ايشان دارند  الْعِجْلَ  دوستى گوساله  بِكُفْرِهِمْ  از كافر دلى ايشان  قُلْ  رسول من گوى  بِئْسَما يَأْمُرُكُمْ بِهِ إِيمانُكُمْ  به بد چيزى ميفرمايد ايمان شما را  إِنْ كُنْتُمْ مُؤْمِنِينَ  اگر بفرستادهء ما گرويدگانيد .\r\n\r\nالنوبة الثانية\r\n- قوله تعالى : -  وَ لَمَّا جاءَهُمْ كِتابٌ مِنْ عِنْدِ اللَّهِ  - كتاب اينجا قرآن است ميگويد چون كتاب ما قرآن با محمد بايشان آمد ، كتابى كه موافق تورية و انجيل است ، از آن روى كه در بيان اصول دين خداوند همه يكسان‌اند و موافق يكديگر . و اليه الاشارة بقوله عز و جل  شَرَعَ لَكُمْ مِنَ الدِّينِ ما وَصَّى بِهِ نُوحاً  الآية و گفته‌اند  مُصَدِّقٌ لِما مَعَهُمْ  معنى آنست كه قرآن راست دارنده و استوار گيرنده\r\n\r\n","description":"","footnote":"","page_name":" 271 ","page_number":281},
  {"content":"\r\n\r\nتورية است كه در تورية بيان نعت محمد و تحقيق نبوت و رسالت وى بود و قرآن بر وفق آن آمد ، پس آن را مصدّق باشد و گواه راست .\r\n وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا  - حقيقة الفتح النصرة ، و هو على ضربين من دينى و دنيوى . فتح . بر دو قسم است : - يكى آنست كه اللَّه تعالى بنده را نصرت ميدهد در كار دينى تا در علم و هدايت و راه آسايش به روى گشاده شود ، و اليه الاشارة بقوله تعالى   إِنَّا فَتَحْنا لَكَ فَتْحاً مُبِيناً   و بقوله تعالى  فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ  . قسمى ديگر فتح دنيوى است كه اللَّه بنده را نصرت ميدهد در كار دنيوى تا در لذت و راه آسايش به روى گشاده شود ، و اليه الاشارة بقوله تعالى -  فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ  . اما سبب نزول اين آيت آن بود كه سعيد جبير گفت : در جاهليت جهودان ساكنان مدينه بودند ، و كفار عرب بجنگ ايشان بيرون آمدند ، و ايشان را در مدينه قلعتها بود استوار كرده و محكم ، چون با عرب جنگ در پيوستنديد اگر هزيمت بريشان آمدى به قلعتها پناه گرفتندى و عرب بپايان قلعه نشسته و ايشان را حصار ميدادندى . چون كار بريشان تنگ شدى و ضعف ايشان پيدا گشتى ، دستها برداشتندى سوى آسمان و به محمد كه رسول آخر الزمان است نصرت خواستندى و گفتندى - اللهم انا نستنصرك بالنبى محمد عبدك و رسولك نزلنا هذا البلد ننتظر زمان الخروج فننصره - بار خدايا دانى كه نشسته‌ايم در اين شهر منتظر پيغمبر آخر الزمان محمد عربى ، نشسته‌ايم تا بيرون آيد و او را يار باشيم و نصرت دهيم ، و پيغامش استوار گيريم ، خداوندا به حق وى كه ما را بر دشمنان نصرت دهى ، رب العالمين گفت  فَلَمَّا جاءَهُمْ ما عَرَفُوا كَفَرُوا بِهِ  چون بايشان آمد آنچه شناخته بودند و دانسته و از كتاب خوانده كه حق است و راست ، اول كسى كه كافر شد ايشان بودند ، هم پيغام را و هم رسانندهء فرمانرا بدروغ داشتند .\r\nسلمة بن سلام از بدريان بود گفت - جهودى بنزديك ما بود گفت : « اظلّكم زمان نبىّ الحرم الذى يركب البعير ، و يلبس الشملة « 1 » ، يأكل الكسرة ، و يقبل الهدية ، و لا\r\n\r\n\r\n","description":"","footnote":"\r\n( 1 ) الشملة - كساء واسع يشتمل به - جمعه شملات . ( المنجد )\r\n","page_name":" 272 ","page_number":282},
  {"content":"\r\n\r\nيأكل الصدقة . » اينك روزگار پيغامبر آخر الزمان در آمد ، وقت بيرون آمدن وى در رسيد آن پيغامبر كه ننگ ندارد و بر شتر نشيند و شمله در پوشد ، و نان ريزه پيش نهد و بخورد ، و هديه قبول كند ، و از صدقه هيچ نخورد . و آن گه گفت - و ان يكن منكم احد يدركه فهذا . و اشار اليه - اگر كسى از شما او را دريابد اين مرد باشد يعنى سلمة ، قال سلمة فلم يلبث ان قدم رسول اللَّه ص ، قلنا له - و اللَّه انّه لهو ؟ قال - نعم و لكنى لا ادع اليهوديّة سلمة گفت بسى بر نيامد كه رسول خدا بما آمد و پيغام حق آورد ، و ما گفتيم آن جهود را كه و اللَّه اين پيغامبر آنست كه تو گفتى و جزوى نيست ، جهود گفت آرى هموست كه من گفتم ، و لكن من دين جهودى بنگذارم .\r\nصفيه بنت حيى بن اخطب گفت : كه چون مصطفى ع در مدينه آمد پدرم حيى بن اخطب و عمّ من ابو ياسر اخطب هر دو بامداد بغلس « 1 » بيرون شدند به قصد آن تا بدانند كه محمد پيغامبر هست يا نه . گفت - بوقت آنكه آفتاب فرو شد به خانه باز آمدند شكسته و كوفته غمناك و حزين ، و ايشان مرا مىنواختندى نيك هر بار ، آن ساعت كه پيش ايشان رفتم بر عادت خويش و به من التفات مىنكردند ، و هيچ مرا نمى نواختند ، و از اندوه و دلتنگى پرواى من خود نداشتند . آن گه بو ياسر به پدرم حيى ميگفت - أ هو هو ؟ . گويى او اوست ؟ پدرم گفت - نعم و اللَّه - قال و تعرفه و تغشّه ؟\r\nقال - نعم ، قال - فما فى نفسك منه ؟ قال عداوته و اللَّه ما بقيت .\r\nرب العالمين ايشان را گفت فلعنة اللَّه على الكافرين - لعنت خداى بر كافران ، و لعنت راندن باشد و ناپذيرفتن ، چون ايشان را در ازل رانده بود آن شناخت و دانش كه ايشان را بود هيچ سود نداشت . « من قعد به جدّه لم ينهض به جدّه » كار جدّ ازلى دارد نه جدّ حالى ، آنجا كه عنايتست پيروزى را چه نهايت است ، جهودان كه معرفت و دانش داشتند چون عنايت با ايشان نبود آن معرفت ايشان را و بال بود ، و سبب عقوبت و نكال بود . لعنت خداوند بريشان و خشم بر سر خشم جزاء ايشان ، و صعاليك المهاجرين نادان\r\n\r\n\r\n","description":"","footnote":"\r\n( 1 ) الغلس - ظلمة آخر الليل ، جمعه اغلاس .\r\n","page_name":" 273 ","page_number":283},
  {"content":"\r\n\r\nفرا سر كتاب و سنت شدند ، چون عنايت ازلى با ايشان بود كار ايشان بجايى رسيد كه مصطفى ع با ايشان نصرت ميخواست بر دشمن . در خبرست كه - كان يستفتح بصعاليك المهاجرين - و صعاليك المهاجرين ايشانند كه رسول خدا ايشان را صفت كرده در آن خبر كه ثوبان روايت كرد -\r\nقال قال رسول اللَّه صلّى اللَّه عليه و آله و سلّم - « حوض ما بين عدن الى عمان شرابه اشدّ بياضا من اللبن و احلى من العسل ، من شرب منه شربة لا يظمأ بعدها ابدا و اول من يرده صعاليك المهاجرين . قلنا - و منهم يا رسول اللَّه ؟ قال الدّنس الثياب الشعث الرؤوس الذين لا تفتح لهم ابواب السدد و لا يزوّجون المنعمات الذين يعطون ما عليهم و لا يعطون ما لهم . »\r\n بِئْسَمَا اشْتَرَوْا  الآية - بئس يستعمل فى مجموع المذامّ كما انّ نعم يستعمل فى مجموع المحامد ، و معناه - بئسما باعوا به حظ انفسهم من الثواب بالكفر بالقرآن - به بد چيزى خويشتن را بفروختند و ثواب آن از دست بدادند ، كه به قرآن كافر شدند .\r\nرب العالمين ميگويد آنچه كردند ببغى كردند و حسد بردند كه ما نبوت بفرزندان اسماعيل داديم نه بفرزندان اسحاق ، ذلك فضل اللَّه يؤتيه من يشاء ، اين نبوت و رسالت فضل و كرم خداوندست ، آن كس را دهد كه خود خواهد . و قال تعالى  اللَّهُ أَعْلَمُ حَيْثُ يَجْعَلُ رِسالَتَهُ  و معنى - بغى - حسد است تا در دلست آن را حسد گويند و چون ظاهر شود بغى گويند و اين حسد آفتى عظيم است در راه مؤمنان ، آن را كه حسد بيوكند هيچ عبادت و طاعت او را بر ندارند .\r\nالحسد يأكل الحسنات كما تاكل النار الحطب .\r\nابليس افتادهء حسد بود لا جرم عبادت چندين هزار ساله او را از وهدهء لعنت بيرون نياورد ، و زلّت آدم كه از شهوت بود نه از حسد توبهء وى لا جرم مقبول گشت ، و كار وى آسان شد ، انس مالك گفت - مصطفى ع با ياران نشسته بود گفت :\r\n« يطّلع عليكم الآن رجل من اهل الجنّة »\r\nهم اكنون مردى از اهل بهشت درآيد ، مردى انصارى درآمد و نعلين در دست چپ داشت و آب از محاسن وى قطره قطره مىافتاد ، از تجديد وضوء ، آن روز گذشت ، ديگر روز مصطفى ع هم چنان گفت و همان مرد در آمد هم بر آن صفت ، سديگر روز همين حال برين نسق برفت . عبد اللَّه عمرو عاص گفت - من بهانهء گرفتم\r\n\r\n","description":"","footnote":"","page_name":" 274 ","page_number":284},
  {"content":"\r\n\r\nو بخانهء آن مرد انصارى رفتم ، و سه شب با وى بماندم ، و در اعمال وى انديشه ميكردم ، نديدم از وى عمل بسيار ، اما اندر ميانهء شب هر گه كه بيدار شدى ذكرى و تسبيحى بر زبان وى برفتى ، و بوقت نماز بامداد برخاستى و وضويى تمام كردى . پس عبد اللَّه گفت چون عبادت فراوان از وى نديدم آنچه شنيده بودم از مصطفى ع با وى راندم و گفتم چه عمل دارى بيرون ازين كه موجب اين ثواب است ؟ قال - لا اجد فى نفسى غلّا لاحد من المسلمين ، و لا احسده على خير اعطاه اللَّه اياه . قال له عبد اللَّه - هذا الذى بلغك و هى الّتى لا نطيق .\r\n فَباؤُ بِغَضَبٍ عَلى غَضَبٍ  - دو خشم خداوند بريشان : يكى بدانك به عيسى كافر شدند ، و ديگر آنكه به محمد كافر شدند . سدى گفت - يك خشم بدانك عبادت گوساله كردند ، ديگر آنك با محمد كافر شدند و قرآن قبول نكردند . و گفته‌اند : يك خشم بدانست كه به محمد كافر شدند ، و ديگر بآنك گفتند  يَدُ اللَّهِ مَغْلُولَةٌ  - يد خداوند بسته است ، كه روزى بر ما تنگ كرده است ، و نبوت از ما باز گرفته ، رب العالمين گفت  غُلَّتْ أَيْدِيهِمْ  دست ايشان به بستند تا هرگز ازيشان كسى نبينى كه نفقه فراخ كند بر خويشتن يا بر كسى ، مگر اندكى ،  وَ لُعِنُوا بِما قالُوا  و لعنت كردند بريشان به آنچه گفتند ، آنكه گفت -  بَلْ يَداهُ مَبْسُوطَتانِ -  بلكه دو دست خداوند گشاده است ، نفقه مىكند چنانك خواهد ، يد اثبات كرد و غلّ نفى كرد . و روايت درست است از مصطفى ع كه گفت - يد اللَّه ملأى لا تغيضها نفقة سخاء الليل و النّهار . أ رأيتم ما انفق منذ خلق السماوات و الارض ؟ فانّه لم ينقص ما فى يمينه ، و عرشه على الماء ، و بيده الأخرى الميزان يخفض و يرفع . آن گه گفت  وَ لِلْكافِرِينَ عَذابٌ مُهِينٌ  - تا بدانى كه عذاب موحّدان تأديب و تطهير است ، نه اخزاء و اهانت .\r\n عَذابٌ مُهِينٌ  كافرانراست ايشان كه جاويد در دوزخ بمانند ، و مؤمنانرا اگر عذابى رسد بر سبيل تمحيص و تكفير بود يك چندى ، وانگه از پس آن رحمت ابدى و\r\n\r\n","description":"","footnote":"","page_name":" 275 ","page_number":285},
  {"content":"\r\n\r\nعزت سرمدى و نعمت جاودانى .\r\n وَ إِذا قِيلَ لَهُمْ آمِنُوا بِما أَنْزَلَ اللَّهُ قالُوا نُؤْمِنُ بِما أُنْزِلَ عَلَيْنا  - و چون جهودان را گوئيد - ايمان آريد به قرآن كه به محمد فرو فرستاديم - ايشان گويند ما ايمان بدان آريم كه بما فرو فرستادند به زبان عبرى يعنى تورية .\r\n وَ يَكْفُرُونَ بِما وَراءَهُ وَ هُوَ الْحَقُّ مُصَدِّقاً لِما مَعَهُمْ  - اى بما سواه ، و بهر چه بيرون از تورية است كافر ميشوند . اللَّه تعالى ايشان را به اين گفت دروغ زن كرد گفت .\r\n قُلْ فَلِمَ تَقْتُلُونَ أَنْبِياءَ اللَّهِ مِنْ قَبْلُ إِنْ كُنْتُمْ مُؤْمِنِينَ  - أى ان كنتم معتقدين للايمان فلم رضيتم بقتل الانبياء ؟ اگر به تورية ايمان داريد در تورية كجاست كه پيغامبران را كشيد ؟ و چرا كشيد ايشان را ؟ مفسران گفتند هر چند كه ايشان قتل پيغامبران نكرده بودند لكن پدران ايشان كرده بودند ، و ايشان بدان رضا ميدادند و مىپسنديدند ، و پدران را بدان معنى دشمن مىنگرفتند . و لو كانوا مؤمنون باللّه و النبيّ و ما انزل اليه ما اتّخذوهم اولياء ، و به قال النبى ع - من حضر معصية فكرهها كان كمن غاب عنها ، و من غاب عنها فرضيها كان كمن شهدها .\r\n وَ لَقَدْ جاءَكُمْ مُوسى بِالْبَيِّناتِ  - اين همچنانست كه جاى ديگر گفت  قَدْ جِئْتُكُمْ بِبَيِّنَةٍ مِنْ رَبِّكُمْ  - موسى گفت : - آمدم بشما و پيغام راست و نشانهاى درست آوردم و آن نشانها نه بودند ، چنانك در سورة النمل بيان كرد :  فِي تِسْعِ آياتٍ إِلى فِرْعَوْنَ وَ قَوْمِهِ  و تفصيل آن در سورة الاعراف است - و هى العصا و اليد و الطوفان و الجراد و القمّل و الضفادع و الدم و البحر و السنون و نقص الثمرات . اما آنچه در سوره بنى اسرائيل گفت  وَ لَقَدْ آتَيْنا مُوسى تِسْعَ آياتٍ بَيِّناتٍ  آن نه آيت ديگر بود جز از اين كه از پيغام حق به بنى اسرائيل آورد - و هى ان لا تشركوا بى و لا تسرقوا ، و لا تزنوا ، و لا تقتلوا النفس التي حرّم اللَّه الّا بالحقّ ، و لا تسحروا ، و لا تقربوا مال اليتيم ، و لا تسعوا ببرى الى السلطان ، و لا تعدوا فى السّبت و لا تأكلوا الربا .\r\n وَ لَقَدْ جاءَكُمْ مُوسى بِالْبَيِّناتِ ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ \r\n\r\n","description":"","footnote":"","page_name":" 276 ","page_number":286},
  {"content":"\r\n\r\n ظالِمُونَ  - موسى پيغام حق بگزارد و نشانهاى روشن باز نمود و وعده‌اى را كه اللَّه تعالى او را داده بود ، از ميان ايشان بيرون شد پس چون باز آمد ايشان گوساله پرست بودند . رب العالمين گفت اگر آن گفت شما راست كه  نُؤْمِنُ بِما أُنْزِلَ عَلَيْنا  - پس چرا گوساله پرست شديد و در كتاب تورية شما را از شرك نهى كرده‌ام و بتوحيد فرموده ، اينست ستم عظيم و بيدادگرى كه شما بر خود ميكنيد .\r\n وَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ  - اين عهد و پيمان آخرست نه پيمان اول ، و با هر قومى از فرزندان آدم دو پيمان رفته است و دو عهد بريشان گرفته‌اند يكى روز ميثاق خداوند عز و جل ايشان را از كتف آدم بيرون آورد و عهد گرفت بريشان كه  أَ لَسْتُ بِرَبِّكُمْ قالُوا بَلى ؟  آن عهد اول است . و عهد آخر كه هر پيغمبرى با قوم خويش پيمان بست و عهد گرفت بريشان كه  اعْبُدُوا اللَّهَ وَ لا تُشْرِكُوا بِهِ شَيْئاً  - و عهد موسى با قوم خود آن بود كه من شما را كتاب آوردم بپذيريد و به آن كار كنيد . پس چون كتاب آورد نپذيرفتند ، رب العالمين ، كوهى را فرمود تا از بيخ برآورد و بر زبر ايشان معلق بيستاد .\r\nو گفتند ايشان را كه  اسْمَعُوا  - اى افهموا ، و قيل اعقلوا و اعملوا به - معنى آنست كه پيغام ما بنيوشيد و دريابيد ، و به آن كار كنيد . ارباب معانى گفتند سخن كه شنيدنى بود اول بسمع بنده فرو آيد ، آن گه به منزل فهم رسد تا بداند ، آن گه بمركز عقل رسد تا دريابد ، پس اگر اقتضاء عمل كند بنده بدان عمل آرد ، پس رتبت اول سماع است و رتبت آخر عمل . آن كس كه تفسير  اسْمَعُوا  - اعملوا بكرد به آخر مراتب نگرست و آن كس كه - افهموا - معنى نهاد يا - اعقلوا ببعضى وسائط نظر كرد .\r\n قالُوا سَمِعْنا وَ عَصَيْنا  - چون ايشان را گفتند دريابيد و به آن كار كنيد ايشان جواب دادند كه  سَمِعْنا وَ عَصَيْنا  - يعنى كه به زبان گفتند  سَمِعْنا  امّا بدل گفتند  عَصَيْنا  . وهب منبه گفت : - در تورية خوانده‌ام كه رب العالمين گفت يا عبادى\r\n\r\n","description":"","footnote":"","page_name":" 277 ","page_number":287},
  {"content":"\r\n\r\nالمذنبين الخاطئين الغافلين ، كم الى كم ؟ كم و كم اقيل عثراتكم عثرة بعد عثرة ؟ و كم اعفو عن فضائحكم و سوآتكم ؟ فضيحة بعد فضيحة و سوأة بعد سوأة ؟ و كم و كم امهلتكم و امهلكم و ادعوكم الى ما هو خير لكم ؟ و لا اسلبكم نعمايى و لا اهتك عنكم استارى ؟ ثم قال - سبحانى ما ارأفنى بخلقى ! »  وَ أُشْرِبُوا فِي قُلُوبِهِمُ الْعِجْلَ  - اى اشربوا حبّ العجل فى قلوبهم . سعيد جبير گفت دوستى گوساله چنان در دل ايشان نهاده بودند كه آن گوساله را بسوهان بسودند آن گه در دريا بپراكندند ، ايشان در آن آب افتادند و نهمار « 1 » از آن ميخوردند تا آن رويهاشان زرد گشت  بِكُفْرِهِمْ  اى فعل اللَّه ذلك بهم عقوبة لكفرهم ، كقوله -  بَلْ طَبَعَ اللَّهُ عَلَيْها بِكُفْرِهِمْ  يكى از بزرگان دين گفت : عجل بنى اسرائيل معلوم است و عبادت آن شرك مهين ، و عجل اين امت دنياء شوم است و دوستى آن شرك كهين .\r\n قُلْ بِئْسَما يَأْمُرُكُمْ بِهِ إِيمانُكُمْ إِنْ كُنْتُمْ مُؤْمِنِينَ  - اين تكذيب جهودان است به آنچه گفتند :  نُؤْمِنُ بِما أُنْزِلَ عَلَيْنا  ميگويد - پيغامبر من ايشان را گوى  بِئْسَما يَأْمُرُكُمْ بِهِ إِيمانُكُمْ  شما مىگوييد به تورية و به موسى ايمان آورديم آن ايمان شما به تورية و به موسى ببد چيزى ميفرمايد كه كافر شديد به قرآن و به محمد ،  إِنْ كُنْتُمْ مُؤْمِنِينَ  - يعنى لو كنتم مؤمنين ما عبد تم العجل و انما يعنى بذلك آباءهم ، فانهم عبدوا العجل ، يقول اللَّه تعالى كذلك معاشر اليهود و المخاطبين - لو كنتم مؤمنين بما انزل عليكم ما كذّبتم محمدا صلّى اللَّه عليه و آله و سلّم .\r\n\r\nالنوبة الثالثة\r\n- قوله تعالى :  وَ لَمَّا جاءَهُمْ كِتابٌ مِنْ عِنْدِ اللَّهِ  - آمد بايشان نامهء و چه نامهء كه يادگار خداوندست بنزديك دوستان ، نامهء كه مهر قديم است به روى عنوان نامهء كه قصهء دوستى و دوستان است مضمون آن ، نامهء كه از قطيعت امان است ،\r\n\r\n\r\n","description":"","footnote":"\r\n( 1 ) نهمار - بالفتح - بسيار ، بمعنى يكبارگى هم آمده ( رشيدى ) .\r\n","page_name":" 278 ","page_number":288},
  {"content":"\r\n\r\nو بىقرار را درمان است ، شفاء دل بيماران است ، و آسايش جان اندوهگنان ، رحمتى بود از خداى جهانيان بر مصطفى مهتر عالميان ، اين نامه بوى داد تا او را يادگار بود و غمگسار ، اندوه دل خويش به آن بسر آوردى و از رنج بيگانگان به آن آسايش يافتى !\r\n و كتبت حولى لا تفارق مضجعى * و فيها شفاء للّذى انا كاتم \r\nاگر جهودان بودند تغيير و تبديل در نام و صفت وى آوردند ، و خصمى وى را ميان در بسته ناسزا ميگفتند ، پس از آنكه وى را شناخته بودند - و دانسته ، و بوى نصرت خواسته . و اگر كافران قريش و مشركان مكه بودند - از آن پيش كه علم نبوت بدست وى دادند در ميان ايشان مكرم و عزيز و محترم بود ، امانتها بنزديك وى مىنهادند و در محافل او را در صدر مىنشاندند ، پس چون قصهء نبوت خواندن گرفت و حديث دل و دل آرام پيش آورد ، آن كار ديگر گون گشت ، دوست برنگ دشمن شد تير ملامت در وى انداختند ، ساحر و شاعرش نام نهادند ، ديوانه و سرگشته‌اش خواندند .\r\n اشاعوا لنا فى الحىّ اشنع قصّة * و كانوا لنا سلما فصاروا لنا حربا \r\nچه زيان دارد او را چون اجير و فقير خوانند ، و رب العالمين او را بشير و نذير خواند ! چه زيان داشت او را چون گفتند ضالّ است و غبى ، و رب العالمين گفت رسول است و نبىّ !\r\n هذا و ان اصبح فى اطمار * و كان فى فقر من اليسار\r\nآثر عندى من اخى و جارى \r\nدوست دوست پسند بايد نه شهر پسند ، و عجب نيست اگر مشتى بيگانگان آن مهتر عالم را نشناختند و ندانستند ، كه ايشان را خود ديدهء آن نباشد كه او را بينند و شناسند . و عجب آنست كه چندين هزار پيغامبر به خاك فرو شدند در درد و حسرت آنكه تا مر ايشان را بر اسرار فطرت آن مهتر اطلاع بودى و هرگز نبود و نيافتند ، و كيف لا و القرآن يقول -  فَأَوْحى إِلى عَبْدِهِ ما أَوْحى  - آن خزينهء اسرار فطرت محمد مرسل را مهرى بر نهاديم و طمعها از دريافت آن نوميد گردانيديم  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  حسين منصور كه شمهء از دور بديد فرياد بر آورد كه\r\n\r\n","description":"","footnote":"","page_name":" 279 ","page_number":289},
  {"content":"\r\n\r\nسراج من نور الغيب بدا و غار و جاوز السراج و سار .\r\n اى ماه برآمدى و تابان گشتى * گرد فلك خويش خرامان گشتى\r\nچون دانستى برابر جان گشتى * ناگاه فرو شدى و پنهان گشتى \r\nلم يزل كان مذكورا قبل القبل و بعد البعد و الجواهر و الالوان - جوهره صفوىّ ، كلامه نبويّ ، حكمه علوى ، عبارته عربىّ ، و لا مشرقى و لا مغربى ، حسبه ابوى ، رفيقه ربوى ، صاحبه اموى ، ما خرج من ميم محمد ، و ما دخل فى حائه احد .\r\nآفرينش همه در ميم محمد متلاشى ، هر كجا در عالم دردى است و سوزى در مقابل سوز عشق وى ناچيز ، انبياء و اولياء و شهداء و صديقان چندانك توانستند از اوّل عمر تا آخر برفتند و بعاقبت به اول قدم وى رسيدند ، آن مقام كه زبر خلايق آمد زير قدم خود نپسنديد ، بسدره منتهى و جنات مأوى و طوبى و زلفى كه غايت رتبت صديقان است خود ننگريد ، كه  ما زاغَ الْبَصَرُ وَ ما طَغى  - زهى كرامت و رتبت ! زهى شرف و فضيلت ! زهى علو و رفعت ! كرا بود جز از وى فضل تمام و كار بنظام ؟ عز سماوى و فر خدايى ؟ پس از پانصد سال بنگر ركن دولت شرع او عامر و شاخ شجرهء دولت او ناضر ، شرف او مستعلى ، و حكم او مستولى ، درين گيتى نواى وى ، در هفت آسمان آواى وى ، در هر دلى از وى چراغى ، بر هر زبانى از وى داغى ، در هر سرى از وى نوايى در هر سينهء از وى لوائى ، در هر دلى وى را جايى ، راهش پر نور ، و گفت و كردش با نور ، و خلق و خويش از نور ، و خود نور على نور .\r\n كفر و ايمان را هم اندر تيرگى هم در صفا * نيست دار الملك جز رخسار و زلف مصطفى\r\nروى و مويش‌گر بصحرا ناوريدى قهر و لطف * كافرى بى برك ماندستى و ايمان بينوا \r\n وَ لَقَدْ جاءَكُمْ مُوسى بِالْبَيِّناتِ  - الآية ، چون موسى ع بر بساط انبساط پرورده شد ، و خلعت كرامت يافت ، و به نبوت و رسالت مخصوص گشت ، وحى آمد بوى كه - يا موسى تو آن باز سپيدى كه خلقى را به تو صيد خواهيم كرد ، پيغام ما به بنى اسرائيل رسان ، و نعمت و منت ما در ياد ايشان ده رب العالمين آن فرستادن و رفتن وى بر جهانيان\r\n\r\n","description":"","footnote":"","page_name":" 280 ","page_number":290},
  {"content":"\r\n\r\nجلوه كرد و گفت -  وَ لَقَدْ جاءَكُمْ مُوسى بِالْبَيِّناتِ  - موسى گفت : خداوندا ايشان را چه گويم ؟ وهب منبه گفت در بعضى كتب خوانده‌ام كه پيغام حق آن بود كه - « يا بن عمران ! قل لبنى آدم من كان شفيعكم الى اذ خلقتكم فاحسنت صوركم ؟ و من كان شفيعكم الىّ اذ مننت عليكم بالاسلام . أمّن اخرجكم من اصلاب آبائكم بالرفق الى بطون امهاتكم ؟ أمّن اخرجكم بالرفق من ارحام امهاتكم ؟ امّن فتق القلب فجعل فيه نورا تهتدون به ؟ امّن وهب لكم السمع تسمعون به ؟ هذه منتّى عليكم قديمة تعصوننى بالنّهار ، و متمرّدون علىّ و انا بعلمى احفظكم فى ظلم الليالى ، و ان الملائكة لتنادى - يا حليم ! ما احلمك عن الظالمين ! يا موسى ينقلبون فى نعمايى و يعصوننى ، ثم يقولون انى غفور رحيم . يا موسى كم يشكو كرام الحفظة الى عبدى فآمرهم بالصبر و اقول لهم لعلّه يرجع و يتوب ؟ يا بن عمران ! يمرّون بالجيفة فيسدّون مناخرهم ، و ذنوبهم عندى انتن من الجيفة . يا بن عمران ! عند الشدائد يدعوننى و ينسوننى عند الرخاء ، يا بنى آدم ! خذوا من الدنيا به قدر ما تطيقون ، و اكتسبوا من الذنوب به قدر ما تحتملون العقوبة ، و اطلبوا من النّعم به قدر ما تؤدّون شكره ، ستعلمون اذا رجعتم الىّ انّى انّما امهلت - الظالمون لهوانهم علىّ .\r\n\r\nالنوبة الاولى\r\nقوله تعالى : -  قُلْ  رسول من گوى  إِنْ كانَتْ لَكُمُ الدَّارُ الْآخِرَةُ  اگر سراى پسين و پيروزى در آن شما راست  عِنْدَ اللَّهِ  نزديك خداوند ،  خالِصَةً مِنْ دُونِ النَّاسِ  خاصّه شما را از غير ديگران ،  فَتَمَنَّوُا الْمَوْتَ  پس مرگ خواهيد بآرزوى  إِنْ كُنْتُمْ صادِقِينَ  اگر مىراست گوئيد .\r\n وَ لَنْ يَتَمَنَّوْهُ  - و بآرزو نخواهند آن را ،  أَبَداً  هرگز  بِما قَدَّمَتْ أَيْدِيهِمْ  به آنچه ميدانند كه پيش فرا فرستادند از كرديد ،  وَ اللَّهُ عَلِيمٌ بِالظَّالِمِينَ  و اللَّه داناست به آن ستمكاران بر خويشتن .\r\n\r\n","description":"","footnote":"","page_name":" 281 ","page_number":291},
  {"content":"\r\n\r\n وَ لَتَجِدَنَّهُمْ  و ايشان را يابيد  أَحْرَصَ النَّاسِ  حريصتر مردمان  عَلى حَياةٍ  بر زندگانى ،  وَ مِنَ الَّذِينَ أَشْرَكُوا  و گبركان هم  يَوَدُّ أَحَدُهُمْ  دوست دارد يكى از آن گبران  لَوْ يُعَمَّرُ أَلْفَ سَنَةٍ  اگر او را هزار سال عمر دراز دهندى  وَ ما هُوَ بِمُزَحْزِحِهِ مِنَ الْعَذابِ  و رهاننده نيست آدمى را از عذاب  أَنْ يُعَمَّرَ  كه او را عمر دراز دهند  وَ اللَّهُ بَصِيرٌ بِما يَعْمَلُونَ  - و اللَّه بينا است به آنچه ميكنند .\r\n قُلْ  رسول من گوى ،  مَنْ كانَ عَدُوًّا لِجِبْرِيلَ  هر كه دشمن است جبرئيل را ،  فَإِنَّهُ نَزَّلَهُ عَلى قَلْبِكَ  خداست كه فرستاد او را بر دل تو نه خود آمد  بِإِذْنِ اللَّهِ  بدستورى اللَّه آمد ،  مُصَدِّقاً  استوار گير و گواه  لِما بَيْنَ يَدَيْهِ  هر كتاب را كه پيش او فرود آمد  وَ هُدىً  و راهنمونى  وَ بُشْرى لِلْمُؤْمِنِينَ  و شادمانه كردن گرويدگان را .\r\n مَنْ كانَ عَدُوًّا لِلَّهِ  هر كه دشمنست خداى را  وَ مَلائِكَتِهِ  و فريشتگان وى را  وَ رُسُلِهِ  و فرستادگان وى را ،  وَ جِبْرِيلَ وَ مِيكالَ  و جبرئيل و ميكائيل را  فَإِنَّ اللَّهَ عَدُوٌّ لِلْكافِرِينَ  اللَّه دشمنست آن كافران را كه دشمن ايشانند .\r\n وَ لَقَدْ أَنْزَلْنا إِلَيْكَ  و ما فرستاديم بر تو  آياتٍ بَيِّناتٍ  سخنهاى روشن هويدا و راست ،  وَ ما يَكْفُرُ بِها  و كافر نشوند به آن  إِلَّا الْفاسِقُونَ  مگر فاسقان كه از پذيرفتن حق بيرون شده‌اند .\r\n أَ وَ كُلَّما عاهَدُوا عَهْداً  - باش هر گه كه پيمانى ببندند ،  نَبَذَهُ  بيوكنند و بشكنند آن پيمان را  فَرِيقٌ مِنْهُمْ  گروهى ازيشان  بَلْ أَكْثَرُهُمْ لا يُؤْمِنُونَ . . . \r\nبلكه بيشتر ايشان ناگرويدگانند .\r\n\r\n","description":"","footnote":"","page_name":" 282 ","page_number":292},
  {"content":"\r\n\r\n وَ لَمَّا جاءَهُمْ  و آن گه كه آمد بايشان  رَسُولٌ مِنْ عِنْدِ اللَّهِ  فرستادهء از نزديك خداوند  مُصَدِّقٌ لِما مَعَهُمْ  استوار گير و گواه آن كتاب را كه با ايشانست  نَبَذَ  بيوكند  فَرِيقٌ مِنَ الَّذِينَ أُوتُوا الْكِتابَ  گروهى ازيشان كه تورية دادند ايشان را ،  كِتابَ اللَّهِ وَراءَ ظُهُورِهِمْ  كتاب خداى - تورية - پس پشت انداختند  كَأَنَّهُمْ لا يَعْلَمُونَ  مانند آنك نميدانند كه تورية سخن خدا است .\r\n وَ اتَّبَعُوا  وانگه پس روى كردند  ما تَتْلُوا الشَّياطِينُ  آن چيز را كه شياطين خواندند  عَلى  بر عهد  مُلْكِ سُلَيْمانَ  و در زمان او  وَ ما كَفَرَ سُلَيْمانُ  و هرگز سليمان كافر نبود  وَ لكِنَّ الشَّياطِينَ كَفَرُوا  و لكن شياطين كافر شدند ،  يُعَلِّمُونَ النَّاسَ السِّحْرَ  جادوى در مردمان ميآموزند .  وَ ما أُنْزِلَ عَلَى الْمَلَكَيْنِ  و نيز پس روى كردند آن چيز را كه فرستاده آمد بر آن دو فريشته ،  بِبابِلَ  شهر بابل  هارُوتَ وَ مارُوتَ  نام آن دو فرشته هاروت و ماروت ،  وَ ما يُعَلِّمانِ مِنْ أَحَدٍ  و ايشان جادوى در هيچكس نياموزند ،  حَتَّى يَقُولا  تا آن گاه كه بيشتر گويند  إِنَّما نَحْنُ فِتْنَةٌ  ما آزمون خلق ايم از خداى ،  فَلا تَكْفُرْ  كافر مشو بپذيرفتن باطل  فَيَتَعَلَّمُونَ مِنْهُما  و مىآموزند از آن دو فريشته ،  ما يُفَرِّقُونَ بِهِ  چيزى كه با آن جدايى كنند  بَيْنَ الْمَرْءِ وَ زَوْجِهِ  ميانهء مرد و جفت وى ،  وَ ما هُمْ بِضارِّينَ بِهِ مِنْ أَحَدٍ  و نمىگزايند كس را ، به آن و جدايى نمىاوكنند  إِلَّا بِإِذْنِ اللَّهِ  مگر بخواست خداى  وَ يَتَعَلَّمُونَ  و مىآموزند  ما يَضُرُّهُمْ  چيزى كه ايشان را در اين گزند نمايد ،  وَ لا يَنْفَعُهُمْ  و ايشان را در دين به كار نيايد ،  وَ لَقَدْ عَلِمُوا  و نيك دانسته‌اند  لَمَنِ اشْتَراهُ  كه هر كه سحر را خرد و پسندد  ما لَهُ فِي الْآخِرَةِ \r\n\r\n","description":"","footnote":"","page_name":" 283 ","page_number":293},
  {"content":"\r\n\r\n مِنْ خَلاقٍ  او را در آن جهان نيست از هيچ نيكويى بهرهء ،  وَ لَبِئْسَ ما شَرَوْا بِهِ أَنْفُسَهُمْ  و ببد چيزى خويشتن را بفروختند ،  لَوْ كانُوا يَعْلَمُونَ  اگر داننديد .\r\n وَ لَوْ أَنَّهُمْ آمَنُوا  و اگر ايشان ايمان آوردندى  وَ اتَّقَوْا  و از خشم خداى بپرهيزيدندى ،  لَمَثُوبَةٌ مِنْ عِنْدِ اللَّهِ  پاداش ايشان از نزديك خداوند  خَيْرٌ  به بودى  لَوْ كانُوا يَعْلَمُونَ  اگر داننديد .\r\n\r\nالنوبة الثانية\r\n- قوله تعالى  قُلْ إِنْ كانَتْ لَكُمُ الدَّارُ الْآخِرَةُ عِنْدَ اللَّهِ خالِصَةً مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ  - مفسران گفتند اين آيت بسبب آن فرو آمد كه جهودان ميگفتند -  لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  در بهشت جز جهودان و ترسايان نشوند ، اللَّه تعالى گفت  تِلْكَ أَمانِيُّهُمْ  اينست دروغهاى ساخته و آرزوهاى ايشان ، اى رسول من گوى ايشان را كه حجت خويش باز نمائيد و بياريد اگر مىراست گوئيد . ايشان گفتند  نَحْنُ أَبْناءُ اللَّهِ وَ أَحِبَّاؤُهُ  ما پسران اوئيم و دوستان او ، و دوستان و پسران را لا محاله ببهشت خود فرو آرد . رب العالمين گفت - پيغامبر من ايشان را گوى - اگر چنانست كه شما مىگوييد كه پيروزى در آن و بهشت جاودان شما راست نى دگران ، و كس را با شما انبازى نيست در آن پس اگر چنين است مرگ خواهيد بآرزو ، تا به اين ناز و نعيم و نواخت مقيم در رسيد .\r\nاللَّه تعالى گفت : -  وَ لَنْ يَتَمَنَّوْهُ أَبَداً بِما قَدَّمَتْ أَيْدِيهِمْ  - و هرگز تا جهودان باشند اين آرزو نكنند كه ايشان ميدانند كه چه فرا پيش خويش داشته‌اند از كردار بد و گفتار بيهوده در كار محمد صلّى اللَّه عليه و آله و سلّم ، و پوشيدن نعت و صفت وى .\r\nقال النبى « لو تمنّوا الموت لغص كل انسان منهم بريقة و ما بقى يهودى على وجه الارض الّا مات » .\r\nمعنى ديگر گفته‌اند از ابن عباس -  فَتَمَنَّوُا الْمَوْتَ  اى ادعوا بالموت على اكذب الفريقين - جهودان را ميگويد اگر چنانست كه شما مىگوييد پس دعا كنيد تا از هر دو فريق آن\r\n\r\n","description":"","footnote":"","page_name":" 284 ","page_number":294},
  {"content":"\r\n\r\nيكى كه دروغ زن است وى را مرگ برسد فابوا ذلك نكردند و سروا زدند كه دروغ زنان ايشان بودند و خود ميدانستند .\r\nپس رب العالمين ايشان را تهديد كرد گفت : -  وَ اللَّهُ عَلِيمٌ بِالظَّالِمِينَ  - اللَّه دانا است بظالمان ، و چنانچه بظالمان داناست به ديگران داناست ، اما فائده تخصيص آنست كه سخن بر مخرج تهدّد است ، چنانك مردم مجرم را گويى - انا عارف بك ، آرى من ترا مىشناسم يعنى - عاقبتك - مىنمايد به اين سخن كه وى را عقوبت كند .\r\nروى ابو ذر رض قال قال رسول اللَّه صلّى اللَّه عليه و آله و سلّم : - « لا تقوم الساعة حتى تروا من البلاء حتى يرى الحىّ الميت على اعواده - فيقول ليتنى كنت مكان هذا ، و يقول القائل و هل تدرى على ما يقدم ؟\r\nفيقول كائن ما كان . »\r\nميگويد - چون رستخيز نزديك گردد بلاها و فتنه‌ها بينيد كه روى بشما نهد ، چنانك زنده مرده را بر جنازه بيند گويد اى كاشك بجاى او من بودمى ديگرى گويد چه دانى كه بر چه ميرود بر سعادت يا بر شقاوت ! جواب دهد كه بهر چه ميرود بهر صفت كه هست ! اين از آن گويد كه بلاها و فتنه‌ها و بى رسميها روى بخلق نهد ، و آن بيند و شنود كه نتواند ديد و شنيد ، و دل و دين وى را زبان دارد ، و با اين همه مرد تمام اوست كه بر بلاها صبر كند و مرگ بآرزو نخواهد اتباع سنة مصطفى را كه گفت صلّى اللَّه عليه و آله و سلّم : -\r\n« لا يتمن احدكم الموت لضرّ نزل به و لكن ليقل اللّهم احينى ما كانت الحياة خيرا لى ، و توفّنى اذا كانت الوفاة خيرا لى .\r\n وَ لَتَجِدَنَّهُمْ أَحْرَصَ النَّاسِ عَلى حَياةٍ  - ابن عباس گفت - اين كنايت از جهودان  وَ مِنَ الَّذِينَ أَشْرَكُوا . . .  كنايت از گبران ، ميگويد - جهودان از همه مردمان بر زندگانى حريص‌تراند و از گبران هم حريص‌اند ، و هيچكس نيست كه زندگانى دوست تر دارد ازين گبران ، و زينجاست كه تحيّت ايشان با يكديگر آنست كه گويند - « زه هزار سال ! » پس هر كه اين تحيّت گويد بر آئين و رسم گبران است اما تحيت مسلمانان تحيت اهل بهشت است و آن - سلام كردن - است . مصطفى ع گفت\r\n« السّلام تحية لملّتنا و امان لذمّتنا »\r\nو سنت چنانست كه سوار بر پياده سلام كند ،\r\n\r\n","description":"","footnote":"","page_name":" 285 ","page_number":295},
  {"content":"\r\n\r\nو رونده بر نشسته ، و كهينه بر مهينه ، و نفر اندك بر جمع بسيار ، و اگر يكى از جماعت سلام كند از همه كفايت باشد . همچنين اگر از گروهى يك تن جواب دهد از همه كفايت بود . و بر اهل و عيال خويش سلام كردن سنت است - كه در خبر است -\r\n« اذا دخلت على اهلك فسلم ، ليكون بركة عليك و على اهل بيتك » .\r\nو مسلمان چون بر برادر مسلمان رسد هر گه كه رسد ، چندانك رسد ، سلام باز نگيرد كه مصطفى ع گفت -\r\n« اذا لقى احدكم اخاه فليسلّم عليه فان حالت بينهما شجرة او جدار او حجر ثم لقيه فليسلّم عليه . »\r\nو همچنانك در جمع مسلمانان شود سلام مىكند نيز چون از نزديك ايشان بر خيزد سلام كند . كه لفظ خبر است\r\nليست الاولى باحق من الآخرة\r\nو جهد كند كه بابتدا سلام كند كه مصطفى ع گفت\r\n« انّ اولى النّاس باللّه من بدأ بالسلام »\r\nو سلام آشكارا كند كه مصطفى ع گفت -\r\n« اعبدوا الرحمن و اطعموا الطّعام و أفشوا السّلام تدخلوا الجنة بسلام » .\r\nو سلام تمام كند چنانك گويد - سلام عليكم و جواب تمامتر دهد گويد « و عليك السلام و رحمة اللَّه و بركاته » مگر جواب سلام اهل كتاب كه گويد - عليكم - و برين نيفزايد . و يكى بر مصطفى صلّى اللَّه عليه و آله و سلّم سلام كرد و گفت عليك السلام يا رسول اللَّه - رسول خدا گفت - چنين مگوى كه اين تحيت مردگان است . و چون سلام كند بدست و انگشتان اشارت نكند كه مصطفى ع گفت\r\n« ليس منّا من تشبّه بغيرنا ، لا تشبّهوا باليهود و لا بالنصارى ، فان تسليم اليهود الاشارة بالاصابع و تسليم النّصارى الاشارة بالاكفّ »\r\nاما ثواب سلام كردن بر مسلمانان آنست كه مصطفى گفت -\r\n« ما من مسلمين يسلّم احد هما على صاحبه فياخذه بيده و يضحك فى وجه ، لا يأخذ بيده الّا اللَّه فيفترقان حتى يغفر لهما . »\r\nو\r\nعن عمران بن حصين « انّ رجلا جاء النبى صلّى اللَّه عليه و آله و سلّم فقال السلام عليكم فردّ عليه ثم جلس فقال النبى ع عشر - ثم جاء آخر فقال - السّلام عليكم و رحمة اللَّه ، فرد عليه فجلس فقال - عشرون - ثم جاء آخر فقال - السلام عليكم و رحمة اللَّه و بركاته - فرد عليه فجلس فقال - ثلاثون - و فى رواية اخرى ثم اتى آخر فقال السلام عليكم و رحمة اللَّه و بركاته و مغفرته ، فقال - اربعون - هكذا يكون الفضائل .\r\n\r\n","description":"","footnote":"","page_name":" 286 ","page_number":296},
  {"content":"\r\n\r\n يَوَدُّ أَحَدُهُمْ  - ضمير با گبران است ، ميگويد يكى ازين گبران دوست داردى كه او را هزار سال عمر بودى ، و ذلك لأنّه لا يرجو بعثا بعد الموت فهو يحب طول الحياة ، و كذا اليهود لانهم عرفوا ما لهم فى الآخرة من الخزى لتضييع ما عندهم من العلم . » هر چند كه حرص برد رازى عمر در نهاد و سرشت آدميست ، و زينجا گفت مصطفى ع\r\n« يهرم ابن آدم و يشبّ منه اثنان - الحرص على المال و الحرص على العمر »\r\nاما مؤمن كه برستاخيز ايمان دارد و بديدار خداى و نعيم جاودانه اميد دارد امل دراز در پيش نگيرد ، و هميشه مرگ را مستعد بود ، چنانك مصطفى ع عبد اللَّه بن عمر را گفت\r\n« كن فى الدنيا كانك غريب او عابر سبيل و عدّ نفسك فى اهل القبور ، اذا اصبحت فلا تحدّث نفسك بالمساء و اذا امسيت فلا تحدّث نفسك بالصباح ، و خذ من حياتك لموتك و من صحتك لسقمك ، فانك يا عبد اللَّه لا تدرى ما اسمك غدا . »\r\nو قال يحيى بن معاذ : - « أطع ربك و لا تفرق من الموت و لا تستوحش لفراق الاحبّة ، فليس من تفارق من الاحباء اعز عليك ممن تقدم عليهم » و قال لقمن - لابنه ، - يا بنى امر لا تدرى متى يلقاك فاستعد له قبل ان يفجأك و فى معناه انشد : -\r\n يا راقد اللّيل مسرورا باوله * انّ الحوادث قد يطرقن اسحارا\r\nافنى القرون الّتى كانت منعّمة * كرّ اللّيالى اقبالا و ادبارا \r\nثم قال تعالى : -  وَ ما هُوَ بِمُزَحْزِحِهِ مِنَ الْعَذابِ أَنْ يُعَمَّرَ  - اى و ما احدهم بمبعده من العذاب تعميره .  وَ اللَّهُ بَصِيرٌ بِما يَعْمَلُونَ  .\r\n قُلْ مَنْ كانَ عَدُوًّا لِجِبْرِيلَ  ابن عباس گفت رض - دانشمندى از جهودان فدك كه او را عبد اللَّه بن صوريا مىگفتند با جماعتى رؤساء يهودان نزديك مصطفى صلّى اللَّه عليه و آله و سلّم آن گه كه بمدينه فرود آمدند گفتند -\r\nيا ابا القاسم ، حدثنا عن خلال نسألك عنهنّ ، لا يعلمهن الا نبى قال - سلونى عمّا شئتم - فقال ابن صوريا كيف نومك ؟ فقد اخبرنا عن نوم النبى الّذى يأتى فى آخر الزمان ؟ فقال تنام عيناى و قلبى يقظان . قال - صدقت يا محمد ، اخبرنا يا محمد الولد من الرجل يكون او من المرأة ؟ فقال النبى اما\r\n\r\n","description":"","footnote":"","page_name":" 287 ","page_number":297},
  {"content":"\r\n\r\nالعظام و العروق فمن الرجل ، و اما اللحم و الدم و الظفر و الشعر فمن المرأة . قال صدقت يا محمد ، قال - فما بال الوالد يشبه اعمامه ليس فيه من شبه اخواله شىء ؟ و يشبه اخواله ليس فيه من شبه اعمامه شيء ؟ فقال النبى ايهما على ماؤه كان الشّبه له قال صدقت يا محمد ، قال فاخبرنى عمّن يولد له و عمّن لا يولد له ؟ فقال - اذا كانت مغبّرة غبرت يعنى احمرّت النطفة لم يولد له و اذا كانت صافية ولد له ، قال فاخبرنى عن ربك ما هو ؟\r\nفانزل اللَّه تعالى   قُلْ هُوَ اللَّهُ أَحَدٌ   الى آخر السّورة : قال ابن صوريا خصلة ان أنت قلتها آمنت بك و اتبعتك ، اى ملك يأتيك بما يقول اللَّه ؟ قال جبريل - و لم يبعث اللَّه نبيّا قط الا و هو وليّه . قال ابن صوريا ذاك عدونا من الملائكة ، و لو كان ميكائيل مكانه لآمنّا بك ، انّ جبريل كان ينزل بالعذاب على اسلافنا ، و انه عادانا مرارا كثيرة ، و كان اشد ذلك علينا ، ان اللَّه تعالى انزل على نبينا - ان بيت المقدس سيخرب على يدى رجل يقال له بخت نصر و اخبرنا بالحين الذى يخرب فيه ، فلما كان وقته بعثنا رجلا من اقوياء بنى اسرائيل فى طلبه ليقتله ، فلقيه ببابل غلاما مسكنا ، فاخذه ليقتله فدفع عنه جبريل . و قال لصاحبنا ان كان ربكم هو الذى أذن فى هلاككم فلن تسلّط عليه ، و ان لم يكن هذا فعلى اىّ حق تقتله ؟ و فصدّقه صاحبنا فرجع ، فقوى بخت نصر و غزانا و خرّب بيت المقدس ، فلهذا نتخذه عدوا فانزل اللَّه تعالى هذه الآية .\r\nقتاده و عكرمه و سدى و شعبى گفتند عمر خطاب در مدارس جهودان شد آنجا كه درس گويند و كتاب خوانند و با ايشان بسخن درآمد ، و عمر گاه گاه رفتى و در كتاب ايشان نظر كردى . جهودان گفتند يا عمر از اصحاب محمد ما ترا دوست داريم ، كه ديگران ما را مىبرنجانند و تو مىنرنجانى ، و نيز به تو طمع داريم كه در كتاب ما مىنگرى ، گويى ترا نيك آمد اين كتاب ما و دين ما . عمر گفت و اللَّه لا آتيكم لحبّكم و لا اسألكم لانّى شاكّ فى دينى ، و انما ادخل اليكم لازدياد بصيرة فى امر محمد صلّى اللَّه عليه و آله و سلّم ، و ارى آثاره فى كتابكم . عمر گفت و اللَّه كه من نه دوستى شما مىآيم ، يا آنچه پرسم از آن پرسم كه در دين خود به شكم ، لكن آثار مصطفى ع در كتاب\r\n\r\n","description":"","footnote":"","page_name":" 288 ","page_number":298},
  {"content":"\r\n\r\nشما مىبينم ، هر چند كه مىنگرم در آن مرا بصيرت و روشنايى در كار محمد ميافزايد ، پس روزى عمر خطاب سوگند برايشان نهاد بآفريدگار و بكتاب ايشان تورية ، كه راست گوئيد . هيچ ميدانيد كه محمد رسول حق است ؟ ايشان گفتند : - اكنون كه سوگند بر نهادى راست گوئيم ، مىدانيم كه محمد رسول حق است ، هيچ شك مىنيفتد ما را در صدق رسالت وى . عمر گفت فاذا هلكتم - پس شما از هالكانيد كه ميدانيد صدق وى و مىنگرويد و برسالت وى ايمان مىنياريد . پس عمر گفت - ما يمنعكم من اتباعه ؟ آخر چيست آنك شما را مىباز دارد از اتباع وى . ايشان گفتند - صاحب وى جبريل است و جبريل ما را دشمن است ، محمد را بر سر ما ميدارد ، و پدران ما را عذاب و صواعق رسانيد ، و جبريل خود همه بكشتن و جنگ و عداوت آيد ، دوست ما ميكائيل است خازن رحمت و باران و نبات و نعمت ، همه بشادى و فراخى و آسانى آيد ، اگر صاحب محمد ميكائيل بودى ما بوى ايمان آورد مانى . عمر گفت - خبر كنيد مرا از منزلت جبريل و ميكائيل بنزديك خداوند عز و جل ؟ ايشان گفتند - « جبريل عن يمينه و ميكائيل عن يساره و ميكائيل عدوّ لجبريل . » عمر گفت - اكنون كه ايشان را در حضرت عزت اين چنين منزلت و قربت است چگونه يكديگر را دشمن باشند ؟ يا چون شما را دشمن باشند ؟ اشهد ان من كان عدوا لجبريل فانّه عدو لميكائيل و من كان عدوا لميكائيل فهو عدوّ لجبريل ، و من كان عدوا لهما فان اللَّه عدو له . عمر اين سخن بگفت و پيش مصطفى ع آمد تا آنچه رفت باز گويد . رب العالمين پيش از آمدن عمر بر وفق قول عمر آيت فرستاد : -  قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ  اين آيت از روى معنى اشكالى دارد ، و مقصود ذم جهودانست ، ميگويد چونست كه وى را دشمن ميگيرند و او نزديك ما بجايى است كه وحى پاك بدل پيغامبر بواسطهء وى مى فرستيم . معنى ديگر گفته‌اند - جبريل را دشمن‌اند بسبب آنك وحى مىآرد و نه او وحى از ذات خويش بمراد خويش مىآرد تا با وى دشمنى گيرند او بندهء مأمور است ، بفرمان خالق پيغام مىآرد بر دل تو كه سيّدى ، فذلك قوله -  وَ ما نَتَنَزَّلُ إِلَّا بِأَمْرِ رَبِّكَ  . سديگر معنى گفته‌اند كه اين ردّ جهودانست به آنچه گفتند -\r\n\r\n","description":"","footnote":"","page_name":" 289 ","page_number":299},
  {"content":"\r\n\r\nجبريل همه بجنك و عذاب و سختى آيد . رب العزة گفت - اگر عذاب و عقوبت را آيد كافران را آيد ، و گرنه مصطفى ع را و مؤمنانرا بروح و راحت و بشرى و كرامت آيد ، بمصطفى ع قرآن آورد كه روح روح است و آرام جان ، و مؤمنانرا بشارت دهد ببهشت جاودان و ناز و نعيم بيكران چنان كه گفت -  مُصَدِّقاً لِما بَيْنَ يَدَيْهِ وَ هُدىً وَ بُشْرى لِلْمُؤْمِنِينَ  .\r\n مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ وَ جِبْرِيلَ وَ مِيكالَ فَإِنَّ اللَّهَ عَدُوٌّ لِلْكافِرِينَ .  - ديگر باره درين آيت نام ايشان ياد كرد تشريف و تخصيص ايشان را ، كه ايشان در ميان ملائكة سران و سروران اند و بهينهء فرشتگان چهاراند :\r\nجبرئيل و ميكائيل و اسرافيل و عزرائيل و بهينهء اين چهار جبريل است ، ششصد پر دارد هر پرى هفتاد هزار ريشه ، و عليه تهاويل الدّر و الياقوت . مصطفى ع او را ديد به صورت خويش ، و كان قد سدّ الافق . در بعضى اخبار است كه مصطفى ع را غشى رسيد آن گه كه او را به صورت خويش بديد ، پس گفت -\r\nسبحان اللَّه ما كنت ادرى ان شيئا من الخلق هكذا . و قال جبريل - فكيف لو رأيت اسرافيل ؟ انّ له لاثنى عشر جناحا جناح منها بالمشرق و جناح بالمغرب ، و انّ العرش لعلى كاهله و انه ليتضاءل لعظمة اللَّه عز و جل ، حتى يعود مثل الرضع .\r\nو\r\nعن ابن عباس قال - بينا رسول اللَّه صلّى اللَّه عليه و آله و سلّم و معه جبريل ينادى اذا انشق افق السماء ، فاقبل جبريل يدخل بعضه فى بعض فيتضاءل ، فاذا ملك قد مثّل بين يدى النبى صلّى اللَّه عليه و آله و سلّم فقال يا محمد - ان اللَّه عز و جل يأمرك ان تختار بين نبى عبد او ملك نبى ، فاشار الى جبرئيل بيده ان تواضع فعرفت انه لى ناصح فقلت عبدا نبيّا ، فعرج ذلك الملك الى السماء . فقلت يا جبريل - قد كنت اردت ان اسألك عن هذا ، فرأيت من حالك ما شغلنى عن المسئلة فمن هذا يا جبريل ؟ قال - هذا اسرافيل خلقه اللَّه يوم خلقه بين يديه صافّا قدميه لا يرفع طرفه ، بينه و بين الرّب عز و جل سبعون نورا ما منها نور يدنو منه الّا احترق ، فاذا اذن اللَّه عز و جل فى شىء من السّماء و الارض ارتفع ذلك اللّوح حتى يضرب جبينه فينظر فيه ، فان كان من عملى امرنى به و ان كان\r\n\r\n","description":"","footnote":"","page_name":" 290 ","page_number":300},
  {"content":"\r\n\r\nمن عمل ميكائيل امره به ، و ان كان من عمل ملك الموت امره به . فقلت يا جبرئيل و على اى شىء انت ؟ قال على الريح و الجنود . قلت و على اى شىء ميكائيل ؟ قال على النبات و المطر ؟ قلت و على اى شىء ملك الموت ؟ قال على قبض الانفس ، و ما ظننت انه هبط الّا لقيام الساعة ، و ما الذى رأيت منى إلّا خوفا من قيام الساعة .\r\nجبرئيل نامى است عبرانى يا سريانى و معنى آن عبد اللَّه است ، جبر - بنده است و - ايل - نام خداوند است عز و جل . همچنين ميكائيل و اسرافيل : ميكا و اسراف نام بنده است ، و - ايل - نام خدا يعنى بندهء خداوند عز و جل .\r\nو وجه تأويل آيت آنست كه هر كه جبرئيل را دشمن است ميكائيل را هم دشمن است ، كه هر دو مأمورند و هر كه ايشان را دشمن است همهء فريشتگان را دشمن است ، و كه هر دو مأمورند و هر كه پيغام رساننده را دشمن است پيغام را هم دشمن است ، و هر كه پيغام را دشمن است پيغام ده را دشمن است ، پس ايشان كه چنين‌اند كافران اند لا محاله ، و خداى عز و جل دشمن است آن كافران را كه چنين‌اند .\r\nامّا اختلاف قرّاء در لفظ جبرئيل و ميكائيل آنست : كه مكى « جبريل » بفتح جيم بى همزه خواند ، و مدنى و شامى و بصرى و حفص بكسر جيم بى همز خوانند . ابو بكر بفتح جيم و همزه بر وزن جبرعل خواند ، حمزه و كسايى و حماد بر وزن جبرعيل خوانند . و ميكال بى همزه به وزن قيفال . بصرى و حفص نيز همچنين خوانند ، نافع بهمزه بر وزن ميكاعل ، باقى ميكائيل بر وزن ميكاعيل .\r\n وَ لَقَدْ أَنْزَلْنا إِلَيْكَ آياتٍ بَيِّناتٍ وَ ما يَكْفُرُ بِها إِلَّا الْفاسِقُونَ  - اين آيه بجواب ابن صوريا آمد كه گفته بود - ما انزل عليك من آية بيّنة فنتبعك لها - نفرستادند بر تو نشانى روشن كه بر درستى كار تو دلالت كند تا ترا پس روى كنيم و ايمان آريم - رب العالمين گفت : -  وَ لَقَدْ أَنْزَلْنا  - بدرستى كه فرستاديم به تو نشانهاى روشن راست ، و كافر نشود به آن مگر جهودان كه از شريعت موسى بيرون شدند ، بسبب آنكه به محمد كافر شدند ، از بهر آنك ايمان آوردن به محمد ع و پذيرفتن دين وى\r\n\r\n","description":"","footnote":"","page_name":" 291 ","page_number":301},
  {"content":"\r\n\r\nاز شرايع موسى بود پس چون نپذيرفتند لا محاله از شريعت موسى بيرون شدند .\r\nمعنى فسق بيرون شدن است از پذيرفتن حق . يقال فسقت الرطبة عن قشرها و الفارة عن جحرها .\r\n أَ وَ كُلَّما عاهَدُوا عَهْداً  - الآية . . . ابن عباس گفت - سبب نزول اين آيت آن بود كه مصطفى ع جهودان را گفت - كه خداى عز و جل پيمان ستد از شما كه مرا استوار گيريد ، و آنچه آوردم از كتاب و پيغام قبول كنيد ، و شرع حنيفى و دين اسلام و صفت من كه پيغمبرم پنهان نكنيد ، و ذلك فى قوله تعالى -  وَ إِذْ أَخَذَ اللَّهُ مِيثاقَ الَّذِينَ أُوتُوا - الْكِتابَ لَتُبَيِّنُنَّهُ لِلنَّاسِ وَ لا تَكْتُمُونَهُ  - پس مالك بن الضيف آن را منكر شد و گفت - و اللَّه ما عهد الينا فى محمد عهد و لا ميثاق - بر ما هيچ عهد نگرفتند و هيچ پيمان نستدند در كار محمد . پس رب العالمين آيت فرستاد .\r\n أَ وَ كُلَّما عاهَدُوا عَهْداً نَبَذَهُ فَرِيقٌ مِنْهُمْ  - هر گه كه عهدى كنند و پيمانى بندند گروهى ازين جهودان آيند و آن پيمان بشكنند  بَلْ أَكْثَرُهُمْ لا يُؤْمِنُونَ  عهد بشكستن نه ارزانى است بلكه ايشان ناگرويدگان‌اند .  بَلْ أَكْثَرُهُمْ  از آن گفت كه قومى ازيشان و گرچه اندك بودند بگرويدند و بوفاء عهد باز آمدند ، چنانك جاى ديگر گفت  فَقَلِيلًا ما يُؤْمِنُونَ \r\nقال النبى صلّى اللَّه عليه و آله و سلّم « من مات ناكثا عهده جاء يوم القيمة لا حجة له » .\r\nو\r\nقال ع « اربع خصال من كان فيه كان منافقا : اذا حدّث كذب ، و اذا وعد اخلف ، و اذا عاهد غدر ، و اذا خاصم فجر ، و ما من غادر الّا و له لواء يوم القيمة يعرف به و صائح يصيح - هذا غادر بنى فلان - مسود وجهه مزروقة عيناه ، مصفوفة يداه ، معقولة رجلاه ، على رقبته مثل الطود العظيم من ذنوبه . »\r\n وَ لَمَّا جاءَهُمْ رَسُولٌ مِنْ عِنْدِ اللَّهِ  - قال ابن عباس - انّ معاذا و بشين بن البراء يقولان لليهود - « يا معشر اليهود اتقوا اللَّه و اسلموا ، فقد كنتم تستفتحون علينا بمحمد صلّى اللَّه عليه و آله و سلّم ، و نحن اهل شرك و تخبروننا انه مبعوث ، و تصفونه لنا بصفته . فقال سلام بن مسلم اخو بنى النضير - ما جاءنا بشيء نعرفه ، و ما هو بالّذي كنّا نذكر لكم ، فانزل اللَّه تعالى .\r\n\r\n","description":"","footnote":"","page_name":" 292 ","page_number":302},
  {"content":"\r\n\r\n وَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ  الآية . . . علماء جهودان‌اند اينان كه تورية را پس پشت انداختند ، و به آن كار نكردند و به مصطفى و قرآن كافر شدند . شعبى گفت - هو بين ايديهم يقرءونه و لكنهم نبذوا العمل به - قال ابن عيينه - ادرجوه فى الحرير و الديباج و حلّوه بالذهب و الفضّة ، و لم يحلّوا حلاله و لم يحرّموا حرامه ، فذلك النبذ . بو سعيد خدرى گفت - لا تكونوا كاليهود اذا وضعوا التورية مادوا لها و اذا قاموا عنها نبذوها و راء ظهورهم .\r\nرب العالمين درين آيت خبر داد كه جهودان كتاب حق بگذاشتند ، و پس روى شياطين كردند و جادويى آموختند و آن خواندند .\r\nفذلك فى قوله : -  وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ  - اى فى عهده و زمان ملكه ، جهودان دعوى كردند كه اين جادويى و نيز نجات كه ما ميخوانيم و بدان كار ميكنيم على سليمان پيغمبر است و نام اعظم كه پادشاهى بدان ميراند و فرمان بدان ميداد ، و ديو و باد را بدان مسخر خويش ميكرد . مفسران گفتند كتابى بود كه شياطين در آن سحر و نيز نجات نبشته بودند و زير تخت سليمان دفن كردند آن گه كه سليمان معزول بود از ملك خويش پس چون سليمان را وفات رسيد بيرون آوردند و فرا مردمان نمودند كه اين علم سليمان است و كتاب وى ، و پادشاهى كه ميراند بدين ميراند .\r\nهر چه نيك مردان بنى اسرائيل بودند آن از شياطين قبول نكردند و از آن بپرهيزيدند و هر چه بد مردان بودند و مفسدان قبول كردند و بياموختند و بدان كار كردند . رب العالمين سليمان را از آن سحر و نيز نجات مبرا كرد و عذرى بر زبان مصطفى ع بنهاد و گفت :\r\n وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا  الآية . . . سليمان هرگز كافر نبود و آن سخنان كه شياطين خواندند سخنان سليمان نبود ، و از آنچه بر وى گفتند و ساختند و فرا پيش آوردند از نير نجات و شعبده هرگز ساز او نبود ، و اباطيل هرگز كار او نبود و سحر از افعال او نبود ، و عزائم بابت وى نبود ، و تولّه و نشره و اخذه و تفريقه از\r\n\r\n","description":"","footnote":"","page_name":" 293 ","page_number":303},
  {"content":"\r\n\r\nسنت و سيرت وى نبود . و انّما قال  وَ ما كَفَرَ سُلَيْمانُ  و ليس فى صدر الآية انهم كفّروه ، حتى يبرّاه اللَّه تعالى من ذلك ، و لكن لمّا نسبوا اليه السحر و السحر كفر برأه اللَّه من الكفر فقال - و ما كفر سليمان - و\r\nروى ان رسول اللَّه صلى اللَّه عليه و آله و سلّم قال - ليس منا من سحر و لا من سحر له ، و لا من تكهّن ، و لا من تكهّن له و لا من تطيّر و لا من تطيّر له . و قيل مكتوب فى التورية - ليس منى و ليدع غيرى من تطيّر او تطيّر له ، او من سحر او سحر له ، او تكهّن او تكهّن له .\r\nو\r\nقال صلّى اللَّه عليه و آله و سلّم - من اتى كاهنا لم يقبل له صلاة اربعين ليلة .\r\nو قال عبد اللَّه بن مسعود « من اتى ساحرا او كاهنا او عرّافا فصدّقه بما يقول فقد كفر بما انزل على محمد صلّى اللَّه عليه و آله و سلّم . » و كتب عمر بن الخطاب الى بعض اصحابه - ان اقتل كل ساحر و ساحرة قال فقتلنا ثلث سواحر و قال ابو الاسود - لم يزل السحار يقتلون عندنا بالمدينة . و\r\nقال النبى صلّى اللَّه عليه و آله و سلّم - حدّ الساحر ضربة بالسيف .\r\n وَ لكِنَّ الشَّياطِينَ كَفَرُوا  - حمزه و كسايى - و لكن بتخفيف - و الشياطين برفع خوانند  كَفَرُوا يُعَلِّمُونَ النَّاسَ السِّحْرَ  - ميگويد سليمان كافر نبود و جادويى كار وى نبود ، لكن شياطين كافر بودند و جهودان را جادويى مىآموزانيدند .\r\n وَ ما أُنْزِلَ عَلَى الْمَلَكَيْنِ  الآية . . . اين ما بر دو وجهست يكى بمعنى - نفى - يعنى كه هرگز بر آن دو فريشته جادويى نفرستادند از آسمان . و بمعنى ديگر نفى نيست و تعلق به اول آيت دارد . ميگويد كتاب خدا پس پشت انداختند وانگه پس روى كردند دو چيز را يكى  ما تَتْلُوا الشَّياطِينُ عَلى مُلْكِ سُلَيْمانَ  - و ديگر  وَ ما أُنْزِلَ عَلَى الْمَلَكَيْنِ  - يكى آنچه شياطين خواندند ديگر آنچه در بابل به هاروت و ماروت فرو آمد ، و آن سحرست ميكنند ، و در آن تعزيم و تعويد مىآرند در تسخير جن بنامهايى از نامهاى خداى عز و جل كه از آسمان فرود آمد .\r\nو علما را خلافست كه بابل در ديار كوفه است يا در ديار مغرب ، يا بكوه دماوند ، و بابل از آن گفتند كه تبلبلت الالسن بها ، قبل انّ اللَّه عز و جل حين اراد ان يخالف\r\n\r\n","description":"","footnote":"","page_name":" 294 ","page_number":304},
  {"content":"\r\n\r\nبين السنة بنى آدم بعث ريحا فحشرتهم من كل افق الى بابل فبلبل اللَّه عز و جل السنتهم ، فلم يدر احد ما يقول الآخر ثم فرّقتهم الريح فى البلاد .\r\nهاروت و ماروت اسمان سريانيان . قال اهل التفسير و نقلة الحديث - انهما كانا ملكين اسمهما - عزا و عزائيل - و انّ الملائكة تعجبت من ظلم بنى آدم و استحلالهم المحارم و سفكهم الدماء و قد جاءتهم رسلهم بالبيّنات ، فعز و اذلك عليهم ، و خاطبوا اللَّه عز و جل فى معناهم ، و قالوا هؤلاء الذين جعلتهم فى الارض و اخترتهم ، فهم يعصونك . . . القصّة الى آخرها - مفسران و اصحاب حديث و نقلهء آثار گفتند - فريشتگان آسمان تعجب كردند از ظلم بنى آدم و بى رسميها و پرده در بدن و خون ريختن ايشان ، گفتند خداوندا اين زمين داران و خاكيان را بر گزيدى و ايشان ترا نافرمانند . رب العالمين گفت اگر آن شهوت كه دريشان مركب است در شما بودى حال شما همچون حال ايشان بودى همه گفتند . - « سبحانك ما ينبغى لنا ان نعصيك » - پاكى ترا و بى عيبى ترا ، نيايد از ما كه در تو عاصى شويم ، و نسزد كه فرمان ترا خلاف كنيم . رب العالمين گفت اكنون دو فريشته اختيار كنيد از همه فريشتگان تا ايشان را بصفت بنى آدم بر آريم و شهوت دريشان مركب كنيم . هاروت و ماروت را بر گزيدند كه از همه عابد تر و خاشع تر بودند . خداوند عز و جل ايشان را به زمين فرستاد تا حكم كنند و كار گزارند ميان خلق . و شهوت در ايشان آفريد چنانك در فرزندان آدم ، و ايشان را گفت - شرك مياريد و زنا مكنيد و خمر مخوريد و خون بناحق مريزيد و گوشت خوك مخوريد و در حكم و قضا ميل و محابا مكنيد و جور و جفا مپسنديد . ايشان بيامدند و بروز حكم مىكردند و كار خلق ميگزاردند ، و بشب بر آسمان ميشدند بمتعبد خويش . آخر روزى زنى آمد پيش ايشان بمجلس حكم ، با خصمى كه داشت و نام آن زن - زهره - بود نيكو روى كه جمال وى بغايت كمال بود و گفته‌اند كه پادشاه زادهء بود از ديار فارس ، و در دل ايشان هواء آن زن افتاد به يكديگر باز گفتند ، آن گه ترافع و حكم آن زن در تأخير نهادند ، تا وى را به خانه خواندند و كام خود از وى طلب كردند . آن زن سر وا زد آن گه گفت . اگر شما را مرادى است از من بت پرست بايد شدن چنانك آن زن ،\r\n\r\n","description":"","footnote":"","page_name":" 295 ","page_number":305},
  {"content":"\r\n\r\nو قتل كردن و خمر خوردن . ايشان گفتند - اين نه كار ماست كه ما را از اين نهى كرده‌اند و پرهيز فرموده . آن روز رفت ديگر روز همين حديث بود و جواب همان . سديگر روز هوى بغايت رسيد و صبرشان برميد ، گفتند از آنچه فرمودى خمر خوردن آسانتر است . ندانستند كه خمر خود مجمع جنايت است ، و اصل گناهان -\r\nقال النبى صلى اللَّه عليه و آله و سلّم - « الخمر امّ الخبائث » .\r\nپس خمر خوردند تا مست شدند و كام خود از آن زن بر گرفتند و در آن حال كسى بايشان فرا رسيد ، ترسيدند كه باز گويد او را بكشتند ، تا هم قتل و هم زنا و هم شرب خمر ازيشان در وجود آمد . و خداوند عز و جل در آن حال ملائكه آسمان را بر حال ايشان اطلاع داد ، تا ايشان را بدان صفت بديدند . و من ذلك اليوم يستغفرون لاهل الارض . و گفته‌اند نام اعظم آن زن را در آموختند تا قصد آسمان كرد پس حرّاس آسمان و گوشوانان او را منع كردند و خداى عز و جل صورت وى بگردانيد تا كوكبى گشت . اكنون آن ستارهء سرخ است : - نام وى به زبان عرب - زهره - و به زبان عجم - اناهيد - و به زبان بنطى بيدخت « 1 » ابن عباس و ابن عمر ، آن را لعنت ميكردند و ميگفتند - لا مرحبا بها و لا اهلا لقيا الملكان منها ما لقيا . و\r\nعن على ع قال - كان النبى صلّى اللَّه عليه و آله و سلّم اذا رأى سهيلا قال لعن اللَّه سهيلا انّه كان عشّارا باليمن ، و لعن اللَّه الزهره فانها فتنت ملكين .\r\nو\r\nروى ان النبى صلى اللَّه عليه و آله و سلّم سئل عن المسوخ ؟ فقال هم ثلاثة عشر : الفيل ، و الدّب ، و الخنزير ، و القرد ، و الجريث « 2 » ، و الضبّ ، و الوطواط ، و العقرب ، و الدعموص ، و الارنب و سهيل ، و الزهرة ، و العنكبوت . فقيل يا رسول اللَّه - ما كان سبب مسخهم ؟ قال - اما الفيل فكان جبّارا لوطيا لا يدع رطبا و لا يابسا ، و اما الدّب فكان يدع الناس الى نفسه ، و اما الخنازير فقوم نصارى سألوا ربهم نزول المائدة فلما نزلت عليهم كانوا اشدّ تكذيبا و اشدّ كفرا و اما القردة فقوم يهود اعتدوا فى السبت ، و اما الضّب فكان اعرابيا يسوق الحاج بمحجنه ، و اما الوطواط فكان رجلا يسرق الثمار من رؤس النخل ، و اما العقرب فكان رجلا لدّاغا لا يسلم\r\n\r\n\r\n","description":"","footnote":"\r\n( 1 ) فى نسخة الف : به زبان نبطى . بيدخت فى نسخة ج : به زبان هندى مندخت\r\n( 2 ) الجريث ، نوع من السمك\r\n","page_name":" 296 ","page_number":306},
  {"content":"\r\n\r\nمن لسانه احد ، و اما الدعموص فكان رجلا نمّاما يفرّق بين الاحبة ، و اما العنكبوت فامرأة سحرت زوجها ، و اما الارنب كانت لا تطهر من حيض و لا من غير ذلك و اما سهيل فكان عشّارا باليمن ، و اما الزهرة فكانت نصرانية بنتا لبعض ملوك بنى اسرائيل فتن بها هاروت و ماروت . قال الراوى - و لم يذكر سبب مسخ الجريث .\r\nو مصطفى صلّى اللَّه عليه و آله و سلّم چون دانست كه مخالطت زنان آفت دين است و تخم فتنه ، از آن حذر نمود گفت -\r\nلا يخلون رجل بامرأة فان ثالثهما الشيطان .\r\nو\r\nقال ع « النساء حبائل الشيطان »\r\nو قال الحسن بن صالح - سمعت ان الشيطان قال للمرأة « انت نصف جندى و انت سهمى الذى ارمى به فلا اخطى و انت موضع سرى و انت رسولى فى حاجتى » . و\r\nعن ابى امامة عن رسول اللَّه صلّى اللَّه عليه و آله و سلّم انّ ابليس لمّا نزل الى الارض قال - يا ربّ انزلتنى الى الارض و جعلتنى رجيما ، فاجعل لى بيتا ، قال الحمام ، قال فاجعل لى مجلسا ، قال الاسواق و مجامع الطرق ، قال فاجعل لى طعاما قال ما لم يذكر اسم اللَّه عليه ، قال اجعل لى شرابا قال كل مسكر قال اجعل لى مؤذنا قال المزامير ، قال اجعل لى قرآنا قال الشعر ، قال اجعل لى كتابا قال الوشم ، قال اجعل لى حديثا قال الكذب ، قال اجعل لى رسلا قال الكهنة ، قال اجعل لى مصايد قال النساء .\r\nتمامى قصه آنست كه هاروت و ماروت پس از آنك معصيت كردند خواستند كه به آسمان بمعتد خويش باز شوند نتوانستند و پرهاشان مطاوع نيامد پس در كار خويش بديدند و ز آن كرده پشيمان شدند ، و رفتند پيش ادريس پيغامبر و گفتند - استشفع لنا الى ربك و ادع لنا - ادريس دعا كرد ايشان را ، خداوند عز و جل ايشان را مخير كرد ميان عذاب دنيوى و عذاب عقبى ، و عذاب دنيوى اختيار كردند و در زمين بابل پس ايشان را سرنگون بچاهى در آويختند تا بقيامت . مجاهد گفت - در آن چاه آتش است و ايشان در ميان آتش معذب اند پايها در قيد و سلسله بر هفت اندام . و گفته‌اند - كه در آن چاه آب است و ايشان از تشنگى زبان بيرون كرده‌اند ، و چهار انگشت است از ميان ايشان تا به آب و به آب مىنرسند . و در روزگار پيشين مردى پيش ايشان رفت تا جادويى آموزد گفت چون ايشان را بدان صفت ديدم بترسيدم و از آن حال بسهميدم گفتم - لا إله الّا اللَّه\r\n\r\n","description":"","footnote":"","page_name":" 297 ","page_number":307},
  {"content":"\r\n\r\nايشان چون سخن ميشنيدند گفتند از كدام امتى تو ؟ جواب دادم از امت محمد صلّى اللَّه عليه و آله و سلّم . ايشان گفتند « و قد بعث محمد ؟ قلت نعم - قالا الحمد للَّه فانه نبى آخر الزمان و عما قريب ينقطع العذاب عنا » .\r\n وَ ما يُعَلِّمانِ مِنْ أَحَدٍ  - و جادويى به هيچ كس كه بايشان شود نياموزند تا پيشتر گويند  إِنَّما نَحْنُ فِتْنَةٌ فَلا تَكْفُرْ  - ما فتنه خلقيم و آزمودن ايشان ، بخداى عز و جل كافر مشو بآموختن جادويى و كار كردن به آن كه هلاك شوى . پس اگر نصيحت نپذيرد و بآموختن آن رغبت نمايد او را گويند - روبول در آن تنور كن . چون بول در آن تنور كند نورى از وى جدا شود و مانند دودى در آيد و بينى وى باز شود ، آن نور گفته اند . معرفت خداوند است عزّ و جلّ ، و آن دود غضب وى جلّ جلاله .\r\nبعضى علما گفته‌اند - علم سحر شناخت شر نيست كه كردار شر است و شناخت ديگر است و كردار ديگر . همچنانك شناخت كفر ديگر است و كافر شدن ديگر و شناخت زنا ديگر است و زنا كردن ديگر ، هيچكس بشناخت كفر كافر نگردد تا عمل نكنند همچنين بشناخت سحر كافر نشود تا عمل نكند . و آنچه فريشتگان گفتند  فَلا تَكْفُرْ  - معنى آنست كه مياموز كه چون آموختى بر خود ايمن نباشى كه عمل كنى . و پس به عمل كافر شوى ، و تعليم فريشتگان بمعنى اعلام است . فقهاء از اينجا گفتند اگر كسى اقرار دهد كه من سحر نيك دانم و شناسم اما ميدانم كه حرام است و باباحت آن معتقد نيستم و كس را نياموختم ، گفتند بر وى هيچ چيز نيست . پس اگر گويد من آموخته‌ام و مباح است آموختن آن و اعتقاد داشتن باباحت آن رواست ، اگر چنين گويد كافر شود - يستتاب فان تاب و الّا قتل - و همچنين اگر گويد من آموخته ام و تعليم آن بى كفر صورت نبندد بكفر خود اقرار دارد ، يستتاب فان تاب و الّا قتل .\r\n فَيَتَعَلَّمُونَ مِنْهُما ما يُفَرِّقُونَ بِهِ بَيْنَ الْمَرْءِ وَ زَوْجِهِ وَ ما هُمْ بِضارِّينَ بِهِ مِنْ أَحَدٍ إِلَّا بِإِذْنِ اللَّهِ  - چيزى مىآموزند كه به آن ميان مرد و زن جدايى او كنند و اين جادوان نتوانند كه كس را گزند نمايند مگر بخواست اللَّه .\r\n وَ يَتَعَلَّمُونَ ما يَضُرُّهُمْ وَ لا يَنْفَعُهُمْ  - آن مىآموزند كه در دنيا و آخرت\r\n\r\n","description":"","footnote":"","page_name":" 298 ","page_number":308},
  {"content":"\r\n\r\nايشان را به كار نيايد و سود نكند .  وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ  - و جهودان نيك دانستند كه هر كه سحر خرد و پسندد و آموزد و كند و كار بندد امروز بيدين است و فردا از خير آن جهانى بى بهره .\r\n وَ لَبِئْسَ ما شَرَوْا بِهِ أَنْفُسَهُمْ  - اى بئس شيئا باعوا به حظ انفسهم حيث اختاروا السحر و نبذوا كتاب اللَّه وراء ظهورهم ، ببد چيزى خط خود از آن جهان فروختند ، كه كتاب خداى عز و جل بگذاشتند و اختيار سحر كردند .\r\n لَوْ كانُوا يَعْلَمُونَ  - ايشان را نيك آيد اگر دانند و لكن ندانند - هذا كقولك لصاحبك - ما ادعوك اليه خير لك لو كنت تعقل ، و تنظر ما فى العواقب و هو يعقل و لعلّه كثير النظر فى العواقب الّا انّه لا يعلم ما يوجب ذلك -  وَ لَوْ أَنَّهُمْ آمَنُوا  اى بمحمد و القرآن -  وَ اتَّقَوْا  - اليهودية و السحر . و اگر ايشان محمد را به پيغامبرى استوار گيرند و قرآن را براستى به پذيرند ، و از دين جهودى و جادويى بپرهيزند  لَمَثُوبَةٌ مِنْ عِنْدِ اللَّهِ خَيْرٌ  - اين هر سه لام « لمن اشتراه ، و لبئسما و لمثوبة » هر سه لام تحقيق اند و تأكيد بجاى قسم ، ميگويد - اگر ايشان ايمان آوردندى پاداش آن ايشان را از نزديك خداى عز و جل بودى از آن رشوت كه ستدند پنهان كردن نبوت رسول مرا از عامّة خويش و از آنچه بجادويى و شعبهء فرا دست آوردند  لَوْ كانُوا يَعْلَمُونَ  اگر دانستندى و لكن نميدانند .\r\n\r\nالنوبة الثالثة\r\n- قوله تعالى :  قُلْ إِنْ كانَتْ لَكُمُ الدَّارُ الْآخِرَةُ . . .  - الآية از روى طريقت و راه حقيقت رموز اين آيت اثرى ديگر دارد ، ارباب القلوب گفتند - من علامات الاشتياق تمنّى الموت على بساط العوافى - عجب نيست كسى را كه در مغاك مذلت باشد و در زندان وحشت اگر از سر بينوايى و ناكامى وى را آرزوى مرگ باشد ، عجب كار آن جوانمردى است كه بر بساط عافيت آرام دارد ، و كارهاش بر نظام ، و دولتش\r\n\r\n","description":"","footnote":"","page_name":" 299 ","page_number":309},
  {"content":"\r\n\r\nتمام ، و روزش فرخنده در ايام ، و با اينهمه نعمت و راحت چون كسى است بر آتش سوزان ، گرداگرد وى خارستان و دشمن جان ستان ، دل در آن بسته كه تا خود كى از اين محنت برهد و خرمن جدايى آتش در زند ، نوبت اندوه بسر آيد ، و اشخاص پيروزى بدر آيد ، به زبان شوق گويد .\r\n كى باشد كين قفس بپردازم * در باغ الهى آشيان سازم \r\nآرى ! من احبّ لقاء اللَّه احبّ اللَّه لقاءه ، به داود وحى آمد - كه يا داود قل لشبّان بنى اسرائيل لم تشغلون انفسكم بغيرى ؟ و انا مشتاق اليكم ، ما هذا الجفاء ؟ - احمد الاسود پيش عبد اللَّه مبارك آمد گفت - رأيت فى المنام انّك تموت الى سنة فان استعددت للخروج - گفت مرا در خواب چنان نمودند كه تا يك سال تو مى فرو شوى نگر تا رفتن را ساخته باشى . عبد اللَّه جواب داد - احلتنى على امد بعيد - روزگارى دراز در پيش ما نهادى ، يك سال ديگر ما را اندوه هجران مىبايد كشيد و تلخى فراق مىبايد چشيد ، آن گه گفت غذاء جان ما تا امروز درين بيت بود .\r\n يا من شكى شوقه من طول فرقته * صبرا لعلّك تلقى من تحبّ غدا \r\nعنس غفارى قومى را ديد كه از طاعون مىگريختند ، گفت - يا طاعون خذنى - اى طاعون تو گرد آنان گردى كه ترا مىنخواهند چرا بر ما نيايى كه ترا بجان خريداريم ؟\r\nبشر حارث از اينجا گفت - ما لنا نكره الموت و لا يكره الموت الّا مريب . چرا بريد مرگ را دشمن داريم ؟ كه نه در دل شور داريم يا از دوست پرهيز ميكنيم ! شور دلست كه بريد مرگ را دشمن است . اين كراهيت قومى را از آن خواست كه ساز اين راه نداشتند و طعم وصل دوست نچشيدند .\r\nازينجا گفتند - مرگ راحت قومى است و آفت قومى - قومى را روز دولت است ، و قومى را رنج و محنت ، قومى را عنا ، و قومى را عطا ، قومى را بلا و قيامت ، و قومى را شفا و سلامت ، قومى را نهايت مدت اشتياق ، و قومى را بدايت روز فراق . ملك الموت بر رابعه عدوى رسيد ، رابعه گفت - تو كيستى ؟ گفت - من هادم اللّذاتم موتم الاطفالم مرمّل الأزواجم - رابعه گفت - : اى جوانمرد چرا از خود همه خصلتهاى بد نشان ميدهى\r\n\r\n","description":"","footnote":"","page_name":" 300 ","page_number":310},
  {"content":"\r\n\r\nو از آن خصلتهاى نيك هيچ نگويى ؟ گفت - آن چيست ؟ رابعة گفت - و انت موصل الحبيب الى الحبيب سفيان ثورى هر گه كه مسافرى را ديدى و آن مسافر گفتى شغلى بفرماى ، سفيان گفتى - اگر جايى بمرگ رسى درود ما به دو برسان و بگوى\r\n گر جان باشارتى بخواهى زرهى * در حال فرستم و توقف نكنم . \r\nبلال حبشى در نزع بود عيال وى ميگفت - وا حزناه ! بلال گفت چنين مگوى لكن ميگوى - وا طرباه ! غدا نلقى الاحبة - محمدا و حزبه . عبد اللَّه مبارك در وقت نزع ميگفت و مىخنديد - لمثل هذا فليعمل العاملون - شلبى را مىآرند كه در سكرات مرگ اين بيت ميگفت :\r\n كلّ بيت انت ساكنه * غير محتاج الى السّرج\r\nوجهك المأمول حجتنا * يوم يأتى النّاس بالحجج\r\nآن شب كه رخ تو شمع كاشانهء ماست * خورشيد جهان فروز پروانهء ماست \r\nبو العباس دينورى مجلس ميداشت و در عشق سخن ميگفت ، پير زنى عارفه حاضر بود ، آن سخن به روى تافت وقتش خوش گشت ، برخاست و در وجد آمد . بو العباس گفت - موتى - جان در باز اى پير زن ، گفت .\r\n جا نيست نهاده‌ايم فرمانى را * در عشق كجا خطر بود جانى را \r\nاين بگفت و نعرهء بزد و جان بداد .\r\n قُلْ مَنْ كانَ عَدُوًّا لِجِبْرِيلَ  - بزرگوار و نيكوست آن قرآن كه جبريل فرود آورد از رحمن ، كه هم روح روح دوستان است ، و هم شفاء دل بيماران ، و هم رحمت مؤمنان ، اينست كه گفت جل جلاله -  فَإِنَّهُ نَزَّلَهُ عَلى قَلْبِكَ  جاى ديگر گفت   نَزَلَ بِهِ الرُّوحُ الْأَمِينُ عَلى قَلْبِكَ   . و جبرئيل ع چون وحى پاك گزاردى گاهى به صورت بشر آمدى گاهى به صورت ملك ، هر گه كه آيت حلال و حرام و بيان شرايع و احكام آوردى به صورت بشر بودى ، و حديث دل در ميان نه . چنانك گفت  هُوَ الَّذِي أَنْزَلَ عَلَيْكَ الْكِتابَ   أَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ  - باز چون حديث محبت و صفت عشق و\r\n\r\n","description":"","footnote":"","page_name":" 301 ","page_number":311},
  {"content":"\r\n\r\nو رموز دوستى بودى به صورت ملك آمدى ، روحانى و لطيف ، و بدل مصطفى پيوستى قرآن وحى بگزاردى سرّا بسرّ ، و كس را برو اطلاع نه ، پس چون باز شدى و از ديار دل او برگشتى ، مصطفى گفتى - فيفصم عنّى و قد وعيته . و قيل لمّا كان صلّى اللَّه عليه و آله و سلّم بالمشاهدة مستغرقا بهذا الحديث ، نزل الوحى بقلبه اولا فقال له  نَزَّلَهُ عَلى قَلْبِكَ  ثم انصرف من قلبه الى فهمه و سمعه ، و تنزل من ذروة الصحبة إلى حضيض الخدمة لحظوظ الخلق - و هو رتبة اهل الخصوص . و قد ينزل الوحى على سمع قوم اولا ثم على فهمهم ثم على قلبهم ترقيا من سفل المجاهدة الى علوّ المشاهدة و ذلك رتبة اهل السلوك و المريدين فشتان ما هما .\r\n مَنْ كانَ عَدُوًّا لِلَّهِ وَ مَلائِكَتِهِ  - الآية - چه زيان دارد جبرئيل و ميكائيل را عداوت كفار ، و رب الارباب بعز عز خود ايشان را نيابت ميدارد و مىنوازد و رقم تخصيص ميكشد و ميگويد - هر كه ايشان را دشمن است ما او را دشمن‌ايم در در حق اوليا همين گفت « من اذى وليّا من اوليائى فقد بار زنى بالمحاربة » .\r\n وَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ  الآية - چند كه رب العالمين شكايت مىكند از آن بيگانگان جهودان ، و چند كه عالميان را خبر ميدهد از شوخى و ستيز ايشان در كار محمد صلّى اللَّه عليه و آله و سلّم ، از اوّل كافران مكه را ميگفتند - قد اظلّكم زمان نبى الحرم الذى يخرج بمكة و يصدّق بما فى كتابنا - ميگفتند وقت آنست كه بيرون آيد پيغامبر مكى ، رسول امّى ، گزيدهء عالم سيد ولد آدم ، استوارگير كتاب ما ، و يارى دهندهء ما بر شما . و در تضاعيف روزگار همين دعا مىگفتند : خداوندا بينگيز ما را اين پيغامبر كه در تورية نام وى ميخوانيم و صفت وى ميدانيم ، و دشمن خود را بوى مىترسانيم ، بيرون آر خداوندا وى را تا ميان ما و ميان مردمان كار برگزارد و حكم كند ، و كافران عرب را از ما باز دارد ، چنين ميشناختند او را و اين ميگفتند ، پس چون ديدند او را بوى كافر شدند ، و تورية كه در آن صفت و نعت وى بود و موافق قرآن بود بگذاشتند و پس پشت انداختند و شعبده و جادويى خواندند ، و نير نجات ديوان و فرا ساخته ايشان بر دست گرفتند . رب العالمين آسمان و زمين را خبر ميدهد از كرد بد ايشان ، و شكايت مىكند از ناهموارى و بى رسمى ايشان و ذلك\r\n\r\n","description":"","footnote":"","page_name":" 302 ","page_number":312},
  {"content":"\r\n\r\nفى اثر عكرمه رض قال - انّ اللَّه عزّ و جلّ يريد ان يذّكر شأن ناس من بنى اسرائيل فقال يا سماء انصتى ، و يا ارض اسمعى انّى عهدت الى عباد من عبادى ، ربّيتهم فى نعمتى و اصطفيتهم لنفسى ، فردّوا علىّ كرامتى و رغبوا عن طاعتى و اخلفوا وعدى ، يعرف البقر اوطانها و الحمر ربّها فتنزع اليها ! فويل لهؤلاء القوم الّذين عظمت خطاياهم و قست قلوبهم فتركوا الأمر الّذى عليهم ، نالوا كرامتى و سمّوا احبّائى ، و نبذوا احكامى ، و عملوا بمعصيتى و هم يتلون كتابى ، و يتفقّهون فى دينى . لغير مرضاتى يقرّبون بى القربان ، و قد ابغضتهم ممن كلّ نفسى ، و يذبحون لى الذبايح الّتي غصبوا عليها خلقى ، يصلّون فلا تصعد الىّ صلواتهم ، و يدعون فلا يعرج الىّ دعاؤهم ، و هم يخرجون الى المسجد و فى ثيابهم الغول ، و لو انّهم انصفوا المظلوم و عدلوا لليتيم و يتطهروا من الخطايا و تركوا المعاصى ، ثمّ سألونى لاعطينّهم ما سألوا ، و جعلت جنّتى لهم منزلا ، و لكنّ كذبوا علىّ و ظلموا عبادى فاكل ولىّ الامانة امانته ، و اكل وليّ اليتيم ماله ، و جحدوا الحق ، ويل لهؤلاء القوم ! لو قد جاء وعدى لو كانوا فى الحجارة لتشققت عنهم بكلمتى ، و لو قبروا فى التّراب للقطّهم بطاعتى ، انّما اكرمت ابراهيم و موسى و داود بطاعتى و لو عصونى لانزلتهم منزلة اهل المعاصى .\r\n\r\nالنوبة الاولى\r\nقوله تعالى :  يا أَيُّهَا الَّذِينَ آمَنُوا  - اى ايشان كه بگرويديد و پيغام نيوشيديد  لا تَقُولُوا راعِنا  مگوييد رسول مرا - راعنا -  وَ قُولُوا انْظُرْنا  و بجاى راعنا - انظرنا - گوئيد ،  وَ اسْمَعُوا  و بنيوشيد ،  وَ لِلْكافِرِينَ  و ناگرويدگانراست  عَذابٌ أَلِيمٌ  عذابى دردنماى .\r\n ما يَوَدُّ  - خوش مىنيايد و دوست مىندارد  الَّذِينَ كَفَرُوا  ايشان كه كافر شدند  مِنْ أَهْلِ الْكِتابِ  از اهل تورية  وَ لَا الْمُشْرِكِينَ  و نه مشركان نه گبران  أَنْ يُنَزَّلَ عَلَيْكُمْ  كه بر شما از آسمان پيغام آيد  مِنْ خَيْرٍ  ازين\r\n\r\n","description":"","footnote":"","page_name":" 303 ","page_number":313},
  {"content":"\r\n\r\nنيكويى و پيغام گزارى  مِنْ رَبِّكُمْ  از خداوند شما ،  وَ اللَّهُ يَخْتَصُّ  و اللَّه ميگزيند و شايسته ميسازد و سزا مىكند .  بِرَحْمَتِهِ  بمهربانى خود ،  مَنْ يَشاءُ  آن را كه خواهد ،  وَ اللَّهُ ذُو الْفَضْلِ الْعَظِيمِ  و اللَّه با فضل و نواخت بزرگوارست .\r\n ما نَنْسَخْ مِنْ آيَةٍ  - هر چه منسوخ كنيم در قرآن از آيتى  أَوْ نُنْسِها  يا آن را فراموش كنيم بر تو ،  نَأْتِ بِخَيْرٍ مِنْها  ديگرى آريم به از آن  أَوْ مِثْلِها  يا هم چنان ،  أَ لَمْ تَعْلَمْ  نميدانى اى آدمى  أَنَّ اللَّهَ عَلى كُلِّ شَيْءٍ قَدِيرٌ  كه اللَّه بر همه چيز تواناست .\r\n أَ لَمْ تَعْلَمْ  - و نميدانى اى آدمى !  أَنَّ اللَّهَ لَهُ مُلْكُ السَّماواتِ وَ الْأَرْضِ  كه اللَّه راست پادشاهى آسمانها و زمين  وَ ما لَكُمْ مِنْ دُونِ اللَّهِ  و نيست شما را جز از اللَّه  مِنْ وَلِيٍّ وَ لا نَصِيرٍ  يارى و نه كارسازى و خداوندى .\r\n أَمْ تُرِيدُونَ  - يا ميخواهيد  أَنْ تَسْئَلُوا رَسُولَكُمْ  كه از رسول خويش محمد چيزى خواهيد  كَما سُئِلَ مُوسى مِنْ قَبْلُ  چنانك از موسى خواستند پيش فا  وَ مَنْ يَتَبَدَّلِ الْكُفْرَ بِالْإِيمانِ  و هر كس كه بدل پسندد و گيرد كفر از ايمان  فَقَدْ ضَلَّ سَواءَ السَّبِيلِ  او آنست كه گم گشت از ميان راه راست .\r\n وَدَّ  - مىدوست دارد و مىخواهد  كَثِيرٌ مِنْ أَهْلِ الْكِتابِ  فراوانى از اهل كتاب ازين دانشمندان جهودان  لَوْ يَرُدُّونَكُمْ  اگر توانستندى كه شما را برگردانيدندى  مِنْ بَعْدِ إِيمانِكُمْ  از پس استوار داشت شما خداى و رسول را ،  كُفَّاراً  باز برندى شما را تا كافر شويد  حَسَداً مِنْ عِنْدِ أَنْفُسِهِمْ  از حسدى كه\r\n\r\n","description":"","footnote":"","page_name":" 304 ","page_number":314},
  {"content":"\r\n\r\nدر دلهاى ايشان است .  مِنْ بَعْدِ ما تَبَيَّنَ لَهُمُ الْحَقُّ  پس آنك پيدا شد ايشان را در تورية - كه محمد استوارست و پيغام به او حق ،  فَاعْفُوا  در گذاريد  وَ اصْفَحُوا  و از جواب ايشان بسزا روى گردانيد  حَتَّى يَأْتِيَ اللَّهُ بِأَمْرِهِ  تا اللَّه آرد فرمان خويش  إِنَّ اللَّهَ عَلى كُلِّ شَيْءٍ قَدِيرٌ  بدرستى كه اللَّه بر همه چيز قادر است و هر كار را توانا\r\n وَ أَقِيمُوا الصَّلاةَ  و نماز بپاى داريد  وَ آتُوا الزَّكاةَ  و زكات مال بدهيد  وَ ما تُقَدِّمُوا لِأَنْفُسِكُمْ مِنْ خَيْرٍ  و هر چه خود را پيش فرا فرستيد از خيرى  تَجِدُوهُ عِنْدَ اللَّهِ  نزديك اللَّه بازيابيد آن را ،  إِنَّ اللَّهَ بِما تَعْمَلُونَ بَصِيرٌ  اللَّه به آنچه شما ميكنيد بيناست .\r\n وَ قالُوا  و جهودان گفتند  لَنْ يَدْخُلَ الْجَنَّةَ  در بهشت نرود  إِلَّا مَنْ كانَ هُوداً  مگر جهودان  أَوْ نَصارى  و ترسايان همين گفتند خود را  تِلْكَ أَمانِيُّهُمْ  آن دروغهاى ساخته ايشانست ،  قُلْ  رسول من گوى  هاتُوا بُرْهانَكُمْ  حجت خويش باز نمائيد و بياريد  إِنْ كُنْتُمْ صادِقِينَ  اگر مىراست گوئيد .\r\n\r\nالنوبة الثانية\r\n- قوله تعالى :  يا أَيُّهَا الَّذِينَ آمَنُوا . . .  الآية - مفسران گفتند هر چه در قرآن  يا أَيُّهَا الَّذِينَ آمَنُوا  آيد خطاب اهل مدينه است ، چنانك  يا أَيُّهَا النَّاسُ  خطاب اهل مكه است . و اين نداء كرامت بمؤمنان مدينه آن گه پيوست كه اسلام بالا گرفته بود و كار دين مستحكم شده ، و هيچ امت را در هيچ كتاب به اين نام كرامت باز نخواندند مگر اين امت را ، و بنى اسرائيل را در تورية بجاى اين ندا يا ايّها المساكين - گفته‌اند .\r\n يا أَيُّهَا الَّذِينَ آمَنُوا  ميگويد - اى شما كه مؤمنان‌ايد  لا تَقُولُوا راعِنا  رسول مرا مگوييد - راعنا - و آن آن بود كه مسلمانان عادت داشتند آن گه كه در پيش\r\n\r\n","description":"","footnote":"","page_name":" 305 ","page_number":315},
  {"content":"\r\n\r\nمصطفى ع مىشدند كه ميگفتند - راعنا يا رسول اللَّه - و به اين آن ميخواستند كه نگاه كن در ما و بما نيوش . و جهودان مىآمدند و همان ميگفتند و در زبان ايشان اين كلمه قدحى عظيم بود و سقطى بزرگ - و قيل هو من الرّعونة فى لسانهم و قيل معناه - اسمع لا سمعت - جهودان چون اين از مسلمانان شنيدند شاد شدند و با خود ميگفتند اكنون وى را سبّ مىگوييم به زبان خويش و ايشان نميدانند . سعد معاذ رض زبان عبرى دانست بر قصد و نيت ايشان افتاد گفت - عليكم لعنة اللَّه و الذى نفسى بيده لئن سمعتها من رجل منكم لاضربنّ عنقه . فقالوا - أ و لستم تقولونها ؟ فنهى اللَّه المؤمنين عن ذلك ، فقال تعالى  لا تَقُولُوا راعِنا  گفت شما كه مؤمنانيد اين كلمهء خويش مگوييد ، تا ايشان آن كلمهء خويش به پشتى شما نگويند ، و بجاى آن گوئيد -  انْظُرْنا  - يعنى كه - درمانگر - جاى ديگر ازين گشاده‌تر گفت -  وَ راعِنا لَيًّا بِأَلْسِنَتِهِمْ وَ طَعْناً فِي الدِّينِ وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ وَ أَقْوَمَ  آن گاه در آن تأكيد كرد بر مؤمنان و گفت  وَ اسْمَعُوا  بنيوشيد و بپذيريد و چنين گوئيد ، و آن گه تهديد داد جهودان را و منافقان را كه پشتى ايشان ميدادند گفت :\r\n وَ لِلْكافِرِينَ عَذابٌ أَلِيمٌ  - ايشانراست عذابى خوار كننده او كننده ، عذابى دردناك و سهمناك عذابى كه هرگز به آخر نرسد و هر روز بيفزايد . ابن السماك گفت لو كان عذاب الآخرة مثل عذاب الدنيا كان ايسره و لكن يضرب الملك بالمقمعه راس المعذّب فلا يسكّن وجعها ابدا و يضربه الثانية فلا يسكّن و جمع الاولى و لا الثانية ، و يضربها الثالثة فلا وجع الاوليين يسكّن و لا الثالثة - فاوّل العذاب لا ينقطع و آخره لا ينفد . و در عهد رسول خدا صلّى اللَّه عليه و آله و سلّم مردى همه شب همى گفت - وا غوثاه من النّار ! - رسول ع بامداد او را گفت -\r\nلقد ابكيت البارحة اعين ملاء من الملائكة .\r\nو\r\nقال صلّى اللَّه عليه و آله و سلّم لجبرئيل - مالى ارى ميكائيل ضاحكا قال ما ضحك منذ خلق اللَّه النار\r\nو عن محمد بن المنكدر قال لمّا خلقت النّار فزعت الملائكة فزعا شديدا طارت له افئدتهم ، فلم يزالوا كذلك حتى خلق آدم فرجعت اليهم افئدتهم و سكن عنهم الذى كانوا يجدون .\r\n\r\n","description":"","footnote":"","page_name":" 306 ","page_number":316},
  {"content":"\r\n\r\n ما يَوَدُّ الَّذِينَ كَفَرُوا مِنْ أَهْلِ الْكِتابِ  - قومى از مسلمانان انصار با جهودان صحبت داشتند و نشست و خاست و تحالف ميان ايشان رفته بود و حليف يكديگر شده از عهد جاهليت باز ، و اين مسلمانان انصار حلفاء خود را گفتند از آن جهودان ، كه ايمان آريد به قرآن ، و مصطفى ع را استوار گيريد كه بهروزى و فلاح شما در اين است .\r\nايشان جواب دادند - كه ما نمىبينيم درين دين شما چيزى كه دوست داريم و خوش آيد ما را ، اگر در آن چيزى بودى ما نيز در آن بر پى شما رفتمانى - رب العالمين ايشان را به آنچه گفتند دروغ زن كرد و گفت :\r\n ما يَوَدُّ الَّذِينَ كَفَرُوا مِنْ أَهْلِ الْكِتابِ  دوست ندارند و خوش نيايد اين جهودان را كه بر شما از آسمان پيغام آيد  وَ لَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ  به اين خير وحى ميخواهد ميگويد وحى كه فرستاديم بشما و پيغام كه داديم ايشان را خوش نيامد ،  وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ  - به اين رحمت نبوت ميخواهد ، و گفته‌اند كه دين اسلام ميخواهد ، يعنى كه اللَّه مىگزيند آن را كه خواهد به نبوّت و رسالت خويش ، اللَّه سزا و شايسته مىكند دين اسلام را آن را كه خواهد ، اين به آن كند تا اهل كتاب بدانند كه ايشان بر هيچ چيز پادشاه نيستند . از فضل خداوند چنانك گفت جلّ جلاله  لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ وَ أَنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ  - و پادشاهى نيكو بيد خداوند است آن را دهد كه خود خواهد . جاى ديگر گفت  قُلْ إِنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ  . و قال النبى صلّى اللَّه عليه و آله و سلّم - « انّما مثلنا و مثل الّذين اوتوا الكتاب من قبلنا مثل رجل استأجر اجراء فقال - من يعمل لى الى آخر النهار على قيراط قيراط فعمل قوم ثم تركوا العمل نصف النهار ، ثم قال - من يعمل لى من نصف النهار الى آخر النهار على قيراط قيراط ، فعمل قوم الى العصر على قيراط قيراط ثم تركوا العمل ، ثم قال من يعمل لى الى الليل على قيراطين قيراطين ، فقال الطائفتان الاوّليان ما لنا اكثر\r\n\r\n","description":"","footnote":"","page_name":" 307 ","page_number":317},
  {"content":"\r\n\r\nعملا و اقل اجرا ؟ فقال - هل نقصتكم من حقكم شيئا ؟ قالوا لا - قال ذلك فضلى اوتيه من اشاء » .\r\nو مما يدلّ على سعة رحمة اللَّه و فضله ما\r\nروى انّ عائشة قالت - فقدت النبى صلّى اللَّه عليه و آله و سلّم ذات ليلة فاتبعته ، فاذا هو فى مشربة يصلّى فرأيت على رأسه انوارا ثلاثة ، فلمّا قضى صلوته قال مهيم يعنى ما الخبر ؟ من هذه ؟ قلت - أنا عائشة يا رسول اللَّه - قال - رأيت الانوار الثلاثة ؟ قلت نعم يا رسول اللَّه ، فقال ، انّ آتيا أتانى من ربّى فبشّرنى انّ اللَّه عزّ و جل يدخل من امّتى مكان كل واحد سبعين الفا به غير حساب و لا عذاب . ثم آتانى فى النّور الثّاني آت من ربّى فبشّرنى انّ اللَّه يدخل من امّتى مكان كلّ واحد من السّبعين الفا بعير حساب لا عذاب ثمّ اتانى فى النّور الثالث آت من ربّى فبشّرنى انّ اللَّه عز و جل يدخل من امّتى مكان كل واحد من السبعين الفا للمضاعفة سبعين الفا به غير حساب و لا عذاب ، فقلت يا رسول اللَّه لا تبلغ هذا امتك ، قال يكلّمون لكم من الاعراب من لا يصوم و لا يصلى - و روى انه قال صلّى اللَّه عليه و آله و سلّم - اول ما خط اللَّه فى الكتاب الاول - انا اللَّه لا إله الا انا سبقت رحمتى غضبى ، فمن شهد ان لا إله الا اللَّه و انّ محمدا عبده و رسوله فله الجنة .\r\n ما نَنْسَخْ مِنْ آيَةٍ  الآية - سبب نزول اين آيت آن بود كه جهودان و مشركان اعتراض كردند و عيب گفتند و طعن زدند در نسخ قرآن ، گفتند اگر فرمان پيشين حق بود و پسنديده پس نسخ چرا بود و اگر باطل بود و ناپسنديده آن روز خلق را بر آن داشتن چه معنى داشت ؟ اين سخن نيست مگر فرا ساختهء محمد ، و كارى كه از بر خويشتن نهاده بر مراد و برگ خويش روزاروز ، چون كافران اين سخن گفتند رب العالمين آيت فرستاد كه -  ما نَنْسَخْ مِنْ آيَةٍ  . جاى ديگر ازين گشاده‌تر گفت  وَ إِذا بَدَّلْنا آيَةً مَكانَ آيَةٍ وَ اللَّهُ أَعْلَمُ بِما يُنَزِّلُ  - هر گه كه بدل فرستيم آيتى از قرآن بجايگه آيتى كه منسوخ كنيم دشمنان گويند -  إِنَّما أَنْتَ مُفْتَرٍ  اين تغيير و تبديل در سخن از آنست كه خود مىنهى و دروغى است كه خود ميسازى ، روز بفرمايى و زان پس از گفتهء خويش بازآيى ، اين بر مراد و هواء خويش مىنهى .\r\nرب العالمين گفت -  بَلْ أَكْثَرُهُمْ لا يَعْلَمُونَ  - نه چنانست كه ميگويند\r\n\r\n","description":"","footnote":"","page_name":" 308 ","page_number":318},
  {"content":"\r\n\r\nبيشتر ايشان نادانند ، اين نسخ ما مىفرمائيم و هر چه منسوخ كنيم از آن كنيم تا ديگرى به از آن آريم ، يا بارى هم چنان بسزاى هنگام يا بسزاى جاى يا بسزاى مرد . مذهب اهل حق آنست كه نسخ در قرآن و در سنت هر دو روان است و روا كه قرآن به قرآن منسوخ گردد و همچنين قرآن بسنّت و سنّت بسنّت منسوخ گردد ، و سنت به قرآن ، اين همه حق است و شرع بدان آمده ، و جهودان با مسلمانان خلاف كردند گفتند - نسخ نه رواست ، كه نسخ آنست كه پوشيده بداند و نادانسته دريابد ، و آنچه دانست و از پيش فاحكم كرد بر دارد ، تا آنچه بهتر است و اكنون دريافته و دانسته بجاى آن نهد ، و اين بر آفريدگار روا نيست . جواب اهل حق آنست كه بر آفريدگار هيچيز پوشيده نيست و هرگز نبود ، و چون پوشيده شود و همه آفريدهء اوست ! و چون نداند و همه صنع اوست !  أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ  پس معنى - نسخ - آنست كه رب العالمين فرمان ميدهد بنده را ، و خود داند كه آن فرمان و آن حكم پس از روزگارى از بنده بردارد ، هر چند كه بنده نداند ، و آن را بدلى نهد كه مصلحت بنده در آن بود ، و استقامت كار وى در آن بسته ، پس آن كند كه خود دانست كه چنان كند ، و باشد كه از تخفيف بتشديد برد ، و باشد كه از تشديد بتخفيف ، چنانك لايق حال بنده بود و سزاى وقت .\r\nو در عهد مصطفى صلّى اللَّه عليه و آله و سلّم مسلمانان را حاجت بنسخ قرآن از آن وجه بود كه ايام ايشان مختلف بود ، از حال به حال ميگشت ، يكى حكم بسزاى وقت بود و بار ديگر بسزاى وقتى ديگر ، آن را ميگردانيد بسزاى وقتها و لايق حالها . و بدانك نسخ - در قرآن از سه گونه است : - يكى آنك هم خط منسوخ است و هم حكم ، دوم آنك خط منسوخ است و حكم نه ، سوم آنك حكم منسوخ است و خط نه . اما آنك خط و حكم هر دو منسوخ است آنست كه مصطفى صلّى اللَّه عليه و آله و سلّم گفت - دوش سورتى از قرآن ميخواندم چند آيت از آن بر من فراموش كردند ، بدانستم كه آن را برگرفتند از زمين ، و كذلك\r\nروى عن انس بن مالك - قال : كنا نقرأ على عهد رسول اللَّه صلّى اللَّه عليه و آله و سلّم سورة فعدلها بسورة التوبة ، ما احفظ منها غير آية واحدة و هى - « لو انّ لابن آدم واديين من ذهب لابتغى اليهما ثالثا ، و لو انّ له ثالثا لابتغى اليه رابعا ، و لا يملأ جوف ابن آدم الّا التراب و يتوب اللَّه على من\r\n\r\n","description":"","footnote":"","page_name":" 309 ","page_number":319},
  {"content":"\r\n\r\nتاب . »\r\nو كذلك\r\nروى عن ابن مسعود قال - اقر انى رسول اللَّه صلّى اللَّه عليه و آله و سلّم آية فحفظتها و و اثبتها فى مصحفى ، فلما كان الليل رجعت الى حفظى فلم اجد منها شيئا ، و عدوت على مصحفى فاذا الورقة بيضاء ، فاخبرت رسول اللَّه صلّى اللَّه عليه و آله و سلّم بذلك ، فقال لى - يا ابن مسعود تلك رفعت البارحة . »\r\nاما آنچه از قرآن خط آن برگرفتند و حكم آن برنگرفتند آنست كه اول ميخواندند در رجم زانى محصن كه - « الشيخ و الشيخة اذا زنيا فارجموهما البته نكالا من اللَّه و اللَّه عزيز حكيم » معنى آنست كه - مرد زن‌دار و زن شودار چون زنا كنند ايشان را به سنگ بكشيد - ناچار بازداشت ديگران را از زنا كردن ، اين از نزديك خداوندست و اللَّه داناست و توانا . اين آيت از مصاحف و از زبان خوانندگان برگرفت حكم آن از امت بر نگرفت .\r\nاما وجه سوم از وجوه - نسخ - آنست كه حكم برگرفت ببدلى كه نهاد ، و آيت آن حكم بر نگرفت . چنانك آيت عدّت زن شوى مرده يك سال تمام از مصحف بر نگرفت كه گفته بود « متاعا الى الحول » و حكم آن برگرفت ببدل فرمان بعدّت چهار ماه و ده روز -  أَرْبَعَةَ أَشْهُرٍ وَ عَشْراً  و ازين نسخ ، در قرآن فراوانست . چنانك رسيم به آن شرح دهيم ان شاء اللَّه .\r\nما ننسخ من آية و ما ننسها - هر دو خواننده‌اند ، قراءة عامه « ما ننسخ » بفتح نون و سين است ، و قراءة شامى - ما ننسخ - بضم نون و كسر سين ، و بر قراءة شامى - انساخ - را دو معنى است يكى بر ضد معنى نسخ و يكى موافق معنى نسخ .\r\nاما آنچه بر ضد آنست ميگويد ، هر چه ترا نسخت دهيم از آيتى از قرآن ، و به تو فرستيم و ترا دهيم . و آنچه موافق معنى نسخ است ميگويد - در منسوخات آريم و آن را بگردانيم و بدل نهيم . همچنين  أَوْ نُنْسِها  او « ننسأها » هر دو خوانده‌اند - بفتح نون و همز ، قراءت مكّى و ابو عمرو است و بضم نون و كسر سين قراءت باقى . و معنى هر دو بحقيقت يكسان است - ننسها معنى آنست كه فراموش كنيم ، و ننساها معنى آنست كه با پس بريم ، و آن باز پس بردن از حفظ است ، پس هر دو يكى است در حقيقت\r\n\r\n","description":"","footnote":"","page_name":" 310 ","page_number":320},
  {"content":"\r\n\r\nو در آيت تقديم و تأخير است ، تقديره ما ننسخ من آية نأت بخير منها او مثلها ميگويد هر چه منسوخ كنيم از آيتى و برگيريم بجاى آن ديگرى آريم از آن بهتر يعنى از آن سهلتر و آسانتر و مزد آن بيشتر ، چنانك عدّت زن شوى مرده از يك سال با چهار ماه و ده روز آورد . يكى را از غازيان در جنگ دشمن با ده كس مصابرت فرمود پس تخفيف كرد با دو كس مصابرت فرمود ،  « أَوْ مِثْلِها  » يا ديگرى آريم هم چنان در مصلحت و منفعت و مثوبت ، چنانك تحويل قبله با كعبه و مانند آن ، آن گه گفت  أَوْ نُنْسِها  - يا خود فروگذاريم و آن را بدل ننهيم يعنى - نأمر المسلمين بتركها من غير آية تنزل ناسخة لها .\r\n أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ  - نميدانى آدمى كه خداوند عز و جل بر همه چيز از آوردن و بردن و امر و نهى و محو و اثبات و تبديل و تغيير قادر است و توانا بر كمال .\r\n أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ  - نميدانى كه پادشاهى آسمان و زمين او راست ، پس هر چه خواهد تواند ، و حكمى كه خواهد راند ، و تغيير و تبديل و نسخ آيات و احكام چنانك خواهد كند ، و كس را به روى اعتراض نه .\r\n وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  - و فرمود از خداوند عز و جل شما را هيچ خداوندى نه و يارى نه ، و انما جمع بينهما لانه قد يكون وليّا و لا نصرة معه لضعفه ، و قد يكون نصيرا و لا ولاية له من نسب . جايى ديگر گفت  وَ كَفى بِاللَّهِ وَلِيًّا ، وَ كَفى بِاللَّهِ نَصِيراً  - اللَّه بنده را بخداوندى و يارى بس است ، و به كار سازى و كار را نى بسنده ، هر كه ضعيف‌تر نظر حق بوى تمامتر ، و نواخت حق او را بيشتر ، يحكى ان اللَّه تعالى اوحى الى يعقوب ع و قال له « تدرى لم فرقت بينك و بين يوسف كذا سنة ؟ لانك اشتريت جارية لها ولد ففرّقت بينهما بالبيع ، فما لم يصل ولدها اليها لم اوصل اليك يوسف » بين بهذا ان تلك المملوكة مع عجزها و ضعفها نظر لها الحق\r\n\r\n","description":"","footnote":"","page_name":" 311 ","page_number":321},
  {"content":"\r\n\r\nسبحانه ، و ان كان الحكم على نبيّ من الانبياء و لهذا قيل - احذروا من لا ناصر له غير اللَّه  أَمْ تُرِيدُونَ أَنْ تَسْئَلُوا رَسُولَكُمْ  الآية - يا ميخواهيد كه سؤال تعنت كنيد از رسول من ، چنانك جهودان از موسى سؤال ميكردند به تعنت ، و ذلك فى قوله تعالى  يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ  و آن آن بود كه جهودان از مصطفى ع خواستند كه ما را كتابى آر به زبان عبرانى چنانك عرب را كتابى آوردى به زبان عربى رب العالمين جواب داد  فَقَدْ سَأَلُوا مُوسى أَكْبَرَ مِنْ ذلِكَ  - يا محمد از موسى هم خواستند و مه ازين خواستند كه گفتند -  أَرِنَا اللَّهَ جَهْرَةً  و قيل - انّها نزلت فى عبد اللَّه بن امية المخزومى و رهط من قريش قالوا - يا محمد اجعل لنا الصفا ذهبا و وسع لنا ارض مكة و فجر الانهار خلالها تفجيرا نؤمن بك .\r\nفانزل اللَّه تعالى .\r\n أَمْ تُرِيدُونَ أَنْ تَسْئَلُوا رَسُولَكُمْ  - الآية آن گه گفت  وَ مَنْ يَتَبَدَّلِ الْكُفْرَ بِالْإِيمانِ  - جهودان را ميگويد هر كه كفر بدل ايمان گيرد و خود پسندد ، وى گمراه است . يعنى هر كه اقتراح كند بر پيغامبر و سؤال تعنّت كند پس از آنك دلائل نبوت وى آشكارا شد كافر است ، هر رشتهء خويش گم كرده و از راه راستى بيفتاده .\r\n وَدَّ كَثِيرٌ . . .  الآية اين آيت در شأن قومى جهودان آمد فنحاص بن عازورا و زيد بن قيس كه حذيفة يمان و عمار . ياسر را گفتند پس از وقعهء احد - الم تريا الى ما اصابكم ، لو كنتم على الحق ما هزمتم فارجعوا الى ديننا فهو خير لكم و افضل و نحن اهدى منكم سبيلا - گفتند ميبينيد كه چه رسيد شما را درين وقعهء احد و چگونه شما را بهزيمت كرديم و شكستيم اگر دين شما حق بودى بر شما اين احوال نرفتى ، پس بارى بدين ما باز گرديد كه شما را اين بهتر است و سزاتر ، عمار ايشان را جواب داد كه شكستن پيمان چون بينيد شما را در دين خويش ، گفتند عذرى سخت و كارى مشكل\r\n\r\n","description":"","footnote":"","page_name":" 312 ","page_number":322},
  {"content":"\r\n\r\nعمار گفت پس من با محمد عهد بسته‌ام كه از دين وى بر نگردم تا زنده ام ، ايشان گفتند - امّا هذا فقد صبأ اين عمار صابى گشت كه دين پدران و كيش اسلاف خود بگذاشت و ديگرى اختيار كرد ، از وى چيزى نگشايد ، تو كه حذيفه‌اى چه مىگويى ؟\r\nحذيفه گفت « امّا انا قد رضيت باللّه ربا و بمحمد نبيّا و بالاسلام دينا و بالقرآن اماما و بالكعبة قبله و بالمؤمنين اخوانا » جهودان چون از ايشان اين شنيدند نوميد شدند گفتند - و إله موسى لقد اشرب قلبهما حب محمد بخداى موسى كه دوستى محمد نهمار در دل ايشانست . پس حذيفه و عمار پيش مصطفى باز آمدند و آنچه رفت باز گفتند ، مصطفى گفت : - اصبتما الخير و افلحتما - پيروز آمديد و بنيكى رسيديد آن گه رب العالمين در شأن ايشان آيت فرستاد :  وَدَّ كَثِيرٌ مِنْ أَهْلِ الْكِتابِ  - الآية . . . آرزوى جهودان و خواست ايشان آنست كه شما را از ايمان باز گردانندى و بكفر باز برندى ، اين از آنست كه بشما حسد مىبرند - حسدى كه ايشان را بدان نفرمودند بل كه از دل خويش و نهاد و طبع خويش بر آوردند . گفته‌اند كه تا در دل بود حسد - است چون آشكارا شد - بغى - است . و مصطفى ع گفت -\r\n« اذ حسدتم فلا تبغوا »\r\nو\r\nقال : « الحسد من الشيطان و انّه ليس بضار عبدا ما لم يعده بلسانه و لا بيده فمن وجد شيئا من ذلك فليغمّه »\r\nو\r\nروى انه قال ع : « ثلث لا ينجو منهنّ احد - الظن و الحسد و الطّيرة » قيل يا رسول اللَّه « و هل ينجى منهنّ شىء ؟ » قال « نعم ، اذا حسدت فلا تبغ و اذا ظننت فلا تحقق و اذا تطيرت فامض و لا ترجع » .\r\nو قال عطية بن قيس : لمّا ولد عيسى ع أتى ابليس رئيس شياطينه من المشرق فقال اتيتك و لم يبق فى ناجيتى الليلة صنم الامال ، ثم اتيه رئيس شياطينه من المغرب فقال له مثل ذلك ، فامرهم ان يخرجوا و يلتمسوا فى الهواء و الاودية فانصرفوا اليه ، فقالوا ما حسدنا شيئا فخرج ، فاذا الملائكة قد حفّت بالمحراب الى السّماء فانصرف الى شياطينه فقال انّ الأمر قد وقع فى الارض و انّ عيسى قد ولد و قد بدا - اى عيسى - اللَّه فى عباده ان يعبد و لكن انطلقوا فافشوا بين النّاس البغى و الحسد فانهما عدل الشرك .\r\n فَاعْفُوا وَ اصْفَحُوا  - اين از منسوخات قرآن است ، اخوات و نظائر اين در\r\n\r\n","description":"","footnote":"","page_name":" 313 ","page_number":323},
  {"content":"\r\n\r\nقرآن فراوانند در عفو و صبر و صفح و ارتقاب و تربض ، آيت سيف آن همه را منسوخ كرد -  حَتَّى يَأْتِيَ اللَّهُ بِأَمْرِهِ  - مىفرو گذاريد تا اللَّه فرمان خويش آرد ، و فرمان آن بود كه گفت عز و جل  قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ  الآية - و گفته‌اند كه امر اينجا حكم است بعضى را حكم كرد باسلام و بعضى را بسبى و جزية ، و قيل اراد به القيمة فيجازيهم باعمالهم  إِنَّ اللَّهَ عَلى كُلِّ شَيْءٍ قَدِيرٌ   وَ أَقِيمُوا الصَّلاةَ  - رب العالمين جل جلاله در قرآن ذكر نماز گران مؤمنان فراوان كرد ، وانگه نماز ايشان بلفظ - اقامت - مخصوص كرد ، چنانك گفت :  أَقِمِ - الصَّلاةَ  ، و  أَقِيمُوا الصَّلاةَ  و  يُقِيمُونَ الصَّلاةَ  ، و  الْمُقِيمِينَ الصَّلاةَ  مگر آنجا كه ذكر منافقان كرد گفت -   فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ   لفظ اقامت از آن باز گرفت تا تنبيهى باشد مؤمنانرا ، كه ثواب در معنى اقامت است نه در مجرّد صورت نماز . بزرگان دين از اينجا گفته‌اند كه نمازكنان فراوانند اما مقيمان نماز اندك‌اند . و هم ازين باب است كه عمر خطاب گفت - « الحاجّ قليل و الركب كثير » و معنى - اقامت - در نماز روى دل خويش فرا حق كردن است ، و همگى خويش در نماز دادن ، و شرط راز دارى بجاى آوردن ، و از انديشه‌ها و فكرتها بر آسودن ، و اليه الاشارة\r\nبقوله صلّى اللَّه عليه و آله و سلّم - « من صلّى ركعتين مقبلا على اللَّه خرج من ذنوبه كيوم ولدته امّة »\r\nاين اقبال دل كه درين خبر بيان كرد همان اقامت است كه در قرآن جايها فراوان گفت ،  وَ أَقِيمُوا الصَّلاةَ  - اما به زبان تفسير معنى - اقامت - نماز بپاى داشتن است بوقت اول چنانك اختيار شافعى مطلبى است . و در خبرست كه مصطفى ع در سفرى بود و نماز بامداد را به طهارت بيرون شد ، ديرتر باز آمد ، ياران انتظار نكردند ، عبد الرحمن بن عوف را فرا پيش كردند ، پس از يك ركعت در رسيد ياران همه متفكر شدند تا خود مصطفى ع چه گويد ، مصطفى ع چون آن ركعت فائت باز آورد گفت -\r\nاحسنتم هكذا فافعلوا\r\n\r\n","description":"","footnote":"","page_name":" 314 ","page_number":324},
  {"content":"\r\n\r\nقوله :  وَ آتُوا الزَّكاةَ  - ميگويد زكات از مال خويش بيرون كنيد و مستحقان زكات باز جوييد و بايشان دهيد و ايشان هفت صنف‌اند چنانك در آن آيت گفت :  إِنَّمَا الصَّدَقاتُ لِلْفُقَراءِ وَ الْمَساكِينِ . . .  الى آخر الآية . و شرح آن بجاى خويش گفته شود ان شاء اللَّه . و كسى كه زكات ندهد مال وى بر شرف هلاك بود ، و كار وى بر خطر . مصطفى ع گفت\r\n« ما من عبد له مال لا يؤدّى زكاته الّا صفح له يوم القيمة صفائح يحمى عليه فى نار جهنم فيكوى بها جنبه و ظهره كلّما ردّت اعيدت له حتى يقضى اللَّه عز و جل بين عباده فى يوم كان مقداره خمسين الف سنة مما تعدّون ، ثم يرى سبيله امّا الى جنة و امّا الى نار و ما من صاحب ابل لا يؤدّى زكاتها الّا يجاء بها يوم القيمة بابله كاحسن ما كانت عليه ، ثم - يبطح له بقاع قرقر كلّما مرّت اخريها ردّت عليه اولاها . حتى يقضى اللَّه بين عباده فى يوم كان مقداره خمسين الف سنة مما تعدّون ، ثم يرى سبيله امّا الى الجنّة امّا الى النار . و ما من صاحب غنم لا يؤدّى زكاتها الا يجاء به يوم القيمة فغنمه كآثر ما كانت ، فتنطح له بقاع قرقر فتطؤه باخفافها و تنطحه بقرونها ليس فيها غضباء و لا جدعاء كلّما مضت عليه اخريها ردت عليه اوليها ، حتى يقضى اللَّه بين عباده فى يوم كان مقداره خمسين الف سنة مما تعدّون ، ثم يرى سبيله امّا الى الجنّة امّا الى النّار »\r\nو\r\nقال صلّى اللَّه عليه و آله و سلّم « ما تلف مال فى البر و البحر الا بمنع الزكاة ، فاحرزوا اموالكم بالزكاة ، و داووا مرضاكم بالصّدقة ، و ادفعوا عنكم طوارق البلاء بالدعاء ، فانّ الدعاء يردّ البلاء ما نزل و لم ينزل ، فما نزل يكشفه ، و ما لم ينزل يحبسه\r\n وَ ما تُقَدِّمُوا لِأَنْفُسِكُمْ مِنْ خَيْرٍ  الآية . . . - خير اينجا نامى است مال را ، يعنى چيزى كه نفقه كنيد و به صدقه دهيد از مال ثواب آن فردا بنزديك اللَّه بيابيد ،\r\nقال النبى صلّى اللَّه عليه و آله و سلّم « ما تصدّق احد بصدقة الّا اخذها الرحمن بيده فيربيها كما يربّى احدكم فلوه و فصيله فتربوا فى كفّ الرحمن حتى تكون اعظم من الجبل »\r\n وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ  همچنانست كه جاى ديگر گفت  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً  - و در خبر است كه چون بنده از دنيا بيرون شود مردمان گويند - ما خلّف ؟ چه واپس گذاشت ؟ فريشتگان گويند\r\n\r\n","description":"","footnote":"","page_name":" 315 ","page_number":325},
  {"content":"\r\n\r\nما قدم ؟ چه فرا پيش داشت ؟ و امير المؤمنين على ع بگورستان بيرون شد گفت -\r\n« السلام عليكم يا اهل القبور - اموالكم قسمت و دوركم سكنت و نساءكم نكحت فهذا خبر ما عندنا ، فكيف خبر ما عندكم ، فهتف هاتف « و عليكم السلام ما اكلنا ربحناه و ما قدّمنا وجدناه و ما خلّفنا خسرناه » .\r\n وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً  - يعنى يهودا فحذفت الياء - الزائدة . و قيل هو جمع - هائد - كحائل و حول . جهودان گفتند در بهشت نرود مگر جهودان و چون دين جهودى دينى نيست ، و ترسايان گفتند چون ترسايى دينى نيست و در بهشت نرود مگر ترسايان ، رب العالمين گفت  تِلْكَ أَمانِيُّهُمْ  - اى اكاذيبهم ، آنست دروغهاى ساختهء ايشان . و قراءة ابو جعفر  تِلْكَ أَمانِيُّهُمْ  بتخفيف است يعنى آن آرزوهاى ايشان آنست .\r\n قُلْ هاتُوا بُرْهانَكُمْ إِنْ كُنْتُمْ صادِقِينَ  - رسول من - گوى بياريد حجت خويش و باز نمائيد اگر آنچه مىگوييد راست مىگوييد .\r\n\r\nالنّوبة الثالثة\r\n- قوله تعالى : -  يا أَيُّهَا الَّذِينَ آمَنُوا . . .  الآية . . . . هم نداست و هم گواهى ، آنچه نداست نشان آشنايى ، و گواهى آنست كه ايمان بنده عطائى . ميگويد جلّ جلاله و تقدست اسماؤه و تعالت صفاته و توالت آلاؤه و نعماؤه و عظم كبرياؤه و علا شأنه و عزّ سلطانه ، اى شما كه مؤمنانيد و گرويدگانيد ، حق پذيرفتيد و رسالت كه شنيديد بشناختيد ، بنشان كه ديديد باسزا آمديد و از ناسزا ببريديد ، گردن نهاديد و واسطه پسنديديد ، دنيا گذاشتيد و بعقبى باز گرديديد ، و از عقبى در مولى گريختيد .\r\nآرى هر كس را ميخواند تا خود كرا راه نمايد ، و ايشان را كه راه نمايد تا خود كرا در روش آرد و به مقصد رساند ، و ايشان را كه به مقصد رساند تا خود كرا قبول كند و بنوازد !\r\n عالمى در باديهء مهر تو سر گردان شدند * تا كه يابد بر در كعبه قبولت پر و بال \r\nآن گه فرمان داد كه :\r\n لا تَقُولُوا راعِنا  - الاية - عين حكم است و بار تكليف ، رب العزّة چون خواست\r\n\r\n","description":"","footnote":"","page_name":" 316 ","page_number":326},
  {"content":"\r\n\r\nكه مؤمنانرا تكليف كند بحكمى از احكام شرع ، و رنج و كلفت آن بريشان نهد ، نخست ايشان را بنداء كرامت بنواخت ، و بايمان ايشان گواهى داد گفت  يا أَيُّهَا الَّذِينَ آمَنُوا  آن گه حكم و فرمان در آن پيوست ، تا بنده بشاهد آن نواخت اين بار تكليف بر وى آسان شود ، همين است سنت خداوند جل جلاله ، هر جا كه بار تكليف بر نهد راه تخفيف فرا پيش وى نهد ، كه راه دشخوار و بار گران بهم نپسندد ، نه بينى ؟ آنجا كه بتقوى فرمود استطاعت در آن پيوست گفت  فَاتَّقُوا اللَّهَ مَا اسْتَطَعْتُمْ  ، و بمجاهده فرمود اجتبا در آن بست گفت  وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ  و امثال اين در قرآن فراوان است ، و بر لطف اللَّه دليل و برهانست .\r\nثم قال تعالى -  وَ اسْمَعُوا  فرمان داد آن گه گفت بنيوشيد و بجان و دل قبول كنيد و به چشم تعظيم و صفاى دل در آن نگريد ، تا حقيقت سماع و طعم وجود بجان شما برسد ، آن كافران و بيگانگان ديدهاى شوخ وا كرده بودند ، و دلها تاريك ، لا جرم طنطنهء حروف بسمع ايشان مىرسيد اما حقيقت سماع و لذت وجود هرگز بجان ايشان نرسيد . ميگويد عزّ جلاله  أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ  جاى ديگر گفت -  وَ نَطْبَعُ عَلى قُلُوبِهِمْ فَهُمْ لا يَسْمَعُونَ   وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ  در ذوق حقيقت شنيدن ديگرست و سماع ديگر ، بو جهل ميشنيد اما سماع ابو بكر را افتاد . بو جهل و امثال وى را گفت  وَ كانُوا لا يَسْتَطِيعُونَ سَمْعاً  بو بكر و اتباع وى را گفت  وَ إِذا سَمِعُوا ما أُنْزِلَ إِلَى الرَّسُولِ . . . .  الآية . . .\r\nآن گه سر انجام هر دو فرقت درين هر دو آيت بيان كرد و كافران را گفت : -  وَ لِلْكافِرِينَ عَذابٌ أَلِيمٌ  - دوستان و مؤمنان را گفت  وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ  قوله :  ما نَنْسَخْ مِنْ آيَةٍ  - يقول بطريق الاشارة - ما نرقّيك عن محلّ العبودية الّا احللناك بساحات الحرّيّة ، و ما رفعناك عنك شيئا من صفات البشرية الّا اقمناك بشاهد من شواهد الالوهيّة . از روى اشارت ميگويد - اى مهتر خافقين ، و اى رسول\r\n\r\n","description":"","footnote":"","page_name":" 317 ","page_number":327},
  {"content":"\r\n\r\nثقلين ، اى خلاصه تقدير ، و اى بدر منير ، اى كل كمال ، و اى قبلهء اقبال ، اى مايهء افضال و اى نمود نمودگار لطف و جلال ، اى شاخ وصل تو نازان و كوكب عزّ تو هميشه رخشان ، اى دولت تو از ميغ هستى اطلاع بر گرفته و بشواهد ربوبيّت و تأييد آلهيّت مخصوص شده ، تا لحظهء فلحظه كار دولت تو در ترقى است ، و آنچه ديگران را تاج است ترا نعلين\r\n نعلى كه بينداخت همى مركبت از پاى * تاج سر سلطان شد و تا باد چنين باد \r\nاى مهتر ، آن مقامات كه ترا ازان ترقى ميدهيم هر چند كه حسنات همهء اوليا و اصفياست سيئات تو است ، چندانك و از آن بمانى ، چون بر گذرى از آن استغفار مىكن ، مصطفى ع گفت - روزى هفتاد بار از آن استغفار مىكنم - انه ليغان على قلبى فاستغفر اللَّه فى اليوم سبعين مرّة . قال الصديق - ليتنى شهدت ما استغفر منه رسول اللَّه صلّى اللَّه عليه و آله و سلّم .\r\nو قيل فى قوله تعالى :  ما نَنْسَخْ مِنْ آيَةٍ . . .  الآية - اى ما نقل العبد من حال الّا اتى ما هى فوقها و اعلى منها ، فلا ننسخ من آثار العبادة شيئا الّا ابدلنا منها اشياء من انوار العبودية ، شيئا الا اقمنا مكانها اشياء من اقمار الحرمة و هلم جرّا ، تنقله من الادنى الى الاعلى ، حتى يقع فى جذبة من جذبات الحق ، و جذبة من الحق توازى عمل الثقلين .\r\nهر كه مرفوع درگاه ربوبيت است و مقبول شواهد الهيت ، احديت بنعت محبت او را در قباب عزّت بپروراند ، او را از آن حال به حال ميگرداند ، و اين مقام به آن مقام مىرساند تا در جذبهء حق افتد و از آن پس كه رونده باشد ربوده گردد ، آن گه هر چه در همه عمر خويش در حال روش رفته بود او را در حال كشتن به اول قدم از آن در گذرانند كه - جذبة من الحق نوازى عمل الثقلين . آرى چنانك خود بكس نماند كشش او بروش خلق هم نماند . ارباب روش را گويند امر و نهى نگه داريد ، و امر و نهى را گويند كه ارباب كشش را نگه داريد ، كه ايشان آنند كه نسب آدم در عالم حقايق بايشان زنده است ، و منهج صدق بثبات قدم ايشان معمور ، در عالم حقايق ايشان را نزّاع القبائل خوانند ، چنانك بلال از حبش و صهيب از روم و سلمان از پارس و اويس از قرن نيكو گفت آن جوانمرد كه گفت :\r\n\r\n","description":"","footnote":"","page_name":" 318 ","page_number":328},
  {"content":"\r\n\r\n ازين مشتى رياست جوى رعنا هيچ نگشايد * مسلمانى ز سلمان جوى و درد دين ز بو دردا \r\nقدر شريعت مصطفى ايشان دانستند ، و حق سنّت او ايشان شناختند ، صفاء سرّ اين چنين صديقان بر هر خارى كه تابد عبهر دين شود ، اگر بر مطيع تابد مقبول گردد و اگر بر عاصى تابد مغفور گردد ، اگر بر فاسق تابد صاحب ولايت شود .\r\nچنانك در حكايت بيارند از حاتم اصمّ و شقيق بلخى كه هر دو بسفرى بيرون شدند پيرى فاسق مطرب بهام راهى ايشان افتاد ، و در عموم اوقات آلات فساد و ساز فسق به كار ميداشت ، و حاتم هر وقتى منتظر آن ميبود كه شقيق وى را منع كند و زجرى نمايد ، نميكرد تا آن سفر به آخر رسيد . در وقت مفارقت آن پير فاسق ايشان را گفت چه مردمانى باشيد شما كه از شما گران‌تر مردمان نديدم ! نه يك بار سماع كرديد نه دستى و از ديد ؟\r\nحاتم گفت معذور دار كه من حاتمم و او شقيق . آن پير چون نام ايشان شنيد بپاى ايشان در افتاد و توبه كرد و بشاگردى ايشان برخاست تا از جملهء اولياء گشت ، پس شقيق حاتم را گفت - « رأيت صبر الرجال و صدت صيد الرجال » .\r\n وَدَّ كَثِيرٌ مِنْ أَهْلِ الْكِتابِ . . .  الآية . . . - من خسرت صفقته ودّ أن لم تربح لاحد تجارته ، خرمن سوخته خواهد هر كس را خرمن سوخته ، جهودان كه در وهدهء مذلت و مهانت افتاده‌اند و غبار نوميدى بر چهرهء تاريك ايشان نشسته مىدوست دارند مسلمانان را بساز خود ديدن ، و از عزّ اسلام بمذلت جهودى افتادن ، لكن تا بر منبر ازل خطبهء سعادت و پيروزى خود بنام كه كردند ؟ جهودان اين ميخواهند و رب العالمين ميگويد - خواست خواست ماست نه خواست جهودان ، و مراد مراد ماست نه مراد ايشان ! و ربّك يخلق ما يشاء و يختار ما كان لهم الخيرة ، فمن اين للطّينة الاختيار و الحقّ مستحقة بنعت العز و الجلال ، و ما للمختار و الاختيار ، و ما للمملوك و الملك و ما للعبيد و التصدّر فى دست الملوك . قال اللَّه تعالى  ما كانَ لَهُمُ الْخِيَرَةُ  - حسين بن على را عليهما السلام گفتند بو ذر ميگويد من درويشى بر توانگرى اختيار كرده‌ام ، بيمارى بر تندرستى بر گزيده‌ام .\r\nحسين ع گفت رحمت خدا بر بو ذر باد او را چه جاى اختيار است ؟ و بنده را خود با اختيار\r\n\r\n","description":"","footnote":"","page_name":" 319 ","page_number":329},
  {"content":"\r\n\r\nچه كار است ؟ پيروز آن كس است كه اختيار و مراد خود فداى اختيار و مراد حق كند .\r\nموسى را گفتند - يا موسى خواهى كه همه آن بود كه مراد تو بود ؟ مراد خود فداى مراد ازلى ما كن ، و ارادت خود در باقى كن ، تو بندهء و بنده را اختيار و مراد نيست ، كه به حكم مراد خود بودن به ترك بندگى گفتند است . برادران يوسف به حكم مراد خود بودند مراد ايشان ذلّ يوسف بود و عزّ خويش ، چون نيك نگه كردند ذل خود ديدند و عزّ يوسف ، نه پنداشتند كه چون از پدر جدا گشتند او را خوار گردانيدند ، بسى برنيامد كه خود را ديدند زير تخت وى صف بركشيده و كمر خدمت بر ميان بسته چاكروار و غريب وار ميگفتند -  يا أَيُّهَا الْعَزِيزُ مَسَّنا وَ أَهْلَنَا الضُّرُّ  - و روى فى بعض الاخبار : - عبدى تريد و اريد ، و لا يكون الا ما اريد ، فان رضيت بما اريد كفيتك ما تريد و ان لم ترض بما اريد اتعبتك فيما تريد ، ثمّ لا يكون الّا ما اريد .\r\n\r\nالنوبة الاولى\r\nقوله تعالى : -  بَلى مَنْ أَسْلَمَ وَجْهَهُ لِلَّهِ  - آرى در بهشت شود هر كه روى خويش فرا داد و فرمان اللَّه را منقاد شد ،  وَ هُوَ مُحْسِنٌ  و وى نيكو كار است  فَلَهُ أَجْرُهُ  او راست دست مزد او  عِنْدَ رَبِّهِ  نزديك خداوند وى  وَ لا خَوْفٌ عَلَيْهِمْ  و نيست فردا بريشان بيمى  وَ لا هُمْ يَحْزَنُونَ  و نه هيچ اندوهگن شوند .\r\n وَ قالَتِ الْيَهُودُ  - و جهودان گفتند  لَيْسَتِ النَّصارى عَلى شَيْءٍ  ترسايان بر هيچ چيز نبند ،  وَ قالَتِ النَّصارى  و ترسايان گفتند  لَيْسَتِ الْيَهُودُ عَلى شَيْءٍ  جهودان بر هيچ چيز نبند ،  وَ هُمْ يَتْلُونَ الْكِتابَ  و ايشان نامه ميخوانند  كَذلِكَ  همچنين  قالَ الَّذِينَ لا يَعْلَمُونَ  گفتند ايشان كه نادان محض‌اند و بى كتاب اند  مِثْلَ قَوْلِهِمْ  گفتنى همچون گفت ايشان  فَاللَّهُ يَحْكُمُ  اللَّه داورى برد\r\n\r\n","description":"","footnote":"","page_name":" 320 ","page_number":330},
  {"content":"\r\n\r\n بَيْنَهُمْ يَوْمَ الْقِيامَةِ  ميان ايشان روز رستخيز  فِيما كانُوا فِيهِ يَخْتَلِفُونَ  در آنچه ايشان در آن گفت و گوى جذاجذ « 1 » ميگويند و رايهاى مختلف مىبينند .\r\n وَ مَنْ أَظْلَمُ  - و كيست بيدادگرتر  مِمَّنْ مَنَعَ مَساجِدَ اللَّهِ  از آنك باز دارد از مسجدهاى خداى  أَنْ يُذْكَرَ فِيهَا اسْمُهُ  ايشان را كه خواهند كه اللَّه را در آن ياد كنند ،  وَ سَعى فِي خَرابِها  و در ويران كردن آن كوشند ،  أُولئِكَ  ايشان آنند  ما كانَ لَهُمْ أَنْ يَدْخُلُوها  كه هرگز در آن مسجد نشد پس آن  إِلَّا خائِفِينَ  مگر با بيم و ترس .  لَهُمْ فِي الدُّنْيا خِزْيٌ  ايشانراست درين جهان رسوايى و ننگ  وَ لَهُمْ فِي الْآخِرَةِ عَذابٌ عَظِيمٌ  و ايشانراست در آن جهان عذابى بزرگ .\r\n وَ لِلَّهِ الْمَشْرِقُ وَ الْمَغْرِبُ  و خدايراست برآمد نگاه آفتاب و فروشد نگاه آفتاب  فَأَيْنَما تُوَلُّوا  هر جا كه روى داريد  فَثَمَّ وَجْهُ اللَّهِ  آنجا بسوى روى نمازگران « 2 »  إِنَّ اللَّهَ واسِعٌ عَلِيمٌ  كه اللَّه فراخ توانست و دانا .\r\n\r\nالنوبة الثانية\r\n- قوله تعالى - :  بَلى مَنْ أَسْلَمَ  الآية . . . بلى اقرارى است بجواب كه در آن جحد بود ، چنانك رب العالمين گفت حكايت از قول دوزخيان و بجواب خطاب خطابى عذاب سازان -   أَ لَمْ يَأْتِكُمْ نَذِيرٌ ؟ قالُوا بَلى قَدْ جاءَنا نَذِيرٌ فَكَذَّبْنا   و - نعم - جواب استفهامى است كه در آن جحد نبود چنانك آتشيان بجواب خطاب بهشتيان گفتند -  فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ  و - بلى - در اصل بل بوده است و يا در افزودند تا با حرف نسق مشكل نشود ، چون جهودان گفتند . در بهشت نشود مگر جهودان ، و ترسايان گفتند در بهشت نشود مگر ترسايان ، رب العالمين جواب داد كه نه آن و نه\r\n\r\n\r\n","description":"","footnote":"\r\n( 1 ) جذاجذ فى نسخة الف .\r\n( 2 ) فى نسخة ج : فثم وجه اللَّه - آنجا سومى نماز گذاردن .\r\n","page_name":" 321 ","page_number":331},
  {"content":"\r\n\r\nاين هيچ دو در بهشت نشوند ، بلى - مؤمنان درشوند آن گه صفت مؤمن در گرفت .\r\nگفت :  مَنْ أَسْلَمَ وَجْهَهُ لِلَّهِ  - هر كه روى خويش فرا داد ، و كردار و دل خويش پاك داشت ، و آهنگ خويش راست كرد . مقاتل گفت - اسلام بمعنى اخلاص است - و - وجه - بمعنى عمل - اى من اخلص عمله ميگويد در بهشت آن كس شود كه اخلاص در اعمال بجاى آورد - و اخلاص بر سه قسم است : اخلاص شهادت در اسلام ، و اخلاص خدمت در ايمان ، و اخلاص معرفت در حقيقت . و قرآن بهر سه قسم اشارت مىكند ، اخلاص شهادت را گفت -  أَلا لِلَّهِ الدِّينُ الْخالِصُ  و اخلاص خدمت را گفت -  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  - و اخلاص معرفت را گفت -  إِنَّا أَخْلَصْناهُمْ بِخالِصَةٍ  .\r\nو در اخلاص اعمال حكايتى بيارند از سفيان عيينه - كه او را رفيقى بود و با وى برادرى گرفته بود ، و آن رفيق را يسارى بود و نعمتى كه درويشان را بدان نواختى و صدقه‌ها دادى ، و نيز متعبّد بود ، از دنيا بيرون شد . مردى آمد از شام و دعوى كرد كه مرا بنزديك وى امانتى بود قدر هزار دينار . وارثان گفتند ما ندانيم - سفيان عيينه آن مرد را گفت كه ترا شب نيمه شعبان بچاه زمزم بايد شد ، و او را از آن جايگاه بر خواندن تا ترا خبر كند كه امانت كجا نهاده است ، كه در خبر مصطفى آمده است كه ارواح مؤمنان و شهيدان و صالحان آن شب در چاه زمزم حاضر آيند ، آن مرد برفت و او را از چاه زمزم خواند ، جواب نيافت بر سفيان باز آمد ، گفت خواندم و جواب نشنيدم ، سفيان گفت - « آه عدل اللَّه به الى برهوت » مگر او را بگردانيدند ازين چاه بچاه برهوت اندر حضرموت ، آنجا كه ارواح اشقياهم درين شب مجتمع شوند آن مرد ديگر سال حضرموت ، شد ، و شب نيمهء شعبان او را از آن چاه برخواند جواب داد ، و نشان جاى امانت ازو درخواست ، و امانت بوى باز رسيد . و سفيان او را گفته بود كه بپرس از حال و قصهء وى ، و بما عدل اللَّه به الى هناك مع عبادته و صومه و صدقاته .\r\nفقال - بلّغ سفيان منى السلام ، و قل له - الرياء الرياء عدل بى الى هاهنا ، قال فاتيت سفيان و اخبرته به ، فبكى بكاء شديدا ، ثم قال - ان اللَّه تعالى لا يقبل الّا ما كان خالصا لوجهه .\r\n\r\n","description":"","footnote":"","page_name":" 322 ","page_number":332},
  {"content":"\r\n\r\nو گفته‌اند كه اسلام درين آيت بمعنى - تفويض - است و وجه بمعنى - امر - اى - من فوّض امره الى اللَّه ، معنى آنست كه در بهشت آن كس شود كه كار با خداوندگار گذارد .\r\nو قال على بن عيسى - من اسلم وجهه للَّه معناه : من سلّم جميع بدنه لطاعة اللَّه فقد يقال لجملة الشيء - وجهه - فجعل اشرف الاعضاء عبارة للجميع .\r\n وَ هُوَ مُحْسِنٌ  و نيكو درآيد در كردار و گفتار خود ، و زندگانى و روزگار خود ، و چنان داند در حال عبادت ، و چنان انگارد كه در خداى خود مىنگرد .\r\nعمر خطاب گفت - كه جبرئيل ع پرسيد از رسول خداى صلّى اللَّه عليه و آله و سلّم كه - ما الاحسان ؟ احسان چيست ؟ رسول جواب داد -\r\n« ان تعبد اللَّه كانك تراه فان لم تكن تراه فانه يريك »\r\nگفت - احسان آنست كه خداى را پرستى چنانك گويى كه وى را مىبينى ، اگر تو وى را نمىبينى وى ترا مىبيند . اين اشارت است فرا نهايت مقام سالكان ، و تحقيق اين سخن آنست - كه هر روندهء را در هر مقام كه باشد بدايتى است و وساطتى و نهايتى : - بدايت آنست كه آغاز سفر كند از خود و در روش آيد ، و وساطت آنست كه بصفت غريبان شود و غريب وار زندگانى كند ، و نهايت آنست كه بكعبه مشاهدت رسد . مصطفى سه رتبت اشارت كرده ، حالت روش را گفت -\r\n« سيروا سبق المفردون »\r\nو حالت غربت را گفت -\r\n« طلب الحق غربة »\r\nو حالت مشاهدت را گفت -\r\n« اعبد اللَّه كانك تراه فان لم تكن تراه فانّه يريك »\r\nآن گه ثمرهء اخلاص بنده و ثواب احسان وى پديد كرد و گفت : -\r\nفله اجره عند ربّه »\r\n- و هو الجنّة ، وى را نزديك خود به بهشت فرود آورد ، آن بهشت كه مصطفى صفت وى كرده كه -\r\n« نور يتلألأ و ريحانة تهتزّ و نهر يطّرد و زوجة حسناء جميلة فى نضرة و نعمة و سلامة ، فى اقامة ابدا »\r\n- نورى تابان ، بانواع رياحين بويان ، و جوى روان ، و هم جفت جوان ، و شادى و ناز جاودان ، هر چه بخاطر بنده فراز آيد و خواهد در بهشت او راست همان و هم چنان .\r\nعبد الرحمن بن ساعده گفت -\r\nيا رسول اللَّه انه يعجبنى الخيل فهل فى الجنة خيل فقال له النبى ص - « يا بن ساعدة ، ان ادخلك اللَّه الجنّة كان فيها فرس من ياقوت احمر ، يطربك حيث شئت من الجنة »\r\nو\r\nعن ابى هريرة - قال قال رسول اللَّه - يوما و هو يحدّث\r\n\r\n","description":"","footnote":"","page_name":" 323 ","page_number":333},
  {"content":"\r\n\r\nفيمن عنده رجل من اهل البادية ، انّ رجلا من اهل الجنة استأذن ربّه فى الزرع ، فقال له ربه او ليست فيما شئت ، قال بلى - و لكن احبّ ان ازرع فيقول اللَّه له - ازرع فيبذر حبّة ، فيبادر الطرف نباته و استواءه و استحصاده و نثره . امثال الجبال ، فيقول اللَّه عز و جل دونك بنىّ آدم فانه لا يشبعك شىء . فقال الاعرابى - و اللَّه يا رسول اللَّه لا يجد هذا الّا قرشيا او انصاريا فانهم اصحاب الزرع فامّا نحن فلسنا باصحاب زرع ، فضحك رسول اللَّه صلّى اللَّه عليه و آله و سلّم .\r\n « وَ لا خَوْفٌ عَلَيْهِمْ وَ لا هُمْ يَحْزَنُونَ »  .\r\n وَ قالَتِ الْيَهُودُ لَيْسَتِ النَّصارى عَلى شَيْءٍ  الآية . . . آنچه جهودانند ميگويند كه ترسايان بر هيچ چيز نه‌اند از دين بار خداى ، و آنچه ترسايان‌اند ميگويند جهودان بر هيچ چيز نه‌اند از دين ،  « وَ هُمْ يَتْلُونَ الْكِتابَ »  و جهودان از تورية ميدانند كه ترسايان بر باطل‌اند كه خداى را زن و فرزندى گويند ، و ترسايان از انجيل ميدانند كه جهودان بر هيچ چيز نه‌اند كه به عيسى نمىگروند ، و در قبله يكديگر را مخالف‌اند .\r\n كَذلِكَ قالَ الَّذِينَ لا يَعْلَمُونَ . . .  - اين  الَّذِينَ لا يَعْلَمُونَ  گبرانند كه بى كتاب‌اند و بى علم نادانان محض ، يعنى كه اين گبران ميگويند جهودان و ترسايان خود بر هيچ چيز نه‌اند . سفيان ثورى چون اين آيت برخواندى گفتى « صدقوا جميعا و اللَّه » مقاتل گفت  « الَّذِينَ لا يَعْلَمُونَ »  مشركان عرب‌اند كه پيغامبر را همان گفتند كه جهودان و ترسايان يكديگر را گفتند . و گفته‌اند كه جهودان و ترسايان كه درين آيت مذكورند جهودان مدينه اند و ترسايان فجران - كه پيش مصطفى در مناظره آمدند و يكديگر را اين گفتند .\r\n فَاللَّهُ يَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  - اللَّه داورى كند و كار برگزارد ميان ايشان روز رستاخيز ، و بايشان نمايد كه بهشتى كدامست و دوزخى كدام ، فرقه حق كدام‌اند ، و مآل و مرجع ايشان چيست ، و فرقهء ضلالت كدام‌اند و حاصل و فيصل ايشان چيست .\r\n\r\n","description":"","footnote":"","page_name":" 324 ","page_number":334},
  {"content":"\r\n\r\n وَ مَنْ أَظْلَمُ مِمَّنْ مَنَعَ مَساجِدَ اللَّهِ  الآية . . . - سبب نزول اين آيت آن بود كه طوس بن اسيسيانوس الرومى بجنگ بنى اسرائيل شد ، و مهتران و جنگيان ايشان را بكشت و كهتران را ببردگى براند ، و بيت المقدس را خراب كرد ، و مسجد در دست گرفت و در آن پليديها و مردار بيوكند . رب العالمين گفت - كيست كافرتر و شوخ‌تر از آن كس كه اين كار كند ، بندگان خداى را از مسجد باز دارد ، و نگذارد كه در آن شند ، و خداى را پرستند و وى را ياد كنند ، و كار كه كند و قصد كه دارد در تخريب مسجد دارد و به آن كوشد ، قتاده و سدى گفتند آن كس بخت‌نصر بود كه ترسايان روم با وى برخاستند ، و بجنگ جهودان شدند ، و بيت المقدس را خراب كردند ، و تا بروزگار عمر بيت المقدس خراب بود ، آن گه مسلمانان ديگر باره بنا نهادند و مسجد باز كردند .\r\n أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ  - زان پس كه مسلمانان آن را عمارت كردند ترسايان روم را نيست كه در آن مسجد شوند مگر بدستورى مسلمانان ، دل ايشان پر از بيم مسلمانان و ترس از هلاك جان ، اكنون از ترسايان كس در آن نشود الا بعهد و امان ، يا پس بدزدى و متنكروار چنانك او را ندانند كه اگر بدانند او را بكشند .\r\n لَهُمْ فِي الدُّنْيا خِزْيٌ  - ترسايانراست درين جهان رسوايى و خوارى و ننگ .\r\nاگر ذمّى بود گزيت ، و اگر حربى بود قتل ، و در آن جهان عذاب مهين - جاودان در آتش ، مقاتل و كلبى گفتند  لَهُمْ فِي الدُّنْيا خِزْيٌ  فتح قسطنطنيه و عموريه و روميه است ، حصارها و نشستگاه ايشان كه در فتح آن استيصال ايشان است و تبتّر نظام دولت ايشان ، مصطفى ع گفت - الملحمة العظمى فتح قسطنطنية و خروج الدجال فى سبعة اشهر . سدى گفت خزى ايشان در دنيا آنست كه مهدى بيرون آيد و قسطنطنيه بگشايد . و جاى ايشان خراب كند و قومى را بكشد ، و قومى را ببردگى ببرد ، و مهدى آنست كه مصطفى ع گفت : -\r\n« لو لم يبق من الدّنيا الّا يوم لطوّل اللَّه ذلك اليوم حتّى يبعث فيه رجلا منّى او من اهل بيتى يواطئ اسمه اسمى ، و اسم ابيه اسم ابى ، يملأ\r\n\r\n","description":"","footnote":"","page_name":" 325 ","page_number":335},
  {"content":"\r\n\r\nالارض قسطا و عدلا كما ملئت ظلما و جورا » .\r\nعطا و عبد الرحمن بن زيد گفتند - اين آيت بشأن مشركان مكه آمد ، و - بمساجد اللَّه - مسجد حرام مىخواهد ، مشركان مصطفى را از حج و عبادت در آن مسجد بازداشتند ، و مسجد را چون متعبد از آن باز دارند و در آن ذكر اللَّه نرود خراب گويند ، به اين معنى گفت « و سعى فى خرابها » - پس چون مكه گشاده شد و كافران مقهور ، رب العالمين گفت :\r\n أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ  - كافران را نيست كه در آن شوند از ترس مسلمانان و بيم قتل ، و مصطفى ع روز فتح منادى را فرمود تا ندا كرد كه\r\n« الا لا يحجن بعد هذا العام مشرك و لا يطوفن بالبيت عريان . » .\r\nقوله تعالى -  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ  - الآية . . .\r\nابن عباس گفت - جماعتى از ياران رسول صلّى اللَّه عليه و آله و سلّم بسفرى بودند ، و ميغ برآمد و قبله بريشان مشتبه شد ، هر كس باجتهاد روى بجانبى فرا داد و نماز كرد پس چون ميغ باز شد بدانستند كه هيچ يك روى به قبله نداشتند ، پيش رسول خداى آمدند و قصه باز گفتند ، در حال اين آيت آمد ، و اين پيش از آن بود كه آيت تحويل قبله با كعبه آمد ، و پس از آنكه آيت تحويل آمد اين منسوخ شد . عكرمه گفت اين آيت خود در تحويل قبله است ميگويد هر جا كه روى فرا دهيد نماز را در سفر و در حضر روى به آن جانب دهيد كه اللَّه شما را بر آن گردانيد يعنى كعبه  « فَثَمَّ وَجْهُ اللَّهِ »  اى جهة الّتى وجّهكم اليها .\r\nابن عمر گفت اين آيت نماز تطوع را آمده است در سفر ، يصلّى حيث ما توجهت به راحلته - و گفته‌اند - اين جواب عيبگويان است قبلهء حق را ، و طعنه گويان در مسلمانان در گردانيدن روى از قبلهء شامى بقبلهء تهامى ، كه رسول خدا صلّى اللَّه عليه و آله و سلّم و مسلمانان چون در مدينه آمدند شانزده ماه نماز به بيت المقدس ميكردند روى به مغرب داشتند بسوى شام ، و كعبه از پس پشت ، و رسول خداى در دل ميداشت آرزوى آنك روى بكعبه داشتى ، قبلهء ابراهيم . چون رب العالمين پس از شانزده ماه روى وى بكعبه گردانيد ، بر\r\n\r\n","description":"","footnote":"","page_name":" 326 ","page_number":336},
  {"content":"\r\n\r\nجهودان سخت آمد و بزرگ ، و سخنان در گرفتند فراوان از اعتراض و انكار و طعن در رسول خدا و در اسلام و مؤمنان . آن گه كه نماز بيت المقدس ميكردند روى به مغرب داشتند و پشت بر مشرق ، چون روى به كعبه گردانيدند روى بمشرق كردند و پشت بر مغرب ايشان گفتند - اگر استقبال مغرب حق بود استدبار آن باطل است و اگر استقبال مشرق حق است استدبار آن باطل ، رب العالمين از آن جوابها داد كه يكى اينست - كه  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ  - و تمامى جواب ايشان آنست كه گفت :  وَ ما جَعَلْنَا الْقِبْلَةَ الَّتِي كُنْتَ عَلَيْها  - و شرح آن بجاى خويش گفته شود انشاء اللَّه . و وجه درين آيت - بمعنى - جهت - است و جهت - قبله - است ، و تخصيص را اضافت با خود كرد چنانك گفت بيت اللَّه و ناقة اللَّه  إِنَّ اللَّهَ واسِعٌ عَلِيمٌ  - قيل واسع الشريعة ، و قيل واسع المغفرة ، و واسع - العطاء - واسع الشريعة - فراخ شريعت است ، دين وى آسان و راه بوى روشن و نزديك .\r\nچنانك مصطفى ع گفت « بعثت بالحنيفية السهلة السمحة - واسع المغفرة - فراخ آمرزش است فراخ بخشايش ، لقوله تعالى  وَ رَحْمَتِي وَسِعَتْ كُلَّ شَيْءٍ  و\r\nقال صلّى اللَّه عليه و آله و سلّم حكاية عن اللَّه عز و جل لو اتيتنى بقراب الارض ذنوبا اتيتك بقراب الارض مغفرة و لا ابالى ، واسع العطاء - فراخ بخش است و فراخ نعمت ،\r\nقال اللَّه تعالى -  وَ إِنْ تَعُدُّوا نِعْمَةَ اللَّهِ لا تُحْصُوها  ، و قيل واسع اى فضله يسعكم ، و نعمته تشملكم ، عليم باعمالكم و نيّاتكم حيثما صلّيتم و دعوتم . قال بعض السلف - دخلت ديرا فجاء وقت الصّلاة فقلت لبعض من فى الدير من النصارى - دلّنى على بقعة طاهرة اصلّى فيها ، فقال لى - طهّر قلبك عمّن سواه وقف حيث شئت قال - فخجلت منه .\r\n\r\nالنوبة الثالثة\r\n- قوله تعالى :  بَلى مَنْ أَسْلَمَ وَجْهَهُ لِلَّهِ . . .  الآية . . . - كار كار مخلصانست ، و دولت دولت صادقان ، و سيرت سيرت پاكان ، و نقد آن نقد كه در دستارچهء ايشان ، امروز بر بساط خدمت با نور معرفت ، فردا بر بساط صحبت با سرور\r\n\r\n","description":"","footnote":"","page_name":" 327 ","page_number":337},
  {"content":"\r\n\r\nوصلت ،  إِنَّا أَخْلَصْناهُمْ بِخالِصَةٍ  ميگويد پاكشان گردانيم و از كورهء امتحان خالص بيرون آريم ، تا حضرت را بشايند . كه حضرت پاك جز پاكان را به خود راه ندهد - ان اللَّه تعالى طيّب . لا يقبل الا الطيّب . به حضرت پاك جز عمل پاك و گفت پاك به كار نيايد ، آن گه از آن عمل پاك چنان پاك بايد شد كه نه در دنيا بازجويى آن را و نه در عقبى ، تا به خداوند پاك رسى .  وَ إِنَّ لَهُ عِنْدَنا لَزُلْفى وَ حُسْنَ مَآبٍ  .\r\nسرّ اين سخن آنست كه بو بكر زقاق گفت - نقصان كلّ مخلص فى اخلاصه رؤية اخلاصه ، فاذا اراد اللَّه ان يخلص اخلاصه اسقط عن اخلاصه رؤية لاخلاصه ، فيكون مخلصا لا مخلصا - ميگويد اخلاص تو آن گه خالص باشد كه از ديدن تو پاك باشد ، و بدانى كه آن اخلاص نه در دست تست و نه به قوت و داشت تست ، بل كه سريست ربانى و نهادى است سبحانى ، كس را بر آن اطلاع نه و غيرى را بر آن راه نه . احديت ميگويد سر من سرّى استودعته قلب من احببت من عبادى - گفت بندهء را بر گزينم و بدوستى خود بپسندم ، آن گه در سويداء دلش آن وديعت خود بنهم ، نه شيطان بدان راه برد تا تباه كند ، نه هواء نفس آن را بيند تا بگرداند ، نه فريشته بدان رسد تا بنويسد .\r\nجنيد ازينجا گفت - الاخلاص سر بين اللَّه و بين العبد ، لا يعلمه ملك فيكتبه و لا شيطان فيفسده و لا هوى فيميله » ذو النون مصرى گفت - كسى كه اين وديعت بنزديك وى نهادند نشان وى آنست كه مدح كسان و ذم ايشان پيش وى بيك نرخ باشد ، آفرين و نفرين ايشان يك رنگ بيند ، نه از آن شاد شود نه ازين فراهم آيد ، چنانك مصطفى ع شب قرب و كرامت همهء آفرينش منشور سلطنت او ميخواندند ، و او بگوشه چشم به هيچ نگرست و ميگفت شما كه مقربان حضرت‌ايد مىگوييد - السلام على النبى الصالح الذى هو خير من فى السماء و الارض . و ما منتظريم تا ما را بآستانهء جفاء بو جهل باز فرستند تا گويد - اى ساحر ، اى كذاب ، تا چنانك در خير من فى السماء و الارض خود را بر سنگ نقد زديم در ساحر و كذاب نيز بر زنيم ، اگر هر دو ما را بيك نرخ نباشد پس اين كلاه دعوى از سر فرو نهيم .\r\n رو كه در بند صفاتى عاشق خويشى هنوز * گر بر تو عزّ منبر خوش تراست از ذل دار \r\n\r\n","description":"","footnote":"","page_name":" 328 ","page_number":338},
  {"content":"\r\n\r\nاين چنين كس را مخلص خوانند نه مخلص چنانك بو بكر زقاق گفت - فيكون مخلصا لا مخلصا مخلص در درياى خطر در غرقابست ، نهنگان جان رباى در چپ و راست وى در آمده ، دريا مىبرّد و مىترسد ، تا خود بساحل امن چون رسد و كى رسد از اينجاست كه بزرگان سلف گفتند - « و المخلصون على خطر عظيم » - و مخلص آنست كه بساحل امن رسيد ، رب العالمين موسى را بهر دو حالت نشان كرد گفت -  إِنَّهُ كانَ مُخْلَصاً وَ كانَ رَسُولًا نَبِيًّا  هم  مُخْلَصاً  بكسر لام و هم  مُخْلَصاً  بفتح لام خوانده‌اند اگر بكسر خوانى بدايت كار اوست ، و اگر بفتح خوانى نهايت كار اوست ، مخلص آن گاه بود كه كار نبوت وى در پيوست و نواخت احديت بوى روى نهاد ، و مخلص آن گاه شد كه كار نبوت بالا گرفت ، و به حضرت عزت بستاخ شد ، اين خود حال كسى است كه از اول او را روش بود ، و زان پس بكشش حق رسد و شتّان بينه و بين نبيّنا محمد صلّى اللَّه عليه و آله و سلّم چند كه فرق است ميان موسى و ميان مصطفى عليهما السلام ، كه پيش از دور گل آدم بكمند كشش حق معتصم گشت ، چنانك گفت -\r\n« كنت نبيّا و آدم مجبول فى طينته »\r\nشبلى ازينجا گفت - در قيامت هر كسى را خصمى خواهد بود ، و خصم آدم منم كه بر راه من عقبه كرد تا در گلزار وى بماندم .\r\nشيخ الاسلام انصارى رحمة اللَّه از اينجا گفت - دانى كه محقق كى به حق رسد ؟ چون سيل ربوبيت در رسد ، و گرد بشريت برخيزد حقيقت بيفزايد ، بهانه بكاهد ، نه كالبد ماند نه دل ، نه جان ماند صافى رسته از آب و گل ، نه نور در خاك آميخته نه خاك در نور ، خاك با خاك شود و نور با نور ، زبان در سر ذكر شود و ذكر در سر مذكور ، دل در سر مهر شود و مهر در سر نور ، جان در سر عيان شود و عيان از بيان دور ، اگر ترا اين روز آرزوست از خود برون آى ، چنانك مار از پوست ، به ترك خود بگوى كه نسبت با خود نه نيكوست همانست كه آن جوانمرد گفت :\r\n نيست عشق لايزالى را در آن دل هيچ كار * كو هنوز اندر صفات خويش ماندست استوار\r\nهيچكس را نامده است از دوستان در راه عشق * بى زوال ملك صورت ملك معنى در كنار \r\n\r\n","description":"","footnote":"","page_name":" 329 ","page_number":339},
  {"content":"\r\n\r\n وَ مَنْ أَظْلَمُ مِمَّنْ مَنَعَ مَساجِدَ اللَّهِ . . .  الآية . . . از روى اشارت ميگويد كيست ستمكارتر از آن كس كه وطن عبادت بشهوت خراب كند ؟ كيست ستمكارتر از آنك وطن معرفت بعلاقت خراب كند ؟ كيست ستمكارتر از آنك وطن مشاهدت بملاحظت اغيار خراب كند ؟ وطن عبادت نفس زاهدان است ، وطن معرفت دل عارفانست ، وطن مشاهدت سر دوستانست . او كه نفس خويش از شهوات بازداشت وطن عبادت او آبادان است ، و نامش در جريده زاهدانست چنانك مالك دينار مكث بالبصرة اربعين سنة فلم يصحّ له ان يأكل من تمر البصرة و لا من رطبها ، حتى مات و لم يذقه - فقيل له فى ذلك فقال - صاحب الشهوة محجوب من ربه - و آن كس كه دل خويش از علاقه پاك داشت وطن معرفت او آبادان است ، و خود در زمرهء عارفان ، چنانك ابراهيم ادهم رحمه اللَّه ، يحكى عن بعضهم قال - كنت مع ابراهيم بن ادهم فى السفر و قد اصابنا الجوع ، فاخرج جزئيّات كانت معه بعد ما نزلنا فى مسجد ، و قال لى - مروا رهن هذه الجزئيان و جئنا بشىء ناكله فقد مسّنا الجوع . قال فخرجت فاستقبلنى انسان بين يديه بغلة موقّرة و كان يقول - الذين اطلبه اشقر يقال له ابراهيم بن ادهم قلت أيش تريد منه فقال - انا غلام ابيه هذه الاشياء له ، قال - فدلّلته عليه قال - فدخل المسجد و اكب على رأسه و يديه و يقبّله ، فقال له ابراهيم من انت ؟ فقال غلام ابيك ، و قد مات ابوك و معى اربعون الف دينار ميراثا لك من ابيك ، و انا عبدك فمر بما شئت . فقال ابراهيم - ان كنت صادقا فانت حر لوجه اللَّه و الذين معك كله و هبته لك ، انصرف عنى . فلما خرج قال - يا ربّ كلّمتك فى رغيف فصببت علىّ الدّنيا صبّا ، فو حقّك لئن امتّنى من الجوع لم اتعرّض بعده بطلب شيء و آن كس كه سر خويش از ملاحظت اغيار پاك داشت وطن مشاهدت او آبادان است ، و او خود از جملهء دوستان است ، چنانك بو يزيد بسطامى قدس اللَّه روحه كه چشم همت از اغيار بيكبار فرو گرفت ، و گوش كوشش بيا كند ، و زبان زيان در كام ناكامى كشيد ، و زحمت نفس امّاره از ميان برداشت ، و خود را در منجنيق فكرت نهاد و به همه واديها در انداخت ، و به آتش غيرت تن را در همه بوتها بگداخت ، و اسب طلب در فضاى هر ، صحرايى بتاخت ، و به زبان تفريد گفت :\r\n\r\n","description":"","footnote":"","page_name":" 330 ","page_number":340},
  {"content":"\r\n\r\n اذا ما تمنّى الناس روحا و راحة * تمنّيت ان القاك يا عز خاليا\r\nهر كسى محراب دارد هر سويى * باز محراب سنايى كوى تو \r\nگفت چون اين دعوى از نهاد من برآمد احديت مرا زخم غيرت چشانيد ، و سؤال هيبت كرد تا با من نمايد كه از كورهء امتحان چون بيرون آمدم ، گفت لمن الملك ؟ گفتم ترا اى بار خدا ، گفت لمن الحكم ؟ گفتم ترا خداوندا ، گفت لمن الاختيار ؟ گفتم ترا خدايا ، گفتا - چون ضعف من و نياز من بديد و خود دانا شد مطلع شد كه صفات من در صفات وى برسيد گفت يا بايزيد اكنون كه بى همه گشتى يا همه‌اى و چون بىزبان و بىروان گشتى هم با زبان و هم با روانى .\r\n ما را بجز اين زبان زبانى دگر است * جز دوزخ و فردوس مكانى دگر است\r\nآزاده نسب زنده بجانى دگرست * و آن گوهر پاكشان ز كانى دگر است \r\nگفت - آن گه مرا زبانى داد از لطف صمدانى ، و دلى داد از نور ربانى ، و چشمى از صنع يزدانى ، تا اگر گويم بمدد او گويم و به قوت او پويم ، بضياء او بينم ، بقدرت او گيرم ، در مجلس انس او نشينم ، « كنت له سمعا يسمع بى و بصرا يبصر بى » چون كه بدين مقام رسيدم زبانم زبان توحيد شد و روانم روان تجريد ، نه از خود ميگويم يا به خود بر بيايم ، گويندهء بحقيقت اوست و من در ميانه ترجمانم اينست كه احديت گفت -  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  نه تو انداختى آن گه كه مىانداختى ، و يدا يبطش بى اينست گر بشناختى .\r\n بيرون ز همه كون درون دل ماست * و ز خلق جهان بيك قدم منزل ماست\r\nمحنت همه در نهاد آب و گل ماست * پيش از دل و گل چه بود ، آن حاصل ماست \r\n\r\nالنوبة الاولى\r\nقوله تعالى :  وَ قالُوا اتَّخَذَ اللَّهُ وَلَداً  گفتند كه اللَّه فرزندى گرفت  سُبْحانَهُ  پاكى و بىعيبى وى را ،  بَلْ لَهُ ما فِي السَّماواتِ وَ الْأَرْضِ  نيست فرزند بل كه رهى است و بندهء اوست هر چه در آسمانها و زمين كس است و چيز  كُلٌّ لَهُ قانِتُونَ  همه وى را پرستگاراند و به بندگى مقر .\r\n\r\n","description":"","footnote":"","page_name":" 331 ","page_number":341},
  {"content":"\r\n\r\n بَدِيعُ السَّماواتِ وَ الْأَرْضِ  - نو كارست و نو ساز و نو آرندهء آسمان و زمين را از نيست ،  وَ إِذا قَضى أَمْراً  و چون كارى خواهد كه راند  فَإِنَّما يَقُولُ لَهُ كُنْ فَيَكُونُ  آن بود كه گويدش . باش تامى بود .\r\n وَ قالَ الَّذِينَ لا يَعْلَمُونَ  - و گفتند ايشان كه خداى را نميدانند  لَوْ لا يُكَلِّمُنَا اللَّهُ  چرا خدا با ما سخن نميگويد  أَوْ تَأْتِينا آيَةٌ  يا بر يكى از ما به زبان ما پيغامى نمىآيد ؟  كَذلِكَ قالَ  همچنين گفتند  الَّذِينَ مِنْ قَبْلِهِمْ  ايشان كه نادانان پيشين بودند ،  مِثْلَ قَوْلِهِمْ  گفتنى همچون گفت ايشان  تَشابَهَتْ قُلُوبُهُمْ  دل بدل مانست تا گفت بگفت مانست .  قَدْ بَيَّنَّا الْآياتِ  پيدا كرديم نشانهاى خويش و روشن فرستاديم سخنان خويش  لِقَوْمٍ يُوقِنُونَ  قومى را كه بىگمانانند .\r\n إِنَّا أَرْسَلْناكَ  - ما ترا فرستاديم  بِالْحَقِّ  بر سزاوارى و براستى  بَشِيراً وَ نَذِيراً  شاد كننده و بيم نماينده ،  وَ لا تُسْئَلُ عَنْ أَصْحابِ الْجَحِيمِ  و مپرس از حال دوزخيان از سختى و زارى و رسوايى .\r\n وَ لَنْ تَرْضى عَنْكَ الْيَهُودُ  - و خشنود نگردند از تو جهودان  وَ لَا النَّصارى  و نه ترسايان  حَتَّى تَتَّبِعَ مِلَّتَهُمْ  تا آن گه كه پس كيش ايشان شوى ،  قُلْ  گوى  إِنَّ هُدَى اللَّهِ هُوَ الْهُدى  راه نمونى اللَّه راه نمونى آنست  وَ لَئِنِ اتَّبَعْتَ أَهْواءَهُمْ  و اگر بخوش آمد ايشان پى برى و بر پسند ايشان روى  بَعْدَ الَّذِي جاءَكَ مِنَ الْعِلْمِ  پس آن دانش و پيغام كه از خداى آمد به تو  ما لَكَ  ترا نيست از خداى پس آن  مِنْ وَلِيٍّ وَ لا نَصِيرٍ  نه رهانندهء و نه به روى يارى دهندهء .\r\n الَّذِينَ آتَيْناهُمُ الْكِتابَ  - ايشان كه نامه داديم ايشان را  يَتْلُونَهُ حَقَّ \r\n\r\n","description":"","footnote":"","page_name":" 332 ","page_number":342},
  {"content":"\r\n\r\n تِلاوَتِهِ  پى مىبرند به آن پى بردن بسزا ،  أُولئِكَ يُؤْمِنُونَ بِهِ  ايشانند كه گرويده‌اند بنامهء خويش ،  وَ مَنْ يَكْفُرْ بِهِ  هر كه كافر گردد به آن  فَأُولئِكَ هُمُ الْخاسِرُونَ  ايشانند كه زيان كارانند و نوميدان .\r\n يا بَنِي إِسْرائِيلَ  - اى فرزندان يعقوب  اذْكُرُوا نِعْمَتِيَ  ياد كنيد و ياد داريد نعمت من  الَّتِي أَنْعَمْتُ عَلَيْكُمْ  آن نيكو كارى و نواخت كه من بر شما كردم  وَ أَنِّي فَضَّلْتُكُمْ عَلَى الْعالَمِينَ  و شما را افزونى دادم و بهترى بر جهانيان روزگار شما .\r\n وَ اتَّقُوا يَوْماً  - و به پرهيزيد از روزى  لا تَجْزِي نَفْسٌ عَنْ نَفْسٍ شَيْئاً  كه بسنده نبود و به كار نيايد كس كس را  وَ لا يُقْبَلُ مِنْها عَدْلٌ  و از وى باز خريدى نه پذيرند ،  وَ لا تَنْفَعُها شَفاعَةٌ  و به كار نيايد وى را كه كسى آيد و وى را خواهش گرى كند ،  وَ لا هُمْ يُنْصَرُونَ  و نه ايشان را كسى فرياد رسد يا يارى دهد .\r\n\r\nالنوبة الثانية\r\nقوله تعالى - ،  وَ قالُوا اتَّخَذَ اللَّهُ وَلَداً . . .  الآية . . . جهودان مدينه را ميخواهد كه گفتند - عزيز ابن اللَّه - و ترسايان نجران كه گفتند - المسيح ابن اللَّه ، و مشركان عرب كه گفتند الملائكة بنات اللَّه . جاى ديگر گفت -  تَكادُ السَّماواتُ يَتَفَطَّرْنَ مِنْهُ  نزديك بيد آسمانها كه بشكافيد و پاره پاره درهم افتيد كه ايشان خداى را فرزند گفتند و فريشتگان را فرزند وى خواندند ، آن گه ايشان را جوابها داد و گفت  فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ  پرس ازيشان كه فريشتگان ما را دختران مىگوييد و خداوند را دختران مىپسنديد و خود را پسران ؟  أَ لَكُمُ الذَّكَرُ وَ لَهُ الْأُنْثى  شما خود را پسر نهيد و او را دختر ؟  تِلْكَ إِذاً قِسْمَةٌ ضِيزى  - اينست قسمتى كژ و ستمكارانه ، جاى ديگر گفت  فَما لَكُمْ كَيْفَ تَحْكُمُونَ  چه رسيد شما را ؟ چيست اين حكم كه مىكند ؟  أَ فَأَصْفاكُمْ رَبُّكُمْ بِالْبَنِينَ وَ اتَّخَذَ مِنَ الْمَلائِكَةِ إِناثاً  ،  وَ يَجْعَلُونَ لِلَّهِ الْبَناتِ سُبْحانَهُ وَ لَهُمْ ما يَشْتَهُونَ  ،  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً \r\n\r\n","description":"","footnote":"","page_name":" 333 ","page_number":343},
  {"content":"\r\n\r\nو در حكايت از جهودان و ترسايان گفت  وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ  - رب العالمين ايشان را جواب داد  ذلِكَ قَوْلُهُمْ بِأَفْواهِهِمْ  آن چيزيست كه به زبان ميگويند ، يعنى كه در آنچه ميگويند هيچ علم نيست ايشان را ، و هيچ اصل ندارد كه اللَّه از آن پاك است و منزه . و مصطفى ع گفت حكايت از خداوند جل جلاله تنزيه و تقديس خويش را\r\n« كذبنى ابن آدم و لم يكن له ذلك و شتمنى و لم يكن له ذلك ، فاما تكذيبه اياى فقوله : لن يعيدنى كما بدأنى و ليس اول الخلق باهون علىّ من اعادته ، و اما شتمه اياى فقوله «  اتَّخَذَ اللَّهُ وَلَداً »  و أنا الاحد الصمد لم ألد و لم اولد و لم يكن لى كفوا احد » .\r\nچون كافران او را فرزند گفتند تنزيه خود بخلق باز نگذاشت و گفت  « سُبْحانَهُ »  پاكى و بيعيبى او را ، بل نه چنانست كه ايشان ميگويند .  لَهُ ما فِي السَّماواتِ وَ الْأَرْضِ  هر چه در آسمانها و زمين كس است و چيز همه ملك و ملك اوست ، همه بنده و رهى اوست .\r\n كُلٌّ لَهُ قانِتُونَ  - مطيعون مقرّون ، بالعبودية داعون ، همه او را پرستگارند و فرمانبردار ، به بندگى وى مقرر ، و او را خواننده و خواهنده .  كُلٌّ لَهُ قانِتُونَ  هر چند كه لفظ عامست اما بمعنى خاصّ است كه مراد به آن عزيز است و مسيح و ملائكة و مؤمنان از اهل طاعت ، و اگر بر عموم خلق نهى رواست ، دوست و دشمن آشنا و بيگانه به آن معنى كه سايهء هر شخصى خداى را مىسجود كند و ذلك فى قوله  « يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ »  يابس بقيامت باشد چنانك رب العزة گفت -  « وَ عَنَتِ الْوُجُوهُ لِلْحَيِّ الْقَيُّومِ »  - فقها اين آيت بدليل كردند كه ملك و ولادت هر دو بهم جمع نشوند كسى كه پدر را بخرد چون بخريد به روى آزاد گشت ، از بهر آنك رب العالمين با ثبوت ملك نفى ولادت كرد از خود جل جلاله و هو ظاهر بيّن لمن تأمّله .\r\n بَدِيعُ السَّماواتِ وَ الْأَرْضِ  - ميگويد نو كننده آسمانها و زمين اللَّه است بى قالبى و بى مثالى ، و بى عيارى ، از پيش ، و بدعت ازينجا گرفته‌اند ، هر سخنى يا\r\n\r\n","description":"","footnote":"","page_name":" 334 ","page_number":344},
  {"content":"\r\n\r\nكردى كه نوآرند در دين ، و از پيش فانگفته باشند و نه كرده ، آن را بدعت گويند و گوينده و نهندهء آن مبتدع ، پس بدعت بر دو قسم است چنانك شافعى گفت بدعتى پسنديده و بدعتى نكوهيده ، اما آنچه پسنديده است آنست كه عمر خطاب گفت - قيام رمضان را و افروختن قنديلها را در مسجد انّها لبدعة حسنة و مصنفات علما و ادبا و كلمات مذكّران و ترتيب واعظان و ساختن مئذنه‌هاى مؤذّنان و رباط و خانقاه صوفيان بدان ملحق است ، كه اين همه از ابواب بر است و يقول اللَّه تعالى -  وَ تَعاوَنُوا عَلَى الْبِرِّ وَ التَّقْوى  ، اما بدعت نكوهيده آنست كه در ذات و صفات خداوند عز و جل سخن گويى از فضول متكلمان و دقائق فلاسفه و منجمان ، و آن گويى كه كس نگفت از صحابه و تابعين و سلف صالحين ، نه كتاب و سنت بدان ناطق ، نه سيرت سلف آن را موافق .\r\nعبد اللَّه مسعود گفت - انّ احسن الحديث كتاب اللَّه و احسن الهدى هدى محمد ، و شرا الامور محدثاتها و كل محدثة بدعة ، و كل بدعة ضلالة - و قال ابن عباس - عليكم بالاستقامة اتّبعوا و لا تبتدعوا - و\r\nعن مكحول قال قال على ع . « ما احداث يا رسول اللَّه ؟ » فقال كلّ شىء يخالف القرآن و يخالف سنّتى اذا عملوا بالرّأى فى الدّين ، و ليس - الرأى فى الدين ، انما الدّين امر الرب تبارك و تعالى و نهيه ، و هلك المحدثون فى دين اللَّه\r\nو قال النبى ع « تعمل هذه الامّة برهة بكتاب اللَّه ، ثم تعمل بسنة رسول اللَّه ، ثم تعمل برهة بعد ذلك بالرأى ، فاذا عملوا بالرأى فقد ضلّوا .\r\nو قال ابو جعفر الترمذى - رأيت النبى صلّى اللَّه عليه و آله و سلّم فى ما يرى النائم و إنه بمدينة الرسول فى مسجده ، فقلت يا رسول اللَّه ما تقول فى راى ابى حنيفه ؟ قال - لا و لا حرفا ، قلت ما تقول فى رأى مالك فقال - اكتب منه ما ما وافق حديثى او سنّتى . قلت - ما تقول فى رأى الشافعى ؟ فطأطأ رأسه شبه الغضبان ، و قال - امّا انه ليس برأى و لكنّه اتباع سنّتى أو رد على من خالف سنّتى .\r\nقوله تعالى - :  وَ إِذا قَضى أَمْراً . . .  - اى قدّره ولدا و خلقه ، و چون چيزى خواهد كه آفريند يا خواستى خواهد كه گزارد يا مرادى خواهد كه پيش برد ، يخاطبه بكن - ثم يكوّنه بقدرته فيكون على ما اراد . آن را گويد - كه باش تامى بود - چنانك خواهد . قال الزجاج - يقول له و ان لم يكن حاضرا : « كن » لانّ ما هو معلوم عنده\r\n\r\n","description":"","footnote":"","page_name":" 335 ","page_number":345},
  {"content":"\r\n\r\nبمنزلة الحاضر .\r\nروى فى بعض الاخبار - ان الحق جلّ جلاله يقول - انّى جواد ماجد عطائى كلام و عذابى كلام و اذا اردت امرا فانما اقول له - كن فيكون\r\nو گفته‌اند كه معنى قضا در قرآن بر ده وجهست بمعنى - وصيت - چنانك گفت  وَ قَضى رَبُّكَ أَلَّا تَعْبُدُوا إِلَّا إِيَّاهُ  و بمعنى - اخبار - چنانك گفت  « وَ قَضَيْنا إِلى بَنِي إِسْرائِيلَ »  و بمعنى - فراغ چنانك گفت  « فَإِذا قَضَيْتُمْ مَناسِكَكُمْ »  ،  « فَإِذا قُضِيَتِ الصَّلاةُ »  و بمعنى - فعل - چنانك گفت  « فَاقْضِ ما أَنْتَ قاضٍ  و بمعنى - وجوب - چنانك گفت  وَ قُضِيَ الْأَمْرُ  اى وجب العذاب . جاى ديگر گفت  قُضِيَ الْأَمْرُ الَّذِي فِيهِ تَسْتَفْتِيانِ  و بمعنى - كتابت - چنانك گفت  وَ كانَ أَمْراً مَقْضِيًّا  اى مكتوبا فى اللوح المحفوظ ، و بمعنى - اتمام - چنانك گفت  فَلَمَّا قَضى مُوسَى الْأَجَلَ  اى أتمّه و بمعنى - فصل - چنانك گفت  وَ قُضِيَ بَيْنَهُمْ بِالْحَقِّ  و بمعنى - خلق - چنانك گفت  فَقَضاهُنَّ سَبْعَ سَماواتٍ فِي يَوْمَيْنِ  و بمعنى - احكام و اتقان فعل - چنانك گفت  وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ  .\r\nقوله تعالى -  وَ قالَ الَّذِينَ لا يَعْلَمُونَ  - الاية . . . مشركان عرب گفتند - ايشان كه خداى را نمىدانند و از رسيدن بر وى مىترسند كه ما ايمان نياريم و محمد را استوار نگيريم ، تا آن گه كه اللَّه با ما سخن گويد به خودى خود ، و از وى بشنويم كه محمد پيغامبرست آن گه بوى ايمان آريم . جاى ديگر گفت حكاية هم ازيشان -  وَ قالَ الَّذِينَ لا يَرْجُونَ لِقاءَنا لَوْ لا أُنْزِلَ عَلَيْنَا الْمَلائِكَةُ أَوْ نَرى رَبَّنا  و نيز آيات خواستند و اقتراح كردند گفتند -  أَوْ تَأْتِينا آيَةٌ  - يا پس نشانى روشن بايد كه بما رسد و بر صدق نبوت تو دلالت كند ، و شرح اين كه خواستند و اقتراح كه كردند در سورة بنى اسرائيل است آنجا كه گفت  قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً  الى آخر آيات الاربع .\r\n كَذلِكَ قالَ الَّذِينَ مِنْ قَبْلِهِمْ مِثْلَ قَوْلِهِمْ  - كافران پيشين و جهودان همچنين\r\n\r\n","description":"","footnote":"","page_name":" 336 ","page_number":346},
  {"content":"\r\n\r\nسؤال تعنت كردند از پيغامبران ، و مسئله محال كردند تا به آن كافر شدند .  تَشابَهَتْ قُلُوبُهُمْ  - دل بدل مانست بكفر و قسوت ، يا گفت بگفت مانست بسؤال تعنت و اقتراح محال .\r\n قَدْ بَيَّنَّا الْآياتِ لِقَوْمٍ يُوقِنُونَ  - هر كه بر پى حق است و جويندهء روشنايى و بيگمانى قرآن وى را بس است بروشنايى و راهنمونى . قال الواسطى فى هذه الآية : - قد كلّمتكم - حيث انزلت عليكم خطابى و أيّة آية اشرف من محمد ص و قد اظهرت لكم .\r\nذلك قوله -  إِنَّا أَرْسَلْناكَ بِالْحَقِّ  - اى لم نرسلك عبثا بل ارسلناك بالحقّ - ميگويد نه بازىگرى بود اين فرستادن ما ترا يا محمد ، بلكه كارى را بود كه حق است و بودنى ، اين همچنانست كه جاى ديگر گفت : -  وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ   ما خَلَقْناهُما إِلَّا بِالْحَقِّ  جاى ديگر گفت .  أَ يَحْسَبُ الْإِنْسانُ أَنْ يُتْرَكَ سُدىً  ،  أَ فَحَسِبْتُمْ أَنَّما خَلَقْناكُمْ عَبَثاً   أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ  - اين همه از يك بابست و سياق آن بر يك معنى . و گفته‌اند  إِنَّا أَرْسَلْناكَ بِالْحَقِّ  - اى مع الحق ، و الحق هو القرآن كقوله  بَلْ كَذَّبُوا بِالْحَقِّ لَمَّا جاءَهُمْ  - و قيل هو دين الاسلام - كقوله  وَ قُلْ جاءَ الْحَقُّ وَ زَهَقَ الْباطِلُ  و قيل معناه - الصدق - كقوله و يستنبئونك أحق هو - معنى آنست كه ترا با قرآن و با دين اسلام و براستى فرستاديم .\r\n بَشِيراً وَ نَذِيراً  - اى بشيرا بالجنّة - لمن اطاع اللَّه ، و نذيرا بالنّار لمن عصاه .\r\nآشنايان و دوستان را بشارت ميدهد به بهشت جاويد و نعيم باقى ، و كافران و بيگانگان را بيم مىنمايد به آتش سوزان و عقوبت جاودان .\r\n وَ لا تُسْئَلُ عَنْ أَصْحابِ الْجَحِيمِ  - و لا تسئل قراءت نافع است و يعقوب ، ميگويد - مپرس از حال دوزخيان از سختى و زارى ايشان ، . . .\r\n\r\n","description":"","footnote":"","page_name":" 337 ","page_number":347},
  {"content":"\r\n\r\nدر خبرست كه آن شب كه سيد را بمعراج بردند ، زنى را ازين زانيهء شوريدهء دام دريدهء كه در دنيا جز به معصيت مشغول نبودى در فردوس اعلى بنام آن زن درجات ديد ، گفت - خداوندا بچه خدمت به اين پايگه رسيد ؟ گفت روزى سگى را ديد تشنه بر كنار چاهى بيفتاده و چاه را نه دلو بود و نه رسن ، موزهء خويش از پاى بكند ، و چادر در آن بست ، و آب بر كشيد و آن سگ را سيراب كرد . ما آن حال بر وى بگردانيديم و بنام وى در علّيين درجات بر آراستيم . رسول ع بازگشت و بر كنارهء دوزخ گذر كرد نالهء زار شنيد كه همى گفت - يا محمد ادركنى اى محمد زينهار مرا درياب . . .\r\nجبرئيل ع گفت يا سيد نه جاى سخن است اين درد بدل همى دار و هيچ مگوى -  وَ لا تُسْئَلُ عَنْ أَصْحابِ الْجَحِيمِ  .\r\nو اگر بضمتين خوانى بر قراءة باقى ، معنى آنست كه ترا نخواهند پرسيد فردا از ناگرويدگان كه ايشان را از بهر آتش آفريده‌اند ، و سبب آن بود كه رسول خدا گفت :\r\nلو انزل اللَّه بأسه باليهود لآمنوا\r\n- اگر خداى عز و جل جهودان را عذاب فرستادى ايشان ايمان آوردندى ، رب العزة گفت . ايشان از بهر آتش آفريده‌ام و فردا ترا نپرسم كه ايشان چرا ايمان نياوردند ، و چرا گناه كردند . و نظائر اين در قرآن فراوانست : -  لَيْسَ عَلَيْكَ هُداهُمْ   وَ إِنْ تَوَلَّوْا فَإِنَّما عَلَيْكَ  ،  ما عَلَى الرَّسُولِ إِلَّا الْبَلاغُ   وَ ما عَلَيْكَ أَلَّا يَزَّكَّى  ،  فَإِنَّما عَلَيْهِ ما حُمِّلَ وَ عَلَيْكُمْ ما حُمِّلْتُمْ  .\r\nقوله تعالى -  وَ لَنْ تَرْضى عَنْكَ الْيَهُودُ  الآية . . . اين آيت پس از آن آمد كه قبله با كعبه گردانيدند ، كه جهودان پيش از آن اميد ميداشتند كه رسول بدين ايشان بازگردد ، و همچنين ترسايان اميد ميداشتند ، پس چون قبله بگردانيدند يكبارگى نوميد شدند ، و سخت آمد ايشان را تحويل قبله . رب العالمين اين آيت فرستاد و گفت ايشان هرگز از تو خشنود نباشند زان پس كه قبله بگردانيديم مگر كه تو پس كيش ايشان شوى ، و نماز بقبلهء ايشان كنى . اشتقاق ملت از - املال - است - يقال امللت الكتاب و امليته ، و ملت و دين دو نام اند كه راه پرستيدن اللَّه و شريعت پاك به اين هر دو نام باز خوانند . و فرق آنست كه ملت بر آن افتد كه از حق جل جلاله به بنده پيوندد ،\r\n\r\n","description":"","footnote":"","page_name":" 338 ","page_number":348},
  {"content":"\r\n\r\nچون فرستادن كتاب و رسالت ، و بنده را بر طاعت خواندن و فرمودن ، و دين بر آن افتد كه از بنده به حق شود چون كتاب پذيرفتن و پيغام نيوشيدن ، و خداى را عز و جل پرستيدن و فرمان بردن .\r\nآن گه گفت : -  قُلْ إِنَّ هُدَى اللَّهِ هُوَ الْهُدى  - يعنى كه اگر ايشان كيش خويش ستايند و شما را به آن خوانند يا در دين شما طعن زنند و شما را از آن باز خوانند كه تو رسولى بگوى - ان هدى اللَّه هو الهدى - راه راست آنست كه اللَّه نمايد ، و راهنمونى راهنمونى ويست  وَ لَئِنِ اتَّبَعْتَ أَهْواءَهُمْ  - هوى نتيجهء شهوت و داعى ضلالت ، ازينجاست كه رب العزة هوى را به - إله الكفار - باز خواند . فقال تعالى - أ فرأيت من اتخذ الهه هواه .\r\nو مصطفى ع گفت\r\n« ما تحت ضل السماء إله يعبد من دون اللَّه ابغض الى اللَّه ممن اتخذ الهه هواه »\r\nو سمّى بذلك لانه يهوى بصاحبه فى الدنيا الى كل داهية و فى الآخرة الى الهاوية .\r\nو در قرآن فراوانست كه رب العالمين بندگان را از اتباع هوى باز ميدارد و تحذير مىكند فقال تعالى -  وَ لا تَتَّبِعْ أَهْواءَ الَّذِينَ لا يَعْلَمُونَ   قُلْ لا أَتَّبِعُ أَهْواءَكُمْ قَدْ ضَلَلْتُ إِذاً   وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ  ،  وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  و مصطفى عليه السّلام گفت :\r\n« جانبوا الاهواء كلها ، فان أوّلها و اخرها باطل ، اجتنبوا اهل الاهواء فان لهم عرة كعرّة الجرب . »\r\nمردى گفت ابن عباس را كه من بر هواء شما ام كه اهل بيت‌ايد ابن عباس جواب داد كه هواها همه در آتش است ، آن مرد گفت من از شيعهء شما ام ابن عباس گفت اللَّه ما را مسلمان نام نهاد و هر نام كه نه اسلام است نه از ماست و نه از دين ما ، آن گه گفت - اللَّه ربنا و الاسلام ديننا و القرآن امامنا و محمد صلّى اللَّه عليه و آله و سلّم نبينا و الكعبة قبلتنا فمن كان على غير هذا فليس منّا .\r\n وَ لَئِنِ اتَّبَعْتَ أَهْواءَهُمْ بَعْدَ الَّذِي جاءَكَ مِنَ الْعِلْمِ  - اگر تو بر پسند ايشان و خوش آمد ايشان پى برى ، پس از آنكه پيغام و دانش به تو آمد كه دين اسلام حق است ، و ايشان بر ضلالت‌اند ،  ما لَكَ مِنَ اللَّهِ مِنْ وَلِيٍّ وَ لا نَصِيرٍ  ترا بر اللَّه\r\n\r\n","description":"","footnote":"","page_name":" 339 ","page_number":349},
  {"content":"\r\n\r\nيارى دهندهء نيست و نه از وى رهانندهء .\r\nقوله تعالى -  الَّذِينَ آتَيْناهُمُ الْكِتابَ  الآية - گفته‌اند كه عبد اللَّه سلام است و مؤمنان اهل كتاب بر خصوص ، و گفته‌اند كه جمله مؤمنان خواهد بر عموم - اصحاب رسول صلّى اللَّه عليه و آله و سلّم و غير ايشان ، و حق تلاوت آنست كه در آن تغيير و تبديل نيارند و حلال آن حلال دانند و حرام آن حرام دانند ، و محكم و متشابه آن بجاى خويش بشناسند ، و به آن ايمان آرند ، عمر خطاب گفت حق تلاوته آنست كه چون كتاب خدا خواند بصفت بهشت رسد از خداى عز و جل بهشت خواهد و چون صفت دوزخ خواند از خداى عز و جل زينهار خواهد ،  أُولئِكَ يُؤْمِنُونَ بِهِ وَ مَنْ يَكْفُرْ بِهِ  مؤمنان بكتاب ايشانند كه اين شرطها ، بجاى آرند ، و هر كه بر جهودى بستيهد و حق تلاوت بنگزارد و شرط آن بجاى نيارد  فَأُولئِكَ هُمُ الْخاسِرُونَ  - زيان كاران و نوميدان ايشانند .\r\nقوله تعالى : -  يا بَنِي إِسْرائِيلَ . . .  الآية . - شرح اين دو آيت از پيش رفت و فايدهء تكرار آنست كه تا در انذار و وعظ بيفزايد كه چون فرمان بزرگ بود تعظيم آن را باز گفتن شرط بود .\r\n\r\nالنوبة الثالثة\r\n- قوله تعالى - :  وَ قالُوا اتَّخَذَ اللَّهُ وَلَداً سُبْحانَهُ  - پاك است و بى عيب و منزه خداوند يگانه ، يگانه در حلم يگانه در وفا يگانه در مهر ، در آزار از رهى نبرد كه در حلم يگانه است ، اگر رهى به ديگرى گرايد وى نگرايد كه در وفا يگانه است ، اگر رهى عهد بشكند او نشكند كه در مهر يگانه است ، يگانه در ذات يگانه در صفات ، برى از علّات ، مقدس از آفات ، منزه از مداجات ، ستوده بهر عبارات ، زيبا در هر اشارات ، خالق هنگام و ساعات ، مقدّر احيان و اوقات ، نه در صنع او خلل ، نه در تقدير او حيل ، نه در وصف او مثل ، مقدّرى لم يزل .\r\n قدير عالم حىّ مريد * سميع مبصر لبس الجلالا \r\n\r\n","description":"","footnote":"","page_name":" 340 ","page_number":350},
  {"content":"\r\n\r\n تقدّس ان يكون له نظير * تعالى ان يظنّ و ان يقالا\r\nاى ذات كمالى كه ز تو كاسته نيست * جز از كف تو فيض كرم خاسته نيست \r\nخداوندى بى شريك و بى انباز ، پادشاهى بى نظير و بى نياز ، نه وعد او كذب نه نام او مجاز ، در منع ببسته و در جود او و از ، گناه آمرز است و معيوب نواز ، داناى بى علت تواناى بى حيلت ، تنهاى بى قلت ، گسترانندهء ملت ، خارج از عدد ، صانع بىكمد ، قيوم تا ابد ، قدوس از حسد ، نامش لطيف و قيّوم و صمد ، لم يلد و لم يولد و لم يكن له كفوا احد .\r\n اندر دل من بدين عيانى كه تويى * وز ديدهء من بدين نهانى كه تويى\r\nوصّاف ترا وصف نداند كردن * تو خود بصفات خود چنانى كه تويى ! \r\nخداوندى رهى دار نامدار ، كه گوشها گشاده بنام او ، دلها اسير پيغام او ، موحّد افتاده در دام او ، مشتاق مست مهر از جام او . مهربانى كه در عالم بمهربانى خود كه چنو ، اميد عاصيان و مفلسان به دو ، درويشان را شادى ببقاء جلال او ، منزلشان بر درگاه او نشستنشان بر اميد وصال او ، بودنشان در بند وفاء او ، راحتشان با نام و نشان و ياد او .\r\n دو صد عالم كه روحانى است آن از فرّ فضل او * دو صد گيتى كه نورانيست از نور جمال او \r\nشيخ الاسلام انصارى گفت رحمه اللَّه : « الهى يك چندى به ياد تو نازيدم آخر خود را رستخيز گزيدم ، چون من كيست كه اين كار را سزيدم ؟ اينم بس كه صحبت تو ارزيدم ! الهى نه جز از ياد تو دلست نه جز از يافت تو جان ، پس بى دل و بى جان زندگى چون توان ؟ الهى جدا ماندم از جهانيان ، بآنك چشمم از تو تهى و تو مرا عيان !\r\n خالى نهء از من و نه بينم رويت * جانى تو كه با منى و ديدار نهء ! \r\nاى دولت دل و زندگانى جان ، نادر يافته يافته و ناديده عيان ! ياد تو ميان دل و زبانست و مهر تو ميان سر و جان . يافت تو روزست كه خود برآيد ناگاهان ! يابندهء تو نه بشادى پردازد نه باندهان ! خداوندا بسر بر مرا كارى كه از آن عبارت نتوان .\r\nتمام كن بر ما كارى با خود كه از دو گيتى نهان » .\r\n\r\n","description":"","footnote":"","page_name":" 341 ","page_number":351},
  {"content":"\r\n\r\nارباب حكمت راست كه درين آيت كه اللَّه گفت -  وَ قالُوا اتَّخَذَ اللَّهُ وَلَداً سُبْحانَهُ  رمزى عجب است كه گفته‌اند و لطيفهء نيكو ، و آن لطيفه آنست كه درين عالم هر چه راه آن بفناست اللَّه آن را تخمى پديد كرد و خلفى نهاد ، تا نوع آن در جهان بماند و يكبارگى نيست نشود . اينست غرض كلى از وجود فرزند تا نوع وى بماند ، و پدر را خلف شود و نسل منقطع نگردد . نه بينى اجرام سماوى چون شمس و قمر و كواكب و امثال آن كه در تضاعيف روزگار تا قيامت راه آن بفنا نيست لا جرم آن را تخم نساخت و خلف ننهاد ، و بر خلاف آن انواع نبات و ضروب حيوانست كه چون فنا بروزگار در آن روانست لا جرم تخم و خلف از ضرورت آنست . ازينجا معلوم شود كه خداى را عز و جل فرزند گرفتن سزا نيست و خلف او را به كار نيست ، كه وى زنده ايست باقى و كردگارى دائم ، نقص فنا را بوى راه نه و آفت و زوال را در جلال وى جاى نه ، و عيب نقصان در كمال وى گنجاى نه ، هميشه بود و هميشه باشد ، پس او را فرزند چه دربايد يا چون سزد ؟ تعالى اللَّه عن ذلك علوّا كبيرا .\r\nآن گه در حجت بيفزود گفت - :  بَلْ لَهُ ما فِي السَّماواتِ وَ الْأَرْضِ كُلٌّ لَهُ قانِتُونَ  - فرزند كه مىدربايد خدمت پدر را مىدربايد ، و پشتى دادن و يارى كردن وى را ، چنانك رب العزة گفت -  وَ جَعَلَ لَكُمْ مِنْ أَزْواجِكُمْ بَنِينَ وَ حَفَدَةً  ، و نيز پدر به نفس خود كامل نيست و از ياران مستغنى نيست ، حاجت به ديگرى دارد تا فقر و ضعف خود بوى جبر كند . پس رب العالمين چه حاجت به فرزند دارد ؟ كه نه وى را فقرست تا به كسى جبر كند ، و نه عجزست تا به ديگرى يارى گيرد ، و آن گه با بى نيازى او آسمان و زمين و هر چه دروست همه ملك و ملك اوست ، همه بنده و رهى اوست ، همه خدمتكار و طاعت دار اوست ، امّا طوعا او كرها ، و هو المشار اليه بقوله عز و جل :  وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً  .\r\nقوله تعالى  إِنَّا أَرْسَلْناكَ بِالْحَقِّ . . .  الآية . . . در روزگار فترت ميان رفع عيسى و بعثت مصطفى عليهما السّلام ششصد سال و بيست سال بگذشت كه هيچ\r\n\r\n","description":"","footnote":"","page_name":" 342 ","page_number":352},
  {"content":"\r\n\r\nپيغامبر بخلق نيامد ، جهان همه كفر گرفته و ظلمت بدعت و غبار فتنه در عالم پيچيده و درياى ضلالت بموج آمده ، در هر كنجى صنمى ، در هر سينه از شرك رقمى ، در هر ميان زنّارى ، در هر خانه بيت النّارى ، هر كسى خود را ساخته معبودى ، يكى آويخته حجرى ، يكى پرستنده شجرى ، يكى بمعبود گرفته شمسى و قمرى . كس ندانست كه بيع و نكاح چيست ، نه زكات و نه صدقات ، و نه جهاد و نه غزوات ، نه حج و صوم و صلاة ، همه با فساد و سفاح الف گرفته ، بر ريا و نفاق جمع شده ، فعل ايشان بحيره و سايبه ، حج ايشان مكا و تصدية ، قرآن ايشان شعر ، اخبار ايشان سحر ، عادت ايشان در خاك كردن دختران و ببريدن نسب از پسران . اندر روى زمين كس نبود كه از يگانگى آفريدگار آگاه بود ، يا از صنع وى با خبر بود ، يا از دين وى بر اثر بود . پادشاه بزرگوار بنده نواز كارساز بفضل و لطف خود نظر رحمت بعالم كرد ، كه بخشاينده بر بندگانست و مهربان بريشان است ، از همه عالم حيوان برگزيد ، و از حيوان آديمان برگزيد ، و از آدميان عاقلان برگزيد ، و از عاقلان مؤمنان برگزيد ، و از مؤمنان پيغامبران برگزيد و از پيغامبران مصطفى ص برگزيد كه سيد پيغامبرانست ، و خاتم ايشان ، قطب جهان ، ماه تابان ، زين زمين و چراغ آسمان ، قرشى تبار ، و خرّم روزگار ، سليمانى جلال ، يوسفى جمال نگاشته و نواختهء ذو الجلال ، برگزيد اين مهتر را و برسولى بخلق فرستاد و رحمت جهانيان را و نواخت بندگان را ، و به اين بعثت منت بر وى نهاد و گفت :\r\n إِنَّا أَرْسَلْناكَ بِالْحَقِّ بَشِيراً وَ نَذِيراً  و خبر درست است از مصطفى صلّى اللَّه عليه و آله و سلم كه گفت -\r\n« ان اللَّه اصطفى كنانة من ولد اسماعيل ، و اصطفى قريشا من كنانة ، و اصطفى من قريش بنى هاشم و اصطفانى من بنى هاشم »\r\nو\r\nقال - بعثت من خير قرون بنى آدم قرنا فقرنا ، حتى كنت من القرن الذى كنت منه .\r\nو\r\nعن ابن عباس قال - جلس اناس من اصحاب رسول اللَّه فخرج سمعهم يتذاكرون ، و قال بعضهم انّ اللَّه اتخذ ابراهيم خليلا ، و قال آخر موسى كلمه اللَّه تكليما ، و قال آخر - فعيسى كلمة اللَّه و روحه ، و قال آخر - آدم اصطفاه اللَّه - فخرج صلّى اللَّه عليه و آله و سلم و قال « قد سمعت كلامكم و عنجبكم ان ابراهيم خليل اللَّه و هو كذلك ، و موسى نجى اللَّه و هو كذلك ، و عيسى روحه و كلمته و هو كذلك ،\r\n\r\n","description":"","footnote":"","page_name":" 343 ","page_number":353},
  {"content":"\r\n\r\nو آدم اصطفاه اللَّه و هو كذلك ، الّا و انا حبيب اللَّه و لا فخر و انا حامل لواء الحمد يوم القيمة تحته آدم فمن دونه و لا فخر ، و انا اوّل شافع و اوّل مشفع يوم القيمة و لا فخر ، و انا اول من يحرّك حلق الجنة فيفتح اللَّه لى ، فيدخلنيها و معى فقراء المؤمنين و لا فخر ، و انا اكرم الاولين و الآخرين على اللَّه و لا فخر ، و انا اول الناس خروجا اذا بعثوا ، و انا قائدهم اذا وفدوا و انا خطيبهم اذا انصتوا ، و انا شفيعهم اذا حبسوا ، و انا مبشّرهم اذا أئسوا - الكرامة ، و المفاتيح يومئذ بيدى فاكسى حلة من حلل الجنة ، ثم أقوم عن يمين العرش ليس احد من الخلائق يقوم ذلك المقام غيرى . »\r\nبه حكم آنك اين خصلتها جمله موهبت الهى است و عطاء ربانى ، و هيچ چيز از آن كسب بشر نه . مصطفى ع گفت -\r\nو لا فخر -\r\nيعنى كه نه از روى مفاخرت ميگويم كه آن همه موهبت الهى است و هيچ از آن مكتسب من نيست . و فخر كه كنند به چيزى كنند كه مكتسب خود بود نه موهبت محض .\r\nقوله تعالى -  الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ  - حق تلاوت آنست كه قرآن خوانى بسوز و نياز و صفاء دل و اعتقاد پاك ، به زبان ذاكر و بدل معتقد ، و بجان صافى ، زبان در ذكر و دل در حزن و جان با مهر ، زبان باوفا و دل باصفا و جان با حيا ، زبان در كار و دل در راز و جان در ناز .\r\nپير طريقت گفت : - « بنده در ذكر بجايى رسد كه زبان در دل برسد ، و دل در جان برسد و جان در سرّ برسد و سر در نور برسد ، دل فا زبان گويد خاموش جان فا دل گويد خاموش سر فا جان گويد خاموش ! اللَّه فارهى گويد - بندهء من دير بود تا تو ميگفتى اكنون من ميگويم و تو مىنيوش ! » .\r\n\r\nالنوبة الاولى\r\nقوله تعالى -  وَ إِذِ ابْتَلى إِبْراهِيمَ  بياموزد ابراهيم را  رَبُّهُ  خداوند او  بِكَلِماتٍ  بسخنانى چند و فرمانى چند  فَأَتَمَّهُنَّ  آن را بسر برد و فرونگذاشت ،  قالَ  گفت خداى عز و جل  إِنِّي جاعِلُكَ  من ترا خواهم كرد  لِلنَّاسِ  مر مردمان را  إِماماً  پيشوايى در دين  قالَ  گفت  وَ مِنْ \r\n\r\n","description":"","footnote":"","page_name":" 344 ","page_number":354},
  {"content":"\r\n\r\n ذُرِّيَّتِي  و از فرزندان من هم  قالَ  گفت خداوند  لا يَنالُ  نرسد  عَهْدِي الظَّالِمِينَ  پسند من و نيكبختى در دين من به بيگانگان .\r\n وَ إِذْ جَعَلْنَا الْبَيْتَ  - و كرديم اين خانه را  مَثابَةً لِلنَّاسِ  باز گشتن گاهى مردمان را  وَ أَمْناً  و جاى امن ايشان ،  وَ اتَّخِذُوا  و اللَّه فرمود كه گيريد  مِنْ مَقامِ إِبْراهِيمَ  ايستادن گاه ابراهيم و خانگه وى  مُصَلًّى  قبله و نمازگاه  وَ عَهِدْنا إِلى إِبْراهِيمَ وَ إِسْماعِيلَ  و فرموديم ابراهيم و اسماعيل را  أَنْ طَهِّرا بَيْتِيَ  كه پاك داريد و بزرگ خانهء من  لِلطَّائِفِينَ  طواف كنندگان را گرد آن ،  وَ الْعاكِفِينَ  و نشينندگان در آن  وَ الرُّكَّعِ السُّجُودِ  و نمازگران بسوى آن .\r\n\r\nالنوبة الثانية\r\n- قوله تعالى :  وَ إِذِ ابْتَلى إِبْراهِيمَ رَبُّهُ بِكَلِماتٍ  الآية . . .\r\nاختلافست ميان علما كه آن سخنان و فرمان حق چه بود و چند بود كه رب العالمين ابراهيم را به آن بيازمود ، ابن عباس گفت بروايت طاوس ازو كه : - اللَّه تعالى فرمان داد وى را بده چيز از تطهير و تأديب ، پنج در تن و پنج در سر ، اما آن پنج كه در سرست : - آب در دهن كردن و در بينى كردن و مسواك كردن و شارب گرفتن و موى سر به دو شاخ كردن ، و آن پنج كه در تن است : - ختنه كردن و ناخن بريدن و موى زير دست كندن و زير ازار ستردن و به آب استنجا كردن . و گفته‌اند - كه پنجم آب دراز ارزدن است . و خداى عز و جل امّت مصطفى را به اين آداب و سنن فرمود و گفت -  « فَاتَّبِعُوا مِلَّةَ إِبْراهِيمَ حَنِيفاً  پس كيش ابراهيم رويد و سنت وى بجاى آريد . و مصطفى آن را تقرير كرد و گفت :\r\n« الفطرة عشرة - المضمضة و الاستنشاق و السّواك و قصّ الشارب و تقليم الاظفار و غسل البراجم يعنى وسط الاصابع ، و نتف الإبط و الانتضاح بالماء و الختان و الاستحداد قال سعيد بن المسيّب - اختتن ابراهيم بعد مائة و عشرين سنة بالقدوم - و هى قرية بالشام ، ثمّ عاش بعد ذلك ثمانين سنة . قال - و كان ابراهيم اوّل من اضاف الضّيف ، و اوّل من\r\n\r\n","description":"","footnote":"","page_name":" 345 ","page_number":355},
  {"content":"\r\n\r\nاختتن ، و اوّل من قصّ الشارب ، و اوّل من قلّم الظّفر ، و اوّل من استحد ، و اول من رأى الشيب ، فقال يا ربّ ما هذا قيل له هذا وقار قال يا ربّ زدنى وقارا .\r\nقولى ديگر از ابن عباس آورده‌اند بروايت عكرمه ازو - كه آن كلمات سى سهم است از شرايع الاسلام و اصول دين و مايهء ايمان و ده سهم از آن در سورة التوبة گفت -  التَّائِبُونَ الْعابِدُونَ . . .  الى آخر الآية . و ده سهم در سورة الاحزاب  إِنَّ الْمُسْلِمِينَ وَ الْمُسْلِماتِ . . .  الى آخرها . و ده سهم در ابتداء سورة ،   قَدْ أَفْلَحَ الْمُؤْمِنُونَ   ، و در اثناء المعارج . و هيچ كس را از مسلمانان اين جمله خصال نيازمودند در دين كه چنان بجاى آورد ، و به آن درست آمد كه ابراهيم ع و اللَّه تعالى او را بدان بستود . گفت «  فَأَتَمَّهُنَّ »  هيچ از آن فرو نگذاشت و بتمامى بگزارد . و قيل ان اللَّه تعالى ابتلاه فى ماله و نفسه و ولده و قلبه - فسلّم ماله الى الضيفان ، و ولده الى القربان ، و نفسه الى النيران ، و قلبه الى الرحمن فاتّخذه خليلا و اثنى عليه ، فقال  « وَ إِبْراهِيمَ الَّذِي وَفَّى »  او را در مال بيازمود و در نفس و فرزند و دل - مال بمهمان داد و فرزند بقربان و تن به آتش نمرود و دل با حق پرداخت و رب العالمين گفت -  وَ إِبْراهِيمَ الَّذِي وَفَّى  ابراهيم تقصير نكرد ، بندگى بجاى آورد و شرائط آن بتمامى بگزارد من او را بدوست خود گرفتم ، فذلك فى قوله  وَ اتَّخَذَ اللَّهُ إِبْراهِيمَ خَلِيلًا  .\r\nابراهيم نامى است سريانى و معناه - اب رحيم - فحولت الحاء هاء - كما قيل فى مدحته و مدحته و قيل معناه - برىء من الاصنام و هام الى ربّه - لقوله تعالى  إِنِّي ذاهِبٌ إِلى رَبِّي   قالَ إِنِّي جاعِلُكَ لِلنَّاسِ إِماماً  - اللَّه گفت من ترا پيشروى گردانم كه جملهء نيك مردان و شايستگان به تو اقتدا كنند ، آن گه اين خبر را تحقيق كرد و اين وعده وفا گردانيد و گفت  مِلَّةَ أَبِيكُمْ إِبْراهِيمَ  - اى اتبعوا ملّته فى التوحيد اى شما كه خلائق‌ايد تا بقيامت بر پى پدر خويش رويد ابراهيم ، در توحيد او را پس روى كنيد .\r\n إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ  - اقتدا كنيد بوى كه وى پيشروى بود خداپرست ، يكتا گوى ، فرمان بردار ، پاك سيرت ، و هرگز از جمله مشركان نبود .\r\n\r\n","description":"","footnote":"","page_name":" 346 ","page_number":356},
  {"content":"\r\n\r\n قالَ وَ مِنْ ذُرِّيَّتِي  - ابراهيم گفت خداوندا - و از فرزندان من همچنين پيش روان و امامان كن تا خلق بايشان اقتدا كنند ، ندانست ابراهيم كه از پشت وى ناگرويدگان خواهند زاد ، او را آگاه كردند و گفتند -  لا يَنالُ عَهْدِي الظَّالِمِينَ  شرف شايستگى پيشوايى در راه بردن به من به بيگانگان نرسد ، و ناگرويدگان را در نيابد يعنى از فرزندان تو هر كه ظالم بود امامى را شايسته نباشد . اين عهد بمعنى - نبوت است بقول سدى ، و بقول عطا رحمت است و بقول مجاهد طاعت - يعنى ليس لظالم ان يطاع فى ظلمه . و\r\nقال النبى فى قوله .\r\n لا يَنالُ عَهْدِي الظَّالِمِينَ  - لا طاعة الّا فى المعروف ، و ظالمان\r\nاينجا مشركان‌اند - چنانك جاى ديگر گفت -  أَلا لَعْنَةُ اللَّهِ عَلَى الظَّالِمِينَ  ،  وَ الظَّالِمِينَ أَعَدَّ لَهُمْ عَذاباً أَلِيماً  - و در قرآن ظالم است بمعنى - سارق - و ذلك فى قوله تعالى  كَذلِكَ نَجْزِي الظَّالِمِينَ  . و قال تعالى  فَمَنْ تابَ مِنْ بَعْدِ ظُلْمِهِ  اى من بعد سرقته . و ظالم است بمعنى - جاحد - كقوله تعالى -  بِما كانُوا بِآياتِنا يَظْلِمُونَ  يعنى بالقرآن يجحدون ، و قال تعالى « و ظلموا بها » اى جحدوا . و ظالم است بمعنى آنكه بر ديگران ظلم كند - كقوله تعالى -  إِنَّهُ لا يُحِبُّ الظَّالِمِينَ  . و ظالم است . بمعنى آنك بر خود ظلم كند بمعصيتى كه از وى در وجود آيد بى آنك شريك آرد - كقوله تعالى  فَتَكُونا مِنَ الظَّالِمِينَ  و كقوله  إِنِّي كُنْتُ مِنَ الظَّالِمِينَ .  رافضيان اينجا سؤال ميكنند كه بو بكر و عمر استحقاق ولايت از كجا يافتند ؟ بعد از آنك صنم پرستيده بودند ؟ و رب العالمين ميگويد -  لا يَنالُ عَهْدِي الظَّالِمِينَ  ؟ - جواب آنست كه ايشان را استحقاق ولايت بعد از اسلام پديد آمد و بعد از اسلام كفر را اثر نماند ، كه اللَّه تعالى گفت -  قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ  و قال النبى صلّى اللَّه عليه و آله و سلم - الاسلام يهدم ما قبله .\r\nو قوله تعالى  وَ إِذْ جَعَلْنَا الْبَيْتَ مَثابَةً لِلنَّاسِ  الآية . . . - صفت كعبه مىكند ميگويد اين خانه را باز گشتن گاه خلق كرديم كه مىآيند به آن و باز ميآيند ، هر چند كه بيش آيند بيش خواهند كه آيند ،\r\n\r\n","description":"","footnote":"","page_name":" 347 ","page_number":357},
  {"content":"\r\n\r\n مثاب لافناء القبائل كلّها * تخبّ اليها اليعملات الطلائع \r\nاين از آنست كه كعبه مستروح دوستانست ، و آرام گاه مشتاقان ، و خداى را عز و جل در زمين چهار چيز است كه سلوت و سكون دوستان وى به آن چهار چيز است : - الكعبة و عليها طلاوة الوقار ، و القران و عليه بهاؤه ، و السلطان و عليه ظله ، و المؤمن و فيه نوره .\r\n وَ أَمْناً  - و ايمن كرديم آن خانه عرب را تا ايشان بوى آزرم ميدارند و از جهانيان بوى مخصوص باشند ، و كان يؤخذ الرجل منهم فيقول انا حرمى فيلى عنه - اين همانست كه گفت  وَ آمَنَهُمْ مِنْ خَوْفٍ  - جاى ديگر گفت -  أَ وَ لَمْ يَرَوْا أَنَّا جَعَلْنا حَرَماً آمِناً وَ يُتَخَطَّفُ النَّاسُ مِنْ حَوْلِهِمْ  . و گفته‌اند  وَ أَمْناً  بمعنى آنست كه جاى امن است كه در آن صيد نگيرند و قتل نكنند خداوند عز و جل چون حرمت آن بقعه بفرمود و جاى امن ساخت ، اندر طبايع عرب هيبت وى بنهاد تا جملهء عرب آن را حرمت داشتند و اندر آن قتل و قتال نكردند ، اگر كسى كشندهء پدر يا كشندهء برادر اندر حرم بيافتى هيچ نگفتى و او را نيازردى ، و حرب كردن در آن به هيچ وجه روا نداشته‌اند ، اما امروز اگر تقديرا اهل مكه باغى شوند خلافست ميان علما كه حكم ايشان چه باشد : - قومى گفتند نشايد با ايشان حرب كردن لكن جوانب ايشان بگيرند ، و ازيشان مواد طعام منع كنند ، تا بضرورت رجوع كنند . باز بعضى گفتند روا باشد با اهل حرم چون باغى شوند حرب كردن ، و ايشان را به حق و عدل باز آوردن جبرا و قهرا ، امّا حدّ زدن اندر حرم بمذهب شافعى روا بود ، و بر مذهب بو حنيفه اگر جنايت اندر حرم آرد روا بود حد زدن اندر حرم ، و اگر جنايت اندر حلّ بود لكن بگريزد و پناه فاحرم برد روا نباشد اندر حرم حد زدن ، لكن كار بر وى تنگ كنند تا بضرورت بيرون آيد . و چنانك اندر طبايع عرب هيبت حرم بنهاد رب العزة اندر طبايع حيوان نيز اثرى بنهاد ، تا اگر گرگى از پى آهويى دود چون آهو اندر حرم رود گرگ قصد وى نكند ، و باز گردد ، چنانك قتل و قتال نشايد اندر حرم صيد كردن هم نشايد ، و درخت و گياه حرم بر كندن و درودن هم نشايد ، هر آنچه تازه و تر بود و خود رست بود مگر گياهى كه آن را اذخر گويند كه آهنگران و زرگرانرا\r\n\r\n","description":"","footnote":"","page_name":" 348 ","page_number":358},
  {"content":"\r\n\r\nبه كار آيد ، اما آنچه خشك شده باشد از درخت و گياه روا باشد بر كندن آن و منفعت گرفتن از آن ، يا خود رست نباشد كه آدمى كشته بود و پرورده يا جنس آن باشد كه آدميان بكارند ، و پرورند ، اين حرام نباشد اگر چه خود رسته بود . و مثال اين حيوان است - حيوان اهلى چون گاو و گوسپند و شتر اندر حرم و احرام شايد گشت ، باز حيوان وحشى صيد باشد و اندر حرم و احرام نشايد كشت ، و درخت هم برين مثال باشد و آنچه حرام باشد از درخت و گياه چون بر كنند ضمان واجب آيد ، و ضمان چنان باشد كه قيمت كنند پس اگر خواهد به قيمت وى طعام خرد و بدرويشان دهد ، درويشى را نيم صاع ، و اگر خواهد قربانى خرد و اندر حرم قربان كند ، و اصل اين تحريم آن خبرست كه مصطفى ع گفت روز فتح مكه -\r\n« يا ايّها النّاس ، انّ اللَّه سبحانه و تعالى حرّم مكة يوم خلق السماوات و الارض فهى حرام الى يوم القيمة ، لا يحلّ لامرئ يؤمن باللّه و اليوم الآخر ان يسفك فيها دما ، او يعضد بها شجرا ، و انّها لا تحلّ لاحد بعدى ، و لا تحل لى الى هذه الساعة غضبا على اهلها ، ألا و هى قد رجعت على حالها بالامس ألا ليبلغ الشاهد الغائب فمن قال ان رسول اللَّه قد قتل بها - فقولوا ان اللَّه تعالى قد احلّها لرسول اللَّه و لم يحلّها لك »\r\nبه حكم اين خبر اندر اصل آفرينش اين موضوع حرم محترم بودست : و بعضى گفته‌اند بروزگار ابراهيم خليل ع حرم پيدا شدست بدعاء وى ، و بعضى گفتند خانهء كعبه اندر اول ياقوتى روشن بود از بهر آدم از بهشت آورده ، چنانك از جوانب روشنايى آن خانه بتافته است حرم گشتست . و گفته‌اند چون آدم ع اندر فناء كعبه بنشستى ، فريشتگان بر جوانب وى به خدمت بامر خداى عز و جل بيستادندى و موضع ايستادن ايشان حد حرم بود . اما در مقدار حرم و بيان حد وى اختلافست ميان علما - ائمه حديث گفتند - حدّ حرم از راه مدينه بر سه ميل است و از راه عراق هفت ميل ، و از راه جعرانه نه ميل ، و از راه طائف هفت ميل ، و از راه جده ده ميل .\r\nو از امام جعفر ( ع ) روايت كردند كه مقدار حرم از سوى مشرق شش ميل است و از جانب ديگر دوازده ، و از جانب سديگر هشتده ميل ، و از جانب چهارم بيست و چهار ميل ، هر چه اندر ضمن اين مواضع است حرم است ، و به حكم شرع محترم است ، و جاى امن\r\n\r\n","description":"","footnote":"","page_name":" 349 ","page_number":359},
  {"content":"\r\n\r\nخلق است ، چنانك رب العزة گفت -  مَثابَةً لِلنَّاسِ وَ أَمْناً  آن گه نمازگزاران بسوى آن خانه بستود و گفت -  وَ اتَّخِذُوا مِنْ مَقامِ إِبْراهِيمَ مُصَلًّى  از مقام ابراهيم جاى نماز گرفتند يعنى كه آن خانه كه ابراهيم كرد قبله گرفتند . و اين بر قراءة نافع است و شامى  وَ اتَّخِذُوا  بر لفظ خبر . اما قراءت باقى  وَ اتَّخِذُوا  بر لفظ امر معنى آنست كه اللَّه فرمود كه مقام ابراهيم را قبله گيريد ، و نماز بسوى آن كنيد ، يعنى آن خانه كه وى بنا كرد .\r\nو روى انّ رسول اللَّه اخذ بيد عمر فلما اتى على المقام . قال له عمر - هذا مقام أبينا ابراهيم ؟ قال نعم ، قال - أ فلا نتخذه مصلّى ؟ - فانزل اللَّه تعالى .\r\n وَ اتَّخِذُوا مِنْ مَقامِ إِبْراهِيمَ مُصَلًّى  - و گفته‌اند مقام ابراهيم آن سنگ معروفست كه ابراهيم قدم بر آن نهاد و آنچه گفت نماز گاه سازيد يعنى دو ركعت نماز سنت خلف المقام بجاى آريد آن گه كه حج ميكنيد .\r\n وَ عَهِدْنا  - اينجا بمعنى - امر - است ميگويد ابراهيم و اسماعيل را فرموديم كه خانهء من پاك داريد از بتان و افعال مشركان . قال بعضهم - النجاسة على قسمين نجاسة ذات و نجاسة فعل ، فما كان من نجاسة ذات لم يطهّره الّا الماء و ازالة عينه به و ما كان من نجاسة فعل المشركين و احضار اصنامهم فيه و حوله فامر - و اللَّه اعلم - بابعادها عنه ، و تطهيره بالصّلاة و الزكاة . و گفته‌اند - تطهير خانه آنست كه بناء آن بر تقوى نهند يعنى كه تقوى را و رضاء خداى را بنا نهند ، چنانك اللَّه گفت تعالى و تقدس -  أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ   لِلطَّائِفِينَ  - ايشانند كه از اقطار عالم روى بدان دارند تا گرد آن طواف كنند ،  وَ الْعاكِفِينَ  - اهل مكه‌اند و مجاوران حرم كه آنجا مسكن دارند .  وَ الرُّكَّعِ السُّجُودِ  نماز كنندگانند كه در نماز هم ركوع است و هم سجود ، نماز كننده هم راكع است و هم ساجد .\r\nروى عن ابن عباس قال قال رسول اللَّه صلى اللَّه عليه و آله و سلّم - انّ اللَّه تعالى فى\r\n\r\n","description":"","footnote":"","page_name":" 350 ","page_number":360},
  {"content":"\r\n\r\nكل يوم عشرين و مائة رحمة ينزل على هذا البيت - ستون للطّائفين و اربعون للمصلّين و عشرون للناظرين .\r\n\r\nالنوبة الثالثة\r\n- قوله تعالى - :  وَ إِذِ ابْتَلى إِبْراهِيمَ رَبُّهُ بِكَلِماتٍ  - روى عن الحسن رض قال ابتلاه اللَّه بالكواكب و القمر و الشمس فاحسن القول فى ذلك ، اذ علم ان ربّه دائم لا يزول ، و ابتلاه به ذبح الولد فصبر عليه و لم يقصّر . گفت بر آراستند كوكب تابان و آفتاب درخشان و خليل را آزمونى كردند و ذلك لعلم المبتلى لا لجهل المبتلى يعنى كه تا با وى نمايند كه از و چه آيد و در راه بندگى چون رود ، خليل خود سخت هنرى و روز به و سعادتمند برخاسته بود ، گفت  هذا رَبِّي  - قيل فيه اضمار يعنى يقولون هذا ربى - ميگويند اين بيگانگان كه اين خداى منست ! نيست كه اين از زيرينان است و نشيب گرفتگان ، و من زيرينان و نشيب گرفتگان را دوست ندارم ، زهى خليل ! كه نكته سنّيت گفت از زير جست و دانست كه خداوندى بر زبرست فوق عباده ، باز كه نشيب گرفت از و برگشت ، و گفت زيرينان را دوست ندارم ، كه ايشان خدايى را نشايند . خداوندان تحقيق به اينجا رمزى ديگر گفته‌اند و لطيفهء ديگر ديده‌اند ، گفتند ز اوّل خاك خليل را به آب خلّت بياميختند ، و سرّش به آتش عشق بسوختند ، و جانش به مهر سرمديّت بيفروختند ، و درياى عشق در باطن وى بر موج انگيختند ، آن گه سحرگاهان در آن وقت صبوح عاشقان ، و هاى و هوى مستان ، و عربدهء بيدلان چشم باز كرد از سر خمار شراب خلّت و مستى عشق گفت -  هذا رَبِّي  اين چنانست كه گويند :\r\n از بس كه درين ديده خيالت دارم * در هر چه نگه كنم تويى پندارم \r\nاين مستى و عشق هر دو منهاج بلااند و مايهء فتنه ، نه بينى كه عشق تنها يوسف كنعانى را كجا او كند ، و مستى تنها كه با موسى عمران چه كرد ، و در خليل هر دو جمع آمدند پس چه عجب اگر از سرمستى و عربدهء ببدلى در ماه و ستاره نگرست و گفت  هذا رَبِّي  اين آنست كه گويند مست چه داند كه چه گويد و گر خود بدانستى پس مست كى بودى ؟\r\n گفتى مستم ، بجان من گر هستى * مست آن باشد كه او نداند مستى ! \r\nاما ابتلاء خليل به ذبح فرزند آن بود ، كه يك بار خليل در جمال اسماعيل نظاره\r\n\r\n","description":"","footnote":"","page_name":" 351 ","page_number":361},
  {"content":"\r\n\r\nكرد التفاتيش پديد آمد آن تيغ جمال او دل خليل را مجروح كرد ، فرمان آمد كه يا خليل ما ترا از آزر و بتان آزرى نگاه داشتيم تا نظارهء روى اسماعيل كنى ؟ رقم خلّت ما و ملاحظه اغيار بهم جمع نيابد ما را چه نظارهء تراشيدهء آزرى و چه نظارهء روى اسمعيلى\r\n بهرچ از راه باز افتى چه كفر آن حرف و چه ايمان * بهرچ از دوست و امانى چه زشت آن نقش و چه زيبا \r\nبسى بر نيامد كه تيغش در دست نهادند گفتند اسماعيل را قربان كن كه در يك دل دو دوست نگنجد .\r\n با دو قبله در ره توحيد نتوان رفت راست * يا رضاء دوست بايد يا هواى خويشتن \r\nاز روى ظاهر قصهء ذبح معلوم است و معروف ، و از روى باطن بلسان اشارت مر او را گفتند : - « به تيغ صدق دل خود را از فرزند ببر » الصدق سيف اللَّه فى ارضه ما وضع على شيء الّا قطعه - خليل فرمان بشنيد ، به تيغ صدق دل خود را از فرزند ببريد ، مهر اسمعيلى از دل خود جدا كرد . ندا آمد كه - يا ابراهيم  « قَدْ صَدَّقْتَ الرُّؤْيا »  و لسان الحال يقول :\r\n هجرت الخلق طرّا فى هواكا * و ايتمت الوليد لكى اراكا \r\n وَ إِذْ جَعَلْنَا الْبَيْتَ  الاية . . . - ميگويد مردمان را خانهء ساختم خانهء و چه خانهء ! بيت خلقته من الحجر ، لكن اضافته الى الازل ، بيگانه در نگرد جز حجرى و مدرى نبيند ، كه از خورشيد جز گرمى نبيند چشم نابينا ، دوست در نگرد وراء سنگ رقم تخصيص و اضافت بيند ، دل بدهد جان در بازد .\r\n انّ آثارنا تدلّ علينا * فانظروا بعدنا الى الآثار \r\nآرى ! هر كه آثار دوست ديد نه عجب اگر از خويشتن و پيوند ببريد ، و لهذا قيل - بيت من رآه نسى مزاره و هجرد ياره و استبدل بآثاره آثاره ، بيت من طاف حوله طافت اللطائف بقلبه ، فطوفة بطوفة و شوطة بشوطة .  هَلْ جَزاءُ الْإِحْسانِ إِلَّا الْإِحْسانُ  بيت من وقع شعاع انواره تسلى عن شموسه و اقماره ، بيت كما قيل .\r\n\r\n","description":"","footnote":"","page_name":" 352 ","page_number":362},
  {"content":"\r\n\r\n انّ الدّيار فان صمّت فانّ لها * عهدا باحبابنا اذ عندها نزلوا \r\nدرويش را ديدند بر سر باديه ميان در بسته ، و عصا و ركوه در دست ، چون والهان و بيدلان سرمست ، و بى خود سر بباديه در نهاده مىخراميد ، و با خود اين ترنم ميكرد : -\r\n خون صديقان بيالودند و زان ره ساختند * جز بجان رفتن درين ره يك قدم را باز نيست \r\nگفتند - اى درويش از كجا بيامدى و چندست كه درين راهى ؟ گفت - هفت سال است تا از وطن خود بيامدم ، جوان بودم پيرگشتم درين راه ، و هنوز به مقصد نرسيدم ، آن گه بخنديد و اين بيت بر گفت .\r\n زر من هويت و ان شطّت بك الدّار * و حال من دونه حجب و استار\r\nلا يمنعنّك بعد من زيارته * انّ المحبّ لمن يهواه زوّار \r\nاى مسكين ! يكى تأمل كن در آن خانه كه نسبت وى دارد و رقم اضافت ، چون خواهى كه بوى رسى چندت بار بلا بايد كشيد و جرعهء محنت نوش بايد كرد ، و جان بر كف بايد نهاد ، آن گه باشد كه رسى و باشد كه نرسى ! پس طمع دارى كه و ازين بضاعت مزجاة كه تو دارى ، آسان آسان به حضرت جلال و مشهد وصال لم يزل و لا يزال رسى ؟ هيهات ! !\r\n نتوان گفتن حديث خوبان آسان * آسان آسان حديث ايشان نتوان \r\nيحكى عن محمد بن حفيف عن ابى الحسين الدراج ، قال : كنت احجّ فيصحبنى جماعة فكنت احتاج الى القيام معهم و الاشتغال بهم ، فذهبت سنة من السّنين و خرجت الى القادسيّة ، فدخلت المسجد فاذا رجل فى المحراب مجذوم عليه من البلاء شيء عظيم فلمّا رآنى سلّم علىّ ، و قال لى يا ابا الحسين عزمت الحجّ ؟ قلت نعم ، على غيظ منى و كراهيّة له ، قال فقال - لى الصّحبة . فقلت فى نفسى انا هربت من الاصحّاء اقع فى يدى مجذوم . قلت لا ، قال لى - افعل ، قلت - لا و اللَّه لا افعل ، فقال لى يا ابا الحسين يصنع اللَّه للضعيف حتّى يتعجب منه القوىّ فقلت - نعم على الانكار عليه ، قال فتركته فلمّا صلّيت العصر مشيت الى ناحية المغيثه ، فبلغت فى الغد ضحوة فلمّا دخلت اذا انا بالشيخ ، فسلّم علىّ و قال لى - يا ابا الحسين يصنع اللَّه للضّعيف حتى يتعجّب منه القوى ، قال - فاخذنى\r\n\r\n","description":"","footnote":"","page_name":" 353 ","page_number":363},
  {"content":"\r\n\r\nشبه الوسواس فى امره ، قال فلم احسّ حتّى بلغت القرعا على العدو ، فبلغت مع الصّبح ، فدخلت المسجد ، فاذا انا بالشيخ قاعد ، و قال يا ابا الحسين يصنع اللَّه للضّعيف حتى يتعجّب منه القوىّ . قال فبادرت اليه ، فوقعت بين يديه على وجهى ، فقلت - المعذرة الى اللَّه و اليك قال لى - مالك ؟ قلت اخطأت قال - و ما هو ؟ قلت الصحبة - قال أ ليس حلفت ؟ و انّا نكره ان نحنّثك ، قال - قلت فاراك فى كلّ منزل ؟ قال - لك ذلك ، قال - فذهب عنّى الجوع و التّعب فى كلّ منزل ليس لى همّ الا الدخول الى المنزل فاراه الى ان بلغت المدينة فغاب عنّى فلم اره . فلمّا قدمت مكة حضرت أبا بكر الكتانى و ابا الحسين المزين فذكرت لهم ، فقالوا لى - يا احمق ذاك ابو جعفر المجذوم و نحن نسأل اللَّه ان نراه ، و قالوا - ان لقيته فتعلّق به لعلّنا نراه . قلت نعم ، قال فلمّا خرجنا الى منى و عرفات لم القه ، فلمّا كان يوم الجمرة رميت الجمار فجذبنى انسان ، و قال لى يا ابا الحسين السّلام عليك ، فلمّا رأيته لحقنى اىّ حالة عظيمة من رؤيته ، فصحت و غشى علىّ ، و ذهب عنى و جئت الى مسجد الخيف ، فاخبرت اصحابنا . فلمّا كان يوم الوداع صلّيت خلف المقام ركعتين ، و رفعت يدى . فاذا انسان جذبنى خلفى ، فقال يا ابا الحسين عزمت ان تصيح قلت لا - اسألك ان تدعوا لى ، فقال - سل ما شئت ، فسالت اللَّه تعالى ثلث دعوات فامّن على دعائى ، فغاب عنّى فلم اره ، فسألته عن الادعية فقال - امّا احدها فقلت - يا رب حبّب الى الفقر فليس فى الدّنيا شيء احب الى منه ، الثانى قلت - اللّهم لا تجعلنى ممن ابيت ليلة ولى شيء ادّخره لغد ، و انا منذ كذا و كذا سنة مالى شيء ادّخره ، و الثالث قلت - اللّهمّ اذا اذنت لاوليائك ان ينظروا اليك فاجعلنى منهم و انا ارجو ذلك . قال السلمى - ابو جعفر المجذوم بغدادى و كان شديد العزلة و الانفراد و هو من اقران ابى العباس بن عطاء و يحكى عنه كرامات .\r\n\r\nالنوبة الاولى\r\nقوله تعالى -  وَ إِذْ قالَ إِبْراهِيمُ  - گفت ابراهيم  رَبِّ  خداوند من  اجْعَلْ هذا بَلَداً آمِناً  اين جاى را شهرى كن بى بيم ،  وَ ارْزُقْ أَهْلَهُ مِنَ الثَّمَراتِ  و روزى ده كسان آن را از ميوه‌ها ،  مَنْ آمَنَ مِنْهُمْ بِاللَّهِ وَ الْيَوْمِ \r\n\r\n","description":"","footnote":"","page_name":" 354 ","page_number":364},
  {"content":"\r\n\r\n الْآخِرِ  هر كه استوار گيرد ترا بيكتايى و رستاخيز را به بودنى ،  قالَ وَ مَنْ كَفَرَ  گفت و ناگرويده را هم ،  فَأُمَتِّعُهُ قَلِيلًا  او را برخوردار كنم اينجا درنگى اندك ،  ثُمَّ أَضْطَرُّهُ إِلى عَذابِ النَّارِ  پس وى را فرا نپاوم « 1 » تا ناچاره رسد به عذاب آتش ،  وَ بِئْسَ الْمَصِيرُ  و بد جايگاهست و شدن گاه .\r\n وَ إِذْ يَرْفَعُ إِبْراهِيمُ  - و مىبرآورد ابراهيم  الْقَواعِدَ مِنَ الْبَيْتِ  بناهاى خانه را  وَ إِسْماعِيلُ  و فرزند وى اسماعيل  رَبَّنا تَقَبَّلْ مِنَّا  مىگفتند - خداوند ما فرا پذير از ما  إِنَّكَ أَنْتَ السَّمِيعُ الْعَلِيمُ  كه تويى شنوا و دانا\r\n رَبَّنا  - خداوند ما  وَ اجْعَلْنا مُسْلِمَيْنِ لَكَ  ما را هر دو مسلمان گردن نهاده كن ترا  وَ مِنْ ذُرِّيَّتِنا أُمَّةً مُسْلِمَةً لَكَ  و از فرزندان ما گروهى كن مسلمانان - گردن نهادگان - ترا  وَ أَرِنا مَناسِكَنا  و رد ما آموز و با ما نماى مناسك حج ما  وَ تُبْ عَلَيْنا  و باز پذير ما را و با خود ميدار  إِنَّكَ أَنْتَ  كه تو كه تويى  التَّوَّابُ الرَّحِيمُ  توبه ده و باز پذيرى بخشاينده و مهربان .\r\n رَبَّنا  خداوند ما  وَ ابْعَثْ فِيهِمْ  بفرست در ميان ايشان  رَسُولًا مِنْهُمْ  رسولى هم ازيشان ،  يَتْلُوا عَلَيْهِمْ  تا بريشان خواند  آياتِكَ  سخنان تو  وَ يُعَلِّمُهُمُ  و در ايشان آموزد  الْكِتابَ وَ الْحِكْمَةَ  نامه و دانش كتاب تو و حكمت خود ،  وَ يُزَكِّيهِمْ  و ايشان را روز به و هنرى افزاى و پاك كند  إِنَّكَ أَنْتَ  كه تو كه تويى  الْعَزِيزُ  تاوندهء و توانندهء به هيچ هست نماننده .  الْحَكِيمُ  داناى راست دان نيكو دان .\r\n\r\n\r\n","description":"","footnote":"\r\n( 1 ) فرا نپاوم : - كذا فى نسختين الف و ج\r\n","page_name":" 355 ","page_number":365},
  {"content":"\r\n\r\n وَ مَنْ يَرْغَبُ  - آن كيست كه باز گرايد و باز نشيند  عَنْ مِلَّةِ إِبْراهِيمَ  از كيش ابراهيم و دين وى  إِلَّا مَنْ سَفِهَ نَفْسَهُ  مگر در خويشتن سبك خردى نادان خويشتن ناشناس ،  وَ لَقَدِ اصْطَفَيْناهُ فِي الدُّنْيا  و خود بر گزيديم وى را و پاك كرديم پيشوايى دين را درين جهان ،  وَ إِنَّهُ فِي الْآخِرَةِ لَمِنَ الصَّالِحِينَ  و وى در آن جهان از نيكان شايستگانست .\r\n\r\nالنوبة الثانية\r\n- قوله تعالى - :  وَ إِذْ قالَ إِبْراهِيمُ . . .  الآية . . . اين آن وقت بود كه ابراهيم كودك خود را اسماعيل و مادر وى را هاجر برد و بفرمان حق ايشان را در آن وادى بى زرع بنشاند ، آنجا كه اكنون خانهء كعبه است ، پس ازيشان باز گشت تا آنجا كه خواست كه از ديدار چشم ايشان غائب گردد ، خداى را عز و جل خواند و گفت  رَبِّ اجْعَلْ هذا بَلَداً آمِناً  - همانست كه در آن سورة ديگر گفت -  رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ  - خداوند ما بنشاندم فرزند خود را بهامونى بى بر نزديك خانهء تو ، خانهء با آزرم با شكوه و بزرگ داشته ، خداوندا تا نماز بپاى دارند ، و آن خانه نماز را قبله گيرند . آن گه ايشان را روزى فراوان خواست و همسايگان خواست كه وادى بى زرع و بى نبات بود ، و بيابانى بى اهل و بى كسان بود ، گفت -  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  خداوندا دل قومى را از مردمان چنان كن كه مىشتابد به اين خانه و بايشان  وَ ارْزُقْهُمْ مِنَ الثَّمَراتِ  و ايشان را از ميوه‌هاى آن جهان روزى كن . خداى عز و جل دعاء وى اجابت كرد - فما مسلم الّا و يحب الحجّ - هيچ مسلمان نبود كه نه دوست دارد حج كردن و زيارت خانه ، و در هيچ ديار چنان ميوه كه آنجا برند به نيكويى و لطيفى و بسيارى نيست . قال اللَّه تعالى  يُجْبى إِلَيْهِ ثَمَراتُ كُلِّ شَيْءٍ رِزْقاً مِنْ لَدُنَّا  - و ابراهيم در آنچه خواست از روزى مؤمنانرا از ديگران جدا كرد و مستثنى ، و گفت -  مَنْ آمَنَ مِنْهُمْ بِاللَّهِ وَ الْيَوْمِ الْآخِرِ  از بهر آنك در باب هدايت\r\n\r\n","description":"","footnote":"","page_name":" 356 ","page_number":366},
  {"content":"\r\n\r\nفرزندان را بر عموم دعا كرده بود ، و گفته كه :\r\n وَ مِنْ ذُرِّيَّتِي  - و او را از تعميم با تخصيص آوردند و گفتند  لا يَنالُ عَهْدِي - الظَّالِمِينَ  پس چون اين دعا كرد تخصيص نگه داشت ، و مؤمنانرا از كافران جدا كرد ، رب العالمين آن تخصيص وى با تعميم برد و كافران را نيز در آورد ، گفت -  وَ مَنْ كَفَرَ  نعمت دنيا از كس دريغ نيست آشنا و بيگانه همه را از آن نصيب است ، عرض حاضر ياكله البرّ و الفاجر  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  پس در آخر آيت كافر از مؤمن باز بريد بنواخت دنيا و عطاء آن جهانى گفت -  فَأُمَتِّعُهُ قَلِيلًا ثُمَّ أَضْطَرُّهُ إِلى عَذابِ النَّارِ  - او را بر خوردار كنم زمانى اندك كه اين گيتىاند كست برسيدنى . و برسيدنى اندك بود و آمدنى نزديك ، و بعاقبت او را ناچاره به عذاب رسانيم ،  وَ بِئْسَ الْمَصِيرُ  و بد جايگاهى كه دوزخ است ، شدن گاه كافران . شامى  فَأُمَتِّعُهُ  خواند بجزم ميم و تخفيف تا ، باقى بفتح ميم و تشديد تا و هر دو قراءت بمعنى يكسانند .\r\nآن گه قصه بنا نهادن كعبه در گرفت گفت : -  وَ إِذْ يَرْفَعُ إِبْراهِيمُ  الآية . . .\r\nو قصه آنست كه عبد اللَّه بن عمرو بن العاص السهمى گويد - كعبه پيش از آفرينش ديگر زمين بر آب بود ، كفى خاك آميز ، سرخ رنگ بر روى آب گردان . دو هزار سال ، تا آن گه كه رب العالمين زمين را از آن بيرون آورد و باز گسترانيد ، ازينجاست كه كعبه را ام القرى خوانند و گويند - ما در زمين - كه زمين را از آن آفريده‌اند ، پس چون اللَّه تعالى زمين را راست كرد موضع كعبه در زمين پيدا بود ، بالا يكى ريك آميز سرخ رنگ ، پس چون رب العالمين آدم را به زمين فرستاد آدم بالايى داشت به مقدار هواء دنيا فرق وى به آسمان رسيده بود ، و آدم بآواز فريشتگان مينيوشيدى ، و از وحشت دنيا مىآسودى و انس ميگرفتى ، اما جانوران جهان از وى مىبترسيدند و مىبگريختند .\r\nو در بعضى اخبار آمده است كه فريشتهء بوى آمد كارى را و از وى بترسيد ، پس اللَّه سبحانه و تعالى او را فرو آورد بيد صنعت خويش تا بالاى وى به شصت گز باز آورد ، و آدم ع از\r\n\r\n","description":"","footnote":"","page_name":" 357 ","page_number":367},
  {"content":"\r\n\r\nشنيدن آواز فريشتگان باز ماند و مستوحش شد ، و به خداوند عز و جل ناليد ، جبرئيل آمد و گفت اللَّه ميگويد كه مرا در زمين خانه ايست ، رو كرد آن طواف كن ، چنانك فريشتگان را در آسمان ديدى كه گرد بيت المعمور طواف ميكردند . آدم برخاست از زمين هندوستان كه منزل وى آنجا بود و بدرياى عمان بر آمد به حج ، و اين دليل است كه آن گز كه بالاى وى شصت گز بود نه اين گز ما بود ، پس چون به مكه رسيد ، فرشتگان باستقبال وى آمدند و گفتند - يا آدم برّ حجك طف فقد طفنا قبلك بالفى عام . اى آدم نيك باد او پذيرفته بادا حج تو ! اى آدم طواف كن كه ما پيش از تو طواف كرديم به دو هزار سال . و گفته‌اند كه آدم پنجاه و چند حج كرد . و همه پياده كه در روى زمين بارگيرى نبود كه آدم را بر توانستى داشت . و گفته‌اند - ميان دو گام وى سه روزه راه بود ، هر جا كه پاى بر زمين مىنهاد آنجا شهرى است آبادان ، و هر چه ميان دو گام وى بود دشت است و بيابان ، چون به مكه آمد فريشتگان از بهر وى خيمهء از نور آوردند از بهشت به دو در ، و آن را بر موضع كعبه زدند ، يك دراز سوى مشرق و يكى از سوى مغرب ، و قنديل در آويختند ، و كرسى آوردند از بهشت از يك دانهء ياقوت سپيد و در ميان خيمه بنهادند ، تا آدم بر آن مىنشست . پس چون آدم ع از دنيا بيرون شد آن خيمه را به آسمان بردند كه ياقوت هم چنان نهاده بود درخشان و روشن ، جهانيان بوى تبرك ميكردند ، و بوى از آفتها و عاهتها و دردها شفا مىجستند ، از بس كه دست كافران و حائضان و ناشستگان بوى رسيد سياه شد . پس چون آب گشاد طوفان نوح را خداوند عز و جل نوح را فرمود تا بر گرفت و بر كوه بو قبيس پنهان كرده همانجا مىبود تا روزگار ابراهيم ع . پس اللَّه تعالى خواست كه كعبه را بر دست وى آبادان كند و ابراهيم را به آن گرامى كند ، و آيين آن مؤمنانرا تازه كند ، فرمود وى را كه مرا خانه‌ايست در زمين رو آن را بنا كن ، ابراهيم رفت بر براق و سكينه با وى و جبرئيل با وى ، به مكه آمد ، اسماعيل را دست باز گرفت ، و جبرئيل كار فرماى بود ، و سكينه در هوا باز ايستاده بود چون پارهء ميغ ، چهار سوى و آواز ميداد - كه « ابن علىّ - » بنا بر من نه - ابراهيم بر سايهء وى اساس نهاد و بنياد ساخت . اسماعيل سنگ مىآورد\r\n\r\n","description":"","footnote":"","page_name":" 358 ","page_number":368},
  {"content":"\r\n\r\nو بدست پدر ميداد ، و جبرئيل اشارت ميكرد و ابراهيم بر جامى نهاد .\r\nاينست كه اللَّه گفت جل جلاله : -  وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ  - ابراهيم ديوار مىبرآورد و اسماعيل ساخت در دست مىنهاد ، چون بجاى ركن رسيد آنجا كه حجر اسود نهاده است ، گفت يا اسماعيل اذهب فابغ لى حجرا اضعه هاهنا ليكون علما للنّاس . رو مرا سنگى جوى كه برينجا نهم تا جهانيان را علمى باشد .\r\nاسماعيل شد تا سنگ جويد جبرئيل آمد بكوه بو قبيس و آن سنگ سياه ، كه آنجا پنهان كرده بود و ياقوت رخشان بود از اول بياورد ، و در دست ابراهيم نهاد . ابراهيم بر آن موضع نهاد ، چون اسماعيل باز آمد و سنگ ديد گفت - اين از كجا آمد اى پدر ؟\r\nگفت - جاء به من لم يكلنى الى حجرك - اين آن كس آورد كه مرا با سنگ تو نگذاشت .\r\nپس چون فارغ شدند خداى را عز و جل خواندند - ابراهيم و اسماعيل و گفتند   رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ رَبَّنا وَ اجْعَلْنا مُسْلِمَيْنِ لَكَ   - خداوند ما ما را دو بنده گردن نهاده كن مسلمان ، مسلمان كار ، مسلمان خوى ، مسلمان نهان ،  وَ مِنْ ذُرِّيَّتِنا أُمَّةً مُسْلِمَةً لَكَ  - و از فرزندان ما امتى بيرون آر ، گردن نهاده ترا و فرمان بردار ، و ايشان مؤمنان عرب‌اند ، من المهاجرين و الانصار و التابعين لهم باحسان . يقال لم يكن نبى الّا قصر بدعائه لنفسه و لامّته و دونه الامم ، و انّ ابراهيم دعا لنفسه و لامّته و لمن بعده من هذه الامة . اگر كسى گويد - چه حكمت است كه ابراهيم قومى را از فرزندان بدعا مخصوص كرد و گفت -  وَ مِنْ ذُرِّيَّتِنا أُمَّةً مُسْلِمَةً لَكَ  و بر عموم دعا نگفت ؟ جواب آنست كه حكمت الهى اقتضاء آن كند كه در هر روزگارى و در هر قرنى قومى باشند كه اشتغال ايشان در كار دين و تحصيل علم و عمل باشد ، و قومى كه اشتغال ايشان بعمارت دنيا ، و اگر نه چنين بودى عالم خراب گشتى ، ازينجا گفتند - لو لا الحمقى لخربت الدنيا - حمقى ايشانند كه بعمارت دنيا مشغول باشند : و خداى عز و جل ايشان را بر آن داشته و گفته : -  وَ اسْتَعْمَرَكُمْ فِيها  و اين عمارت دنيا به چيز است يكى زراعت و غرس ، ديگر حمايت و حرب ، سديگر بار كشيدن و كاروان راندن از\r\n\r\n","description":"","footnote":"","page_name":" 359 ","page_number":369},
  {"content":"\r\n\r\nشهر به شهر . و معلوم است كه پيغامبران خدا و اولياء اين كار را نشايند كه ايشان بكارى ديگر ازين شريفتر و عظيمتر مشغول‌اند - پس خليل كه در دعاء تعميم نكرد ازين جهت بود ، و اللَّه اعلم .\r\n وَ أَرِنا مَناسِكَنا  - بكسر راه و اختلاس آن و اسكان آن هر سه خوانده‌اند : - سكون قراءت مكى و يعقوب است ، و اختلاس قراءت ابو عمرو ، و كسر راء قراءت باقى ، و معنى آنست كه با ما نماى و در ما آموز مناسك حج ما و معالم آن كه چون كنيم ، و ترا به آن چون پرستيم ، مناسك جمع است و يكى از آن منسك گويند و منسك گويند بفتح سين و كسر سين ، چون بفتح گويى عين نسك است احرام گرفتن و وقوف كردن و سعى و طواف كردن و جمار انداختن و بدنه گشتن . « منسك » بكسر سين جايگاه نسك است احرام را ميقات ، و وقوف را عرفات ، و نحر را منا و سعى را صفا و مروه و طواف را خانه ، و رمى جمار را سه جاى بسه عقبه ، چون ايشان دعا كردند اللَّه تعالى اجابت كرد دعاى ايشان ، و جبرئيل را فرستاد تا مناسك حج ايشان را در آموخت . آن گه رب العالمين جل جلاله ابراهيم را فرمود كه جهانيان را بر زيارت خانهء من خوان . فذلك قوله تعالى  وَ أَذِّنْ فِي النَّاسِ بِالْحَجِّ . . .  - ابراهيم گفت - خداوندا جهانيان آواز من چگونه شنوند ؟ و ايشان از من دورند و آواز من ضعيف . اللَّه گفت - عليك النداء و على الاسماع و الإبلاغ - يا ابراهيم بر تو آنست كه بر خوانى و بر من آنست كه برسانم و بشنوانم . فعلا ابراهيم جبل ابى قبيس و نادى - ايها الناس ، الا انّ ربكم قد بنى بيتا فحجّوه فاسمع اللَّه تعالى ذلك فى اصلاب الرجال و ارحام النساء ، و ما بين المشرق و المغرب و البر و البحر ، ممن سبق فى علم اللَّه سبحانه انه يحجّ الى يوم القيمة ، فاجابه لبيّك ، اللهم لبّيك گفته‌اند كس بود كه يك بار اجابت كرد حكم اللَّه چنانست كه يك بار حج كند در عمر خويش و كس بود كه دو بار اجابت كرد ، دو بار حج كند ، و كس بود كه سه بار و كس بود كه بيشتر ، پس به قدر اجابت و تلبيه خويش هر كس حج كند تا بقيامت ، و كس بود كه آن را بتلبية اجابت نكرد حكم خداى عز و جل چنانست كه وى در عمر\r\n\r\n","description":"","footnote":"","page_name":" 360 ","page_number":370},
  {"content":"\r\n\r\nخويش حج نكند .\r\nو گفته‌اند اوّل خانهء كه درين جهان بنا نهادند خانهء كعبه است ، و در ماه ذى الحجه بنا نهادند ، و مناسك از جبرئيل هم درين ماه آموختند ، و باز خواندن ابراهيم حاج را از اصلاب پدران هم درين ماه بود ، و در قصه بيارند كه آن بنا و هيأت كه ابراهيم ساخت فراختر از آن بود كه امروزست ، كه شادروان و حجر در خانه بود و دو در داشت يك در از سوى شرق و ديگر در از سوى غرب ، پس بروزگار باد آن را مىزد و آفتاب آن را مىسوخت و سنگ از آن مىريخت ، تا زمان جرهم ، جرهم آن را باز گرفتند و نو بنا ساختند و عمارت كردند ، هم بر اساس و هيأت بناء ابراهيم . و هم چنان ميبود تا زمان عمالقه . ملك ايشان باز آن را نو كرد ، و تبع آن را باز عمارت كرد ، و پرده پوشانيد پس بروزگار دراز باد آن را ميزد و آفتاب آن را ميسوخت ، تا زمان قريش . قريش چون ديدند شرف خويش ور سر همه عالم و عزّ خويش بسبب آن خانه ، و خانه از كهنگى مىريخت ، مشاورت كردند عمارت آن را ، و باز نو كردن آن را ، قومى صواب ديدند و قومى از آن مىترسيدند و احتراز ميكردند . بيست و پنج سال درين مدت مشاورت و قصد شد ، تا مصطفى ع بيست و پنج ساله گشت ، آخر اتفاق افتاد ميان ايشان تا خانه باز كردند و به چوب حاجت افتاد كار آن را ، كشتى جهودى بازرگان بشكست در درياى جده ، چوب آن از آن جهود خواستند چوب كوتاه بود خانه را تنگ كردند ، حجر و شادروان بيرون او كندند و خانه با يكدر آوردند ، بناز داشتن را ، تا گذرگاه نباشد در آن ، و درو بند ساختند تا آن را در گذارند كه خود خواهند ، چون بر كن رسيد خلاف افتاد ميان ايشان كه حجر اسود كه بر جاى نهد ؟ هر قبيلهء ميگفت ما بنهيم ، و به آن سبب جنگى بر ساختند و شمشيرها كشيدند آخر ميان ايشان وفاق افتاد بر آن كه اول كسى كه از در مسجد در آيد ، سنگ او بر آنجا نهد . بنگرستند ، اول كسى كه درآمد مصطفى بود . گفتند - محمد الامين آمد ، وى ردا فرو كرد و حجر بر ميان ردا نهاد و از هر قبيلهء مردى را گفت كه ازين ردا كرانهء گير ، برداشتند و مىبردند تا آنجا كه اكنون است . پس مصطفى صلى اللَّه عليه و آله و سلّم دست فرا كرد و حجر را برگرفت ، و بر جاى نهاد بر كرامت خويش و رضاء قريش .\r\n\r\n","description":"","footnote":"","page_name":" 361 ","page_number":371},
  {"content":"\r\n\r\nهم چنان مىبود بر آن بنا تا بروزگار عبد اللَّه بن الزبير بن العوام . عبد اللَّه آن را باز كرد و نو بنا كرد بر رسم و بناء ابراهيم ع فراخ و بلند و به دو در ، تا روزگار عبد الملك مروان ، حجاج يوسف آن را باز كرد و با رسم و بناء قريش برد بيك در و شادروان حجر بيرون او كند ، و آنچه از خانه بسر آمد در زير خانه كرد ، و آن را بالا داد .\r\nاكنون بر آن بناست . و عباسيان قصد كردند كه آن را باز كنند و نو كنند ، علما گفتند صواب نيست كه پس هر كه آيد آن را مىباز كند و مىفراكند . دست از آن بازداشتند .\r\nو پيش از قيامت حبشى سياه بزرگ اشكم باريك ساق از گوشهء برآيد و بيستد ور كعبة تا آن را به تبر باز كند ، سنگ سنگ بتمامى ، كه هرگز پس آن روز فراجاى نكنند و بعد از آن بر روى زمين خير نبود ، و نه در زندگانى شد ، و ذلك فيما\r\nروى ابو هريره و ابن عباس عن النبى صلّى اللَّه عليه و آله و سلم - قال - يخرّب الكعبة ذو السويقين من الحبشة كانى به اسود افحج يقلعها حجرا حجرا .\r\nقوله تعالى :  رَبَّنا وَ ابْعَثْ فِيهِمْ  الآية . . . - تمامى دعاء ابراهيم و اسماعيل است بعد از بناء كعبه ، گفتند - خداوند ما ! در ميان اين امت مسلمة از فرزندان ما و خاصّه از ميان عرب سكان حرم تو ، پيغامبرى فرست هم از نژاد ايشان ، از فرزندان اسماعيل ، يعنى محمد صلّى اللَّه عليه و آله و سلّم . اللَّه تعالى دعاء ايشان اجابت كرد ، و مصطفى را بخلق فرستاد و بريشان منت نهاد و گفت -  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ  - او خداوندى است كه پيغامبرى امّتى فرستاد ، نادبير و ناخواننده بقويم عرب نادبيران و ناخوانندگان ، تا بريشان خواند سخنان خداوند خويش و در ايشان آموزد قرآن و بيم و سنّت خويش .\r\nو مصطفى بيان كرد كه ابراهيم بدعا او را خواست گفت -\r\n« انا دعوة ابى ابراهيم و بشارة اخى عيسى ، و رأت امّى فى منامها نورا اضاء لها اعناق الإبل ببصرى .\r\nيعنى بدعوة ابراهيم .\r\nقول : -  رَبَّنا وَ ابْعَثْ فِيهِمْ رَسُولًا  الآية . . . - و كتاب درين آيت قرآن است ، و حكمت فهم قرآن و مواعظ آن و بيان احكام حلال و حرام در آن ، و هر سخن راست درست كه شنونده را از زشتى باز دارد و بر نيكى دارد آن را حكمت گويند ، و گويندهء\r\n\r\n","description":"","footnote":"","page_name":" 362 ","page_number":372},
  {"content":"\r\n\r\nآن حكيم . و اين حكمت بر دل و زبان كسى رود كه خود را فا دنيا ندهد ، و آلودهء علائق نشود ، چنانك مصطفى ع گفت -\r\n« من زهد فى الدّنيا اسكن اللَّه الحكمة قلبه و انطق بها لسانه . »\r\nو\r\nقال على بن ابى طالب ع . « روّحوا هذه القلوب و اطلبوا لها طرايف الحكمة ، فانّها تملّ كما تملّ الأبدان »\r\nو قال الحسين بن منصور : - « الحكمة سهام ، و قلوب المؤمنين اهدافها ، و الرّامى اللَّه ، و الخطاء معدوم » ، و قيل لحاتم الاصم : - « بم اصبت الحكمة ؟ فقال - بقلّة الاكل و قلّة النّوم و قلّة الكلام ، و كلّ ما رزقنى اللَّه لم اكن احبسه . و قيل - « الحكمة كالعروس تطلب البيت خاليا ، و هى النّور المفرّق بين الالهام و الوسواس . فذلك قوله تعالى -  إِنْ تَتَّقُوا اللَّهَ يَجْعَلْ لَكُمْ فُرْقاناً  - و هى الخير الكثير على الجملة ، قال اللَّه تعالى -  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً   وَ يُزَكِّيهِمْ  - اى يطهّرهم من الشرك و الذّنوب ، و قيل - يأخذ زكات اموالهم .\r\nايشان را پاك گرداند از نجاست كفر و معاصى ، و پاك كند از اوضار بخل بانه زكات مال ازيشان فراستاند . قال اللَّه تعالى -  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها  فراستان زكات مال ايشان تا از اوصاف بخل و اخلاق نكوهيده پاك شوند ، كه اين زكات طهور باطن است چنانك آب مطلق طهور ظاهر است ، ازينجاست كه صرف زكات باهل بيت نبوّت روا نيست در شرع ، فانها اوساخ الناس . و قد قال تعالى  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  . قال ابن كيسان  وَ يُزَكِّيهِمْ  اى و يشهد لهم يوم القيمة بالعدالة اذا شهدوا للانبياء بالبلاغ ، اين چنان است كه در مجلس قضات و حكام عدالت ، گواهان بتزكيهء عدول و معتمدان درست كنند ، فردا بقيامت امت محمد گواهى دهند پيغامبران را بابلاغ و مصطفى ع تزكيهء ايشان كند و به عدالت ايشان گواهى دهد ، و ذلك فى قوله تعالى -  لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً . \r\n إِنَّكَ أَنْتَ الْعَزِيزُ الْحَكِيمُ  - هو العزيز فى نفسه و المعزّ لغيره ، فله العزّة كلّها امّا ملكا و خلقا و امّا وصفا و نعتا ، فعز خلقه ملكه و عز نفسه و صفه . فذلك قوله -  مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً  - فسبحانه من عزيز ضلّت العقول فى بحار\r\n\r\n","description":"","footnote":"","page_name":" 363 ","page_number":373},
  {"content":"\r\n\r\nعظمته ، و حارت الالباب دون ادراك نعته ، و كلّت الالسن عن استيفاء مدح جلاله و وصف جماله ، و كلّ من اغرق فى نعته اصبح منسوبا الى العىّ .\r\nقوله تعالى -  وَ مَنْ يَرْغَبُ عَنْ مِلَّةِ إِبْراهِيمَ  الآية . . . - سبب نزول اين آيت آن بود كه عبد اللَّه سلام دو برادر زاده داشت نام ايشان سلمه و مهاجر . عبد اللَّه ايشان را باسلام دعوت كرد گفت : - نيك دانسته‌ايد شما و خوانده‌ايد در تورية كه خداى عز و جل گفت - انى باعث من ولد اسماعيل نبيّا اسمه احمد ، فمن آمن به فقد اهتدى و رشد ، و من لم يؤمن به فهو ملعون . گفت - من كه خداوندم از نژاد اسماعيل پيغامبرى فرستم بخلق نام وى احمد ، هر كه پيغام وى بنيوشد و او را در آن استوار گيرد و بگرود در راست راه شد ، و هدايت يافت ، و هر كه نگرود رانده است از درگاه ما نابايسته . پس سلمه مسلمان شد و در دين حق آمد . و مهاجر سر وازد و برگشت و بر كفر خود بپائيد . اللَّه تعالى در شأن وى آيت فرستاد كه -  وَ مَنْ يَرْغَبُ عَنْ مِلَّةِ إِبْراهِيمَ  - اى لا يرغب عنها و لا يتركها .  إِلَّا مَنْ سَفِهَ . . .  - از كيش ابراهيم و دين و سنّت وى روى نگرداند مگر سفيهى جاهل ، نادانى خويشتن ناشناس ، كه نه انديشد و تفكر نكند در خود ، كه او را از بهر چه آفريده‌اند و چه كار را در وجود آورده‌اند ، و قد قال تعالى -  وَ فِي أَنْفُسِكُمْ أَ فَلا تُبْصِرُونَ  .\r\n وَ لَقَدِ اصْطَفَيْناهُ فِي الدُّنْيا  - اخترناه للنبوّة و الرسالة و الذرية الطّيّبة - او را برگزيديم و پاك كرديم و هنرى ، درين جهان نبوت و رسالت را و تا فرزندان پاك از پشت او بيرون آريم ، و در پيونديم -  ذُرِّيَّةً بَعْضُها مِنْ بَعْضٍ   وَ إِنَّهُ فِي الْآخِرَةِ لَمِنَ الصَّالِحِينَ  - اى مع آباده المرسلين فى الجنة - و در آن جهان با پدران خويش از پيغامبران و فرستادگان ما در بهشت شود اين همچنانست كه يوسف صديق بدعا خواست -  تَوَفَّنِي مُسْلِماً وَ أَلْحِقْنِي بِالصَّالِحِينَ  - گفت خداوندا مرا مسلمان ميران و به پدران خويش از پيغامبران و نواختگان تو در رسان . و قيل فيه تقديم و تأخير - تقديره و لقد اصطفيناه في الدنيا و الآخرة و انه لمن الصالحين او را برگزيديم\r\n\r\n","description":"","footnote":"","page_name":" 364 ","page_number":374},
  {"content":"\r\n\r\nو نواخت خود برو نهاديم هم در دنيا و هم در آخرت ، و پيغامبران ما همه خود برگزيدگانند و نواختگان . قال اللَّه تعالى  وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ  - اينجا در عموم ابراهيم را بستود و در آيت ورد بر خصوص هم چنان چون بصفت صلاح ستود ، در اين آيت گفت  وَ إِنَّهُ فِي الْآخِرَةِ لَمِنَ الصَّالِحِينَ  - جاى ديگر گفت بر عموم  كُلًّا جَعَلْنا صالِحِينَ  .\r\n\r\nالنوبة الثالثة\r\n- قوله تعالى :  وَ إِذْ قالَ إِبْراهِيمُ رَبِّ اجْعَلْ هذا بَلَداً آمِناً  - اين دعاء خليل هم از روى ظاهر بود هم از روى باطن : - از روى ظاهر آنست كه گفت - بار خدايا ! هر كه درين شهر باشد وى را ايمن گردان بر تن و بر مال خويش ، و دشمن را بر وى مسلط مكن ، و از روى باطن گفت - بار خدايا ! هر كه درين شهر شود او را از عذاب خود ايمن گردان ، و به آتش قطيعت مسوزان . رب العالمين دعاء وى از هر دو روى اجابت كرد ، و تحقيق آن را گفت -  وَ آمَنَهُمْ مِنْ خَوْفٍ  و قال تعالى  جَعَلْنا حَرَماً آمِناً وَ يُتَخَطَّفُ النَّاسُ مِنْ حَوْلِهِمْ  - ميگويد سكّان حرم خود را ايمن كردم از آنچه ميترسند ، و دست ظالمان و دشمنان ازيشان كوتاه كردم ، و تسلط جباران و طمع ايشان چنانك بر ديگر شهرهاست ازين شهر بازداشتم ، و جانوران را از يكديگر ايمن گردانيدم تا گرگ و ميش آب به يكديگر خورند ، و وحشى با انسى به يكديگر الف گيرند . اين خود امن ظاهرست ، و امن باطن را گفت -  وَ مَنْ دَخَلَهُ كانَ آمِناً  - ابو نجم صوفى قرشى گفت - شبى از شبها در طواف بودم فرا دلم آمد كه - يا سيّدى قلت -  وَ مَنْ دَخَلَهُ كانَ آمِناً  - من اىّ شىء ؟ - خداوندا تو گفتى هر كه در حرم آيد ايمن شد ، از چه چيز ايمن شد ؟ گفت - هاتف آواز داد كه - من النار - از آتش ايمن گشت - يعنى نسوزيم شخص او را به آتش دوزخ و نه دل او به آتش قطعيت ، اين از بهر آنست كه خانهء كعبه محل نظر خداوند جهان است هر سال يك بار . و ذلك فيما\r\nروى عن النبى صلى اللَّه عليه و آله و سلّم انه قال - « انّ اللَّه عز و جل يلحظ الى الكعبة فى كل عام لحظة »\r\nو ذلك فى ليلة النصف من شعبان فعند ذلك تحنّ القلوب اليه و يفد اليه الوافدون » - يك نظر كه رب العالمين بكعبة كرد چندان شرف يافت كه مطاف جهانيان گشت ، و مأمون خلقان ، پس بندهء مؤمن كه\r\n\r\n","description":"","footnote":"","page_name":" 365 ","page_number":375},
  {"content":"\r\n\r\nبشبانروزى سيصد و شصت نظر از حق جل جلاله نصيب وى آيد شرف و امن وى را خود چه نهند ؟ و چه اندازه پديد كنند ؟\r\n وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ  - در زمين خانهء ساختند و مطاف جهانيان كردند ، و در آسمان خانهء ساختند و مطاف آسمانيان كردند ، آن را بيت المعمور گويند و فريشتگان روى بدان دارند و اين يكى را كعبه نام نهادند و آدميان روى بدان دارند . سيد انبيا و رسل صلّى اللَّه عليه و آله و سلّم گفت - شب قربت و رتبت ، شب الفت و زلفت ، كه ما را درين گلشن روشن خرام دادند ، چون بچهارم آسمان رسيدم كه مركز خورشيدست ، و منبع شعاع جرم شاه ستارگانست ، به زيارت بيت المعمور رفتم چند هزار مقرب ديدم در جانب بيت المعمور همه از شراب خدمت مست و مخدور ، از راست مىآمدند و بجانب چپ ميگذشتند و لبيك ميگفتند ، گويى عدد ايشان از عدد اختران فزونست ، وز شمار برك درختان زيادت ، و هم ما شمار ايشان ندانست ، فهم ما عدد ايشان در نيافت . گفتم - يا اخى جبرئيل كه اند ايشان ؟ و از كجا مىآيند ؟ گفت - يا سيّد و ما يعلم جنود ربك الّا هو - پنجاه هزار سال است تا همچنين مىبينم كه يك ساعت آرام نگيرند هزاران ازين جانب مىآيند و ميگذرند ، نه آنها كه مىآيند پيش ازين ديده‌ام نه آنها كه گذشتند ديگر هرگزشان باز بينم . ندانيم از كجا آيند ندانيم كجا شوند ، نه بدايت حال ايشان دانيم ، نه نهايت كار ايشان شناسيم . يكى شوريده گفته است - « آه اين چه حيرت است ! زمينيان را روى فراسنگى ! آسمانيان را روى فراسنگى ! بدست عاشقان بيچاره خود چيست ؟ هزار شادى ببقاء ايشان كه جز از روى معشوق قبله نسازند و جز با دوست مهرهء مهر نبازند ! !\r\n يا من الى وجهه حجّى و معتمرى * ان حجّ قوم الى ترب و احجار\r\nهر كسى محراب دارد هر سويى * باز محراب سنايى كوى تو \r\nكعبه كجا برم چه برم راه باديه ؟ كعبه است روى دلبر و ميل است سوى دوست « 1 » جوانمرد آنست كه قصد وى سوى كعبه نه نهاد ، احجار راست كه وصل\r\n\r\n\r\n","description":"","footnote":"\r\n( 1 ) اين بيت را نسخه الف فاقد است .\r\n","page_name":" 366 ","page_number":376},
  {"content":"\r\n\r\nآفريدگار راست !\r\n دردم نه ز كعبه بود كز روى تو بود * مستى نه ز باده بود كز بوى تو بود \r\nيحكى انّ عارفا قصد الحجّ و كان له ابن فقال ابنه - الى اين تقصد ؟ فقال - الى بيت ربّى . فظن الغلام انّ من يرى البيت يرى ربّ البيت . فقال - يا ابة لم لا تحملنى معك ؟\r\nفقال - انت لا تصلح لذلك قال - فبكى ، فحمله معه . فلمّا بلغا الميقات ، احرما و لبيّا الى ان دخلا بيت اللَّه . فتحيّر الغلام و قال - اين ربّى ؟ فقيل له - الرّبّ فى السّماء ، فخرّ الغلام ميتا - فدهش الوالد - و قال - اين ولدى اين ولدى ؟ فنودى من زاوية البيت - « انت طلبت البيت فوجدت البيت ، و انّه قد طلب ربّ البيت فوجد ربّ البيت - قال فرفع الغلام من بينهم ، فهتف هاتف انّه ليس فى القبر و لا فى الارض و لا فى الجنة بل هو فى مقعد صدق عند مليك مقتدر . و لقد انشدوا :\r\n اليك حجّى لا للبيت و الاثر * و فيك طوفى لا للرّكن و الحجر\r\nصفاء ودّى صفايى حين اعبره * و زمزمي دمعة تجرى عن البصر\r\nزادى رجائى له و الخوف راحلتى * و الماء من عبراتى و الهوى سفرى . \r\n رَبَّنا وَ ابْعَثْ فِيهِمْ رَسُولًا مِنْهُمْ  - تا آخر ورد دو آيت است : - يكى در مدح حبيب ديگر در مدح خليل ، و هر چند كه هر دو پيغامبراند نواخته و شايسته ، و باكرام و افضال ربانى آراسته ، امّا فرق است ميان حبيب و خليل . خليل مريد است و حبيب مراد . مريد خواهنده ، و مراد خواسته ، مريد رونده و مراد ربوده ، مريد بر مقام خدمت در روش خود ، مراد بر بساط صحبت در كشش حق ، او كه در روش خود بود راه او از مكر خالى نباشد ، اينجاست كه خليل ع با بزرگى حال او راه وى از مكر خالى نبود تا كوكب مكر بر راه او آمد و گفت -  هذا رَبِّي  و همچنين ربوبيت بواسطهء ماه و آفتاب كمين‌گاه مكر هر ساعت بر مىگشاد ، تا عصمة عنان خلّت او گرفت و ز عالم مكر به خود كشيد و گفت -  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  و مصطفى ع كه در كشش حق بود ، كمين گاه مكر را آن مكنت نبود كه بر راه او عقبه كردى ، بل هر چه لم يكن و كان بود آن شب از مكر بوى استعاذت خواستند . و از\r\n\r\n","description":"","footnote":"","page_name":" 367 ","page_number":377},
  {"content":"\r\n\r\nمكر و تراجع بانوار شرع او مى التجا كردند ، و او صلى اللَّه عليه و آله و سلّم در كشش حق چنان مؤيد بود كه در گوشهء چشم به آن هيچ ننگرست ،  « ما زاغَ الْبَصَرُ وَ ما طَغى »  - چندانك فرق است ميان رونده و ربوده همان فرق است ميان خليل و حبيب - خليل بر صفت خدمتكاران بر درگاه ربوبيت بر قدم ايستاده ، كه  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  و حبيب به حضرت احديت در صف نزديكان و همرازان بناز نشسته ، كه « التحيات المباركات و الصلوات الطيّبات للَّه » اين نشستن جاى ربودگان ، و آن ايستادن مقام روندگان ، خليل در روش خود بود كه گفت -  « وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ »  حبيب در كشش حق بود كه با وى گفتند  « لِيَغْفِرَ لَكَ اللَّهُ »  . خليل گفت -  « وَ لا تُخْزِنِي يَوْمَ يُبْعَثُونَ »  - خداوندا روز بعث مرا شرمسار مكن - و حبيب را گفتند :  « يَوْمَ لا يُخْزِي اللَّهُ النَّبِيَّ »  ما خود او را شرمسار نكنيم . خليل گفت  « حَسْبِيَ اللَّهُ »  حبيب را گفتند  « يا أَيُّهَا النَّبِيُّ حَسْبُكَ اللَّهُ »  . خليل گفت  « إِنِّي ذاهِبٌ إِلى رَبِّي »  حبيب را گفتند   « أَسْرى بِعَبْدِهِ »   و شتّان ما بينهما ! خليل اوست كه عمل كند تا اللَّه ازو راضى شود ، حبيب اوست كه اللَّه آن حكم كند كه رضا و مراد او بود . و لذلك يقول تعالى  وَ لَسَوْفَ يُعْطِيكَ رَبُّكَ فَتَرْضى  و يشهد لك . قصة تحويل الكعبة الى آخرها .\r\n رَبَّنا وَ ابْعَثْ فِيهِمْ رَسُولًا مِنْهُمْ  - الآية . . . اهل معانى گفته‌اند - در وجه ترتيب كلمات اين آيت - كه اول منزلى از منازل نبوت مصطفى ع آنست كه آيات و روايات نبوت خويش بر خلق اظهار كند ، و كتاب خداى عز و جل بريشان خواند . ازينجاست كه اول گفت -  يَتْلُوا عَلَيْهِمْ آياتِكَ  پس بعد از تلاوت كتاب تعليم بايد ، يعنى كه حقايق و معانى كتاب در خلق آموزد تا دريابند و به آن عمل كنند ، پس بتعليم كتاب ايشان را بحكمت رساند ، كه آن كس كه كتاب بر خواند و حقايق آن دريافت و به آن عمل كرد لا محاله علم حكمت او را روى نمايد . پس بعلم حكمت پاك شود و هنرى . و شايسته مجاورت حق ، اينست وجه ترتيب آيت - كه پيشتر تلاوت گفت پس تعليم پس حكمت پس تزكيت . و اللَّه اعلم .\r\n\r\n","description":"","footnote":"","page_name":" 368 ","page_number":378},
  {"content":"\r\n\r\n\r\nالنوبة الاولى\r\nقوله تعالى - :  إِذْ قالَ لَهُ رَبُّهُ  - يادگير و ياد كن يا محمد آن گه كه اللَّه ابراهيم را گفت « اسلم » گردن نه و كار به من سپار و خويشتن فرا من ده  قالَ  جواب داد ابراهيم و گفت  أَسْلَمْتُ  گردن نهادم و خويشتن فرا دادم و خود را بيوكندم  لِرَبِّ الْعالَمِينَ  خداوند جهانيان را .\r\n وَ وَصَّى  - و اندرز كرد  بِها  بدين اسلام و به اين سخن كه اسلمت ،  إِبْراهِيمُ بَنِيهِ  ابراهيم پسران خود را  وَ يَعْقُوبُ  و يعقوب همچنين پسران خود را وصيت كرد  يا بَنِيَّ  گفت اى پسران من  إِنَّ اللَّهَ اصْطَفى لَكُمُ الدِّينَ  اللَّه برگزيد شما را اين دين  فَلا تَمُوتُنَّ  ميميريد  إِلَّا وَ أَنْتُمْ مُسْلِمُونَ  مگر شما مسلمانان گردن نهادگان خويشتن فرمانرا او كندگان .\r\n أَمْ كُنْتُمْ شُهَداءَ  - حاضر بوديد شما  إِذْ حَضَرَ يَعْقُوبَ الْمَوْتُ  آن گه كه مرگ آمد به يعقوب  إِذْ قالَ لِبَنِيهِ  آن گه كه پسران خود را گفت  ما تَعْبُدُونَ  بر چه‌ايد كه پرستيد  مِنْ بَعْدِي  از پس مرگ من  قالُوا  پسران گفتند -  نَعْبُدُ إِلهَكَ  خداى ترا پرستيم  وَ إِلهَ آبائِكَ  و خداى پدران تو  إِبْراهِيمَ وَ إِسْماعِيلَ وَ إِسْحاقَ إِلهاً واحِداً  خداى يكتا بر يگانگى  وَ نَحْنُ لَهُ مُسْلِمُونَ  و ما وى را گردن نهادگانيم .\r\n تِلْكَ أُمَّةٌ قَدْ خَلَتْ  - ايشان گروهىاند كه رفتند  لَها ما كَسَبَتْ  ايشانراست آنچه كردند  وَ لَكُمْ ما كَسَبْتُمْ  و شما راست آنچه كنيد  وَ لا تُسْئَلُونَ  و شما را نپرسند  عَمَّا كانُوا يَعْمَلُونَ  كه ايشان چه كردند .\r\n وَ قالُوا  جهودان گفتند  كُونُوا هُوداً  جهوديت  أَوْ نَصارى  و ترسايان گفتند كه ترسابيد  تَهْتَدُوا  تا بر راه راست بيد  قُلْ  پيغامبر من گوى  بَلْ مِلَّةَ \r\n\r\n","description":"","footnote":"","page_name":" 369 ","page_number":379},
  {"content":"\r\n\r\n إِبْراهِيمَ  نه جهود و نه ترسا بل كه ملت ابراهيم گزينيد «  حَنِيفاً »  آن پاك موحّد  وَ ما كانَ مِنَ الْمُشْرِكِينَ  و هرگز با خدا انباز گير نبود .\r\n\r\nالنوبة الثانية\r\n- قوله تعالى :  إِذْ قالَ لَهُ رَبُّهُ أَسْلِمْ  الآية . . . - ابن عباس گفت رب العالمين با ابراهيم اين خطاب آن گه كرد كه از آن سرب بيرون آمد ، و در كوكب مىنگرست و طالب حق بود ، از بتان و بت پرستان روى بر تافته ، وزيشان بيزارى گرفته ، و گفته -  « إِنِّي بَرِيءٌ مِمَّا تُشْرِكُونَ »  من بيزارم از آنچه شما بانبازى ميگيريد با خداى عزّ و جل - اللَّه گفت او را در آن حال اسلم يا ابراهيم روى دل خود فرا ماده و كردار خويش و دين خويش پاك دار ، و ما را يگانه و يكتا شناس ، گفته‌اند اين امر استدامت است نه امر ابتدا ، يعنى - استقم على الاسلام و قل لمتبعيك اسلموا هذا كقوله تعالى للنبى ع  فَاعْلَمْ أَنَّهُ لا إِلهَ إِلَّا اللَّهُ  اى اثبت على علمك . و قيل معناه : - فوّض الامر الىّ و استسلم لقضائى - يا ابراهيم كار من با من گذار و خويشتن را به من سپار .\r\n قالَ أَسْلَمْتُ لِرَبِّ الْعالَمِينَ  - ابراهيم گفت - پس چه كنم نه خداوند جهانيان تويى ؟ روى دل خود فرا تو دادم ، و بيكتايى تو اقرار آوردم ، و بهمگى به تو باز آمدم . اين همچنانست كه در سورة الانعام گفت -  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  جاى ديگر گفت -  رَبَّنا عَلَيْكَ تَوَكَّلْنا وَ إِلَيْكَ أَنَبْنا  - خداوندا ما به تو پشت باز داديم و بدل با تو گشتيم ، و ترا وكيل و كارساز پسنديديم ، و كار خود به تو سپرديم و از توان ديدن خود بيرون آمديم . چون ابراهيم بهمگى به حق باز گشت و كار خود بوى سپرد ، رب العالمين دين و دنياء او راست كرد ، و جهانيان را از آن خبر داد و گفت -  وَ آتَيْناهُ فِي الدُّنْيا حَسَنَةً وَ إِنَّهُ فِي الْآخِرَةِ لَمِنَ الصَّالِحِينَ  - داديم او را در دنيا نبوّت و خلّت و كتاب و حكمت ، و در پيرى فرزند ، و در آن جهان خود از نواختگان است و نزديكان .\r\nاگر كسى گويد چه حكمت است كه ابراهيم را گفتند  أَسْلَمَ  جواب داد - اسلمت ، و مصطفى را گفتند « فاعلم » و او نگفت كه علمت ؟ جواب آنست : - كه اگر\r\n\r\n","description":"","footnote":"","page_name":" 370 ","page_number":380},
  {"content":"\r\n\r\nمصطفى عليه السّلام خود جواب نداد رب العالمين وى را نيابت داشت ، و از بهر وى جواب داد گفت  « آمَنَ الرَّسُولُ »  و الايمان هو العلم باللّه سبحانه و تعالى - و اين تمامتر است از حال ابراهيم كه ابراهيم از عين تفرقت جواب داد از بهر آن خود گفت . و مصطفى عليه السّلام در نقطهء جمع بود ، در حق برسيده ، و خود را در حق گم كرده ، لا جرم حق او را نيابت داشته ، و آنچه وى را گفتنى است حق از بهر وى گفته . اينست فتواى نبوت كه من كان للَّه كان اللَّه له پير طريقت گفت : « من كان للَّه تلفه كان اللَّه خلفه » و گفته‌اند - كه از ابراهيم استسلام خواستند ، و استسلام از اعمال بنده است ، غايت آن پيدا و حدّ آن معلوم ، ازين جهت گفت -  أَسْلَمْتُ  باز از مصطفى عليه السّلام علم خواستند و علم از افعال بنده بيرونست ، و حد آن نامفهوم است ، و غايت آن ناپيدا ، به اين سبب نگفت كه - علمت - . جواب سوم آنست كه  أَسْلَمْتُ  از ابراهيم صورت دعوى داشت ، لا جرم برهان آن دعوى از وى طلب كردند . و آن همه بليّات بسر وى فرود آوردند ، از امتحان وى بنفس و مال و فرزند .\r\nو مصطفى عليه السّلام از راه دعوى برخاست ، و ادب حضرت نگه داشت ، تا احديّت او را در حفظ و رعايت خود بداشت ، و زان بليّات هيچ بر سر وى نگماشت .\r\nقوله تعالى -  وَ وَصَّى بِها إِبْراهِيمُ  الآية . . .  وَصَّى  و اوصى هر دو خوانده‌اند بى الف قراءت عامه است و با الف قراءت مدنى و شامى . و هر دو لغت قرآن است و بمعنى يكسان قال اللَّه تعالى -  وَ أَوْصانِي بِالصَّلاةِ وَ الزَّكاةِ  ، و قال تعالى -  وَ وَصَّيْنَا الْإِنْسانَ بِوالِدَيْهِ  و الوصية فى اللغة - الايصال - يعنى انّ الموصى اوصل امره الى الموصى اليه .  وَ وَصَّى بِها  اين - هاء - كنايت است از ملّة ابراهيم و ملّة ابراهيم دين اسلام است و كيش پاك ، خود را وصيت كرد ابراهيم كه دين حق اسلام است ، و خداى عز و جل شما را اين دين برگزيد و به پسنديد ، آن را ملازم باشيد ، و زان بمگرديد تا زنده باشيد . ابراهيم اين وصيت كرد و در اعقاب و احفاد وى اين وصيت بماند ، و هيچ بريده نگشت - چنانك اللَّه گفت تعالى و تقدس -  وَ جَعَلَها كَلِمَةً باقِيَةً فِي عَقِبِهِ  - و يعقوب پسران خود را همين وصيت كرد .\r\nو پسران ابراهيم هشت بودند - اسماعيل بود از هاجر ، و اسحاق از ساره ، و مدين و\r\n\r\n","description":"","footnote":"","page_name":" 371 ","page_number":381},
  {"content":"\r\n\r\nمداين و يغثان و زمران و يشق و سوح - اين هر شش از فطور ابنة يقطن الكنعانيه بودند و فرزندان يعقوب دوازده بودند روبيل ، و شمعون ، و لاوى ، و يهودا ، و ريالون و شجر و دان ، و يغثالى ، و جاد ، و اسر ، و يوسف ، و ابن يامين . اصل همه بنى اسرائيل ايشان بودند . مصطفى عليه السّلام گفت\r\n« بعثت على اثر ثمانية آلاف نبىّ - اربعة آلاف من بنى اسرائيل » .\r\nو آنچه گفت  فَلا تَمُوتُنَّ  - نه نهى از مرگ است كه آن در قدرت و فعل كس نباشد تا با آن مخاطب بود ، لكن معنى آنست كه - الزموا الاسلام حتى اذا ادرككم الموت صادفكم عليه - ميگويد - دين اسلام را ملازم باشيد و زان بمگرديد تا چون مرگ در رسد شما را بر اسلام بيند . پس نهى از برگشتن از دين اسلام است ، نه از مرگ . فضيل عياض گفت - اسلام اينجا بمعنى حسن الظن است اى فلا تموتن الّا و انتم مسلمون اى الّا و انتم محسنون بربّكم الظن ، و به قال النبى - لا يموتن احدكم الّا و هو يحسن باللّه الظن .\r\nيحيى اكثم را بخواب ديدند گفتند - خداى عز و جل با تو چه كرد ؟ گفت - در موقف سؤال بداشت مرا ، و گفت يا شيخ ديدى كه چه كردى ؟ گفت عظيم بهراسيدم - آن گه گفتم - بار خدايا از تو نه اين خبر دادند . گفت چگونه ؟ گفتم عبد الرزاق مرا خبر داد از زهرى از انس از رسول از محمد از جبرئيل از تو خداوندا كه گفتى - من با بنده آن كنم كه از من چشم دارد و به من گمان برد ، و من گمان بردم كه بر من رحمت كنى - اللَّه تعالى گفت - جبرئيل راست گفت محمد راست گفت انس راست گفت زهرى راست گفت عبد الرزاق راست گفت ، رو كه ترا آمرزيدم و بر تو رحمت كردم ، و فى خبر مسند - ان رجلا يؤمر به الى النار فاذا بلغ ثلث الطريق التفت ، فاذا بلغ نصف الطريق التفت ، و اذا بلغ ثلثى الطريق التفت ، فيقول اللَّه تعالى ردّوه . ثم يسأله و يقول - لم التفت ؟\r\nفيقول - لمّا بلغت ثلث الطريق تذكّرت قولك  رَبُّكَ الْغَفُورُ ذُو الرَّحْمَةِ  فقلت - لعلّك تغفر لى ، و لمّا بلغت نصف الطريق ذكرت قولك  وَ مَنْ يَغْفِرُ الذُّنُوبَ إِلَّا اللَّهُ  فقلت - لعلّك تغفر لى . فلما بلغت ثلثى الطريق تذكرت قولك  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ \r\n\r\n","description":"","footnote":"","page_name":" 372 ","page_number":382},
  {"content":"\r\n\r\n لا تَقْنَطُوا مِنْ رَحْمَةِ اللَّهِ  فازددت طمعا ، فيقول اللَّه تعالى - اذهب فقد غفرت لك .\r\n أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ  - شهود و حضور بمعنى متقارب‌اند و فرق آنست كه حضور در اغلب استعمال بذات بود و شهود هم در ذات بود و هم در عنايت و هم در گفتار . و سبب نزول اين آيت آن بود كه علماء جهودان گفتند به مصطفى ع كه پدران ما ما را بدين جهودى فرمودند و وصيت كردند تا از آن بنگرديم ، و يعقوب پسران خود را همين وصيت كرد ، آن گه كه از دنيا بيرون شد . رب العالمين ايشان را دروغ زن كرد به اين آيت و گفت :  أَمْ كُنْتُمْ شُهَداءَ  - ام در موضع استفهام است ميگويد شما حاضر بوديد آن گه كه بيعقوب مرگ آمد ؟  إِذْ قالَ لِبَنِيهِ . . .  و پسران خود را ميگفت كه چه پرستيد پس از من ؟ !  ما تَعْبُدُونَ  - گفت و من تعبدون نگفت از بهر آنك - ما - بر هر جوهرى افتد كه نه جانور باشد چون سنگ و درخت و آتش و آفتاب و مانند آن و - من - بر آن نيفتد و كافران اين چيزها معبود خود ساخته بودند ، يعقوب خواست كه بر باطن و معتقد پسران رسد كه ازين چيزها در دل دارند كه پرستند و بلفظ - من - بر نگفت كه آن گه چون تلقين بودى ايشان را و ايشان خود همه زيركان و موحدان بودند ، گفتند  نَعْبُدُ إِلهَكَ وَ إِلهَ آبائِكَ  خداى ترا پرستيم و خداى پدران تو ابراهيم را اسماعيل و اسحاق . عمّ را پدر خواند كه اسماعيل پدر تازيان است و اسحاق پدر عبرانيان ، و اين روايت چنانك خاله را مادر خواند در سورة يوسف فقال  « وَ رَفَعَ أَبَوَيْهِ عَلَى الْعَرْشِ »  - رسول خدا گفت صلّى اللَّه عليه و آله و سلّم\r\n« عمّ الرجل صنو ابيه »\r\nبرادر پدر هم شاخ پدر است .  إِلهاً واحِداً  نصب على الوصف . گويند و حرمت داشت پدر را و بزرگى قدر او را - إلهك - گفتند و - الهنا - نگفتند . پس از اسلام خويش نيز خبر باز دادند بر سبيل تبعيّت گفتند  وَ نَحْنُ لَهُ مُسْلِمُونَ  و ما مسلمانان‌ايم و او را گردن نهادگان .\r\n تِلْكَ أُمَّةٌ قَدْ خَلَتْ  الآية . . . حديث گذشتگان در گرفت و ازيشان خبر\r\n\r\n","description":"","footnote":"","page_name":" 373 ","page_number":383},
  {"content":"\r\n\r\nباز داد ، آن گه به مصطفى گفت ايشان گروهىاند كه برفتند ، و قومى كه گذشتند  لَها ما كَسَبَتْ  ايشانراست آنچه كردند ، و آنچه كردند خود را كردند ، كردهء خود ببردند .  وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ  و شما راست آنچه كنيد و كردهء خويش بريد ، شما را بنيكو كارى ايشان نه نوازند چنانك شما را از جرمهاى ايشان نپرسند ، و لفظ - امّت - را در قرآن وجوه مختلف گفته‌اند : - اگر چه همه متقارب‌اند و معانى همه بيك اصل باز مىگردد و آن اصل جماعت مردم .\r\nاست كه بر چيزى گرد آيند . قال اللَّه تعالى  كانَ النَّاسُ أُمَّةً واحِدَةً  اى صنفا واحدا فى الضلال . جاى ديگر گفت  إِلَّا أُمَمٌ أَمْثالُكُمْ  اى اصناف مثلكم ، يعنى كل صنف من الدّواب و الطير مثل بنى آدم فى المعرفة باللّه و طلب الغذاء و توقى المهالك و التماس الرزق . و شرح اين اصل كه گفتيم آنست كه در قرآن - امّت است بمعنى - حين - چنانك گفت تعالى و تقدس  وَ ادَّكَرَ بَعْدَ أُمَّةٍ  اى بعد حين . و قال تعالى  وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ  اى سنين معدودة ، و اصل آن جماعت مردم‌اند كه در زمان و هنگام موجود بودند ، پس چون آن جماعة برسيدند و نماندند آن زمان كه در آن موجود بودند بنام ايشان باز خواندند . و همچنين در قرآن امت است بمعنى - امام - چنانك گفت  إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً  اى اماما يقتدى به الناس ، يعنى كه امام سبب اجتماع مردم بود كه بر او مردم جمع آيند و بر پى وى روند ، يا در وى خصال پسنديده چندان بود كه در يك امت باشد ، از اين جهت او را امت خواندند . و در قرآن امت است بمعنى - جماعت علما - چنانك گفت -  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ  و امت است بمعنى - دين - چنانك گفت -  إِنَّا وَجَدْنا آباءَنا عَلى أُمَّةٍ  - و اين هم بر طريق مجاورت است يعنى كه خلق درو جمع شوند ، و مسلمانان را امت محمد به اين معنى گفتند كه در دين اسلام مجتمع شوند ، پس اصل اين كلمه جماعة مردم است و صنف ايشان چنانك در اول گفتيم .\r\nقوله تعالى :  وَ قالُوا كُونُوا هُوداً أَوْ نَصارى تَهْتَدُوا  - الآية . . . آن جهودان\r\n\r\n","description":"","footnote":"","page_name":" 374 ","page_number":384},
  {"content":"\r\n\r\nمدينه‌اند و ترسايان نجران ، جهودان بمؤمنان گفتند كه بر دين ما باشيد كه راه راست اينست ، ترسايان گفتند نه كه بر دين ما باشيد كه راست راهى درين است ، رب العالمين گفت نه آن و نه اين ، بل كه دين ابراهيم گزينيد ، و پس روى او كنيد : كه وى حنيف است يعنى پاك دين و موحد ، ما را يكتا گوى يكتا دان . گفته‌اند كه حنيف نامى است موحّد را و حاجى را و ختنه كرده را و قبله دار را . قتاده گفت - « من الحنيفية الختان و تحريم نكاح الاخت » - و هر چند كه پيغامبران پيش از ابراهيم بر دين اسلام بودند و بر راست راهى اما ابراهيم را على الخصوص به اين نام - حنيف - منسوب كردند كه امام و مقتدا و پيشواى خلق در دين جز وى نبود ، و جهانيان را جز باتّباع وى نفرمودند ، چنانك جاى ديگر گفت  فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ \r\n\r\nالنوبة الثالثة\r\n- قوله تعالى :  إِذْ قالَ لَهُ رَبُّهُ أَسْلِمْ . . .  الآية . . . - چون خليل در روش آمد از حضرت عزت فرمان آمد كه - يا ابراهيم هر كه ما را خواهد جمله بايد كه ما را بود ، تا شطبهء از مرادات بشرى و معارضات نفسى با تو مانده است از رنج كوشش بآسايش كشش نرسى ، المكاتب عبد ما بقى عليه درهم :\r\n ما را خواهى مراد ما بايد خواست * يكباره ز پيش خويش بر بايد خاست \r\nخليل گفت - خداوندا ابراهيم را نه تدبير مانده است نه اختيار ، اينك آمدم بقدم افتقار ، بر حالت انكسار ، تا چى فرمايى !  أَسْلَمْتُ  خود را بيوكندم و كار خود به تو سپردم ، و بهمگى به تو باز گشتم . فرمان در آمد كه - يا ابرهيم دعوايى بس شگرف است ، و هر دعوى را معنى بايد و هر حقى را حقيقتى بايد ، اكنون امتحان را پاى دار ! او را امتحان كردند - به غير خويش و جزء خويش و كل خويش : - امتحان به غير او آن بود كه مال داشت فراوان ، گفته‌اند هفتصد هزار سر گوسپند داشت بهفت هزار گله با هر گلهء سگى كه قلاده‌هاى زرين در گردن داشت ، او را فرمودند كه دل از همه بردار و در راه خدا خرج كن خليل همه را در باخت ، و هيچيز خود را نگذاشت . در آثار بيارند كه فريشتگان گفتند بار خدايا ! تا اين ندا در عالم ملكوت دادهء كه  وَ اتَّخَذَ اللَّهُ إِبْراهِيمَ خَلِيلًا  جانهاى ما\r\n\r\n","description":"","footnote":"","page_name":" 375 ","page_number":385},
  {"content":"\r\n\r\nدر غرقاب است و زهره‌هاى ما آب گشت . ازين تخصيص ، خليل از كجا مستحق اين كرامت گشت ؟ ندا آمد كه - جبريل پرهاى طاووسى خويش فروگشاى و از ذروهء سدره بقمّهء آن كوه رو ، و خليل را آزمونى كن . جبريل فرود آمد به صورت يكى از بنى آدم ، بتقدير و تيسير الهى ، آنجا در پس كوه بيستاد ، و آواز بر آورد كه - يا قدوس - خليل از لذت آن سماع بى هوش گشت ، از پاى در آمد گفت - يا عبد اللَّه يك بار ديگر اين نام باز گوى و اين گلهء گوسپند ترا ، جبريل يك بار ديگر آواز بر آورد كه يا قدوس ! خليل در خاك تمرغ ميكرد چون مرغى نيم بسمل ، و ميگفت يك بار ديگر بازگوى و گلهء ديگر ترا .\r\n و حدثتنى يا سعد عنه فزدتنى * جنونا فزدنى من حديثك يا سعد \r\nهمچنين وا مىخواست ، و هر بار گله‌اى گوسپند با آن سگ و قلادهء زرين به دو ميداد ، تا آن همه بداد و در باخت ، چون همه در باخته بود آن عقدها محكم تر گشت ، عشق و افلاس بهم پيوست . خليل آواز بر آورد كه يا عبد اللَّه يك بار ديگر نام دوست بر گوى و جانم ترا !\r\n مال و زر و چيز رايگان بايد باخت * چون كار بجان رسيد جان بايد باخت \r\nجبريل را وقت خوش گشت ، پرهاى طاوسى خويش فرو گشاد و گفت - به حق اتخذك خليلا - براستيت بدوست گرفت ، اگر قصورى هست در ديدهء ماست ، اما ترا عشق بر كمال است . پس چون جبرئيل بر وى آشكار شد گفت - يا خليل اين گوسپندان ما را به كار نيست و ما را به آن حاجت نيست . خليل گفت - اگر ترا به كار نيست و استدن هم در شرط جوانمردى نيست ! جبرئيل گفت - اكنون پر كنده كنيم در صحرا و بيابان تا بمراد خود مىچرند . و عالميان تا قيامت بصيد از آن منفعت ميگيرند ، اكنون گوسپندان كوهى كه در عالم پر كنده‌اند همه از نژاد آن‌اند ، و هر كه از آن صيد گيرد و خورد تا قيامت مهمان خليل است ، و روزيخور خوان احسان حضرت ملك جليل است .\r\nاما امتحان وى بجزء او آن بود كه - وى را خواب نمودند به ذبح فرزند ، و اشارتى از آن رفت و تمامى آن قصه بجاى خويش گفته شود ان شاء اللَّه تعالى . اما امتحان وى به كل وى آن بود كه - نمرود طاغى را بر آن داشتند تا آتش افروخت و منجنيق ساخت\r\n\r\n","description":"","footnote":"","page_name":" 376 ","page_number":386},
  {"content":"\r\n\r\nتا خليل را به آتش او كند و خطاب ربانى به آتش پيوسته كه -  يا نارُ كُونِي بَرْداً وَ سَلاماً  خليل در آن حال گريستن در گرفت ، فريشتگان گمان بردند كه خليل به آن مىگريد كه وى را به آتش مىاوكنند ، جبرئيل در آمد و گفت - لما ذا تبكى يا خليل ؟ - چرا مىگريى ؟ گفت از آنك سوختن و كوفتن بر منست و نداء حق به آتش پيوسته ! يا جبرئيل اگر هزار بارم بسوختى ، و اين ندا مرا بودى دوست‌تر داشتى ، يا جبرئيل اين گريستن نه بر فوات روح است و سوختن نفس ، كه اين بر فوات لطائف نداء حق است . و گفته‌اند جبرئيل به راه وى آمد و گفت - هل لك من حاجة ؟ هيچ حاجت دارى يا خليل ؟ جواب داد - امّا اليك فلا - به تو ندارم حاجتى - جبرئيل گفت - باللّه دارى لا محاله ، از وى بخواه گفت - عجبت مىبينم اگر خفته است تا بيدارش كنم يا خبر ندارد تا بياگاهانم ، حسبى من سؤالى علمه بحالى ! فريشته بحار و طوفان آمده كه يا خليل دستور باشد استوار باش تا بيك چشم زخم اين آتش را به نيست آرم ، و بيگانگان را هلاك كنم . خليل گفت - همه وى را بندگانند و آفريدگان ، اگر خواهد كه ايشان را هلاك كند خود با ايشان تا ود ، و در آسمان غلغلى در صفوف فريشتگان افتاده كه - بار خدايا در روى زمين خود ابراهيم است كه ترا شناسد و به يگانگى تو اقرار دهد ، و تو خود بهتر دانى او را مىبسوزى ؟\r\nفرمان آمد از درگاه بى نيازى كه ساكن باشيد و آرام گيريد كه شما از اسرار اين كار خبر نداريد ! او خلوت گاه دوستى ميطلبد ، خواهد تا يك نفس بى زحمت اغيار در آن خلوتگاه با ما پردازد . ازينجا بود كه خليل را پرسيدند پس از آن كه ترا كدام روز خوشتر بود و سازگارتر ؟ گفت آن روز كه در آتش نمرود بودم ، وقتم خالى بود و دلم صافى ، و به حق نزديك و از خلق معزول .\r\n سقيا لمعهدك الذى لو لم يكن * ما كان قلبى للصّبابة معهدا \r\nچون ابراهيم از كورهء امتحان خالص بيرون آمد و اندر گفت اسلمت صادقا رب العالمين رقم خلّت بر وى كشيد و جهانيان را اتباع وى فرمود گفت -  فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  .\r\n\r\n","description":"","footnote":"","page_name":" 377 ","page_number":387},
  {"content":"\r\n\r\n\r\nالنوبة الاولى\r\n- قوله تعالى :  قُولُوا آمَنَّا بِاللَّهِ  - گوئيد ايمان داريم باللّه  وَ ما أُنْزِلَ إِلَيْنا  و به آنچه فرو فرستاده آمد بما  وَ ما أُنْزِلَ إِلى إِبْراهِيمَ  و به آنچه فرو فرستاده آمد به ابراهيم ،  وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ  و به پيغامبران فرزندان يعقوب ،  وَ ما أُوتِيَ مُوسى وَ عِيسى  و آنچه دادند موسى و عيسى را از نامه و پيغام ،  وَ ما أُوتِيَ النَّبِيُّونَ مِنْ رَبِّهِمْ  و به آنچه دادند همه پيغامبران را از خداوند ايشان ،  لا نُفَرِّقُ بَيْنَ أَحَدٍ مِنْهُمْ  جدا نكنيم يكى را از پيغامبران از ديگران  وَ نَحْنُ لَهُ مُسْلِمُونَ  و ما وى را گردن نهادگانيم .\r\n فَإِنْ آمَنُوا  - اگر جهودان بگروند  بِمِثْلِ ما آمَنْتُمْ بِهِ  چنان گرويدن كه شما گرويديد  فَقَدِ اهْتَدَوْا  وا راه راست آمدند  وَ إِنْ تَوَلَّوْا  و اگر بر گردند  فَإِنَّما هُمْ فِي شِقاقٍ  ايشان در جدايى ستيزند :  فَسَيَكْفِيكَهُمُ اللَّهُ  آرى كفايت كند ترا اللَّه شغل ايشان  وَ هُوَ السَّمِيعُ الْعَلِيمُ  و اوست شنوا و دانا .\r\n صِبْغَةَ اللَّهِ  - راه نمونى اللَّه دانيد و سپاس وى بينيد و راه وى گزينيد  وَ مَنْ أَحْسَنُ مِنَ اللَّهِ صِبْغَةً  و كيست نيكو رجنده‌تر « 1 » از اللَّه  وَ نَحْنُ لَهُ عابِدُونَ  و ما وى را پرستگارانيم .\r\n قُلْ  - رسول من گوى  أَ تُحَاجُّونَنا فِي اللَّهِ  بامامى حجت جوييد و خصومت سازيد در خدا ؟  وَ هُوَ رَبُّنا وَ رَبُّكُمْ  و او خداى ماست و خداى شما ،  وَ لَنا أَعْمالُنا وَ لَكُمْ أَعْمالُكُمْ  كردار ما ما را و كردار شما شما را ،  وَ نَحْنُ لَهُ مُخْلِصُونَ  - و انگه ما نه چون شماايم كه ما پاك راهان ايم و پاك دلان .\r\n أَمْ تَقُولُونَ  يا مىگوئيد  إِنَّ إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطَ \r\n\r\n\r\n","description":"","footnote":"\r\n( 1 ) نيكو رزنده‌تر - فى نسخة ج\r\n","page_name":" 378 ","page_number":388},
  {"content":"\r\n\r\nكه ابراهيم و اسماعيل و اسحاق و يعقوب و اسباط  كانُوا هُوداً  جهودان بودند  أَوْ نَصارى  و ترسايان ميگويند كه ايشان ترسايان بودند ،  قُلْ  گوى  أَ أَنْتُمْ أَعْلَمُ أَمِ اللَّهُ  شما به دانيد يا خدا  وَ مَنْ أَظْلَمُ  و كيست بيدادگر تر بر خود ؟  مِمَّنْ كَتَمَ شَهادَةً عِنْدَهُ  از آن كس كه پنهان كند گواهى كه دارد بنزديك خويش در نبوت محمد  مِنَ اللَّهِ  از خداوند عز و جل ،  وَ مَا اللَّهُ بِغافِلٍ عَمَّا تَعْمَلُونَ  و خداى ناآگاه نيست از آنچه شما ميكنيد .\r\n تِلْكَ أُمَّةٌ قَدْ خَلَتْ  ايشان گروهىاند كه رفتند و گذشتند ،  لَها ما كَسَبَتْ  ايشانراست آنچه كردند و جز او كردار خويش ديدند  وَ لَكُمْ ما كَسَبْتُمْ  و شما راست آنچه كنيد و جز او كردار خويش بينيد ،  وَ لا تُسْئَلُونَ عَمَّا كانُوا يَعْمَلُونَ  و شما را نپرسند از آنچه ايشان كرده‌اند .\r\nالجزء الثانى\r\n سَيَقُولُ السُّفَهاءُ  - آرى گويد گروهى سبك خردان و كم دانان ،  مِنَ النَّاسِ  ازين مردمان ،  ما وَلَّاهُمْ  چه چيز باز گردانيد ايشان را  عَنْ قِبْلَتِهِمُ الَّتِي كانُوا عَلَيْها  از آن قبلهء ايشان كه بر آن بودند ،  قُلْ  گوى  لِلَّهِ الْمَشْرِقُ وَ الْمَغْرِبُ  خدايراست بر آمدن گاه آفتاب و فرو شدن گاه آفتاب  يَهْدِي مَنْ يَشاءُ  راه مىنمايد آن را كه خواهد  إِلى صِراطٍ مُسْتَقِيمٍ  سوى راه راست درست .\r\n\r\nالنوبة الثانية\r\n- قوله تعالى :  قُولُوا آمَنَّا بِاللَّهِ  - الآية . . . ابو هريرة گفت - اهل كتاب به زبان عبرى تورية مىخواندند و تفسير آن با مسلمانان ميگفتند به زبان تازى ، رسول گفت - لا تصدقوهم و لا تكذبوهم - و قولوا  آمَنَّا بِاللَّهِ  گفت ايشان راست گوى مداريد و دروغ زن مگيريد راه ايمان شما آنست كه گوئيد  آمَنَّا بِاللَّهِ وَ ما أُنْزِلَ إِلَيْنا \r\n\r\n","description":"","footnote":"","page_name":" 379 ","page_number":389},
  {"content":"\r\n\r\nايمان داريم باللّه و به آنچه فرو فرستادند بما ، يعنى قرآن ، و به آنچه ابراهيم را دادند .\r\nاز صحف و آن ده صحيفه بود بروايت ابو ذر از مصطفى ، قال ابو ذر - قلت يا نبى اللَّه فما كانت صحف ابراهيم ؟ فذكر كلاما ثم قال فيها على العاقل ما لم يكن مغلوبا على عقله ان تكون له ساعة يناجى فيها ربّه و ساعة يتفكر بها فى صنيع اللَّه عز و جل ، و ساعة يحاسب فيها نفسه فيما قدّم و اخّر ، و ساعة يخلو فيها لحاجته من الحلال فى المطعم و المشرب .\r\n وَ ما أُنْزِلَ إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ  - و ايمان داديم به آنچه فرو فرستادند اسماعيل و اسحاق و يعقوب و فرزندان وى را گفته‌اند اسباط در فرزندان يعقوب همچون قبائل است در فرزندان اسماعيل ، و اسماعيل پدر تازيان بود ، و اسحاق پدر عبرانيان ، و اسماعيل بجود و سخا معروف بود ، ازينجاست كه عرب همه با جود و سخا باشند . و اسحاق بزهد و عبادت معروف بود از اينجاست كه در اهل كتاب زهّاد و رهبان بسيار باشند ، و فرزندان يعقوب را اسباط از آن گفتند كه بسيار بودند ، و سبط در لغت عرب درختى پر شاخ باشد ، يعنى كه ايشان را شاخه‌هاى بسيارست ، چنانك عرب را قبائل بسيارست ، و آنچه گفت ايشان را كتاب داديم و در عداد كتاب داران آورد ، پيغامبران ايشان را خواهد كه در اسباط چهار هزار پيغامبر بودند .\r\nو روا باشد كه اسباط اينجا بر فرزندان صلب نهند از يعقوب ، كه همه پيغامبران بودند و كتاب داران .\r\n وَ ما أُوتِيَ مُوسى وَ عِيسى  - و آنچه به موسى دادند يعنى - تورية و ديگر صحيفه‌ها ، و به عيسى دادند از - انجيل -  وَ ما أُوتِيَ النَّبِيُّونَ مِنْ رَبِّهِمْ  - و آنچه ديگر پيغامبران را دادند - چون زبور داود و صحف شيث و مانند ايشان . ميگويد ايمان آريد بهر چه پيغامبران آوردند از هر چه بود و آنچه دانيد و شناسيد و آنچه نشناسيد كه نه همه دانيد و شناسيد . و\r\nعن معقل بن يسار : - قال قال رسول اللَّه « اعملوا بالقرآن و اقتدوا به و لا تكفروا بشيء منه ، و آمنوا بالتورية و الانجيل و الزبور و ما اوتى - النّبيّون من ربهم ، و يشفيكم القرآن و ما فيه البيان .\r\n\r\n","description":"","footnote":"","page_name":" 380 ","page_number":390},
  {"content":"\r\n\r\nثم قال -  لا نُفَرِّقُ بَيْنَ أَحَدٍ مِنْهُمْ  - جدا نكنيم يكى را از پيغامبران از ديگران بنا استوار گرفتن و ناگرويدن ، چنانك جهودان و ترسايان كردند .\r\n وَ نَحْنُ لَهُ مُسْلِمُونَ  - و ما مسلمانانيم و اللَّه را گردن نهادگانيم . چون اين آيت فرو آمد رسول بر جهودان و ترسايان خواند ، جهودان چون حديث عيسى شنيدند منكر شدند او را ، و به نبوت وى اقرار ندادند ، و ترسايان خود غلو كردند و گفتند كه عيسى بارى نه چون ديگر پيغامبرانست كه او پسر خداست پس رب العالمين اين آية ديگر فرو فرستاد و گفت :\r\n فَإِنْ آمَنُوا بِمِثْلِ ما آمَنْتُمْ بِهِ فَقَدِ اهْتَدَوْا  - گفته‌اند كه مثل اينجا صلت است و زيادت - يعنى بما آمنتم به ، مىگويد اگر ايشان ايمان آرند به آنچه شما ايمان آورديد ، و بگروند گرويدنى چنان شما ، يعنى شما كه امت محمد ايد بكتاب ايشان ايمان آورديد ، اگر ايشان بكتاب شما ايمان آرند راست راهان‌اند و مسلمانان .\r\n وَ إِنْ تَوَلَّوْا فَإِنَّما هُمْ فِي شِقاقٍ  - و اگر بر گردند از مسلمانى و از راه حق ، بر گوشهء افتادند و آنچه گفت -  بِمِثْلِ ما آمَنْتُمْ بِهِ  دليل است كه ايمان و اسلام هر دو يكسانست كه همان قوم را ميگويد . كه ايشان را گفت  فَلا تَمُوتُنَّ إِلَّا وَ أَنْتُمْ مُسْلِمُونَ  .\r\n فَسَيَكْفِيكَهُمُ اللَّهُ  - آرى بسنده كند ترا اللَّه ببازداشت خويش بدايشان را از تو ، و شغل ايشان ترا كفايت كند ، و هم چنان كرد كه جهودان قريظه و نضير بودند بعضى را ازيشان بكشتند ، و بعضى را به بردگى ببردند ، و بعضى را از وطن خويش آواره كردند ، و ترسايان نجران بودند كه جزيت بريشان نهادند بخوارى و مذلت ،  وَ هُوَ السَّمِيعُ الْعَلِيمُ  او خداوندى شنواست كه گفت همه مىشنود ، داناست كه حال همه ميداند .\r\nقوله تعالى  صِبْغَةَ اللَّهِ  اى - اتبعوا صبغة اللَّه - ميگويد دين اللَّه و سنت\r\n\r\n","description":"","footnote":"","page_name":" 381 ","page_number":391},
  {"content":"\r\n\r\nوى گيريد و راه وى جوييد ، - صبغة - رنگ باشد و اين در معارضهء آن آمد كه ترسايان فرزند خود را كه مىزادند بآبى زرد مىبرآوردند در شهر عموريه ، و ميگفتند . صبغناه نصرانيا - او را ترسا رشتيم . اللَّه گفت عزّ جلاله - من بتوحيد و اسلام رهى را مسلمان رشتم ، و اين صبغة آنست كه قرآن بوى اشارت مىكند - كه  فِطْرَتَ اللَّهِ الَّتِي فَطَرَ النَّاسَ عَلَيْها  و مصطفى گفت -\r\n« كل مولود يولد على الفطرة »\r\nو\r\nعن ابن عباس ان النبى صلى اللَّه عليه و آله و سلّم قال - « ان بنى اسرائيل قالوا - يا موسى هل يصبغ ربك ؟ فقال موسى يا رب هل تصبغ ؟ قال نعم ، أنا اصبغ الالوان - الاحمر و الأبيض و الاسود ، و الالوان كلها فمن صبغى . »\r\nو عن ابن عباس ايضا قال - جاء رجل الى النبى صلى اللَّه عليه و آله و سلّم فقال يا رسول اللَّه أ يصبغ ربك ؟ قال - نعم صبغا لا يصبغ احمر و ابيض و اصفر و اسود .\r\n وَ مَنْ أَحْسَنُ مِنَ اللَّهِ صِبْغَةً  - و كيست نيكو رزنده تر از اللَّه ، آن گه اقرار خواست تا گويند كه اللَّه نيكو رزنده تر است ، و ما وى را پرستگارانيم ، يعنى كيست از ما نيكو رنگ تر و ما وى را بندگانيم . و\r\nقال النبى « يؤتى بانعم اهل الدنيا و من اهل النار يوم القيمة فيصبغ فى النار صبغة ، ثم يقال له - يا بن آدم هل رأيت خيرا قط ؟ هل مرّ بك شر قط ؟ فيقول - لا و اللَّه يا ربّ ما مرّ بى بؤس قط و لا رأيت شدة قط . »\r\nقوله تعالى . . .  قُلْ أَ تُحَاجُّونَنا فِي اللَّهِ  الآية . . . اى أ تخاصموننا فى دين اللَّه - مفسران گفتند - اين پاسخ جهودانست كه ايشان دعوى آشنايى و دوستى حق ميكردند و خود را به نزديك اللَّه حقى ميديدند ، گاهى مىگفتند -  نَحْنُ أَبْناءُ اللَّهِ وَ أَحِبَّاؤُهُ  - گاهى گفتند -  لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  و با مصطفى عليه السّلام و با عرب ميگفتند ما بخداى نزديكتريم و اوليتريم از شما ، كه رسول ما پيش از رسول شما بود ، و كتاب ما پيش از كتاب شما بود و دين ما پيش از دين شما بود . رب العالمين گفت - اى مهتر ايشان را جواب بده و بگوى  أَ تُحَاجُّونَنا فِي اللَّهِ  - الحجة - ادعاء الحق - حجت مى جوييد بر من ؟ و دعوى حق مىكنيد و حق سزاى ميجوئيد ؟ و بر\r\n\r\n","description":"","footnote":"","page_name":" 382 ","page_number":392},
  {"content":"\r\n\r\nمن غلبه مىپيوسيد ؟ به حق در دين خداى ،  وَ هُوَ رَبُّنا وَ رَبُّكُمْ  و او خداوندست ما را و شما را هر دو را دارنده و پروراننده ، آن كس بوى اوليتر است كه او را طاعت دارست و رسولان وى را استوار گير . آن گه گفت -  وَ لَنا أَعْمالُنا وَ لَكُمْ أَعْمالُكُمْ  ما را كردارهاست و شما را كردارها ، و ما در آن كردار خويش مخلص آمديم ، اللَّه را گردن نهاده و بيگانگى وى اقرار داده ، و شما مشركان و دو گويان‌ايد ، پس چونست كه با ما در دين اللَّه حجت ميگيريد ؟ و ما نه چون شماايم . نظير اين آنست كه گفت تعالى و تقدس -  وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ . . .   وَ نَحْنُ لَهُ مُخْلِصُونَ   « أَمْ تَقُولُونَ »  الآية . . . . بيا و تا هر دو خوانده‌اند ، بتاء قراءت شامى و حمزه و كسايى و حفص و رويس از يعقوب ، و خطاب با حاضر است . و بيا قراءت باقى ، و فعل غائب است . و بهر دو قرائت حكايت از جهودانست . ميگفتند - پيغامبران گذشته ابراهيم و اسماعيل و اسحاق و يعقوب و فرزندان همه - همه بر دين جهودى بودند . و ترسايان ميگفتند - نه كه بر دين ترسايى بودند رب العالمين رسول خود را گفت عليه السّلام -  قُلْ أَ أَنْتُمْ أَعْلَمُ أَمِ اللَّهُ  - گوى اين بيگانگان را كه - شما به دانيد از كار ايشان و دين ايشان يا اللَّه ؟ و بگوى كه - اللَّه مرا خبر داد كه ايشان نه جهود بودند نه ترسا ، بل كه مؤمنان بودند بر دين اسلام . پس ايشان را بر آن گفتن ملامت كرد ، كه ايشان دانسته بودند و از كتاب خوانده كه پيغامبران بر دين اسلام بودند ليكن نهان ميداشتند و ظاهر نمىكردند . گفت  وَ مَنْ أَظْلَمُ  كيست ستمكار تر بر خويشتن از آن كس كه گواهى دارد دانسته ؟ و دادن آن پذيرفته ؟ و آن گواهى بنزديك وى باشد از اللَّه كه از كتاب خوانده باشد ؟ و بدانسته كه اين پيغامبران بر دين اسلام بودند و نبوت محمد صلى اللَّه عليه و آله و سلّم راست است و درست و دين وى حق ، و آن گه آن را پنهان دارد ؟ كيست ازين كس بيداد گرتر و بر خود ظالمتر ؟\r\n وَ مَا اللَّهُ بِغافِلٍ عَمَّا تَعْمَلُونَ  - اللَّه غافل نيست از آنچه شما ميكنيد ، آنچه\r\n\r\n","description":"","footnote":"","page_name":" 383 ","page_number":393},
  {"content":"\r\n\r\nپنهان ميكنند از كتاب خدا ميداند ، و آنچه ظاهر ميكنند از تكذيب ميداند ، و فردا بقيامت همه را پاداش دهد ، به همه چيز و هيچ فرو نگذارد قوله تعالى - :  تِلْكَ أُمَّةٌ قَدْ خَلَتْ . . . .  الآية . . . از بسيارى كه تفاخر مىكردند بپدران و گذشتگان خويش ، و دين ايشان مىپسنديدند و راه ايشان ميرفتند و ميگفتند -  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  - رب العالمين ايشان را به اين آيت از آن بازداشت - گفت ايشان قومى اند كه رفتند و گذشتند نه شما را از كردار ايشان پرسند ، و نه ايشان را از كردار شما ، بل كه همه را از كردار خود پرسند و بكردار خود گيرند ، همانست كه جايى ديگر گفت -  وَ أَنْ لَيْسَ لِلْإِنْسانِ إِلَّا ما سَعى  و قال تعالى  وَ لا تَزِرُ وازِرَةٌ وِزْرَ أُخْرى  و هر چند كه اين آيت از روى ظاهر يك بار گفت اما از روى معنى در آن تكرار نيست كه امت در آيت پيش پيغامبران را ميخواهد ابراهيم و اسماعيل و اسحاق و يعقوب ، و درين آيت اسلاف جهودان و ترسايان را ميخواهد ، پدران ايشان كه بر ملت ايشان بودند .\r\n سَيَقُولُ السُّفَهاءُ مِنَ النَّاسِ  - اين سفهاء مشركان مكه‌اند ، و جهودان مدينه ، و سبب نزول اين آيت آن بود كه مصطفى از اول در مكه روى بكعبه داشت در نماز كردن پس چون هجرت كرد به مدينه او را فرمودند - تا روى بقبلهء جهودان آرد ، يعنى بيت المقدس ، پس چون روزگارى بر آمد ديگر بار او را فرمودند تا بقبلهء خود باز آيد ، و روى فرا كعبه كند . مشركان گفتند - محمد قبلهء پدران بگذاشته بود و اكنون باز آمد ، چنان دانيم كه بدين پدران كه بگذاشته است نيز باز آيد ، اللَّه تعالى اين آيت فرو فرستاد كه  سَيَقُولُ السُّفَهاءُ  آرى اين جاهلان و سبك خردان از مردمان مكه ترا منكر ميشوند به اين بر گشتن از قبلهء بقبلهء ديگر ، تو ايشان را جواب ده و بگوى .\r\n لِلَّهِ الْمَشْرِقُ وَ الْمَغْرِبُ  - جهان همه خدايراست ، هم مشرق كه كعبه سوى\r\n\r\n","description":"","footnote":"","page_name":" 384 ","page_number":394},
  {"content":"\r\n\r\nآنست ، هم مغرب كه بيت المقدس سوى آنست . چنانك فرمايد - او را فرمانبردارم و گردن نهادم .\r\n يَهْدِي مَنْ يَشاءُ إِلى صِراطٍ مُسْتَقِيمٍ  راه نمايد او را كه خواهد به راه راست و دين پاك و كيش پسنديده و قبلهء حق .\r\n\r\nفصل\r\nبدانك در قرآن ذكر مشرق و مغرب بر سه وجه آيد : - يكى بلفظ واحد چنانك درين سوره گفت به دو جايگه -  وَ لِلَّهِ الْمَشْرِقُ وَ الْمَغْرِبُ  . جاى ديگر گفت -  رَبُّ الْمَشْرِقِ وَ الْمَغْرِبِ  . وجه دوم بلفظ تثنيه گفت ، چنان كه در سورة الرحمن است -  رَبُّ الْمَشْرِقَيْنِ وَ رَبُّ الْمَغْرِبَيْنِ  . وجه سوم بلفظ جمع است چنانك در سورة المعارج گفت -  فَلا أُقْسِمُ بِرَبِّ الْمَشارِقِ وَ الْمَغارِبِ  . اما آنچه بلفظ واحد گفت مراد به آن يك سوى جهان است كه آن را مشرق گويند و مغرب سوى ديگر ، و آنچه به تثنيه گفت - مشرقين يكى مشرق تابستانى است ، جاى بر آمدن آفتاب آن روز كه آفتاب بسر حمل شود ديگر مشرق زمستانى جاى بر آمدن آفتاب آن روز كه آفتاب بسر ميزان شود . و مغربين آن دو مغرب‌اند كه در مقابلهء اين دو مشرق افتادند . و آنچه مصطفى عليه السّلام گفت\r\n« ما بين المشرق و المغرب قبلة »\r\n- معنى آنست كه چون مغرب تابستانى بر راست خويش گذارى ، و مشرق زمستانى بر چپ خويش ، روى تو به قبله باشد . و اين اهل مشرق راست على الخصوص . اما آنچه بلفظ جمع گفت و ذلك فى قوله -  بِرَبِّ الْمَشارِقِ وَ الْمَغارِبِ  آن صد و هشتاد مشرق‌اند ، نود در تابستان و نود در زمستان ، و صد و هشتاد مغرب در مقابلهء آن . هر روز كه آفتاب مىبرآيد بمشرق برمىآيد و بمغربى كه مقابلهء آنست مىفرو شود .\r\nو شرح اين از گفتار اهل خبرت درين صنعت آنست - كه آفتاب را مشرقهاست و مغربها و اول مشرقها آن مشرق تابستانى است جاى بر آمدن آفتاب ، در درازترين روز از سال آن گه كه آفتاب بسرطان شود ، و آن نزديك است بمطلع سماك رامح ، و آخر مشرقها مشرق زمستانى است - جاى بر آمدن آفتاب در كوتاهترين روز از سال ، آن گه كه آفتاب بجدى شود . و آن نزديك است بمطلع قلب العقرب و از مشرق تابستانى تا مشرق\r\n\r\n","description":"","footnote":"","page_name":" 385 ","page_number":395},
  {"content":"\r\n\r\nزمستانى نود درجه است . هر روز آفتاب بدرجهء ديگر برآيد . و ميان اين و آن مشرق استوا است - آن گه كه آفتاب بحمل شود در بهار ، و به ميزان شود در مهرگان . و اول مغربها مغرب تابستانى است ، جاى فرو شدن سماك رامح ، و آخر مغربها مغرب زمستانى است جاى فرو شدن قلب عقرب ، و ميان اين و آن مغرب استوار است ، حمل و ميزان و آن هم نود درجه است ، هر گه كه آفتاب بدرجهء سوى جنوب يا شمال ميل كند در طلوع ، هم چنان در مغرب ميل كند در غروب ، پس كسى كه اول مشرق تابستانى پس پشت خويش دارد و آخر مغرب زمستانى پيش روى خويش - روى وى به قبله باشد ، و همچنين اول مغرب تابستانى بر دست راست گذارد ، و آخر مشرق زمين زمستانى بر چپ روى وى به قبله بود . و اگر اول مشارق براست خويش گذارد و آخر مغارب بر چپ خويش ، روى وى بشام باشد .\r\n\r\nالنوبة الثالثة\r\n- قوله تعالى :  قُولُوا آمَنَّا بِاللَّهِ . . .  الآية . . . - فرمان خداوند عالم است ، خداوندى سازنده ، نوازنده داننده دارنده ، بخشنده پوشنده ، دلگشاى ، رهنماى ، سر آراى ، مهر افزاى ، غالب فضل ، ظاهر بذل ، سابق مهر ، دائم ستر ، خداوند جهان ، داناى آشكارا و نهان ، دايم بثناى خود ، قائم بسزاى خود ، نه افزود و نه كاست ، همه آن بود كه وى خواست ، فرمان داد بمؤمنان فرمانى لازم و حكمى واجب وصيّتى بسزا ، و به حق پيدا ، به زبان كرم با خير الامم ، كه  قُولُوا  گوئيد رهيكان من ، بندگان من ، و چون گوئيد از من گوئيد ، و چون خوانيد مرا خوانيد ، همه حديث من كنيد ، عهد من در جان گيريد ، ايمان به من آريد ، مهر من در دل داريد ، سخن من گوئيد ، كه من نيز در ازل حديث شما كردم ، سخن شما گفتم ، عطر دوستى شما سرشتم ، رحمت خود را از بهر شما نبشتم .\r\n تو همه از مهر من آرى حديث * من همه از عشق تو گويم سخن \r\n قُولُوا آمَنَّا بِاللَّهِ  - اى پيغامبر كه سيد سادات و سرور كائنات تويى ، گزيدهء عالميان و خاتم پيغامبران تويى ، و اى امتى كه بهترين امّتان گذشته شما ايد ، ايمان آريد بهر چه پيغامبران گذشته گفتند و رسانيدند از نامه و پيغام ما ، و امت ايشان\r\n\r\n","description":"","footnote":"","page_name":" 386 ","page_number":396},
  {"content":"\r\n\r\nخواندند و بدان گرويدند . تا هر شرفى و كرامتى كه بجملگى ايشان را بود تنها شما را بود . اين امت پيغام حق نيوشيدند و به حكم فرمان برفتند و گردن نهادند ، و به همه ايمان آوردند . رب العالمين ايمان ايشان بپسنديد ، و بر جهانيان جلوه كرد و گفت  وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ  آن گه همه را زير علم مصطفى عليه السّلام در آورد و اتباع وى گردانيد . مصطفى از آن خبر داد گفت -\r\n« آدم و من دونه تحت لوائى يوم القيمة »\r\n- و امت وى را بر گذشتگان پيشى داد و گفت -   السَّابِقُونَ السَّابِقُونَ - أُولئِكَ الْمُقَرَّبُونَ   . و رسول گفت : -\r\n« نحن الآخرون السابقون يوم القيمة » .\r\n فَإِنْ آمَنُوا بِمِثْلِ ما آمَنْتُمْ بِهِ فَقَدِ اهْتَدَوْا  - الآية . . . اى سيد خافقين و رسول ثقلين ! اين كارها همه در پى تو بستيم ، و جهانيان را اتباع تو فرموديم ، خادمان ترا عهدنامهء محبت نوشتيم ، و در محل نظر خود آورديم ، و مخالفان ترا در وهدهء مذلت و مهانت اوكنديم ، من خالفك فهو فى شقّ الاعداء ، و من خدمك فهو فى شقّ الاولياء ، هر كه ترا خواست او را خواستيم و به خود راه داديم ، و هر كه برگشت او را سوختيم و بينداختيم ، - من يطلع الرسول فقد اطاع اللَّه - اى مهتر ! از برگشتن اين بيگانگان و ناسزا گفتن ايشان دل تنگ مدار ، كه ما شغل ايشان ترا كفايت كنيم ، و رنج ايشان از تو باز داريم ،  فَسَيَكْفِيكَهُمُ اللَّهُ  - آن گه قومى آريم برنگ توحيد برآورده ، و بصفت دوستى آراسته ، و صبغة اللَّه بستر ايشان پيوسته ، اين « صبغة اللَّه » رنگ بى رنگى است ، هر كه از رنگ رنگ آميزان پاك است بصبغة اللَّه رنگين است .\r\n آن كس كه هزار عالم از رنگ نگاشت * رنگ من و تو كجا خرد اى ناداشت \r\nپس چون كه بصبغة اللَّه رسيد ، هر كه بوى باز افتد او را برنگ خود كند . چنانك كيمياء مس را و آهن را برنگ خويش كند ، و عزيز گرداند . اگر بيگانه بوى باز افتد آشنا گردد ، و گر عاصى باز افتد مطيع شود ، و درين باب حكايات مشايخ بسيار است .\r\nمنها - ما حكى عن ابراهيم الخواص ، قال - دخلت البادية مرّة فرأيت نصرانيا على وسطه زنّار ، فسألنى الصحبة ، فمشينا سبعة ايّام . فقال يا راهب الحنيفية ! هات\r\n\r\n","description":"","footnote":"","page_name":" 387 ","page_number":397},
  {"content":"\r\n\r\nما عندك من الانبساط ! فقد جعنا - فقلت الهى لا تفضحنى في هذا الكافر ، فرأيت طبقا عليه خبز و شواء و رطب و كوز ماء . فاكلنا و شربنا و مشينا سبعة ايّام . ثمّ بادرت و قلت - يا راهب النصارى هات ما عندك ، فقد انتهت النّوبة اليك ، فاتكأ على عصاه و دعا فاذا بطبقين عليهما اضعاف ما كان على طبقى ، قال - فتحيّرت و تغيّرت و ابيت ان آكل فالحّ علىّ ، فلم اجبه فقال - كل فانى مبشّرك ببشارتين - احديهما اشهد ان لا إله الا اللَّه و اشهد انّ محمّدا رسول اللَّه ، و حلّ الزنار . و الأخرى انى قلت - اللهم ان كان لهذا خطر عندك فافتح على بهذا ، ففتح . قال - فاكلنا و مشينا و حجّ و اقمنا بمكة سنة ثم انّه مات فدفن بالبطحاء رحمه اللَّه .\r\nقوله -  قُلْ أَ تُحَاجُّونَنا فِي اللَّهِ  - ميگويد - اى پيغامبر ما ! اى رسول و فرستادهء ما ! اى سفير درگاه ما ! اى باز مملكت ما ! اى دلال شريعت ما ! اى شفيع مجرمان ، و اى خاتم پيغامبران ، آن بيگانگان را گوى -  أَ تُحَاجُّونَنا فِي اللَّهِ  چه خصومت سازيد با ما ؟\r\nو چه پيكار كنيد با مادر اللَّه ؟ و او خداوند ما و شماست خداوندى او همه را لازم ، و اقرار دادن بيگانگى و پادشاهى او بر همه واجب ، آن گه شما را اين چه سود دارد كه گوئيد ، و چه به كار آيد چون نشان بندگى بر خود نه بينيد ، و رقم اخلاص بر خود نيابيد ، دانيد كه عود چون در مجمر نهند تا آتش در آن نزنيد بوى ندهد ، چون به زبان گفتيد -  رَبُّنا وَ رَبُّكُمْ  - آتش اخلاص بايد كه در آن زنيد تا بوى توحيد بيرون دهد .\r\nاى مهتر كائنات ! - منّت ما بر خود فراموش مكن ، و از نواخت و ا كرام ما بر خود ايشان را خبر كن و گوى -  وَ نَحْنُ لَهُ مُخْلِصُونَ  ما پاك راهانيم و پاك دلان ، او را پرستگاران و گردن نهادگان ، و بيزار از انباز و انباز گيران . گفته‌اند كه جملهء شرايع سه چيز است : - يكى اقرار بوجود معبود ، ديگر عمل كردن از بهر وى ، سديگر اخلاص . رب العالمين گفت اى محمد ! ايشان را گوى اگر در اقرار و عمل ما را مشاركيد ، در اخلاص مشارك نه ايد ، و كار اخلاص دارد و بناء دين بر اخلاص است ، و رستگارى در اخلاص است ، روش اخلاص در اعمال همچون روش رنگ است در گوهر ، چنانك گوهر بى كسوت رنگ سنگى بى قيمت باشد ، عمل بى اخلاص جان كندن بى ثواب باشد . خداوند عز و جل\r\n\r\n","description":"","footnote":"","page_name":" 388 ","page_number":398},
  {"content":"\r\n\r\nاز بندگان خويش در دين اخلاص درخواسته است . گفت  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  - و گوهر اخلاص جز در صدف دل ننهاده‌اند و در درياى سينه ، پس زنده دلى بايد نخست تا آنكه اخلاص از وى درست آيد . يقول تعالى -  إِنَّ فِي ذلِكَ لَذِكْرى لِمَنْ كانَ لَهُ قَلْبٌ  . و قال بعضهم - دخلت على سهل بن عبد اللَّه يوم جمعة قبل الصلاة ، فرأيت فى البيت حيّة - فجعلت اقدّم رجلا و اؤخّر اخرى ، فقال - ادخل لا يبلغ احد حقيقة الايمان و على وجه الارض شيء يخافه . ثم قال - هل لك فى صلاة الجمعة ؟\r\nفقلت - بيننا و بين المسجد مسيرة يوم و ليلة . فاخذ بيدى فما كان الّا قليلا حتّى رأيت المسجد فدخلنا و صلّينا الجمعة ، ثمّ خرجنا فوقف ينظر الى الناس ، و هم يخرجون .\r\nفقال - اهل لا إله الا اللَّه كثير و المخلصون منهم قليل .\r\n\r\nالنوبة الاولى\r\nقوله تعالى :  وَ كَذلِكَ  - همچنين  جَعَلْناكُمْ أُمَّةً  شما را گروهى كرديم  وَسَطاً  بهينه گزيده ،  لِتَكُونُوا شُهَداءَ  تا گواهان باشيد پيغامبران را ،  عَلَى النَّاسِ  بر مردمان از امّتان ايشان ،  وَ يَكُونَ الرَّسُولُ عَلَيْكُمْ شَهِيداً  و رسول شما بر شما گواه ،  وَ ما جَعَلْنَا الْقِبْلَةَ  و نكرديم ترا آن قبله  الَّتِي كُنْتَ عَلَيْها  آنك تو اول بر آن بودى  إِلَّا لِنَعْلَمَ  مگر كه بدانيم و به بينيم  مَنْ يَتَّبِعُ الرَّسُولَ  آن كيست كه بر پى رسول ميرود  مِمَّنْ يَنْقَلِبُ عَلى عَقِبَيْهِ  از آن كس به پس مىباز گردد و با پاشنه مىنشيند ،  وَ إِنْ كانَتْ لَكَبِيرَةً  و آن از قبله به قبله گشتن كارى بزرگ و گران بود  إِلَّا عَلَى الَّذِينَ هَدَى اللَّهُ  مگر بريشان كه اللَّه دل ايشان را راه نمود و بر راستى بداشت ،  وَ ما كانَ اللَّهُ لِيُضِيعَ إِيمانَكُمْ  و اللَّه تباه كردن ايمان شما را نيست  إِنَّ اللَّهَ بِالنَّاسِ لَرَؤُفٌ رَحِيمٌ  اللَّه بمردمان مهربان است بخشايندهء سخت مهربان\r\n\r\nالنوبة الثانية\r\n- قوله تعالى :  وَ كَذلِكَ جَعَلْناكُمْ أُمَّةً وَسَطاً . . .  - گفته‌اند -\r\n\r\n","description":"","footnote":"","page_name":" 389 ","page_number":399},
  {"content":"\r\n\r\nاين آيت عطف بر آن است كه گفت  وَ لَقَدِ اصْطَفَيْناهُ فِي الدُّنْيا  اى كما اصطفينا ابراهيم و ذريّته  كَذلِكَ جَعَلْناكُمْ أُمَّةً وَسَطاً  - اى خيارا عدلا - و تحقيق آنست كه اين  كَذلِكَ  در جاى آفرين نهاده‌اند ، چنانچه پارسى گويان گويند چيزى ستودنى را كه « چنان است » . - شما را گروهى كرديم اى امت محمد « وسطا » - بهينه و گزيده . و ازين گشاده‌تر آنست كه گفت -  كُنْتُمْ خَيْرَ أُمَّةٍ  و عرب بهينهء هر چيز را وسط خوانند ، و ميان مرغزار كه آب و گياه بيشتر بود و نيكوتر وسط گويند ، و مرد بهينه‌تر را - وسيط - خوانند و - اوسط - خوانند قال اللَّه تعالى -  قالَ أَوْسَطُهُمْ  اى خيرهم و اعدلهم .\r\n لِتَكُونُوا شُهَداءَ عَلَى النَّاسِ  - چون ايشان را اهل شهادت گردانيد ، صفت عدالت در پيش داشت كه عدالت قرين شهادت است . يعنى - لتشهدوا على الامم بتبليغ الرسالة يوم القيمة ، و يكون الرسول على صدقكم شهيدا ، اى معدّلا مزكّيا لكم . گفت از آن شما را عدلا خوانديم و بهينهء امت كرديم تا فرداى قيامت پيغامبران را گواهى دهيد بر امتان ايشان ، كه ايشان پيغام حق رسانيدند و امت نپذيرفتند و براست نداشتند . پس چون امت محمد پيغامبران را گواهى دهند بتبليغ رسالت آن قوم كه بريشان گواهى دهند گويند - بچه دانستيد و شما از ما پس بوديد ؟ و ما را نيافتيد و نديديد ؟ جواب دهند « باخبار اللَّه ايانا فى كتابه الناطق على لسان رسوله الصادق . » هر چند كه معاينت شما را نديده‌ايم ، اما در كتاب خدا خوانده‌ايم و از رسول حق شنيده‌ايم ، و از سنت وى دانسته‌ايم ، كه ايشان پيغام رسانيدند و شما نپذيرفتيد - آن گه رسول خدا ايشان را تزكيت كند و به عدالت ايشان گواهى دهد . اين آيت دليل است كه علم عين شهادت است ، و اقامت آن بى اقرار مشهود عليه درست است . كه رب العالمين شهادت اين امت بر پيشينيان اثبات كرد به مجرد علم ايشان از كتاب و سنت ، و ايشان را ناديده و اقرار ايشان ناشنيده و گفته‌اند - شهيد - اينجا بمعنى - رئيس - است چنانك جاى ديگر گفت  وَ ادْعُوا شُهَداءَكُمْ  اى رؤسائكم - پس معنى آن باشد كه درين گواهى دادن بر شما و مهتر شما\r\n\r\n","description":"","footnote":"","page_name":" 390 ","page_number":400},
  {"content":"\r\n\r\nمصطفى است ، او با شما گواهى دهد - فذلك قوله  وَ يَكُونَ الرَّسُولُ عَلَيْكُمْ شَهِيداً  و يشهد لذلك ما\r\nروى عن ابى سعيد الخدرى قال قال رسول اللَّه يدعى نوح يوم القيمة فيقال هل بلّغت ؟ فيقول نعم - فيدعى قومه ، فيقال هل بلّغكم ؟ فيقولون ما أتانا من نذير و ما اتانا من احد فيقال له - من شهودك ؟ . فيقول محمد و امّته فيدعون و يشهدون انه قد بلّغ .\r\nقال فذلك قوله  وَ كَذلِكَ جَعَلْناكُمْ أُمَّةً وَسَطاً  و\r\nروى جابر عن النبى انه قال - أنا و امتى يوم القيمة على كوم مشرفين على الخلائق ، ما من الناس احد الّا ردّ انه منا ، و ما من نبى كذّبه قومه الّا و نحن شهداؤه انه بلغ رسالات ربه .\r\nقوله تعالى  وَ ما جَعَلْنَا الْقِبْلَةَ الَّتِي كُنْتَ عَلَيْها  - نكرديم ترا آن قبله كه اول بر آن بودى ، يعنى صخرهء بيت المقدس - مگر آن را تا آنكه ترا از آن باز گردانيد بقبلهء ديگر ، تا بدانيم و به بينيم كه آن كيست كه بر پى رسول ميرود چنانك او ميرود و حق مىپذيرد چنانك حق ميگردد . و آن كس را باز بينيم . از آن كس كه به پس باز مىگردد . و روا باشد كه به اين قبله - كعبه - خواهد ، يعنى كه نكرديم ترا آن قبله كه امروز تو بر آنى ، مگر تا به بينيم . علم اينجا در موضع رؤيت است . اهل معانى گفتند اين كلمه تقرير راست نه استفادت را . ميگويد - آن را كرديم تا آنچه معلوم ماست شما را مقرر شود ، و پيدا گردد ، اين چنانست كه كسى گويد - آتش هيزم را سوزد ، ديگرى گويد نه سوزد ، او جواب دهد كه هيزم بيار و آتش در آن زن تا بدانيم كه مىسوزد يا نه . يعنى كه تا آنچه من دانسته‌ام بنزديك تو مقرر شود . معنى ديگر گفته‌اند -  إِلَّا لِنَعْلَمَ  يعنى لنعلم محمد من يتبعه  مِمَّنْ يَنْقَلِبُ عَلى عَقِبَيْهِ  فاضاف علمه الى نفسه تفضيلا له و تكريما ، كقوله تعالى  فَلَمَّا آسَفُونا انْتَقَمْنا مِنْهُمْ  و كقوله -  يُؤْذُونَ اللَّهَ وَ رَسُولَهُ  و نظائرهما .\r\nقوله تعالى -  وَ إِنْ كانَتْ لَكَبِيرَةً إِلَّا عَلَى الَّذِينَ هَدَى اللَّهُ  - رب العالمين گواهى بداد كه ايشان بر پى رسول رفتند و بهر دو قبله نماز كردند ، تحويل قبله بريشان گران نيامد ، و در كار رسول در حيرت و تردد نيفتادند ، گواهى داد اللَّه كه\r\n\r\n","description":"","footnote":"","page_name":" 391 ","page_number":401},
  {"content":"\r\n\r\nايشان راست راهان‌اند و به حق راه بران ، و ايشان را اين فضيلتى بزرگوارست و كرامتى تمام .\r\nقوله -  وَ ما كانَ اللَّهُ لِيُضِيعَ إِيمانَكُمْ  - اى صلواتكم الى القبلة الاولى - سبب نزول اين آيت آن بود كه جهودان گفتند - اگر قبلهء حق كعبه است پس ايشان كه نماز بيت المقدس كردند همه بر ضلالت‌اند ، و ايشان كه در آن روزگار فرو شدند - چون اسعد بن زرارة و براء بن معرور - بضلالت فرو شدند . اللَّه تعالى گفت در جواب ايشان  وَ ما كانَ اللَّهُ لِيُضِيعَ إِيمانَكُمْ  - اللَّه تعالى تباه كردن ايمان شما را نيست ، كه آنچه كرديد از نماز بيت المقدس حق بود و راست ، و به نزديك اللَّه محفوظ و ثواب آن حاصل .\r\nقال اهل المعانى -  وَ ما كانَ اللَّهُ لِيُضِيعَ إِيمانَكُمْ  يعنى انصرافكم مع النبى حيث صرفكم ليمحص ايمانكم ، فلا يضيّعه اللَّه دون ان يكون محفوظا عنده حتى يجزيكم به - گفت اين فرمان بردارى شما و از قبلهء بقبلهء باز گشتن ، بر متابعت رسول ، اللَّه تعالى آن را ضايع نكند بل كه آن را مىپسندد ، و بنزديك خويش ميدارد تا فردا كه شما را به آن ثواب دهد ،  وَ ما كانَ اللَّهُ لِيُضِيعَ إِيمانَكُمْ  - ردّ است بر مرجئان كه گفتند - عمل از ايمان نيست . وجه دلالت آنست كه رب العزة اينجا نماز را ايمان خواند ، و نماز عمل بنده است ، اگر از ايمان نبودى رب العزة آن را ايمان نخواندى ، مذهب اهل حق آنست كه ايمان يك اصل است از سه چيز مركب : - از قول و عمل و نيت . بر وفق سنت ، تا اين سه چيز بهم جمع نشود آن اصل ثابت نگردد ، مثال اين نفس آدمى است مركب از سه چيز - از - سر و جوارح و دل - تا اين سه چيز بهم نبود نفس تمام نخوانند ، چون يكى از اين سه بيفتاد اسم نفس از وى بيفتاد . قول از ايمان بمنزلت سرست از نفس ، و عمل بمنزلت جوارح ، و نيت بمنزلت دل . چون اين هر سه خصلت بر موافقت سنت بهم آمد اسم مؤمنى بحقيقت بر وى افتاد . اما چون از وى پرسند كه مؤمنى تو ؟ ادب سنت چنانست كه گويد - انا مؤمن ان شاء اللَّه ، انا مؤمن ارجو و اين استثنا نه از بهر آنست كه در ايمان و توحيد وى شكّ است لكن خوف خاتمت راست ، و اتباع سلف صالحين و ائمّة دين را ، مصطفى ع گفت -\r\n« من قال أنا مؤمن حقّا فهو منافق حقا »\r\n\r\n","description":"","footnote":"","page_name":" 392 ","page_number":402},
  {"content":"\r\n\r\nو عمر خطاب گفت - « من قال أنا مؤمن حقّا فهو كافر حقا » - سفيان ثورى گفت - « الناس عندنا مؤمنون فى الاحكام و المواريث ، و لا ندرى ما هم عند اللَّه » و در قرآن و در اخبار صحاح دلائل فراوانست كه اعمال بنده از ايمانست ، و در ايمان هم زيادت و هم نقصان است ، و استثناء در آن شرط آنست . و مذهب مرجى باطل و طغيان است .\r\nابو ذر غفارى از رسول خدا پرسيد كه ايمان چيست ؟ رسول اين آيت برخواند -  لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ . . .  الى آخر الآية - درين آيت نماز و زكات و نواخت درويشان و صلت رحم و وفاء عهد و صبر در بأساء و شدت از جملهء ايمان شمرد ، و جاى ديگر غزا كردن در مال و در نفس ايمان خواند و گفت  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ  . جاى ديگر استيذان از رسول خداى از ايمان شمرد ، فقال تعالى  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ وَ إِذا كانُوا مَعَهُ عَلى أَمْرٍ جامِعٍ لَمْ يَذْهَبُوا حَتَّى يَسْتَأْذِنُوهُ  و مصطفى صلّى اللَّه عليه و آله و سلم گفت\r\n« الايمان بضع و سبعون بابا ، ادناه اماطة الاذى عن الطريق ، و ارفعه قول لا إله الا اللَّه »\r\nو\r\nقال « الوضوء شطر الايمان » ،\r\nو\r\nقال - « انّ من تمام الايمان لحسن الخلق »\r\nو\r\nسأله رجل - ما الايمان ؟ ، فقال - « الصبر و السماحة » .\r\nو\r\nقال « الايمان نصفان - نصف صبر و نصف شكر »\r\nو\r\nجاء رجل الى رسول اللَّه بأمة له سوداء فقال - يا رسول اللَّه علىّ رقبة مؤمنة تجزى هذه عنّى قال - تشهدين ان لا إله الا اللَّه . و انى عبد اللَّه و رسوله و تصلّين الخمس و تصومين شهر رمضان ؟ قالت نعم ، قال - اعتقها فانها تجزى عنك .\r\nدرين آيات و اخبار دلالت روشن است كه اعمال بنده عين ايمانست و اجزاء آنست ، ايمان خود نه يك جزء است تنها چنانك مرجى گفت ، بلكه جزؤهاست و آن را شاخهاست از اعمال و طاعات بنده ، چنانك در اعمال مىافزايد ايمان وى مى افزايد ، و چنانك معصيت مىافزايد ايمان وى مىكاهد . و مرجى كه گفت ايمان يك جزء است و آن قولست بى عمل ، لا جرم گويد ميان خلق در ايمان تفاضل نيست ، و گويد - ايمان فريشتگان و پيغامبران و ايمان اهل فسق و فساد يكسانست . كه در آن تفاوت نيست ، و در آن زيادت و نقصان نيست ، و اگر كسى نماز و روزه و زكات و حج بگذارد و زنا و\r\n\r\n","description":"","footnote":"","page_name":" 393 ","page_number":403},
  {"content":"\r\n\r\nدزدى كند و خمر خورد ، چون كلمهء شهادت گفت به زبان ، و ايمان بغيب داد بدل ، مرجى ميگويد - ايمان اين كس تمام است ، و اگر گويد - انا مؤمن حقا - اين سخن از وى راست است . و بدانك اين معتقد بر خلاف قول خدا و رسول است ، و مكابرهء اسلام است و تهاون در دين است . و مرجى بر زبان هفتاد پيغامبر ملعونست و از شفاعت مصطفى محروم است : و بذلك\r\nيقول النبى - المرجئة ملعونة على لسان سبعين نبيّا -\r\nو\r\nقال - صنفان من امتى لا تنالهما شفاعتى يوم القيمة المرجئة و القدرية .\r\nو قال سعيد بن جبير - المرجئه يهود هذه الملّة .\r\nثم قال فى آخر الآية -  إِنَّ اللَّهَ بِالنَّاسِ لَرَؤُفٌ رَحِيمٌ  - حجازى و شامى و حفص - رءوف - باشباع همزه بر وزن فعول خوانند و به يقول الشاعر - :\r\n نطيع رسولنا و نطيع ربّا * هو الرّحمن كان بنا رءوفا \r\nباقى بتخفيف همز خوانند رءوف و به قال جرير -\r\n ترى للمسلمين عليك حقّا * كفعل الوالد الرّءوف الرّحيم \r\nرءوف و رحيم دو نام‌اند خداى را عز و جل بمعنى رحمت وى بر آفريدگان و مهربانى وى بريشان ، و رءوف بناء مبالغت است و در معنى رحمت بليغ‌تر ، يعنى سخت مهربانست و بخشاينده بر بندگان ، و معنى رحمت نه ارادت نعمت است - چنانك اهل تأويل گفته‌اند بل كه ارادت نعمت صفتى ديگر است ، و رحمت و مهربانى صفتى ديگر ، و اللَّه تعالى بهر دو موصوف و بهر دو صفت باينده .\r\nقال النبى « ان اللَّه سبحانه ارحم بعبده من الوالدة بولدها »\r\n\r\nالنوبة الثالثة\r\n- قوله تعالى :  وَ كَذلِكَ جَعَلْناكُمْ أُمَّةً وَسَطاً  - خداوند حكيم پادشاه عليم ، كه حدوث كائنات بقدرت و ايجاد اوست ، وجود حادثات بعزت و اظهار اوست ، قوام زمين و سماوات ، بداشت اوست ، محدثات را بيافريد ، و از محدثات جانوران را برگزيد و از جانوران آدميان را برگزيد ، و از آدميان مؤمنان را برگزيد ، و از مؤمنان پيغامبران را برگزيد ، و از پيغامبران مصطفى را برگزيد و امت وى را بر امتهاى پيشينه برگزيد . مصطفى ع ازينجا گفت .\r\n« بعثت من خير قرون بنى آدم قرنا فقرنا حتى\r\n\r\n","description":"","footnote":"","page_name":" 394 ","page_number":404},
  {"content":"\r\n\r\nكنت من القرن الذى كنت فيه »\r\nو\r\nقال صلى اللَّه عليه و آله و سلّم « ان اللَّه عز و جل ، اختار اصحابى على جميع العالمين سوى النبيّين و المرسلين . و اختار من اصحابى اربعة فجعلهم خير اصحابى و فى كل اصحابى خير - أبا بكر و عمر و عثمان و عليا - و اختار امتى على سائر الامم فبعثنى فى خير قرن . ثم الثانى ثم الثالث تترى ، ثم الرابع فرادى ،\r\nمفهوم خبر آنست كه مصطفى ع بهينهء آدميان است ، و گزيدهء جهانيان است ، و پيش رو خلقان ، آرايش جهان ، و زين زمان ، چراغ زمين و بدر آسمان . پناه عاصيان ، و شفيع مجرمان ، سيد همه رسولان ، و خاتم ايشان . پس از مصطفى بهينهء همه خلق ابو بكر صديق است كه رب - العالمين مسند امامت او بر تخت شريعت مصطفى نهاد ، و اخلاص و صدق مستقر عبوديت او گردانيد ، و توكل و يقين مرتبت دار ولايت او ساخت ، و پس ازو بهينهء خلق عمر خطاب است ، كه رب العالمين عنان انخفاض و ارتفاع احكام در كف كفايت او نهاد ، و طراز ولايت او بر ناصيهء ملت كشيد ، و از سياست و هيبت او دود شرك واطى ادبار خود شد . و پس از عمر خطاب بهينهء خلق عثمان عفان است ، كه رب العالمين بساط توقير و حرمت او بهفت آسمان نشر كرد ، و در عهد دولت او انوار اسلام در مشارق و مغارب ارتفاع گرفت ، و پس از عثمان بهينهء خلق على مرتضى عليه السّلام است كه رب العالمين حقائق شريعت و شواهد طريقت بسيرت و سيرت او مكشوف كرد ، و توكل و تقوى شعار و دثار او گردانيد مصطفى هر يكى را ازين سادات و خلفا مرتبتى نهاد ، و خاصيتى داد صديق را گفت -\r\n« يا ابا بكر اعطاك اللَّه الرضوان الاكبر - قيل يا رسول اللَّه و ما الرضوان الاكبر ؟ قال يتجلى اللَّه عز و جل يوم القيمة لعباده المؤمنين عامة و يتجلى لابى بكر خاصة »\r\nو فاروق را گفت -\r\n« لو كان بعدى نبى لكان عمر بن الخطاب »\r\nو عثمان را گفت -\r\n« لكل نبى رفيق و رفيقى فى الجنة عثمان »\r\nو على را گفت عليه السّلام\r\n« انت منّى بمنزلة هارون من موسى الّا انّه لا نبى بعدى »\r\n« انت منّى و انا منك »\r\nو جمله ياران را بر عموم گفت\r\n« ما من احد من اصحابى يموت بارض الّا بعث قائدا و نورا لهم يوم القيمة »\r\nو\r\nقال « مثل اصحابى فى امتى كالملح فى الطعام لا يصلح الطعام الا الملح »\r\nو\r\nقال اللَّه اللَّه فى اصحابى اللَّه اللَّه فى اصحابى ! لا تتخذوهم عرضا من بعدى فمن احبّهم فبحبّى احبّهم ، و من ابغضهم\r\n\r\n","description":"","footnote":"","page_name":" 395 ","page_number":405},
  {"content":"\r\n\r\nفببغضى ابغضهم ، و من آذاهم فقد آذانى ، و من آذانى فقد آذى اللَّه و من آذى اللَّه فيوشك ان يأخذه »\r\nو\r\nقال صلى اللَّه عليه و آله و سلّم : - « لا تسبّوا اصحابى فو الذى نفسى بيده لو انّ احدكم انفق مثل احد ذهبا ما بلغ مد احدهم و لا نصفا »\r\nاين خود صحابه را گفت على الخصوص ، و جمله امت را گفت :\r\n« ما من امة الا و بعضها فى النار و بعضها فى الجنة و امّتى كلّها فى الجنّة » .\r\nو\r\nقال : « الجنة حرمت على الانبياء حتى ادخلها و حرمت على الامم حتى تدخلها امتى »\r\nو\r\nقال : « ان امتى امة مرحومة ، اذا كان يوم القيمة اعطى اللَّه لكلّ رجل من هذه الامة رجلا من الكفار ، فيقول هذا فداؤك من النار »\r\nو\r\nعن انس قال - « خرجت مع رسول اللَّه فاذا بصوت يجيء من شعب فقال يا انس انطلق فانظر ما هذا الصوت ؟ قال - فانطلقت فاذا برجل يصلى الى شجرة و يقول اللهم اجعلنى من امة محمد المرحومة المغفور لها ، المستجاب لها ، المثاب عليها ، فانيت رسول اللَّه فاعلمته ذلك ، فقال - انطلق فقل له ان رسول اللَّه يقرئك السلام و يقول من انت ؟ فاتيته فاعلمته ما قال رسول اللَّه . فقال : اقرأ رسول اللَّه منى السلام و قل اخوك الخضر يقول - ادع اللَّه ان يجعلنى من امتك المرحومة المغفور لها المستجاب لها ، المثاب عليها » « و قيل لعيسى يا روح اللَّه هل بعد هذه الامة امة ؟ قال نعم . قيل - و اية امة ؟ قال امة احمد . قيل : يا روح اللَّه و ما امّة احمد ؟ قال علماء حكماء ابرار اتقياء كأنّهم من العلم انبياء ، يرضون من اللَّه باليسير من الرزق و يرضى اللَّه منهم باليسير من العمل ، يدخلهم الجنة بشهادة ان لا إله الا اللَّه . »\r\nاين شرفها و كرامتها كه رب العزة امت احمد را داد نه از آنست كه ايشان را سابقهء طاعتى است يا حق خدمتى ، كه ازيشان خود آن خدمت نيايد كه اللَّه را بشايد ، و نه نيز خداوندى و پادشاهى اللَّه را از طاعت ايشان پيوندى در مىيابد ، هر نواخت كه كرد بفضل خود كرد ، هر چه داد بكرم خود داد ، هر چه ساخت برحمت و مهربانى خود ساخت ، كه او خداوندى است به بنده نوازى معروف ، و بمهربانى موصوف اينست كه گفت - تعالى و تقدس در آخر آيت ، - ورد  إِنَّ اللَّهَ بِالنَّاسِ لَرَؤُفٌ رَحِيمٌ  اللَّه بر بندگان بزرگ بخشايش است و هميشه مهربان ، بخشايش خلق گاه گاه است و بخشايش حق جاودان ، و نشان بخشايش و مهربانى حق آنست كه بنده را توانايى معصيت ندهد و فرا سر گناهش نگذارد ، تا بنده مستوجب عقوبت نگردد . و اين در\r\n\r\n","description":"","footnote":"","page_name":" 396 ","page_number":406},
  {"content":"\r\n\r\nباب رحمت بليغ تر است از غفران معصيت ، يا پس بنده را فرا معصيت گذارد و آثار ذلّت در ظاهر وى بگذارد ، تا خلق از وى نفرت گيرند آن گه سابقهء رحمت در حكمت ازليت در رسد ، و او را دست گيرد . و درين معنى حكايت آرند از ايوب سختيانى كه گفت - در همسايهء من مردى شرير بود آثار زلت و معصيت بر ظاهر وى پيدا ، و من از وى بغايت نفور بودم ، تا بعاقبت از دنيا بيرون شد . گفتا - چون جنازهء وى برداشتند من بگوشهء باز شدم ، نميخواستم كه به روى نماز كنم ، پس مردى ديگر آن شرير را بخواب ديد بر حالتى نيكو و بر هيئتى پسنديده ، پرسيد كه - اللَّه با توجه كرد ؟ گفت - برحمت خود بيامرزيد ، و از من آن ناهمواريها در گذشت . آن گه گفت - ايوب عابد را بگو « لو انتم تملكون خزائن رحمة ربى اذا لامسكتم خشية الانفاق » - و باشد كه اسباب محنت گرد بنده در آرد ، و درهاى راحت و سلوت بر وى فرو بندد ، تا بنده را چون نوميدى پديد آيد آن گه در رحمت و رأفت بوى بر گشايد ، چنانك رب العزة گفت -  وَ هُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا وَ يَنْشُرُ رَحْمَتَهُ  . و فى هذا المعنى يحكى عن بعض الصالحين قال - رأيت بعضهم فى المنام فقلت له ما فعل اللَّه بك ؟ فقال وزنت حسناتى و سيآتى فرجحت فحلّت السّيئات على الحسنات ، فجاءت صرّة من السماء و سقطت فى كفة الحسنات فرجحت فحلّت الصّرّة فاذا فيها كفّ تراب القيته فى قبر مسلم ، سبحانه ما ارأفه بعبده !\r\n\r\nالنوبة الاولى\r\n- قوله تعالى - :  قَدْ نَرى تَقَلُّبَ وَجْهِكَ فِي السَّماءِ  - مىبينيم گشتن روى تو در آسمان  فَلَنُوَلِّيَنَّكَ  ما ترا گردانيم  قِبْلَةً تَرْضاها  به آن قبله كه مىخواهى و مىپسندى ،  فَوَلِّ وَجْهَكَ  روى گردان  شَطْرَ الْمَسْجِدِ الْحَرامِ  بسوى مسجد حرام  وَ حَيْثُ ما كُنْتُمْ  و شما كه امت وييد هر جا كه باشيد  فَوَلُّوا وُجُوهَكُمْ شَطْرَهُ  رويهاى خويش سوى آن مىگردانيد ،  وَ إِنَّ الَّذِينَ أُوتُوا الْكِتابَ  و اينان كه ايشان را نامه دادند  لَيَعْلَمُونَ  نيك ميدانند  أَنَّهُ الْحَقُّ مِنْ \r\n\r\n","description":"","footnote":"","page_name":" 397 ","page_number":407},
  {"content":"\r\n\r\n رَبِّهِمْ  كه اين قبله گردانيدن حق است و راست از خداوند ايشان  وَ مَا اللَّهُ بِغافِلٍ عَمَّا يَعْمَلُونَ  و اللَّه ناآگاه نيست از آنچه ايشان ميكنند .\r\n وَ لَئِنْ أَتَيْتَ الَّذِينَ أُوتُوا الْكِتابَ  - و اگر آرى باينان كه ايشان را كتاب دادند  بِكُلِّ آيَةٍ  هر معجزهء و هر نشانى كه ايشان خواهند  ما تَبِعُوا قِبْلَتَكَ  ايشان پى نخواهند برد بقبلهء تو ،  وَ ما أَنْتَ بِتابِعٍ قِبْلَتَهُمْ  و نه تو بقبلهء ايشان پى خواهى برد ،  وَ ما بَعْضُهُمْ بِتابِعٍ قِبْلَةَ بَعْضٍ  و نه جهود بقبلهء ترسا و نه ترسا بقبلهء جهود  وَ لَئِنِ اتَّبَعْتَ أَهْواءَهُمْ  و اگر تو پى برى ببايست و پسند ايشان  مِنْ بَعْدِ ما جاءَكَ مِنَ الْعِلْمِ  از پس آنچه به تو آمد از دانش و نامه و پيغام  إِنَّكَ إِذاً لَمِنَ الظَّالِمِينَ  تو آن گه از ستمكاران باشى بر خويشتن .\r\n الَّذِينَ آتَيْناهُمُ الْكِتابَ  - ايشان كه ايشان را نامه داديم  يَعْرِفُونَهُ  مىشناسند محمد را ( به پيغامبرى )  كَما يَعْرِفُونَ أَبْناءَهُمْ  چنانك پسران خويش را مىشناسند  وَ إِنَّ فَرِيقاً مِنْهُمْ  و گروهى از دانشمندان ايشان  لَيَكْتُمُونَ الْحَقَّ  گواهى راست پنهان ميدارند  وَ هُمْ يَعْلَمُونَ  و ايشان ميدانند .\r\n الْحَقُّ مِنْ رَبِّكَ  اين روى بكعبه كردن راست است و درست از خداوند تو  فَلا تَكُونَنَّ مِنَ الْمُمْتَرِينَ  نگر تا در گمان افتيدگان نباشيد .\r\n\r\nالنوبة الثانية\r\n- قوله تعالى - :  قَدْ نَرى تَقَلُّبَ وَجْهِكَ فِي السَّماءِ  الآية . . .\r\nاين آيت از روى معنى مقدم است بر  سَيَقُولُ السُّفَهاءُ مِنَ النَّاسِ  كه تا قبله با كعبه نگردانيدند ايشان نگفتند  ما وَلَّاهُمْ عَنْ قِبْلَتِهِمُ الَّتِي كانُوا عَلَيْها  - و سبب نزول اين آيت آن بود كه مصطفى آن گه كه در مكه بود پيش از هجرت نماز به كعبه\r\n\r\n","description":"","footnote":"","page_name":" 398 ","page_number":408},
  {"content":"\r\n\r\nكردى ، پس چون هجرت كرد به مدينه رب العزة وى را فرمود تا نماز بصخره بيت المقدس كند ، و آن را قبله گيرد تا جهودان را باسلام و تصديق وى رغبت بيشتر افتد . و گفته‌اند كه دو شب از ماه ربيع الاول شده بود كه او را اين نقل فرمودند ، پس شانزده ماه بر آن بماند و مصطفى را صلى اللَّه عليه و آله و سلّم آرزو مىبود و مىخواست كه قبلهء او با كعبه گردانند ، دو معنى را : - يك آنك كعبه قبلهء پدر وى ابراهيم بود ، ميخواست تا قبلهء وى همان باشد . ديگر آنك جهودان ميگفتند محمد و ياران وى خود راه به قبله نمىبردند تا ما ايشان را بقبلهء خود راه ننموديم ندانستند ، پس چون جبرئيل ع حاضر شد مصطفى آن آرزو كه در دل داشت با وى بگفت ، جبرئيل گفت تو از من بر اللَّه گرامىترى و نواخت تو تمامتر است ، از وى بخواه . مصطفى ع ادب كار فرمود به زبان نخواست ، دانست كه عالم الاسرار از مطلوب و مقصود وى آگاه است ، و از خود گفته كه\r\n« من شغله ذكرى عن مسئلتى اعطيته افضل ما اعطى السائلين »\r\nو راه خليل رفت ، آن گه كه جبرئيل او را گفت - أ لك حاجة ؟ فقال امّا اليك فلا . فقال - سل ربّك ، قال - حسبى من سؤالى علمه بحالى .\r\nپس چون جبرئيل سوى آسمان شد مصطفى عليه السّلام از پى وى بر آسمان مىنگرست ، و منتظر مىبود تا خود جبرئيل بچه باز گردد و چه فرمان آرد ، نه بس دراز شد كه جبرئيل فرو آمد و اين آيت آورد  قَدْ نَرى تَقَلُّبَ وَجْهِكَ فِي السَّماءِ  - ديدم گشتن روى تو و پيچيدن دل تو و خواست و آرزوى تو به آسمان كه قبلهء خويش كعبه مىخواستى ،  فَلَنُوَلِّيَنَّكَ قِبْلَةً تَرْضاها  به آن سو مىگردانيم ترا كه مىخواهى و مىپسندى  فَوَلِّ وَجْهَكَ شَطْرَ الْمَسْجِدِ الْحَرامِ  روى گردان بسوى مسجد حرام آن مسجد با آزرم با شكوه بزرگ .  وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  اين ناسخ  فَأَيْنَما تُوَلُّوا فَثَمَّ وَجْهُ اللَّهِ  است .\r\nمفسران گفتند - آن نماز كه تحويل قبله با كعبه در آن افتاد نماز پيشين بود روز دو شنبه پنجم « 1 » ماه رجب هفتده ماه گذشته از مقدم رسول به مدينه ، و پس از آن به دو ماه غزاء بدر بود و نصرت اهل اسلام بر كافران . و گفته‌اند كه آن موضع كه كعبه ور آنست پيش از عهد آدم قبلة فرشتگان بود ، و از عهد نوح تا عهد ابراهيم عليهما السلام قبله\r\n\r\n\r\n","description":"","footnote":"\r\n( 1 ) فى نسخة ج : نيمهء ماه رجب .\r\n","page_name":" 399 ","page_number":409},
  {"content":"\r\n\r\nبود و به روى بنا نبود . و در خبرست كه - از آن موضع ، از بالا تا عرش و از نشيب تا ثرى قبلهء خلق عالم است . و نيز اجماع است كه اگر آن سنگ كه بناء كعبه است مثلا برگيرند ، قبله باطل نشود و اگر از آن سنگ جايى ديگر خانه سازند كعبه نگردد .\r\nفصل - بدان كه روى به قبله آوردن شرط درستى نماز است ، و بگذاشتن قبله اندر نماز روا نيست مگر در دو حالت يكى در نماز شدت خوف ، بهر جهت كه روى كند روا بود چون استقبال قبله متعذر و ناممكن بود . ديگر مسافر در نماز تطوع ، به آن جهت كه راه وى بود روى كند روا بود ، و بيرون ازين دو حالت روا نيست اندر هيچ نماز قبله بگذاشت . و شافعى را دو قول است : - يكى اصابت عين قبله فرض است ، يا اصابت جهت و اصابت جهت ظاهرترست و درست تر ، كه در آن مشقت و حرج نيست . و بناء دين حنيفى جز بر آسانى و فراخى نيست ، و هو المشار اليه بقوله تعالى  وَ ما جَعَلَ عَلَيْكُمْ فِي الدِّينِ مِنْ حَرَجٍ  و\r\nيقول النبى « بعثت بالحنيفية السهلة السمحة » .\r\nچون اين قاعده متمهّد گشت ناچارست هر مسلمانى را كه نماز كند شناختن دلائل قبله و راه بردن به آن ، و دلائل آن يكى حدود مشارق و مغارب است ، و چندانك لايق اين موضع است بيان آن رفت .\r\nدليل ديگر معرفت قطب شمالى است در ميان فرقدين وجدى ، هر كه خواهد تا قبله بداند اين قطب پس گوش راست خود كند ، و گفته‌اند بر كران گوش كند ، چنانك فرقدين و جدى گرد گوش وى همى گردد . و اين خصوص اهل مشرق راست . عراقين و حلوان و همدان و دينور و رى و قزوين و ديلم و طبرستان و گرگان و بلاد خراسان تا بنهر شاش . و اهل شام اين قطب پس گوش چپ گذارند تا رويشان به قبله باشد .\r\nدليل سيم نسرين است - نسر طائر بسوى جنوب ، و نسر واقع بسوى شمال ، چون هر دو برابر يكديگر رسند در ميان آسمان ، نسر واقع بر دست راست كنى و نسر طائر بر دست چپ ، رويت به قبله باشد . سفيان ثورى گفت - « اذا تحلّق النسران فبينهما قبلة » عبد اللَّه مبارك گفت قبلهء اهل خراسان ميان دو نسر است يعنى بوقت تحلق ،\r\n\r\n","description":"","footnote":"","page_name":" 400 ","page_number":410},
  {"content":"\r\n\r\nو تحلق آن وقت باشد كه ستارگان عقرب نزديك باشند كه فرو شوند .\r\nدليل چهارم - عيّوق است ستارهء روشن ، سوى راست مجره پيش از ثريا بر آيد . از سوى شمال ، چون آن را وقت بر آمدن پس قفاء خود كنى رويت به قبله باشد .\r\nدليل پنجم - ستارگان عقرب اند چون فرو ميشوند و زبانيان بر شمال قبله باشد و شوله بر جنوب و قلب برابر قبله فرو مىشود . و همچنين بمجرّه دليل توان گرفت هر گه كه شرطين و بطين مىبرآيند ، در آن وقت مجره برابر قبله باشد . و بمنازل قمر هم توان گرفت هر گه كه منزلى از منازل قمر به مغرب فرو مىشود از آن منزل هفت منزل بر و لا برشمرى هفتم آن منزل كه فرو مىشود برابر قبله بود . چنانك اگر شرطين به مغرب فرو شود ذراع به قبله بود ، و اين قاعده بر همه منازل راست ميرود مگر در قلب عقرب كه فرو شدن منازل عقرب بهم نزديك بود ، حساب آن بر هفت راست نيايد ، لكن چون منازل عقرب فرو شود نعائم به قبله آيد ، چون نعائم فرو شود بعد از يك ساعت بلده به قبله آيد ، پس حساب بهفت باز آيد چنانك گفتيم .\r\nو اين يك قسم است از اقسام علم نجوم كه شناختن آن واجب است . و بر جمله بدانك علم نجوم بر چهار قسم است : - يك قسم - از آن واجب ، و آن علم شناخت اوقات نماز است ، و شناخت قبله بدلايل چنانك بيان كرديم . قسم دويم مستحبّ است ، و آن شناخت جهات و طرق است رونده را در برو بحر و ذلك فى قوله تعالى  وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ  . قسم سيم مكروه است ، و آن علم طبايع است بكواكب و بروج . قسم چهارم حرام است ، و آن علم احكام است بسير كواكب .\r\nو آنچه از آن بابست كه آن را قياس نيست ، و آن علم زنادقه است ، و اليه\r\nاشار النبى « من اقتبس علما من النجوم اقتبس شعبة من السحر »\r\nو قال ع : - « ما انزل اللَّه من السماء من بركة الّا اصبح فريق من الناس بها كافرين ينزل اللَّه الغيث فيقولون بكوكب كذا و كذا »\r\nو قال صلى اللَّه عليه و آله و سلّم - « هل تدرون ما ذا قال ربكم ؟ قالوا - اللَّه و رسوله اعلم ، قال اصبح من عبادى كافرا بى و مؤمن بالكواكب - اصبح من عبادى مؤمن بى و كافر بالكواكب فامّا من قال مطرنا بفضل اللَّه و برحمته فذلك مؤمن بى و كافر بالكواكب ، و امّا من قال\r\n\r\n","description":"","footnote":"","page_name":" 401 ","page_number":411},
  {"content":"\r\n\r\nبنوء كذا و كذا ، فذلك كافر بى و مؤمن بالكواكب » .\r\nقوله تعالى - :  وَ إِنَّ الَّذِينَ أُوتُوا الْكِتابَ . . .  - الآية . . . چون قبله با كعبه گردانيدند بر جهودان صعب آمد و طعنها كردند و گفتند - محمد اين از بر خويش مىنهد و خود مىسازد ، يك بار به بيت المقدس نماز كند ، و يك بار به كعبه . رب العالمين گفت -  وَ إِنَّ الَّذِينَ أُوتُوا الْكِتابَ لَيَعْلَمُونَ أَنَّهُ الْحَقُّ مِنْ رَبِّهِمْ  - نيك ميدانند اينان كه تورية دادند ايشان را ، كه اين قبله گردانيدن حق است و راست ، كه در تورية خوانده‌اند و دانسته ، آن گه ايشان را تهديد كرد گفت : -  وَ مَا اللَّهُ بِغافِلٍ عَمَّا يَعْمَلُونَ  اللَّه غافل نيست از آنچه ايشان ميكنند ، همه ميداند ، و فردا بقيامت جزاء آن بتمامى بايشان رساند ، جاى ديگر گفت : -  وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ \r\nقال النّبي صلّى اللَّه عليه و آله و سلم « عجبت من غافل و ليس بمغفول عنه »\r\nو فى معناه انشد :\r\n و لا تحسبنّ اللَّه يغفل ساعة * و لا انّما يخفى عليه يغيب \r\nقوله تعالى -  وَ لَئِنْ أَتَيْتَ الَّذِينَ أُوتُوا الْكِتابَ  الآية . . . فيه معنى اليمين ، كانه قال - و اللَّه لئن اتيت . ميگويد - و اللَّه كه اگر باهل تورية و انجيل آرى هر معجزهء و هر نشانى كه خواهند جماعت ايشان بر قبلهء تو گرد نيايند و قبلهء خود فرو نگذارند ، و نه نيز تو بقبلهء ايشان پى خواهى برد . پس از آن كه اين آيت آمد ايشان طمع ببريدند و نوميد شند از بازگشت مصطفى بدين و قبلهء ايشان .\r\n وَ ما بَعْضُهُمْ بِتابِعٍ قِبْلَةَ بَعْضٍ  - اين جهودان و اين ترسايان هر چند كه در مخالفت تو يكى شدند اما در دين و در قبلهء خود مختلف‌اند : قبلهء جهودان بيت المقدس است جانب مغرب ، و قبلهء ترسايان جانب مشرق ، و نه جهود پى برد بقبلهء ترسا و نه ترسا بقبلهء جهود .\r\nقوله تعالى -  وَ لَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ  - الاهواء جمع هوى ، و هو ما مالت اليه النفس ، فهوت نحوه ، هر چند كه اين خطاب با پيغمبرست\r\n\r\n","description":"","footnote":"","page_name":" 402 ","page_number":412},
  {"content":"\r\n\r\nاما جملهء امت را ميخواند . چنانك جاى ديگر گفت   يا أَيُّهَا النَّبِيُّ إِذا طَلَّقْتُمُ النِّساءَ   .\r\nميگويد - و اگر تو پى برى ببايست و پسند ايشان  مِنْ بَعْدِ ما جاءَكَ مِنَ الْعِلْمِ  از پس آنچه به تو آمد از دانش و نامه و پيغام  إِنَّكَ إِذاً لَمِنَ الظَّالِمِينَ  - تو آن گه از ستمكاران باشى بر خويشتن . آن گه خبر داد از مؤمنان اهل كتاب چون عبد اللَّه سلام و اصحاب او و گفت : -  الَّذِينَ آتَيْناهُمُ الْكِتابَ  - الآية . . . اينان كه تورية داديم بايشان  يَعْرِفُونَهُ كَما يَعْرِفُونَ أَبْناءَهُمْ  محمد را بپيغامبرى ، و گردانيدن قبله براستى و كتاب كه آورد از خداوند ، بدرستى چنان مىشناسند كه پسران خود را كه زادند مىشناسند . و هيچ معرفت بالاى معرفت مادر و پدر بفرزندان نيست ، خاصه معرفت مادر كه تمامترست و بى گمان‌تر . و اين معرفت افزونى دارد بر معرفت نفس خود ، از بهر آنك مرد از ابتداء وجود فرزند خبر دارد و با معرفت بود ، و از ابتداء وجود خود تا روزگارى كه بر آيد فرا دانش آيد بى خبر بود ، قال ابن عباس - لما قدم النبى صلى اللَّه عليه و آله و سلّم المدينه ، قال عمر لعبد اللَّه بن سلام لقد انزل اللَّه على نبى  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ  فكيف يا عبد اللَّه هذا المعرفة ؟ فقال عبد اللَّه - يا عمر ، لقد عرفته فيكم حين رأيته كما اعرف ابنى اذا رأيته مع الصبيان يلعب و أنا اشدّ معرفة بمحمد منّى بابنى . فقال عمر و كيف ذلك ؟ فقال - اشهد انه رسول حق من اللَّه و قد نعته اللَّه فى كتابنا ، و لا ادرى ما تصنع النساء ، فقال له عمر - وفقك اللَّه يا ابن سلام فقد اصبت و صدقت .\r\n وَ إِنَّ فَرِيقاً مِنْهُمْ  - و گروهى ازيشان يعنى دانشمندان و خوانندگان ايشان كه بر جهودى ستيهندگان‌اند ، و حق را مكابران و معاندان‌اند ،  لَيَكْتُمُونَ الْحَقَّ  آنچه راست و درست از نعت و نبوت مصطفى عليه السّلام پنهان ميدارند . و از عامهء ايشان مىپوشند ،  وَ هُمْ يَعْلَمُونَ  و خود ميدانند ، و در تورية ميخوانند كه اتباع دين\r\n\r\n","description":"","footnote":"","page_name":" 403 ","page_number":413},
  {"content":"\r\n\r\nمحمد حق است ، و اظهار نعت وى واجب .\r\nقوله تعالى : -  الْحَقُّ مِنْ رَبِّكَ  - الآية . . . . اى - ما اخبرتك من امر الدين و القبلة و عناد اليهود و امتناعهم عن الايمان بذلك هو الحق و الصدق . ميگويد آنچه با تو گفتيم از كار دين و بيان قبله راست است و درست ، حق اينجا بمعنى صدق است هذا قول حق اى صدق ، و فعل حق اى صواب . و آنچه در خبر است كه\r\n« العين حق و السحر حق\r\nاى كائن موجود - و كذلك\r\nقوله ص « الجنة حق و النار حق و النبيون حق و الساعة حق »\r\n- اين همه بمعنى موجود است و « حق » نامى است از نامهاى خداوند عز و جل و ذلك فى قوله -  وَ يَعْلَمُونَ أَنَّ اللَّهَ هُوَ الْحَقُّ الْمُبِينُ  معنى حق در نام اللَّه آنست كه براستى خداست و بخدايى سزاست و به قدر خود بجاست .\r\nثم قال تعالى :  فَلا تَكُونَنَّ مِنَ الْمُمْتَرِينَ  - اى من الشاكّين الذين كذبوا بذلك و دانوا بخلافه ، و هذا ليس بنهى عن الشك ، اذ الشك ليس يحصل به قصد من الشاك لكنّه حث على اكتساب المعارف المزيلة للشك كقوله تعالى  إِنِّي أَعِظُكَ أَنْ تَكُونَ مِنَ الْجاهِلِينَ  .\r\n\r\nالنوبة الثالثة\r\n- قوله تعالى :  قَدْ نَرى تَقَلُّبَ وَجْهِكَ فِي السَّماءِ . . . .  - الآية اعلمه انه بمرأى من الحق ليكون متأدّبا بادب الحق ، فلمّا استعمل الادب و لم يسأل ما تمنّاه قبله ، و لم يزد على النظر الى السماء ، اعطاه افضل ما يعطى السائلين - چون خداوند كريم باشد و بنده عزيز بنده را بر شرط ادب دارد و راه عمل بوى نمايد ، و توفيق دهد ، آن گه وى را به آن عمل پاداش دهد ، و در آن حرمت داشت بستايد گويد  « فَنِعْمَ أَجْرُ الْعامِلِينَ »   « نِعْمَ الْعَبْدُ إِنَّهُ أَوَّابٌ »  . همچنين مصطفى را خبر داد كه تو بر ديدار مايى ، و در مشاهده عزت مايى ، نگر تا حرمت حضرت بشناسى و بادب سؤال كنى ، لا جرم چون در دل وى حديث قبله بود به حكم ادب اظهار آن نكرد و آن آرزو در دل ميداشت تا از حضرت عزت خطاب آمد  فَلَنُوَلِّيَنَّكَ قِبْلَةً تَرْضاها  آن آرزوى دل تو بدانستيم ، و حسن ادب در ترك سؤال از تو بپسنديديم ، و آنچه رضاء تو در آنست از كار قبله ترا كرامت\r\n\r\n","description":"","footnote":"","page_name":" 404 ","page_number":414},
  {"content":"\r\n\r\nكرديم ، اى محمد هر چه در عالم بندگانند همه در طلب رضاء مااند و ما در طلب رضاء تو ، همه در جست و جوى مااند و ما خوانندهء تو ، همه در آرزوى نواخت مااند و ما نوازندهء تو  وَ لَسَوْفَ يُعْطِيكَ رَبُّكَ فَتَرْضى  كعبه اكنون قبلهء نفس خوددان و ما را قبلهء جان . چون از حضرت احديت آن نواختها روان گشت و آن كرامتها در پيوست زبان حال به حكم اشتياق گفت :\r\n يك ره كه دلت به مهر ما يا زانست * هجرانت كشيدن اى نگار آسانست \r\nبو بكر شبلى گفت قدس اللَّه روحه : - قبله سه‌اند - قبلهء عام و قبلهء خاص و قبلهء خاص الخاص ، اما قبلهء عام - كعبه است در ميان جهان ، و قبلهء خاص عرش است بر آسمان ، مستوى بر آن خداى جهان ، و قبلهء خاص الخاص دل مريدان و جان عارفان فهم ينظرون بنور قلوبهم الى ربهم بنور دل خويش مىنگرند به خداوند خويش .\r\n گفتم كجات جويم اى ماه دلستان * گفتا قرارگاه منت جان دوستان \r\nگفته‌اند - مصطفى در بدايت وحى و آغاز رسالت چون دعا كردى به زبان گفتى .\r\nبعبارت صريح ، و در حال آن دعاء وى باجابت مقرون بودى ، چنانك رب العالمين حكايت كرد از روز بدر كه مصطفى عليه السلام لشكر اسلام را مدد ميخواست فقال تعالى  إِذْ تَسْتَغِيثُونَ رَبَّكُمْ فَاسْتَجابَ لَكُمْ  . پس حال وى بجايى رسيد كه از حضرت عزت باشارت مليح وى ، و بى عبارت صريح وى ، باجابت پيوستى چنانك درين آيت گفت  قَدْ نَرى تَقَلُّبَ وَجْهِكَ فِي السَّماءِ . . .  پس چنان شد كه بى اشارت و بى عبارت بانديشهء مجرد اجابت آمدى . چنانك بخاطر وى فراز آمد كه چه بودى اگر اين گناهكاران امتم را بيامرزيدندى ! اين آيت آمد بر وفق اين انديشه كه  رَبَّنا لا تُؤاخِذْنا إِنْ نَسِينا أَوْ أَخْطَأْنا  پس كار بدان رسيد كه نه اشارت بايست نه انديشهء دل ، چنانك وقتى بر دل وى گران آمد نشستن ياران در حجرهء وى ، رب العالمين آيت فرستاد و گفت  فَإِذا طَعِمْتُمْ فَانْتَشِرُوا \r\n\r\nالنوبة الاولى\r\n- قوله تعالى :  وَ لِكُلٍّ وِجْهَةٌ  - و هر گروهى را سوئيست\r\n\r\n","description":"","footnote":"","page_name":" 405 ","page_number":415},
  {"content":"\r\n\r\nو قبله‌اى  هُوَ مُوَلِّيها  كه وى روى فرا آن ميدهد ،  فَاسْتَبِقُوا الْخَيْراتِ  در نيكى كردن كوشيد و بر يكديگر شتابيد ،  أَيْنَ ما تَكُونُوا  هر جا كه باشيد و بر هر قبله كه باشيد  يَأْتِ بِكُمُ اللَّهُ جَمِيعاً  اللَّه بعلم و آگاهى بشما ميرسد و فردا شما را از از آنجاى آرد همگان  إِنَّ اللَّهَ عَلى كُلِّ شَيْءٍ قَدِيرٌ  كه اللَّه بر همه چيز تواناست .\r\n وَ مِنْ حَيْثُ خَرَجْتَ  - و بهر جا كه شوى و بهر سوى كه بيرون شوى  فَوَلِّ وَجْهَكَ شَطْرَ الْمَسْجِدِ الْحَرامِ  روى خود فرا سوى مسجد حرام ده  وَ إِنَّهُ لَلْحَقُّ مِنْ رَبِّكَ  و آن راست است و درست قبلهء پسنديده و فرموده از خداوند ،  وَ مَا اللَّهُ بِغافِلٍ عَمَّا تَعْمَلُونَ  و اللَّه تا آگاه نيست از آنچه شما ميكنيد .\r\n وَ مِنْ حَيْثُ خَرَجْتَ  - و بهر جاى كه شوى و بهر سوى كه بيرون شوى  فَوَلِّ وَجْهَكَ شَطْرَ الْمَسْجِدِ الْحَرامِ  روى خود فرا سوى مسجد حرام ده  وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  و شما كه امّت وئيد هر جا كه باشيد رويهاى خويش فرا سوى آن دهيد  لِئَلَّا يَكُونَ لِلنَّاسِ عَلَيْكُمْ حُجَّةٌ  تا هيچكس را بر شما حجتى نبود از مردمان ،  إِلَّا الَّذِينَ ظَلَمُوا مِنْهُمْ  مگر كسى كه خود بستمكارى حجت جويد از جملهء ايشان ،  فَلا تَخْشَوْهُمْ  مترسيد ازيشان  وَ اخْشَوْنِي  و از من ترسيد ،  وَ لِأُتِمَّ نِعْمَتِي عَلَيْكُمْ  و تا تمام كنم بر شما نعمت خويش  وَ لَعَلَّكُمْ تَهْتَدُونَ  و مگر تا شما بر راه راست بمانيد .\r\n كَما أَرْسَلْنا فِيكُمْ  - همچنانك فرستاديم در ميان شما كه عرب‌ايد  رَسُولًا مِنْكُمْ  فرستادهء هم از شما از نژاد شما  يَتْلُوا عَلَيْكُمْ آياتِنا  ميخواند بر شما\r\n\r\n","description":"","footnote":"","page_name":" 406 ","page_number":416},
  {"content":"\r\n\r\nآيات و سخنان ما  وَ يُزَكِّيكُمْ  و شما را هنرى و پاك مىكند ،  وَ يُعَلِّمُكُمُ الْكِتابَ وَ الْحِكْمَةَ  و در شما مى آموزد كتاب من و حكمت خويش  وَ يُعَلِّمُكُمُ  و در شما مىآموزد  ما لَمْ تَكُونُوا تَعْلَمُونَ  آن چيز كه هرگز ندانستيد .\r\n\r\nالنوبة الثانية\r\n- قوله تعالى :  وَ لِكُلٍّ وِجْهَةٌ . . .  الآية . . . اى و لكل اهل دين قبلة و متوجه اليه فى الصلاة . هر گروهى را از دين داران و خدا پرستان قبلهء است كه روى به آن دارند و نماز به آن دارند و نماز به آن ميكنند . همانست كه جاى ديگر گفت  لِكُلٍّ جَعَلْنا مِنْكُمْ شِرْعَةً وَ مِنْهاجاً  گفت هر يكى را از شما شريعتى داديم ساخته و راهى نموده . آن گه گفت -  هُوَ مُوَلِّيها  اين هو - خواهى با خداى عز و جل بر كه وى رويهاى ايشان فرا آن گردانيد به قضا و توفيق يا به قضا و خذلان ، و اگر خواهى اين هو - با كلّ بر به آن معنى كه هر كس را قبله ايست كه خود روى فرا آن ميدهد ، و تقديره هو مولّى اليها - لأنّ ولّى اليه نقيض ولّى عنه و « مولاها » خوانده‌اند قراءة شامى است و درين قراءة - هو - با كلّ - شود لا بد . ميگويد هر كسرا قبله ايست كه روى وى فرا آن داده‌اند . روى اهل باطل فرا قبلهء كژ داده‌اند بقضاء و خذلان ، و روى اهل حق فرا قبلهء راست داده‌اند به قضا و توفيق ، و الامر كلّه بيد اللَّه .\r\n فَاسْتَبِقُوا الْخَيْراتِ  - اى فاستبقوا الى الخيرات قياما بشكره . ميگويد نه در لجاج قبله كوشيد كه در نيكيها كوشيد و به آن شتابيد ، بشكر آن كه قبلهء حق به قضا و توفيق يافتيد . و بدان كه وجوه خيرات كه كوشش در آن مىبايد و تحصيل آن از بنده در ميخواهد فراوانست . بعضى آنست كه خصوصا بنفس بنده مىباز گردد ، و بعضى آنست كه از وى به ديگرى مى تعدى كند . اما آنچه بنفس بنده لازم است توبه است از معصيت ، و صبر بر بلا و شدت ، و شكر در نعمت و راحت ، و استقامت در سرّ و علانيت و گزاردن فرايض و سنن بر وفق سنت و شرط شريعت ، و آنچه از وى مىتعدى كند -\r\n\r\n","description":"","footnote":"","page_name":" 407 ","page_number":417},
  {"content":"\r\n\r\nشفقت بردن است بر خلق خداى : - گرسنه را سير كردن ، و تشنه را آب دادن ، و برهنه را پوشيدن ، و اسير را رهايى دادن ، و گم شده را به راه باز آوردن ، و امر معروف و نهى از منكر با خلق خدا به كار داشتن ، و با ايشان بخلق نيكو زندگانى كردن ، و ايشان را نيك خواستن . و اندرين خصال و معانى كه بر شمرديم اخبار و آثار فراوانست ، و از جهت شرع مقدس ترغيب تمام است :\r\nمنها - ما روى عن النبى صلى اللَّه عليه و آله و سلّم ، انه قال - « ايّها الناس توبوا قبل ان تموتوا ، و بادروا بالاعمال الصالحة قبل ان تشغلوا ، و صلوا الذى بينكم و بين ربكم تسعدوا ، و اكثروا الصدقة ترزقوا ، و أمروا بالمعروف تحصنوا ، و انهوا عن المنكر تنصروا .\r\nو قال صلى اللَّه عليه و آله و سلّم عودوا المريض و اطعموا الجائع و اسقوا الظّمان و فكّوا العانى - يعنى الاسير .\r\nو قال « انّ من موجبات المغفرة اطعام المسلم السغبان ، من اطعم مؤمنا على جوع اطعمه اللَّه يوم القيمة من ثمار الجنة ، يجمع احدكم المال فيتزّوج فلانة بنت فلان ، و يدع الحور العين باللقمة و التمرة و الكسرة فانّ مهور الحور العين قبضات التمر و فلق الخبز .\r\nو سئل ابن عباس اىّ الصدقة افضل ؟ فقال قال رسول اللَّه - « افضل الصدقة الماء ، اما رايت اهل النّار ينادون بما استغاثوا اهل الجنة ؟ افيضوا علينا من الماء .\r\nو قال سراقة بن مالك بن جعشم - سالت رسول اللَّه عن الضّالة من الإبل يعشى حياضى هل لى اجر ان اسقيها ؟ قال - نعم ، فى كل ذات كبد حرىّ اجر - و قال بعضهم كنّا مع ابن عباس فى جنازة فرأينا جرّة ماء على ظهر الطريق ، فقال - اما انّ اللَّه ينظر الى من وضع الماء على ظهر الطريق كل يوم طرفى النهار برحمة منه و رضوان .\r\nو قال النبى صلى اللَّه عليه و آله و سلم - « ايّما مسلم كسا مسلما ثوبا كان فى حفظ اللَّه ما بقيت عليه منه خرقة .\r\n أَيْنَ ما تَكُونُوا يَأْتِ بِكُمُ اللَّهُ جَمِيعاً  - ميگويد هر جا كه باشيد و بر هر قبله كه باشيد شما و اهل كتاب . روز قيامت اللَّه شما را همگنان بجمع آرد شمار و پاداش را ، و مپنداريد كه من از انگيختن شما پس از مرگ شما عاجز آيم ، كه من همه چيز را تواننده‌ام و به همه چيز رسنده . جاى ديگر ازين گشاده‌تر گفت -  فَاسْتَبِقُوا الْخَيْراتِ \r\n\r\n","description":"","footnote":"","page_name":" 408 ","page_number":418},
  {"content":"\r\n\r\n إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ  .\r\nقوله تعالى -  وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ  الآية . . . - اگر كسى گويد - چه حكمت است كه در اين ده آيت سه جايگه گفت  فَوَلِّ وَجْهَكَ شَطْرَ الْمَسْجِدِ الْحَرامِ  ؟ جواب آنست كه هر جايى علتى مفرد است ، و بيان علت را هر جاى همان حكم باز آورد . اول آنست . كه رب العالمين با پيغامبر اكرام كرد كه قبلهء پدر وى ابراهيم او را كرامت كرد ، و مصطفى عليه السلام خود آن ميخواست و خشنودى و رضاء وى در آن بود - چنانك گفت  فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ . . . \r\nديگر علت آنست كه رب العالمين خبر داد . كه هر صاحب دعوتى را قبلهء است . كه روى بدان دارد ، يعنى كه تو صاحب دعوتى اى محمد و مهتر پيغامبرانى ، و كعبه قبله تست روى بقبلهء خويش آر ، و ذلك فى قوله :  وَ لِكُلٍّ وِجْهَةٌ . . .  - الى قوله  فَوَلِّ وَجْهَكَ  . سديگر علت در تغيير قبله قطع جهت معاندانست و دفع خصومت ايشان .\r\nو ذلك فى قوله  لِئَلَّا يَكُونَ لِلنَّاسِ عَلَيْكُمْ حُجَّةٌ  پس هر جايى فايدهء مجدّد است و علتى محكم ، و ذكر آن علت را ذكر حكم ، مكرر شد .\r\nاما آنچه دو جايگه باز آورد  فَوَلُّوا وُجُوهَكُمْ شَطْرَهُ . . .  - آن لطيفهء نيكوست ، يعنى كه بنده را در روى فرا قبله كردن دو حالست : - يكى آنست كه آسان آسان به اختيار و تمكن خويش روى دل و تن هر دو فرا كعبه تواند كرد ، اگر دور باشد و اگر نزديك . ديگر حال آنست كه قبله بر وى مشتبه شود يا مسافر باشد كه نماز نافله كند بر راحله ، يا در حال روش ، يا نماز خوف برابر دشمن در حال مسايفه ، بنده درين حال روى دل در كعبه آرد هر چند به ظاهر از آن برميگردد . رب العالمين دو جايگه باز گفت -  فَوَلُّوا وُجُوهَكُمْ شَطْرَهُ  - تا هر جاى بر يك معنى دلالت كند و مروان را حثّ بود و اللَّه اعلم .\r\nقوله -  لِئَلَّا يَكُونَ لِلنَّاسِ عَلَيْكُمْ حُجَّةٌ  - قال المفسرون - معنى الحجّة هاهنا\r\n\r\n","description":"","footnote":"","page_name":" 409 ","page_number":419},
  {"content":"\r\n\r\nالخصومة و الجدل ، لا الدليل و البرهان - كقوله تعالى  قُلْ أَ تُحَاجُّونَنا فِي اللَّهِ  ،  ها أَنْتُمْ هؤُلاءِ حاجَجْتُمْ فِيما لَكُمْ بِهِ عِلْمٌ   لِيُحَاجُّوكُمْ بِهِ عِنْدَ رَبِّكُمْ   لا حُجَّةَ بَيْنَنا وَ بَيْنَكُمُ  كلّها بمعنى - المخاصمة و المجادلة ، فسمّاها - حجة - لان المحتجّ بها يعدها حجة عند نفسه - ميگويد - تا هيچكس را از مردمان بر شما حجتى نبود . يعنى كه فرماينده من باشم ، و فرمان در قرآن ، و تو فرمانبردار ، كسى را بر تو حجتى نبود .\r\nآن گه گفت -  إِلَّا الَّذِينَ ظَلَمُوا مِنْهُمْ  - اين الّا را دو وجه است : - يكى - تحقيق - كه ميگويد مگر كسى خود بستمكارى حجت جويد بر شما ، چنانك كافران قريش و جهودان ، كه قريش ميگفتند - محمد در دين خويش متحيّر است و در كار خود فرو مانده ، از قبلهء جهودان برگشت و بقبلهء ما باز آمد ، بدانست كه ما بر حق‌ايم ، مگر بدين ما نيز باز گردد . و جهودان ميگفتند - محمد برأى و هواء خود از قبلهء ما برگشت و ميگويد كه مرا فرموده‌اند . و ديگر وجه آنك  إِلَّا  بمعنى لكن بود ، و در قرآن ازين بسيارست - معنى آنست كه ايشان كه بر خويشتن مىستم كنند - يعنى جهودان - مترسيد ازيشان و از من ترسيد .\r\n وَ لِأُتِمَّ نِعْمَتِي عَلَيْكُمْ  معطوف است بر  لِئَلَّا يَكُونَ  ميگويد - كعبه قبله كردم شما را تا تمام كنم بر شما نعمت خويش .\r\n وَ لَعَلَّكُمْ تَهْتَدُونَ  - گويد و مگر تا شما بر راه راست مانيد و بر قبلهء ابراهيم ، كه بر جهودان نه نعمت تمام كردم و نه بر راه راست ماندند .\r\nقال النبى لرجل أ تدرى ما تمام النعمة ؟ قال و ما تمام النعمة ؟ قال - « النجاة من النار و دخول الجنة . »\r\nو قال على عليه السّلام - تمام النعمة الموت على الاسلام .\r\nو فى رواية اخرى قال على - « النعم ستة : الاسلام ، و القرآن ، و محمد و الستر ، و العافية ، و الغنى عما فى ايدى الناس »\r\nقوله تعالى  كَما أَرْسَلْنا  الآية . . . تقديره و لاتم نعمتى عليكم كارسالى اليكم رسولا - همچنانك شما را پيغامبر فرستاديم و آن نعمت بر شما تمام كردم اين نعمت هم تمام كنم كه بر ملة حنيفى و قبلهء ابراهيم شما را بدارم . و رسول اينجا مصطفى است\r\n\r\n","description":"","footnote":"","page_name":" 410 ","page_number":420},
  {"content":"\r\n\r\nو آيات قرآن ، ميگويد - رسول ما قرآن بر شما ميخواند ،  وَ يُزَكِّيكُمْ  و شما را از كفر و شرك پاك مىكند ، و بدينى ميخواند كه چون آن دين داريد و بر آن عمل كنيد - كنتم از كياء عند اللَّه عز و جل - يعنى بنزديك اللَّه پاك باشيد و هنرى و زكى .\r\nاگر كسى گويد چونست كه درين آيت تزكيت فرا پيش كتاب و حكمت داشت ؟ و در آن كه -  رَبَّنا وَ ابْعَثْ فِيهِمْ رَسُولًا  تزكيت فا پس كتاب و حكمت داشت ؟ جواب آنست كه تزكيت همه از خداست اما بر دو ضرب نهاد - يكى گواهى دادن است بنده را به طهارت دل و دين وى و پاكى وى از هر آلايش ، و اين كمال ايمانست و غايت معرفت ، و ثمرهء تعلم كتاب و حكمت ، و ابراهيم ع كه در دعا تزكيت خواست در آن آيت اين ضرب خواست ، از بهر آن از كتاب و حكمت فاپس داشت ، كه تا تعلم كتاب نبود اين تزكيت حاصل نشود . ديگر تزكيت بدايت اسلام است از اللَّه بيان احكام شرع ، و از بنده پذيرفتن آن و عمل كردن به آن . و رتبت اين تزكيت پيش از معرفت حقايق كتاب و حكمت است ، و درين آيت اشارت به اين تزكيت است از بهر آن فرا پيش داشت ، و اللَّه اعلم .\r\n وَ يُعَلِّمُكُمُ الْكِتابَ وَ الْحِكْمَةَ . . .  - كتاب قرآن است و حكمت سنت مصطفى و بيان حلال و حرام و احكام قرآن و مواعظ آن .  وَ يُعَلِّمُكُمْ ما لَمْ تَكُونُوا تَعْلَمُونَ  من فرايضه و شرايعه و ما هو من صلاح دينكم و دنياكم .\r\n\r\nالنوبة الثالثة\r\n- قوله تعالى : -  وَ لِكُلٍّ وِجْهَةٌ هُوَ مُوَلِّيها . . .  الآية . . . قبله‌هاى خلق پنج است : - يكى عرش ، دوم كرسى ، سوم بيت المعمور ، چهارم بيت المقدس پنجم كعبه ، عرش قبلهء حاملان است ، كرسى قبلهء كروبيان است ، بيت المعمور قبلهء روحانيانست ، بيت المقدس قبلهء پيغامبران است ، كعبه قبلهء مؤمنانست . عرش از نور است ، كرسى از زراست ، بيت المعمور از ياقوت ، بيت المقدس از مرمر ، كعبه از سنگ .\r\nاشارتست به بندهء مؤمن كه اگر نتوانى كه بعرش آيى و طواف كنى ، يا بكرسى شوى\r\n\r\n","description":"","footnote":"","page_name":" 411 ","page_number":421},
  {"content":"\r\n\r\nو زيارت كنى ، يا بيت المعمور شوى و عبادت كنى ، يا بيت المقدس رسى و خدمت كنى ، بارى بتوانى كه اندر شبانروزى پنج بار روى بدين سنگ آرى كه قبلهء مؤمنان است تا ثواب آن همه بيابى .\r\n وَ لِكُلٍّ وِجْهَةٌ . . .  - قال بعضهم - الاشارة فيه انّ كلّ قوم اشتغلوا عنّا بشيء حال بينهم و بيننا ، فكونوا انتم ايّها المؤمنون لنا و بنا - از روى اشارت ميگويد - هر قومى از ما روى بر تافتند و بدون ما با غيرى الف گرفتند ، و فرود از ما خود را دلارامى ساختند ، و بدوستى پسنديدند . شما كه جوانمردان طريقت‌ايد ، و دعوى دوستى ما كرده‌ايد ، ديدهء خود فرو گيريد از هر چه دون ماست ، ور همه فردوس برين باشد تا در متابعت سنت و سيرت مصطفى راست باشيد ، و حق اقتدا به آن مهتر عالم بتمامى بگذاريد ، كه سيرت وى مهتر انبيا آن بود كه چشم عزيز خود از همهء كائنات فرو گرفت ، و جز كنف احديت خود را پناهى نديد و تكيه گاهى نپسنديد .\r\n مردى كه بر راه عشق جان فرسايد * آن به كه بدون يار خود نگرايد\r\nعاشق بره عشق چنان مىبايد * كز دوزخ و از بهشت يادش نايد \r\nهر كه درين متابعت درست آيد شمع دوستى حق در راه وى بر افروزند ، تا هرگز از جادهء دوستى نيفتد ، و اليه الاشارة بقوله -  فَاتَّبِعُونِي يُحْبِبْكُمُ اللَّهُ  - و هر روشى كه بر جادهء دوستى مستقيم گشت از آن سويها كه قبله مترسّمان است ايمن شد ، يكى شوريده از سر حال خويش گويد : -\r\n گر نباشد قبلهء عالم مرا * قبلهء من كوى معشوق است و بس\r\nاين جهان با آن جهان و هر چه هست * عاشقان را روى معشوق است و بس \r\nحسين منصور قدس اللَّه روحه اشارتى كرد به آن قبله‌هاى مترسمان ، و گفت - سلّم المريدون الى كلّ ما يريدونه - مريدان را بمرادهاى ايشان در رسانيدند ، و هر كس را با معشوق خود بنشاندند . و حقيقت اين كار آنست كه همه خلايق دعوى دوستى حق كردند و هيچ كس نبود كه نخواست كه بدرگاه او كسى باشد .\r\n هر كه او نام كسى يافت از اين درگه يافت * اى برادر كس او باش و مينديش از كس \r\n\r\n","description":"","footnote":"","page_name":" 412 ","page_number":422},
  {"content":"\r\n\r\nپس چون همه دعوى دوستى حق كردند ايشان را بر محك ابتلا زد تا ايشان را با ايشان نمايد ، بدون خود ، چيزى دريشان انداخت و آن را قبلهء ايشان كرد تا روى به آن آوردند ، در يكى مالى ، در يكى جاهى ، در يكى جفتى ، در يكى شاهدى ، در يكى تفاخرى ، در يكى علمى ، در يكى زهدى ، در يكى عبادتى ، در يكى پندارى . اين همه در ايشان انداخت تا خلق به آن مشغول شدند ، و هنوز كس حديث او نكرد و راه طلب او از خلق خالى بماند .\r\nازينجا گفت - سلطان طريقت بو يزيد بسطامى قدس اللَّه روحه - مررت الى بابه فلم ار ثمّ زحاما ، لان اهل الدنيا حجبوا بالدنيا ، و اهل الآخرة حجبوا بالآخرة ، و المدعين من الصّوفية حجبوا بالاكل و الشرب و الكدية ، و من فوقهم منهم حجبوا بالسماع و الشواهد . و ائمة الصّوفية لا يحجبهم شىء من هذه الاشياء ، فرأيت هؤلاء حيارى سكارى » بر ذوق اين كلمات پير طريقت گفت : - مشرب مىشناسم اما فاخوردن نمىيارم ، دل تشنه و در آرزوى قطرهء مىزارم ، سقايهء مرا سيرى نكند كه من در طلب دريابم ، بهزار چشمه و جوى گذر كردم تا بو كه دريا دريابم ، در آتش غريقى ديدى من چنانم ، در دريا تشنهء ديدى من همانم ، راست مانندهء متحيرى در بيابانم ، همى گويم - فرياد رس كه از دست بيدلى بفغانم !\r\n\r\nالنوبة الاولى\r\n- قوله تعالى - :  فَاذْكُرُونِي  - مرا ياد كنيد  أَذْكُرْكُمْ  تا من شما را ياد كنم  وَ اشْكُرُوا لِي  و سپاس داريد مرا و آزادى كنيد  وَ لا تَكْفُرُونِ  و در من ناسپاس مبيد .\r\n يا أَيُّهَا الَّذِينَ آمَنُوا  - اى ايشان كه بگرويديد  اسْتَعِينُوا  يارى جوييد  بِالصَّبْرِ وَ الصَّلاةِ  بشكيبايى و نماز  إِنَّ اللَّهَ مَعَ الصَّابِرِينَ  كه اللَّه با شكيبايان است .\r\n وَ لا تَقُولُوا لِمَنْ يُقْتَلُ فِي سَبِيلِ اللَّهِ  - مگوييد آن كس را كه كشته شود در راه خداى عز و جل  أَمْواتٌ  كه ايشان مردگانند  بَلْ أَحْياءٌ  مردگان نه‌اند كه ايشان زندگانند  وَ لكِنْ لا تَشْعُرُونَ  و لكن شما نميدانيد\r\n\r\n","description":"","footnote":"","page_name":" 413 ","page_number":423},
  {"content":"\r\n\r\n وَ لَنَبْلُوَنَّكُمْ  - و ناچار شما را بيازمائيم  بِشَيْءٍ مِنَ الْخَوْفِ وَ الْجُوعِ  به چيزى از بيم و گرسنگى  وَ نَقْصٍ مِنَ الْأَمْوالِ  و به كاستن ازين مالها  وَ الْأَنْفُسِ  و تنها  وَ الثَّمَراتِ  و ميوه‌ها  وَ بَشِّرِ الصَّابِرِينَ  و شاد كن شكيبايان را بر فرمان بردارى من .\r\n الَّذِينَ إِذا أَصابَتْهُمْ مُصِيبَةٌ  - آن صابران كه چون بايشان رسد رسيدنى كه ايشان را دشوار آيد ،  قالُوا  گويند  إِنَّا لِلَّهِ  ما آن خداوند خويشيم  وَ إِنَّا إِلَيْهِ راجِعُونَ  و ما با او شدنىايم و با وى گشتنى .\r\n أُولئِكَ  ايشان آنند  عَلَيْهِمْ  كه بريشانست  صَلَواتٌ مِنْ رَبِّهِمْ  درودها از خداوند ايشان  وَ رَحْمَةٌ  و بخشايش او بريشان  وَ أُولئِكَ هُمُ الْمُهْتَدُونَ  و ايشانند كه راست راهانند .\r\n\r\nالنوبة الثانية\r\n- قوله تعالى - :  فَاذْكُرُونِي أَذْكُرْكُمْ . . .  - مصطفى گفت در تفسير اين آيت - يقول اللَّه عز و جل - اذكرونى يا معشر العباد بطاعتى اذكركم بمغفرتى - اللَّه ميگويد عزّ جلاله - رهيكان من : مرا طاعت دار باشيد و بندگى كنيد تا شما را بيامرزم . از اينجا گفت مصطفى ص - هر كه خداى را عز و جل طاعت دارد و بندگى كند ، و فرمانهاى وى را پيش شود ، از جمله ذاكرانست ، اگر چه نماز نوافل و روزهء تطوع و تلاوت قرآن كمتر كند . و هر كه نافرمان شود و طاعت ندارد از جملهء فراموش كارانست ، اگر چه نماز بسيار كند و روزه دارد و قرآن خواند ، پس حقيقت ذكر طاعت داريست و حسن كردار ، نه آراستن سخن و مجرد گفتار . مفسران در تفسير اين آيت همين معنى گفته‌اند در لفظهاى مختلف ، باتفاق معانى  فَاذْكُرُونِي أَذْكُرْكُمْ  مرا ياد داريد و ياد كنيد بآزادى كردن نيكو و پرستش پاك ، تا ياد كنم شما را بپاداش نيكو ، و افزونى نعمت . مرا ياد كنيد در سراى محنت به زبان فاقت ، از سر ذلّت ، بصدق\r\n\r\n","description":"","footnote":"","page_name":" 414 ","page_number":424},
  {"content":"\r\n\r\nو ارادت ، بر بساط مجاهدت ، تا من شما را ياد كنم در سراى قربت ، به زبان عنايت از سر رعايت ، بصدق هدايت ، بر بساط مكاشفت ، مرا ياد كنيد بر بساط خدمت ، در ايام غربت ، در مشاهده منت ، بر ترك عادت ، ميان شرم و حرمت ، تا من شما را ياد كنم بر بساط زلفت ، در ايام مشاهدت ، ميان انبساط و رؤيت ، فاذكرونى بالطاعات اذكركم بالمعافات ، فاذكرونى بالموافقات اذكركم بالكرامات ، فاذكرونى بالدعاء اذكركم بالعطاء ، فاذكرونى فى النعمة و الرخاء اذكركم فى الشدة و البلاء ، فاذكرونى بقطع العلائق اذكركم بنعت الحقائق ، فاذكرونى من حيث انتم ، اذكركم من حيث انا ، و لذكر اللَّه اكبر . قال الاصمعى رأيت اعرابيا بالموقف يقول - الهى ! عجت اليك الاصوات بضروب اللغات ، يسئلونك الحاجات ، و حاجتى اليك ان تذكرنى عند البلاء اذا نسينى اهل الدنيا . و قال سفيان بن عيينه - بلغنا ان اللَّه سبحانه قال - اعطيت عبادى مالوا عطيت جبرئيل و ميكائيل كنت قد اجزلت لهما ، قلت اذكرونى اذكركم ، و قلت لموسى قل للظلمة لا تذكرونى ، فانى اذكر من ذكرنى ، و ان ذكرى اياهم ان العنهم - بموسى وحى آمد كه - اى موسى ظالمان را گوى تا مرا ياد نكنند كه اگر ايشان مرا ياد كنند من ايشان را بطرد و لعنت ياد كنم ، چنان كه چون مؤمنان مرا ياد كنند من ايشان را برحمت و مغفرت ياد كنم . سدى ازينجا گفت در تفسير آيت - ليس من عبدى ذكر اللَّه الّا ذكره - لا يذكره مؤمن الّا ذكره بالرحمة و لا يذكره كافر الا ذكره به عذاب . و رسول خداى را پرسيدند كه از كارها چه فاضلتر و از كردارها چه نيكوتر ؟ گفت - آنك بميرى و زبانت تر باشد بذكر خداى عز و جل ، آن گه گفت - خبر كنم شما را كه بهترين اعمال شما و پذيرفته و پسنديده ترين آن بنزديك خداوند شما ، و آنچه بهتر است از زر و سيم به صدقه دادن ، و از جهاد كردن با دشمنان دين چيست ؟ گفتند - آن چيست يا رسول اللَّه ؟ گفت ذكر خداى عزّ و جل و از ذكرها هيچ چيز نيست فاضلتر از قرآن خواندن ، خاصه در نماز چنانك مصطفى صلّى اللَّه عليه و آله و سلم گفت :\r\n« قراءة القرآن فى الصّلاة افضل من القراءة به غير الصلاة و قراءة القرآن به غير الصّلاة افضل من الذكر و الذكر افضل من الصدقة و الصدقة افضل من الصيام و الصيام جنّة من النّار ، و لا قول الا به عمل ، و لا قول و لا عمل الا بنيّة ، و لا قول\r\n\r\n","description":"","footnote":"","page_name":" 415 ","page_number":425},
  {"content":"\r\n\r\nو لا عمل و لا نية ، الّا باصابة السّنّة .\r\nثم قال تعالى :  وَ اشْكُرُوا لِي وَ لا تَكْفُرُونِ  - بشكر نعمت فرمود و از كفران نهى كرد ، و هر چند كه از روى ظاهر هر دو يكسانست امّا از روى معنى در جمع ميان اين دو كلمه فايدنى نيكوست ، و آن آنست كه تا كسى را و هم نيفتد كه شكر نعمت بمقتضى امر مطلق يك بار بيش نيست ، بل كه هر ساعتى و هر لحظتى شكر منعم واجب است ، كه اگر شكر نكنى كفران باشد و اين منهى است كه ميگويد  وَ لا تَكْفُرُونِ   يا أَيُّهَا الَّذِينَ آمَنُوا . . . .  الآية . . . - ميگويد اى گرويدگان :  اسْتَعِينُوا بِالصَّبْرِ وَ الصَّلاةِ  يارى جوييد بر رستن از آتش ، و رسيدن به پيروزى به دو چيز - بشكيبايى و به نماز - كه در نماز شفا است و در شكيبايى فرج ، مصطفى صلّى اللَّه عليه و آله و سلم گفت -\r\nالصّبر مفتاح الفرج ، و فى الصّلاة شفاء »\r\nو گفته‌اند در معنى آيت ( استعينوا بالصبر على الصلوات ) يارى جوييد بر تمحيص گناهان خويش ، و كفارت آن بصبر كردن در اداء فرائض و خاصه در نماز ، كه آن بارى گران است و كارى عظيم ، چنانك رب العزة گفت -  وَ إِنَّها لَكَبِيرَةٌ إِلَّا عَلَى الْخاشِعِينَ  مصطفى ع معاذ جبل را گفت آن گه كه از وى سؤال كرد - حدّثنى به عمل يدخلنى الجنة و لا اسألك عن شيء غيره\r\nفقال صلّى اللَّه عليه و آله و سلم - بخ بخ ! لقد سألت عن عظيم و انه ليسير على من اراد اللَّه بالخير ، ثم قال « تؤمن باللَّه و اليوم الآخر و تقيم الصلاة و تعبد اللَّه وحده لا تشرك به شيئا\r\nپس بيان كرد كه صابران را چه ثواب است - ايشان كه بار احكام شرع كشند ، و فرائض حق گزارند ، فقال .\r\n إِنَّ اللَّهَ مَعَ الصَّابِرِينَ  - گفت من كه خداوندم با ايشانم بحفظ و رعايت و عنايت ، اصحبهم و احفظهم و أتولّاهم و امتعهم .\r\n وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ  - الآية . . . سبب نزول اين آيت آن بود كه روز بدر چهارده مرد مسلمان كشته شدند ، شش از مهاجران بودند و\r\n\r\n","description":"","footnote":"","page_name":" 416 ","page_number":426},
  {"content":"\r\n\r\nهشت از انصار ، مردمان ميگفتند - ايشان را كه فلان مرد ، و فلان مرد ، نعيم دنيا از وى بگشت ، رب العالمين گفت - مگوييد چنين ! كه ايشان مردگان نه‌اند بلكه زندگانند بنزديك خداوند ايشان ، شادان و نازان ، طعام و شراب بهشت بى حساب بايشان ميرسد و لكن شما نميدانيد . مصطفى صلّى اللَّه عليه و آله و سلم گفت\r\n« انّ ارواح الشهداء فى اجواف طير خضر تسرح فى ثمار الجنة و تشرب من انهارها ، و تأوى بالليل الى قناديل من نور معلّقة بالعرش »\r\nمرّ رسول اللَّه صلّى اللَّه عليه و آله و سلم يوم احد على مصعب بن عمير و هو مقتول ، فوقف عليه و دعا له ، ثم قرأ  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ .  ثم\r\nقال صلّى اللَّه عليه و آله و سلّم - « انّ رسول اللَّه يشهد انّ هؤلاء شهداء عند اللَّه يوم القيمة فاتوهم و زروهم و سلّموا عليهم ، فو الّذى نفسى بيده لا يسلّم عليهم احد الى يوم القيمة الا ردّوا عليه يرزقون من ثمار الجنة و تحفها . »\r\nو قال صلّى اللَّه عليه و آله و سلّم - يعطى الشهيد ست خصال عند اوّل قطرة من دمه ، يكفّر عنه كل خطيئة ، و يرى مقعده من الجنة ، و يزوّج من الحور العين ، و يؤمن من الفزع الاكبر و من عذاب القبر ، و يحلّى حلية الايمان . و عن انس قال - بعث النبى صلّى اللَّه عليه و آله و سلّم سرّية فقتلوا و انّ جبرئيل أتى النبى فاخبره انهم قد لقوا ربهم عز و جل فرضى عنهم و ارضاهم . قال انس - كنّا نقرأ آيا بلّغوا قومنا انا قد لقينا ربنا فرضى عنّا و ارضانا\r\n- اگر كسى گويد كه اين شهيدان اگر زندگانند و مرتزقان پس چونست كه در جثت ايشان تصرف نيست ، و زندگان را تصرف جثت باشد لا محاله ؟ جواب آنست - كه نه هر كه در جثت وى تصرف نيست مرده بود ، نه بينى كه مردم در خواب شود و در جثت وى تصرف نماند و وى مرده نيست ؟ و كس باشد كه در خواب چيزى بيند كه از آن اندوهگين شود ، و باشد كه از خواب درآيد و هنوز آن بقيت اندوه با وى بود ، تا بدانى كه در آن حال زنده است اگر چه متصرف نيست ، همچنين ارواح شهدا جائز است كه از اجسام ايشان مفارقت گيرد ، و آن گه بنزديك خداوند باشد نه مرده ، پس ايشان را از اين جهت مرده نبايد گفت بلكه شهيد بايد گفت ، از آنك وى بنزديك خداى زنده است و روزى مىخورد چنانك گفت -  بَلْ أَحْياءٌ عِنْدَ رَبِّهِمْ يُرْزَقُونَ  و بجاى خويش شرح آن بتمامى گفته شود ان شاء اللَّه .\r\n\r\n","description":"","footnote":"","page_name":" 417 ","page_number":427},
  {"content":"\r\n\r\n وَ لَنَبْلُوَنَّكُمْ  الآية . . . النون فيه للتأكيد ، و اللام جواب قسم محذوف على تقدير - و اللَّه لنبلونّكم - اى لنعاملنّكم معاملة المختبر ، گفت با شما آن معاملت كنيم كه كسى كه آزمايش كند  بِشَيْءٍ مِنَ الْخَوْفِ وَ الْجُوعِ  على تقدير ، شافعى گفت - اين خوف بيم دشمن است در غزا ، و اين گرسنگى روزهء ماه رمضان است و اين كاست از مال زكات صامت ، و اين كاست از تن آزاد كردن بردگان ، و اين كاست از ميوه صدقه خرما و انگور - و گفته‌اند كه جوع آن قحط است كه اهل مكه را هفت سال رسيده بود .  وَ نَقْصٍ مِنَ الْأَمْوالِ  آن بود كه مال و نعمت از دست ايشان بشد .  وَ الْأَنْفُسِ  بيمارى و پيرى و مرگ است .  وَ الثَّمَراتِ  مرگ فرزندان كه فرزند را ثمرهء دل خوانند - ذلك\r\nفى قوله صلّى اللَّه عليه و آله و سلّم « اذا مات ولد العبد قال اللَّه لملائكته - أ قبضتم ولد عبدى ؟\r\nفيقولون نعم . فيقول - أ قبضتم ثمرة فؤاده ؟ فيقولون نعم - فيقول ما ذا قال عبدى ؟ فيقولون حمدك و استرجع فيقول - ابنوا لعبدى بيتا فى الجنة و سمّوه بيت الحمد .\r\nو ابتلاء ايشان به اين چند چيز از بهر آن بود كه تا چون پسينيان شنوند زودتر به پذيرفتن دين و اتباع صحابه درآيند ، كه گويند اگر نه اين دين حق بودى و حجت آن روشن ايشان برين بلاها و مصيبتها با اين دين صبر نكردندى ، پس آن ايشان را چون برهانى باشد ، بدين حق در آيند و اتباع صحابه كنند . آن گه مصطفى را گفت -   وَ بَشِّرِ الصَّابِرِينَ الَّذِينَ إِذا أَصابَتْهُمْ مُصِيبَةٌ قالُوا . . .   اى مهتر ! اين شكيبايان را بر آن مصيبتها و محنتها بشارت ده ، آنان كه چون مصيبتى بايشان رسد گويند : -  إِنَّا لِلَّهِ وَ إِنَّا إِلَيْهِ راجِعُونَ  - انّا للَّه - اى نحن و اموالنا للَّه عبيدا و ملكا ، يفعل فيها ما يشاء  وَ إِنَّا إِلَيْهِ راجِعُونَ  - اى مقرون بالبعث بعد الموت فاللّه تعالى قادر عليه . انّا للَّه - اقرار است ببعث و نشور و ثواب و عقاب ، كه اللَّه به آن قادر است و آن را توانا و به آن دانا .\r\nقال النبى - « من استرجع عند المصيبة جبّر اللَّه مصيبته و احسن عقباه و جعل له خلفا صالحا يرضاه »\r\nو قال - ما من مسلم و لا مسلمة يصاب بمصيبة فذكر\r\n\r\n","description":"","footnote":"","page_name":" 418 ","page_number":428},
  {"content":"\r\n\r\nمصيبة و ان قدم عهدها فيحدث لها استرجاعا ، الّا احدث اللَّه له و اعطاه مثل ثوابها يوم اصيب بها .\r\nو قال عكرمة - طفئ سراج النبى صلى اللَّه عليه و آله و سلّم فقال  إِنَّا لِلَّهِ وَ إِنَّا إِلَيْهِ راجِعُونَ  فقيل يا رسول اللَّه أ مصيبة هى ؟ قال - نعم ! كل شيء يؤذى المؤمن فهو له مصيبة .\r\nو قال - اربع من كنّ فيه بنى له بيت فى الجنة : - المعتصم بلا إله الا اللَّه لا يشك فيها ، و من اذا عمل حسنة سرّته و حمد اللَّه عليها ، و اذا عمل سيئة ساءته و استغفر اللَّه منها ، و اذا اصابته مصيبة قال  إِنَّا لِلَّهِ وَ إِنَّا إِلَيْهِ راجِعُونَ  .\r\nپس ايشان را وعده داد كه اگر در مصيبتها صبر كنند و جزع نكنند و استرجاع گويند ، بر ايشانست از خداوند ايشان نه يك رحمت بلكه رحمتها ، پس يكديگر ، ازين جهت صلوات - بجمع گفت .\r\n أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ  - و صلاة - رحمت است و ثناء نيكو ، و رحمت خداوند بر بندگان فراوانست و وجوه آن بسيار دعاء ايشان اجابت مىكند ، و بر طاعت اندك سپاس دارى مىكند ، و روزى فراخ بايشان مىرساند ، و بركت در معاش و در زندگانى مىكند ، و در حال درماندگى و بيچارگى و بيمارى و درويشى فرياد ميرسد ، و بر دشمنان نصرت ميدهد ، و توفيق طاعت و روشنايى معرفت و هدايت ميدهد . اينست كه رب العزة گفت  وَ أُولئِكَ هُمُ الْمُهْتَدُونَ  قيل هم المهتدون اليوم الى الحق و الصواب ، و غدا الى الجنة و الثواب عمر خطاب چون اين آيت بر خواندى گفتى نعم العدلان و نعمت العلاوة ، عنى بالعدلين اولئك عليهم صلوات من ربهم و رحمة ، و بالعلاوة قوله  وَ أُولئِكَ هُمُ الْمُهْتَدُونَ \r\n\r\nالنوبة الثالثة\r\n- قوله تعالى :  فَاذْكُرُونِي أَذْكُرْكُمْ . . .  الآية . . . اينست ياد دوست مهربان ، آسايش دل و غذاء جان ، يادى كه گوى است و انسش چوگان ، مركب او شوق و مهر او ميدان ، گل او سوز و معرفت او بوستان ، يادى كه حق در آن پيدا ، بحقيقت حق پيوسته از بشريت جدا ، يادى كه درخت توحيد را آبشخورست دوستى حق مر آن را ميوه و برست . اينست كه رب العالمين گفت - لا يزال العبد يذكرنى و اذكره حتى عشقنى و عشقته . اين نه آن ياد زبان است كه تو دانى ، كه آن در درون جانست .\r\n\r\n","description":"","footnote":"","page_name":" 419 ","page_number":429},
  {"content":"\r\n\r\nبو يزيد روزگارى بر آمد كه ذكر زبان كمتر كردى ، چون او را از آن پرسيدند .\r\nگفت - عجب دارم ازين ياد زبان ، عجبتر ازين كو بيگانه است ، بيگانه چكند در ميان ، كه ياد اوست خود در ميان جان .\r\n در قصهء عشق تو بسى مشكلهاست * من با تو بهم ميان ما منزلهاست\r\nعجبت لمن يقول - ذكرت ربى * فهل انسى فاذكر ما نسيت . \r\nآن عزيز وقت خويش در مناجات گويد : - خداوندا ! يادت چون كنم كه خود در يادى و رهى را از فراموشى فريادى ، يادى و يادگارى ، و دريافتن خود يارى ، خداوندا هر كه در تو رسيد غمان وى برسيد ، هر كه ترا ديد جان وى بخنديد . بنازتر از ذاكران تو در دو گيتى كيست ؟ و بنده را اوليتر از شادى تو چيست ؟ اى مسكين تو خود ياد كرد و يادداشت وى چه شناسى ! سفر نكردهء منزل چه دانى ! دوست نديدهء از نام و نشان وى چه خبر دارى ؟\r\n معبود خودى و عابد خويشتنى * زيرا كه براى خود كنى هر چه كنى \r\nاگر بجان خطر كى با خطر شوى ، و گر روزى بكوى حقيقت گذر كنى وز انجا كه سرست او را ياد كنى آن بينى كه - لا عين رأت و لا اذن سمعت و لا خطر على قلب بشر »\r\n يك بار بكوى ما گذر بايد كرد * در صنع لطيف ما نظر بايد كرد\r\nگر گل خواهى بجان خطر بايد كرد * دل را ز وصال ما خبر بايد كرد \r\nو فى بعض كتب اللَّه - عبدى ! ستدكرنى اذا جربت غيرى انى خير لك ممن سواى ، بندهء من چون ديگران را بيازمايى و به بينى آن گه تو قدر ما بدانى ، و حق ما بشناسى ، يا چون نامهربانى ايشان بينى مهربانى و وفادارى ما دريابى ، و بدانى كه ما بر تو از همگان مهربان تريم ، و به كار آمده تر . - عبدى أ لم اذكرك قبل ان تذكرنى بندهء من يك نشان مهربانى ما آنست كه نخست ما ترا ياد كرديم ، پس تو ما را ياد كردى ، أ لم أحبّك قبل ان تحبّنى نخست من ترا خواستم پس تو مرا خواستى . عبدى ! ما استحييت منى اذ اعرضت عنى و اقبلت على غيرى ؟ فاين تذهب و بابى لك مفتوح\r\n\r\n","description":"","footnote":"","page_name":" 420 ","page_number":430},
  {"content":"\r\n\r\nو عطائى لك مبذول اين چنانست كه گويند .\r\n ترا باشد هم از من روشنايى * بسى گردى و پس هم با من آيى \r\nبعزّت عزيز كه اگر يك قدم در راه او بردارى هزار كرم ازو به تو رسد ، منك يسير خدمة و منه كثير نعمة ، منك قليل طاعة و منه جليل رحمة . و اليه اشار النبى صلى اللَّه عليه و آله و سلّم حكاية عن اللَّه و عز و جل - من ذكرنى فى نفسه ذكرته فى نفسى ، و من ذكرنى فى ملاء ذكرته فى ملاء خير منهم و من تقرب الىّ شبرا تقربت اليه ذراعا ، و من اتانى مشيا أتيته هرولة  وَ اشْكُرُوا لِي وَ لا تَكْفُرُونِ  گفته‌اند - شكرت له - شكر باشد بر ديدار نعمت و بر اعتبار افعال ، و شكرته شكرست بر ديدار منعم و بر مشاهدهء ذات ، اين شكر اهل نهايت است و آن شكر اصحاب بدايت . رب العالمين دانست كه معظم بندگان طاقت شكر اهل نهايت ندارند كار بريشان آسان كرد و شكر مهين ازيشان فرو نهاد .\r\nنگفت - و اشكرونى - بل كه گفت :  وَ اشْكُرُوا لِي  يعنى - كه شكر نعمت من بجاى آريد ، و حق آن بشناسيد ، و انگه از شناخت حق حق من بر مشاهدهء ذات من نوميد شويد ، كه آن نه كار آب و گل است و نه حديث جان و دل است ، گل را خود چه خطر و دل را درين حديث چه اثر ، هر دو فرا آب ده ! و وصل جانان به خود راه ده !\r\n تا كى از دون همتى ما منزل اندر جان كنيم * رخت بر بنديم از جان قصد آن جانان كنيم\r\nشاهد الّا تخافوا از نقاب آمد برون * سر بر آرى خرقه بازان تا كه جان افشان كنيم \r\n يا أَيُّهَا الَّذِينَ آمَنُوا . . .  - هم نداست و هم شهادت ، و هم تهنيت و هم مدحت ، ندايى با كرامت ، شهادتى با لطافت ، تهنيتى بر دوام ، مدحتى تمام .  اسْتَعِينُوا بِالصَّبْرِ وَ الصَّلاةِ  - بر ذوق علم صبر سه قسم است : - بر ترتيب - اصبروا و صابروا و رابطوا - اصبروا - صبر بر بلاست ، صابروا صبر از معصيت ، رابطوا صبر بر طاعت . صبر بر بلا صبر\r\n\r\n","description":"","footnote":"","page_name":" 421 ","page_number":431},
  {"content":"\r\n\r\nمحبانست ، صبر از معصيت صبر خائفانست ، صبر بر طاعت صبر راجيانست . محبّان صبر كنند بر بلا تا بنور فراست رسند ، خائفان صبر كنند از معصيت تا بنور عصمت رسند ، راجيان صبر كنند بر طاعت تا بانس خلوت رسند . على الجمله بنده را به همه حال صبر به ، كه رب العزة ميگويد  وَ أَنْ تَصْبِرُوا خَيْرٌ لَكُمْ  . و اگر صابران را از علو قدر و كمال شرف همين بودى كه -  إِنَّ اللَّهَ مَعَ الصَّابِرِينَ  تمام بودى كه اين منزلت مقربانست و رتبت صدّيقان .\r\n وَ لا تَقُولُوا لِمَنْ يُقْتَلُ فِي سَبِيلِ اللَّهِ . . .  - الآية . . . فاتتهم الحياة الدنيويه لكنهم و صلوا الى الحياة الأبدية . چه زيانست ايشان را كه از ذل دنيا باز رستند ؟ چون بعز وصال مولى رسيدند ؟\r\n گر من بمرم مرا مگوييد كه مرد * گو مرده به دو زنده شد و دوست ببرد \r\nزنده اوست كه بدوست زنده است نه بجان ، هر كه بدوست زنده شد اوست زندهء جاودان .\r\nپير طريقت گفت : - خداوندا هر كه شغل وى تويى شغلش كى بسر شود ؟ هر كه به تو زنده است هرگز كى بميرد ؟ جان در تن گر از تو محروم ماند چون مردهء زندانيست ، زنده اوست بحقيقت كش با تو زندگانيست ، آفرين خداى بر آن كشتگان باد كه ملك ميگويد زندگانند ايشان .\r\n بَلْ أَحْياءٌ وَ لكِنْ لا تَشْعُرُونَ  - رداء هيبت بر كتف عزّ ايشان و سايهء عرش عظيم تكيه گاه انس ايشان ، و حضرت جلال حق آرامگاه جان ايشان ،  فِي مَقْعَدِ صِدْقٍ عِنْدَ مَلِيكٍ مُقْتَدِرٍ . \r\n وَ لَنَبْلُوَنَّكُمْ . . .  - الآية . . . . سنت خداوند عز و جل چنانست كه هر آيت كه بنده را در آن بيم دهد و سياست نمايد ، هم بر عقب آن يا پيش از آن بنده را بنوازد و اميد نمايد ، چنانك درين آيت بنده را بذكر آن سياسات و انواع بليات باز شكست ، پس آن گه بشارت داد و بنواخت و گفت  وَ بَشِّرِ الصَّابِرِينَ  و در اول آيت گفت -  إِنَّ \r\n\r\n","description":"","footnote":"","page_name":" 422 ","page_number":432},
  {"content":"\r\n\r\n اللَّهَ مَعَ الصَّابِرِينَ  سبحانه ما الطفه ! و ارحمه بعباده !  وَ لَنَبْلُوَنَّكُمْ . . .  - ميگويد بيازمائيم شما را گاه بترس ، و گاه به بيم ، گاه بدرويشى ، و گاه بگرسنگى ، گاه بمصيبت ظاهر ، و گاه باندوه باطن ، آن بلاء ظاهر و آن مصيبت آشكارا خود آسان كارى است كه گاه بود و گاه نه ، چنانك بلاء ابراهيم و بلاء ايوب عليه السّلام ، بلاء تمام اندوه باطن است كه يك چشم زخم پاى از جاى بر نگيرد ، و هر كه او نزديكتر و بدوستى سزاوارتر و وصال را شايسته‌تر اندوه وى بيشتر . چنانك اندوه مصطفى كه نه بر افق اعلى طاقت داشت و نه بر بسيط زمين قرار ، چنانك پروانه در پيش چراغ ، نه طاقت آن كه با چراغ بماند و نه چارهء آنك از چراغ دور ماند ! به زبان حال گويد :\r\n در هجر همى بسازم از شرم خيال * در وصل همى بسوزم از بيم زوال\r\nپروانهء شمع را همين باشد حال * در هجر نسوزد و بسوزد بوصال \r\nآرى هر كه وصل ما جويد و قرب ما خواهد ، ناچار است او را بار محنت كشيدن و شربت اندوه چشيدن ، آسيه زن فرعون همسايگى حق طلب كرد و قربت وى خواست گفت - ربّ ابن لى عندك بيتا فى الجنّة - خداوندا در همسايگى تو حجرهء خواهم كه - در كوى دوست حجرهء نيكوست ، آرى نيكوست و لكن بهاى آن بس گرانست ، گر هر چيزى بزر فروشند ، اين را بجان و دل فروشند ، آسيه گفت - باكى نيست و گر بجاى جانى هزار جان بودى دريغ نيست . پس آسيه را چهار ميخ كردند ، و در چشم وى ميخ آهنين فرو بردند ، و او در آن تعذيب مىخنديد و شادمانى همى كرد . اين چنانست كه گويند .\r\n هر جا كه مراد دلبر آمد * يك خار به از هزار خرماست \r\nبشر حافى گفت - در بازار بغداد مىگذشتم يكى را هزار تازيانه بزدند كه آه نكرد ، آن گه او را بحبس بردند ، از پى وى برفتم پرسيدم كه اين زخم از بهر چه بود ، گفت . از آنك شيفتهء عشقم . گفتم چرا زارى نكردى تا تخفيف كردندى ؟ گفت - از آنك معشوقم بنظاره بود ، بمشاهدهء معشوق چنان مستغرق بودم كه پرواى زاريدن نداشتم\r\n\r\n","description":"","footnote":"","page_name":" 423 ","page_number":433},
  {"content":"\r\n\r\nگفتم - و لو نظرت الى المعشوق الاكبر و گر ديدارت بر ديدار دوست مهين آمدى خود چون بودى ؟ قال - فزعق زعقة و مات - نعرهء بزد و جان نثار اين سخن كرد . آرى چون عشق درست بود بلا برنگ نعمت شود . دولتى بزرگ است اين ، جمال معشوق ترا به خود راه دهد تا در مشاهدهء وى همه قهرى بلطف بر گيرى ، و لكن :\r\n زان مىنرسد بنزد تو هيچ خسى * در خوردن غمهاى تو مردى بايد ! \r\n\r\nالنوبة الاولى\r\n- قوله تعالى :  إِنَّ الصَّفا وَ الْمَرْوَةَ مِنْ شَعائِرِ اللَّهِ  - صفا و مروه از نشانهاى ملت اللَّه است ،  فَمَنْ حَجَّ الْبَيْتَ  هر كه قصد و آهنگ خانه كند  أَوِ اعْتَمَرَ  يا به زيارت خانه شود ،  فَلا جُناحَ عَلَيْهِ  برو تنگى نيست ،  أَنْ يَطَّوَّفَ بِهِما  كه طواف كند ميان آن هر دو ،  وَ مَنْ تَطَوَّعَ خَيْراً  و هر كه از طوع و خواست دل خويش كارى كند  فَإِنَّ اللَّهَ شاكِرٌ عَلِيمٌ  اللَّه سپاس دارست و پاداش ده بكردار خلق ، دانا\r\n إِنَّ الَّذِينَ يَكْتُمُونَ  - ايشان كه پنهان ميدارند  ما أَنْزَلْنا  آنچه ما فرو فرستاديم  مِنَ الْبَيِّناتِ  از پيغامهاى روشن و نشانهاى پيدا  وَ الْهُدى  و راه نمونى ،  مِنْ بَعْدِ ما بَيَّنَّاهُ لِلنَّاسِ  پس آنك ما آن را پيدا كرديم مردمان را ،  فِي الْكِتابِ  در نامهء خويش  أُولئِكَ يَلْعَنُهُمُ اللَّهُ  ايشان آنند كه اللَّه لعنت مىكند بريشان  وَ يَلْعَنُهُمُ اللَّاعِنُونَ  و بايشان ميرسد لعنت لعنت گران .\r\n إِلَّا الَّذِينَ تابُوا  - مگر اينان كه توبت كردند ،  وَ أَصْلَحُوا  و تباه كرده راست كردند ،  وَ بَيَّنُوا  و پنهان كرده پيدا كردند ،  فَأُولئِكَ أَتُوبُ عَلَيْهِمْ  ايشان آنند كه ازيشان توبه پذيرم ،  وَ أَنَا التَّوَّابُ الرَّحِيمُ  و منم خداوند توبه\r\n\r\n","description":"","footnote":"","page_name":" 424 ","page_number":434},
  {"content":"\r\n\r\nپذير بخشايندهء مهربان .\r\n إِنَّ الَّذِينَ كَفَرُوا  - ايشان كه كافر شدند بخداى خويش  وَ ماتُوا وَ هُمْ كُفَّارٌ  و بمردند و ايشان بر كفر خويش بودند ،  أُولئِكَ عَلَيْهِمْ لَعْنَةُ اللَّهِ  ايشانند كه بريشانست لعنت خدا  وَ الْمَلائِكَةِ  و لعنت فريشتگان وى  وَ النَّاسِ أَجْمَعِينَ  و لعنت راه راستان مردمان همه ،\r\n خالِدِينَ فِيها  - جاويدان در آتش ايشانند  لا يُخَفَّفُ عَنْهُمُ الْعَذابُ  سبك نكنند ازيشان عذاب هرگز  وَ لا هُمْ يُنْظَرُونَ  و نه در ايشان نگرند .\r\n\r\nالنوبة الثانية\r\n- قوله تعالى : -  إِنَّ الصَّفا وَ الْمَرْوَةَ  - صفا سنك سپيد سخت باشد يعنى صافى كه در آن هيچ خلطى نبود از خاك و گل و غير آن ، و مروه سنگى باشد سياه و سست و نرم كه زود شكسته شود . و گفته‌اند آدم و حوا چون آنجا رسيدند آدم بكوه صفا فرو آمد و حوا بكوه مروه پس هر دو كوه را بنام ايشان باز خواندند ، صفا از آن خواندند كه آدم صفى آنجا فرو آمد ، و مروة از آن گفت كه مرأة يعنى جفت آدم آنجا فرو آمد .  مِنْ شَعائِرِ اللَّهِ  اى متعبّداته التي اشعرها اللَّه ، اى جعلها اعلاما لنا . شعائر اللَّه اعلام دين حق باشد و نشانهاى ملت حنيفى ، امّا اينجا مناسك حج ميخواهد ، فكانه قال - « انّ الطواف بالصفا و المروة من اعلام دين اللَّه و مناسك حجّه » طواف كردن ميان صفا و مروه از مناسك حج است و از اركان آن ، و اين طواف آنست كه علما آن را - سعى - خوانند ، مصطفى ع گفت -\r\n« انّ اللَّه كتب عليكم السعى كما كتب عليكم الحج »\r\nو قالت عائشة - « لعمرى ما حجّ من لم يسع بين الصفا و المروة » لان اللَّه سبحانه يقول  إِنَّ الصَّفا وَ الْمَرْوَةَ مِنْ شَعائِرِ اللَّهِ  - و مصطفى ع چون برابر صفا رسيد اين آيت برخواند - آن گه گفت\r\nابدأ بما بدأ اللَّه به - فبدأ بالصفا و رقى عليه ، حتى اذا رأى البيت مشى ، حتى اذا تصوبت قدماه فى الوادى سعى .\r\n\r\n","description":"","footnote":"","page_name":" 425 ","page_number":435},
  {"content":"\r\n\r\nابن عباس قومى را ديد كه ميان صفا و مروه طواف ميكردند ، گفت اين سنت مادر اسماعيل است كه چون اسماعيل گرسنه و تشنه شد و وى تنها بود و كس از آدميان حاضر نه ، و طعام و شراب نه ، برخاست و بكوه صفا بر شد و روى در وادى كرد ، تا خود هيچكس را بيند ، هيچكس را نديد فرو آمد ، چون بوادى رسيد گوشهء درع بر گرفت و بشتافت ، و گرم برفت تا بر مروه رفت ، در نگرست كس را نديد ، ديگر باره فرو آمد قصد صفا كرد ، تا هفت بار چنين بگشت ، پس رب العالمين بركات قدم وى را و متابعت سنت وى را آن طواف بر جهانيان فرض كرد تا بقيامت .\r\n فَمَنْ حَجَّ الْبَيْتَ أَوِ اعْتَمَرَ . . .  - معنى حج و عمره زيارت كردن خانهء كعبه را ، و قصد آن داشتن . ميگويد هر كه حج كند يا عمره  فَلا جُناحَ عَلَيْهِ أَنْ يَطَّوَّفَ بِهِما  بر وى تنگى نيست كه ميان صفا و مروه سعى كند . تشديد در طاء از اخفاء تاء است در طاء ، اصل آن - يتطوف - است . و اصل قصه آنست كه در زمان جاهليت مردى و زنى در كعبه شدند بفاحشه‌اى ، و نام مرد اساف بن يعلى بود و نام زن - نائلة بنت الديك ، هر دو را مسخ كردند ، پس عرب ايشان را بيرون آوردند ، و عبرت را يكى بر صفا نهادند و يكى را بر مروة ، تا خلق از اطراف ميآمدند و ايشان را ميديدند . روزگار بريشان دراز شد ، و پسينيان با ايشان الف گرفتند ، چشمها و دلها از ايشان پر شد ، شيطان بايشان آمد و گفت كه پدران شما اينان را مىپرستيدند ، و ايشان را بر پرستش آنان داشت . روزگار دراز در زمان فترت و جاهليت ، پس چون اللَّه تعالى رسول خود را به پيغام بنواخت ، و اسلام در ميان خلق پيدا شد ، قومى از مسلمانان كه در جاهليت ديده بودند كه آن دو بت را مىپرستيدند ، تحرّج كردند از سعى كردن ميان صفا و مروه ، ترسيدند كه در چيزى افتند از آنكه در زمان جاهليت در آن بودند .\r\nاللَّه تعالى اين آيت فرستاد كه سعى كنيد ، و آن حرج كه ايشان ميديدند از ايشان بنهاد .\r\nاگر كسى گويد كه چون فرمود - كه حجّ و عمره از شعائر اللَّه ، ديگر فرمود فلا جناح عليه ان يطوّف بهما ؟ مىگوييم - كه بر صفا اساف بود و بر مروه نائله - و آن دو بت بود ،\r\n\r\n","description":"","footnote":"","page_name":" 426 ","page_number":436},
  {"content":"\r\n\r\nو بعضى گفته‌اند كه دو كس بودند مردى و زنى زانيان و اكنون از چهار ركن حج يكى - سعى - است ، بمذهب شافعى و مالك و احمد ، و ترك آن روا نيست و هيچ چيز بجاى آن نايستد . اما بمذهب بو حنيفه - سعى از واجبات حج است نه از اركان آن ، و قربان بجاى آن بيستد . و دليل شافعى خبرى است كه مصطفى ع گفت\r\n« اسعوا فانّ اللَّه كتب عليكم السعى » .\r\n« و من يطوع خيرا » - قراءة حمزة و كسايى « من يطوع » بيا و جزم است اصل آن - يتطوّع - ميگويد - هر كه بيرون از فرائض عملى كند و طاعتى آرد و تقربى نمايد بطواف كردن گرد خانهء كعبه يا به نماز نوافل ، خداى عز و جل از وى بپسندد و سپاس دارى كند و بدان پاداش دهد .\r\n فَإِنَّ اللَّهَ شاكِرٌ عَلِيمٌ  - شاكر نامى است از نامهاى خداوند عز و جل ، و معنى اين نام آنست كه از بنده طاعت خرد پذيرد و آن را بزرگ كند و عطاء خود بسيار دهد و آن را اندك شمرد . ازينجا گفته‌اند - دابّة شكور - چارپايى كه علف اندك خورد و زود فربه شود ، نه بينى كه خداى عز و جل اين همه نعمت راحت و انواع لذات و شهوات در دنيا بر بندگان خود ريخت ، آن گه آن را چيزى اندك خواند و گفت -  « قُلْ مَتاعُ الدُّنْيا قَلِيلٌ »  و در عقبى آن همه كرامت و نواخت كه در بهشت دوستان را داد آن را غرفه خواند و گفت -  أُوْلئِكَ يُجْزَوْنَ الْغُرْفَةَ بِما صَبَرُوا  - و طاعات بنده و اعمال وى چون باز گفت اگر چه اندك است و ناچيز آن را بسيار خواند و بر وى ثنا كرد و گفت - و الذاكرون اللَّه كثيرا و الذاكرات - اينست معنى شاكر در نامهاى خداوند عز و جل - گناه بزرگ از بنده در گذارد ، و طاعت خرد بزرگ كند ، و عطاء بزرگ خود اندك شمرد سبحانه ما اكرمه بعباده و الطفه !  إِنَّ الَّذِينَ يَكْتُمُونَ ما أَنْزَلْنا . . .  الآية . . . عموم اين آيت دليل است كه هر آن كس كه علم پنهان كند و از اهل خويش باز گيرد مستوجب عقوبت گردد .\r\nو بهذا قال النبى - « من سئل عن علم فكتمه ألجمه اللَّه بلجام من نار » و اين معنى\r\n\r\n","description":"","footnote":"","page_name":" 427 ","page_number":437},
  {"content":"\r\n\r\nمنافى آن خبر نيست كه مصطفى گفت -\r\n« واضع العلم فى غير اهله كالمانع اهله »\r\nكه اين مخصوص است بنا اهل ، كه در شر استعانت بعلم كند و حق آن بنشناسد ، و حرمت آن ندارد ، و اين علم به نزديك اللَّه كمتر از دنيا نيست كه مصطفى ع گفت -\r\n« عرض حاضر ياكل منها البرّ و الفاجر »\r\n- جز آنكه در شرع از سفيه كه انفاق آن نه بر وجه خويش كند منع كنند - فذلك فى قوله تعالى  وَ لا تُؤْتُوا السُّفَهاءَ أَمْوالَكُمُ . . .  الآية  إِنَّ الَّذِينَ يَكْتُمُونَ . . .  الآية - مفسران گفتند اينان علما و رؤساى جهودان اند چون كعب اشرف و ابن صوريا و كعب اسيد و امثال ايشان . ميگويد ايشان كه پنهان كردند آنچه ما از آسمان فرو فرستاديم -  مِنَ الْبَيِّناتِ  از آنچه روشن كرديم ، و در تورية بيان آن فرستاديم از حلال و حرام و حدود و فرائض و رحم .\r\n وَ الْهُدى  - صفت و نعت مصطفى ع ، و اثبات نبوت وى . و يقال - البيّنات مشار بها الى الآيات المنزلة ، و الهدى الى ما يستدل به من الامارات .\r\n مِنْ بَعْدِ ما بَيَّنَّاهُ لِلنَّاسِ فِي الْكِتابِ  - پس از آنك بنى اسرائيل را در كتاب تورية اين همه روشن كرديم ايشان پنهان ميكنند .  أُولئِكَ يَلْعَنُهُمُ اللَّهُ  - معنى لعنت راندن است و دور كردن از رحمت و خير خويش ، ميگويد بريشان دو لعنت است - يكى لعنت حق ديگر لعنت خلق لعنت حق آنست كه ايشان را براند و از رحمت خود دور كند ، و لعنت خلق آنست كه از خداى عز و جل خواهند تا ايشان را از بر خويش براند و از رحمت خود دور كند . و لعنت خلق آنست به آنكه گويند - اللهم العنهم و خلاف است ميان علما كه اين لاعنان كه‌اند ؟ قومى گفتند - فريشتگانند ، ابن عباس گفت - كلّ شىء الّا الجن و الانس . حسن گفت - « عباد اللَّه اجمعون » - ضحاك گفت « ان الكافر اذا وضع فى حفرته قيل له - من ربك ؟ و من نبيك ؟ و ما دينك ؟ فيقول - لا ادرى فيقال لا دريت ثم يضرب ضربة بمطرقة ، فيصيح صيحة يسمعها كل شيء الّا الثقلين فلا يسمع صوته شيء الّا لعنه ، فذلك قوله  وَ يَلْعَنُهُمُ اللَّاعِنُونَ  و قال ابن مسعود هو الرجل يلعن صاحبه فترتفع اللعنة فى السماء ثم تنحدر فلا تجد صاحبها الذى قيل له\r\n\r\n","description":"","footnote":"","page_name":" 428 ","page_number":438},
  {"content":"\r\n\r\nاهلا لذلك و لا المتكلم بها اهلا لها ، فتنطلق فتقع على اليهود . و قال مجاهد - اللاعنون البهائم تلعن عصاة بنى آدم اذا اسنت السنة و امسك المطر ، قالت هذا بشوم بنى آدم و انما قال « اللاعنون » لانه و صفها بصفة العقلاء - كقوله تعالى -  وَ الشَّمْسَ وَ الْقَمَرَ رَأَيْتُهُمْ لِي ساجِدِينَ   إِلَّا الَّذِينَ تابُوا  الآية . . . - مگر قومى كه توبه كنند ازين جهودان و از شرك بايمان آيند و از معصيت باطاعت گردند .  وَ أَصْلَحُوا  و دلهاى كژ كرده و تباه كرده راست كنند ، و با راه آورند ، و سرهاى خود با حق آبادان دارند  وَ بَيَّنُوا  و صفت و نعت مصطفى كه پوشيده ميداشتند آشكارا كنند ، و بر خلق روشن دارند  فَأُولئِكَ أَتُوبُ عَلَيْهِمْ  ايشانند كه ايشان را مىباز پذيرم و از گناهشان در گذرم و بيامرزم ، و من خداوند باز پذيرنده و مهربانم از من بخشاينده‌تر و مهربانتر كس نيست بر بندگان .\r\n إِنَّ الَّذِينَ كَفَرُوا وَ ماتُوا وَ هُمْ كُفَّارٌ  الآية . . . ايشان كه كافر ميرند لعنت خداى بر ايشان است و لعنت فريشتگان ، و همه مردمان ، اگر كسى گويد - اهل دين ايشان لعنت نكنند بر ايشان پس چرا همه مردمان گفت ؟ جواب آنست كه اين در قيامت خواهد بود ، كه اول خداى عز و جل بر كافران لعنت كند پس فريشتگان پس همه مردمان ، و ذلك فى قوله -  يَوْمَ الْقِيامَةِ يَكْفُرُ بَعْضُكُمْ بِبَعْضٍ وَ يَلْعَنُ بَعْضُكُمْ بَعْضاً  و روا باشد كه تخصيص درين عموم شود و مؤمنانرا خواهد ، تا هم در دنيا لعنت كنند بر ايشان و هم در عقبى . و قال السدى - لا يتلاعن اثنان مؤمنان و لا كافران فيقول ، احدهما لعن اللَّه الظالم ، الا وجبت تلك اللعنة على الكافر لانه ظالم .  خالِدِينَ فِيها  جاويد در آن لعنت‌اند در ميان آتش يعنى كه هميشه از رحمت و خير دورند و به عذاب نزديك ، كه هرگز آن عذاب ازيشان برندارند و سبك نكنند ، و مهلت ندهند كه باز آيند عذرى خواهند ، و دريشان خود ننگرند و نه خازنان سخن ايشان را جواب كنند و نه فرياد رسند .\r\n\r\n","description":"","footnote":"","page_name":" 429 ","page_number":439},
  {"content":"\r\n\r\n\r\nالنوبة الثالثة\r\n- قوله تعالى  إِنَّ الصَّفا وَ الْمَرْوَةَ مِنْ شَعائِرِ اللَّهِ  - الآية . . . - اشارتست بصفوة دل دوستان در مقام معرفت ، و مروه اشارتست بمروت عارفان در راه خدمت .\r\nميگويد آن صفوت و اين مروت در نهاد بشريت و بحر ظلمت از نشانهاى توانايى و دانايى و نيك خدايى اللَّه است . و اليه الاشارة بقوله تعالى -  يُخْرِجُهُمْ مِنَ الظُّلُماتِ إِلَى النُّورِ  پس نه عجب اگر شير صافى از ميان خون بيرون آرد ، عجب آنست كه اين درّيتهم در آن بحر ظلمت بدارد ، و جوهر معرفت در صدف انسانيت نگه دارد .\r\nحكايت كنند كه ذو النون مصرى مردى را ديد كه ظاهرى شوريده داشت گفت - دلم او را ميخواست و بولايت وى گواهى ميداد ، اما نفس من او را مىنخواست و مىنپذيرفت ، ساعتى درين انديشه بودم ميان خواست دل و ردّ نفس . آخر آن جوانمرد به من نگرست - يا ذو النون - الدّر وراء الصدف ، گفت صدف انسانيّت را چه بينى ؟ آن در بين كه در درون صدف است آرى چنين است و لكن ميدان كه نه در هر صدفى درو گوهر بود ، چنانك نه در هر شاخى ميوه و ثمر بود ، نه در هر چاهى يوسف دلبر بود ، نه بر هر كوهى موسى انور بود ، نه در هر غارى احمد پيغامبر بود ، نه در هر دلى ياد دوست مهربان بود ، نه در هر جانى مهر جانان بود ، دلى كه درو ياد اللَّه بود در كنف رعايت و در خدد حمايت معصوم بود ، جانى كه درو مهر جانان بود در بحر عيان غرقهء نور بود ، اينست كه آن عزيز روزگار گفت - قلوب المشتاقين منوّرة بنور اللَّه ، و اذا تحرك اشتياقهم اضاء النور ما بين السماء و الارض ، فيعرضهم اللَّه على الملائكة ، فيقول هؤلاء المشتاقون الىّ ، اشهدكم انّى اليهم اشوق ، و قيل من اشتاق الى اللَّه اشتاق اليه كل شىء . قال بعض المشايخ - انا ادخل السّوق و الاشياء تشتاق الىّ و انا عن جميعها حرّ . و اعجب من هذا ما حكى عن محمد بن المبارك الصورى - قال كنت مع ابراهيم بن ادهم فى طريق بيت المقدس ، فنزلنا وقت القيلولة تحت شجرة رمّانة ، فصلينا ركعات فسمعت صوتا من اصل الرمانة يا ابا اسحاق ، اكرمنا بان تأكل منا شيئا ، فطأطأ ابراهيم رأسه فقال ثلث مرّات . ثم قال - يا محمد - كن شفيعا اليه ليتناول منّا شيئا ، فقلت يا ابا اسحاق لقد سمعت ، فقام و اخذ رمّانتين ، فاكل واحدة و ناولنى الأخرى ، فاكلتها و هى حامضة و كانت شجرة قصيرة . فلمّا رجعنا مررنا بها ، فاذا هى شجرة عالية و رمانها حلو و هى\r\n\r\n","description":"","footnote":"","page_name":" 430 ","page_number":440},
  {"content":"\r\n\r\nتثمر فى كلّ عام مرّتين ، و سمّوها رمّان العابدين و يأوى الى ظلّه العابدون .\r\n\r\nالنوبة الاولى\r\nقوله تعالى :  وَ إِلهُكُمْ إِلهٌ واحِدٌ  - خداى شما خدائيست يكتا يگانه ،  لا إِلهَ إِلَّا هُوَ  نيست خدا جز او  الرَّحْمنُ الرَّحِيمُ  فراخ بخشايش مهربان ،\r\n إِنَّ فِي خَلْقِ السَّماواتِ وَ الْأَرْضِ  - در آفرينش آسمانها و زمين  وَ اخْتِلافِ اللَّيْلِ وَ النَّهارِ  و در شد آمد شب و روز ،  وَ الْفُلْكِ الَّتِي تَجْرِي فِي الْبَحْرِ  و كشتى كه ميرود در دريا  بِما يَنْفَعُ النَّاسَ  به آنچه مردمان را به كار آيد و ايشان را در جهان ايشان سود دارد  وَ ما أَنْزَلَ اللَّهُ مِنَ السَّماءِ مِنْ ماءٍ  و در آنچه اللَّه مىفرو فرستد از آسمان از آب ،  فَأَحْيا بِهِ الْأَرْضَ بَعْدَ مَوْتِها  تا زنده ميگرداند به آن آب زمين را پس از مردگى آن ،  وَ بَثَّ فِيها مِنْ كُلِّ دَابَّةٍ  و در آنچه بپراكند در زمين از هر جنبندهء كه هست ،  وَ تَصْرِيفِ الرِّياحِ  و در گردانيدن بادها از هر سوى ،  وَ السَّحابِ - الْمُسَخَّرِ بَيْنَ السَّماءِ وَ الْأَرْضِ  و در ميغ بداشته و روانيده ميان آسمان و زمين ،  لَآياتٍ  نشانهاست روشن پيدا ، در آنچه گفتيم  لِقَوْمٍ يَعْقِلُونَ  آن گروهى را كه خرد دارند در يابند .\r\n\r\nالنوبة الثانية\r\n- قوله تعالى :  وَ إِلهُكُمْ إِلهٌ واحِدٌ . . .  - الآية . . . ابو صالح روايت كرد از ابن عباس ، كه اين آيت و سورة الاخلاص بيكبار فرو آمدند .\r\nآن گه كه مشركان قريش از مصطفى درخواستند . تا خداى را عز و جل صفت كند و نسبت وى گويد . گفتند - يا محمد انسب لنا ربك ، فانزل اللَّه عز و جل سورة الاخلاص و هذه الآية .\r\nكافران را عجب آمد چون اين شنيدند كه ايشان سيصد و شصت بت در كعبه نهاده بودند و ايشان را معبودان خود ساخته ، گفتند اين سيصد و شصت معبود كار اين يك شهر راست\r\n\r\n","description":"","footnote":"","page_name":" 431 ","page_number":441},
  {"content":"\r\n\r\nمىنتوانند داشت ، چگونه است اينك محمد ميگويد كه معبود همه جهان و جهانيان خود يكى است ، پس گفتند - نهمار دروغى كه اينست ! و شگفت كارى ! رب العالمين جاى ديگر جواب ايشان داد و گفت - پيغامبر من اين نه آيين نو است كه تو آوردى يا خود تو گفتى - كه خدا يكى است ، كه پيغامبران گذشته همين گفتند ، و به اين آمدند و رفتند ، و پيغام گزاردند ، كه معبود جهانيان يكى است يگانه و يكتا . و ذلك فى قوله تعالى  وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ  - اهل تفسير در اشتقاق اسم - إله - و در تفسير آن وجوه فراوان گفته‌اند ، و ما از آن دو وجه اختيار كرده‌ايم : - يكى آنست كه - الآله من يوله اليه فى الحوائج ، اى يفزع اليه فى النوائب .\r\nآله آنست كه بندگان و رهيكان نيازها به دو بردارند ، و حاجتها از وى خواهند ، و در بلاها و شدتها پشت با وى دهند و در وى گريزند ، و اللَّه بفضل خود شغل همه كفايت كند و كار همه راست گذارد ، و دعاء همه بنيوشد . قال بعضهم - لو رجعت اليه فى اول الشدائد لا مدّك اللَّه بفنون الفوائد ، لكنك رجعت الى اشكالك فزدت فى اشغالك - اگر بنده هم از اول كه وى را نكبت رسد بهمگى بوى باز گردد و داروى درد خويش از جاى خود طلب كند ، بمراد رسد و شفا يابد . لكن بامثال و اشكال خويش گرايد ، و از منبع عجز قوت طلبد ، لا جرم در شغل خود بيفزايد ، و دردش مضاعف شود .\r\nحكايت كنند - كه يكى كنيزكى داشت و بفروخت دلش در بند وى بماند ، پشيمان شد شرم داشت كه سرّ خود بر خلق گشايد ، حاجت خود بر كف خويش نبشت و بر آسمان داشت گفت بار خدايا ! كريما ! فرياد رسا ! تو خود دانى كه در دلم چيست ! هنوز اين سخن تمام ناگفته كه مشترى كنيزك با كنيزك هر دو بدر سراى آمده و ميگويد - رأيت فى منامى ان البايع ولىّ من اولياءنا تعلق قلبه بها ، فان رددتها عليه بلا ثمن ادخلناك الجنة ، قال و انى آثرت الجنة عليها .\r\nقول ديگر آنست كه - آله - از لاه گرفته‌اند ، عرب گويد - لاهت الشمس اذا علت ، آفتاب را الاهه گويند از آنك بالا گيرد و به قال الشاعر :\r\nو اعجلنا الالاهة أن تغيبا\r\n\r\n","description":"","footnote":"","page_name":" 432 ","page_number":442},
  {"content":"\r\n\r\nپس معنى - آله - آن باشد كه او خداوندى است بر مكان عالى ، و قدر او متعالى ، و فراوانى از آيات و اخبار كه اشارت بعلو و فوقيت اللَّه دارد برين قول دليل است ، و معطل اينجا لعمرى كه خوار و ذليل است .\r\n«  لا إِلهَ إِلَّا هُوَ »  مصطفى عليه السلام گفت « لا إله الّا اللَّه » كليد بهشت است ، و بنده هر گه كه اين كلمه بگويد درهاى بهشت در درون وى گشايند ، تا هر لختى نو كرامتى و ديگر راحتى بجان وى ميرسد . مصطفى ازينجا گفت -\r\n« من احبّ ان يرتفع فى رياض الجنة فليكثر ذكر اللَّه »\r\nگفت هر كه خواهد تا امروز نقدى بهشت خداوند عز و جل به چشم دل به بيند و فردا به چشم سر ، و در مرغزار آن بخرامد و بديدار آن برآسايد ، ايدون بايد كه ذكر خداوند بر زبان خويش بسيار راند . و معلوم است كه سر همه ذكرها كلمهء لا إله الا اللَّه - است ، و مصطفى ع كسى را ديد كه ميگفت\r\n« اشهد ان لا إله الا اللَّه » - فقال « خرج من النار »\r\nگفت - از آتش رستگارى يافت ، و هر كه از آتش برست لا بد به بهشت پيوست ، چون رسيدن به بهشت و رستن از آتش در كلمهء « لا إله الا اللَّه » بست ، پس اين كلمه چون عوضى است آن را ، و بهشت را چون بهايى ، مصطفى ع ازينجا گفت -\r\n« ثمن الجنة لا إله الا اللَّه »\r\nو از فضائل اين كلمت يكى آنست - كه مصطفى ع گفت\r\n« ما شيء الا بينه و بين اللَّه حجاب الّا قول - لا إله الا اللَّه - كما ان شفتيك لا يحجبها شيء كذلك لا يحجبها شيء حتى تنتهى الى ربها ، فيقول لها اسكنى - فتقول - يا رب كيف اسكن ، و لم تغفر لقائلى ؟ فيقول - و عزتى و جلالى ما اجريتك على لسان عبدى و انا اريد ان اعذّبه »\r\nو\r\nعن انس بن مالك قال قال رسول اللَّه - « ان ربى يقول نورى هداى ، و لا إله الا هو كلمتى ، و انا هو ، فمن قالها ادخلته حصنى ، و من ادخلته حصنى فقد امن » . و روى موقوفا على انس ، و زاد فيه - و « القرآن كلامى » و منى خرج .\r\n « الرَّحْمنِ الرَّحِيمِ »  - اسمان رقيقان ، احدهما ارق من الآخر ، اين هر دو نام بخشايش و مهربانى و رحمت راست ، و رحمن بليغ‌تر است و تمامتر ، كه همه انواع رحمت در ضمن آنست ، چون رأفت و شفقت و حنان و لطف و عطف . ازينجاست كه نام خاص خداوند\r\n\r\n","description":"","footnote":"","page_name":" 433 ","page_number":443},
  {"content":"\r\n\r\nاست و مطلق او را سزاست ، و كس را درين نام با وى انبازى نيست ، ابن عباس گفت در تفسير  هَلْ تَعْلَمُ لَهُ سَمِيًّا  ليس احد يسمّى الرحمن غيره جل و علا ، و خبر درست است از مصطفى حكايت از خداوند كه گفت\r\n« انا الرحمن خلقت الرحم و شققت لها اسما من اسمى . »\r\nاين خبر دليل است كه فعل خداوند عز و جل از نام وى مشتق است ، نه اسم از فعل مشتق ، چنانك خالق و باعث و امثال آن ، اسم بر فعل سابق است نه فعل بر اسم ، خالق نام شد كه بيافريد خلق را ، بلكه گويند از آن بيافريد كه خالق بود ، و مخلوق را خلاف اينست كه اسم وى از فعل مشتق است . تا رحمت نكند او را رحيم نگويند ،\r\nعن اسماء بنت يزيد عن النبى صلى اللَّه عليه و آله و سلّم قال فى هاتين الآيتين . اسم اللَّه الاعظم و الهكم إله واحد لا إله الّا هو الرّحمن الرّحيم ،\r\n   الم ، اللَّهُ لا إِلهَ إِلَّا هُوَ الْحَيُّ الْقَيُّومُ     إِنَّ فِي خَلْقِ السَّماواتِ وَ الْأَرْضِ . . .  الآية . . . ابن عباس گفت - چون اين آيت از آسمان فرود آمد كه  وَ إِلهُكُمْ إِلهٌ واحِدٌ  كافران گفتند ان محمدا يقول و الهكم إله واحد فليأتنا بآية ان كان من الصادقين . محمد ميگويد - خدا يكى است اگر چنانست كه ميگويد تا نشانى نمايد ما را و حجتى آرد كه بر راستى وى دلالت كند ، پسر رب العالمين اين آيت فرو فرستاد كه - «  إِنَّ فِي خَلْقِ السَّماواتِ وَ الْأَرْضِ . . . »  - هر چه درين آيت گفت همه نشانهاى كردگارى و يكتايى خداوندست عز و جل ، در هر چيزى نشانيست و در هر نشانى از لطف وى برهانيست ، در كرد وى قدرت پيدا ، و در نظام آن حكمت پيدا ، و در لطافت آن علم پيدا ، و در قوام آن كمال و كفايت پيدا . اول در آسمان نگر كه چون برداشت ، و بى ستون بر هواء قدرت بداشت - رفع سمكها فسوّيها ، سمكى بدان بزرگى بر هواء بدان نازكى ، ازين عجبتر هوايى بدان لطيفى چون بردارد بارى بدان كثيفى ، ازين طرفه‌تر آن ميغ گرانست كه معلق بر باد بزانست ، ميغ بى چشم ميگريد ، باد بىپر ميپرد رعد بىجان مىنالد ، اينست لطافت و حكمت ، اينست زيبايى صنعت و كمال قدرت ، آسمانى بباران گريان ، بر وى چرخ گردان ، باد از وى خيزان ، هزاران چراغ در وى درخشان ، همه بر پى يكديگر پويان ، و بى زبان خالق را تسبيح گويان -  « وَ إِنْ مِنْ \r\n\r\n","description":"","footnote":"","page_name":" 434 ","page_number":444},
  {"content":"\r\n\r\n شَيْءٍ إِلَّا يُسَبِّحُ بِحَمْدِهِ »  ، گاه پوشيده بخلالى از ميغ ، گاه سبز و درخشان چون روى تيغ ، دو چراغ ديگر در وى فروزان ، يكى سوزان يكى گدازان ، عمر نوردان و هنگام سازان ، گيتى را شمار ، و روزگار را طومار ، يكى شب آراى ، يكى روز افروز ، يكى شتابنده چون هزيمتى ، يكى گران رو چون نو آموز . ديگر آيت ، - زمين - است كه هر كس را در آن وطن ، و هر چيز را در آن سكن ، زنده را مادر ، و مرده را چادر ، بار زنده ميكشد ، و عوراء مرده مىپوشد ، شادروانى از گرد كرده ، و بر روى آب بداشته ، هر دو دشمن يكديگر آن گه هر دو دل بر هم نهاده ، و تن فراهم داده ، نه گرد را از آب زيانى ، نه آب را از گرد نقصانى .\r\nزمين بر روى آب همچون كشتى بر روى دريا ، و كشتى را از حشو ناگزيرست تا گران گردد و موج كه زير آن خيزد آن را به نگرداند ، همچنين كوه‌هاى بلند در زمين او كند چنانك گفت -  « وَ جَعَلْنا فِيها رَواسِيَ شامِخاتٍ »  تا زمين بوى گران شد ، و بر آب آرام گرفت هر كه در عالم بنا كرد از آب نگه داشت ، بنا را بآرامش پيوند كرد ، كه جنبش بنا اساس را منتقض گرداند ، و آب چون بر پى رود بنا را تباه كند ، صانع قديم حكيم پس عالم بر آب نهاد ، و سقف وى گردان آفريد ، تا بدانى كه صنع وى بصنع كس نماند . آيت ديگر تاريكى شب است و روشنايى روز ، اين تاريكى از آن روشنايى پديد كرد ، و آن روشنايى ازين تاريكى برآورد ، و هر دو بر پى يكديگر داشت . چنانك گفت -  « جَعَلَ اللَّيْلَ وَ النَّهارَ خِلْفَةً »  آن گه شب تاريك را به ماه منور كرد ، و روز روشن را بچراغ خورشيد مطهّر و معطر تا آنچه در شب بر بنده فائت شود بروز بجاى آرد ، و آنچه در روز فائت شود بشب بجاى آرد ، و خداى را عز و جل در آن بستايد و از وى آزادى كند ، اينست كه اللَّه گفت :  « لِمَنْ أَرادَ أَنْ يَذَّكَّرَ أَوْ أَرادَ شُكُوراً »  .\r\nآيت ديگر كشتى است بر روى دريا -  وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ  ، - دريا از بهر آدمى نرم شده و منفعت خلق را رام كرده ، تا كشتى به روى آسان رود ، و به آب فرو نشود ، و ملاح هدايت يافته تا باد راست از كژ بشناخته ، و ستاره را آفريده تا وى را راهبر و دليل شده . اگر نه رحمت خداوند بودى و مهربانى وى بر بندگان و ساختن كار و اسباب معيشت ، لختى چون فراهم نهاده و در هم بسته در آن موجهاى چون كوه\r\n\r\n","description":"","footnote":"","page_name":" 435 ","page_number":445},
  {"content":"\r\n\r\nكوه چون برفتى ؟ يا خود چون بماندى ؟ لكن برحمت خود آن درياها مسخّر كرد و بساخت آدميان را ، و زير كشتى روان ساخت تا بفرمان خالق هر جا كه آدمى بخواهد كشتى ميرود و منفعت ميگيرد ، اينست كه رب العزة منت نهاد بر بندگان و گفت -  اللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ  .\r\nآيت ديگر - بارانست ، كه از آسمان فرود آيد تا زمين مرده بدان زنده شود و نبات بر آرد ، چنانك اللَّه گفت : -  وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها  - قطره‌هاى باران در ميغ تعبيه كند ، و آن ميغ گران بار بر هواء قدرت بدارد ، آن گه بادى گرم فرستد تا ميغ از هم برگشايد ، و قطرات از آن بريزد ، چنانك اللَّه گفت  وَ أَنْزَلْنا مِنَ الْمُعْصِراتِ ماءً ثَجَّاجاً  و با هر قطره فريشتهء ، تا چنانك فرمان بود بجاى خود مىرساند ، چون باران به زمين رسد آن زمين مرده زنده شود ، بجنبد و شكافته گردد ، و از آن انواع نبات و اصناف درختان برآيد ، نبات رنگارنگ و درختان گوناگون ، رنگهاى نيكو ، و طعمهاى شيرين و بويهاى خوش ، بار لختى حلوا ، بار لختى روغن ، بار لختى دارو ، و لختى ترش ، لختى شيرين ، لختى خوردن را ، لختى پيرايه را ، لختى هم ميوه و هم روغن ، لختى هم ميوه و هم جامه ، لختى غذاء آدميان ، لختى غذاء ستوران ، لختى غذاء مرغان ، عاقل چون در نگرد داند كه اين ساخته را سازنده‌ايست و آراسته را آرايندهء ، و رسته را رويانندهء ، هر يكى بر هستى اللَّه گواه و او را به يگانگى وى نشان ، نه گواهى دهنده را خرد ، نه نشان دهنده را زبان و لقد قالوا .\r\n و فى كل شيء له آية * تدلّ على انه واحد\r\nدر صنع آله بى عدد برهانست * در برگ گلى هزارگون دستانست \r\nآيت ديگر - جانورانند ازين چهارپايان و مرغان و حشرات زمين و ددان بيابان - يقول تعالى و تقدس  وَ بَثَّ فِيها مِنْ كُلِّ دَابَّةٍ  - هر يكى برنگى و شكلى ديگر ، بر صفتى و صورتى ديگر ، هر يكى را الهام داده كه غذاء خويش چون بدست آرد ، و بچهء خويش را چون نگه دارد ، و آشيان خويش چون كند ، و جفت خويش چون\r\n\r\n","description":"","footnote":"","page_name":" 436 ","page_number":446},
  {"content":"\r\n\r\nشناسد ، و از دشمن چون پرهيزد ، و آفريدگار خود را چون ستايد ، اگر وى را عقل و زبان بودى از فضل و عنايت آفريدگار خويش چندان شكر كردى كه آدمى در تعجب بمانيد ، هر چند كه سر تا پاى وى به زبان حال اين شكر مىكند و تسبيح ميگويد  وَ لكِنْ لا تَفْقَهُونَ تَسْبِيحَهُمْ  پس بايد كه اين جانوران را به چشم حقارت ننگرى ، و آن را خوار ندارى ، و بدانى كه خداى را عز و جل در آفرينش آن حكمتهاست و تعبيه‌ها كه آدمى از دريافت آن عاجز آيد .\r\n گر چه خوبى تو سوى زشت بخوارى منگر * كاندرين ملك چو طاوس بكارست مگس \r\nآيت ديگر - فرو گشادن بادهاست و گردانيدن آن از هر سوى ، چنانك گفت عز و علا -  وَ تَصْرِيفِ الرِّياحِ  بلفظ جمع قراءت مدنى و شامى و بصرى و عاصم است و بلفظ واحد قراءت باقى . و جمع اشارت بباد رحمت است كه راحت خلق را فرو گشايد ، چنانك گفت -  وَ مِنْ آياتِهِ أَنْ يُرْسِلَ الرِّياحَ مُبَشِّراتٍ  و قال تعالى :  وَ أَرْسَلْنَا الرِّياحَ لَواقِحَ  . و بلفظ واحد اشارت بباد عذابست ، كه عقوبت قومى را فرو گشايند چنانك جاى ديگر گفت -  وَ فِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ  . جاى ديگر گفت  فَأُهْلِكُوا بِرِيحٍ صَرْصَرٍ عاتِيَةٍ  . عبد اللَّه عمر گفت - بادها هشت اند - چهار رحمت را و چهار عذاب را ، اما آنچه رحمت است - ناشرات ، و مبشرات ، و لواقح ، و ذاريات ، و آنچه عذاب است - صرصر و عقيم اند در برّ ، و عاصف و قاصف در بحر ، و مصطفى ع هر گه كه باد برآمدى گفتى : -\r\nاللهم اجعلها رياحا و لا تجعلها ريحا - قال مجاهد هاجت الريح على عهد ابن عباس ، فجعل بعضهم يسب الريح ، فقال - لا تسبوا الريح و لكن قولوا - اللهم اجعلها رحمة و لا تجعلها عذابا\r\nو\r\nقال صلّى اللَّه عليه و آله و سلّم - الريح من روح اللَّه تاتى بالرحمة ، و تأتى بالعذاب ، فلا تسبوها و اسئلوا اللَّه خيرها ، و استعيذوا باللّه من شرها -\r\nو\r\nروى انه صلّى اللَّه عليه و آله و سلّم قال - و الريح مسجّن فى الارض الثانية فلمّا اراد اللَّه ان يهلك عادا . قال يعنى الخازن - اى رب ! أ ارسل عليهم من الريح قدر منخر الثور ، فقال الجبار عز و جل اذا تكفأ الارض و من عليها ، و لكن ارسل عليهم من الريح قدر خاتم ، فهى التي قال اللَّه عز و جل -  ما تَذَرُ مِنْ شَيْءٍ أَتَتْ عَلَيْهِ إِلَّا جَعَلَتْهُ كَالرَّمِيمِ  .\r\nو امير المؤمنين على گفت عليه السّلام -\r\n\r\n","description":"","footnote":"","page_name":" 437 ","page_number":447},
  {"content":"\r\n\r\nبادها چهاراند - شمال و جنوب و صبا و دبور ، گفتا و حدّ - شمال - از حد قطب است تا به مغرب آفتاب در روز استواء ، يعنى آن روز كه با شب يكسان باشد ، و حد - دبور - ازين مغرب است كه گفتم تا بمطلع سهيل ، و حد - جنوب - از مطلع سهيل است تا بمشرق استواء ، و حدّ - صبا - ازين مشرق است تا به حد قطب . رب العالمين جل جلاله نصرت مصطفى ع در باد صبا بست ، و هلاك عاد در باد دبور ، و تلقيح اشجار و بركات نبات در جنوب و در شمال ،\r\nقال النبى صلّى اللَّه عليه و آله و سلّم - نصرت بالصبا و اهلكت عاد بالدبور -\r\nو قال العوام بن حوشب - تخرج الجنوب من الجنة فتمرّ على جهنم . فغمّها منها و بركاتها من الجنة - و تخرج الشمال من جهنم فتمرّ على الجنة فروحها من الجنة و شرها من النار .\r\nآيت ديگر - ميغ است با بار گران در هواء لطيف روان - چنانك گفت  وَ السَّحابِ الْمُسَخَّرِ بَيْنَ السَّماءِ وَ الْأَرْضِ  - گهى از دريا برخيزد اين ميغ و آب برگيرد ، و گاه بر سبيل بخار از كوه‌ها پديد آيد ، و گاه از نفس هوا پديد آيد ، و قطره‌هاى باران در آن تعبيه ، و بخطى مستقيم ، بر هر يكى نوشته ، و تقدير كرده كه كجا فرو آيد ، و كدام حيوان تشنه است تا از آن آب خورد ، و كدام نبات خشك است تا تر شود ، و كدام ميوه بر سر درخت خشك مىشود تا آب به بيخ آن رسد و به باطن وى در شود ، از راه عروق كه هر يكى بباريكى چون موسى است ، تا آب به آن ميوه رسيد و تر و تازه گردد . و باشد كه قطرهء از آن به دريا افتد و رب العزة در قعر دريا حيوانى آفريده كه صدف پوست ويست ، وى را الهام دهد تا وقت باران بكنارهء دريا آيد ، و پيوست از هم باز كند و آن قطرهء باران در در وى افتد . پس پوست فراهم كند و بقعر دريا باز شود ، و آن قطره در درون خويش ميدارد - چنانك نطفه در رحم - و آن را مىپرورد و از قوت آن جوهر صدف كه بر صفت مرواريد آفريده است بوى سرايت مىكند ، مدتى دراز تا مرواريد شود . پاكا خداوندا ! كه از قطرات باران كه در آن ميغ تعبيه است چندين نعمت بر خلق ريزد و چندين كرم و رحمت نمايد ! تا بدانى كه وى خداوند قادر بر كمال است ، و بر بندگان با فضل و افضال است ! و به قال عكرمة رحمه اللَّه « ما انزل اللَّه عز و جل\r\n\r\n","description":"","footnote":"","page_name":" 438 ","page_number":448},
  {"content":"\r\n\r\nمن السماء قطرة الّا انبتت بها فى الارض عشبة . و فى البحر لؤلؤة . و صحّ فى الخبر -\r\nان النبى صلّى اللَّه عليه و آله و سلّم قال - بينما رجل بفلاة اذ سمع رعدا فى سحاب ، فسمع فيه كلاما ، اسق حديقة فلان باسمه ، فجاء ذلك السحاب الى جرّة فافرغ فيها من الماء ، ثم جاء الى ذناب شرج . فانتهى الى شرجة ، فاستوعب الماء ، و مشى الرجل مع السحابة حتى انتهى الى رجل قائم فى حديقة يسقيها . فقال - يا عبد اللَّه ما اسمك ؟ قال - و لم تسئل ؟ قال - انى سمعت فى سحاب هذا ماؤه اسق حديقة فلان باسمك فما تصنع فيها اذا صرمتها ؟ قال - امّا اذا قلت ذلك فانّى أجعلها ثلاثة اثلاث ، اجعل ثلثا لى و لاهلى ، و اردّ ثلثا فيها ، و اجعل ثلثا فى المساكين و السائلين و ابن السبيل . » ثم قال تعالى - :\r\n لَآياتٍ لِقَوْمٍ يَعْقِلُونَ  -\r\nگفت در آنچه نموديم از صنايع حكمت ، و لطائف نعمت ، و عجائب قدرت ، و شواهد فطرت نشانهاست بر كردگارى و يكتايى خداوند ، و دليلها بر توانايى و دانايى او گروهى را كه خرد دارند و حق دريابند و با مولى گرايند و دل با وى راست دارند و نظر وى پيش چشم خويش دارند .\r\n\r\nالنوبة الثالثة\r\n- قوله تعالى :  وَ إِلهُكُمْ إِلهٌ واحِدٌ  - الآية . . . - اين صفت خداوند يگانه ، بار خدا و پادشاه يگانه ، در بزرگوارى و كاررانى يگانه ، در بردبارى و نيكوكارى يگانه ، در كريمى و بيهمتايى يگانه ، در مهربانى و بنده نوازى يگانه ، هر چه كبرياست رداء جلال اوست و به آن يگانه ، هر چه عظمت و جبروت است ازار ربوبيت اوست و به آن يگانه ، در ذات يگانه ، در صفات يگانه ، در كرد و نشان يگانه ، در وفا و پيمان يگانه ، در لطف و نواخت يگانه ، در مهر و دوستى يگانه ، روز قسمت كه بود جزا و يگانه ، پيش از روز قسمت كه بود ؟ همان يگانه ، پس از روز قسمت كه سپارد آن قسمت ؟ همان يگانه ، نماينده كيست ؟ همان يگانه ، آراينده كيست ؟ همان يگانه ، پيداتر از هر چه در عالم پيداييست و در آن پيدايى يگانه ، پنهان‌تر از هر چه در عالم نهانيست و بدان نهانى يگانه .\r\n اى در عالم عيان تر از هر چه عيان * پنهان ترى از هر چه نهان‌تر بجهان \r\n\r\n","description":"","footnote":"","page_name":" 439 ","page_number":449},
  {"content":"\r\n\r\n اى دور تر از هر چه برد بنده گمان * نزديك ترى به بندگان از رگ جان ! \r\nبى وفا آدمى كه قدر اين خطاب نداند ! و عز اين رقم اضافت نشناسد ! كه ميگويد  وَ إِلهُكُمْ إِلهٌ واحِدٌ  - عجب نه آن است كه اضافت بندگان با خود كرد و ايشان را با خود پيوست و گفت : انّ عبادى - ، عجب اين است كه اضافت خود با بندگان كرد و نام خود با ايشان پيوست گفت  وَ إِلهُكُمْ . . . .  نه از آن كه خداوندى وى را از بندگى بندگان پيوندى ميبايد ، يابنده مستحق آنست ، امّا خود در كريمى و در مهربانى يگانه و يكتا ، و در بزرگوارى سزاى هر اكرام و هر عطاست .\r\n زانجا كه جمال و حسن آن دلبر ماست * ما در خور او نه‌ايم او در خور ماست \r\n وَ إِلهُكُمْ إِلهٌ واحِدٌ  - نه عالم بود و نه آدم ، نه رسوم و آثار بود ، و نه در دار ديّار ، كه او كار ساز و خداوند مهر كار بود ، رقم دولت بر تو ميكشيد ، و بدوستى\r\n خود مىپسنديد ، و تو هنوز در عدم ! * اى بوده مرا و من ترا نابوده \r\nشب معراج ز اسرار الهى كه با سيد عالم رفت يكى اين بود كه : كن لى كما لم تكن ، فاكون لك كما لم ازل بهمگى مرا باش و خود را هيچ مباش چنانك نبودى تا ترا باشم چنانك در ازل بودم .\r\nشيخ الاسلام انصارى رحمة اللَّه در مناجات خويش گفت - : الهى - شاد بدانيم كه اول تو بودى و ما نبوديم ، كار تو در گرفتى و ما نگرفتيم ، قيمت خود نهادى و رسول خود فرستادى ! الهى - هر چه بى طلب بما دادى بسزاوارى ما تباه مكن ، و هر چه بجاى ما كردى از نيكى بعيب ما بريده مكن ، و هر چه نه بسزاى ما ساختى بناسزايى ما جدا مكن ، الهى ! آنچه ما خود را كشتيم به بر ميار ، و آنچه تو ما را كشتى آفت ما از آن باز دار !  لا إِلهَ إِلَّا هُوَ الرَّحْمنُ الرَّحِيمُ  - جز او خداوند نيست ، و جز او كس سزاى\r\n\r\n","description":"","footnote":"","page_name":" 440 ","page_number":450},
  {"content":"\r\n\r\nمعبودى نيست ، كه چنو خداوند نوازنده و بخشاينده كس نيست . رحمن است كه چون از وى خواهند بدهد ، رحيم است كه چون نخواهند خشم گيرد . و\r\nفى الخبر - من لم يسأل اللَّه غضب اللَّه عليه -\r\nرحمن است كه طاعت بنده قبول كند گر چه خرد بود ، رحيم است كه معاصى بيامرزد گر چه بزرگ بود ، رحمن است كه ظاهر بيارايد و صورت بنگارد ، رحيم است كه باطن آبادان دارد و دلها در قبضهء خويش نگه دارد ، رحمن است كه لطائف انوار در روى تو پيدا كند ، رحيم است كه ودايع اسرار در دل تو وديعت نهد .\r\n إِنَّ فِي خَلْقِ السَّماواتِ وَ الْأَرْضِ  الآية . . . - خداوند عالم درين آيت عموم خلق را به خود راه مىنمايد ، تا در عجائب ملوك آسمان و زمين و در صنايع بر و بحر نگرند و صانع را بشناسند ، و به يگانگى وى اقرار دهند . قال ابن عطاء « تعرف الى العامّة بخلقه و الى الخاصّ بصفاته و الى الانبياء و خاص الخاص بذاته . » نظر عوام بمصنوعات است نظر خواص بصفات است ، نظر انبيا و خاص الخاص بذات است . عامّهء مؤمنان بصنع نگرند ، را صنع بصانع رسند ، خواص مؤمنان صفات بدانند از صفات بموصوف رسند و از اسم بمسمى ، چنانك بنى اسرائيل را گفتند -  تَذْبَحُوا بَقَرَةً  فلم يعرفوها فوصفت البقرة لهم فعرفوها و ذبحوها . اما پيغامبران و صدّيقان او را هم به او شناسند نه به غير او ، از وى بوى نگرند نه از غير وى به او ، اشارت به اين حالت آنست كه اللَّه گفت : -  أَ لَمْ تَرَ إِلى رَبِّكَ كَيْفَ مَدَّ الظِّلَّ  نگفت بسايه نگر تا صنع ما بينى گفت بما نگر تا صنع ما بينى - اى مهتر عالم ! آمدن جبرئيل مبين فرستادن ما بين ! از ما بوى نگر نه از وى بما ! يكى تأمل كن در حال صواحبات يوسف - چون عين يوسف مرا ايشان را كشف گشت از خود فانى شدند و از صفات يوسف غائب گشتند ،  فَلَمَّا رَأَيْنَهُ أَكْبَرْنَهُ  بجاى ترنج دست بريدند ، و از خود بى خبر بودند و از اوصاف يوسف غائب بودند ، كه بوقت معاينه گفتند  ما هذا بَشَراً  يوسف را فريشته ديدند و از اوصاف انسى بى خبر بودند ، چندان شغل افتاد ايشان را در مشاهده يوسف كه پرداخت صفات نداشتند . چون ذات مخلوقى در دل صواحبات اين اثر كند اگر تجلى ذات خالق در سر خاصگيان از اين زيادت كند چه عجب ! ! !\r\n\r\n","description":"","footnote":"","page_name":" 441 ","page_number":451},
  {"content":"\r\n\r\nآن گه در آخر آيت گفت :  لَآياتٍ لِقَوْمٍ يَعْقِلُونَ  - اين همه هست اما زيركان درمىبايند تا بدانند ، بينايان مىدربايند تا به بينند . از هر جانب بساحت حق راهست روندهء مىبايد ! همه عالم خوان بر خوان و بادرباست خورندهء مىبايد ، جمال حضرت لم يزل در كشف است نگرندهء مىبايد !\r\n مرد بايد كه بوى داند برد * و رنه عالم پر از نسيم صباست \r\n لَآياتٍ لِقَوْمٍ يَعْقِلُونَ  - عقل عقال دل است ، يعنى كه دل را از غير محبوب در بند آرد ، و از هوسهاى ناسزا باز دارد ، و عقل بمذهب اهل سنت نور است ، و جاى وى دلست نه دماغ ، و شرط خطاب است نه موجب خطاب ، و در معرفت عين آلت است نه اصل .\r\nو مايه و فايدهء عقل آنست كه دل بوى زنده گردد  لِيُنْذِرَ مَنْ كانَ حَيًّا  اى عاقلا - پس هر كه را عقل نيست در شمار زندگان نيست ، نه بينى كه با ديوانه خطاب نيست چنانك با مرده نيست ، از آنست كه وى را عقل نيست . عقل سه حرفست عين است يعنى - عرف الحق من الباطل - قاف است يعنى - قبل الحق - لام است يعنى - لزم الخير ، اين عقل بنده موهبت الهى است ، و عطاء ربانى ، و طاعت بنده مكتب است ، طاعت بى موهبت راست نيست ، و آن موهبت بى توفيق به كار نيست ، چنانك در خبرست كه ربّ العزة عقل را بيافريد گفت او را كه - برخيز ، برخاست ، گفت - بنشين . بنشست ، گفت - بيا . بيامد ، گفت - برو - برفت ، گفت - به بين بديد ، آن گه گفت بعزت و جلال من كه از تو شريفتر و گرامىتر نيافريدم ، بك اعبد و بك اطاع پس عقل را ازين نواخت عجبى پديد آمد در خود ، رب العالمين آن از وى در نگذاشت گفت - اى عقل باز نگر ، تا چه بينى - باز نگرست صورتى را ديد از خود نيكوتر و بجمال‌تر گفت تو كيستى ؟ گفت من آنم كه تو بى من به كار نيايى من - توفيق - ام - :\r\n اى عقل اگر چند شريفى دون شو * وى دل ز دلى بگرد و خون شو خون شو\r\nدر پردهء آن نگار روز افزون شو * بى چشم در آ و بى زبان بيرون شو ! ! \r\n\r\nالنوبة الاولى\r\n- قوله تعالى :  وَ مِنَ النَّاسِ مَنْ يَتَّخِذُ  - از مردمان كس است\r\n\r\n","description":"","footnote":"","page_name":" 442 ","page_number":452},
  {"content":"\r\n\r\nكه مىگيرد  مِنْ دُونِ اللَّهِ  فرود از خداى  أَنْداداً  وى را هامتايان ،  يُحِبُّونَهُمْ  مىدوست دارند ايشان را .  كَحُبِّ اللَّهِ  چنانك اللَّه را مىدوست بايد داشت .  وَ الَّذِينَ آمَنُوا  - و ايشان كه ايمان آوردند  أَشَدُّ حُبًّا لِلَّهِ  دوستر مىدارند اللَّه را ازيشان بتان را ،  وَ لَوْ يَرَى الَّذِينَ ظَلَمُوا  وانگه كه مىبينند ايشان كه بر خويشتن ستم كردند  إِذْ يَرَوْنَ الْعَذابَ  آن گه كه عذاب دوزخ بينند ،  أَنَّ الْقُوَّةَ لِلَّهِ جَمِيعاً  كه قوت و توان اللَّه راست بهمگى ،  وَ أَنَّ اللَّهَ شَدِيدُ الْعَذابِ  و اللَّه سخت عذاب است و سخت گير .\r\n إِذْ تَبَرَّأَ الَّذِينَ اتُّبِعُوا  - آن گه كه بيزار شوند ايشان كه پيشوايان و پيش روان بودند  مِنَ الَّذِينَ اتَّبَعُوا  ازيشان كه پس روان و پى بران بودند  وَ رَأَوُا الْعَذابَ  و هر دو گروه عذاب بينند  وَ تَقَطَّعَتْ بِهِمُ الْأَسْبابُ  و گسسته گردد ميان ايشان همه پيوندها كه بود .\r\n وَ قالَ الَّذِينَ اتَّبَعُوا  - و ايشان گويند كه پى بران و پس روان بودند  لَوْ أَنَّ لَنا كَرَّةً  كاشك ما را باز گشتى بودى با جهان پيشين  فَنَتَبَرَّأَ مِنْهُمْ  تا ما ازيشان بيزارى كرديمى  كَما تَبَرَّؤُا مِنَّا  چنانك ايشان از ما بيزارى كردند امروز ،  كَذلِكَ يُرِيهِمُ اللَّهُ  چنان‌هن « 1 » باز نمايد اللَّه و ازيشان  أَعْمالَهُمْ  آنچه ميكردند درين جهان  حَسَراتٍ عَلَيْهِمْ  كه همه حسرت گشت ور ايشان ،  وَ ما هُمْ بِخارِجِينَ مِنَ النَّارِ  و ايشان از آتش جاويد بيرون آمدنى نه‌اند .\r\n\r\nالنّوبة الثانية\r\n- قوله تعالى :  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً  سدى گفت - به اين هامتايان سران و پيش روان ايشان خواهد كه ايشان را در معصيت\r\n\r\n\r\n","description":"","footnote":"\r\n( 1 ) چنان‌هن باز نمايد - كذلك فى نسختين ( الف ) و ( د ) ، و فى نسخة ج : همچنين باز نمايد .\r\n","page_name":" 443 ","page_number":453},
  {"content":"\r\n\r\nخالق طاعت ميداشتند ، آن گه ايشان را چنان دوست ميداشتند كه مؤمنان اللَّه را دوست تر دارند ، و هم مؤمنان خداى را دوست‌تر دارند كه ايشان پيشوايان خود را ، ابن كيسان و زجاج گفتند - انداد - بتان‌اند ، و معنى آنست كه - يسوون بين الاصنام و بين اللَّه فى المحبة .\r\n وَ الَّذِينَ آمَنُوا أَشَدُّ  - اى اثبت و ادوم  حُبًّا لِلَّهِ  گفت - ايشان بتان را و خداى را عز و جل در دوستى يكسان دارند ، چنانك امروز بتى آرايند و پرستند و فردا ديگر بتى ، كه در دوستى شان ثبات و دوام نيست ، خداى را هم چنان دوست دارند رب العزة گفت -  وَ الَّذِينَ آمَنُوا أَشَدُّ حُبًّا لِلَّهِ  - و مؤمنان مرا به از آن دوست دارند ، كه از ما هرگز برنگردند و به ديگرى نگرايند . سعيد جبير ازينجا گفت - انّ اللَّه تعالى يأمر يوم القيمة من احرق نفسه فى الدنيا على رؤية الاصنام ان يدخلوا جهنّم مع اصنامهم فيأبون ، لعلمهم انّ عذاب جهنم على الدوام ، و يقول للمؤمنين بين ايدى الكافرين - ان كنتم احبّائى فادخلوا جهنّم فيقتحم المؤمنون النار و ينادى مناد من تحت العرش  وَ الَّذِينَ آمَنُوا أَشَدُّ حُبًّا لِلَّهِ  .\r\n وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ . . .  - قراءة بيشترين قرّاء چنين است بفتح الف و درين قراءة - لو - در جاى - اذا - است بر موضع هنگام نه در معنى شرط . ميگويد وانگه كه بينند كه ايشان بر خود ستم كردند درين جهان به پرستش بتان آن گه كه عذاب دوزخ بينند كه قوت و توانايى همه خدايراست . و قرئ « و لو ترى الذين ظلموا اذ يرون العذاب ان القوة للَّه جميعا و ان اللَّه شديد العذاب » - درين قراءة معنى آنست كه تو بينى ظالمان را آن گه كه عذاب بينند و اين بر سبيل تعظيم و ترقيق و تعجيب گفت ، و سخن تمام شد ، پس ابتدا كرد و گفت  أَنَّ الْقُوَّةَ لِلَّهِ جَمِيعاً  . و قرئ - و لو ترى الذين ظلموا اذ يرون العذاب ان القوة - ميگويد اگر تو بينيد هم بر سبيل تعجيب و ترقيق اگر تو بينيد ظالمان را آن گه كه و ايشان نمايند در آن عذاب ، و به آن عذاب كه قوت خدايراست بهمگى ، و خداى آنست\r\n\r\n","description":"","footnote":"","page_name":" 444 ","page_number":454},
  {"content":"\r\n\r\nكه سخت عذابست . بيان معنى آيت را قراءة قراء درهم بستم . اما بتفصيل آنست كه - و لو ترى الذين ظلموا - بتاء مخاطبه ، مدنى و شامى و يعقوب خوانند باقى قراء بيا خوانند .  إِذْ يَرَوْنَ  بضم يا شامى خواند باقى بفتح يا خوانند ،  أَنَّ الْقُوَّةَ  و انّ اللَّه بكسر الف قراءة يعقوب است باقى بفتح الف خوانند .\r\nعطا گفت - تفسير آيت آنست كه اگر اين ظالمان بينند روز قيامت آن گه كه دوزخ از پانصد ساله راه روى بايشان آرد و چنانك مرغ دانه چيند ايشان را بر چيند ، آن گه بدانند كه قوّت و قدرت خداوندى و بزرگوارى و پادشاهى همه اللَّه راست ، و سخت عذاب و سخت گير است .\r\n إِذْ تَبَرَّأَ الَّذِينَ اتُّبِعُوا  الآية . . . - آن گه كه پيشوايان بيزارى كنند و برگردند از پس روان ايشان ، يعنى روز قيامت آن گه كه عذاب خداوند بينند ، پيشوايان سران و مهتران مشركان‌اند و پس روان ضعفا و سفلهء ايشان ، كه امروز بر پى آنان ميروند ، و بگفت و فعل و اشارت ايشان از راه مىافتند ، فردا در قيامت آن مهتران ايشان را گويند لم ندعكم الى الضلالة - ما شما را بر بيراهى نخوانديم و نه فرموديم ، و شياطين همچنين از آدميان بيزارى گيرند و مهتر شياطين گويد -  « ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ »  قوله .  وَ تَقَطَّعَتْ بِهِمُ الْأَسْبابُ  - الباء هاهنا بمعنى - عن - كقوله تعالى  فَسْئَلْ بِهِ خَبِيراً .  اى عنه ، - اى و تقطّعت عنهم الوصلات الّتى كانت بينهم فى الدنيا من العهود و المواثيق و الارحام و المودّات و الانساب و الاسباب . هر پيوندى كه ميان ايشان بود در دنيا از عهد و پيمان و دوستى و خويشى و نسب و سبب همه بريده گردد .\r\nقال النبى صلّى اللَّه عليه و آله و سلّم - كل سبب و نسب منقطع يوم القيمة إلّا سببى و نسبى .\r\nسدى گفت - اين اسباب كه بريده ميگردد اعمال كافرانست ، كه فرو گذارند و ايشان را در آن ثواب ندهند . همانست كه جاى ديگر گفت -   الَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ   و قال تعالى  وَ قَدِمْنا إِلى ما عَمِلُوا مِنْ عَمَلٍ  - الآية .\r\n وَ قالَ الَّذِينَ اتَّبَعُوا لَوْ أَنَّ لَنا كَرَّةً  - لو - اينجا بمعنى - ليت - است\r\n\r\n","description":"","footnote":"","page_name":" 445 ","page_number":455},
  {"content":"\r\n\r\nپس روان گويند - اى كاشك ما را باز گشتى بودى با جهان پيشين ، تا چنانك ايشان امروز از ما برگشتند و بيزارى كردند ما نيز ازيشان برگشتيم و بيزارى كرديم . و كافران آن گه كه اعمال خود را ضايع بينند همين گويند -  يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ  ،  رَبَّنا أَبْصَرْنا وَ سَمِعْنا فَارْجِعْنا نَعْمَلْ صالِحاً  ،  رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ  رب العزة ايشان را در آنچه گفتند دروغ زن گردانيد - گفت  وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ  و اين آن گه گويند كه بهشت بايشان نمايند و گويند ايشان را كه اگر شما مؤمنان بوديد اين بهشت شما را مسكن و منزل بودى ! پس بميراث بمؤمنان دهند ! و ايشان دريغ و تحسر ميخورند .\r\nاينست كه رب العالمين گفت :  كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ  و گفته‌اند اين اعمال كه در آن حسرت و پشيمانى خورند . شرك ايشانست و پرستش بتان بر اميد آنك تقريب است بخداى عز و جل ، و ذلك فى قوله -  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  . پس چون نوميدى و عذاب بينند ايشان را حسرت باشد . و حقيقت حسرت در لغت عرب - بريدن - است مردى كه در راه منقطع شود او را منحسر - گويند يعنى رفتن برو بريده گشت و بازمانده  وَ ما هُمْ بِخارِجِينَ مِنَ النَّارِ  - و ايشان هرگز از آتش بيرون نيايند كه نه در شمار مسلمانان‌اند ، نه آن تابع و نه آن متبوع -\r\nقال النبى صلى اللَّه عليه و آله و سلم - يرسل على اهل النار البكاء فيبكون حتى تنقطع الدموع - ثم يبكون الدم حتّى يرى فى وجوههم كهيئة الا خدود - لو ارسلت فيه السفن لجرت ، و انّ الحميم ليصبّ على رؤسهم فينفذ الجمجمة حتّى يخلص الى جوفه فيسيل ما فى جوفه ، حتّى يمرق من قدميه و هو الصهر ثم يعاد كما كان .\r\n\r\nالنوبة الثالثة\r\n- قوله تعالى :  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً  - اگر مؤمنان و دوستان خداى را در همه قرآن همين آيت بودى ايشان را شرف و كرامت تمام بودى ، كه رب العالمين ميگويد - ايشان مرا سخت دوستدارند ، تمامتر از آنك كافران معبود خود را دوست دارند ، نه بينى كه كافران هر يك چندى ديگر صنمى بر آرايند ،\r\n\r\n","description":"","footnote":"","page_name":" 446 ","page_number":456},
  {"content":"\r\n\r\nو ديگر معبودى گيرند ، چون درويش باشند بتراشيدهء از چوب قناعت كنند باز چون دست‌شان رسد آن چو بينه فرو گذارند و از سيم و زر ديگرى سازند ، اگر آن دوستى ايشان مر معبود خود را حقيقت است پس چون كه از آن به ديگرى ميگرايند ؟\r\nگويند كه مردى بر زنى عارفه رسيد ، و جمال آن زن در دل آن مرد اثر كرد ، گفت - كلّى بكلك مشغول - اى زن من خويشتن را از دست بدادم در هواى تو - زن گفت چرا نه در خواهرم نگرى كه از من با جمال‌تر است و نيكوتر ؟ گفت كجاست آن خواهر تو تا به بينم ؟ زن گفت - برو اى بطال كه عاشقى نه كار توست اگر دعوى دوست مات درست بودى ترا پرواى ديگرى نبودى .\r\n وَ الَّذِينَ آمَنُوا أَشَدُّ حُبًّا لِلَّهِ  - رب العالمين گفت دوستى مؤمنان ما را نه چون دوستى كافرانست بتان را كه هر يك چندى به ديگرى گرايند ، بلكه ايشان هرگز از ما برنگردند ، و به ديگرى نگرايند ، كه اگر بر گردند چون مايى هرگز خود نيابند هر چند كه جويند . اى مسكين ! خداى را چون تو بنده بسيارست اگر بدى افتد ترا افتد ، چون بر گردى كه چون او خداوندى نيابى ؟\r\nشبلى گفت - تصوف از سگى آموختم كه وقتى بر در سرايى خفته بود ، خداوند سراى بيرون آمد و آن سگ را مىراند ، و سگ ديگر باره باز مىآمد ، شبلى گفت - چه خسيس باشد اين سگ ، وى را ميرانند و هم چنان باز مىآيد . رب العزة آن سگ را بآواز آورد تا گفت - اى شيخ كجا روم كه خداوندم اوست .\r\n از دوست به صد جور و جفا دور نباشم * ور نيز بيفزايد رنجور نباشم\r\nزيرا كه من او را ز همه كس بگزيدم * ور زو به كسى نالم معذور نباشم ! \r\n إِذْ تَبَرَّأَ الَّذِينَ اتُّبِعُوا  - الآية . . . كافران را كه دوستى بتان بر وفق هوى و طبع بود نه حقيقت ، لا جرم در قيامت چون اوايل عذاب بينند بدانند كه قدم بر جاى ديگر ندارند و از بتان بيزارى گيرند . و مؤمنان كه دوستى ايشان ثمرهء دوستى حق است چنانك گفت جلّ جلاله  يُحِبُّهُمْ وَ يُحِبُّونَهُ  - لا جرم در عقبها و بليّتها كه ايشان را پيش\r\n\r\n","description":"","footnote":"","page_name":" 447 ","page_number":457},
  {"content":"\r\n\r\nآيد در دوستى خلل نيارند و از حق برنگردند ، از اول سكرات مرگ بينند ، و جان پاك در ربايند ازيشان ، و سالهاشان در خاك بدارند ، وانگه برستاخيز ايشان را در آن مقامات مختلفه بارها بترسانند و عتابها كنند ، و بر ايشان قهرها رانند ، و در دوزخ هنگامى باز دارند ، با اين محنتها و بلاها كه در راه ايشان آيد هر ساعت عاشق تر باشند ، و دوستى حقرا بجان و دل خريدارتر ، به زبان حال گويند .\r\n شاد از بغم منى غمم بر غم باد * عشقى كه به صد جفا كم آيد كم باد \r\nلهذا قال تعالى : -  وَ الَّذِينَ آمَنُوا أَشَدُّ حُبًّا لِلَّهِ  .\r\n\r\nالنوبة الاولي\r\n- قوله تعالى - :  يا أَيُّهَا النَّاسُ  اى مردمان  كُلُوا مِمَّا فِي - الْأَرْضِ  ميخوريد از هر چه در زمين  حَلالًا طَيِّباً  آنچه حلال پاك است و خورنده را گشاده ،  وَ لا تَتَّبِعُوا خُطُواتِ الشَّيْطانِ  و بر پى گامهاى ديو مايستيد  إِنَّهُ لَكُمْ عَدُوٌّ مُبِينٌ  كه ديو شما را دشمنى است آشكارا .\r\n إِنَّما يَأْمُرُكُمْ  - شما را مىفرمايد  بِالسُّوءِ  ببدى  وَ الْفَحْشاءِ  و گزاف كارى  وَ أَنْ تَقُولُوا عَلَى اللَّهِ ما لا تَعْلَمُونَ  - و آنچه ور اللَّه آن گوئيد كه مىندانيد .\r\n وَ إِذا قِيلَ لَهُمُ  - و چون ايشان را گويند  اتَّبِعُوا ما أَنْزَلَ اللَّهُ  بر پى آن ايستيد كه اللَّه فرو فرستاد ،  قالُوا  گويند  بَلْ نَتَّبِعُ  نه كه بر پى آن ايستيم  ما أَلْفَيْنا عَلَيْهِ آباءَنا  كه پدران خود را ور آن يافتيم ،  أَ وَ لَوْ كانَ آباؤُهُمْ  باش ، و اگر پدران ايشان  لا يَعْقِلُونَ شَيْئاً  نه چيزى در مىيافتند  وَ لا يَهْتَدُونَ  و نه راست مىشناختند .\r\n\r\n","description":"","footnote":"","page_name":" 448 ","page_number":458},
  {"content":"\r\n\r\n وَ مَثَلُ الَّذِينَ كَفَرُوا  - و سان ايشان كه كافر شدند  كَمَثَلِ الَّذِي يَنْعِقُ  راست چون سان آن كس است كه مىپشايد « 1 »  بِما لا يَسْمَعُ  بجانورى كه نمىشنود  إِلَّا دُعاءً وَ نِداءً  مگر آوازى و بانگى  صُمٌّ  از شنيدن حق كران‌اند ،  بُكْمٌ  از پاسخ كردن حق گنگان‌اند ،  عُمْيٌ  از ديدن حق نابينايان اند ،  فَهُمْ لا يَعْقِلُونَ  هيچ نشان براستى در نمىياوند .\r\n يا أَيُّهَا الَّذِينَ آمَنُوا  - اى ايشان كه بگرويدند  كُلُوا مِنْ طَيِّباتِ ما رَزَقْناكُمْ  ميخوريد از پاكها كه شما را روزى داديم  وَ اشْكُرُوا لِلَّهِ  و آزادى از خذاى كنيد و روزى دهنده وى را دانيد  إِنْ كُنْتُمْ إِيَّاهُ تَعْبُدُونَ  اگر وى را ميپرستيد\r\n إِنَّما حَرَّمَ عَلَيْكُمُ  - وى ببست و حرام كرد بر شما  الْمَيْتَةَ  مردار  وَ الدَّمَ  و خون  وَ لَحْمَ الْخِنْزِيرِ  و گوشت خوك ،  وَ ما أُهِلَّ بِهِ لِغَيْرِ اللَّهِ  و آنچه بر كشتن آن معبودى جز از خداى نام بردند  فَمَنِ اضْطُرَّ  هر كه در نايافت بيچاره ماند  غَيْرَ باغٍ  نه ستمكار  وَ لا عادٍ  و نه افزونى جوى  فَلا إِثْمَ عَلَيْهِ  به روى بزه نيست از آن خوردن ،  إِنَّ اللَّهَ غَفُورٌ رَحِيمٌ  كه خذاى آمرزگارست و بخشاينده .\r\n إِنَّ الَّذِينَ يَكْتُمُونَ  - ايشان كه پنهان ميدارند  ما أَنْزَلَ اللَّهُ  آنچه خداى فرو فرستاده  مِنَ الْكِتابِ  از نامه و پيغام  وَ يَشْتَرُونَ بِهِ  و به آن پنهان كردن ميخرند  ثَمَناً قَلِيلًا  بهايى اندك ،  أُولئِكَ  ايشانند  ما يَأْكُلُونَ فِي بُطُونِهِمْ  كه نمىخورند در شكمهاى خويش  إِلَّا النَّارَ  جز از آتش ،  وَ لا يُكَلِّمُهُمُ اللَّهُ \r\n\r\n\r\n","description":"","footnote":"\r\n( 1 ) نسخه الف : مىپشايد ، نسخه ج : مىبشكيبد ، نسخه د : مىبشيلد\r\n","page_name":" 449 ","page_number":459},
  {"content":"\r\n\r\nو سخن نگويد خذاى با ايشان  يَوْمَ الْقِيامَةِ  روز رستاخيز  وَ لا يُزَكِّيهِمْ  و ايشان را نستايد  وَ لَهُمْ عَذابٌ أَلِيمٌ  و ايشانراست عذابى دردنماى درد افزاى .\r\n أُولئِكَ الَّذِينَ اشْتَرَوُا الضَّلالَةَ بِالْهُدى  - ايشان آنند كه راست راهى فروختند و گم راهى خريدند ،  وَ الْعَذابَ بِالْمَغْفِرَةِ  و عذاب خريدند و سزاوارى آمرزش فروختند ،  فَما أَصْبَرَهُمْ  چه چيز ايشان را شكيبا كرد  عَلَى النَّارِ  بر كارى كه پاداش آن كار آتش است\r\n ذلِكَ بِأَنَّ اللَّهَ  آن پاداش به آنست كه خداى  نَزَّلَ الْكِتابَ بِالْحَقِّ  نامهء كه فرو فرستاد بداد فرستاد و راستى ،  وَ إِنَّ الَّذِينَ اخْتَلَفُوا فِي الْكِتابِ  و ايشان كه مختلف گشتند در آن كتاب  لَفِي شِقاقٍ بَعِيدٍ  در ستيزىاند و در خلافى از حق دور .\r\n\r\nالنوبة الثانية :\r\n- قوله تعالى :  يا أَيُّهَا النَّاسُ . . .  الآية . . . - اين آيت در شأن مشركان قريش آمد ، كنانة ، و ثقيف ، و خزاعة ، و بنى مدلج ، و بنى عامر بن صعصعة ، و الحرث ، و عامر ابنى عبد مناة ( ؟ ) ، كه ايشان چيزهاى به هوا و خرد خويش مىحلال كردند ، و چيزهاى مىحرام كردند ، و نهادهاى بد و بنيادهاى كژ مينهادند .\r\nو اين در قرآن چند جاى است و ذلك فى قوله تعالى :  ما جَعَلَ اللَّهُ مِنْ بَحِيرَةٍ وَ لا سائِبَةٍ  الآية ،  قُلْ مَنْ حَرَّمَ زِينَةَ اللَّهِ . . .  الآية ،  وَ جَعَلُوا لِلَّهِ مِمَّا ذَرَأَ مِنَ الْحَرْثِ . . .  الآية ،  قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ . . .  الاية ،  قَدْ خَسِرَ الَّذِينَ قَتَلُوا أَوْلادَهُمْ . . . \r\nالآية ،  وَ لا تَقُولُوا لِما تَصِفُ أَلْسِنَتُكُمُ الْكَذِبَ . . .  الآية ،  يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ . . .  الآية . شرح اين هر يك بجاى خويش گفته شود ان شاء اللَّه .\r\n يا أَيُّهَا النَّاسُ . . .  اى همه مردمان  كُلُوا مِمَّا فِي الْأَرْضِ  اين من تبعيض راست كه نه هر چه در زمين حلال است و پاك ، ميگويد - آنچه حلالست و پاك در اين زمين ميخوريد .\r\nآورده‌اند كه - شريح قاضى يكى را رد شهادت كرد بسبب آنك گل مىخورد از\r\n\r\n","description":"","footnote":"","page_name":" 450 ","page_number":460},
  {"content":"\r\n\r\nوى پرسيدند ، اين آيت بحجت آورد گفت يقول اللَّه عز و جل  كُلُوا مِمَّا فِي الْأَرْضِ حَلالًا طَيِّباً  فاباح ما فى الارض و لم يبح الارض قال - و لانه اذا اكل الطين الذى ليس بمشتهى و هو ملحق للضرر كان مظنونا ان يقدم على الشهوات المحظورات .\r\n وَ لا تَتَّبِعُوا خُطُواتِ الشَّيْطانِ . . .  - نافع و عاصم و ابو عمرو و حمزه خطوات به سكون طا خوانند ، بضم طا ، و بهر دو قراءة جمع خطوة - است ، و الخطوة ما بين القدمين ، و الخطوة بالفتح المصدر من - خطا يخطو خطوة و خطوا - معنى آنست كه بر پى شيطان مرويد كه شيطان شما را بوسوسهء از حلال باز دارد و بحليت در حرام او كند . مفسران گفتند - خطوات الشيطان تزيينه و نزغاته و سلبه و آثاره و طاعته فى تحريم الحرث و الانعام ، و يقال هى النذور فى المعاصى .\r\n إِنَّهُ لَكُمْ عَدُوٌّ مُبِينٌ  - دشمنى آشكار است شما را اين ديو ، عداوت وى ظاهر هم با پدر شما آدم كه وى را سجود نكرد ، و آنكه او را غرور داد و از بهشت بيرون كرد ، و هم با شما كه فرزندان آدم ايد ، كه همه روز شما را ببدى و گزاف كارى فرمايد و ذلك قوله :  إِنَّما يَأْمُرُكُمْ بِالسُّوءِ وَ الْفَحْشاءِ . . .  الآية - هر معصيتى كه شريعت در آن حدى واجب نكند آن را - سوء - گويند ، و هر چه در حدى شرعى واجب شود چون زنا و سرقة و مانند آن آن را - فحشاء - گويند ، ذكره ابن عباس رض ، مقاتل گفت - فحشا بخل است و زكات مال باز گرفتن - و گفته‌اند فحشا در همه قرآن بمعنى - زنا - است ، مگر آنجا كه گفت  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ  كه اينجا بمعنى منع زكات است .\r\n وَ أَنْ تَقُولُوا عَلَى اللَّهِ ما لا تَعْلَمُونَ  - ميگويد - و از آن چيزها كه ديو شما را مىفرمايد يكى آنست كه بر اللَّه آن گوئيد كه مىندانيد . يعنى كه بحيره و سائبه و جز زان حرام مىكنيد و خداى حرام نكرد از آن هيچيز .\r\n وَ إِذا قِيلَ لَهُمُ اتَّبِعُوا  الآية . . . - اين‌ها و ميم كنايت از آن ناس است كه ايشان را\r\n\r\n","description":"","footnote":"","page_name":" 451 ","page_number":461},
  {"content":"\r\n\r\nبر عموم گفت  يا أَيُّهَا النَّاسُ  ، و مراد بدين آن حلال و حرام كنندگان‌اند ، يعنى كه چون ايشان را گويند بر پى آن رويد كه اللَّه فرستاد ، و آنچه بر خود حرام كرديد حلال داريد و گشاده ، ايشان گويند - نه ! بل كه بر پى آن رويم كه پدران خود را ور آن يافتيم از تحريم و تحليل و دين و طريقت .\r\nپس اللَّه تعالى ايشان را پاسخ كرد گفت :  أَ وَ لَوْ كانَ آباؤُهُمْ  - الف استفهام است و - لو - كلمهء جواب يعنى كه ميگويند بر پى آن رويم كه پدران خود را وران يافتيم ، باش و گر پدران ايشان چيزى در نمىيافتند و راه راست نمىشناختند هم ، و نظير اين آنست كه از قول شعيب عليه السّلام گفت -  أَ وَ لَوْ كُنَّا كارِهِينَ  چون فرا شعيب گفتند كه از دين خويش و از آى ، جواب داد  أَ وَ لَوْ كُنَّا كارِهِينَ  الف استفهام و لو كلمهء جواب ، ميگويد و اگر ما ناخواه و ناپسنديم اين را هم ، و اين لفظ در پارسى هم بغنّه بايد راند بر جاى استفهام .\r\nگفته‌اند - فايدهء اين دو لفظ كه جمع كرد يعنى  لا يَعْقِلُونَ  و  لا يَهْتَدُونَ  آنست كه عقل اضافت با علم و معرفت كنند ، و اهتداء اضافت با عمل كنند ، ميگويد - ايشان را نه علم درست است نه عمل مستقيم . ابن كيسان گفت خداى تعالى درين آيت ذم تقليد كرد ، و ايشان را بر نظر خواند ، يعنى تقليد پدران خويش مكنيد ، بل كه بگفتار و كردار ايشان نظر كنيد ، تا بدانيد كه ايشان را نه عقل بود نه هدايت ، نه قول راست نه عمل درست .\r\nامّا مسألة تقليد - شرح آن درازست ، و سخن در آن فراوان ، و ما بر سبيل ايجاز آنچه لا بد است بگوئيم ، و باصول آن اشارت كنيم . بدانك معنى - تقليد - آنست كه سخن كسى قبول كنى و حكم وى بى دليل و بى حجت بپذيرى ، و صواب و خطا در آن حكم در گردن وى افكنى ، و احكام درين باب از سه قسم بيرون نيست : بعضى آنست كه تقليد در آن به هيچ حال روانيست ، نه عالم را و نه عامى را . و بعضى آنست كه عامى را رواست و عالم را نه ، و بعضى آنست كه علما در آن مختلف‌اند على ما يأتى\r\n\r\n","description":"","footnote":"","page_name":" 452 ","page_number":462},
  {"content":"\r\n\r\nشرحه . اما آنچه تقليد در آن به هيچ حال روا نيست - : اصول توحيد است ، و اثبات رسالت و نبوت ، و احكام غيبى ، چون بعث و نشور و حساب و بهشت و دوزخ و امثال آن ، هر چه ازين باب‌اند واجب است بر هر مسلمانى كه بيقين بداند و بشناسد ، و به آن ايمان دهد ، و تقليد در آن روا ندارد ، كه اللَّه تعالى قومى را درين تقليد عيب كرد گفت :  وَ قالَ الَّذِينَ كَفَرُوا لِلَّذِينَ آمَنُوا اتَّبِعُوا سَبِيلَنا وَ لْنَحْمِلْ خَطاياكُمْ وَ ما هُمْ بِحامِلِينَ مِنْ خَطاياهُمْ مِنْ شَيْءٍ إِنَّهُمْ لَكاذِبُونَ  الآية ، و قال تعالى : -  إِنَّا وَجَدْنا آباءَنا عَلى أُمَّةٍ . . .  و راه اين روشن است كه اگر اللَّه تعالى توفيق دهد بندهء را تا نظر كند در محدثات و مكونات و در عجائب بر و بحر ، و آيات و روايات قدرت حق در زمين و آسمان ، و در معجزات و خرق عادات كه بر دست انبيا رود معرفت وحدانيت به حق او را حاصل شود ، و صدق نبوت و رسالت بداند ، پس تقليد را در آن جاى نماند . اما آنچه نقل كرده‌اند از ائمه سلف چون احمد و اوزاعى و جماعتى كه ايشان تقليد در دين روا داشته‌اند ، آن نه محض تقليد است كه آن فرمودن اتّباع سلف است در آنچه نقل كرده‌اند از كتاب و سنت ، و حذر نمودن از استبداد و بدعت . و كسى كه اتّباع سلف كند به پذيرفتن كتاب و سنت از ايشان آن را تقليد نگويند ، كه تقليد پذيرفتن قول است بى دليل ، و اين خود پذيرفتن عين دليل است . بلى بوسيلت اتّباع سلف اتّباع دليل مىكند ، همچنانك مأموم در صف آخر بوسيلت صفوف كه در پيش دارد اتباع امام مىكند نه اتباع صفوف ، همچنين كتاب و سنت امام است . صحابه ديدند و پذيرفتند ، و پس روان قرنا فقرنا شنيدند و پذيرفتند .\r\nپس معلوم شد كه آن عين اتباع است و پذيرفتن دليل نه محض تقليد . و شافعى از اينجا گفت : - لا تقلدونى و اذا بينت الدليل فقبلتم قولى ، فانما قبلتم الدليل و اتبعتموه دون قولى - و قال - اذا وجدتم فى كتابى خلاف\r\nقول رسول اللَّه صلى اللَّه عليه و آله و سلّم فدعوا ما قلت و خذوا بالحديث : يعنى لا تقبلوا قول الذى لا دليل عليه فانّ الدليل هو المقبول ، و المؤيد بالكتاب و السنة هو المتبوع ،\r\nاما قسم دوم كه تقليد در آن مختلف فيه است : - احكام شرايع دين است چون نماز و روزه و حج و زكات كه باخبار متواتر ثابت شده ، قومى تقليد در آن روا دارند ،\r\n\r\n","description":"","footnote":"","page_name":" 453 ","page_number":463},
  {"content":"\r\n\r\nو قومى نه ، و درست آنست كه تقليد در آن روا نيست ، كه هر كسرا علم ضرورتى به آن حاصل مىشود ، و نيز اين شرايع عين ايمانست ، و ايمان به آن همچون ايمان بخداى و رسول است و احكام غيبى ، و تقليد در آن هيچ روا نيست .\r\nامّا قسم سوم كه تقليد در آن رواست : - آن احكامى است كه باخبار آحاد ثابت گشت از ابواب نكاح و طلاق و خلع و عتاق و حدود و بيوع و امثال آن . عامى را جائز است كه تقليد عالم كند درين ابواب ، بدليل اين آيت كه گفت  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ، و قال تعالى  وَ لِيُنْذِرُوا قَوْمَهُمْ إِذا رَجَعُوا إِلَيْهِمْ  ، و به حكم آنك طلب علم فرض كفايت است ، و اگر بر هر كس واجب بودى تعلّم اين احكام پس فرض عين بودى ، و تعطيل صناعات و مكاسب در آن بودى ، و سبب مشقت خلق بودى . پس معلوم گشت كه عامى را تقليد عالم درين ابواب جائز است و نيز اين ابواب از فروع دين است ، و مجال اجتهاد و قياس است ، كه عامى را آلت اجتهاد نيست ، بخلاف اصول دين كه طريق آن سمع و ايمان است ، و نه مجال اجتهاد و قياس است ، لا جرم عالم و عامى در آن يكسانست و تقليد در آن روا نيست . و همچنين عالم اگر آلت اجتهاد دارد و در طلب حجت و دليل توانا بود ، وى را تقليد ديگرى روا نيست و بذلك يقول اللَّه تعالى -  فَاعْتَبِرُوا يا أُولِي الْأَبْصارِ  و قال تعالى  لَعَلِمَهُ الَّذِينَ يَسْتَنْبِطُونَهُ مِنْهُمْ  و قال تعالى -  وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ  ، و قال  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ . . .  وجه دليل آنست كه وى را در وقت اختلاف و تنازع با كتاب و سنت خواند نه با كسى ديگر كه تقليد وى كند . و بعضى علما روا داشته‌اند عالم را تقليد كند كسى را كه ازو عالم‌تر بود ، يا وقت اجتهاد بر وى تنگ بود از آنك بعبادت وقت مشغول باشد جائزست وى را كه تقليد عالمى ديگر كند .\r\n وَ مَثَلُ الَّذِينَ كَفَرُوا . . .  الاية . . . . - پارسى مثل سان و صفت - است چنانك گفت  مَثَلُ الْجَنَّةِ  ،  مَثَلُهُمْ فِي التَّوْراةِ  ،  وَ لِلَّهِ الْمَثَلُ الْأَعْلى  - و تقدير الآية : مثل واعظ الّذين كفروا كمثل الّذى ينعق - اى يصيح بالغنم - ميگويد صفت آن كس كه كافر را پند دهد و بر دين حق خواند همچون صفت آن شبانست كه بانگ بر گوسپند مىزند\r\n\r\n","description":"","footnote":"","page_name":" 454 ","page_number":464},
  {"content":"\r\n\r\nگوسپند از آن بانگ شبان چه فهم كند ، و چه منفعت گيرد ؟ كافر را با واعظ حق همان مثل است ، از آنك رب العزة قفل بيگانگى بر دل وى زده ، و مهر شقاوت بدان نهاده ، نه پند بشنود نه حق دريابد ، همانست كه جاى ديگر گفت - :  أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ إِنْ هُمْ إِلَّا كَالْأَنْعامِ . . .  .\r\nوجهى ديگر گفته‌اند در معنى آيت - و مثل الذين كفروا - فى دعائهم الاصنام - كمثل الناعق بغنمه - ميگويد - مثل كافران كه بت را ميخوانند . و آن را مىپرستند همچون شبانست كه گوسپند را ميخواند ، گوسپند چه داند ! و چه دريابد كه شبان چه ميگويد ! و از آن خواندن با شبان چيست جز رنجى و عنائى ؟ همين است مثل كافر كه بت را ميخواند ، چون بت نشنود و در نيابد در دست وى جز عنائى و بلائى چيست ؟  إِنْ تَدْعُوهُمْ لا يَسْمَعُوا دُعاءَكُمْ .  پس صفت كافران كرد و گفت : - صمّ - يعنى عن الايمان ، بكم - عن القرآن ، عمى - عن معرفة الرحمن و عظمته ، فهم لا يعقلون شيئا مما جئت به و لا بما يراد بهم .\r\n يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ  الآية . . . اين آيت تحريض مومنان است بر طلب حلال و خوردن ، و به كار داشتن آن ، و در وسوسه‌ها نياويختن ، كه اين وساوس از عمل شيطان است ، شيطان جهد كند كه بندهء مؤمن را بوسوسه از حلال باز دارد ، و بحيلت در حرام افكند ، و اگر حلال خوردن را تبعة بودى ، رب العزة آن را - طيّبات - نگفتى . و مصطفى عليه السلام بيان اين كرده و گفته -\r\n« الحلال بيّن و الحرام بيّن ، و بين ذلك امور مشتبهات ، لا يدرى كثير من الناس أ من الحلال هى ؟ ام من الحرام ؟\r\nفمن تركها استبراء لدينه و عرضه فقد سلم ، و من واقع شيئا منها ، يوشك ان يواقع الحرام ، كما انّه من يرعى حول الحمى يوشك ان يواقعه ، ألا و ان لكل ملك حمى ، الا و انّ حمى اللَّه محارمه »\r\nرسول عليه السّلام درين خبر بيان كرد كه حلال و حرام روشن است و پيدا ، و ميان اين هر دو شبهت‌ها است ، كه مردم در آن به گمان افتند ، كه حلال است يا حرام ، پس هر چه شبهاتست پرهيز كردن از آن ورع باشد ، و هر چه حرامست پرهيز كردن از آن واجب .\r\n\r\n","description":"","footnote":"","page_name":" 455 ","page_number":465},
  {"content":"\r\n\r\nو تفصيل اين حلال و حرام و شبهات در سنت و در قرآن جايهاى پراكنده بيايد ، چنانك رسيم به آن شرح دهيم ان شاء اللَّه . و\r\nروى ابو هريره ان النبى صلى اللَّه عليه و آله و سلّم قال - « ان اللَّه طيّب و لا يقبل الّا الطيب ، و انّ اللَّه امر المؤمنين بما أمر به المرسلين فقال -  يا أَيُّهَا الرُّسُلُ كُلُوا مِنَ الطَّيِّباتِ   يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ  - ثم ذكر الرجل - لطيل السفر اشعث اغبر يمدّ يديه الى السماء بيا ربّ ! يا رب ! و مطعمه حرام و مشربه و ملبسه حرام ، فأنّى يستجاب له ؟\r\nو\r\nقال سعد بن ابى وقاص لرسول اللَّه - « ادع اللَّه ان يستجيب دعائى ، فقال « يا سعد اطب طعمتك تستجب دعوتك » :\r\nقوله : -  وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ  - شكر نعمت است كه خداى از بندگان مىدرخواهد ، ميگويد مرا سپاس دارى كنيد ، كه شما را بدين اسلام راه نمودم ، و احكام اسلام از حلال و حرام و شبهات بيان كردم ، چون مرا خداى خود ميدانيد و ميپرستيد و نعمت هم از من مىبينيد ، شكر از من كنيد ، كه شكر منعم لا محاله بر بندگان واجب است .\r\nآن گه بعضى محرمات ياد كرد و گفت : -  إِنَّما حَرَّمَ عَلَيْكُمُ الْمَيْتَةَ وَ الدَّمَ  - آنچه اللَّه ببست بر شما و حرام كرد مردار است ، و خون ، يعنى خون روان كه جاى ديگر تقليد كرد گفت  أَوْ دَماً مَسْفُوحاً  ، و سنت مستثنى كرد از مردار ملخ و ماهى ، وز خون جگر و سپرز . مفسران گفتند از منسوخات اين سورة يكى اين آيت است كه سنت بعضى مردار و خون منسوخ كرد تا حلال گشت ، و حكم تحريم از آن برخاست و ذلك فى\r\nقول النبى صلى اللَّه عليه و آله و سلّم - « اجلت لنا ميتتان و دمان ، فاما الميتتان - الحوت و الجراد و امّا الدمان فالكبد و الطحال » .\r\nو خون مشك علما بران قياس كرده‌اند ، بيشتر بر آنند كه پاك است ، و خانهء خون گرفته ، و خونابهء گوشت هم چنان ،\r\n\r\n","description":"","footnote":"","page_name":" 456 ","page_number":466},
  {"content":"\r\n\r\n وَ لَحْمَ الْخِنْزِيرِ  - و حرام كرد گوشت خوك با جملهء اجزا و ابعاض او ، و خصّ اللحم لانّه المقصود بالاكل .  وَ ما أُهِلَّ بِهِ لِغَيْرِ اللَّهِ  - كافران بر كشتن جانور نام معبود خويش مىبردند بآواز كه مىبرداشتند ، رب العالمين گفت - آن جانور كه بر گشتن آن نام معبودى جز از خداى برند هم حرام است چون مردار ، و آن ذبح به كار نيست .\r\n فَمَنِ اضْطُرَّ  - بكسر نون قراءة عاصم و حمزه و ابو عمرو و يعقوب است باقى بضم نون خوانند  فَمَنِ اضْطُرَّ  و معنى - اضطرّ - اى احوج و ألجئ الى ذلك هر كه بيچاره ماند در نايافت و از مرگ ترسد -  غَيْرَ باغٍ  در سفرى يا در حالى كه در آن عاصى نبود در خداى عز و جل  وَ لا عادٍ  و نه ستمكار بود در آن سفر يا در آن حال بر كس . شافعى ازينجا گفت « العاصى بسفره لا يترخّص برخص المسافرين » - معنى ديگر گفته‌اند - اين دو كلمه را غير باغ - يعنى كه بيش از ضرورت نخورد ، و لا عاد - و افزون از مسكهءى نخورد - كه جان وى بر جاى بدارد ، و از آن نفروشد ، و هنگامى ديگر را بننهد ، پس به روى از آن خوردن بزهى نيست ، و حقيقت بغى - طلب كردن است - يعنى كه باغى طالب آنست كه وى را نيست و نميرسد ، و عادى - آنست كه تجاوز كند يعنى به حد و رسم شرع در گذارد .\r\n إِنَّ اللَّهَ غَفُورٌ رَحِيمٌ  - خداى پوشنده و آمرزنده است ، مهربان و بخشاينده از مغفرت سخن گفت از بهر آنك آنچه وى خورد نه در عين حلالست ، كه بعذر مباح است ، قومى گفتند - اين آيت دليل است كه بعضى محرّمات چون خمر و مانند آن ، اگر بر سبيل مداواة در حال ضرورت كه هيچ چيز بجاى آن نه ايستد ، و بيم فوت روح باشد ، اگر در آن حال به حكم اطبا بجاى دارو استعمال كنند روا باشد . و هم ازين بايست رخصت شرع در شرب بول شتر و شير خر ، و آنچ مصطفى عليه السلام گفت -\r\n« ان اللَّه عز و جل لم يجعل شفاء كم فيما حرّم عليكم »\r\n- گفتند - معنى آنست كه انّ قدر ما فيه الشفاء غير محرّم عليكم ، هذا ما ذكروه ، و العهدة على قائله ، و اللَّه اعلم .\r\n\r\n","description":"","footnote":"","page_name":" 457 ","page_number":467},
  {"content":"\r\n\r\nقوله . . .  إِنَّ الَّذِينَ يَكْتُمُونَ ما أَنْزَلَ اللَّهُ  الاية . . . - دانشمندان جهودان از مهتران خويش كى با رسول خدا صلى اللَّه عليه و آله و سلّم جنگ مىكردند رشوت مىستدند ، و فراعام خويش ميگفتند كه محمد نه پيغامبر است ، كه در تورية ذكر و نشان وى نيست .\r\nرب العالمين گفت - بهاى اندك مىستانند ، بكتمان نعت محمد در تورية -  وَ يَشْتَرُونَ بِهِ ثَمَناً قَلِيلًا  اين - هاء - با كتمان شود ، يعنى به آن پنهان كردن اثبات نبوت محمد ع در تورية ، كه مىفروشند بهاى اندك مىخرند .\r\n أُولئِكَ ما يَأْكُلُونَ فِي بُطُونِهِمْ  - ايشان آنند كه نمىخورند در شكمهاى خويش ، اين تأكيد را گفت -  إِلَّا النَّارَ  - مگر آتش ، يعنى بآنچ امروز ميخورند از رشوتها ، فردا آتش خورند بپاداش آن .\r\n وَ لا يُكَلِّمُهُمُ اللَّهُ يَوْمَ الْقِيامَةِ  - و روز رستاخيز خداى با ايشان سخن نگويد كه بخير ايشان باز گردد ، يا ايشان را خوش آيد ،  وَ لا يُزَكِّيهِمْ  - و ايشان را از آن اعمال خبيثهء ايشان پاك نگرداند ، و بر ايشان ثنا نگويد ، و هر كه خداى بر وى ثنا نگويد معذّب باشد لا محاله ، لذلك قال تعالى :  وَ لَهُمْ عَذابٌ أَلِيمٌ  .\r\n أُولئِكَ الَّذِينَ اشْتَرَوُا الضَّلالَةَ بِالْهُدى  الاية . . . - اى اليهودية بالايمان ، ميگويد - اين جهودان ايمان و معرفت فروختند ، و دين جهودى خريدند ، و عذاب خداوند بر مغفرت وى اختيار كردند . و اگر از دين جهودى برگشتندى ، و صفت و نعت محمد چنانك در تورية است بيان كردندى خداى تعالى ايشان را بيامرزيدى .\r\n فَما أَصْبَرَهُمْ عَلَى النَّارِ  - اى فما الّذى جرأهم على النار - چه چيز ايشان را چنين دلير كرد بر كردار اهل آتش ؟ و يقال  فَما أَصْبَرَهُمْ عَلَى النَّارِ  اى - ما ابقاهم على النّار ، كما يقال ما اصبر فلانا على الحبس اى ما ابقاه فيه . چندكى بمانند ايشان در آتش ، و در آن شكيبايى كنند . قال كعب - ان الخازن من خزان جهنم مسيرة ما بين منكبيه\r\n\r\n","description":"","footnote":"","page_name":" 458 ","page_number":468},
  {"content":"\r\n\r\nسنة ، و ان مع كل ملك منهم لعمودا له شعبتان من حديد ، يدفع به الدفعة فيكبّ فى النّار سبعمائة الف سنة » و\r\nقال رسول اللَّه صلى اللَّه عليه و آله و سلم - : « يرسل على اهل النار البكاء فيبكون حتى تنقطع الدموع ، ثم يبكون الدم حتى يرى فى وجوههم كهيئة الاخدود ، لو ارسلت فيه السفن لجرت .\r\n ذلِكَ بِأَنَّ اللَّهَ  - اى ذلك العذاب بأن اللَّه نزل الكتاب بالحق فاختلفوا فيه آن پاداش كردن ايشان را و عذاب نمودن به آنست كى خداى تعالى تورية را كه فرستاد و ذكر محمد ع و نعت وى در آن ، و قرآن كه به محمد فرستاد بد از فرستاد و راستى و سزا ، و ايشان در آن بخلاف افتادند .\r\nآن گه گفت :  وَ إِنَّ الَّذِينَ اخْتَلَفُوا فِي الْكِتابِ لَفِي شِقاقٍ بَعِيدٍ  - آنان كه در آن بخلاف افتادند و سخن جدا جدا گفتند ، بعضى استوار گرفتند و بعضى نگرفتند ، ايشان از حق دور افتادند و در ستيز بماندند ، - و قال بعضهم  ذلِكَ بِأَنَّ اللَّهَ نَزَّلَ الْكِتابَ  - اى فعلهم الذى هو الكفر و الاختلاف و الاجتراء من اجل . انّ اللَّه نزل الكتاب بالحق فآيسهم به عن الايمان و اخبر عنهم بالحرمان ، و ذلك فى قوله تعالى  إِنَّ الَّذِينَ كَفَرُوا سَواءٌ عَلَيْهِمْ  الآية ، ميگويد - اين اختلاف و كفر كه در ان افتادند از آنست كى خداى تعالى به بى راهى و ناگرويدن ايشان حكم كرد و به آن حكم كتاب فرستاد گفت  سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  ،  خَتَمَ اللَّهُ عَلى قُلُوبِهِمْ  الآية . . .\r\n\r\nالنوبة الثالثة\r\n- قوله تعالى :  يا أَيُّهَا النَّاسُ كُلُوا مِمَّا فِي الْأَرْضِ . . .  يا - حرف ندا است و - اىّ - منادى و - ها - تنبيه ، ميگويد : - بيدار باشيد اى مردمان ! چيزى كه خوريد حلال خوريد و پاك ، و گرد خيانت و محرمات مگرديد ، تا از وساوس شيطان و هواجس نفس برهيد ، و گفت و كرد شما پاك شود ، و دل روشن ! مصطفى صلى اللَّه عليه و آله و سلّم گفت :\r\nدل وى روشن گرداند ، و چشمهاى حكمت ازو بگشايد ، و دوستى دنيا از دل وى ببرد ،\r\n\r\n","description":"","footnote":"","page_name":" 459 ","page_number":469},
  {"content":"\r\n\r\nهر آفت كى در راه دينست و هر فتنه كه خاست از دوستى دنيا خاست ،\r\nحب الدنيا رأس كل خطيئة\r\nو اين دوستى دنيا از حرام خوردن پديد آيد ، پس هر كه پرهيزگار شود و در محرّمات بر خود ببندد اين دوستى دنيا از دل وى بكاهد ، و گفتار و كردار وى پاك شود ، و دعاء وى باجابت مقرون گردد .\r\nمصطفى صلى اللَّه عليه و آله و سلّم گفت : - بسيار كس است كه غذا و طعام و جامهء وى كه به كار دارد حرامست و در آن احتياط نكند ، آن گه دست برداشته و دعا مىكند ، اين چنين دعا كى مستجاب بود ؟\r\nو يكى از بزرگان طريقت گفت : - گفتار پاك كه به خداوند پاك رسد آنست كى از حلق پاك برآيد ، و حلق پاك آنست كه جز غذاء پاك به خود راه ندهد ، و غذاء پاك آنست كه در حال اكتساب يا ذكر و يادداشت حق در آن فرو نگذارد ، و فراموش نكند ، و شكر ولى نعمت به حكم فرمان در آن بجاى آرد .\r\nچنانك خداى تعالى گفت - :  كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ  - و حقيقت شكر آنست كه تا قوت نعمت در باطن مىيابد خود را بر طاعت ولى نعمت به ظاهر ميدارد .\r\nسرى سقطى ، جنيد را پرسيد وقتى - كه شكر چيست ؟ فقال - « ان لا يستعان بشىء من نعم اللَّه على معاصيه » گفت - شكر آنست كه نعمت خداوند بر معاصى وى به كار ندارد ، كه آن گه همان نعمت سبب هلاك وى باشد ، چنانك پادشاهى غلامى را بنوازد و بر كشد و او را كمر شمشير زر دهد ، پس آن غلام بر وى عاصى شود . پادشاه بفرمايد تا هم به آن شمشير كى خلعت وى بود سر وى بردارند - گويد اين جزاء آنست كى نعمت خداوندگار خود در معصيت وى به كار برد ، و گويند - سبب آنك ادريس پيغامبر را به آسمان بردند آن بود كه فريشتهء بيامد و وى را بشارت داد بمغفرت ، و ادريس در آن حال دست بدعا برداشته كه - بار خدايا در زندگانى ادريس زين پس بيفزاى ! گفتند - تا چه كنى ؟\r\nگفت - تا خداى را شكر و سپاس دارى كنم ، كه آنچه گذشت در طلب مغفرت بودم ، و از اين پس\r\n\r\n","description":"","footnote":"","page_name":" 460 ","page_number":470},
  {"content":"\r\n\r\nشكر را باشم : قال - فبسط الملك جناحه و حمله الى السماء . و قيل التزم الحسن بن على ع الركن فقال - الهى انعمتنى فلم تجدنى شاكرا و ابتليتنى فلم تجدنى صابرا ، فلا انت سلبت النعمة به ترك الشكر ، و لا ادمت الشّدة به ترك الصبر ، الهى ما يكون من الكريم الّا الكرم .\r\nاگر كسى گويد -  يا أَيُّهَا النَّاسُ كُلُوا مِمَّا فِي الْأَرْضِ . . .  - از روى ظاهر اين خطاب همان فائده داد كه  يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ  پس فائده اعادت چيست ؟ جواب آنست : كه اهل تحقيق گفتند - :  يا أَيُّهَا النَّاسُ  نداء عام است ، و بر قدر روش عامّه اين خطاب با ايشان رفت ، نبينى كه جملهء مباحات فرا پيش ايشان نهاد ، و جز از حرام محض ايشان را باز نزد ، و اين منزلت عوام است كى از حرام بحلال گريزند ، و از محظورات با مباحات كردند ، آن گه بر عقب آن از اتّباع شيطان نهى كرد - كه ايشان بر شرف فرمان بردارى شيطان‌اند . باز آيت ديگر  يا أَيُّهَا الَّذِينَ آمَنُوا  خطاب اهل خصوصست ايشان را فرمود - تا در تناول مباحات و به كار داشت محلات توسع نكنند ، بلكه از مباحات حلال محض گزينند ، و از حلال محض طيّبات رزق گزينند ، اين همانست كه روايت كنند از بعضى صحابه كه گفت : ما از ده باب حلال نه باب بگذاشتيم ، و يكى بر كار گرفتيم از بيم شبهت . ، آن گه بجاى آنكه عوام را از اتباع شيطان احتراز فرمود اينجا بشكر خداى فرمود ، آن كس كه خداوند ذوق است داند كه ميان اين دو خطاب چه فرقست - آن ابتداء روش مسلمانان است ، و اين غايت كشش عارفان ، اين همان عدل و احسان است كه گفت - :  إِنَّ اللَّهَ يَأْمُرُ بِالْعَدْلِ وَ الْإِحْسانِ  هر كس كه از حرام محض پرهيزد ، وى را - عادل - گويند ، و هر كه از عين حلال پرهيزد او را - محسن - گويند ، عدالت ظاهر مسلمانى است ، و احسان آنست كه مصطفى گفت : -\r\n« الاحسان ان تعبد اللَّه كانك تراه »\r\nو هو عبارة عن مكاشفة العارفين و نهاية رتبة الصديقين .\r\n\r\nالنوبة الاولى\r\n- قوله تعالى :  لَيْسَ الْبِرَّ  - نيكى و پارسايى نه همه آنست  أَنْ تُوَلُّوا وُجُوهَكُمْ  كه رويهاى خويش فرا داريد در نماز ،  قِبَلَ الْمَشْرِقِ وَ الْمَغْرِبِ  سوى مشرق كه بر آمدن گاه آفتابست و مغرب كه فرو شدن گاه است ،\r\n\r\n","description":"","footnote":"","page_name":" 461 ","page_number":471},
  {"content":"\r\n\r\n وَ لكِنَّ الْبِرَّ مَنْ آمَنَ بِاللَّهِ  - و لكن نيك مردى آن كس است كه بگرود بخداى  وَ الْيَوْمِ الْآخِرِ  و روز رستاخيز  وَ الْمَلائِكَةِ  و فريشتگان  وَ الْكِتابِ  و كتاب خداى  وَ النَّبِيِّينَ  و پيغامبران  وَ آتَى الْمالَ  و مال دهد  عَلى حُبِّهِ  بر دوستى او  ذَوِي الْقُرْبى  درويشان خويشاوندان را  وَ الْيَتامى  و نارسيدگان پدر مردگان را  وَ الْمَساكِينَ  و درويشان تنگ دستان را ،  وَ ابْنَ السَّبِيلِ  و راه گذريان « 1 » را  وَ السَّائِلِينَ  و خواهندگان را  وَ فِي الرِّقابِ  و در آزادى بردگان را ،  وَ أَقامَ الصَّلاةَ  و نماز بپاى دارد بهنگام  وَ آتَى الزَّكاةَ  و از مال خود زكات دهد ،  وَ الْمُوفُونَ بِعَهْدِهِمْ  و باز آمدگان به پيمان خويش با خداى و با خلق  إِذا عاهَدُوا  هر گه كه پيمان بندند ،  وَ الصَّابِرِينَ فِي الْبَأْساءِ وَ الضَّرَّاءِ  و شكيبايان در بيمناكيها و در تنگيها ،  وَ حِينَ الْبَأْسِ  و در وقت جنگ ،  أُولئِكَ الَّذِينَ صَدَقُوا  ايشانند كه چون گفتند كه نيكانيم راست گفتند ،  وَ أُولئِكَ هُمُ الْمُتَّقُونَ 177  و باز پرهيزندگان از خشم و عذاب خداى تعالى ايشانند .\r\n\r\nالنوبة الثانية\r\n- قوله تعالى :  لَيْسَ الْبِرَّ أَنْ تُوَلُّوا وُجُوهَكُمْ  الآية . . .\r\nحمزه و حفص - البرّ بنصب خوانند باقى قراء برفع ، او كه برفع خواند  الْبِرَّ  اسم ليس - نهاد و  أَنْ تُوَلُّوا وُجُوهَكُمْ  بجاى خبر نهاد ، و او كه بنصب خواند  أَنْ تُوَلُّوا وُجُوهَكُمْ  بجاى اسم نهاد و  الْبِرَّ  بجاى خبر ، تقديره ليس توليتكم وجوهكم البر كله ، كقوله تعالى  وَ ما كانَ قَوْلَهُمْ إِلَّا أَنْ قالُوا . . . \r\nابن عباس و مجاهد و ضحاك و عطا و سفيان گفتند - اين آيت بشأن مؤمنان آمد كه در بدايت اسلام پيش از هجرت و لزوم فرائض هر كس كه كلمهء شهادت\r\n\r\n\r\n","description":"","footnote":"\r\n( 1 ) راهگذريان ، كذا فى ثلاثة نسخ\r\n","page_name":" 462 ","page_number":472},
  {"content":"\r\n\r\nو توحيد بگفتى و نماز كردى بهر سوى كه خواستى ، اگر در آن حال از دنيا مى برفت مردمان از بهر وى مىگفتند - وجبت له الجنّة - بهشت او را واجب شد كه نيكى و پارسايى جمله بجاى آورد . پس چون مصطفى عليه السلام هجرت كرد و آيات فرائض فرو آمد و قبله با كعبه گردانيدند ، رب العالمين اين آيت فرو فرستاد تا كسى را گمان نيفتد كه دين دارى و نيكى همه آنست كه نماز كنند ، بل كه نماز خصلتى است از خصال برّ و بابى از ابواب آن .\r\nگروهى ديگر گفتند از مفسران : - كه سبب نزول اين آيت آن بود كه جهودان در نماز كردن روى سوى مغرب ميكردند ، و ترسايان سوى مشرق ، و هر گروهى ازيشان ميگفتند كه نيكى و نيك مردى اينست كه ما برانيم ، و بدان فرموده‌اند ، پس خداى تعالى ايشان را دروغ زن گردانيد گفت : نيكى نه آنست كه ايشان ميگويند - لكن آنست كه درين آيت بيان كرديم .\r\n وَ لكِنَّ الْبِرَّ مَنْ آمَنَ بِاللَّهِ  و  وَ لكِنَّ الْبِرَّ  هر دو خوانده‌اند بتخفيف و رفع قراءة مدنى و شامى است و بتشديد و نصب قراءة باقى . و آنجا كه گفت عز و جل  وَ لكِنَّ الْبِرَّ مَنِ اتَّقى  همين خلافست ، و معنى آنست كه - و لكن البر بر من آمن باللَّه ، فاستغنى بالاول عن الثانى ، كقولهم الجود حاتم و الشجاعة عنترة . و قيل تقديره - و لكن البارّ من آمن باللّه - كقوله تعالى  وَ الْعاقِبَةُ لِلتَّقْوى  اى للمتّقى .\r\nو معنى برّ مهربانيست و نيكو كارى و راستى و خوش خويى ،\r\nقال النبى صلّى اللَّه عليه و آله و سلّم - البرّ شىء هيّن و وجه طلق و كلام ليّن -\r\nو گفته‌اند كه - برّ - اينجا ايمان و تقوى است و اين آيت خود عين دليل است كه همه اشارتست بايمان و تقوى .\r\n مَنْ آمَنَ بِاللَّهِ  - اول آنست كه ايمان آرد به يگانگى و يكتايى و كردگارى و بزرگوارى خداى . و معنى ايمان تصديق است ، و تصديق براست داشتن است و استوار گرفتن ، يعنى كه اللَّه را براست دارى بهر چه گفت ، و خبر داد از خود در كتاب خود ، يا بر زبان رسول خود ، كه رسول بهر چه گفت و رسانيد از وحى متهم نيست :\r\nو ذلك فى قوله  وَ ما هُوَ عَلَى الْغَيْبِ بِضَنِينٍ  .\r\n\r\n","description":"","footnote":"","page_name":" 463 ","page_number":473},
  {"content":"\r\n\r\n وَ الْيَوْمِ الْآخِرِ  - و از ابواب برّ يكى ايمان برستخيز است ، يعنى يصدّق بالبعث بعد الموت ، باز انگيختن و ديگر بار زنده گردانيدن بعد از مرگ براست دارد ، و آيات كه بدان ناطق است استوار گيرد ، و در قرآن از آن فراوان است :\r\nمنها -  قُلِ اللَّهُ يُحْيِيكُمْ ثُمَّ يُمِيتُكُمْ ثُمَّ يَجْمَعُكُمْ إِلى يَوْمِ الْقِيامَةِ لا رَيْبَ فِيهِ  منها -  قُلْ يُحْيِيهَا الَّذِي أَنْشَأَها أَوَّلَ مَرَّةٍ   ثُمَّ رُدُّوا إِلَى اللَّهِ مَوْلاهُمُ الْحَقِّ   إِلَيْهِ مَرْجِعُكُمْ جَمِيعاً  منها -  وَعْدَ اللَّهِ حَقًّا  ، و منها -  وَ أَنَّ عَلَيْهِ النَّشْأَةَ الْأُخْرى  و منها  ثُمَّ اللَّهُ يُنْشِئُ النَّشْأَةَ الْآخِرَةَ  و\r\nقال النبى صلّى اللَّه عليه و آله و سلّم - يقول اللَّه تعالى - شتمنى ابن آدم و ما ينبغى له ان يشتمنى و كذبنى ، و ما ينبغى له ان يكذبنى ، اما شتمه اياى فيقول - ان لى ولدا ، و اما تكذيبه فيقول لن يعيدنى كما بدأنى .\r\n وَ الْمَلائِكَةِ  - و از ابواب برّ ايمان دادن است بفريشتگان كه بندگان و رهيكان خدااند ، نه فرزندان و دختران - چنانك كافران گفتند . و خداى از ايشان شكايت كرد گفت  وَ يَجْعَلُونَ لِلَّهِ الْبَناتِ سُبْحانَهُ   وَ قالُوا اتَّخَذَ اللَّهُ وَلَداً سُبْحانَهُ  جاى ديگر گفت  وَ قالُوا اتَّخَذَ الرَّحْمنُ وَلَداً سُبْحانَهُ بَلْ عِبادٌ مُكْرَمُونَ  ، اين ردّ است بر آن كافران كه گفتند - رحمن فرزند گرفت و فريشتگان دختران اند ، خداى گفت سبحانه - پاكى و بى عيبى او را ، اين فريشتگان نه دختران اند ، بلكه بندگان نواختگان‌اند ، بى دستورى خداى سخن نگويند ، و بفرمان او كار كنند . بعضى در آسمان به حضرت عزت و در حجب هيبت بداشته ، سرها در پيش افكنده چون دستورى سخن يابند گويند -  لا إِلهَ إِلَّا أَنْتَ  - و بعضى ازيشان از برف و آتش بهم آفريده ، يك نيمه ايشان آتش و يك نيمه برف ، چون دستورى سخن يابند گويند يا من يؤلف بين الثلج و النار ! الف بين قلوب المؤمنين من عبادك و بعضى ازيشان - كرّوبيان‌اند - ايشان را سروها است ، و از زير پاى ايشان تا بكعب پانصد ساله راه ، و بعضى ازيشان رسولان اند ، و نواختگان‌اند - چون جبرئيل و ميكائيل و اسرافيل و عزرائيل ، هر يكى بر كارى داشته ، و بر شغلى گماشته : جبرئيل بر وحى و بر عذاب ، ميكائيل بر باران\r\n\r\n","description":"","footnote":"","page_name":" 464 ","page_number":474},
  {"content":"\r\n\r\nو روزى و نبات ، اسرافيل بر صور و لوح و يك ركن از اركان عرش بر دوش وى ، عزرائيل بر قبض ارواح . از شعبى و ضحاك روايت كردند كه از راست عرش جويى روانست از نور ، چندانك هر هفت آسمان و هفت زمين و هفت دريا ، و جبرئيل هر وقت سحر در آن جوى شود و غسلى بر آرد ، و در نور جمالش بيفزايد ، و ششصد پر خويش در آن آب زند ، تا آب بر گيرد ، آن گه بيفشاند ، و بعدد هر قطرهء كه از آن بيفتد رب العالمين چندين هزار فريشته بيافريند كه هفتاد هزار از آن هر روز در بيت المعمور شوند و هفتاد هزار در كعبه ، و تا بقيامت نوبت با ايشان نيايد .\r\n وَ الْكِتابِ وَ النَّبِيِّينَ  - و از ابواب برّ است ايمان دادن و پذيرفتن همه كتابهاى خداى عز و جل كه به پيغامبران فرو فرستاد ، آنچه خلق دانند و آنچه ندانند ، و پيغامبران ايشان را كه دانند و شناسند ، و آن را كه نشناسند ، كه نه همه را شناسند - و لذلك قال تعالى  وَ رُسُلًا لَمْ نَقْصُصْهُمْ عَلَيْكَ  .\r\n وَ آتَى الْمالَ عَلى حُبِّهِ  - و مال دهد بر دوستى خداى ، و كسى كه بر دوستى خداى مال دهد هيچيز بر خود بنگذارد ، كه از دوستى خداى در دل وى جاى دوستى مال نماند ، و در دلى خود دو دوستى نگنجد ، و اين حال صديق اكبر است كه هر چه داشت جمله بداد ، و چون از وى پرسيدند كه - ما ذا ابقيت لعيالك ؟ قال اللَّه و رسوله - معنى ديگر گفته‌اند -  وَ آتَى الْمالَ عَلى حُبِّهِ  - اى على حب المال و مال دهد بر دوستى مال چنانك ابن مسعود گفت : هو ان تؤتيه و انت صحيح تأمل العيش و تخشى الفقر و لا تمهل حتى اذا بلغت الحلقوم قلت لفلان كذا و لفلان كذا ، و فى معناه ما\r\nروى ابو هريرة - قال سئل رسول اللَّه صلّى اللَّه عليه و آله و سلّم : - اىّ الصدقة افضل ؟ قال - ان تصدق و انت صحيح شحيح تأمل الغنى و تخاف الفقر ، و لا تمهل حتى اذا بلغت الحلقوم ، قلت لفلان كذا و لفلان كذا و قد كان لفلان .\r\nو\r\nروى بسر بن جحاش قال - بصق رسول اللَّه فى كفّه ، ثم وضع عليه اصبعه السّبابه - ثم قال يقول اللَّه تعالى - أنّى تعجزنى يا بن آدم ؟ و قد خلقتك من مثل هذه ؟ حتى اذا سوّيتك و عدلتك مشيت بين بر دين ، و للارض منك\r\n\r\n","description":"","footnote":"","page_name":" 465 ","page_number":475},
  {"content":"\r\n\r\nوئيد ، ثم جمعت و منعت حتّى اذا بلغت نفسك الى هاهنا ، و اشار الى حلقه ، قلت - اتصدّق و انّى او ان الصدقة ؟\r\nو\r\nقال صلّى اللَّه عليه و آله و سلّم - مثل الذى يتصدق عند موته او يعتق كالذى يهدى اذا شبع .\r\nو قيل  عَلى حُبِّهِ  اى على حب الايتاء كقوله تعالى  وَ يُطْعِمُونَ الطَّعامَ عَلى حُبِّهِ  اى على حب الاطعام . آن گه بيان كرد كى مال كرا دهد و مستحق صدقات كيست .\r\n ذَوِي الْقُرْبى  - خويشاوندان خود را ، ايشان كه درويشان باشند و نيازمندان\r\nقال النبى صلّى اللَّه عليه و آله و سلّم - صدقتك على المسكين صدقة و على ذى الرحم اثنتين ، لانها صدقة و صلة\r\n وَ الْيَتامى  و يتيمان اگر خويشاوند باشند و اگر نه ،\r\nقال النبى صلّى اللَّه عليه و آله و سلّم - من مسح رأس يتيم عنده لم يمسحه الّا اللَّه ، كان له بكل شعرة يمرّ عليها يده حسنات ، و من احسن الى يتيمة او يتيم عنده كنت انا و هو فى الجنة كهاتين ، و قرن بين اصبعيه ،\r\n وَ الْمَساكِينَ  - و درويشان و درماندگان ، كه راندگان خلق باشند و نواختگان حق ،\r\nقال النبى صلى اللَّه عليه و آله و سلّم لعلى ع - « يا على انك فقير اللَّه فلا تنهر الفقراء و قرّبهم تقربا من اللَّه عز و جل » .\r\nو\r\nقال صلّى اللَّه عليه و آله و سلّم - « ليس المسكين بالطواف الذى تردّه الأكلة و الأكلتان و التمرة و التمرتان ، و لكنّ المسكين الذى لا يسئل الناس و لا يفطن له فيتصدق عليه » .\r\n وَ ابْنَ السَّبِيلِ  - و راه گذريان و مهمانان كى به تو فرود آيند ،\r\nقال النبى صلى اللَّه عليه و آله و سلّم « من كان يؤمن باللّه و اليوم الآخر فليكرم ضيفه »\r\n- و در آثار بيارند كه امير المؤمنين على عليه السّلام روزى مىگريست او را گفتند - اى مهتر دين چرا مىگريى ؟ گفت چرا نگريم و هفت روز است تا هيچ مهمان به من فرو نيامد ! بر خود مىبترسم و از آن مىگريم كه اگر خداى به من اهانتى خواستست كه چندين روز مهمان از من وا گرفت ! و انس بن مالك گفت - زكات الدار ان يتخذ فيها بيت للضيافة .\r\n وَ السَّائِلِينَ  - و خواهندگان ، اگر بتعريض خواهند و اگر بتصريح ، كه جاى ديگر گفت : -  وَ أَطْعِمُوا الْقانِعَ وَ الْمُعْتَرَّ  و\r\nقال النبى صلّى اللَّه عليه و آله و سلّم « للسائل حق و ان جاء على ظهر فرسه »\r\n- و عيسى عليه السّلام گفت - هر كه سائلى را نوميد باز گرداند يك هفته فريشتگان\r\n\r\n","description":"","footnote":"","page_name":" 466 ","page_number":476},
  {"content":"\r\n\r\nرحمت در خانه وى نشوند . و سفيان ثورى هر گه كه سائلان را ديدى گفتى - « جاء الغسّالون يغسلون ذنوبنا » شويندگان آمدند كه ما را از گناهان مىبشويند و پاك كنند . و شافعى گفت - بوقت وفات فلان كس را گوئيد تا مرا بشويد آن گه بوقت حاجت آن مرد غائب بود ، چون باز آمد وى را گفتند كه شافعى چنين وصيت كرد تو غائب بودى . آن مرد اندوهگن شد ، آن گه غريمان شافعى را بخواند و تذكرة دين بخواست هفتاد هزار درم بر وى وام بود كار همه بگزارد ، و گردن وى آزاد كرد ، آن گه گفت - هذا غسلى ايّاه .\r\n وَ فِي الرِّقابِ  - اى - و فى ثمنها ، و بردگان كه خود را از سيّد باز خرند ، و مكاتب شوند ، ايشان را از مال خود نصيب دهد ، تا بهاى خويش دهند . و اين صدقه تطوع است اينجايكه نه سهم زكات فرض ، كه در آيت ديگر است . و در معنى  وَ فِي الرِّقابِ  گفته‌اند كه آزاد كردن بردگان است و فداء اسيران . اعرابيى پيش مصطفى در آمد و گفت\r\n« علّمنى عملا يدخلنى الجنة - فقال - اعتق النسمة و فكّ الرقبة - قال أو ليسا واحدا ؟\r\nقال لعتق النسمة ان تفرّد بعتقها ، و فك الرقبة ان تعين فى ثمنها »\r\nو\r\nروى انه قال « من اعتق نفسا مسلمة كانت فديته من جهنم »\r\n وَ أَقامَ الصَّلاةَ  - اى المفروضة و  آتَى الزَّكاةَ  الواجبة  وَ الْمُوفُونَ بِعَهْدِهِمْ إِذا عاهَدُوا  معطوف است بر اوّل آيت - اى و لكن البرّ . . . المؤمنون و الموفون بعهدهم و اين عهد هم با مخلوق است و هم با خالق ، و بوفاء هر دو فرموده‌اند .\r\nعهد مخلوق را گفت -   أَوْفُوا بِالْعُقُودِ   ، و عهد خالق را گفت  وَ بِعَهْدِ اللَّهِ أَوْفُوا  و هو الذى اخذ عليهم يوم الميثاق و امره اياهم به عهده .\r\nآن گه بر سبيل مدح گفت :  وَ الصَّابِرِينَ فِي الْبَأْساءِ وَ الضَّرَّاءِ  - آن شكيبايان در فقر و فاقت و در سختى و شدت  وَ حِينَ الْبَأْسِ  و بهنگام قتال و مجاهدت .\r\nروى ان النبى صلّى اللَّه عليه و آله و سلّم قال - « ان اللَّه عز و جل ليبتلى المؤمن بالفقر شوقا الى دعائه »\r\nآن همه بار بلا و درويشى و بى كامى كه رب العالمين بر دوستان خود نهد از آنست كه تا چون صبر كنند و بدان راضى شوند ، و در دعا و ذكر و سوز و نياز بيفزايند ، آن\r\n\r\n","description":"","footnote":"","page_name":" 467 ","page_number":477},
  {"content":"\r\n\r\nاز ايشان بپسندد ، و در درجهء ايشان بيفزايد ، و اگر به عكس اين كردى كه مال و جاه و نعمت ور ايشان ريختى بودى كه ايشان را در آن بطر گرفتى ، و ياد كرد و يادداشت اللَّه فرو گذاشتنديد ، فتحقّق فيهم قوله تعالى : -  نَسُوا اللَّهَ فَنَسِيَهُمْ  - و اليه الاشارة\r\nبقوله صلّى اللَّه عليه و آله و سلّم حكاية عن اللَّه تعالى - أ يفرح عبدى اذا بسطت له رزقى و صببت عليه الدنيا صبا ؟ أما يعلم عبدى ان ذلك له منى قطعا و بعدا ، أ يحزن عبدى اذا منعت عنه الدنيا و رزقته قوت الوقت ، أما يعلم عبدى ان ذلك له قربا و وصلا ؟ و ذلك من غيرتى على عبدى .\r\n أُولئِكَ الَّذِينَ صَدَقُوا  - ايشان كه برين صفت باشند كه گفتيم و برين سيرت و طريقت روند ، اگر گويند كه نيكان و نيك مردان ايم راست گفتند كه راست رفتند ، و قيل  أُولئِكَ الَّذِينَ صَدَقُوا  - يعنى ما عاهدوا اللَّه عليه ايشانند كه بوفاء عهد باز آمدند ، و دين و امانت كه پذيرفتند ، حق آن بگزاردند و در ميان مؤمنان بنام مردى مخصوص گشتند . كما قال تعالى  رِجالٌ صَدَقُوا ما عاهَدُوا اللَّهَ عَلَيْهِ   وَ أُولئِكَ هُمُ الْمُتَّقُونَ  - روى انّ ابا ذر رض سئل عن الايمان فقرأ هذه الآية فقال السائل - انا سالنا عن الايمان و تخبرنا عن البرّ ، فقال جاء رجل الى رسول اللَّه فسأله عن الايمان فقرأ هذه الآية .\r\n\r\nالنوبة الثالثة\r\n- قوله تعالى :  لَيْسَ الْبِرَّ أَنْ تُوَلُّوا وُجُوهَكُمْ . . .  الآية - از روى ظاهر درين آيت آنچه شرط شريعت است بشناختى ، اكنون از روى باطن به زبان اشارت آنچه نشان حقيقت است بشناس ، كه حقيقت مر شريعت را چون جان است مر تن را ، تن بى جان چون بود ، شريعت بى حقيقت هم چنان بود . شريعت بيت الخدم است همه خلق درو جمع ، و عمارت آن به خدمت و عبادت ، و حقيقت بيت الحرم است عارفان درو جمع و عمارت آن بحرمة و مشاهدت ، و از خدمت و عبادت تا بحرمت و مشاهدت چندانست كه از آشنايى تا دوست دارى ، آشنايى صفت مزدور است و دوستدارى صفت عارف . مزدور همه ابواب برّ كه در آيت بر شمرديم بيارد ، آن گه گويد - آه اگر باد بر ان جهد يا از آن چيزى بكاهد ، كه آن گه از مزد باز مانم ، و عارف آن همه به شرط خويش بتمامى بگزارد ، آن گه گويد - آن اگر از آن ذرهء بماند كه آن گه از دولت باز مانم\r\n\r\n","description":"","footnote":"","page_name":" 468 ","page_number":478},
  {"content":"\r\n\r\n بهرچ از راه باز افتى چه كفر آن حرف و چه ايمان * بهر چه از دوست و امانى چه زشت آن نقش و چه زيبا \r\nمزدور گويد - نماز من روزه من و زكات من و صبر من در بلاها و وفاء من در عهد ها ، و عارف گويد - به زبان تذلل :\r\n من كه باشم كه بتن رخت وفاء تو كشم * ديده حمّال كنم بار جفاء تو كشم\r\nبوى جان آيدم از لب كه حديث تو كنم * شاخ عزّ رويدم از دل كه بلاء تو كشم \r\nپير طريقت گفت : - من چه دانستم كه مزدور اوست كه بهشت باقى او را حظ است ؟ و عارف اوست كه در آرزوى يك لحظ است ؟ ! من چه دانستم كه مزدور در آرزوى حور و قصور است ، و عارف در بحر عيان غرقه نور است ! بو على رودبارى قدس اللَّه روحه بوقت نزع خواهر خود را ميگفت : يا فاطمة « هذه ابواب السماء قد فتحت ، و هذه الجنان قد زينت » اينك درهاى آسمان بگشادند و بهشتها بياراستند و كنيزكان بر كنگره‌ها نشاندند و ميگويند - نوشت باداى با على كه اين همه از بهر تو ساختند ! و زبان حال بو على جواب ميدهد - الهى به بهشت و حورا چه نازم اگر مرا نفسى دهى از آن نفس بهشتى سازم .\r\n و حقك لا نظرت الى سواكا * به عين مودة حتّى اراكا\r\nبر بندم چشم خويش و نگشايم نيز * تا روز زيارت تو اى يار عزيز \r\n لَيْسَ الْبِرَّ أَنْ تُوَلُّوا وُجُوهَكُمْ  - برّ بر قول مجمل دو ضرب است : اعتقاد و اعمال ، اعتقاد تحقيق اصول است و اعمال تحصيل فروع . و هر آن كس كه اصول بحقيقت مستحكم كرده و فروع به شرط خود بجاى آورده لا محاله از ابرار است ، و منزل ابرار دار القرار است . و ذلك فى قوله تعالى -  إِنَّ الْأَبْرارَ لَفِي نَعِيمٍ  .\r\nآن گه رب العالمين در سياق اين آيت بيان كرد همان اعتقاد و همين اعمال گفت -  مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ  تا اينجا بيان اعتقاد است و تمهيد قواعد اصول ، و ازينجا ذكر اعمال در گرفت ، و آن گه بر دو قسم نهاد - يك قسم مراعات مردم است در معاشرت ايشان و نواخت دور و نزديك و مواساة\r\n\r\n","description":"","footnote":"","page_name":" 469 ","page_number":479},
  {"content":"\r\n\r\nبا ايشان ، چنانك گفت -  وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ  - اول ابتدا بخويشان كرد كه حق ايشان مقدّم است بر حقوق ديگران ، و لهذا\r\nقال النبى صلّى اللَّه عليه و آله و سلّم « لا يقبل اللَّه صدقة و ذو رحم محتاج »\r\nپس يتيمان كه ايشان عاجزترين خلق‌اند و بىكسان‌اند ، پس بدرويشان كه هيچ مال ندارند نه مال حاضر نه مال غائب ، پس به راه گذرى كه هيچيز در دست ندارد ، اما باشد كه وى را مال غائب بود ، پس بسائلان كه درويشان هم راست گويان باشند ، و هم دروغ زنان ، پس به بردگان كه خواجگان دارند كه مراعات ايشان كنند و تيمار برند . رب العالمين ترتيب حاجت و دربايست بريشان نگه داشت ، هر كه درمانده تر و حاجت وى بيشتر و صدقه را مستحق تر ذكر وى فرا پيش داشت كه حق وى تمامتر . كريما خداوندا كه هر كسرا بجاى خويش بدارد ! و استحقاق هر كس چنانك بايد برساند ! يقول تعالى - ادبر عبادى بعلمى انى بعبادى خبير بصير - . قسمى ديگر از اعمال بمتعبد مخصوص است كه از وى به ديگرى تعدى نكند ، چون نماز بپاى داشتن و صدق و اخلاص در اعمال بجاى آوردن ، و بوفاء عهد باز آمدن ، و در بليات صبر كردن .\r\nاينست كه رب العالمين گفت  وَ أَقامَ الصَّلاةَ  الى قوله  وَ حِينَ الْبَأْسِ  آن گه گفت  أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ  - اينان‌اند - كه در آن يك نيمه برّ كه اعتقاد است صدق بجاى آوردند ، و در آن نيمه كه اعمال است تقوى كار فرمودند ، و صدق و تقوى كمال ايمانست ، و هم الذين قال اللَّه تعالى  أُولئِكَ هُمُ الْمُؤْمِنُونَ حَقًّا  الآية - و تمامتر خبرى از مصطفى صلى اللَّه عليه و آله و سلّم كه لايق است به اين آيت و ابواب برّ درو جمع ، هم قسم اعتقاد و هم قسم اعمال و هم مكارم الاخلاق خبر سويد حارث است : -\r\nقال : - و فدت على رسول اللَّه سابع سبعة من قومى فلما دخلنا عليه و كلمناه اعجبه ما راى من سمتنا و زيّنا ، فقال ما انتم ؟ قلنا مؤمنون ، فتبسّم رسول اللَّه و قال لكلّ قول حقيقة فما حقيقة قولكم و ايمانكم ؟ قال سويد - فقلت خمس عشرة خصلة - : خمس منها - أمرتنا رسلك ان نؤمن بها ، و خمس منها - امرتنا رسلك ان نعمل بها و ، خمس منها تخلّقنا بها فى الجاهلية ، و نحن على ذلك الّا ان تكره منها شيئا . فقال رسول اللَّه\r\n\r\n","description":"","footnote":"","page_name":" 470 ","page_number":480},
  {"content":"\r\n\r\nفما الخمس الخصال التي أمرتكم رسلى ان تؤمنوا بها ؟ قلنا امرتنا رسلك ان نؤمن باللّه و ملائكته و كتبه و رسله و البعث بعد الموت ، قال فما الخمس التي امرتكم ان تعملوا بهن ؟ قلنا امرتنا رسلك ان نقول جميعا لا إله الا اللَّه و أنّ محمدا رسول اللَّه و ان نقيم الصلوات و نؤتى الزكاة ، و نحج البيت من استطاع اليه سبيلا ، و نصوم شهر رمضان ، و نحن على ذلك ، قال فما الخمس الخصال التي تخلقتم بها ؟ قلنا - الشكر عند الرخاء ، و الصبر عند البلاء و الصدق عند اللقاء ، و الرضا بمواقع القضا ، و مناجزة الاعداء ، فتبسم رسول اللَّه صلّى اللَّه عليه و آله و سلّم و قال - ادباء فقهاء عقلاء حكماء ، كادوا من فقههم ان يكونوا انبياء ، يا لها من خصال ! ما اشرفها و ازينها ! و اعظم ثوابها ! ثم قال رسول اللَّه اوصيكم به خمس خصال لتكمل عشرون خصلة - قلنا - اوصنا يا رسول اللَّه ! فقال ان كنتم كما تقولون ، فلا تجمعوا مالا تأكلون ، و لا تبنوا ما لا تسكنون ، و لا تنافسوا فى شىء عنه تزولون ، و ارغبوا فيما عليه تقدمون ، و فيه تخلدون ، و اتقوا اللَّه الذى اليه ترجعون و عليه تعرضون . »\r\n\r\nالنوبة الاولى\r\nقوله تعالى :  يا أَيُّهَا الَّذِينَ آمَنُوا  - اى ايشان كه بگرويدند  كُتِبَ عَلَيْكُمُ  بر شما نوشتند و واجب كردند  الْقِصاصُ  بازگشتن بكشتن ناحق ،  فِي الْقَتْلى  در كشتگان مسلمانان بنا حق ،  الْحُرُّ بِالْحُرِّ  آزاد بآزاد  وَ الْعَبْدُ بِالْعَبْدِ  و بنده ببنده ،  وَ الْأُنْثى بِالْأُنْثى  وزن بزن  فَمَنْ عُفِيَ لَهُ  هر كس كه وى را آسان فرا گذارند  مِنْ أَخِيهِ شَيْءٌ  از كار برادر وى چيزى  فَاتِّباعٌ  وى را گويند تا بر پى ديت سپردن رود ،  بِالْمَعْرُوفِ  به نيكويى ، و به زودى  وَ أَداءٌ إِلَيْهِ  و كار گزاردن بوى  بِإِحْسانٍ  به نيكويى ، و زود گزارى ،  ذلِكَ  اين پذيرفتن دين از قاتل و فرا گذاشت قصاص ،  تَخْفِيفٌ مِنْ رَبِّكُمْ  سبك كردن كارى گران است از خداوند شما ،  وَ رَحْمَةٌ  و بخشودنى آشكارا ،  فَمَنِ اعْتَدى  هر كس كه از اندازه درگذارد و افزونى جويد و باز خون ناحق ريزد ،  بَعْدَ ذلِكَ \r\n\r\n","description":"","footnote":"","page_name":" 471 ","page_number":481},
  {"content":"\r\n\r\nپس از آنك يكى ريخت و از وديت ستدند ،  فَلَهُ عَذابٌ أَلِيمٌ  او راست عذابى درد نماى درد افزاى .\r\n وَ لَكُمْ فِي الْقِصاصِ حَياةٌ  - و شما را در قصاص كردن زندگانيست  يا أُولِي الْأَلْبابِ  اى زيركان خداوندان مزغ « 1 » و خداوندان خرد  لَعَلَّكُمْ تَتَّقُونَ  تا به پرهيزيد .\r\n كُتِبَ عَلَيْكُمْ  - نبشته آمد بر شما و واجب كردند  إِذا حَضَرَ أَحَدَكُمُ الْمَوْتُ  چون بيكى از شما مرگ آيد  إِنْ تَرَكَ خَيْراً  اگر از اين جهانى چيزى بگذارد  الْوَصِيَّةُ  اندرز كردن  لِلْوالِدَيْنِ  پدر و مادر خويش را ،  وَ الْأَقْرَبِينَ  و خويشاوندان را  بِالْمَعْرُوفِ  بچم و انصاف و هموار بى اجحاف ،  حَقًّا  نبشته آمد آن وصيت بسزا و راستى ،  عَلَى الْمُتَّقِينَ  بر پرهيزندگان از شرك .\r\n فَمَنْ بَدَّلَهُ  - هر كه بگرداند آن را  بَعْدَ ما سَمِعَهُ  پس آنك بشنيد آن را ،  فَإِنَّما إِثْمُهُ عَلَى الَّذِينَ يُبَدِّلُونَهُ  بزه‌مندى آن بريشان كه تبديل ميكنند  إِنَّ اللَّهَ سَمِيعٌ عَلِيمٌ  كه اللَّه شنواست دانا .\r\n فَمَنْ خافَ مِنْ مُوصٍ  - هر كه ترسد از آن وصيت كننده  جَنَفاً  بيدادى و كژى ،  أَوْ إِثْماً  يا بزه‌مندى  فَأَصْلَحَ بَيْنَهُمْ  صلح سازد ميان ايشان  فَلا إِثْمَ عَلَيْهِ  بر وى بزه‌مندى نيست ،  إِنَّ اللَّهَ غَفُورٌ رَحِيمٌ  كه اللَّه آمرزگارست و بخشاينده .\r\n\r\n\r\n","description":"","footnote":"\r\n( 1 ) مزغ مغز ، كذا فى نسختين الف و د .\r\n","page_name":" 472 ","page_number":482},
  {"content":"\r\n\r\n\r\nالنوبة الثانية\r\n- قوله تعالى :  يا أَيُّهَا الَّذِينَ آمَنُوا . . .  الآية - مفسران گفتند اين آيت در شأن دو قبيلهء عرب فرود آمد يكى شريف و ديگر وضيع ، ميگويند اوس و خزرج بودند ، و بعضى گفتند قريظه و نضير بودند ، با يكديگر جنك كردند و از ايشان كه شريف بودند قومى كشته شدند بدست آنان كه وضيع بودند ، و اين در بدايت اسلام بود و بجاهليت قريب العهد بودند ، هم بر عادت و حكم جاهليت گفتند - لنقتلن بالعبد منّا الحرّ منهم ، و بالمرأة منّا الرجل منهم ، و بالرجل منا الرجلين منهم و لنضاعفنّ الجروح - گفتند به بندهء ما آزاد ايشان باز كشيم و بزن ما مرد ايشان و بيك مرد ما دو مرد ازيشان ، و قصاص جراحتها مضاعف كنيم ، كه ما ازيشان مهتر و شريفتريم ، آن گه قصهء خويش به حضرت نبوى انها كردند . مصطفى ايشان را براستى و برابرى فرمود ، رب العالمين در شأن ايشان آيت فرستاد و رسول خدا بر ايشان خواند ، و همه منقاد شدند و به حكم خدا و رسول فرو آمدند .\r\n الْحُرُّ بِالْحُرِّ  - آزاد بآزاد  وَ الْعَبْدُ بِالْعَبْدِ  و بنده به بنده ، و در ابتداء اسلام زن بزن كشتنديد و مرد بمرد  وَ الْأُنْثى بِالْأُنْثى  منسوخ گشت به  النَّفْسَ بِالنَّفْسِ   وَ الْعَبْدُ بِالْعَبْدِ  مستثنى ماند بدلالت سنت .\r\nاكنون حكم آيت على الجملة بدان - هر دو شخص كه در دين و در حريت برابر باشند و در حرمت ، و يكى از آن ديگر را بكشد به قصد ، رواست كه او را باز كشند بوى ، پس مسلمان به مسلمان باز كشند ، و ذمّى بذمى ، و آزاد بآزاد ، و بنده به بنده ، و مرد بمرد ، و زن بزن ، و مسلمان را بذمى باز نكشند بمذهب شافعى رض ، و نه آزاد به بنده كه ايشان در عصمت برابر نه‌اند . و امير المؤمنين عليه السّلام گفت\r\n« من السّنة ان لا يقتل مسلم بكافر و ان لا يقتل حر بعبد »\r\nاما ذمى به مسلمان و بنده بآزاد باز كشند ، همچنين فرزند به پدر و فرزند بمادر باز كشند ، و پدر را به فرزند و مادر را به فرزند نه ، و جماعتى را بيك شخص باز كشند به حكم اجماع ، و زن را بمرد باز كشند و مرد را بزن به حكم خبر .\r\n فَمَنْ عُفِيَ لَهُ مِنْ أَخِيهِ  - اين هاء در - له - با قاتل شود ، كشته را به برادر كشنده\r\n\r\n","description":"","footnote":"","page_name":" 473 ","page_number":483},
  {"content":"\r\n\r\nخواند و عصمت اسلام و برادرى ميان قاتل و قتيل به خون ناحق بنبريد ، و نيز بقتل اسم ايمان از وى به نيفتاد كه در تحت اين خطاب است كه  يا أَيُّهَا الَّذِينَ آمَنُوا  و اين عفو آنست كه اولياء كشته خود به بخشند و بديت صلح كنند . ميگويد - هر كس كه وى را از برادر كشتهء وى قصاص عفو كنند  فَاتِّباعٌ بِالْمَعْرُوفِ وَ أَداءٌ إِلَيْهِ بِإِحْسانٍ  - قاتل را گوئيد يعنى تا بر پى ديت سپردن رود ، به نيكويى و كارگزاردن به زودى .\r\nمعنى ديگر  فَاتِّباعٌ بِالْمَعْرُوفِ  او را گوئيد ، يعنى ولّى كشته را ، كه به اين قاتل ميخواهد كه با وى بديت صلح كند ، تو هم پس اين صلح فرا رو ، و اين ديت به پذير بى تشديد و تهديد . اگر كسى گويد چه فايده را  فَمَنْ عُفِيَ لَهُ  بفعل مجهول گفت فمن عفى له اخوه نگفت ؟ جواب آنست كه تا معلوم شود كه در شرع فرق نيست ميان آنك صاحب دم يك كس باشد و عفو كند ، يا جماعتى باشند و يك كس از جملهء ايشان عفو كند ، در هر دو حال قصاص بيفتد و با ديت گردد ، و ديت مردى مسلمان كه به قصد كشته شود ديت مغلظه است حالى بر قاتل واجب شود صد اشتر به قسم ، و آن را مثلثه گويند سى حقه ، و سى جذعه ، و چهل خلفه ، كه بچه در شكم دارند ، و اگر بخطا كشته شود يا شبه عمد بود نه عمد محض ديت مخففه واجب شود بر عاقله ، و ديت مخففه مؤجّل واجب شود بر پنج قسم - آن را مخمسه - گويند بيست حقه ، و بيست جذعه ، و بيست بنت لبون ، و بيست ابن لبون ، و بيست بنت مخاض ، الّا اگر خويشاوندى را كشد يا در ماه‌هاى حرام كشد . ذو القعده و ذو الحجه و محرم و رجب ، يا در حرم مكه ، كه آن گه ديت مغلظه واجب شود ، اگر چه قتل خطا باشد ، پس اگر شتر نايافت بود يا ببهاى خويش بدست نيايد ، ديت مردى مسلمان هزار دينار زر سرخ باشد ، يا دوازده هزار درم سپيد ، و ديت جهود و ترسا ثلث ديت مسلمان است به حكم خبر ، و ديت مجوس خمس ديت اهل كتاب است ، و هشتصد درم بقول عمر خطاب ،\r\n\r\n","description":"","footnote":"","page_name":" 474 ","page_number":484},
  {"content":"\r\n\r\nو ديت زنان از هر جنس نيمهء ديت مردان است ، و عاقلهء مرد عصبهء وى باشند ، آنان كه بعضيّت و جزئيّت در ميان ايشان نباشد يعنى كه پدران و فرزندان در آن نشوند ، و اين بمذهب شافعى است ، على الخصوص آن گه اين عاقله تحمل ديت مخففه كنند به شرط آنك مكلف باشند ، و توانگر و موافق جوانى در دين به مدت سه سال هر سالى ثلث ديت ، و آنكه هر توانگرى را هر سال نيم دينار و اگر متوسط باشد دانگ و نيم ، و آنچه در بايد از بيت المال مسلمانان بدهند .\r\n ذلِكَ تَخْفِيفٌ مِنْ رَبِّكُمْ وَ رَحْمَةٌ  - اين عفو كردن قصاص و ديت دادن تخفيفى تمام است و رحمتى فراخ از خداوند شما ، و ديت اين امت را خاصه ، كه هيچكس ديگر را نبود از ولد آدم ، در تورية قصاص است يا عفو ، و در انجيل امر است بعفو ، و در قرآن هم قصاص است و هم عفو و هم ديت .\r\nدر خبر مىآيد كه مصطفى صلى اللَّه عليه و آله و سلّم گفت -\r\n« ثم انتم يا خزاعه قد قتلتم قتيلا من هذيل و انا و اللَّه عاقله فمن قتل قتيلا بعده فاهله بين خيرتين : ان احبّوا قتلوا ، و ان احبّوا اخذ و العقل » .\r\n فَمَنِ اعْتَدى . . . .  - اين را دو تأويل كرده‌اند : يكى آنست كه يك بار از قاتل بنا حق بيش ديت نپذيرند ، اگر ديگر كشند لا بد وى را قصاص كنند ، هر چند كه ولىّ خون بديت رضا دهد ، و اين مذهب قومى است از علما . و ديگر تأويل آنست كه از آن كس كه با خون ناحق گردد پس آنك يك بار ديت ستدند ازو ، توبت نپذيرند و لا بد فردا به آتش عذاب كنند او را ، و از اعتداست ولىّ خون را كه گويد بديت رضا دادم تا قاتل فرا پيش آيد ايمن ، آن گه وى را بكشد .\r\n وَ لَكُمْ فِي الْقِصاصِ حَياةٌ .  - الآية . . . - اى و لكم فى القصاص ناه ، ميگويد شما را در باز كشتن كشندگان مسلمانان بگزاف زندگانى است و بازداشتن ديگران مردمان را از كشتن بگزاف .\r\n يا أُولِي الْأَلْبابِ  - اى خداوندان خرد ، و اى زيركان ، در جاهليت قاتل\r\n\r\n","description":"","footnote":"","page_name":" 475 ","page_number":485},
  {"content":"\r\n\r\nرا باز نمىكشتند . ميگفتند يكى كم شد تا ديگرى كم نشود . اين جواب آنست كه اى زيركان آن انبوهى در قصاص است نه در فرو گذاشت .\r\n لَعَلَّكُمْ تَتَّقُونَ  - قصاص كنيد تا بپرهيزيد .\r\nعن عبد اللَّه بن مسعود قال - قال رسول اللَّه صلّى اللَّه عليه و آله و سلّم : « لا يحلّ دم امرء مسلم يشهد ان لا إله الا اللَّه ، و انّى رسول اللَّه الّا باحدى ثلث : النفس بالنفس ، و الثيب الزانى ، و المارق لدينه ، و التارك للجماعة . »\r\nو\r\nروى انه قال صلى اللَّه عليه و آله و سلم : « لا يحل دم امره مسلم يشهد ان لا إله الا اللَّه ، و انّ محمدا رسول اللَّه الّا باحدى ثلث : - زنا بعد احصان - فانه يرجم ، و رجل خرج محاربا ، للَّه و رسوله فانه يقتل او يصلب او ينفى من الارض ، او يقتل نفسا فيقتل بها » .\r\nقال صلّى اللَّه عليه و آله و سلّم « كل ذنب عسى اللَّه ان يغفره الا من مات مشركا او مؤمن يقتل مؤمنا متعمدا . »\r\nمعنى ديگر گفته‌اند - و لكم فى القصاص حياة - أراد به فى الآخرة - يعنى كه اگر درين جهان قصاص كند در آن جهان از قصاص رستگارى يافت ، و گرنه لا بد در آن جهان قصاص خواهند از وى .\r\nقال النبى صلّى اللَّه عليه و آله و سلّم : - « يجيء المقتول بالقاتل يوم القيمة ناصيته و رأسه بيده و أوداجه تشخب دما ، يقول - يا رب قتلنى حتّى يدينه من العرش . »\r\n كُتِبَ عَلَيْكُمْ . . .  - اى فرض و اوجب عليكم  إِذا حَضَرَ أَحَدَكُمُ الْمَوْتُ  اى اسبابه و مقدماته من الامراض و العلل  إِنْ تَرَكَ خَيْراً  اى مالا . خير اينجا بمعنى - مال - است ، چنانك در قرآن چند جايگه گفت -  قُلْ ما أَنْفَقْتُمْ مِنْ خَيْرٍ  يعنى من مال ،  وَ ما تُنْفِقُوا مِنْ خَيْرٍ .  اى مال ،  إِنِّي أَحْبَبْتُ حُبَّ الْخَيْرِ  يعنى حبّ المال ،  وَ إِنَّهُ لِحُبِّ الْخَيْرِ لَشَدِيدٌ  يعنى لحب المال . و در قرآن خير آيد بمعنى - ايمان - چنانك در سورة الانفال گفت :  وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ  يعنى ايمانا ، و قال تعالى  إِنْ يَعْلَمِ اللَّهُ فِي قُلُوبِكُمْ خَيْراً  اى ايمانا ، و در سورة هود گفت :  لَنْ يُؤْتِيَهُمُ اللَّهُ خَيْراً  اى ايمانا . و خير بمعنى - اسلام - آيد : چنانك در سورة البقرة گفت :  أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ  و در سورة القلم :  مَنَّاعٍ لِلْخَيْرِ  اى للاسلام ، و خير بمعنى - عافيت - آيد ، چنانك در سورة الانعام گفت :  وَ إِنْ يَمْسَسْكَ بِخَيْرٍ  اى بعافية ،\r\n\r\n","description":"","footnote":"","page_name":" 476 ","page_number":486},
  {"content":"\r\n\r\nو در يونس گفت :  وَ إِنْ يُرِدْكَ بِخَيْرٍ  ، اى بعافية و خير بمعنى - اجر - آيد : چنانك در سورة الحج خواند :  لَكُمْ فِيها خَيْرٌ  يعنى فى البدن اجر و خير بمعنى - طعام آيد چنانك در سورة القصص گفت :  إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ  يعنى من طعام فقير . و خير بمعنى - ظفر - آيد چنانك در سورة الاحزاب گفت :  وَ رَدَّ اللَّهُ الَّذِينَ كَفَرُوا بِغَيْظِهِمْ لَمْ يَنالُوا خَيْراً  يعنى الظفر فى القتال .\r\n كُتِبَ عَلَيْكُمُ  الآية . . . - ميگويد واجب كردند بر شما وصيت كردن مادر و پدر را و خويش و پيوند را آن زمان كه مخايل مرگ بر شما ظاهر شود ، و اسباب آن به بينيد ، و مال داريد كه در آن وصيت كنيد . و اين آيت پيش آيات مواريث فرو آمده بود ، به آن سبب كه ايشان در عادت جاهليت اجنبيان را و بيگانگان را به حكم ريا و سمعة وصيت ميكردند ، و خويشاوندان خود را فرو ميگذاشتند ، اللَّه تعالى ايشان را ازين عادت بر گردانيد و وصيت از بهر پدر و مادر و جملهء خويشان فريضه گردانيد ، پس چون آيات مواريث فرو آمد وصيت پدر و مادر و ديگر وارثان منسوخ گشت بگفت مصطفى ع و بيان وى ، و ذلك\r\nقوله صلى اللَّه عليه و آله و سلّم حين نزلت آية المواريث : « ألا ان اللَّه سبحانه قد اعطى كل ذى حق حقه ، ألا لا وصية لوارث »\r\nپس خويشاوندانى را كه وارث نبودند وصيت در حق ايشان فريضه بماند بقول بعضى علما : و هو ابن عباس و الحسن و الضحاك و قتاده و طاوس . قال الضحاك : « من مات و لم يوص لذى قرابة فقد ختم عمله بمعصية » و قول درست آنست : كه فرض وصيت به كلى منسوخ شد هيچكس را واجب نيست نه خويشاوندان را و نه ديگران را ، اما مستحبّ است اگر وصيت كند ، فضيلت باشد ، و اگر نكند ، فريضه نيست و عاصى نشود - و هو قول على و ابن عمر و عايشه و عكرمه و مجاهد و السدى قال عروة بن الزبير « دخل على ع على رجل يعوده - فقال انى أريد أن اوصى فقال ، على ان اللَّه تعالى يقول ،  إِنْ تَرَكَ خَيْراً  و انما تدع شيئا يسيرا فدعه لعيالك فانه افضل . « و قال رجل لعايشة : انى اريد ان اوصى قالت - كم مالك ؟ قال ثلاثة آلاف . قالت - و كم عيالك ؟ قال اربعة فذكرت له ما ذكر على » - و روى\r\n\r\n","description":"","footnote":"","page_name":" 477 ","page_number":487},
  {"content":"\r\n\r\nانّ ابن عمر لم يوص فقال - امّا مالى فاللّه اعلم ما كنت اصنع فيه فى الحياة - و اما رياعى فما احب ان يشرك ولدى فيها احد » و قال عروة بن ثابت للربيع بن خيثم - اوص لى بمصحفك ، قال فنظر الى ابنه و قال  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  .\r\nاكنون اگر كسى وصيت كند بر سبيل استحباب و طلب فضيلت چنان بايد كه درويشان را كند نه توانگران را ، و بر ثلث نيفزايد كه رب العالمين گفت :  بِالْمَعْرُوفِ  - معروف آنست كه وصيت هموار و با انصاف بود ، و اجحاف نيارد در ميراث وارث .\r\n حَقًّا عَلَى الْمُتَّقِينَ  - اى كتبت الوصية حقا - نبشته آمد وصيت بر شما نبشتنى به حق و سزا و راستى ، كه چنين سزد و چنين بايد ،  عَلَى الْمُتَّقِينَ  - اين تقوى توحيد است يعنى پرهيزكاران از شرك با خداى عز و جل .\r\n فَمَنْ بَدَّلَهُ  الآية . . . - اى بدّل الايصاء هر كه وصيت بگرداند و در آن تغيير و تبديل آرد از اوليا و اوصيا بزه‌مندى آن تغيير و تبديل بر ايشانست ، كه تغيير كنند نه بر موصى ، و اللَّه شنوا و دانا است ، وصيت از كننده مىشنود و تبديل از خلاف كننده ميداند .\r\n فَمَنْ خافَ مِنْ مُوصٍ  الآية . . . - بتشديد و تخفيف خوانده‌اند ، حمزه على و يعقوب و ابو بكر بتشديد خوانند ، ديگران بتخفيف خوانند ، و معنى هر دو يكسانست . اوصى - و وصّى - لغتان .\r\n فَمَنْ خافَ  - اين خوف بمعنى علم است اى - فمن علم من موص ظلما و عدولا عن الحق - هر كس كه بداند كه آن وصيت كننده بيداد كرد در وصيت ،  فَأَصْلَحَ بَيْنَهُمْ  - آن گه ميان اصحاب تركت و ارباب سهام صلح سازد ، و آن جور و ظلم با جاى آرد  فَلا إِثْمَ عَلَيْهِ  - برين بر جاى آرنده بزه‌مندى نيست ، و آن صلح كه وى ساخت از تبديل بزه‌مند نيست . معنى ديگر گفته‌اند - هر كس كه بداند كه آن وصيت كننده ظلم خواهد كرد ، و قصد حيف و جور دارد بر ورثه ، و او را نگذارد در آن حال كه وصيت مىكند ، بلكه صلح سازد ميان وى و ميان ورثه و او را\r\n\r\n","description":"","footnote":"","page_name":" 478 ","page_number":488},
  {"content":"\r\n\r\nبعدل و انصاف فرمايد  فَلا إِثْمَ عَلَيْهِ  - لانه ليس بمبدّل بل هو متوسط مصلح\r\nروى عامر بن سعد بن ابى وقاص عن ابيه قال - كنت مع رسول اللَّه صلّى اللَّه عليه و آله و سلّم فى حجة للوداع ، فمرضت مرضا اشرفت على الموت . فعادنى رسول اللَّه فقلت - يا رسول اللَّه انّ لى مالا كثيرا و ليس يرثنى الّا ابنة أ فاوصى بثلثى مالى ؟ قال لا - قلت - فبشطر مالى ؟\r\nقال لا - قلت بثلث مالى ؟ قال - نعم ، الثلث ، و الثلث كثير ، انك يا سعد ان تترك ولدك اغنياء خير من ان تتركهم عالة يتكففون الناس .\r\nو\r\nروى ابو امامة قال - قال رسول اللَّه من خاف فى وصيّته القى فى اللوى ، و اللوى واد فى جهنم .\r\nو\r\nعن ابى هريرة قال - قال رسول اللَّه : « انّ الرجل ليعمل به عمل اهل الخير سبعين سنة فاذا اوصى خاف فى وصيته فيختم له فى شر عمله فيدخل النار ، و ان الرجل ليعمل به عمل اهل الشر سبعين سنة فاذا اوصى لم يحف فى وصية فيختم له بخير عمله فيدخل الجنة ،\r\nثم قال ابو هريرة اقرؤا ان شئتم  تِلْكَ حُدُودُ اللَّهِ  الى قوله  وَ لَهُ عَذابٌ مُهِينٌ  .\r\nآن گه در آخر آيت گفت  إِنَّ اللَّهَ غَفُورٌ رَحِيمٌ  - يعنى كه اگر اين وصيت كننده آن حيف و ظلم بنادانى كرد در وصيت كه حيف در آن نشناخت و ظلم ندانست پس اللَّه آمرزگارست و بخشاينده ، او را بيامرزد و ببخشايد .\r\n\r\nالنوبة الثالثة\r\n- قوله تعالى :  يا أَيُّهَا الَّذِينَ آمَنُوا  الآية . . . - يا - نداء كالبد است ، و اىّ - نداء دل ، و ها - نداء جان ، ميگويد - اى همگى بنده اگر طمع دارى كه قدم در كوى دوستى نهى ، نخست دل از جان بردار ، و معلومى كه دارى از احوال و اعمال همه در باز ، كه در شرع دوستى جان بقصاص از تو بستانند ، و معلوم بديت ، و هنوز چيزى دربايد . اينست شريعت دوستى ، اگر مرد كارى در آى و اگر نه از خويشتن دوستى و تردامنى كارى نرود .\r\n از پى مردانگى پاينده ذات آمد چنار * و ز پى تر دامنى اندك حياة آمد سمن\r\nجان فشان و راه كوب و راد زى و مرد باش * تا شوى باقى چو دامن بر فشانى . زين دمن \r\nآرى ! عجب كارى است كار دوستى ! و بلعجب شرعى است شرع دوستى ! هر كشتهء\r\n\r\n","description":"","footnote":"","page_name":" 479 ","page_number":489},
  {"content":"\r\n\r\nرا در عالم قصاص است يا ديت بر قاتل واجب ، و در شرع دوستى هم قصاص است و هم ديت و هر دو بر مقتول واجب .\r\nپير طريقت - گفت - « من چه دانستم كه بر كشتهء دوستى قصاص است ، چون بنگرستم اين معامله ترا با خاص است ، من چه دانستم كه دوستى قيامت محض است ؟ و از كشته دوستى ديت خواستن فرض ! سبحان اللَّه اين چه كارست اين چه كار ! قومى را بسوخت ، قومى را بكشت ، نه يك سوخته پشيمان شد و نه يك كشته برگشت !\r\n كم تقتلونا و كم نحبّكم * يا عجبا كم نحبّ من قتلا\r\nنور چشمم خاك قدمهاى تو باد * آرام دلم زلف بخمهاى تو باد\r\nدر عشق تو داد من ستمهاى تو باد * جانى دارم فداى غمهاى تو باد \r\nيكى سوخته و در بيقرارى بمانده ، يكى كشته و در ميدان انفراد سر گشته ، يكى در خبر آويخته ، يكى در عيان آميخته ، آن تخم كه ريخته ؟ و اين شور كه برانگيخته ؟\r\nيكى در غرقاب ، يكى در آرزوى آب ، نه غرقه آب سيراب ، نه تشنه را خواب .\r\n كُتِبَ عَلَيْكُمْ إِذا حَضَرَ أَحَدَكُمُ الْمَوْتُ  - وصيت خداوندان مال ديگرست و وصيت خداوندان حال ديگر ، وصيت توانگران از مال رود ، و وصيت درويشان از حال . توانگران به آخر عمر از ثلث مال بيرون آيند ، و درويشان از صفاء احوال و صدق اعمال بيرون آيند ، چندانك عاصى از كرد بد خويش بر خود بترسد ، ده چندان عارف با صدق اعمال و صفاء احوال بر خود بترسد ، اما فرق است ميان اين و آن : كه عاصى را ترس عاقبت است و بيم عقوبت ، و عارف را ترس اجلال و اطلاع حق است . اين ترس عارف هيبت گويند ، و آن ترس عاصى خوف ، آن خوف از خبر افتد . و اين هيبت از عيان زايد ، هيبت ترسيست كه نه پيش دعا حجاب گذارد ، نه پيش فراست بند ، نه پيش اميد ديوار ، ترسيست گدازنده و كشنده ، تا نداء  أَلَّا تَخافُوا وَ لا تَحْزَنُوا  نشنود نيارامد ! خداوند اين ترس را كرامت مىنمايند ، و به بيم زوال آن وى را مىسوزانند ، و نور مىافزايند و فزع تغير در وى مىافكنند .\r\n\r\n","description":"","footnote":"","page_name":" 480 ","page_number":490},
  {"content":"\r\n\r\nبو سعيد بو الخير را قدس اللَّه روحه اين حال بود بوقت نزع ، چون سر عزيز بر بالين مرگ نهاد گفتندش - اى شيخ قبلهء سوختگان بودى ، مقتداى مشتاقان ، و آفتاب جهان ، اكنون كه روى به حضرت عزت نهادى ، اين سوختگان را وصيتى كن ، كلمهء گوى تا يادگارى باشد . شيخ گفت :\r\n پر آب دو ديده و پر آتش جگرم * پر باد دو دستم و پر از خاك سرم \r\nبشر حافى را همين حال بود بوقت رفتن ، گريستن و زارى در گرفت ، گفتند : يا ، ابا نصر أ تحبّ الحياة ؟ مگر زندگى مىدوست دارى ؟ و مرگ را كراهيت ؟ گفت - نه « و لكن القدوم على اللَّه شديد - » بر خداى رسيدن كارى بزرگ است و سهمگين . اين حال گروهى است كه بوقت رفتن هيبت و دهشت بر ايشان غالب شود از تجلى جلال و عزت حق ، و تا نداء  أَلَّا تَخافُوا  نشنوند نيارامند . باز قومى ديگرند كه بوقت رفتن ايشان را تجلّى جمال و لطف حق استقبال كند ، و برق انس تابد ، و آتش شوق زبانه زند ، چنانك پير اهل ملامت عبد اللَّه منازل يكى پيش وى در شد ، گفت : اى شيخ ! مرا در خواب نمودند كه ترا يك سال زندگى مانده است ، شيخ يكى بر سر زد گفت - آه ! كه يك سال ديگر در انتظار مانديم - آن گه برخاست و در وجد و جدان خويش بجنبيد ، و اضطرابى بنمود از خود بى خود شد . و گفت : - آه كى بود كه آفتاب سعادت برآيد ، و ماه روى دولت در آيد .\r\n كى باشد كين قفص به پردازم * در باغ الهى آشيان سازم \r\nمكحول شامى مردى مردانه بود ، و در عصر خويش يگانه ، در دو اندوه اين حديث او را فرو گرفته ، هرگز نخنديد . و در بيمارى مرگ جماعتى پيش وى در شدند و مىخنديد - گفتند - اى شيخ ! تو همواره اندوهگن بودى ؟ اين ساعت اندوه به تو لايق‌تر چرا مىخندى ؟ گفت : - « چرا نخندم و آفتاب جدايى بر سر ديوار رسيد ، و روز انتظارم برسيد ، اينك درهاى آسمان گشاده و فريشتگان بردابرد ميزنند كه مكحول به حضرت مىآيد . »\r\n وصل آمد و از بيم جدايى رستيم * با دلبر خود بكام دل بنشستيم \r\n\r\n","description":"","footnote":"","page_name":" 481 ","page_number":491},
  {"content":"\r\n\r\n\r\nالنوبة الاولى\r\n- قوله تعالى :  يا أَيُّهَا الَّذِينَ آمَنُوا -  اى ايشان كه بگرويدند  كُتِبَ عَلَيْكُمُ  نبشته آمد بر شما  الصِّيامُ  روزه داشتن  كَما كُتِبَ  همچنانك نبشته آمده بود  عَلَى الَّذِينَ مِنْ قَبْلِكُمْ  برايشان كه پيش از شما بودند  لَعَلَّكُمْ تَتَّقُونَ  تا مگر شما باز پرهيزيده آئيد .\r\n أَيَّاماً مَعْدُوداتٍ  - روزى چند شمرده ،  فَمَنْ كانَ مِنْكُمْ مَرِيضاً  هر كس كه از شما بيمار بود  أَوْ عَلى سَفَرٍ  يا در سفرى  فَعِدَّةٌ مِنْ أَيَّامٍ أُخَرَ  هام - شمار آن در روزگارى ديگر روزه باز دارد ،  وَ عَلَى الَّذِينَ يُطِيقُونَهُ  و بريشانست كه توانند كه روزه دارند و خواهند كه ندارند  فِدْيَةٌ  باز خريدن آن  طَعامُ مِسْكِينٍ  بطعام دادن درويشى هر روز را مدّى  فَمَنْ تَطَوَّعَ خَيْراً  هر كه بر مدّ بيفزايد بطوع دل ،  فَهُوَ خَيْرٌ لَهُ  آن وى را به است  وَ أَنْ تَصُومُوا خَيْرٌ لَكُمْ  و اگر روزه داريد شما را خود به  إِنْ كُنْتُمْ تَعْلَمُونَ  اگر دانيد\r\n شَهْرُ رَمَضانَ  - ماه رمضان  الَّذِي أُنْزِلَ فِيهِ الْقُرْآنُ  آن ماه كه قرآن در آن فرو فرستادند  هُدىً لِلنَّاسِ  راه نمونى مردمان را  وَ بَيِّناتٍ  و نشانها نمودن ايشان را  مِنَ الْهُدى  از راه نمونى حق ،  وَ الْفُرْقانِ  و جداى نمودن ميان حق و باطل  فَمَنْ شَهِدَ مِنْكُمُ الشَّهْرَ  هر كه حاضر و مقيم بود از شما در ماه رمضان ،  فَلْيَصُمْهُ  گوى روزه دارد ،  وَ مَنْ كانَ مَرِيضاً أَوْ عَلى سَفَرٍ  و هر كه بيمار بود يا در سفرى  فَعِدَّةٌ مِنْ أَيَّامٍ أُخَرَ  گوى ميخور و هام شمار آن در روزگارى ديگر روزه باز دار  يُرِيدُ اللَّهُ بِكُمُ الْيُسْرَ  اللَّه بشما آسانى ميخواهد  وَ لا يُرِيدُ بِكُمُ الْعُسْرَ  و دشوارى نميخواهد ،  وَ لِتُكْمِلُوا الْعِدَّةَ  و فرمود تا شمار تمام\r\n\r\n","description":"","footnote":"","page_name":" 482 ","page_number":492},
  {"content":"\r\n\r\nكنيد  وَ لِتُكَبِّرُوا اللَّهَ  و خداوند خويش را به بزرگى بستائيد  عَلى ما هَداكُمْ  به آنكه شما را راه نمود  وَ لَعَلَّكُمْ تَشْكُرُونَ  و مگر تا از وى آزادى كنيد .\r\n\r\nالنوبة الثانية\r\n- قوله تعالى :  يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ  الآية . . . معنى - صيام - در شريعت باز ايستادنست از طعام و شراب و شهوت راندن با نيت ، و در لغت عرب از هر چيز باز ايستادن است ، چنانك كسى از گفتن باز ايستد گويند - صام عن الكلام و ذلك فى قوله تعالى  إِنِّي نَذَرْتُ لِلرَّحْمنِ صَوْماً  و كسى كه از نيكى و برّ باز ايستد گويند صام عن المعروف - و چهار پاى كه از علف و حركت باز ايستد گويند - صامت الدّابة .\r\n كَما كُتِبَ عَلَى الَّذِينَ مِنْ قَبْلِكُمْ  - سخنى مجمل است ، دو وجه احتمال كند : يكى آنست كه بر پيشينيان همين ماه رمضان به قدر و وقت و عدد و روزگار واجب كرده بودند ، اما فرق آنست كه اندر شرع ايشان روا نبودى اندر شبهاى ماه روزه جز يك بار به اول شب طعام خوردن و شراب و باز اندرين شرع مقدس رب العالمين تيسير ارزانى داشت ، و همهء شب شراب و طعام و تمتّع مباح كرد . ازينجا گفت مصطفى ع\r\n« فضل ما بين صيامنا و صيام اهل الكتاب اكلة السحر » .\r\nو ديگر وجه آنك - اصل روزه و حدود كيفيت آن واجب كرده بودند اما نه بوقت ماه رمضان ، و نه عدد سى روز . اگر وجه اول گوئيم - آنست كه حسن بصرى و سدى و جماعتى گفتند - كه بر ترسايان پيشينيان ماه رمضان واجب كردند ، و بودى كه رمضان بتابستان گرم بودى يا بزمستان سرد ، ايشان تغيير كردند و بافصل ربيع گردانيدند ، و كفّارت آن تغيير را ده روز در افزودند ، و بعد از آن پادشاه ايشان ده روز ديگر در افزود عارضى را كه رسيده بود او را ، تا به پنجاه روز قرار گرفت . شعبى گفت - اگر همه سال روزه دارم به روز شك ندارم كه اين سنت ترسايان است ، كه ماه رمضان بريشان واجب كردند و ايشان به اول ماه يك روز در افزودند ، و به آخر يك روز ، يعنى كه احتياط ميكنيم تا هيچ روز فوت نشود ، پس هر قرنى كه آمدند پيش روان خود را متابعت كردند ، و به اول ماه يك روز مىافزودند ، و به آخر يك روز تا به پنجاه روز قرار گرفت - اينست كه\r\n\r\n","description":"","footnote":"","page_name":" 483 ","page_number":493},
  {"content":"\r\n\r\nخداى گفت : -  كَما كُتِبَ عَلَى الَّذِينَ مِنْ قَبْلِكُمْ  - و مصطفى ع ازينجا گفته - كه بر ماه رمضان پيشى مكنيد به روزه داشتن يك روز يا دو روز ، روزه داريد چون ماه بينيد ، و روزه گشائيد چون ماه به بينيد ، اگر ماه پوشيده باشد شعبان سى روز بشمريد پس روزه گيريد - اكنون به حكم اين خبر نشايد روز شك روزه داشتن به نيت روزه ماه رمضان ، كه اين خود درست نيايد اصلا ، و همچنين نشايد به نيت فريضه قضايا نذر يا كفارت روزه داشتن درين روز ، كه كراهيت است ، اما اگر به نيت تطوّع روزه دارد ، اگر پيش از آن رجب و شعبان روزه داشته است ، يا وى را عادتى مستمر بوده ، بر وفق آن عادت رواست و اگر عادتى نبوده و در اول شعبان روزه نداشته ، پس البته روا نيست و معصيت است ، لما روى عن عمار بن ياسر رض انه قال - من صام اليوم الذى يشك فيه فقد عصى ابا القاسم صلّى اللَّه عليه و آله و سلّم . » امّا وجه دوم - كه احتمال مىكند آنست كه اصل روزه داشتن و حدود آن بشناختن بر شما نبشتند ، چنانك بر پيشينيان نبشتند ، و بر پيشينيان روزهء روز عاشورا و ايام البيض واجب بود . و اول كسى كه روزه داشت آدم بود ،\r\nقال على بن ابى طالب عليه السّلام لمّا اهبط آدم ع من الجنة الى الارض ، احرقته الشمس فاسودّ جسده ، فاتاه جبرئيل فقال يا آدم أ تحبّ ان يبيض جسدك ؟ قال - نعم - قال فصم من الشهر ثلاثة ايام ثلاثة عشر و اربعة عشر و خمسة عشر ، فصام آدم اول يوم ، فابيض ثلث جسده ، و صام اليوم الثانى فابيض ثلثا جسده ، و صام اليوم الثالث فابيض جسده كله ، فسميّت - ايام البيض -\r\nو مصطفى ع چون در مدينه شد همچنين روزه داشت ايام البيض و روز عاشورا تا هفتده ماه بر آمد ، آن گه روزهء ماه رمضان واجب كردند به اين آيت كه گفت :  كُتِبَ عَلَيْكُمُ الصِّيامُ  الى قوله  أَيَّاماً مَعْدُوداتٍ  ، و هر چند كه اين مجمل بود آيت ديگر مفسّر كرد گفت :\r\n شَهْرُ رَمَضانَ الَّذِي أُنْزِلَ فِيهِ الْقُرْآنُ  الى قوله -  فَمَنْ شَهِدَ مِنْكُمُ الشَّهْرَ فَلْيَصُمْهُ  - آنكه بفرمود . تا جملهء اين ماه روزه دارند آنجا كه گفت -  وَ لِتُكْمِلُوا الْعِدَّةَ  - و مصطفى ع بيان كرد و در شرح بيفزود گفت :\r\nصوموا الرؤيته و أفطروا الرؤيته\r\n\r\n","description":"","footnote":"","page_name":" 484 ","page_number":494},
  {"content":"\r\n\r\nفان غم عليكم الهلال فعدوا ثلثين .\r\nمعنى ديگر گفته‌اند  كَما كُتِبَ عَلَى الَّذِينَ مِنْ قَبْلِكُمْ  ميگويد - روزه بر شما چنان نبشتند كه بر جهودان و ترسايان و بر اهل ملتها ، كه شبهاى روزه چون بخفتنديد بر ايشان طعام و شراب و مباشرت اهل حرام بودى . ميگويد بر شما هم چنان حرام است بعد از نماز خفتن و خواب و اين در ابتداء اسلام بود ، پس منسوخ شد به آن آيت كه  أُحِلَّ لَكُمْ لَيْلَةَ الصِّيامِ . . .  الآية .\r\nآن گه گفت :  لَعَلَّكُمْ تَتَّقُونَ  - روزه بدان فرمود تا به پرهيزيد از طعام و شراب و مباشرت در حال روزه داشتن ، و اين تنبيهى عظيم است خلق را كه چون روزه دار را به حكم روزه از ملك مباح و شهوت راندن حلال مىباز دارند از ملك ديگران و حرامها اولىتر كه باز ايستند ، و از شهوت راندن به آن معنى باز داشتند تا مسالك شيطان در باطن روزه دار بسته شود ، و راه بوى فرو گيرد تا وسوسه نكند ، و اليه الاشارة\r\nبقول النبى صلّى اللَّه عليه و آله و سلم « ان الشيطان ليجرى من ابن آدم مجرى الدم فضيقوا مجاريه بالجوع »\r\nو\r\nقال صلى اللَّه عليه و آله و سلّم « الصّوم جنّة »\r\n أَيَّاماً مَعْدُوداتٍ  - اى كتب عليكم الصيام فى  أَيَّامٍ مَعْدُوداتٍ  - روزه بر شما نبشتند روزى چند شمرده ، سى روز يا بيست و نه روز ، و اين معدودات صيغتى است تقليل را ، عرب چيزى كه در ذكر اندك فرا نمايند گويند - معدوده ، و در قرآن  دَراهِمَ مَعْدُودَةٍ  و  أَيَّاماً مَعْدُودَةً  بر اين طريق است . ارباب معانى گويند :\r\n أَيَّاماً مَعْدُوداتٍ  تخفيفى است كه فرا پى تكليف داشت ، چون بندگان را بر روزه تكليف كرد و اين بار حكم بريشان نهاد ، اياما معدودات بگفت تا بر بنده آن تكليف گران نيايد ، و نظيره قوله تعالى  وَ جاهِدُوا فِي اللَّهِ حَقَّ جِهادِهِ  ثم قال بعده :  وَ ما جَعَلَ عَلَيْكُمْ فِي الدِّينِ مِنْ حَرَجٍ  .\r\n فَمَنْ كانَ مِنْكُمْ مَرِيضاً  - هر كه از شما بيمار بود و طاقت روزه ندارد يا در سفرى باشد و روزه بگشايد در آن سفر بر وى است كه هام شمار آن در روزگارى\r\n\r\n","description":"","footnote":"","page_name":" 485 ","page_number":495},
  {"content":"\r\n\r\nديگر روزه باز دارد ، اگر پيوسته خواهد و اگر گسسته هر دو رواست . وجوه و نظاير مرض در قرآن چهار است : - يكى بمعنى - شك - چنانك در اول سورة البقرة گفت  فِي قُلُوبِهِمْ مَرَضٌ  اى شك و در سورة التوبة  وَ أَمَّا الَّذِينَ فِي قُلُوبِهِمْ مَرَضٌ  اى شك ، و در سورة محمد صلّى اللَّه عليه و آله و سلم  رَأَيْتَ الَّذِينَ فِي قُلُوبِهِمْ مَرَضٌ  اى شكّ . وجه دوم مرض بمعنى - فجور - است چنانك در سورة الاحزاب به دو جايگه گفت :  فَيَطْمَعَ الَّذِي فِي قَلْبِهِ مَرَضٌ   لَئِنْ لَمْ يَنْتَهِ الْمُنافِقُونَ وَ الَّذِينَ فِي قُلُوبِهِمْ مَرَضٌ  اى فجور وجه سيم مرض بمعنى - جراحت - است چنانك در سورة النساء و در سورة المائدة گفت : -  وَ إِنْ كُنْتُمْ مَرْضى  اى جرحى ، وجه چهارم مرض بيمارى - است بعينه ، چنانك ، درين آيت گفت  فَمَنْ كانَ مِنْكُمْ مَرِيضاً  و در آن آيت ديگر  وَ مَنْ كانَ مَرِيضاً  اى من جميع الاوجاع ، در سورة النور و در سورة الفتح گفت  وَ لا عَلَى الْمَرِيضِ حَرَجٌ  و در سورة التوبة  لَيْسَ عَلَى الضُّعَفاءِ وَ لا عَلَى الْمَرْضى  يعنى من كان فى شيء من مرض .\r\n وَ عَلَى الَّذِينَ يُطِيقُونَهُ فِدْيَةٌ  - قراءة مدنى و ابن ذكوان از شامى مضاف است - فدية طعام - و قراءة هشام از شامى و نافع با جمع - مساكين - باقى  فِدْيَةٌ طَعامُ مِسْكِينٍ  - ميگويد و ايشان كه روزه توانند كه دارند و خواهند كه ندارند هر روز درويشى را فديهء دهند از طعام باز خريدن را ، و اين در ابتداء اسلام بود كه هر كس درين مخير بود ، اگر خواستى روزه داشتى ، و اگر نه بگشادى و هر روز را مدّى بدرويشى دادى .\r\nآن گه گفت :  فَمَنْ تَطَوَّعَ خَيْراً  - اگر كسى بطوع خويش برين مدّ بيفزايد نيكوست و پسنديده ، و اگر روزه دارد خود بهتر و نيكوتر ، و اين حكم پيش از آن بود كه آيت منسوخ شد ، پس چون  فَمَنْ شَهِدَ مِنْكُمُ الشَّهْرَ فَلْيَصُمْهُ  فرو آمد اين حكم منسوخ گشت ، و تخيير برخاست ، و بر ايشان كه روزه توانند و مقيم باشند واجب گشت ، و ثابت ، و مسافر را و بيمار را رخصت افطار بماند ، و پير ناتوان بى طاقت را افطار و فديه اين يك قول است . و قول ديگر  وَ عَلَى الَّذِينَ يُطِيقُونَهُ فِدْيَةٌ  .\r\n\r\n","description":"","footnote":"","page_name":" 486 ","page_number":496},
  {"content":"\r\n\r\nخاصه پيرانرا آمد ، مردان و زنان را كه طاقت روزه ميداشتند به تكلف و دشخوارى ، اللَّه تعالى ايشان را رخصت داد بافطار و فديه فرمود ، آن گه منسوخ شد اين حكم به دو سخن : - يكى اين كلمت كه  وَ أَنْ تَصُومُوا خَيْرٌ لَكُمْ  ، و ديگر -  فَمَنْ شَهِدَ مِنْكُمُ الشَّهْرَ - فَلْيَصُمْهُ  ، و سديگر قول آنست كه اين آيت جمله محكم است ، و هيچيز از آن منسوخ نه بر تقدير و على الذين كانوا يطيقونه - فى حال شبابهم و قوتهم ثم عجزوا عن الصوم فدية طعام مسكين ميگويد بر ايشان كه روزه مىتوانستند داشت و ميداشتند پس عاجز شدند و قوت‌شان ساقط گشت فديهء است از طعام دادن بدرويشى ، پس اگر برين بيفزايد و بيش از يك درويش طعام دهد ، يا بيش از يك مدّ آن به است ، و اگر جمع كند ميان روزه و فديه آن بهتر و نيكوتر ، و اگر يكى كند پس روزه اولىتر .\r\n إِنْ كُنْتُمْ تَعْلَمُونَ  اگر ميدانيد و مىدريابيد .\r\n\r\nفصل\r\nبدانك روزه ركنيست از اركان مسلمانى ، و سببى ظاهر است اندر تقديس طبيعت .\r\nو اندر شرايع انبياء عليهم السلام روزه مشروع بودست از عهد آدم تا روزگار مصطفى .\r\nو بمقتضى خبر : - روزه چهار يك ايمانست ، كه مصطفى ع گفت\r\nالصوم نصف الصبر و الصبر نصف الايمان\r\nو در روزه پنج چيز فريضه است و پنج چيز سنت : اما فريضه اول آنست كه ماه رمضان طلب كند تا بداند كه بر بيست و نه روزست يا بر سى روز ، و بر قول يك عدل اعتماد كند . اما به آخر رمضان كم از دو عدل نشايد كه گواهى دهند ، و اگر بشهرى ديگر ماه نو ديده باشند كه بشازده فرسنگ دور تر باشد روزه برين قوم واجب نيايد .\r\nدر آثار بيارند كه - كريب مولى ابن عباس گفت كه ام الفصل بنت الحارث مرا بشغلى بشام فرستاد پيش معاوية ، گفتا : - و شب آدينه ماه نو رمضان ديدند ، و مردم در روزه شدند ، و من روزه داشتم ، چون به مدينه باز آمدم ابن عباس از من پرسيد كه ماه نو كى ديدى ، گفتم شب آدينه ، ابن عباس گفت ما اندر مدينه شب شنبه ديديم\r\n\r\n","description":"","footnote":"","page_name":" 487 ","page_number":497},
  {"content":"\r\n\r\nگفتم معاويه و اهل شام كه ماه نو ديدند شما را كفايت نباشد ؟ و بدان كار نخواهيد كرد ؟ گفت نه ، كه مصطفى عليه السلام ما را چنين فرموده آن گه كريب را فرمود تا روزه دارد و اقتداء باهل مدينه كند . اين يك وجه است . از اصحاب شافعى . و وجه ديگر آنست كه چون بيك بقعه ماه نو ديدند حكم آن به همه عالم روانست - و همه بقاع در آن يكسانست ، و وجه اول درست تر است و اعتماد بر آنست ، چنان كه بيان كرديم .\r\nفريضهء دوم آنست - كه هر شب نيت كند ، چنانك بدل بينديشد و به زبان بگويد - اصوم غدا صوم رمضان فريضة للَّه تعالى - و اگر يك شب نيت فراموش كند - بمذهب شافعى روزهء وى درست نباشد ، و قضا بايد كرد . مصطفى ع گفت -\r\n« من لم ينو الصوم من الليل قبل الفجر فلا صوم له »\r\nاين حكم روزهء فرض است اما روزهء نافله روا باشد ، كه بروز نيت كند تا بوقت زوال .\r\nفريضهء سوم آنست - كه هيچيز به قصد به باطن نرساند و باطن آنست ، كه قرارگاه چيزى باشد ، چون دماغ و شكم و معده و مثانه ، و اگر نه به قصد باشد چون مگس كه در حلق پرد ، يا غبار راه يا آب مضمضه كه با كام جهد ، يا حجامت كند يا سرمه در چشم كشد ، و ميل در گوش برد و پنبه در احليل كند و اين هيچ چيز روزه باطل نكند و روزه باطل نشود .\r\nفريضهء چهارم آن است - كه مباشرت اهل نكند ، چندان كه عسل واجب كند ، و اگر به حال نسيان افتد روزه باطل نشود ، مصطفى ع گفت -\r\n« رفع عن امّتى الخطاء و النسيان و ما استكرهوا عليه »\r\nو اگر بشب مباشرت كند و غسل بعد از صبح كند ، روا باشد . و البتّه به هيچ طريق قصد آن نكند كه آب پشت وى جدا شود ، كه انزال چون به قصد بود بهر صفت كه باشد روزه باطل كند .\r\nفريضهء پنجم آنست - كه به قصد و اختيار قى نكند ، و اگر بى اختيار قى بوى در افتد ، روزه باطل نشود . و خيو منعقد كه از حلق بيرون آيد بسبب زكام روزه باطل نكند ، اما چون بر دهن آيد آن گه فرو بر روزه باطل كند .\r\nاما سنتهاى روزه : - تأخير سحور است ، و تعجيل فطور ، و روزه گشادن بخرما يا\r\n\r\n","description":"","footnote":"","page_name":" 488 ","page_number":498},
  {"content":"\r\n\r\nآب ، و سواك دست بداشتن بعد از زوال ، و در جمله خيرها كردن - چون صدقه دادن و قرآن خواندن ، و در مسجد معتكف بودن ، و قيام رمضان بپاى داشتن . مصطفى ع گفت -\r\n« من صام رمضان و قامه ايمانا و احتسابا غفر له ما تقدّم من ذنبه »\r\nگفت - هر كه ماه رمضان روزه دارد و اندر شب وى قيام آرد - چنانك روزه فريضه داند و قيام سنّت ، خداى عز و جل گناه گذشتهء وى بيامرزد ، و اين قيام رمضان نماز تراويح است :\r\nرسول خدا اندر ماه رمضان تراويح گزارد ، يك شب ، صحابه موافقت كردند ، و شب ديگر مردم مدينه رغبت نمودند ، چنانك مسجد پر گشت ، و رسول صلّى اللَّه عليه و آله و سلّم نماز تراويح گزارد ، شب سيم جمع مردم بسيار شد ، چنانك مسجد و كوى انبوهى گرفت . و رسول بيرون نيامد بگزاردن تراويح ، و گفت همى ترسم كه اين نماز فريضه گردد ، و كار بر امّت من دشخوار شود ، هر كسى تنها بگزارد ، و اين سنّت من است . اللَّه تعالى روزه فريضه كرد و من قيام سنّت نهادم . و اندر روزگار ابو بكر كه عهد صادقان و مخلصان بود ، تنها همى گزاردند ، چون بعهد عمر رسيد بترسيد كه اندرين سنت تقصير كنند ، گفت اين سنت آشكارا آريم و بجمع گزاريم تا زيادت رغبت مؤمنان باشد ، و غيظ منافقان ، صحابه را جمع كرد و نماز تراويح به جماعت گزاردند ، بيست ركعت به پنج امام ، هر امامى دو سلام همى گزاردند ، و بيشترين شب در نماز بودنديد ، كه اندر ميان ترويحات دعا و مناجات آوردند ، و به اين سبب مساجد روشن داشتنديد ، پس بروزگار ديگر خلفا بر آن سنت برفتند . شبى امير المؤمنين على ع اندر كوفه همى گشت در ماه رمضان مسجدها روشن همى ديد گفت - خداى عز و جل خوابگاه عمر روشن كناد چنانك مسجدها روشن كرد .\r\nو در فضيلت ماه رمضان - على الجملة در خبر مىآيد كه - مصطفى ع در آخر ماه شعبان خطبه كرد ، و گفت :\r\nيا ايها الناس قد اظلّكم شهر عظيم ، شهر اوّله رحمة و اوسطه مغفرة و آخره عتق من النّار ، شهر فيه ليلة خير من الف شهر ، من تقرّب الى اللَّه تعالى فيه بخصلة من خصال الخير كان كمن ادّى فريضة فيما سواه ( و من ادّى فيه فريضة كان كمن ادى سبعين فريضة فيما سواه ، و هو شهر الصبر ، و الصبر ثوابه الجنّة ،\r\n\r\n","description":"","footnote":"","page_name":" 489 ","page_number":499},
  {"content":"\r\n\r\nو هو شهر المساواة ، و شهر يزداد فيه رزق المؤمن ، من فطر صائما كان مغفرة لذنوبه ، و كان له اجره من غير ان ينقص من اجره شيئا . » قلنا يا رسول اللَّه ليس كلّنا يجد ما يفطر به الصائم ، قال رسول اللَّه « يعطى اللَّه هذا الثواب ، من فطر صائما على مذقة لبن او تمرة او شربة ماء ، و من اشبع صائما سقاه اللَّه من حوضى شربة لا يظمأ حتى يدخل الجنة و من خفّف عن مملوكه فيه ، غفر اللَّه له و اعتقه من النار ، فاستكثروا فيه من اربع خصال :\r\nخصلتين - ترضون بهما ربكم ، و خصلتين لا غنى بكم عنهما ، فامّا الخصلتان اللتان ترضون بهما ربكم : فشهادة - ان لا إله الا اللَّه ، و الاستغفار . و امّا اللّتان لا غنى بكم عنهما ، فتسألون اللَّه الجنة و تتعوّذون به من النار . »\r\n شَهْرُ رَمَضانَ . . .  الآية . . . - بنصب و رفع هر دو خوانده‌اند . نصب است بر آن معنى كه صوموا شهر رمضان . و رفع است ، بر آن معنى - كه ميقات صيامكم شهر رمضان - آن گه رمضان را به بزرگ تر چيز آئين نهاد گفت : آن ماه كه قرآن در آن فرو فرستادند . اينجا دو قول است : يكى آنك قرآن در ماه رمضان شب هفدهم كه بامداد آن جنگ بدر بود ، از حضرت خداى به آسمان دنيا فرو فرستادند ، و در خزانه نهادند در بيت العزة ، آن گه به بيست و سه سال نجم نجم ، سورة سورة و آيت آيت ، چنانك لايق حال بود ، و در خورد وقت به زمين ميفرستادند همانست كه جاى ديگر گفت -   إِنَّا أَنْزَلْناهُ فِي لَيْلَةِ الْقَدْرِ   ،  إِنَّا أَنْزَلْناهُ فِي لَيْلَةٍ مُبارَكَةٍ  - گفته اند - كه اين شب مبارك شب قدر است ، شب بيست و هفتم . و\r\nروى عن واثلة بن الاسقع ان النبى صلّى اللَّه عليه و آله و سلّم قال : « انزلت صحف ابراهيم اول ليلة من رمضان ، و انزلت التورية لست مضين من رمضان ، و انزل الانجيل لثلث عشرة خلت من رمضان ، و انزل الزبور لثمانى عشرة خلت من رمضان ، و انزل القرآن لاربع و عشرين خلت من رمضان » .\r\nقول ديگر آنست كه - انزل فيه القرآن - اى انزل القرآن بفرضه و فضله - ميگويد - ماه رمضان آنست كه قرآن فرستادند بفضل آن ، و فريضه گردانيدن آن بر مسلمانان .\r\nو قال داود بن ابى هند : قلت للشعبى - شهر رمضان الذى انزل فيه القرآن امّا كان ينزل عليه فى سائر السنة ؟ قال بلى - و لكن جبرئيل كان يعارض محمدا صلّى اللَّه عليه و آله و سلّم فى رمضان\r\n\r\n","description":"","footnote":"","page_name":" 490 ","page_number":500},
  {"content":"\r\n\r\nما نزل اللَّه فيحكم اللَّه ما يشاء ، و يثبت ما يشاء ، و ينسى ما يشاء .\r\nو اشتقاق قرآن از قرء - است و معنى قرء با هم آوردن است چيزى متفرق را ، يعنى كه قرآن سور و آيات و كلمات با هم آرد ، و جمع كند ، اين خود از روى ظاهر است - اما از روى حقيقت قرآن بدان خواندند كه هر چه مردم را بدان حاجت است از كار اين جهانى و آن جهانى ، و ترتيب معاش و معاد ايشان ، جمع كند و ايشان را به آن راه نمايد .\r\nاينست كه گفت - :  هُدىً لِلنَّاسِ  اى هاديا للناس ،  وَ بَيِّناتٍ مِنَ الْهُدى  اى - و آيات واضحات من الحلال و الحرام و الحدود و الاحكام ، اين قرآن سبب آشنايى و روشنايى است ، و سبب راه بردن و راه يافتن . اللَّه بحقيقت راهنماى مؤمنانست ، و قرآن سبب راه يافتن ايشانست ، كه در آن بيان حلال و حرام است ، و شرح حدود و احكام است ، و جدا كردن ميان حق و باطل . و فايدهء تكرار لفظ - هدى - بر مذاق اهل تحقيق آنست كه گفته‌اند -  هُدىً  بر دو ضرب است - : يكى هدايت عام بواسطهء راه ، چنانك گفت  ادْعُ إِلى سَبِيلِ رَبِّكَ  ديگر هدايت خاص بى واسطهء ، كه در ميان آيد چنانك گفت عز جلاله  ادْعُوا اللَّهَ  ، اول اشارت به منزل است ، و آخر اشارت به مقصد ، اول نشان راه رفتن است و راه بردن ، و آخر نشان رسيدن و بياسودن .\r\n فَمَنْ شَهِدَ مِنْكُمُ الشَّهْرَ فَلْيَصُمْهُ  - اى من حضر منكم بلده فى الشهر فليصم ما شهد منه ، و ان سافر فله الافطار . ميگويد هر كه ماه رمضان بوى درآيد و در شهر خويش مقيم باشد ، چندانك مقيم باشد از ماه تا روزه دارد ، و اگر در ميانهء ماه سفر كند بگشايد كه رواست . تأويل درست اينست و اختيار ابن عباس رض يدل ما\r\nروى ان النبى صلّى اللَّه عليه و آله و سلّم خرج عام الفتح صائما فى رمضان حتى اقام بالكدية افطر .\r\nآن گه حكم اهل عذر اعادت كرد گفت :  وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ  - از بهر آن كه در آيت پيش مقيم را نيز در عداد اهل عذر آورد و مخير كرد و در اين آيت تخيير مقيم منسوخ كرد و تخيير مسافر و بيمار باز گفت\r\n\r\n","description":"","footnote":"","page_name":" 491 ","page_number":501},
  {"content":"\r\n\r\nتا معلوم شود كه بيمار و مسافر را در رخصت افطار همان حكم است كه از پيش رفت .\r\nو در افطار مسافر علما را خلاف است كه عزيمت است يا رخصت ، جماعتى گفتند - عزيمت است و واجب ، چنانك اگر كسى در سفر روزه دارد ، چون مقيم شود قضا بايد كرد .\r\nو دليل ايشان آنست كه مصطفى صلّى اللَّه عليه و آله و سلم گفت\r\n« ليس من البرّ الصيام فى السفر »\r\n، و در آثار صحابه است - « الصائم فى السفر كالمفطر فى الحضر » ، و بيشترين فقها و اهل علم بر آنند كه - رخصت - است اگر كسى روزه دارد در سفر فريضه گزارد ، و به روى قضا نيست و اگر بگشايد رواست ، كه رخصت خداست ، و صدقهء وى بر بندگان و تخفيف ايشان ، و دليل برين خبر جابر است ،\r\nقال « كنا مع النبى صلى اللَّه عليه و آله و سلّم فى سفر فمنّا الصائم و منا المفطر ، فلم يكن بعضنا يعيب على بعض »\r\n- و\r\nعن عائشة : - ان حمزة بن عمرو قال يا رسول اللَّه ! انى كنت اسرد الصوم أ فاصوم فى السفر ؟ قال ان شئت فصم ، و ان شئت فافطر . »\r\nو\r\nفى رواية اخرى - قال يا رسول اللَّه - أجد بى قوة على الصيام فى السفر ، فهل علىّ جناح ؟ قال هى رخصة من اللَّه ، فمن اخذها فحسن ، و من احبّ ان يصوم فلا جناح عليه . » -\r\nو كسى كه در سفر از روزه داشتن رنجور مىشود در حق وى آن فاضلتر و نيكوتر كه بگشايد ، كه رسول بسفرى بوده در ماه رمضان ، و ياران همه به روزه بودند ، نماز ديگر رسول را گفتند - كه ياران همه برنج رسيدند ، و بى طاقت شدند ، رسول قدحى آب بخواست و بياشاميد ، و مردم همه در وى مىنگريستند . پس قومى بگشادند و قومى نه ، مصطفى صلّى اللَّه عليه و آله و سلم گفت ايشان را كه نگشادند -\r\n« اولئك العصاة »\r\nو بروايتى ديگر گفت -\r\n« ذهب المفطرون اليوم بالاجر . »\r\nو سئل ابن عمر عن الصوم فى السفر ؟ فقال - أ رأيت لو تصدقت على رجل بصدقة فردّها عليك الم تغضب ؟ قيل نعم . قال - فانها صدقة من اللَّه عز و جل تصدّق بها عليكم . » و حد سفر كه افطار در آن مباح است - شازده فرسنگ است - هر چه كم ازين بود افطار در آن نشايد و مسافر كه در سفر معصيت باشد بمذهب امام مطلبى البته روانيست كه روزه بگشايد ، يا رخصتى از رخصتهاى سفر بر كارگيرد .\r\n يُرِيدُ اللَّهُ بِكُمُ الْيُسْرَ . . .  - اللَّه تعالى بشما آسانى ميخواهد و دژوارى « 1 »\r\n\r\n\r\n","description":"","footnote":"\r\n( 1 ) دژوارى : فى نسخة الف ، دشخوارى فى نسختين ج و د .\r\n","page_name":" 492 ","page_number":502},
  {"content":"\r\n\r\nنميخواهد ، كه در حال بيمارى و سفر شما را رخصت افطار داد ، وانگه از همه سال بيك رمضان رضا داد ، و اين محاباها ارزانى داشت .\r\n وَ لِتُكْمِلُوا الْعِدَّةَ  - و فرمود تا شما را تمام كنيد ، كه مسلمانى بر پنج چيز بنا كرده‌اند : - شهادت و نماز و زكات و روزه و حج ، تا شما را اين پنج ركن تمام كنيد معنى ديگر  وَ لِتُكْمِلُوا الْعِدَّةَ  - فرمود تا شمار سى روز رمضان به روزه تمام كنيد يا شب سييم ماه بينيد . سديگر معنى  وَ لِتُكْمِلُوا الْعِدَّةَ  فرمود تا شمار آنچه بعذر بيمارى و سفر روزه گشاديد قضاء آن بوقت خويش تمام كنيد .  وَ لِتُكْمِلُوا . . . \r\nبتشديد و لتكملوا بتخفيف هر دو خوانده‌اند بتشديد قراءة بو بكر و يعقوب است ، باقى بتخفيف خوانند ، و تشديد در لفظ تأكيد است در معنى  وَ لِتُكَبِّرُوا اللَّهَ عَلى ما هَداكُمْ  - اين تكبير شب فطر است كه ماه نو شوال بينند ، تا آن گه كه امام در نماز عيد شود .  وَ لَعَلَّكُمْ تَشْكُرُونَ  ميگويد - خداوند خويش را به تكبير در عيد ببزرگى بستائيد ، و به بىعيبى ياد كنيد ، و بر راه نمونى وى و يارى دادن وى از وى آزادى كنيد .\r\n\r\nالنوبة الثالثة :\r\n- قوله تعالى :  يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ  - به زبان اشارت و بيان حكمت ميگويد - اى شما كه مؤمنانيد ! روزه كه بر شما نبشته شد از آن نبشته شد كه همه مهمان حق خواهيد بود ، فردا در بهشت خواهد تا مهمانان گرسنه بمهمانى برد كه كريمان چون كسى را بمهمانى برند دوست دارند كه مهمان گرسنه باشد تا ضيافت بدل مهمانان شيرين‌تر بود . رب العالمين بهشت و هر چه در آنست مؤمنانرا آفريد كه هيچيز از آن وى را به كار نيست و به آن محتاج نيست .\r\nپير صوفيان دعوتى ساخت پس هيچكس نرفت ، آن پير دست برداشت گفت - بار خدايا اگر بندگان خود را فردا به آتش فرستى آن بهشت و آن نعيم بر كمال چون سفرهء من باشد ! نواى سفره در آنست كه خورنده بر سر آنست . آرى ! هر چه خزائن نعمت\r\n\r\n","description":"","footnote":"","page_name":" 493 ","page_number":503},
  {"content":"\r\n\r\nاست رب العالمين همه براى مؤمنان و خورندگان آفريد كه خود نخورد ، ازينجا گفت عز جلاله « الصوم لى » . قال بعضهم - يعنى الصمدية لى لا آكل و لا اشرب - صمديت مراست كه نه خورم و نه آشامم ، و أنا اجزى به - روزه داران را خود پاداش دهم بى حساب ، كه ايشان موافقت ما طلب كرده‌اند از روى ناخوردن ، و دوستى ما خواسته‌اند ، كه اول مقامى در دوستى موافقت است ، اكنون ميدان كه چون موافقت تو مر فريشتگان را بآمين گفتن در آخر سورة الحمد حاصل شود ، گناه گذشته و آيندهء تو بيامرزند - چنانك در خبر است پس موافقت تو اللَّه را بناخوردن ، هر چند كه ناخوردن تو تكلّفى است و وقتى ، ناخوردن اللَّه صفتى است و ازلى ، ميدان كه از آن چه شرف و كرامت به تو باز گردد در دل و دين .\r\nو گفته‌اند - « الصّوم لى » - اضافت روزه با خود كرد تا دست خصمان از آن كوتاه كند ، فردا در قيامت چون خصمان گرد تو بر آيند ، و عبادتهاى تو به آن مظالم كه در گردن دارى بردارند ، رب العالمين آن روزهء تو در خزينهء فضل خود ميدارد ، و خصمان ترا مىگويد - اين آن منست ، شما را ور آن دستى نه - پس بعاقبت به تو باز دهد ، گويد - اين اضافت از بهر آن با خود كردم تا از بهر تو نگه دارم .\r\nحكمتى ديگر گفته‌اند روزهءدار را ، يعنى تا خداوندان نعمت حال درويشان و گرسنگى ايشان بدانند و با ايشان مواسات كنند ، از اينجا بود كه مصطفى را از اول يتيم كرد تا يتيمان را نيكو دارد ، پس غريب كرد تا غريبى خود ياد آورد ، و بر غريبان رحمت كند ، و بى مال كرد وى را تا درويشان را فراموش نكند .\r\n با تو در فقر و يتيمى ما چه كرديم از كرم * تو همان كن اى كريم از خلق خود با خلق ما\r\nمادرى كن مر يتيمان را بپرورشان بلطف * خواجگى كن سائلان را طمعشان گردان وفا \r\nروزهء عامّه مؤمنان به زبان شريعت شنيدى ، اكنون روزهء جوانمردان طريقت به زبان اهل حقيقت بشنو ، و ثمره و سرانجام آن بدان : - چنانك تو تن را به روزه دارى و از طعام و شراب بازدارى ، ايشان دل را به روزه درآرند ، و از جمله مخلوقات بازدارند . تو از بامداد تا شبانگاه روزه دارى ، ايشان از اول عمر تا آخر عمر روزه دارند ، ميدان روزهء تو يك روز است ، ميدان روزهء ايشان يك عمر . يكى پيش شبلى در آمد شبلى او را گفت -\r\n\r\n","description":"","footnote":"","page_name":" 494 ","page_number":504},
  {"content":"\r\n\r\nتحسن ان تصوم الابد ؟ - تو توانى كه روزهء ابد دارى ؟ گفت - اين چون باشد ؟ شبلى گفت - همه عمر خويش يك روز سازى و به روزه باشى و پس بديدار خداى بگشايى .\r\nخداوندان يافت و جوانمردان طريقت گفته‌اند كه - صوموا لرؤيته و افطروا لرؤيته - اين‌ها از روى اشارت كنايت از حق است جل جلاله ، بسا فرقا كه ميان روزه داران بود ، فردا آن كس كه بنفس روزه داشت شراب سلسبيل و زنجبيل بيند از دست فريشتگان و ولدان ، چنانك گفت  وَ يُسْقَوْنَ فِيها كَأْساً كانَ مِزاجُها زَنْجَبِيلًا  . و آن كس كه بدل روزه داشت شراب طهور گيرد ، در كأس محبت بر بساط قربت از يد صفت ، چنانك گفت  وَ سَقاهُمْ رَبُّهُمْ شَراباً طَهُوراً  . شراب و اىّ شراب . شرابى كه هر كه از آن جرعهء چشيد جانش در هواى فرد انيّت بپريد ، شرابى كه از آن بوى وصل جانان آيد ، گرد و صد جان در سر آن كنى شايد ، شرابى كه مهر جانان بر آن مهر نهاده ، همه مهرها در آن يك مهر بداده ، همه آرزوها در آن آرزو بينداخته ، دو جهان و نيز دل و جان باميد آن باخته ، پير طريقت گفت : - الهى ! ما را برين درگاه همه نياز روزى بود كه قطرهء از آن شراب بر دل ما ريزى ؟ تا كى ما را بر آب و آتش بر هم آميزى ؟ اى بخت ما ! از دوست رستخيزى !  شَهْرُ رَمَضانَ . . .  - الآية أى أتاكم شهر رمضان - ميگويد اينك ماه رمضان اقبال كرد بر دوستان ، ماهى كه هم بشويد هم بسوزد : بشويد به آب توبه دلهاى مجرمان ، بسوزد به آتش گرسنگى تنهاى بندگان . اشتقاق - رمضان - از - رمضان - است يا از - رمض - اگر از - رمضا - است آن سنگ گرم باشد كه هر چه بر آن نهند بسوزد ، و اگر از - رمض - است باران باشد كه بهر چه رسد آن را بشويد . مصطفى را پرسيدند كه رمضان چه باشد ؟ گفت - ارمض اللَّه فيه ذنوب المؤمنين و غفرها لهم - انس مالك گفت - از رسول خدا شنيدم كه گفت -\r\n« هذا رمضان قد جاء ، تفتح فيه ابواب الجنة و تغلق فيه ابواب النار ، و تغل فيه الشياطين ، من ادرك رمضان فلم يغفر له فمتى ؟ »\r\nو\r\nقال صلّى اللَّه عليه و آله و سلّم - « لو اذن اللَّه للسماوات و الارض ان تتكلّما لبشّرتا صوّام رمضان بالجنة » .\r\nاى مسكين كه قدر اين نعمت نمىدانى ، هر كجا در عالم نواختى است و شرفى در كنار\r\n\r\n","description":"","footnote":"","page_name":" 495 ","page_number":505},
  {"content":"\r\n\r\nتو نهادند ، و تو از آن بىخبر ، اسلام كه از همه ملتها برتر است و بهتر دين تو آمد ، قرآن كه از همه كتابها عزيزتر است كتاب تو . مصطفى كه سيد ولد آدم است و چشم و چراغ مملكت ، و پيشرو جهانيان در قيامت رسول تو ، كعبه كه شريفترين بقعهاست قبلهء تو ، ماه رمضان كه از همه ماهها فاضلتر است و شريفتر ماه تو و موسم معاملت تو ، ماهى كه در آن ماه معاصى مغفور و شياطين مقهور بهشت درو آراسته ، و درها گشاده و درهاى دوزخ درو بسته ، و بازار مفسدان درو شكسته ، و اعمال مطيعان باخلاص پيوسته ، و گناهان گذشته و آلودگى نبشته در آن سوخته .\r\nامير المؤمنين على عليه السّلام گفت - اگر اللَّه خواستى كه امت احمد را عذاب كند ماه رمضان بايشان ندادى ، و نه سورة   قُلْ هُوَ اللَّهُ أَحَدٌ   . خداوندان معرفت را اينجا رمزى ديگر است : گفتند - رمضان از آن گفتند - كه رب العزة در اين ماه دلهاى عارفان از غير خود بشويد ، پس به مهر خود بسوزد ، گه در آتش دارد گه در آب ، گه تشنه و گه غرقاب ، نه غرقه سيراب و نه تشنه را خواب ، و زبان حال ايشان ميگويد :\r\n گر بسوزد گو بسوز و ور نوازد گو نواز * عاشق آن به كوميان آب و آتش در بود\r\nتا بدان اول بسوزد پس بدين غرقه شود * چون ز خود بى خود شود معشوقش اندر بر بود \r\nاينست كه پير طريقت گفت : حين سئل عن الجمعية - فقال - ان يقع فى قبضة الحق ، و من وقع فى قبضة الحق ، احترق فيه و الحق خلفه .\r\n در عشق تو بى سريم سرگشته شده * وز دست اميد ما سر رشته شده\r\nمانند يكى شمع بهنگام صبوح * بگداخته و سوخته و كشته شده \r\n\r\nالنوبة الاولى\r\n- قوله تعالى :  وَ إِذا سَأَلَكَ  - و چون پرسند ترا  عِبادِي عَنِّي  رهيكان من از من  فَإِنِّي قَرِيبٌ  من نزديك ام ،  أُجِيبُ  پاسخ ميكنم  دَعْوَةَ الدَّاعِ  خواندن خواننده را . « اذا دعاني » هر گه كه مرا خواند ،  فَلْيَسْتَجِيبُوا لِي  ايدون بادا كه پاسخ كنند رهيكان من چون ايشان را فرمايم ،  وَ لْيُؤْمِنُوا بِي  و به من\r\n\r\n","description":"","footnote":"","page_name":" 496 ","page_number":506},
  {"content":"\r\n\r\nبگروند چون ايشان را خوانم .  لَعَلَّهُمْ يَرْشُدُونَ 186  تا بر راستى و راه راست بمانند .\r\n أُحِلَّ لَكُمْ . . .  - حلال كرده آمد شما را  لَيْلَةَ الصِّيامِ  در آن شب كه ديگر روز آن روزه خواهيد داشت  الرَّفَثُ إِلى نِسائِكُمْ  رسيدن بزنان خويش  هُنَّ لِباسٌ لَكُمْ  ايشان آرام شمااند  وَ أَنْتُمْ لِباسٌ لَهُنَّ  و شما آرام ايشانيد  عَلِمَ اللَّهُ  بديد خدا و بدانست و خود دانسته بود  أَنَّكُمْ كُنْتُمْ تَخْتانُونَ أَنْفُسَكُمْ  كه شما كژ رفتيد در خويشتن  فَتابَ عَلَيْكُمْ  توبه داد شما را بر آنچ كرديد  وَ عَفا عَنْكُمْ  و عفو كرد شما را ،  فَالْآنَ  از اكنون  بَاشِرُوهُنَّ  مىرسيد بايشان ،  وَ ابْتَغُوا  و مىجوئيد  ما كَتَبَ اللَّهُ لَكُمْ  آنچ خداى شما را روزى نبشت ،  وَ كُلُوا وَ اشْرَبُوا  و ميخوريد و مىآشاميد  حَتَّى يَتَبَيَّنَ لَكُمُ  تا آن گه كه پيدا شود شما را  الْخَيْطُ الْأَبْيَضُ  تيغ روز  مِنَ الْخَيْطِ الْأَسْوَدِ  از دامن شب  مِنَ الْفَجْرِ  از بام كه شكافد از شب ،  ثُمَّ أَتِمُّوا الصِّيامَ إِلَى اللَّيْلِ  پس آن گه روزهء خويش تمام كنيد تا شب ،  وَ لا تُبَاشِرُوهُنَّ  و بزنان خود مىرسيد  وَ أَنْتُمْ عاكِفُونَ فِي الْمَساجِدِ  تا معتكف باشيد در مسجدها ،  تِلْكَ حُدُودُ اللَّهِ  اين اندازهاست كه خداى نهاد در دين خويش  فَلا تَقْرَبُوها  گرد آن مگرديد بدر گذاشتن  كَذلِكَ يُبَيِّنُ اللَّهُ  چنين پيدا مىكند اللَّه  آياتِهِ لِلنَّاسِ  نشانهاى پسند خويش مردمان را  لَعَلَّهُمْ يَتَّقُونَ 187  تا از خشم و ناپسندى وى باز پرهيزند .\r\n\r\nالنوبة الثانية\r\n- قوله تعالى :  وَ إِذا سَأَلَكَ عِبادِي  الآية . . . - مفسّران گفتند چون آيت آمد كه  وَ قالَ رَبُّكُمُ ادْعُونِي أَسْتَجِبْ لَكُمْ  ياران گفتند - يا رسول اللَّه اكنون كه ما را بدعا فرمودند كى خوانيم و چون خوانيم ؟ بروز خوانيم يا بشب ؟ بآواز\r\n\r\n","description":"","footnote":"","page_name":" 497 ","page_number":507},
  {"content":"\r\n\r\nبلند خوانيم يا نرم خوانيم ؟ نزديك است تا براز خوانيم ؟ يا دور است تا بآواز خوانيم ؟\r\nرب العزة بجواب ايشان اين آيت فرستاد  وَ إِذا سَأَلَكَ عِبادِي عَنِّي . . .  - آورده‌اند در بعضى كتب كه چون موسى عليه السّلام با حق مناجات كرد گفت - بار خدايا ! دورى تا ترا بآواز خوانم ؟ يا نزديكى تا براز خوانم ؟ جواب آمد - كه اى موسى ! اگر دورى را حدى بنهم هرگز به آن نرسى ، و اگر نزديكى را حدّى بنهم طاقت ندارى ، و زير بار عظمت و جلال ما پست شوى .\r\nپير طريقت - ازينجا گفت : - الهى از نزديك نشانت ميدهند و برتر از آنى ، وز دورت مىپندارند و نزديك‌تر از جانى ، موجود نفسهاى جوانمردانى ، حاضر دلهاى ذاكرانى . ملكا ! تو آنى كه خود گفتى و چنانك گفتى آنى . بشنو لطيفهء نيكو درين آيت : گفتند سؤال هر روندهء دليل حال او باشد ، قومى را همه انديشهء مخلوقات و محدثات گرفته بود و ز همت دون چندان در مصنوعات آويختند كه خود پرواى صانع نداشتند ، و با حقيقت معرفت او نپرداختند ، تا يكى از روح پرسيد ، يكى از كوه ، يكى از مال غنيمت ، يكى از حال يتيمان ، يكى از خمر و قمار ، يكى از عذر زنان ، لا جرم جواب همگنان بواسطه داد چنانك گفت -   يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ   الآية  وَ يَسْئَلُونَكَ عَنِ الرُّوحِ ، قُلِ الرُّوحُ مِنْ أَمْرِ رَبِّي  الآية .  وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً  .\r\nاى سيد سادات و اى مهتر كائنات ! ايشان كه فرمود از ما با ديگرى پرداختند ، و به قدر همت خود سؤال كردند ، همه را تو اى محمد جواب ده ! و مقصودهاشان در كنار نه ، باز قومى كه از ما پرسند و از دوستى ما با ديگرى نپردازند ، تخصيص و تشريف ايشان را بجواب واسطه از ميان بردارم به خودى خودشان جواب دهم .\r\n فَإِنِّي قَرِيبٌ  - نگفت قل انّى قريب - آن گه در تشريف بيفزود گفت :  عِبادِي  بندگان من ، رهيكان من ، اضافت ايشان با خود كرد ، اگر كعبهء سنگين را بآنچ رقم اضافت به روى كشيد و گفت -  طَهِّرْ بَيْتِيَ  چندان شرف يافت كه مطاف جهانيان و قبلهء عالميان گشت ، و از هر جبّارى كه قصد آن كرد آزاد شد . پس بندهء مؤمن با معرفت\r\n\r\n","description":"","footnote":"","page_name":" 498 ","page_number":508},
  {"content":"\r\n\r\nو توحيد چون اين رقم تخصيص و اضافت به روى كشيد اولىتر كه بكرامتها و رتبتها رسد و گفته‌اند - كه عبد بر دو قسم است يكى آنست كه اين نام بر وى افتاد از طريق ايجاد و تسخير ، و برين معنى گفت اللَّه جل جلاله -  إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً  ، و برين اعتبار مؤمن و كافر و صديق و زنديق را - عبد - گويند .\r\nو قسم ديگر آنست كه اين نام به روى افتاد از طريق تخصيص و تشريك ، چنانك گفت -  وَ إِذا سَأَلَكَ عِبادِي عَنِّي  الآية . . . -  إِنَّ عِبادِي لَيْسَ لَكَ عَلَيْهِمْ سُلْطانٌ  الآية ،   أَسْرى بِعَبْدِهِ   الآية ، و  عِبادُ الرَّحْمنِ  الآية . . . ، و برين اعتبار اگر فاسقى را گويند يا كافرى را كه وى بندهء خدا نيست كه بندهء طاغوت است ، و بندهء هوى و شهوت روا باشد - و به قال اللَّه عز و جل  وَ عَبَدَ الطَّاغُوتَ  و\r\nقال النبى - « تعس عبد الدرهم » .\r\n أُجِيبُ دَعْوَةَ الدَّاعِ إِذا دَعانِ  - اين باز كرامتى ديگر است وابندگان ، و فضلى ديگر ، كه اجابت خود در خواندن و دعا كردن ايشان بست ، نه در اخلاص اعمال ايشان . تا اگر مفلسى باشد يا عاصيى كه از سر ندامت و شكستگى بى بضاعت طاعت او را خواند ، نوميد نباشد ، و خواندن بنده مر خداى را سه روى دارد - هر سه دعا گويند :\r\nاول آنست كه به روى ثنا گويد و به پا كى بستايد ، و بيگانگى وى اقرار دهد ، چنانك گويد « انت اللَّه لا إله انت ، ربنا لك الحمد » هذا و امثاله ، و اليه الاشارة\r\nبقوله صلّى اللَّه عليه و آله و سلّم - « و الدعاء هو العبادة » .\r\nديگر وجه آنست كه بنده عفو خواهد و مغفرت و رحمت ، گويد - « اغفر لى و ارحمنى و اعف عنى و اهدنى . » و من ذلك قوله تعالى  اهْدِنَا الصِّراطَ الْمُسْتَقِيمَ  . سديگر وجه آنست كه حظّ دنيوى خواهد - گويد ارزقنى مالا و ولدا . ، اين هر سه قسم را دعا گويند ، كه بنده باوّل در همه خداى را خواند و گويد - « يا اللَّه ! يا رحمن ! يا رب ! » اما معنى آيت ، گفته‌اند : - كه خاص است اگر چه بر لفظ عام است ميگويد خواندن خواننده را پاسخ كنم ، هر گه كه خواند . يعنى خواندن او به شرط خويش باشد و در اجابت وى خيرت بود . و دليل برين تخصيص آنست كه مصطفى ع گفت .\r\n« ما من مسلم دعا اللَّه عز و جل بدعوة ليس فيها قطيعة رحم و لا اثم الّا اعطاه بها احدى خصال ثلث :\r\n\r\n","description":"","footnote":"","page_name":" 499 ","page_number":509},
  {"content":"\r\n\r\nامّا ان يعجل دعوته ، و امّا ان يدخر له فى الآخرة ، و امّا ان يدفع عنه من الشر مثلها ، قالوا يا رسول اللَّه اذ انكثر ، قال اللَّه اكثر .\r\nو\r\nعن ابى هريره ، قال - قال رسول اللَّه صلّى اللَّه عليه و آله و سلّم : - ما قال عبد قطّ يا ربّ ثلاثا الّا قال اللَّه عز و جل - لبيك عبدى ، سل فيعجّل من ذلك ما شاء و يؤخر ما شاء .\r\nو\r\nعن جابر قال قال رسول اللَّه صلى اللَّه عليه و آله و سلّم - يدعو اللَّه بعبده يوم القيمة فيقفه بين يديه ، فيقول عبدى ! انّى امرتك ان تدعونى ، و وعدتك ان استجيب لك فهل كنت تدعونى ؟ فيقول نعم يا رب ! كنت ادعوك ، فيقول - كنت ترى لبعض دعائك اجابة و بعضه لا ترى له اجابة ، فيقول نعم يا رب ! فيقول - اما انّك ما دعوتنى بدعوة قطّ الّا استجبتها لك ، فاما اكون عجلتها لك فى الدنيا و امّا ذخرتها لك فى الآخرة ، أ ليس دعوتنى يوم كذا و كذا فى حاجة اقضيها فقضيتها فيقول نعم يا ربّ ! فيقول انى ذخرت لك فى الجنة كذا و كذا . فلا يدعو اللَّه دعوة دعا بها عبده المؤمن فى الدنيا الّا بيّن له ما عجّل له و ما ذخّر ، قال فبينا العبد فى ذلك الموقف ، يقول يا ليت لم يعجل لى من دعائى شىء .\r\nو شرط دعا آنست ، كه بنده در حال دعا شكسته دل باشد و اندهگن ، و دعا كه كند بتضرّع و زارى كند با رهبت و خشيت ، لقوله تعالى -  ادْعُوا رَبَّكُمْ تَضَرُّعاً وَ خُفْيَةً .  آنست كه دعا بسرّ كند ، و بآهستگى و شكستگى ، نه بآواز بلند ، كه آواز بلند در دعا اعتداست ، و اللَّه تعالى اعتداء در دعا دوست ندارد . يقول تعالى  إِنَّهُ لا يُحِبُّ الْمُعْتَدِينَ  .\r\nو\r\nقال ابو موسى الاشعرى : - قدمنا مع رسول اللَّه - فلما دنونا من المدينة كبّر الناس و رفعوا اصواتهم - فقال صلّى اللَّه عليه و آله و سلّم « يا ايها الناس انكم لن تدعو أصم و لا غائبا »\r\nو ازينجاست كه رب العالمين زكريا را بآواز نرم در دعا بستود گفت :  إِذْ نادى رَبَّهُ نِداءً خَفِيًّا  .\r\nو از آداب دعا آنست كه طاعتى و صدقهء فرا پيش دارد ، كه مردى از مصطفى ص دعا خواست ، رسول گفت -\r\nاعنى على كثرة الركوع و السجود ،\r\nديگرى آمد و دعا خواست گفت\r\n« و هل أتيت بجناح الدعاء ؟ » يعنى الصدقة - .\r\nو از آداب دعا - الحاح - است\r\nفقد قال ص - « انّ اللَّه يحب الملحين فى الدعاء » ،\r\nو\r\nكان يقول « يا من لا يبرمه الحاح الملحّين و از آداب دعا - تعميم - است فانه ص - سمع رجلا يقول - اللهم اغفر لى !\r\n\r\n","description":"","footnote":"","page_name":" 500 ","page_number":510},
  {"content":"\r\n\r\nفقال « عم و لا تخص ! » ،\r\nو\r\nعن انس بن مالك - قال رسول اللَّه - « ان العبد ليدعو اللَّه و هو يحبّه » - قال : « فيقول يا جبريل ! اقض لعبدى هذا حاجته و اخّرها فانى احب ان لا ازال اسمع صوته و انّ العبد ليدعوا اللَّه و اللَّه يبغضه ، فيقول اللَّه عز و جل يا جبريل اقض لعبدى هذا حاجته باخلاصه ، و عجّلها فانى اكره ان اسمع صوته » و عن يحيى بن سعيد القطان قال - رأيت الحق فى المنام فقلت - الهى كم ادعوك و لا تجيبنى ! فقال - يا يحيى لانى احب ان اسمع صوتك »\r\nو\r\nعن ربيعة بن وقاص عن النبى صلّى اللَّه عليه و آله و سلم قال - ثلاث مواطن لا تردّ فيها دعوة العبد : - رجل يكون فى برّية حيث لا يراه احد ، فيقوم فيصلّى فيقول اللَّه تعالى لملائكته : - أرى عبدى هذا يعلم انّ له ربا يغفر الذنوب ، فانظروا ما يطلب - فتقول الملائكة ، اى رب ! رضاك و مغفرتك ، فيقول : - اشهدوا انى قد غفرت له . و رجل يكون معه فيفرّ عنه اصحابه و يثبت هو فى مكانه ، فيقول اللَّه للملائكة - انظروا ما يطلب عبدى ؟ فتقول الملائكة بذل مهجة نفسه لك و يطلب رضاك و مغفرتك ، فيقول - اشهدوا انّى قد غفرت له . و رجل يقوم من آخر الليل فيقول اللَّه - أ ليس قد جعلت الليل سكنا و النوم سباتا ، فقام عبدى هذا مصلّى و يعلم ان له ربا ، فيقول اللَّه لملائكة - انظروا ما يطلب عبدى ، فتقول الملائكة - رضاك و مغفرتك ، فيقول - اشهدوا انى قد غفرت له »\r\nو\r\nعن جابر قال رسول اللَّه صلّى اللَّه عليه و آله و سلّم « و الذى نفسى بيده انّ العبد ليدعو اللَّه و أنّه عليه غضبان ، فيعرض عنه ثم يدعوه فيعرض عنه ثم يدعوه ، فيقول اللَّه تعالى للملائكة ، ان عبدى لن يدعو غيرى فقد استحييت منه ، كم يدعونى و اعرض عنه ، اشهدكم انى قد استجبت له »\r\nو در خبرست كه مردى در مسجد رسول صلى اللَّه عليه و آله و سلّم دعا ميكرد و رسول در وى مى نگريست و تبسّم ميكرد ، گفتند : - يا رسول اللَّه چرا تبسم كردى ؟ گفت - عجب آمد مرا دعاء اين مرد ، يك بار بگفت كه يا ربّ ، اللَّه يك بار گفت كه « لبيك » پس دو بار بگفت كه - يا رب ! اللَّه دو بار بگفت كه - لبيك - پس سه بار بگفت كه « يا رب ! » اللَّه سه بار بگفت كه - لبيك .\r\nو\r\nعن عبد اللَّه بن عمر قال قال رسول اللَّه صلى اللَّه عليه و آله و سلّم : - « من فتحت له منكم ابواب الدعاء فتحت له ابواب الرحمة ، و ما سئل اللَّه شيئا احبّ اليه من ان يسئل العافية ، انّ الدعاء ينفع بما نزل ، و ممّا لم ينزل ، فعليكم عباد اللَّه بالدعاء »\r\n\r\n","description":"","footnote":"","page_name":" 501 ","page_number":511},
  {"content":"\r\n\r\nو\r\nعن واثلة بن الاسقع - قال قال رسول اللَّه صلى اللَّه عليه و آله و سلّم - اربعة لا ترد دعوتهم : - امام عادل : و دعوة المريض ، و دعوة المرء المسلم لاخيه بالغيب ، و دعوة الوالد لولده .\r\nو\r\nعن ابى هريرة قال قال رسول اللَّه صلى اللَّه عليه و آله و سلّم : - « ثلاثة لا ترد دعوتهم ، الامام العادل و الصائم حين يفطر ، و دعوة المظلوم ، تحمل على الغمام تفتح لها ابواب السماء ، و يقول الرب عز و جل : - لا نصرتك و لو بعد حين . و فى رواية الذاكر اللَّه كثيرا ، مكان قوله - و الصائم حين يفطر . »\r\n أُجِيبُ دَعْوَةَ الدَّاعِ  - خداوندان معانى گفتند : - اين تشريف است و تخفيف و آنچه گفت  فَلْيَسْتَجِيبُوا لِي  تكليف است و تشديد ، چون بعز خويش دانست كه بار حكم و تكليف بر بنده مىنهد ، نخست او را بشارت داد به اين كرامت و نواخت كه گفت  أُجِيبُ دَعْوَةَ الدَّاعِ  ، تا بنده به اين بشارت و كرامت آن بار حكم و تكليف بر وى آسان شود . و نظير اين در قران فراوانست : -  يا أَيُّهَا الَّذِينَ آمَنُوا ارْكَعُوا وَ اسْجُدُوا  و قال تعالى  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  هذا و امثاله .\r\n فَلْيَسْتَجِيبُوا لِي وَ لْيُؤْمِنُوا بِي  - هر چند كه استجابت و ايمان بمعنى متقارب اند ، امّا فرق آنست كه استجابت به حكم استعمال در اعمال جوارح ظاهر رود ، و ايمان در اعتقاد دل . و گفته‌اند - استجابت بنده قول « لا إله الا اللَّه » است - على ما روى فى بعض الكتب - ان اللَّه عز و جل قال لملائكته - ادعوا لى عبادى ، قالوا يا رب كيف و السماوات السبع دونهم و العرض فوق ذلك ! قال - انهم اذ قالوا لا إله الا اللَّه ، فقد استجابوا لى . و قال بعض المفسرين  فَلْيَسْتَجِيبُوا لِي  اى فليجيبوا نى - اى فى ما افترضت عليهم و تعبدتهم به من الايمان بى و برسولى و الطاعة لى .\r\nاگر كسى گويد اين دو آيت چون اجنبى است در ميان احكام روزه كه پيشين آيت و پسين آيت از احكام روزه است ، پس چه فايده را اين در ميان آورد ؟ جواب آنست - كه اين همه متقارب‌اند و هيچ تجانب نيست ، كه اللَّه تعالى در پيشين آيت گفت ،  وَ لِتُكَبِّرُوا اللَّهَ عَلى ما هَداكُمْ وَ لَعَلَّكُمْ تَشْكُرُونَ  - ايشان را بر ذكر خود\r\n\r\n","description":"","footnote":"","page_name":" 502 ","page_number":512},
  {"content":"\r\n\r\nداشت ، و بتكبير و شكر فرمود ، آن گه ايشان را به ثواب اين تكبير و شكر اميدوار كرد .\r\nيعنى آن كس كه وى را ذكر و شكر مىكنيد بشما نزديك است ، آواز شما مىنيوشد و اجابت دعا مىكند ، اين عارضى بود كه در ميان آمد لايق آيت پيشين ، و تمامى آن .\r\nپس آن گه به احكام روزه باز گشت كه : -  أُحِلَّ لَكُمْ لَيْلَةَ الصِّيامِ . . .  الآية سبب نزول اين آيت آن بود . كه - در ابتداء اسلام كه فرمان آمده بود بروزهء ماه رمضان ، كسى كه افطار كردى طعام و شراب و مباشرت اهل خويش او را حلال بودى و گشاده ، تا آن گه كه بخفتى ، يا نماز خفتن كردى ، پس بعد از آن حرام بودى هم طعام و هم شراب و هم مباشرت . تا ديگر شب . عمر خطاب شبى بعد از آنكه نماز خفتن كرده بود دست بزن خويشتن برد آن گه خود را ملامت كرد ، و مىگريست ، به اين مخالفت شرع كه از وى بيامده بود ، به حضرت مصطفى صلى اللَّه عليه و آله و سلّم آمد ، و قصهء خويش باز گفت ، و رخصت طلبيد . رسول خداى صلّى اللَّه عليه و آله و سلم گفت\r\n« ما كنت جديرا بذلك يا عمر ! »\r\nاين نه سزاى تو است كه كردى ، در آن حال جماعتى برخاستند كه همين واقعه افتاده بود ايشان را ، و همه معترف شدند ، پس خداى تعالى در شأن ايشان اين آيت فرستاد . عبد الرحمن بن ابى ليلى بطريقى ديگر روايت مىكند ، ميگويد - عمر خطاب پيش مصطفى آمد گفت : - يا رسول اللَّه دوش كام خود از اهل خود طلب كردم گفت كه من خواب كرده‌ام ، پنداشتم كه بهانه است ، دست بوى بردم و كام خود از وى برداشتم . رسول صلى اللَّه عليه و آله و سلم گفت - يا عمر بدانچه كردى سزاوار نهء ! پس رب العالمين از بهر عمر اين آيت فرستاد ، و مسلمانان را رخصت داد .\r\n أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ  - رفث - اينجا كنايت از جماع است و هر چه در قرآن آمد از مباشرت و ملامست و افضا و دخول . قال ابن عباس رض - ان اللَّه عز و جل حى كريم يكنّى  هُنَّ لِباسٌ لَكُمْ وَ أَنْتُمْ لِباسٌ لَهُنَّ  اى هن سكن لكم و انتم سكن لهن ، لباس اينجا كنايت است از رسيدن مرد بزن و زن بمرد بى جامه ، همچنانك جاى ديگر گفت  وَ فُرُشٍ مَرْفُوعَةٍ  و\r\nفى الخبر - « الولد للفراش »\r\n- اهل معانى گفتند : - لباس آن جامه است كه فاتن دارد ، و شعار گويند\r\n\r\n","description":"","footnote":"","page_name":" 503 ","page_number":513},
  {"content":"\r\n\r\nپس مرد و زن را بدين معنى لباس خواند كه يكديگر را همچون جامه‌اند مر تن را . و گفته‌اند : - ايشان را لباس از بهر آن خواند ، كه هر دوستر يكديگرند از آنچه ناپسنديدهء شرعست ، و دليل برين قول آن خبرست كه رسول صلّى اللَّه عليه و آله و سلم گفت ،\r\n« من تزوّج فقد احرز دينه »\r\n عَلِمَ اللَّهُ أَنَّكُمْ كُنْتُمْ تَخْتانُونَ أَنْفُسَكُمْ  - اى تظلمون انفسكم بالجماع ليالى رمضان ،  فَتابَ عَلَيْكُمْ  - ان عاد عليكم بالترخيص ،  وَ عَفا عَنْكُمْ  ما فعلتم قبل الرخصة ،  فَالْآنَ بَاشِرُوهُنَّ  - همه امّت را ميگويد - بر سبيل اباحت نه بر سبيل ايجاب . چنانك در آن خبر گفت :\r\n« تناكحوا تكثروا »\r\n، تناكحوا - امر اباحت است نه امر وجوب ،  بَاشِرُوهُنَّ  - هم چنان است ، ميگويد - اكنون مىرسيد باهل خويش ، مباشرت رسيدن دو بشره بود بهم بى جامه .\r\n وَ ابْتَغُوا ما كَتَبَ اللَّهُ لَكُمْ  - مىجوئيد آنچه اللَّه شما را نوشت در لوح محفوظ از فرزندى كه باشد شما را .\r\nدر خبر مىآيد ، كه اعمال بنى آدم بمرگ همه منقطع شود و گسسته گردد ، مگر صدقة روان ، و فرزند پارساى شايسته ، كه پدر خويش را دعا گويد بعد از وى . و در خبر مىآيد كه : - ملك تعالى بندهء را بنوازد و بزرگ گرداند ، بنده گويد - بار خدايا بچه عمل مرا به اين رتبت رسانيدى ؟ گويد بدعاء ولدك لك .\r\nمعاذ جبل گفت -  وَ ابْتَغُوا ما كَتَبَ اللَّهُ لَكُمْ  - يعنى ليلة القدر ، حسن خواند  وَ ابْتَغُوا ما كَتَبَ اللَّهُ لَكُمْ  بر پى آن فرمان ايستيد كه اللَّه شما را نوشت .\r\n وَ كُلُوا وَ اشْرَبُوا  - اين در شأن ابو قيس آمد ، صرمة بن انس بن صرمة كه همه روز در كار بود بكشاورزى و روزه داشت ، چون شب در آمد اهل وى خواست كه طعامكى گرم از بهر وى بسازد ، چون آن طعامك بساخت ، ابو قيس از ماندگى در خواب شده بود ، چون بيدار شد گفت : - نخورم كه مخالفت شرع باشد و نافرمانى حق ، پس روزه\r\n\r\n","description":"","footnote":"","page_name":" 504 ","page_number":514},
  {"content":"\r\n\r\nدر روزه پيوست و در نيمهء روز بى طاقت شد ، چنانك بيهوش گشت . رسول خدا صلّى اللَّه عليه و آله و سلم چون او را چنان رنجور ديد ، گفت چه رسيد ترا ؟ ابو قيس قصهء خويش بگفت ، رسول صلّى اللَّه عليه و آله و سلّم پارهء در گرفت ، در حال آيت آمد -  وَ كُلُوا وَ اشْرَبُوا  - اى اللّيل كله .\r\n حَتَّى يَتَبَيَّنَ لَكُمُ الْخَيْطُ الْأَبْيَضُ  - الآيه . تفسير اين مصطفى ع عدى حاتم را در آموخت گفت -\r\n« صلّ كذا و كذا و صم فاذا غابت الشمس فكل و اشرب حتى يتبيّن لكم الخيط الأبيض من الخيط الاسود ،\r\nعدى حاتم گفت - چون اين از مصطفى بشنيدم فراز گرفتم يك رشتهء سپيد و ديگرى سياه ، و بوقت صبح در آن مينگرستم و هيچ بر من روشن نمىشد ، آن گه با رسول بگفت كه من چه كردم ، رسول بخنديد گفت -\r\n« يا ابن حاتم انّك لعريض القفا »\r\nقال ابو سليمان الخطابى - هذا يتأوّل على وجهين : - احدهما ان يكون كناية عن الغباوة و سلامة الصدر ، و الثانى انه اراد انك غليظ الرقبة وافر اللحم ، لان من اكل بعد الصبح لم ينهكه الصوم ، و لم يبن له اثر فيه ، ثم قال : - « يا ابن حاتم انما ذاك بياض النهار من سواد الليل » اى پسر حاتم آن رشتهء سپيد و سياه مثلى است تاريكى شب و روشنايى روز را ، نبينى كه در عقب گفت : -  مِنَ الْفَجْرِ  فجر ناميست اول بامداد را كه نفس صبح بشكافد از شب ، و در خبر مىآيد كه\r\n« الفجر فجران : - فجر يحرم فيه الطعام و تحلّ فيه الصّلاة ، و فجر تحرم فيه الصّلاة ، و يحل فيه الطعام »\r\nفجر دواند ، فجر صادق ، فجر كاذب ، اول فجر كاذب پديد آيد سپيدى از مشرق ظاهر شود و ارتفاع گيرد مانند عمودى ، و چندانك ربع آسمان طول آن بركشد ، و عرب آن را - ذنب السرحان - گويند ، و به قدر دو ساعت كه از شب مانده باشد اين فجر كاذب بپايد ، آن گه اندك اندك باز مىشود و در افق تاريكى مىافزايد ، پس از ميان ظلمت فجر صادق سر بر زند ، سرخى باشد كه بعرض افق باز مىافتد بتدريج ، مصطفى ع ازينجا گفت -\r\n« ليس الفجر بالابيض المستطيل و لكنه الاحمر المعترض »\r\nچون اين فجر صادق آغاز كند طعام خوردن بر روزه دار حرام شود ، و وقت نماز در آيد ، چنانك در خبر گفتيم . و بنده بايد كه در آن وقت بيدار باشد ، كه آن وقتى عزيز است و ساعتى بزرگوار ، و رب العالمين\r\n\r\n","description":"","footnote":"","page_name":" 505 ","page_number":515},
  {"content":"\r\n\r\nاز شرف آن سوگند بدان ياد كرده و گفته -  وَ الصُّبْحِ إِذا تَنَفَّسَ  .\r\n ثُمَّ أَتِمُّوا الصِّيامَ إِلَى اللَّيْلِ  الاية - پس آن گه روزهء خويش تمام كنيد تا بشب ، اين  إِلى  غايت راست كه چون شب در آمد روزه بغايت رسيد ، و وقتش سپرى گشت ، و روزه دار در حد فطر افتاد - اگر طعام خورد و اگر نه ، و در بعضى روايات بيايد اكل او لم يأكل - و مصطفى ع مواصلت كرد ، روز و شب در هم پيوست ، و طعام نخورد ، جبرئيل آمد و گفت - « قبلت مواصلتك و لا تحل لامّتك من بعدك » وصال تو پذيرفتند و امت ترا بعد از تو روا نيست كه وصال كنند .\r\n وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ  - اين در شأن جماعتى آمد از ياران رسول صلّى اللَّه عليه و آله و سلّم كه در مسجد معتكف مىنشستند ، پس چون ايشان را ضرورتى پيش ميآمد از بهر آن ضرورت بيرون مىشدند ، و در ميانه باهل خود مىرسيدند ، آن گه بعد از غسل به مسجد باز مىشدند ، رب العالمين گفت -  وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ  - تا معتكف باشيد در مسجدها بزنان خود مرسيد و نزديكى مكنيد - عكوف - از روى لغت اقامت است ، پائيدن بدرنگ و آرام ، قال اللَّه تعالى -  فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ  و از روى شرع - پائيدن است در مسجد بر وجه طاعت - و قربت نيّت در آن شرطست ، كه قربت بى نيّت درست نيايد ، و به\r\nقال النبى صلّى اللَّه عليه و آله و سلّم - « انما الاعمال بالنيّات »\r\nاى صحة الاعمال بالنيات - و مسجد در آن شرطست كه گفت -  وَ أَنْتُمْ عاكِفُونَ فِي الْمَساجِدِ  و مستحبّ است كه با اعتكاف روزه دارد ، پس اگر روزه ندارد اعتكاف درست باشد ، بمذهب شافعى ، كه در اصل وى روزه از شرط اعتكاف نيست ، و لهذا\r\nقال عمر « انى نذرت ان اعتكف ليلة فى الجاهلية » فقال النبى صلّى اللَّه عليه و آله و سلّم - « أوف بنذرك »\r\n- و بدانك معتكف چنان فرا نموده است كه من از جهان گريخته‌ام ، و كردهء همه سال را درمان ساز آمده‌ام ، و درگاه را لزوم گرفته‌ام ، و آستانه بالين كرده‌ام و خاك بستر ، تا نيامرزى باز نگردم ازين در ، لا جرم در خبر مىآيد - كه چون معتكف\r\n\r\n","description":"","footnote":"","page_name":" 506 ","page_number":516},
  {"content":"\r\n\r\nبيرون آيد ، او را گويند بيرون آرى از گناه خويش چنان كه آن روز كه از مادر زادى . و\r\nفى الخبر - من اعتكف عشرا فى رمضان كان كحجّتين و عمرتين »\r\nو\r\nفى الاثر - « من اعتكف يوما فكعدل عشر رقاب ، و من اعتكف يومين فعدل عشرين رقبة ، و من اعتكف ثلاثة ايام فعدل ثلثين رقبة ، و من اكثر فعلى قدر ذلك . »\r\nو فاضلتر آنست كه در دههء آخر ماه رمضان معتكف نشيند ، كه مصطفى ع چنين كردى . و هرگز اعتكاف درين دهه دست بنداشتى . و درست است كه يك سال سى روز معتكف نشست ، و سال ديگر بيست روز ، آن سال كه سى روز نشست ، سبب آن بود كه ده روز پيشين معتكف نشست طلب شب قدر را ، جبرئيل آمد و گفت - آنچه مىجويى در پيش است ، پس ده روز ميانين نشست ، جبرئيل گفت ديگر باره - آنچه ميجويى در پيش است . پس ده روز پسين معتكف نشست تمامى سى روز . اما آن سال كه بيست روز معتكف نشست ، چنان بود كه پيشين سال بغزا بود با ياران و اعتكاف از وى فائت شد . ديگر سال ده روز سال گذشته را قضا كرد ، و ده روز آن سال را كه در آن بود ، و يك سال چنان افتاد كه اعتكاف وى در ماه رمضان فائت شد ، و در شوال معتكف نشست ، و سبب آن بود كه به مسجد آمد و خيمه زد اعتكاف را ، زنى از زنان وى دستورى خواست باعتكاف ، او را دستورى داد پس ديگر زنان آمدند و به مسجد خيمه زدند ، عايشه و حفصه و ديگران ، مصطفى نگاه كرد خيمها ديد زده ، خشم گرفت گفت به اين مى پارسايى خواهيد ؟ من امسال معتكف نمىنشينم ، و بيرون آمد از اعتكاف خويش ، پس در ماه شوال آن ده روز قضا كرد .\r\n تِلْكَ حُدُودُ اللَّهِ  - قيل فرائض اللَّه و شروطه ، و قيل ممنوعاته . اين اندازها است كه خداى نهاد در دين خويش ، ميان طاعت و معصيت پسند و ناپسند .  فَلا تَقْرَبُوها  گرد اندازهاى وى مگرديد بسست فرا گرفتن و فرو گذاشتن .\r\n كَذلِكَ يُبَيِّنُ اللَّهُ آياتِهِ لِلنَّاسِ لَعَلَّهُمْ يَتَّقُونَ  .\r\n\r\nالنوبة الثالثة\r\n- قوله تعالى :  وَ إِذا سَأَلَكَ عِبادِي عَنِّي . . .  - ميگويد چون بندگان من مرا از تو پرسند ، آن بندگانى كه بحلقهء حرمت ما در آويختند . و در كوى\r\n\r\n","description":"","footnote":"","page_name":" 507 ","page_number":517},
  {"content":"\r\n\r\nما گريختند ، هر چه دون ماست گذاشتند ، و خدمت ما برداشتند ، با ما گرويدند و از اسباب ببريدند ، عمامهء بلا بر سر پيچيدند و مهر ما بجان و دل خريدند ، عاشق در وجود آمدند و با عشق بيرون شدند .\r\n با عشق روان شد از عدم مركب ما * روشن ز شراب وصل دائم شب ما\r\nزان مى كه حرام نيست در مذهب ما * تا باز عدم خشك نيابى لب ما \r\nاين چنين بندگان ، و اين چنين دوستان چون مرا از تو پرسند ، و نشان ما از تو طلبند ، بدانك من بايشان نزديكم ناخوانده و ناجسته ، نزديكم تا پيوسيده و نادريافته نزديكم ، باوليت خود ، در صفت خود قيوم و قريبم ، نه سزاى بنده را كه من بنعت خود نزديكم ! اين همانست كه كليم خود را گفت موسى ع ، آن شب ديجور در آن پايان طور ، « نودى من شاطئ الوادى الايمن » موسى را آواز دادند از كران وادى مبارك از سوى راست .\r\nبزرگوارا موسى ! كه از پس آمد كس به گوش سر خويش سخن حق نشنيده بود مگر موسى ، خدا ندا داد او را كه - يا موسى - موسى بيقرار شد طاقتش برسيد و صبرش برميد - صبر با مهر كى برآيد ، جاويد دست مهر صبر ربايد ، موسى از سر سوز و وله و بى طاقتى گفت خواننده را شنوانيدى أين اطلبك ؟ كجات جويم ؟ ندا آمد كه اى موسى - چنانك خواهى مىجوى ، كه من با توام ، نزديك ترم به تو از جان تو در كالبد تو ، و از رگ جان تو به تو ، و ز سخن تو بدهن تو ، الكلام كلامى ، و النور نورى ، و انا رب العالمين . از روى اشارت چنانستى كه رب العزة گفتى يا موسى بعلم ترا نزديكم ، و زو همت دور ! اى موسى بهرهء محبان خودم و بهره رسان مزدور ، ياد من عيش است و مهر من سور ، شناخت من ملك است و يافت من سرور ، صحبت من روح روح است و قرب من نور ، دوستان را بجاى جانم و عارفان را رستاخيز بى صور .\r\n گفتم صنما مگر كه جانان منى * اكنون كه همى نگه كنم جان منى\r\nبى جان گردم اگر ز من بر گردى * اى جان جهان تو كفر و ايمان منى \r\n فَإِنِّي قَرِيبٌ أُجِيبُ دَعْوَةَ الدَّاعِ . . .  - ميگويد من به بندگان نزديكم\r\n\r\n","description":"","footnote":"","page_name":" 508 ","page_number":518},
  {"content":"\r\n\r\nنزديكان را دوست دارم ، خوانندگان را پاسخ كنم ، جويندگان را به خود راه دهم ، متقربان را بپسندم . بندهء من ! به من نزديك شو تا به تو نزديك شوم ، من تقرب الى شبرا تقربت اليه ذراعا بندهء من ! تو مرا ميخوانى من اجابت ميكنم ، من نيز ترا بر نصرت دين خود ميخوانم ، و بر پذيرفتن رسالت رسول خود ميخوانم ، اجابت كن . بندهء من ! درى بر گشاى تا درى بر گشايم ، در دعا بر گشاى تا در اجابت برگشايم -  ادْعُونِي أَسْتَجِبْ لَكُمْ  در انابت بر گشاى تا در بشارت بر گشايم -  وَ أَنابُوا إِلَى اللَّهِ لَهُمُ الْبُشْرى  در هزينه بر گشاى تا در خلف بر گشايم -  وَ ما أَنْفَقْتُمْ مِنْ شَيْءٍ فَهُوَ يُخْلِفُهُ  در مجاهدت بر گشاى تا در هدايت بر گشايم -  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  در توكل بر گشاى تا در كفايت بر گشايم -  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  ، در استغفار بر گشاى تا در مغفرت بر گشايم -  ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً  آن گه گفت :  لَعَلَّهُمْ يَرْشُدُونَ  - اين بار حكم كه بر تو نهادم مصلحت ترا و ساختن كار ترا نهادم ، تا بر راه راست بمانى و بنعيم جاودانه رسى ، و از ما بر سود باشى كه ما خلق را نه بدان آفريديم تا بريشان سود كنيم - بلكه تا ايشان بر ما سود كنند\r\n« ما خلقت الخلق لاربح عليهم و انما خلقتهم ليربحوا عليّ » .\r\n أُحِلَّ لَكُمْ لَيْلَةَ الصِّيامِ . . . .  - الآية - هم پيغام است و هم تفضيل و هم تخفيف ، پيغام راست ، و تفضيل نيكو ، و تخفيف بسزا ، پيغام خداوند برهيكان ، و تفضيل روزهء ماه رمضان بر ديگر اعمال بندگان ، و تخفيف ايشان در اباحت عشرت با هم جفتان .\r\nگفت : -  لَيْلَةَ الصِّيامِ  شب را در روزه پيوست ، و شب طعام را بود نه روزه را ، لكن چون از اول شب نيّت كند در عداد روزه داران است ، و ثواب روزه از وقت نيّت او را در ديوان است ، به اين وجه روزه بر همه عبادات فضل دارد ، كه در همه عبادات تا نيّت در عمل نه پيوندى ثواب عمل حاصل نشود ، و در روزه چون شب در آمد و نيت در دل آمد ، عقد روزه بسته شد ، هر چند كه تا وقت بام طعام و شراب خورد و عشرت كند او را از جملهء روزه داران شمرند ، و ثواب وى هيچيز بنكاهند .\r\n\r\n","description":"","footnote":"","page_name":" 509 ","page_number":519},
  {"content":"\r\n\r\nكريما ! خداوندا ! مهربانا ! كه بنده طعام و شراب مىخورد ، و با اهل خود عشرت مىكند و او را در آن ثواب روزه داران ميدهد ، ازين عجب‌تر كه او را طعام خوردن فرمايد در وقت سحر ، آن گه بنده را از آن سحور خوردن تعبيه‌هاى لطيف از غيب بيرون آرد ، و رقم دوستى كشد . آرى مقصود نه نان خوردن است ، مقصود آنست تا بنده در كمند دوستى افتد ، پس طعام خوردن بهانه است و سحور دام دوستى را دانه است . اين همچنانست كه موسى را ليلة النار آتش نمودند ، آتش بهانه بود و كمند لطف در ميان ، آن تعبيه بود ، ابر سياه بر آمد ، و شب تاريك در آمد ، و باد عاصف در جستن آمد ، بانگ گرگ برخاست و گله در رفتن آمد ، و اهل موسى در ناليدن آمد ، جهان همه تاريك شده و ظلمت فرو گرفته ، موسى بيطاقت شده و ز جان خويش بفرياد آمده كه :\r\n وقتست كنون اگر بخواهى بخشود * چون كشته شوم دريغ كى دارد سود \r\nموسى آتشزنه برداشت ، سنگ زد بر آن و آتش نديد ، آن گه از دور آتشى بديد و آن همه آشوب و شور بهانه بود ، و مقصود در ميان آن تعبيه بود . همچنين بنده را در ميانهء شب بطعام خوردن فرمايد ، به زبان شرع گويد - تسحروا فان فى السحور بركة و گويد - صلوات اللَّه على المتسحّرين و گويد - اللهم بارك لامّتى فى سحورهم ، ما انعم اللَّه على عبد من نعمة الّا و هو سائله عنها يوم القيمة الا السحور ، استعينوا باكلة السحر على صيام النهار - اين همه ترغيب و تحريض كه شرع مصطفى بدان ناطق است نه عين خوردن راست ، بلكه كارى ديگر و نواختى ديگر راست چنانستى كه خداى گفتى - بندهء من ! اين سحور خوردن دام وصلت است كه من نهادم ، تا تو بر خيزى و در دام دوستى ما افتى ! فريشتگان را گوئيم در نگريد - بندهء من از شب خير انست ، بسم اللَّه بر زبان تو برانم گويم - بنويسيد كه بندهء من از ذاكرانست ، عطسهء بر تو گمارم تا گويى الحمد للَّه - گويم - به بينيد بندهء من از شاكرانست ، سوزى در دلت پديد آرم تا از سر آن سوز گويى - آه ! گويم بندهء من به مهر ما سوزانست . بنده مىسوزد و مىزارد ، و خداى او را مىنوازد ، و اللَّه در دلش نور معرفت مىفزايد ، و\r\n\r\n","description":"","footnote":"","page_name":" 510 ","page_number":520},
  {"content":"\r\n\r\nحقيقت كرم به زبان لطف با بنده ميگويد .\r\n من آن توام تو آن من باش ز دل * بستاخى كن چرا نشينى تو خجل\r\nگر جرم همه خلق كنم پاك بحل * در مملكتم چه كم شود ؟ مشتى گل ! \r\n\r\nالنوبة الاولى\r\n- قوله تعالى :  وَ لا تَأْكُلُوا أَمْوالَكُمْ  - مال يكديگر مخوريد  بَيْنَكُمْ  در ميان خويش  بِالْباطِلِ  بگزاف و بنا شايست  وَ تُدْلُوا بِها إِلَى الْحُكَّامِ  و آن را فرا دست حاكمان مگذاريد برشوت ،  لِتَأْكُلُوا  تا خوريد به آن  فَرِيقاً مِنْ أَمْوالِ النَّاسِ  ، چيزى از خواسته‌هاى مردمان  بِالْإِثْمِ  به بزه‌مندى  وَ أَنْتُمْ تَعْلَمُونَ  و شما دانيد كه چه ميكنيد .\r\n يَسْئَلُونَكَ  - ترا مىپرسند  عَنِ الْأَهِلَّةِ  از نو ماهها  قُلْ  بگوى  هِيَ مَواقِيتُ لِلنَّاسِ  آن هنگامهاى ساخته و نهاده خداى است مردمان را ،  وَ الْحَجِّ  و ساخت حج را ،  وَ لَيْسَ الْبِرُّ  و پارسايى و نيكى آن نيست  بِأَنْ تَأْتُوا الْبُيُوتَ مِنْ ظُهُورِها  كه بخانه‌هاى خود از بام درآئيد ،  وَ لكِنَّ الْبِرَّ مَنِ اتَّقى  لكن پارسايى پارسايى آن كس است كه از خشم اللَّه بپرهيزد ،  وَ أْتُوا الْبُيُوتَ مِنْ أَبْوابِها  بخانه‌ها كه آئيد از در درآئيد ،  وَ اتَّقُوا اللَّهَ  و از خشم و عذاب اللَّه بپرهيزيد  لَعَلَّكُمْ تُفْلِحُونَ  تا مگر با نيكويى جاويد بمانيد .\r\n وَ قاتِلُوا  - و كشتن كنيد  فِي سَبِيلِ اللَّهِ  در راه خداى و در آشكارا كردن دين اسلام ،  الَّذِينَ يُقاتِلُونَكُمْ  به آن كسها كه با شما جنگ ميكنند در سبيل باطل و مه آوردن دين كژ ،  وَ لا تَعْتَدُوا  و اندازه در مگذاريد و افزونى مجوئيد  إِنَّ اللَّهَ لا يُحِبُّ الْمُعْتَدِينَ  كه اللَّه دوست ندارد اندازه در گذارندگان را .\r\n وَ اقْتُلُوهُمْ  - و كشيد ايشان را  حَيْثُ ثَقِفْتُمُوهُمْ  هر جاى كه شان دريابيد\r\n\r\n","description":"","footnote":"","page_name":" 511 ","page_number":521},
  {"content":"\r\n\r\n وَ أَخْرِجُوهُمْ  - و ايشان را از مكه بيرون كنيد ،  مِنْ حَيْثُ أَخْرَجُوكُمْ  چنانك شما را از مكه بيرون كردند ،  وَ الْفِتْنَةُ أَشَدُّ مِنَ الْقَتْلِ  و شرك آوردن ايشان سخت‌ترست به نزديك خدا از كشتن شما ايشان را ،  وَ لا تُقاتِلُوهُمْ  و با ايشان كشتن مكنيد  عِنْدَ الْمَسْجِدِ الْحَرامِ  به نزديك مسجد حرام ،  حَتَّى يُقاتِلُوكُمْ فِيهِ  تا آن گه كه با شما كشتن كنند همان جاى ،  فَإِنْ قاتَلُوكُمْ  ور پس آنجا با شما كشتن كنند ،  فَاقْتُلُوهُمْ  همانجاى كشيد ايشان را  كَذلِكَ جَزاءُ الْكافِرِينَ  چنانست پاداش كافران به نزديك خداى .\r\n فَإِنِ انْتَهَوْا  - پس اگر باز ايستند از كفر خويش  فَإِنَّ اللَّهَ غَفُورٌ رَحِيمٌ  خداى آمرزگارست و بخشاينده .\r\n وَ قاتِلُوهُمْ  - و با ايشان جنگ مىكنيد  حَتَّى لا تَكُونَ فِتْنَةٌ  تا آن گه كه بر زمين كافر نماند كه مسلمانان را رنجاند ،  وَ يَكُونَ الدِّينُ لِلَّهِ  و تا آن گه كه بر زمين جز اللَّه را دين نماند ،  فَإِنِ انْتَهَوْا  پس اگر از رنجانيدن مسلمانان باز شوند و گزيت پذيرند  فَلا عُدْوانَ  افزونى جست و زور نيست  إِلَّا عَلَى الظَّالِمِينَ  مگر بر افزونى جويان و ستم كاران .\r\n الشَّهْرُ الْحَرامُ بِالشَّهْرِ الْحَرامِ  - اين ماه حرام به آن ماه حرام  وَ الْحُرُماتُ قِصاصٌ  و اين شكستن آزرم به آن شكستن آزرم برابر  فَمَنِ اعْتَدى عَلَيْكُمْ  پس هر كه بر شما افزونى جست و از اندازه در گذشت  فَاعْتَدُوا عَلَيْهِ  بر وى افزونى جوييد  بِمِثْلِ مَا اعْتَدى عَلَيْكُمْ  چنانك بر شما افزونى جست و از اندازه در گذاشت ،  وَ اتَّقُوا اللَّهَ  بپرهيزيد و بترسيد از خداى  وَ اعْلَمُوا أَنَّ اللَّهَ مَعَ الْمُتَّقِينَ \r\n\r\n","description":"","footnote":"","page_name":" 512 ","page_number":522},
  {"content":"\r\n\r\nو بدانيد كه اللَّه با پرهيزگارانست بنگه داشت و نيكو داشت .\r\n وَ أَنْفِقُوا فِي سَبِيلِ اللَّهِ  - و نفقه كنيد در سبيل خداى و مه آوردن دين حق  وَ لا تُلْقُوا بِأَيْدِيكُمْ إِلَى التَّهْلُكَةِ  و دستهاى خود بنوميدى و بيم درويشى با تباهى ميوكنيد  وَ أَحْسِنُوا  و ظن به خداوند خويش نيكو داريد ، در كار روزى خويش و پاداش كردار خويش ،  إِنَّ اللَّهَ يُحِبُّ الْمُحْسِنِينَ  كه اللَّه دوست دارد نيكو كاران را .\r\n\r\nالنوبة الثانية\r\n- قوله تعالى :  وَ لا تَأْكُلُوا أَمْوالَكُمْ  الآية - . . . - اين آيت را دو معنى گفته‌اند - يكى آنست كه مال يكديگر بباطل و ناشايست مخوريد ، چنانك دزدى و خيانت و غصب ، همچنانك جاى ديگر گفت -  وَ لا تَقْتُلُوا أَنْفُسَكُمْ  - تنهاى خود را مكشيد ، يعنى كه يكديگر را مكشيد ، و اين در لغت عرب روا و روانست . معنى ديگر آنست كه مال خود را بباطل و اسراف هزينه مكنيد ، چنانك زنا و قمار و انواع فسق .\r\n وَ تُدْلُوا بِها  اى و لا تدلوا كقوله -  وَ لا تَلْبِسُوا الْحَقَّ بِالْباطِلِ وَ تَكْتُمُوا الْحَقَّ  - اى و لا تكتموا و - ادلاء - فرا نشيب گذاشتن بود در لغت عرب از دلو گرفته‌اند - ادلى دلوه آن بود كه دلو فرو گذارد و - دلّى دلوه - آن بود كه بركشد . ميگويد - مال فرا دستهاى حاكمان مگذاريد برشوت ، تا ايشان را بعنايت فرا خود گردانيد ، و مال مردم بدان ببريد ، و بظلم بخوريد ، و خود دانيد كه آن شما را حلال و گشاده نيست . مفسران گفتند - اين در شأن كسى است كه مالى بر وى باشد ، و حقى دادنى ، وانگه انكار كند و جحود آرد ، و چون صاحب حق مطالبت وى كند ، با وى خصمى كند ، و به پيچد ، و در مجلس حاكم به گواهان دروغ حق وى ببرد . رب العالمين گفت اين خصومت مكنيد ، چون ميدانيد كه ظالم ايد ، و گواهى بدروغ ميدهيد .\r\nقال رسول اللَّه صلى اللَّه عليه و آله و سلّم - « عدلت شهادة الزور بالاشراك باللّه » .\r\nقال اللَّه تعالى -  « فَاجْتَنِبُوا الرِّجْسَ مِنَ الْأَوْثانِ وَ اجْتَنِبُوا قَوْلَ الزُّورِ »  ، و فى معناه ما\r\nروى ابو هريرة قال قال رسول اللَّه صلّى اللَّه عليه و آله و سلّم - « انّما انا بشر و انتم تختصمون الى و لعلّ بعضكم ان يكون الحن بحجته من بعض فأقضى له على نحو ما اسمع منه ،\r\n\r\n","description":"","footnote":"","page_name":" 513 ","page_number":523},
  {"content":"\r\n\r\nفمن قضيت له بشىء من حق اخيه فانّما اقطع له قطعة من النار .\r\nدو مرد بودند در عهد رسول صلّى اللَّه عليه و آله و سلم يكى امرؤ القيس بن عابس الكندى و ديگر عبدان بن الاشوع ، با يكديگر خصومت كردند بضيعتى كه ميان ايشان بود . امرؤ القيس خواست تا سوگند خورد و حق خود بر وى بسوگند درست كند ، اللَّه تعالى آيت فرستاد كه -  إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا  ميگويد - ايشان كه مىخرند بفروختن عهد خداى و سوگندان خويش بهاى اندك ، ايشان را در آن جهان بهرهء نيست .\r\nپس چون رسول خدا اين آيت بر وى خواند . سوگند نخورد و خصومت بگذاشت ، و آن زمين كه در آن خصومت ميرفت بعبدان باز گذاشت .\r\nپس خداى تعالى در شأن ايشان اين آيت فرستاد :  وَ لا تَأْكُلُوا أَمْوالَكُمْ بَيْنَكُمْ بِالْباطِلِ . . .  الى آخرها .\r\n يَسْئَلُونَكَ عَنِ الْأَهِلَّةِ . . .  الآية معاذ جبل و ثعلبة بن غنم - هر دو از رسول خدا پرسيدند - كه اين ماه نو چونست كه مىافزايد و مىكاهد ؟ و بر يك صفت نمىپايد ؟\r\nرب العالمين بجواب ايشان اين آيت فرستاد -  قُلْ هِيَ مَواقِيتُ لِلنَّاسِ . . .  گفت - ايشان را جواب ده كه - حكمت در زيادت و نقصان ماه نو آنست كه تا هنگامها و وقتها بر مردم روشن شود ، و راه برند به مزد مزدوران ، و عدت زنان ، و مدت باروران ، و محل دينها ، و تحقيق شرطها ، و نيز ماه رمضان ، و فطر ، و روزگار حج ، و ترتيب آن به اين روشن مىشود و بر خلق آسان .\r\nقال ابو هريره بلغ رسول اللَّه صلى اللَّه عليه و آله و سلّم ان الناس يتقدمون الشهر بصيام يوم و يومين ، فقال رسول اللَّه صلّى اللَّه عليه و آله و سلّم - انّ اللَّه جعل الاهلة مواقيت اذا رأيتموها صوموا ، و اذا رأيتموها فافطروا ، فان غمّ عليكم فأتموا ثلثين »\r\nگفته‌اند - كه هلال اول ماه است تا دو شب بگذرد و بقول بعضى سه شب و بقول بعضى هفت شب ، پس قمر گويند تا آخر ماه .\r\n وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها  - حمزه و كسايى و بو بكر\r\n\r\n","description":"","footnote":"","page_name":" 514 ","page_number":524},
  {"content":"\r\n\r\nو قالون البيوت بكسر با خوانند باقى قرا بضمّ با ، فالكسر لمكان الياء و الضم على الاصل مفسران گفتند كه - در جاهليت عادت داشتند كه از حج باز آمد نديد از بام سراى خويش در سراى آمد نديد ، نه از در سراى ، و به آن تعظيم حج ميخواستند و كراهيت داشتندى پشت بر گردانيدن ، از آن رب العالمين ايشان را فرمود تا اين سنت و عادت جاهليت دست باز دارند ، و ايشان را خبر كرد كه - اين نه نيكى و پارسايى است ، اگر نيكى و پارسايى ميخواهيد به آن پس بيان كرد كه پارسايى و نيكى چيست ، گفت  وَ لكِنَّ الْبِرَّ مَنِ اتَّقى . . .  - پارسايى و نيكى آنست كه آزرم اللَّه نگه داريد و از خشم او بپرهيزيد ، و قيل معناء - و لكنّ البر برّ من اتّقى لكن پارسايى پارسايى آن كس است كه از خشم و عذاب خداى بپرهيزيد .\r\n وَ أْتُوا الْبُيُوتَ مِنْ أَبْوابِها . . .  - و بخانه‌ها كه در آئيد از در درآئيد و آزرم اللَّه نگه داريد ، و از خشم او بپرهيزيد تا به نيكى دو جهان رسيد .  وَ اتَّقُوا اللَّهَ  - چون بر اللَّه رسيد  لَعَلَّكُمْ تُفْلِحُونَ  به پيروزى و رستگارى و خشنودى به روى رسيد .\r\nابو عبيده در معنى آيت گفته است - ليس البرّ بان تطلبوا المعروف من غير اهله .\r\n وَ أْتُوا الْبُيُوتَ مِنْ أَبْوابِها  - اى اطلبوا المعروف من اهله - هر معروفى را جايى هست ، و هر كارى را رويى و هر برّى را محلى و اهلى ، چون نه بجاى خويش و نه از اهل خويش طلب كنى برّ نباشد ، برّ آنست كه از اهل خويش طلب كنى . مصطفى ع بر وفق اين گفت\r\n« اطلبوا المعروف من اهله » « اطلبوا الخير عند حسان الوجوه »\r\n وَ قاتِلُوا فِي سَبِيلِ اللَّهِ . . .  الآية . . . - اول آيتى كه فرو آمد در قتال و جهاد با كافران اين آيت بود ، و مصطفى ع بر موجب اين آيت جنگ ميكرد ، هر كس از كافران كه بجنگ آمدى با وى جنگ كردى ، و اگر نه ابتدا نكردى ، چنانك گفت  وَ لا تَعْتَدُوا  اى لا تبدوا و لا تفجأوهم بالقتال ، ناگاه ايشان را مكشيد پيش از آن كه\r\n\r\n","description":"","footnote":"","page_name":" 515 ","page_number":525},
  {"content":"\r\n\r\nباسلام دعوت كنيد ، و ابتدا مكنيد مگر كه ايشان ابتدا كنند :  إِنَّ اللَّهَ لا يُحِبُّ الْمُعْتَدِينَ  پس اين آيت و اين حكم منسوخ شد به آنچه گفت -  فَاقْتُلُوا الْمُشْرِكِينَ حَيْثُ وَجَدْتُمُوهُمْ  اين قول بعضى مفسران است ، اما ابن عباس و مجاهد ميگويند - اين آيت از محكمات قرآن است كه از حكم آن هيجيز منسوخ نشد ، و فرمانست بقتال كافران . چنانك جايهاى ديگر به آن فرمود  فَاقْتُلُوا الْمُشْرِكِينَ   قاتِلُوهُمْ يُعَذِّبْهُمُ اللَّهُ بِأَيْدِيكُمْ   قاتِلُوا الَّذِينَ لا يُؤْمِنُونَ بِاللَّهِ  و اشباه ذلك ، و به اين قول معنى  وَ لا تَعْتَدُوا  آنست كه - زنان و كودكان را مكشيد ، و چون زينهار خواهند زينهار دهيد ، و زينهار مشكنيد ، و از عهد باز پس نيائيد ، و چون گزيت پذيرند گزيت ازيشان بپذيريد ، و اين گزيت پذيرفتن خاصه اهل كتاب راست ، بنص قرآن - و ذلك فى قوله تعالى  قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ  الى قوله  مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ  - مجوس را همين حكم است كه ، مصطفى ع گفت ،\r\n« سنّوا بهم سنّة اهل الكتاب »\r\nو على بن ابى طالب ع را پرسيدند كه - جزية از مجوس پذيريم ؟ گفت - « آرى كه ايشان را كتابى بود و برداشتند و ببردند از ميان ايشان » اين دليلى روشن است كه پذيرفتن جزية را اهل كتاب بودن شرط است ، پس مشركان و عبدهء اوثان ازين حكم بيرون‌اند ، و البته ازيشان جزيت نه پذيرند ، كه نه اهل كتاب‌اند و ربّ العالمين حكم ايشان اين كرد كه -  وَ قاتِلُوهُمْ حَتَّى لا تَكُونَ فِتْنَةٌ .  اى قاتلوهم حتّى يسلّموا با ايشان كشتن ميكنيد تا آن گه كه مسلمان شوند ، پس جزز اسلام ازيشان قبول نبايد كرد و نيز گفت -  وَ اقْتُلُوهُمْ حَيْثُ ثَقِفْتُمُوهُمْ  اى حيث وجدتموهم - ايشان را بكشيد هر جا كه بريشان دست يابيد ،  وَ أَخْرِجُوهُمْ مِنْ حَيْثُ أَخْرَجُوكُمْ  و ايشان را از مكه بيرون كنيد چنانك شما را بيرون كردند  وَ الْفِتْنَةُ أَشَدُّ مِنَ الْقَتْلِ  و شما را كه عذاب ميكردند كه از اسلام باز آئيد آن سختتر است در ناپسند اللَّه از كشتن ، كه ايشان را كشيد در حرم . معنى ديگر  وَ الْفِتْنَةُ أَشَدُّ مِنَ الْقَتْلِ -  شرك آوردن صعب تر است از\r\n\r\n","description":"","footnote":"","page_name":" 516 ","page_number":526},
  {"content":"\r\n\r\nكشتن شما ايشان را .\r\n وَ لا تُقاتِلُوهُمْ عِنْدَ الْمَسْجِدِ الْحَرامِ  - قراءت حمزه و على « و لا تقتلوهم حتى يقتلوكم فيه فان قتلوكم فاقتلوهم » بى الف است در هر سه حرف ، و ديگران همه بالف خوانند . آن از قتل است و اين از قتال ، آن عين كشتن است و اين جنگ كردن . ميگويد ايشان را مكشيد به نزديك مسجد حرام ، يعنى در حرم تا آن گه كه شما را كشند ، پس اگر شما را كشند ، همانجاى شما نيز كشيد همانجاى ايشان را . ميان مفسران اختلاف است كه اين آيت منسوخ است يا محكم ، مجاهد گفت - محكم است كه در حرم تا كافران بقتال ابتدا نكنند روا نيست مسلمانان را با ايشان قتال كردن و كشتن ، و بقول قتاده و ربيع اين حكم منسوخ است بآيت سيف ، و به اين آيت ديگر كه گفت -  وَ قاتِلُوهُمْ حَتَّى لا تَكُونَ فِتْنَةٌ  ميگويد - با ايشان كشتن كنيد تا آن گه كه بر زمين كافر نماند - كه مسلمانان را رنجاند ، يا بى گزيت ايمن زيد .\r\n وَ يَكُونَ الدِّينُ لِلَّهِ  و ميكشيد تا آن گه كه بر زمين جز اللَّه را دين نماند . در خبر مىآيد كه - لا يبقى على ظهر الارض بيت مدر و لا و بر الّا ادخله اللَّه عز و جل كلمة الاسلام امّا بعز عزيزا و بذل ذليل ، امّا ان يعزهم اللَّه فيجعلهم من اهله فيعزّوا به ، و اما ان يذلّهم فيدينوا له .\r\n فَإِنِ انْتَهَوْا فَلا عُدْوانَ  اى - لا سبيل به و لا حجة ، لقوله تعالى ايّما الاجلين قضيت فلا عدوان علىّ اى لا سبيل علىّ ، ميگويد اگر از شرك آوردن و افزونى جستن باز ايستند شما را بر ايشان راهى نيست ، و حجتى نيست . كه با ايشان در حرم كشتن كنيد  إِلَّا عَلَى الظَّالِمِينَ  - مگر بر ايشان كه ابتدا كنند و با شما در حرم كشتن كنند ، قال عكرمه - الظالم الذى ابى ان يقول لا إله الا اللَّه .\r\n الشَّهْرُ الْحَرامُ بِالشَّهْرِ الْحَرامِ  - رسول خدا سرّيه فرستاد در ماه حرام بقومى مشركان ، ايشان گفتند كه در ماه حرام جنگ مىكنيد ؟ اين جواب آنست ،\r\n\r\n","description":"","footnote":"","page_name":" 517 ","page_number":527},
  {"content":"\r\n\r\nميگويد كه ايشان نيز ترا از مكه در ماه حرام برگردانيدند ، يعنى در صلح حديبيه كه رسول خداى را بر گردانيدند و با وى پيمان بستند كه ديگر سال باز آيد ، اين بر گردانيدن هم در ماه حرام بود ، و مشركان آزرم نداشتند . رب العالمين گفت - اين ماه حرام به آن ماه حرام ، و اين شكستن آزرم به آن شكستن آزرم .\r\n فَمَنِ اعْتَدى عَلَيْكُمْ فَاعْتَدُوا عَلَيْهِ . . .  - خرج مخرج الجواب و المضاهاة ، اين در برابر نام جنايت بيامد بر طريق جزا ، چنانك جاى ديگر گفت -  فَيَسْخَرُونَ مِنْهُمْ سَخِرَ اللَّهُ مِنْهُمْ  و\r\nفى الخبر - من سب عمارا سبه اللَّه . .\r\n وَ اتَّقُوا اللَّهَ وَ اعْلَمُوا أَنَّ اللَّهَ مَعَ الْمُتَّقِينَ  - اللَّه با پرهيزگارانست ايشان كه از هوى و مراد خود بپرهيزند ، و رضا و مراد خويش فداى رضا و مراد حق كنند ، و بهر چه شان پيش آيد خداى را در آن قيام كنند ، نه خود را ، اللَّه تعالى بنصرت بايشان است ، چنانك جاى ديگر گفت -  إِنْ تَنْصُرُوا اللَّهَ يَنْصُرْكُمْ  و فى الخبر - من كان اللَّه كان اللَّه له .\r\n وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ . . .  - التهلكة الهلاك - و المراد بالايدى - الانفس - فعبّر اللَّه باليد عن النفس ، كقوله  قَدَّمَتْ يَداكَ . \r\nاين آيت را تأويلها گفته‌اند : - يكى آنست - كه اگر هزينه نكنيد در راه خداى و در آن نكوشيد و بصفت بخل آلوده گرديد هلاك شويد هم از روى ظاهر و هم از روى باطن ، باطن خراب شود بسبب بخل ، و ظاهر هلاك گردد بدست دشمن . اين جواب آنست كه - چون فرمان آمد بانفاق قوى گفتند - اگر ما هزينه كنيم درويش و مفلس بمانيم ، و در كار روزى ظن بد بردند بخداى عز و جل . رب العالمين گفت - نفقه كنيد و خود را هلاك مكنيد ، و تنهاى خويش ببيم درويشى و ترسيدن بر گسستن روزى سوى تباهى ميفكنيد ، و احسنوا الظن باللّه فى الثواب و الاخلاف - بخداى عز و جل ظن نيكو بريد بپاداش نيكو كردن در آن جهان و درين جهان بدل مال دادن و روزى فراخ ، همانست كه گفت -  وَ ما أَنْفَقْتُمْ مِنْ شَيْءٍ فَهُوَ يُخْلِفُهُ وَ هُوَ خَيْرُ الرَّازِقِينَ  .\r\nقال رسول اللَّه\r\n\r\n","description":"","footnote":"","page_name":" 518 ","page_number":528},
  {"content":"\r\n\r\n« من ارسل نفقة فى سبيل اللَّه و اقام فى بيته فله بكل درهم سبعمائة درهم ، و من غزا بنفسه فى سبيل اللَّه و انفق فى وجهه ذلك فله بكل درهم يوم القيمة سبعمائة الف درهم ثم تلا هذه الآية -  وَ اللَّهُ يُضاعِفُ لِمَنْ يَشاءُ  »\r\nزيد اسلم گفت - اين در شأن قومى آمد ، كه با غازيان بيرون مىشدند ، بى برگ و بىساز ، و توانايى آن نداشتند پس به راه در منقطع مىشدند ، پس و بال و عيال ديگران مىبودند . رب العزة فرمود كه در راه خدا بر خود نفقه كنيد ، و اگر چيزى نداريد خود بيرون مشويد ، و خود را در تهلكة ميفكنيد ، و تهلكه - آن بود كه به گرسنگى و تشنگى يا از ماندگى در رفتن هلاك مىشدند ، آن گه ديگران را گفت كه توانايى داشتند -  وَ أَحْسِنُوا إِنَّ اللَّهَ يُحِبُّ الْمُحْسِنِينَ  و قيل - التهلكة عذاب ، يقول اللَّه عز و جل - و لا تتركوا الجهاد فتعذبوا .\r\nميگويد - جهاد فرومگذاريد كه اگر بگذاريد به عذاب خدا رسيد - همانست كه جاى ديگر گفت -  إِلَّا تَنْفِرُوا يُعَذِّبْكُمْ عَذاباً أَلِيماً  . و قيل - التهلكة القنوط من رحمة اللَّه .\r\nقال ابو قلابه - هو الرجل يصيب الذنب فيقول - ليست لى توبة . فييأس من رحمة اللَّه و ينهمك فى المعاصى ، اين در شأن كسيست كه بگناه در افتد ، آن گه با خود گويد كه مرا آب روى نيست ، و جاى توبه نيست كه توبهء من بجاى قبول نيست و از رحمت خدا نوميد شود و در گناه بيفزايد . رب العالمين گفت خود را هلاك مكنيد بانك از رحمت من نوميد شويد ، و به من ظن بد بريد . آن گه گفت -  وَ أَحْسِنُوا  به من ظن نيكو داريد كه من آنجا ام كه ظن بندهء منست ، انا عند ظن عبدى فليظن بى ما شاء و\r\nقال النبى صلّى اللَّه عليه و آله و سلّم - « ظنّوا بربّكم ان سيغفر لكم ظنّوا بربكم ان سيتوب عليكم ، ان حسن الظن من العبادة »\r\nو\r\nقال صلى اللَّه عليه و آله و سلّم - « لا يموتنّ احدكم الّا و هو يحسن الظن باللّه ، فان حسن الظّن باللّه ثمن الجنة . »\r\n\r\nالنوبة الثالثة\r\n- قوله تعالى : -  وَ لا تَأْكُلُوا أَمْوالَكُمْ بَيْنَكُمْ بِالْباطِلِ  - اشارت آيت آنست كه كردگار قديم و داور حكيم مطلع است بر اسرار بندگان ، و عالم به حال ايشان ، هر چند كه داور زمين و حاكم مخلوق به ظاهر حكم كند ، داور آسمان به باطن\r\n\r\n","description":"","footnote":"","page_name":" 519 ","page_number":529},
  {"content":"\r\n\r\nنگرد ، و نهانيها داند . نگر تا راستى در باطن به كار دارى ، و صدق در معاملت پيشه گيرى و از خداوند نهان دان شرم دارى ، كه جز حق خود طلب كنى ، كه امروز آب رويت نزديك خلق ببرد ، و فردا بتازيانهء عتاب ادب طلب كند . و گويد اى بى شرم فرزند آدم ! أ لم تعلم انّى انا الرب الذى اعلم غيب السماوات و الارض ، و ما انا بغافل عما يعمل الظالمون ؟\r\nبداود ع وحى آمد - يا داود طهّر ثيابك الباطنة ، فان الظاهرة لا تنفعك عندى ، و انا بكل شىء - محيط ، يا داود مر بنى اسرائيل الّا يجمع المال من الحرام ، فتؤذيهم النار و لا ارفع صلاة لاكلة الحرام ، و لا اقبل بوجهى على اكلة الحرام ، اهجر اياك ان اكل الحرام ، و لا توال اخاك ان اكل الحرام .\r\n يَسْئَلُونَكَ عَنِ الْأَهِلَّةِ . . .  - زيادت و نقصان قمر و افزودن و كاستن آن اشارتست بقبض و بسط عارفان ، و هيبت و انس محبان . و قبض و بسط مر خواص را چنانست كه خوف و رجا مر عوام راست . چندان كه قبض و بسط از خوف و رجا برتر آمد هيبت و انس از قبض و بسط برتر آمد . خوف و رجا عوام راست و قبض و بسط خواص را ، هيبت و انس خاص الخاص را . اول مقام ظالمان است ، ديگر مقام مقتصدان ، سديگر مقام سابقان ، و غايت همه انس محبان است . و مرد در حالت انس بغايتى رسد كه اگر در ميان آتش شود از آتش خبر ندارد ، و حرارت آتش روح انس او را هيچ اثر نكند . چنانك بو حفص حداد رحمه اللَّه آهنگر بود و آتشى بغايت تيزى بر افروخته و آهن در آن نهاده ، چنانك عادت آهنگران باشد ، كسى بگذشت و آيتى از قرآن بر خواند ، شيخ را به آن آيت وقت خوش گشت ، و حالت انس بر وى غالب شد دست در كوره برد و آهن گرم بدست بيرون آورد ، و هم چنان ميداشت تا شاگرد در وى نگرست و گفت - يا شيخ اين چيست كه آهن گرم بر دست نهادهء ؟ شيخ از سر آن برخاست ، و حرف بگذاشت ، گفت چندين بار ما حرفت بگذاشتيم باز ديگر باره بسر آن باز شديم تا اين بار كه حرفت ما را بگذاشت .\r\n وَ قاتِلُوا فِي سَبِيلِ اللَّهِ  الآية . . . - به زبان عارفان و طريق جوانمردان اين\r\n\r\n","description":"","footnote":"","page_name":" 520 ","page_number":530},
  {"content":"\r\n\r\nقتل و قتال منزلى ديگرست ره روان را و حالتى ديگر است محبان را ، اما تا بشمشير مجاهدت در راه شريعت كشته نشوى ، و به آتش محبت سوخته نگردى ، مسلّم نيست كه درين باب شروع كنى . و نگر تا اعتقاد نكنى - كه آتش همين چراغست كه تو دانى و بس ، يا كشتن خود اين حالت كه تو شناسى ، كه كشتگان حق ديگرانند و كشتگان حلق ديگر ، و سوختن به آتش عقوبت ديگر است ، و سوختن به آتش محبّت ديگر . چنانك آن پير بزرگوار گفت : - من چه دانستم كه اين دود آتش داغ است ! من پنداشتم كه هر جا كه آتشى است چراغ است ! من چه دانستم كه در دوستى كشته را گناهست ! و قاضى خصم را پناهست ! من چه دانستم كه حيرت بوصال تو طريق است ! و ترا او بيش جويد كه در تو غريق است ! شبلى رحمه اللَّه روزى بصحرا بيرون شد ، چهل كس را ديد از والهان و عاشقان ، كه درد اين حديث ايشان را فرو گرفته بود ، و در آن صحرا همه افتاده هر يكى خشتى در زير سر نهاده ، و جان بچنبر گردن رسيده ، رقت جنسيت در سينهء وى پديد آمد گفت - الهى ازيشان چه ميخواهى ! بار درد بر دلشان نهادى ، آتش عشق در خرمن شان زدى ، بعاقبت ايشان را بتيغ غيرت مىبكشى ؟ خطاب آمد بسرّ شبلى كه ايشان را بكشم ، چون كشته باشم ديت‌شان بدهم ! شبلى گفت ديت ايشان چه باشد ؟\r\nخطاب آمد كه - من كان قتيل سيف جلالنا فديته لقيا جمالنا - هر كه كشتهء تيغ جلال ما باشد ديت او ديدار جمال ما باشد .\r\n با لشكر عشق تو مرا پيكارست * تا كشته شوم كه كشته را مقدار است\r\nگر كشته دست را ديت دينارست * مر كشته عشق را ديت ديدار است . \r\n وَ قاتِلُوهُمْ حَتَّى لا تَكُونَ فِتْنَةٌ . . .  الآية . . . قتال كنيد - اى مسلمانان در راه دين ، كه اللَّه جنگيان و غازيان را دوست دارد -  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا  دوست دارد خداى آن مردان مبارزان خون ريزان ، در مقام جهاد و قتال ، و در معارك ابطال ايستاده ، جان بذل كرده ، و تن سبيل ، و دل فدا ، از بهر اعزاز دين و اعلاء كلمهء حق ، و حفظ بيضهء جماعت ، و ذبّ از حريم شرع مقدس ، روى بمعاندان دين آورده ، و روى عزيز نشانهء تير كرده ، و سينهء منور بنور اسلام سپر ساخته .\r\n\r\n","description":"","footnote":"","page_name":" 521 ","page_number":531},
  {"content":"\r\n\r\n شراب از خون و جام از كاسهء سر * بجاى بانگ رود آواز اسبان\r\nبجاى دستهء گل دستهء تيغ * بجاى قرطه بر تن درع و خفتان \r\n وَ أَنْفِقُوا فِي سَبِيلِ اللَّهِ . . .  - توانگران مال از كيسه بيرون كنند و درويشان توانگران از دل بيرون كنند ، و موحّدان جمله خلايق از سر بيرون كنند ، و اليه الاشارة بقوله عزّ و جل -  قُلِ اللَّهُ ثُمَّ ذَرْهُمْ . . .  كيسه از مال وا پردازند ، ثواب آن جهانى را دل از توانگران وا پردازند دين ربانى را ، سر از خلق وا پردازند ديدار سبحانى را ، توانگران از مال هزينه كنند بزكاة و صدقات تا از دوزخ برهند ، عابدان از نفس هزينه كنند بوظائف عبادات تا به بهشت رسند ، عارفان از جان و دل هزينه كنند بحقائق شهود تا بوصال حق رسند .\r\n وَ أَحْسِنُوا إِنَّ اللَّهَ يُحِبُّ الْمُحْسِنِينَ  - مصطفى صلّى اللَّه عليه و آله و سلم گفت\r\n« الاحسان ان تعبد اللَّه كانك تراه فان لم تكن تراه فانه يراك »\r\n- احسان آنست كه خداى را در بيدارى و هشيارى پرستى ، چنانك گويى در وى مىنگرى ، و خدمت كه كنى چنان كنى كه وى را مىبينى . اين حديث اشارت است بملاقات دل با حق ، و معارضهء سرّ با غيب ، و مشاهدهء جان با مولى ، و حث كردن بر اخلاص عمل ، و كوتاهى امل ، و وفا كردن به پذيرفته روز اوّل ، پذيرفتهء روز اول چيست ؟ شنيدن  أَ لَسْتُ بِرَبِّكُمْ  و گفتن  بَلى  ! وفاء آن پذيرفته چيست ؟ خدمت مولى ! كوتاهى امل در چيست ؟ در « كانك تراه ، » اخلاص عمل در چيست ؟ در « فانه يراك » ! آن ديده كه او را ديد بملاحظه اغيار كى پردازد ؟ و آن جان كه با وى صحبت يافت با آب و خاك چند سازد ؟ از آنست كه خطاب ارجعى با روح پاك است . كه منزل او در قالب آب و خاك است ، خو كرده در آن حضرت مذلت حجاب چند برتابد ، والى بر شهر خويش در غربت عمر چون بسر آرد ؟\r\nجان در صفت بقاست ، و آب و خاك فانى ، او كه به حق زنده نه چون زندهء اين جهانى .\r\nاز سر حق محقق آگاهست ، حق ديدنى است و - كانك تراه - در خبر برين گواه است\r\n\r\nالنوبة الاولى\r\n- قوله تعالى :  وَ أَتِمُّوا الْحَجَّ وَ الْعُمْرَةَ لِلَّهِ  - تمام كنيد\r\n\r\n","description":"","footnote":"","page_name":" 522 ","page_number":532},
  {"content":"\r\n\r\nحج و عمره خداى را  فَإِنْ أُحْصِرْتُمْ  اگر شما را باز دارند به بيمى يا بيماريى  فَمَا اسْتَيْسَرَ  برين باز داشته است چيزى آسان  مِنَ الْهَدْيِ  از قربان  وَ لا تَحْلِقُوا رُؤُسَكُمْ  و موى سر خويش بمستريد  حَتَّى يَبْلُغَ الْهَدْيُ  تا آن وقت كه قربان رسد  مَحِلَّهُ  بجاى كشتن آن  فَمَنْ كانَ مِنْكُمْ مَرِيضاً  هر كه از شما بيمار بود  أَوْ بِهِ أَذىً مِنْ رَأْسِهِ  يا در سر وى جمنده « 1 » يا درد سر بود و خواهد كه موى سترد ،  فَفِدْيَةٌ مِنْ صِيامٍ  خويشتن از حرج باز خرد بسه روز روزه  أَوْ صَدَقَةٍ  يا فرقى از طعام كه بدرويشان دهد ،  أَوْ نُسُكٍ  يا ريختن خون گوسپندى ،  فَإِذا أَمِنْتُمْ  و چون ايمن شويد  فَمَنْ تَمَتَّعَ بِالْعُمْرَةِ  هر كه احرام گرفته بود عمره را  إِلَى الْحَجِّ  و خواهد كه حج را بعمره در آرد  فَمَا اسْتَيْسَرَ مِنَ الْهَدْيِ  تا گوسپندى بكشد  فَمَنْ لَمْ يَجِدْ  هر كه گوسپندى نيابد  فَصِيامُ ثَلاثَةِ أَيَّامٍ  تا سه روز روزه دارد  فِي الْحَجِّ  در آن روزها كه حج مىكند  وَ سَبْعَةٍ إِذا رَجَعْتُمْ  و هفت روز پس آنك باز آئيد .  تِلْكَ عَشَرَةٌ كامِلَةٌ  آن ده باشد تمام ،  ذلِكَ  اين شرع  لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  نه مكّيان اهل حرم راست  وَ اتَّقُوا اللَّهَ  و از خشم خداى بپرهيزيد  وَ اعْلَمُوا أَنَّ اللَّهَ شَدِيدُ الْعِقابِ  و بدانيد كه اللَّه در عقوبت سخت گيرست .\r\n الْحَجُّ  - ساختن حج را و بر خود فريضه كردن را  أَشْهُرٌ  ماههايست  مَعْلُوماتٌ  شناخته و دانسته ،  فَمَنْ فَرَضَ فِيهِنَّ الْحَجَّ  هر كه در آن ماهها باحرام گرفتن بر خويشتن حج فريضه كرد  فَلا رَفَثَ  نه مباشرت كردن شايد\r\n\r\n\r\n","description":"","footnote":"\r\n( 1 ) جنده - كذا فى ثلاثه نسخ : الف : ج : د\r\n","page_name":" 523 ","page_number":533},
  {"content":"\r\n\r\nو نه از آن گفتن  وَ لا فُسُوقَ  و نه از ناشايست هيچيز  وَ لا جِدالَ  و نه با مسلمانان و با زينهاريان جنگ شايد ،  فِي الْحَجِّ  در حج كردن  وَ ما تَفْعَلُوا مِنْ خَيْرٍ  و هر چه كنيد از نيكى  يَعْلَمْهُ اللَّهُ  ميداند خداى آن را ،  وَ تَزَوَّدُوا  و زاد برگيريد  فَإِنَّ خَيْرَ الزَّادِ التَّقْوى  و بهتر زاد آزرم داشتن است از من و پرهيزيدن از خشم من ،  وَ اتَّقُونِ  و به پرهيزيد از خشم من  يا أُولِي الْأَلْبابِ 197  اى خداوندان خردها .\r\n لَيْسَ عَلَيْكُمْ جُناحٌ  - بر شما تنگى نيست  أَنْ تَبْتَغُوا  كه جوييد  فَضْلًا  روزى  مِنْ رَبِّكُمْ  از خداوند خويش ،  فَإِذا أَفَضْتُمْ مِنْ عَرَفاتٍ  چون باز گرديد از عرفات  فَاذْكُرُوا اللَّهَ  ياد كنيد خداى را  عِنْدَ الْمَشْعَرِ الْحَرامِ  نزديك مشعر حرام  وَ اذْكُرُوهُ كَما هَداكُمْ  و ياد كنيد وى را چنانك شما را راه نمود ،  وَ إِنْ كُنْتُمْ مِنْ قَبْلِهِ لَمِنَ الضَّالِّينَ 198  و پيش از آن نبوديد مگر از گمراهان .\r\n ثُمَّ أَفِيضُوا مِنْ حَيْثُ أَفاضَ النَّاسُ  - پس باز گرديد از آن راه كه مردمان مى بازگردند  وَ اسْتَغْفِرُوا اللَّهَ  و آمرزش خواهيد  إِنَّ اللَّهَ غَفُورٌ رَحِيمٌ 199  كه خداى آمرزگارست و بخشاينده .\r\n\r\nالنوبة الثانية\r\n- قوله تعالى :  وَ أَتِمُّوا الْحَجَّ وَ الْعُمْرَةَ لِلَّهِ  و\r\nروى انّ النبى قال تابعوا بين الحج و العمرة ، فانهما ينفيان الفقر و الذنوب ، كما ينفى الكير خبث الحديد و الذهب و الفضة ، و ليس للحج المبرور ثواب دون الجنة\r\nگفت : - حج و عمره هر دو بر پى يكديگر داريد و شرط آن بتمامى بجاى آريد ، كه هم چنان كه آتش زر و سيم و آهن باخلاص برد ، و فضلها كه به كار نيايد بسوزاند ، حج و عمره فقر ناپسنديده و گناهان نكوهيده را از بنده هم چنان فرو ريزاند ، و صفاء دل و طهارت نفس در بنده پديد كند .\r\n\r\n","description":"","footnote":"","page_name":" 524 ","page_number":534},
  {"content":"\r\n\r\nو در بعضى اخبار بيايد : - كه بسيارى گناه است بنده را كه كفارت آن نيست مگر ايستادن به عرفات ، و هيچ وقت نيست كه شيطان را بينند درمانده‌تر و زرد روتر از آن وقت كه حاجيان در عرفات بيستند ، از بس كه بيند رحمت و فضل خداى بر سر ايشان باران و ريزان ! و از گناه كباير يكى آنست كه بنده در آن روز به خداوند عز و جل بد گمان بود ، وز رحمت وى نوميد ، و\r\nعن جابر رض قال قال رسول اللَّه « اذا كان يوم عرفة ينزل اللَّه تعالى الى سماء الدنيا فيباهى بهم الملائكة ، فيقول انظروا الى عبادى اتونى شعثا غبرا من كل فج عميق ، اشهدكم انى قد غفرت لهم ، فتقول الملائكة يا رب ! فلان مرهق فيقول قد غفرت لهم ، فما من يوم اكثر عتيقا من النار من يوم عرفه »\r\nو\r\nروى العباس بن مرداس : ان النبى صلّى اللَّه عليه و آله و سلّم دعا عشية عرفة لامّته بالمغفرة و الرحمة ، و اكثر الدعاء فاجابه انى قد فعلت الّا ظلم بعضهم بعضا ، فاما ذنوبهم فيما بينى و بينهم فقد غفرتها ، فقال - اى ربّ ! انك قادر ان تثيب هذا المظلوم خيرا من مظلمته و تغفر لهذا الظالم ، فلم يجيبه تلك العشية ، فلما كان غداة المزدلفة اعاد الدعاء ، فاجابه اللَّه انى قد غفرت لهم ، فتبسم رسول اللَّه صلى اللَّه عليه و آله و سلّم - فقال له بعض اصحابه يا رسول اللَّه تبسمت فى ساعة ما كنت تبسّم فيها ؟ قال تبسّمت من عدوّ اللَّه ابليس انّه لما علم انّ اللَّه عز و جل قد استجاب لى فى امتى ، اهوى يدعو بالويل و الثبور ، و يحثو التراب على رأسه . و عن ابن عمر قال - لا يبقى يوم عرفة احد فى قلبه مثقال ذرة من الايمان الّا غفر له ، فقال له رجل - لاهل عرفات خاصة ام للناس عامة ؟\r\nفقال ابن عمر : - كنت عند النبى صلّى اللَّه عليه و آله و سلّم فسمعته يقول ذلك ، فساله سائل للناس عامة او لاهل عرفات فقال بل للناس عامة .\r\n وَ أَتِمُّوا الْحَجَّ وَ الْعُمْرَةَ لِلَّهِ  الآية . . . - خلافست ميان علماء دين كه عمره واجب است يا سنت ، و قول جديد شافعى آنست ، و بيشتر علما بر آنند كه واجب است همچون حج ، از بهر آن كه لفظ امر بر هر دو مطلق است و مقتضى امر وجوب است ، يدلّ عليه ما روى زيد بن ثابت مرفوعا - ان الحج و العمرة فريضتان لا يضرك بايهما بدأت . و فى الكتاب الذى كتبه النبى صلّى اللَّه عليه و آله و سلّم لعمرو بن حزم - انّ العمرة هى الحج الاصغر - و قال ابن عباس : - و اللَّه ان العمرة لقرينة الحج فى كتاب اللَّه .\r\n\r\n","description":"","footnote":"","page_name":" 525 ","page_number":535},
  {"content":"\r\n\r\n وَ أَتِمُّوا الْحَجَّ وَ الْعُمْرَةَ لِلَّهِ  الآية . . . ميگويد - تمام كنيد حج و عمره را يعنى مناسك و حدود و شرائط و فرائض و سنن آن بتمامى بجاى آريد ، و اگر تمامتر خواهيد ، از خانهء خويش چون بيرون آئيد احرام گرفته بيرون آئيد ، و بمال حلال بى شبهت حج كنيد ، كه چون مال حرام بود بيم آن باشد كه حج نامقبول بود . و در حج بجز حج و زيارت كارى و مقصودى ديگر در پيش مگيريد ، و حج خود بميالائيد\r\nقال رسول اللَّه : يأتى على الناس زمان يحج اغنياء الناس للنزهة و اوساطهم للتجارة و قرّاؤهم للرياء و السمعة و فقراؤهم للمسألة » .\r\nو در لغت عرب - عمره - زيارت - است و حج - آهنگ - اگر كسى پرسيد چرا حج و عمره را گفت اللَّه - و نماز و زكات را نگفت : و اقيموا الصلاة و آتوا الزكاة للَّه ؟ جواب آنست كه حج و عمره در جاهليت كارى معروف و مشهور بود ، و مشركان حج و طواف كه ميكردند و تلبيه كه ميگفتند بتان را در آن مىگرفتند و ميگفتند : اينان انبازان خداىاند ، تعالى اللَّه عن ذلك . پس رب العالمين مسلمانان را فرمود كه شما خالصا اللَّه حج كنيد ، و كس را با من در آن انباز مگيريد ، تا مشركان را تنبيهى باشد ، و به راه توحيد راه نمونى كنيد ، نظير اين آنست كه گفت -  وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً  ، جهودان و ترسايان كليسياها و كنيسها ميساختند ، و ميگفتند اين خدايراست ، آن گه خداى را عز و جل به يگانگى و بى همتايى در آن نمىپرستيدند ، و بدان اقرار نمىدادند . رب العالمين مسلمانان را گفت - شما مرا در آن باخلاص پرستيد ، و ديگرى را با من در آن مخوانيد ، تا ايشان بدانند كه در گمراهىاند و به راه باز آيند .\r\n فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ  - احصار منع است و حصر حبس ،  جَعَلْنا جَهَنَّمَ لِلْكافِرِينَ حَصِيراً  اى - محبسا - و هدى و هدّى هر دو يكى است ، چون ميت و ميّت ، و لين و ليّن ، و آن را هدى نام كردند از بهر آن كه آن را به منا برند و آنجا بكشند ، و بدرويشان دهند ، و بخداى عز و جل بدان تقرب كنند ، همچنانك كسى هديهء برد بدوستى و در آن بوى تقرب كند . و خلافست ميان علما در معنى - احصار - كه آن سبب تحلّل است . قومى گفتند - هر مانعى كه پديد آيد و او را از اعمال حج\r\n\r\n","description":"","footnote":"","page_name":" 526 ","page_number":536},
  {"content":"\r\n\r\nباز دارد ، چون بيمارى و ماندگى و ترس و بيم دشمن ، و نرسيدن نفقه ، و گم شدن شتر و مانند اين ، هر چه ازين عذرها بود چون پديد آيد بر جاى بيستد محرم ، و گوسپندى بمنا فرستد تا بكشد ، آن گه از احرام بيرون آيد و حلال شود . و جماعتى از محققان گفتند - كه آن احصار كه مبيح تحلّل است منع است از جهت دشمن ، يا از جهت سلطان قاهر . چنانك مصطفى را بيفتاد در حديبيه ، و ديگر عذرها چون بيمارى و جز آن سبب تحلّل نيست . پس چون باز داشته شد از جهت دشمن يا سلطان قاهر ، گوسپندى بكشد همانجاى كه محصر شود ، اگر در حل باشد يا در حرم ، آن گه از احرام بيرون آيد ، و بر وى قضا نه . الا اگر نسك واجب باشد .\r\nاينست كه رب العالمين گفت : -  فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ  - الايه اى فواجب عليكم ما تيسّر من الهدى و ادناه شاة و اعلاه بدنة ، و اوسطه بقرة ، و الاحسن هو الشاة لانه اقرب الى اليسر . و اللَّه تعالى سمّى الشاة هديا ، فى قوله  هَدْياً بالِغَ الْكَعْبَةِ . \r\n وَ لا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّهُ  - ميگويد - موى سرباز مكنيد تا آن گه كه گوسپند بكشند ، و به محل انتفاع رسد . و تناول ، اگر در حلّ باشد يا در حرم ، اين بر قول ايشانست كه احصار احصار دشمن نهند و محل محل انتفاع و اكل و تناول نهند ، و مثال اين آنست كه مصطفى گفت : در آن گوشت كه بريره را دادند به صدقه ، قال « قرّبوه فقد بلغ محله » - اى بلغ محل طيبه و حلاله بالهدية الينا بعد أن كانت صدقة على بريرة .\r\n فَمَنْ كانَ مِنْكُمْ مَرِيضاً أَوْ بِهِ أَذىً مِنْ رَأْسِهِ  الآية - اين در شأن كعب بن عجرة الانصارى فرو آمد . ديگ مىپخت و مصطفى ع به روى بگذشت وى را ديد ! جمنده « 1 » از سروى مى فرو ريخت گفت - اى كعب جمنده سرت را مىرنجاند ؟ گفت - آرى گفت گوسپندى بكش و درويشان را بخوران ، يا سه روز روزه‌دار ، يا فرقى طعام بشش درويش ده ، و موسى بستر ، اين فرق به نزديك اهل حجاز سه صاع باشد هر درويشى را دو مدّ\r\n\r\n\r\n","description":"","footnote":"\r\n( 1 ) جمنده - هوام . و فى اصل الحديث : - انه صلّى اللَّه عليه و آله و سلم قال لكعب بن عجرة : لعلك اذاك هو امك . . . الخ انظر البيضاوى .\r\n","page_name":" 527 ","page_number":537},
  {"content":"\r\n\r\n فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ  الآية - بدانك گزاردن حج و عمره را سه وجه است : يكى افراد و ديگر قران و سديگر تمتع . بمذهب شافعى افراد فاضل‌تر ، و بمذهب بو حنيفه قران فاضلتر ، و بمذهب مالك تمتع فاضل‌تر ، و اين خلاف از آن افتاد كه در حجة الوداع كه رسول خدا به آخر عمره كرد ، نيز مختلف شدند . مالك گفت تمتع بود ، بو حنيفه گفت قران بود ، شافعى گفت افراد بود . و حجت شافعى درين آنست كه - جابر بن زيد گفت -\r\nسمعت رسول اللَّه فى حجة الوداع - يقول : لبيّك بحجة مفردة . »\r\nو بروايتى ديگر گفت :\r\n« افردوا بالحج فانه اتمّ لحجّتكم و عمرتكم » .\r\nافراد آنست كه حج و عمره از يكديگر باز برد ، اول حج كند بوقت خويش و شرائط آن بتمامى بجاى آرد ، پس چون تمام شود و از احرام بيرون آيد ، به جعرانه شود ، يا به تنعيم يا بحديبيه ، و عمره را احرام گيرد و باعمال آن مشغول شود . و قران آنست كه هر دو درهم پيوندد و در احرام گويد - لبيك بحجة و عمرة معا » پس بر اعمال حج اقتصار كند ، كه عمره خود در وى مندرج شود ، چنانك وضو در غسل . و تمتع آنست كه چون بميقات رسد بوقت حج ، اوّل احرام بعمره گيرد ، پس چون در مكه شود و از اعمال عمره فارغ گردد ، و از احرام بيرون آيد ، و متحلّل شود ، و بمحظورات متمتع ، آن گه از جوف مكه احرام گيرد به حج ، و بدان مشغول شود اين كس را متمتع گويند و بر وى گوسپندى واجب شود ، آن گه كه از عمره فارغ شده باشد ، و باعمال حج شروع كرده ، پس اگر روز نحر ذبح كند و بدرويشان دهد شايد .\r\nاينست كه رب العالمين گفت : -  فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ  - پس اگر گوسپند نيابد  فَصِيامُ ثَلاثَةِ أَيَّامٍ فِي الْحَجِّ  سه روز روزه دارد پيش از روز نحر ، و اگر پيوسته دارد يا گسسته هر دو شايد . اما در روز نحر البته روا نيست كه متمتع روزه دارد ، و در ايام التشريق رخصت هست . قالت عايشه : - رخص رسول اللَّه للمتمتع اذا لم يجد الهدى ، و لم يصم الثلاثة فى العشران يصوم ايام التشريق  وَ سَبْعَةٍ إِذا رَجَعْتُمْ  - پس چون از حج به وطن خويش باز شود هفت روز\r\n\r\n","description":"","footnote":"","page_name":" 528 ","page_number":538},
  {"content":"\r\n\r\nديگر روزه دارد تا تمامى ده روز باشد . اينست كه گفت  تِلْكَ عَشَرَةٌ كامِلَةٌ  - اين عشرة كامله بسطى است ، در سخن مانند تأكيد هر چند كه از آن بى نيازيست ، چنانك جاى ديگر گفت  « وَ لا تَخُطُّهُ بِيَمِينِكَ »  و نبشتن خود بدست راست بود ، و كذلك قوله  ذلِكُمْ قَوْلُكُمْ بِأَفْواهِكُمْ  و سخن خود بدهن بود ، و قال تعالى  يَأْكُلُونَ فِي بُطُونِهِمْ ناراً  و خوردن در شكم بود . آن گه بيان كرد كه اين حكم نه هر كسى راست ، كه قومى را مخصوص است : يعنى ايشان كه نه مكيان باشند ، و نه ايشان كه از مكه فرود از مسافت قطع نشينند ، بلكه غريبانراست از اهل آفاق كه آنجا فرود آيند .\r\nثمّ حذرهم شدة عذابه لو ضيّعوا ما امرهم و تركوا ما فرض عليهم - فقال سبحانه :\r\n وَ اتَّقُوا اللَّهَ وَ اعْلَمُوا أَنَّ اللَّهَ شَدِيدُ الْعِقابِ  .\r\n الْحَجُّ أَشْهُرٌ مَعْلُوماتٌ  الآية . . . اى - وقت الحج اشهر معروفات ، ميگويد وقت حج ماههايى است معروف ، و آن شوال است و ذو القعده و نه روز از ذى الحجه - و شب نحر تا بوقت بام ، اين مذهب شافعى است ، و بمذهب بو حنيفه ده روز است از ذو الحجة كه روز نحر در شمار آرد ، و بمذهب مالك ماه ذى الحجة تا به آخر از اشهر الحج است ، و هر كه بيرون ازين روزگار احرام گيرد آن احرام عمره را باشد نه حج را بمذهب شافعى و احمد و اسحاق و اوزاعى ، و بمذهب مالك و بو حنيفه به حج منعقد شود ، اما مكروه دارند .\r\n فَمَنْ فَرَضَ فِيهِنَّ الْحَجَّ  - فرض در قرآن بر چهار وجه است : بمعنى - بيان - چنانك اللَّه گفت :  قَدْ فَرَضَ اللَّهُ لَكُمْ تَحِلَّةَ أَيْمانِكُمْ  يعنى - قد بين لكم كفارة ايمانكم ، جاى ديگر گفت -   سُورَةٌ أَنْزَلْناها وَ فَرَضْناها   يعنى و بينّاها . وجه دوم فرض بمعنى - احلّ - و ذلك فى قوله :  ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ  اى احلّ اللَّه له . وجه سيم فرض بمعنى - انزل - و ذلك فى قوله :  إِنَّ الَّذِي فَرَضَ عَلَيْكَ الْقُرْآنَ  اى انزله . وجه چهارم فرض بمعنى اوجب - و ذلك فى قوله :\r\n فَنِصْفُ ما فَرَضْتُمْ  اى اوجبتم على انفسكم ، جاى ديگر گفت :  قَدْ عَلِمْنا ما فَرَضْنا \r\n\r\n","description":"","footnote":"","page_name":" 529 ","page_number":539},
  {"content":"\r\n\r\n عَلَيْهِمْ  اى اوجبنا عليهم - و كذلك قوله تعالى  فَمَنْ فَرَضَ فِيهِنَّ الْحَجَّ  اى - اوجب فيهن الحج فاحرم به . ميگويد : هر كه درين ماهها حج بر خود فريضه گرداند ، يعنى باحرام و تلبيه ، و احرام آن باشد كه چون بميقات رسد غسل كند ، آن گه از ارى سپيد در بندد ، و ردائى سپيد بر افكند ، و نعلين در پوشد ، و بوى خوش به كار دارد ، و دو ركعت نماز كند . آن گه در دل نيت حج كند ، و حقيقت - احرام اين نيّت است ، پس اگر راكب باشد بر نشيند ، و چون اشتر برخيزد و رفتن را راست بيستد ، تلبيه كند و گويد - لبّيك اللهم لبيك ، لبيك لا شريك لك لبيك ، ان الحمد و النعمة لك ، - و الملك ، لا شريك لك - » و ازين جمله خود احرام فريضه است آن ديگر همه سنن و هيأت است .\r\nو على الجملة ، فرائض و اركان حج پنج چيز است : احرام ، و طواف ، و سعى بعد از طواف ، و وقوف به عرفات ، و موى سر ستردن بيك قول ، اگر يكى ازين اركان بگذارد حج درست نيايد و اركان عمره همين است - الا وقوف به عرفات كه آن در عمره نيست . و واجبات حج شش چيز است : - احرام گرفتن در ميقات ، و به عرفات بيستادن تا فرو شدن آفتاب ، و بشب مقام كردن در مزدلفه ، و همچنين در منا مقام كردن بشب و طواف وداع ، و سنگ انداختن . اگر يكى ازين شش بگذارد حج باطل نشود اما گوسپندى لازم آيد كه بقربان كند . و محظورات حج كه محرم را از آن پرهيز بايد كرد هم شش چيز است : - جامه پوشيدن چون پيراهن و ازار پاى و موزه و دستار ، دوم بوى خوش به كار داشتن ، سيم موى سر و ناخن باز كردن ، چهارم با اهل خويش مباشرت كردن ، پنجم مقدمات مباشرت چون لمس و تقبيل و مانند آن ، و همچنين نكاح نشايد نه خود را و نه ديگرى را ، اگر كند درست نباشد ، ششم صيد برّ نشايد محرم را ، اگر كند جزا لازم آيد ، ماننده آن صيد كه كشته بود از شتر و گاو و گوسپند .\r\n فَمَنْ فَرَضَ فِيهِنَّ الْحَجَّ  هر كه درين ماه‌هاى حج احرام گرفت و حج بر خود فريضه كرد .\r\n فَلا رَفَثَ وَ لا فُسُوقَ وَ لا جِدالَ فِي الْحَجِّ  - علما را اختلاف است در معنى\r\n\r\n","description":"","footnote":"","page_name":" 530 ","page_number":540},
  {"content":"\r\n\r\nاين هر سه كلمت : - قومى گفتند - رفث عين جماع است ، قومى گفتند حديث جماع است بتعريض نزديك زنان ، قومى گفتند سخن نافرزام است و كلمات نكوهيده و فسوق - انواع معاصيست بجملگى ، قومى گفتند - لقب دادن است ، كه رب العزه جاى ديگر گفت :\r\n وَ لا تَنابَزُوا بِالْأَلْقابِ بِئْسَ الِاسْمُ الْفُسُوقُ  ، قومى گفتند : - فسوق همانست كه در سورة الانعام گفت -  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ  ، و هو الذبح للاصنام .\r\nروى ابو هريرة عن النبى صلّى اللَّه عليه و آله و سلّم قال - « من حجّ هذا البيت فلم يرفث و لم يفسق ، خرج من ذنوبه كيوم ولدته امه » و عن وهيب بن الورد قال - « كنت اطوف أنا و سفيان الثورى ليلا ، فانقلب سفيان و بقيت فى الطواف ، قد خلت الحجر فصليت تحت الميزاب ، فبينما انا ساجد اذ سمعت كلاما بين استار البيت و الحجارة » و هو يقول - يا جبرئيل اشكو الى اللَّه ثم اليك ما يفعل هؤلاء الطائفون حولى من تفكّههم فى الحديث و لغطهم و سومهم . قال وهيب فاوّلت انّ البيت يشكو الى جبرئيل . » ابن عمر گفت : - فسوق درين آيت به كار داشتن محظورات حج است در حال احرام ، چون قتل صيد ، و موى سر و ناخن گرفتن ، و مانند آن . و جدال آنست كه قريش با يكديگر در منا خصومت مىگرفتند ، و خود را بر يكديگر به مىآوردند اين ميگفت حج من بهتر و نيكوتر ، و آن ميگفت حج من تمامتر و به كار آمده تر ، و نيز در مواقف مختلف شدند ، هر قومى را موقفى بود ، و ميگفتند كه اين موقف ابراهيم است ، پس رب العالمين ايشان را ازين مجادلت باز زد ، و پيغامبر خود را خبر كرد از موقف ابراهيم ، و مشاعر ، و مناسك حج ، و پيغامبر ايشان را بيان كرد و باز نمود ، و گفت « خذوا عنّى مناسككم و لا تجادلوا » .\r\nو آن كس كه  فَلا رَفَثَ وَ لا فُسُوقَ وَ لا جِدالَ  بر قراءة مكى و بصرى خواند -  جِدالَ  از نظم اول آيت جدا كند ، و معنى آنست كه - لا شكّ فى الحج انه فى ذى الحجة - شك نيست در حج كه آن در ذى الحجة است ، و موقف عرفات ، و نسىء باطل ، و به قال النبى صلّى اللَّه عليه و آله و سلّم فى حجة الوداع : - « ان الزمان قد استدار كهيئة يوم خلق اللَّه السماوات و الارض ، السنة اثنى عشر شهرا : منها اربعة حرم ثلاثة متواليات ذو القعدة و ذو الحجة - و المحرم\r\n\r\n","description":"","footnote":"","page_name":" 531 ","page_number":541},
  {"content":"\r\n\r\nو رجب - شهر مضر الذى بين جمادى و شعبان . »  وَ ما تَفْعَلُوا مِنْ خَيْرٍ يَعْلَمْهُ اللَّهُ  - اين لفظيست از الفاظ وعده ، چنانك گويند گويد - اگر مرا ايدون كنى بدانم آن از تو ، يعنى - پاداش كنم -  وَ تَزَوَّدُوا  و قومى از عرب يمن به حج مىآمدند بى زاد و تكيهء ايشان بر صدقات حاج بود ، رب العالمين ايشان را گفت -  وَ تَزَوَّدُوا  زاد بر گيريد ، تا بر دل مردمان گران نباشيد ، و و بال ايشان نگرديد ، آن گه سفر آخرت با ياد ايشان داد ، و زاد آن سفر بر زاد اين سفر دنيا افزونى نهاد ، و شرف داد و گفت : -  فَإِنَّ خَيْرَ الزَّادِ التَّقْوى  بهتر زادى زاد سفر آخرت است يعنى - تقوى - قال سهل بن عبد اللَّه - لا معين الا اللَّه ، و لا دليل الّا رسول اللَّه ، و لا زاد الّا التقوى . » بو مطيع بلخى حاتم اصم را گفت - كه بما چنان رسيد كه تو بى زاد باديه باز مىبرى ؟ جواب داد : - كه من در باديه بى زاد نباشم ، اما زاد من چهار چيز است : اول آنست كه همهء دنيا ملك و ملك اللَّه دانم ، ديگر همه خلق را بندگان و رهيكان اللَّه دانم ، سديگر هر چه مخلوقات و محدثات است همه در يد اللَّه دانم ، چهارم قضاء اللَّه در همه زمين روان دانم . بو مطيع گفت - نيكو زادى كه زادتست ! باديهء قيامت به اين زاد توان بريدن .\r\n لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ  - قومى از اعراب به حج مىآمدند و به راه در تجارت روا نمىداشتند ، گفتند حج خويش بمنفعت دنيوى نياميزيم ، در دههء ذى الحجة دست از بيع و شرى باز گرفتند ، و در بازار و معاملت به خود در بستند ، رب العالمين آن بر ايشان فراخ كرد ، و رخصت تجارت بداد ، و مصطفى صلّى اللَّه عليه و آله و سلم ايشان را بمغفرت اميد داد ، و خبر كرد فقال صلّى اللَّه عليه و آله و سلّم - « اذا كان يوم عرفة غفر اللَّه للحاج الخلّص و اذا كان ليلة عرفه غفر اللَّه للتجّار ، و اذا كان يوم منا غفر اللَّه للجمالين ، و اذا كان عند جمرة العقبة غفر اللَّه للسّؤال ، و لا يشهد ذلك الموقف خلق ممن قال « لا إله الا اللَّه » الّا غفر له »  فَإِذا أَفَضْتُمْ مِنْ عَرَفاتٍ  - خلافست ميان علما كه موقف چه معنى را عرفات گويند ؟ و آن روز چرا عرفه گويند ؟ قومى گفتند از بهر آنك ترويه ابراهيم را\r\n\r\n","description":"","footnote":"","page_name":" 532 ","page_number":542},
  {"content":"\r\n\r\nنمودند در خواب كه فرزند را قربان كن ، پس همه روز در ترويه و تفكر بود ، تا اين خواب از حق است يا از شيطان . . . ازين جهت است كه آن روز را ترويه گويند ، و ترويه - تفكر - باشد . پس شب عرفه ديگر باره او را نمودند . ، و روز عرفه بشناخت كه آن خواب نمودهء حق است نه نمودهء شيطان . ازين جهت آن روز را عرفه نام نهادند و آن بقعه را عرفات . و گفته‌اند كه ترويه از آب دادن است ، يعنى كه رب العزة روز تروية چشمهء زمزم پديد كرد ، و اسماعيل از آن سيراب شد ، فسمّى التروية لذلك و عرفات از آنست كه جبرئيل فرو آمد و ابراهيم را مناسك و مشاعر مىنمود ، و ابراهيم پذيرفت . و ميگفت - « قد عرفت قد عرفت » پس بدين معنى - عرفات - خواندند . ضحاك گفت آدم كه به زمين آمد بهندوستان فرو آمد و حوا بجده ، و هر دو يكديگر را مىجستند تا به عرفات بر يكديگر رسيدند ، و يكديگر را وا شناختند ، ازين جهت او را عرفات گويند . و گفته‌اند كه اعتراف آدم بگناه خويش درين روز بود اندر آن بقعه ، و از خداوند عز و جل مغفرت خواست به آن كه گفت -  رَبَّنا ظَلَمْنا أَنْفُسَنا  و مردم نيز كه به آن موقف رسند اتباع سنت آدم را همه بگناه خويش معترف شوند ، و مى تضرع و زارى كنند ، پس عرفه و عرفات از - اعتراف - گرفته‌اند يعنى كه گناهكاران در آن موقف ايستاده بگناه خويش معترف شوند . و گفته‌اند كه عرفات از آنست كه دوستان خداى آن روز در آن موسم بر يكديگر رسند و يكديگر را بشناسند . پير بزرگ بو على سياه قدس اللَّه روحه گفت : - در موسم ايستاده بودم و مردمان را ديدم كه اندر عرفات كارى از پيش نمىبردند ، برگشتم و روى بكوه نهادم ، چندان بر شدم كه گفتم مگر اينجا هرگز كس نرسيدست ، گفتا - چون بر سر ان كوه شدم عالم خود بر آنجا ديدم ، چنانك صحرا سر كوه بود ، همه جوانان ديدم موسى سرشان تا سفتشان فرو آمده و چنان مراقب حق بودند كه اگرشان بجنبانيدندى آگاهيشان نبودى ، و آفتاب صورت را هيچ شعاع نمانده بود از شعاع آفتاب معرفت ايشان . كسى سؤال كرد از پير بزرگ كه اى شيخ هر كه بر آن كوه شود ايشان را بيند ؟ گفت - اگر بديدنديشان فرود آرنديشان ، نه هر چشمى ايشان را بيند ، و نه هر كسى بايشان رسد . گفت - چون\r\n\r\n","description":"","footnote":"","page_name":" 533 ","page_number":543},
  {"content":"\r\n\r\nآفتاب فرو شد مؤذن بانگ نماز گفت ، و امام در پيش شد ، و من با ايشان بيستادم در نماز ، گفت - اندر ميانهء نماز بر باطن من بگذشت كه اهل عرفات خود از كدام سو شدند ، آن يك انديشهء مخالف بريشان فرو نشد . چون سلام باز دادند ، امام از آنجا كه بود به من باز نگرست ، و اشارت كرد كه بازگرد . با خود گفتم كه اين آن جماعت نيستند .\r\nكه پشت بريشان شايد كرد ، هم چنان روى سوى ايشان باز پس آمدم ، از كرامت ايشان همان ساعت چون باز نگرستم به زمين عرفات رسيده بودم ، و كرامتى ديگر ديدم ، آن گه بر من پوشيده بود كه قوم بكدام سو شده‌اند ، همى از گزاف سر در نهادم ، و زود بقوم در افتادم ، و نخست قطارى كه ديدم شتران رهيان خود ديدم ، و از ايشان هيچكس نگفت كه بو على تو كجا بودى ؟ بدانستم كه رب العزه مرا از چشم و ديدار ايشان غايب نگردانيده بود .\r\nروايت كنند از ابو ذر غفارى رض - كه گفت : - ترويه از آب دادنست ، و عرفه نام زمين سيم - گفتا - نام زمين اول دمكا است ، و دوم خلده ، سيم عرفه ، چهارم جردا ، پنجم ملثا ، ششم سجين ، هفتم عجيبا . و هم بو ذر گويد - كه فضل روز عرفه از مصطفى پرسيدم فقال - « صيامه كفارة سنتين و من ادخل فيه سرورا على اهله ادخل الجنة ، و من صلّى فى يوم العرفة اربع ركعات قبل العصر بفاتحة الكتاب ، و خمس مرات   قُلْ هُوَ اللَّهُ أَحَدٌ   شارك فى ثواب من وقف به عرفات ، و من طلب علما يوم عرفة خاض فى رحمة اللَّه و أدخل الجنة به غير حساب ، و استغفر له الكرسى و الشمس و القمر و الكواكب الدرّى ، و من اضاف مؤمنا عشيّة عرفة كتب اللَّه له اجر سبعين شهيدا ، و للَّه عز و جل فى يوم عرفة ثلاثمائة و ستون نظرة الى خلقه . » و كان النبى صلى اللَّه عليه و آله و سلّم - يقرأ كل صبيحة عرفة ثلاث آيات من سورة الانعام : اولها و خمسين مرة   قُلْ هُوَ اللَّهُ أَحَدٌ   و آية الكرسى و يس ، فالاعمال صاعدة فيها . على بن ابى طالب ع روايت كرد از مصطفى كه گفت - « روز عرفه اندر عرفات جبرئيل و ميكائيل و اسرافيل و خضر حاضر آيند . جبرئيل گويد - ما شاء اللَّه لا قوة الا باللّه » - ميكائيل گويد - « ما شاء اللَّه كل نعمة من اللَّه » اسرافيل گويد - « ما شاء اللَّه الخير كلّه بيد اللَّه » - خضر گويد - « ما شاء اللَّه لا يدفع السوء الا اللَّه » رسول خدا گفت - هر آن كس كه روز\r\n\r\n","description":"","footnote":"","page_name":" 534 ","page_number":544},
  {"content":"\r\n\r\nعرفه بعد از نماز ديگر اين چهار كلمه صد بار بگويد ، بهر رحمتى و برّى و كرامتى كه رب العزة باهل منا و عرفات فرو فرستد و بجمله بندگان كه در شرق و غرب‌اند ، وى با ايشان در آن انبازست ، گفتا و چون مردم از عرفات سوى منا روند رب العزة به جبرئيل فرمايد تا ندا كند كه - « الا انّ المغفرة لكل واقف به عرفات ، و الرحمة لكل مذنب تائب . » گفتا : و در وقت افاضت اللَّه گويد - اشهدكم ملائكتى قد غفرت لهم التبعات و اعوّض اهلها ، افيضوا على بركة اللَّه .\r\n فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ  ميگويد - چون از عرفات بر گرديد بعد از فرو شدن آفتاب ، روز عرفه و رو بمنا نهاده خداى را ياد كنيد بنزديك مشعر الحرام ، آنجا كه قرح گويند ، يعنى كه بعد از صبح كه نماز گزارده باشيد ، و از مبيت بمزدلفه فارغ شده و سنگها بر گرفته  وَ اذْكُرُوهُ كَما هَداكُمْ  - و ياد كنيد خداى را چنانك شما را راه نمود به حج راست ، و شريعت پاك و ملت ابراهيم .\r\n وَ إِنْ كُنْتُمْ مِنْ قَبْلِهِ لَمِنَ الضَّالِّينَ  - اى و ما كنتم من قبله الّا من الضّالّين .\r\nاين - ها خواه با هدى بر و خواه با رسول ، فيكون كناية عن غير مذكور  ثُمَّ أَفِيضُوا مِنْ حَيْثُ أَفاضَ النَّاسُ  الآية . . . قريش را ميگويد كه ايشان در افاضت از عرفات راهى ديگر مىگزيدند ، كه ما خاصهء اهل شهريم و سكّان حرم ، و بر زنان خانه ، تا نه باد ديگران هام راه باشيم . و از مشعر حرام از راه مىبگشتند ، ايشان را از آن باز زد ، آن گه ايشان را فرمود - كه با اين مخالفت كه كرديد در افاضت از خداى آمرزش خواهيد ، كه وى آمرزگارست و بخشاينده ، قال رسول اللَّه - « الحجاج و العمّار وفد اللَّه عز و جل ، ان دعوه اجابهم و ان استغفروه غفر لهم » - و قال « اللّهم اغفر الحاج و لمن استغفر له الحاج . »\r\n\r\nالنوبة الثالثة\r\n- قوله تعالى :  وَ أَتِمُّوا الْحَجَّ وَ الْعُمْرَةَ لِلَّهِ  الآية . . . روى عن\r\n\r\n","description":"","footnote":"","page_name":" 535 ","page_number":545},
  {"content":"\r\n\r\nوهب بن منبه قال : - اوحى اللَّه عز و جل الى آدم ع أنا اللَّه ذو بكة اهلها جيرتى ، و زوارها و فدى و اضيافى و فى كنفى ، اعمّره باهل السماء و اهل الارض ، يأتونه افواجا شعثا غبرا ، يعجّون بالتكبير عجيجا ، و يضجّون بالتلبية ضجيجا ، و شجون الدماء شجا ، فمن اعتمره لا يريد غيره ، فقد زارنى و ضافنى و وفد الىّ ، و نزل بى ، و حق لى ان اتحفه بكرامتى ، اجعل ذلك البيت و شرفه و ذكره و سناه و مجده لنبى من ولدك يقال له ابراهيم ارفع به قواعده ، و اقضى على يديه عمارته ، و انبط له سقايته ، و اريه حلّه و حرمه ، و اعلمه مشاعره ، ثم يعمّره الامم من بعده حتى ينتهى الى نبىّ من ولدك يقال له محمد ، هو خاتم النبيين فاجعله من سكّانه و ولاته و حجّابه و سقاته ، فمن سأل عنّى يومئذ فانا مع الشعث الغبر الموفين بنذورهم ، المقبلين الى ربهم . » معنى حديث آنست - كه خداوند بزرگوار كردگار نامبردار بآدم صفى وحى فرستاد ، كه اى آدم منم خداوند جهان و جهانيان ، آفريدگار همگان ، پادشاه كامران ، منم خداوند بكة ، نشينندگان در آن همسايگان منند ، و زوّار آن وفد من‌اند ، و مهمانان من اند ، و در پناه من اند ، باهل آسمان و زمين آبادان دارم و بزرگ گردانم اين بقعه ، تا از هر سويى و هر قطرى جوك جوك مىآيند مويهاشان از هم بر كرده ، و رويها گرد گرفته از رنج راه ، تكبير گويان و لبيك زنان ، روى بدان صحراى مبارك نهاده ، و به خون قربان زمين آن رنگين كرده ، اى آدم ! هر كه اين خانه را زيارت كند ، و در آن مخلص بود ، وى مهمان منست ، و از كسان منست ، و از نزديكان به من است . سزاى جلال من آنست كه وى را گرامى كنم ، و با تحفهء رحمت و عطاء مغفرت باز گردانم ، اى آدم ! در فرزندان تو پيغامبريست نام وى ابراهيم ، خليل من و گزيدهء من ، بدست وى بنياد اين خانه بر آرم ، و عمارت فرمايم ، و شرف آن پيدا كنم ، و سقايهء آن پديد آرم ، و حرم آن را نشان كنم ، و پرستش خود در آن وى را بياموزم . پس از وى جهانيان را فرا عمارت آن دارم ، و توقير و تعظيم آن در دلشان نهم ، تا نوبت به محمد عربى رسد ، خاتم پيغامبران ، و چراغ زمين و آسمان ، مولد و منشأ وى گردانم ، مهبط وحى منزل كرامت وى كنم ، سقاية و نقابة و ولايت آن بدست وى مقرر كنم ، وانگه مؤمنانرا\r\n\r\n","description":"","footnote":"","page_name":" 536 ","page_number":546},
  {"content":"\r\n\r\nاز اطراف عالم عشق آن در دل نهم ، تا سر و پاى برهنه ، ضياع و اسباب بگذاشته ، جان بر كف دست نهاده ، مويها از هم بر كرده ، رويها گرد گرفته ، همى روند و گرد آن خانه طواف ميكنند ، و از ما آمرزش ميخواهند . اى آدم ! هر كه ترا پرسد از ما كه تا با ايشان چكنم ؟ گوى كه من بعلم با ايشانم ، موجود نفس و حاضر دل ايشانم ، و آن درد ايشان را درمانم ، از ديده‌هاشان نهانم ، اما جانهاى ايشان را عيانم .\r\n اندر دل من بدين عيانى كه تويى * وز ديدهء من بدين نهانى كه تويى ! \r\n وَ أَتِمُّوا الْحَجَّ وَ الْعُمْرَةَ لِلَّهِ  الآية . . . - حج عوام ديگرست ، و حج خواص ديگر ، حجّ عوام قصد كوى دوست است ، و حج خواص قصد روى دوست ، آن رفتن بسراى دوست ، و اين رفتن براى دوست !\r\n در دم نه ز كعبه بود كز روى تو بود * مستى نه ز باده بود كز بوى تو بود . \r\nعوام بنفس رفتند در و ديوار ديدند ، خواص بجان رفتند گفتار و ديدار يافتند ، روش خاصگيان درين راه چنانست كه آن جوانمرد گفته :\r\n خون صدّيقان بپالودند و زان ره ساختند * جز بجان رفتن درين ره يك قدم را بار نيست \r\nاو كه بنفس رود رنج يابد و بار كشد ، تا گرد كعبه بر آيد ، و اين كه بجان رود بيارامد و بياسايد ، و كعبه خود گرد سرايش برآيد . و اندرين معنى حكايت ابراهيم خواص است قدس اللَّه روحه ، گفتا : - « وقتى از سر محرومى خود بروم افتادم ، گردان گردان ، چنانك افتاده‌اند بهر جاى مردان ، متحير و سرگشته ، بيچاره‌وار گم كرده سر رشته !\r\n مردان جهان شدند سرگشته تو * مىباز نيابند سر رشته تو \r\nخبر در روم افتاد كه ملك روم را دخترى ديوانه گشته ، و پدر مر آن دختر را به بند ديوانگان بسته ، و اطباء بجملگى از علاج آن بيمار درمانده ، زمان تا زمان نفس سرد مىآرد ، و اشك گرم مىبارد ، گهى گريد و گهى خندد ! بجاى آوردم كه آنجا تعبيه ايست ، رفتم بدر سراى ملك و گفتم - بعلاج بيمار آمدم . چون ديدهء ملك بر من افتاد گفت - « مانا كه بعلاج دخترم آمدهء ؟ و گمان برم كه طبيبى ؟ » گفتم - آرى\r\n\r\n","description":"","footnote":"","page_name":" 537 ","page_number":547},
  {"content":"\r\n\r\nخداوندى دارم طبيب ، من آمده‌ام تا دخترت را علاج كنم - گفتا - بر كنگره‌هاى قصر ما نگر تا چه بينى ؟ گفت - بر نگرستم سرها ديدم بريده ، و بر آن كنگره‌ها نهاده ! گفت - هر كه او را علاج نكند مكافاتش اينست كه مىبينى ! گفتم باكى نيست ! .\r\n گويند مرا كه خويشتن كرد هلاك * عاشق ز هلاك خويش كى دارد باك \r\nملك چون ديد كه من آن سرها بر آن كنگره ديدم و نانديشيدم ، خانهء باشارت به من نمود ، و دختر در آن خانه بود . گفتا - در رفتم ، هنوز قدم در خانه ننهاده كه اين آواز شنيدم -  قُلْ لِلْمُؤْمِنِينَ يَغُضُّوا مِنْ أَبْصارِهِمْ  همانجا بماندم ، سر سيمهء وقت وى گشتم ، و متحير حال وى شدم ، ديگر باره آواز آمد كه - اى پسر خواص - شراب لا يزيد الّا العطش ، و طعام لا يزيد الّا الدهش ! - از پس پرده گفتم - يا امة اللَّه ! اين چه حال است و اين چه وجه ؟ گفت - « اى شيخ وقتى در ميان ناز و نعمت نشسته بودم با كنيزكان و خاصگيان خويش ، ناگاه دردى بدلم فرو آمد ، و اندوهى بجانم رسيد ، از خود فانى گشتم و واله شدم . هنوز به خانه فرو ناآمده تمام كه آن درد مستحكم شد و آن كار تمام !\r\n اى راه ترا دليل دردى * فردى تو و آشنات فردى\r\nاز جام تو دانهء و عصرى * وز جام تو قطرهء و مردى ! \r\nگفتا : - چون از آن وجد و وله آسوده تر شدم ، خود را در بند و زنجير يافتم ، حكمش را پسند كردم ، و بقضاش رضا دادم ، دانستم كه وى دوستان خود را بد نخواهد تا خود سرانجام اين كار بچه رسد . گفتم - چه گويى اگر تدبير كنيم و حيلت سازيم تا بدار الاسلام شويم ؟ و اسلام را تربيت كنيم كه دريغ آيد مرا چون تو عزيزى را بدار الكفر بگذاشتن ! گفت - يا ابن الخواص چه مردى بود بدار الاسلام اسلام را پرورش دادن ، مرد آنست كه بدار الكفر اسلام را در بر گيرد ! و بجان و دل به پرورد ، و در دار الاسلام چيست كه اينجا نيست ؟ گفتم كعبهء مشرف معظم مكرم كه مقصد زائرانست و مشهد مشتاقان ! گفت كعبه را زيارت كردهء ؟ گفتم زيارت كرده‌ام آن را هفتاد بار . گفت بر نگر ! برنگرستم ، كعبه را ديدم بر سر سراى وى ايستاده ! آن گه گفت - اى پسر خواص !\r\n\r\n","description":"","footnote":"","page_name":" 538 ","page_number":548},
  {"content":"\r\n\r\nهر كه بپاى رود كعبه را زيارت كند ، و هر كه بدل رود كعبه به زيارت وى شود ! گفتم - به آن خداى كه ترا بعز اسلام عزيز گردانيد . كه سرّ اين با من بگوى ! اين منزلت بچه يافتى ؟ گفت - نكرده‌ام كارى كه آن حضرت را بشايد ، اما حكمش را پسند كردم و بقضاء وى رضا دادم ! گفتم اكنون مرا تدبير چيست كه ازينجا بيرون شوم گفت چنانك ايستادهء روى فرا راه كن و مىرو تا به مقصد خود رسى ! گفتا - بكرامت وى راهى پديد آمد كه در آن هيچ حجاب و منع نبود و كس را بر من اطلاع نه ، تا از سراى وى بيرون آمدم و از دار الكفر بدار السلام باز آمدم . » قوله تعالى :  الْحَجُّ أَشْهُرٌ مَعْلُوماتٌ  الآية . . . حاء اشارتست بحلم خداوند با رهيكان خود ، جيم اشارتست بجرم بندگان و آلودگى ايشان ، چنانستى كه اللَّه گفتى « بندهء من ! اكنون كه جرم كردى بارى دست در حبل حلم من زن و مغفرت خواه تا بيامرزم ، كه هر كس آن كند كه سزاى وى باشد ، سزاى تو نابكارى و سزاى من آمرزگارى !  قُلْ كُلٌّ يَعْمَلُ عَلى شاكِلَتِهِ  بندهء من ! گر زانك عذرخواهى ، عذر از تو و عفو از من ، جرم از تو و ستر از من ، ضعف از تو و برّ از من ، عجز از تو و لطف از من ، جهد از تو و عون از من ، قصد از تو و حلم از من . بندهء من ! چندان دارد كه عذرى بر زبان آرى ، و هراسى در دل ، و قطرهء آب گرديده بگردانى ، پس كار وا من گذار ، بندهء من ! وعده كه دادم راست كردن بر من ، كار كه پيوستم تمام كردن بر من ، بنا كه نهادم داشتن بر من ، تخم كه پر كندم به برآوردن بر من ، چراغ كه افروختم روشن داشتن بر من ، در كه گشادم بار دادن بر من ، اكنون كه فرا گذاشتم در گذاشتن بر من ، اكنون كه بدعا فرمودم نيوشيدن بر من ، اكنون كه بسؤال فرمودم بخشيدن بر من ! هر چه كردم كردم ، هر چه نكردم باقى بر من ! قال رسول اللَّه « مرّ رجل من بنى اسرائيل بجمجمة ، فوقع ساجدا فقال - اللهم انت انت و انا انا ، انا العوّاد بالذنوب ، و انت العواد بالمغفرة ، فسمع صوتا من ناحية السماء : ارفع رأسك فان اللَّه عز و جل قد استجاب لك . » و يحكى عن بشر و كان رجلا قد حج كثيرا ، و كان عارفا\r\n\r\n","description":"","footnote":"","page_name":" 539 ","page_number":549},
  {"content":"\r\n\r\nبالطرق و المواقف و المشاهد ، قال فاتنى سنة من السنين الوقوف بعرفة مع الامام ، فلما ادركت كان الناس قد انصرفوا الى المزدلفة ، و كنت اعرف الطريق و صرت الى الموقف ، فلما وقفت بالموقف كان الموقف كله عذرات و قذرات فقلت - « انا للَّه اليه راجعون » فاتنى الحج لان الموقف يكون نظيفا ، و هذا ليس هو الموقف ، قال فجلست كثيبا حزينا لفوت الحج ، و غلبنى النوم ، فسمعت هاتفا يقول - هذا الذى انت فيه هو الموقف ، و لكن هذه ذنوب الناس تركوها هاهنا ! و مرّوا ، قال فجلست حتى أصبحت و كنت بالموقف و لم اكن ارى من ذلك شيئا .\r\n\r\nالنوبة الاولى\r\nقوله تعالى :  فَإِذا قَضَيْتُمْ مَناسِكَكُمْ  - چون فارغ شويد از مناسك حج خويش  فَاذْكُرُوا اللَّهَ  ياد كنيد و بستائيد خداى را  كَذِكْرِكُمْ آباءَكُمْ  چنانك پدران خود را مىستائيد و ياد ميكنيد ،  أَوْ أَشَدَّ ذِكْراً  و در افزونى و نيكويى ذكر سخت تر از آن ،  فَمِنَ النَّاسِ مَنْ يَقُولُ  از مردمان كس است كه ميگويد  رَبَّنا  خداوند ما  آتِنا فِي الدُّنْيا  ما را از دنيا چيزى بخش در دنيا  وَ ما لَهُ فِي الْآخِرَةِ مِنْ خَلاقٍ . . .  و او را در خير آن جهان هيچ نصيب نه .\r\n وَ مِنْهُمْ مَنْ يَقُولُ  و ازيشان كس است كه ميگويد  رَبَّنا  خداوند ما  آتِنا فِي الدُّنْيا حَسَنَةً  ما را درين جهان نيكويى ده ،  وَ فِي الْآخِرَةِ حَسَنَةً  و در آن جهان هم نيكويى ده ،  وَ قِنا عَذابَ النَّارِ  و از ما باز دار عذاب آتش\r\n أُولئِكَ  - ايشانند  لَهُمْ نَصِيبٌ  كه ايشانراست بهرهء  مِمَّا كَسَبُوا  از هر چه خواستند هم اين جهانى و هم آن جهانى  وَ اللَّهُ سَرِيعُ الْحِسابِ  و خداى زود شمارست و آسان توان .\r\n وَ اذْكُرُوا اللَّهَ  - ياد كنيد خداى را به بزرگوارى و پاكى و برترى  فِي أَيَّامٍ مَعْدُوداتٍ  در روزهاى شمرده ،  فَمَنْ تَعَجَّلَ فِي يَوْمَيْنِ  هر كه بشتابد\r\n\r\n","description":"","footnote":"","page_name":" 540 ","page_number":550},
  {"content":"\r\n\r\nببازگشت با خانهء خود در نفر اول  فَلا إِثْمَ عَلَيْهِ  برو بزه نيست .  وَ مَنْ تَأَخَّرَ  و هر كه تمام كند مقام خود آن سه شب بمنا  فَلا إِثْمَ عَلَيْهِ  بر وى از گناهان گذشته وى هيچ باقى نيست ،  لِمَنِ اتَّقى  آن كس را كه در باقى عمر خود از خشم خداى به پرهيزد ،  وَ اتَّقُوا اللَّهَ  و از خشم و عذاب خداى به پرهيزيد  وَ اعْلَمُوا أَنَّكُمْ إِلَيْهِ تُحْشَرُونَ 203  و بدانيد كه شما را بر خواهند انگيخت و بهم خواهند كرد و پيش وى خواهند برد .\r\n وَ مِنَ النَّاسِ  و از مردمان كس است  مَنْ يُعْجِبُكَ قَوْلُهُ  كه ترا مى خوش آيد سخن او  فِي الْحَياةِ الدُّنْيا  در زندگانى اين جهان ،  وَ يُشْهِدُ اللَّهَ  و خداى را گواه ميدارد  عَلى ما فِي قَلْبِهِ  بر آن بد كه در دل دارد  وَ هُوَ أَلَدُّ الْخِصامِ 204  و او پيچانتن است « 1 » جنگ جوى ستيزه‌كش .\r\n وَ إِذا تَوَلَّى  و چون از پيش تو برگردد  سَعى فِي الْأَرْضِ  در زمين بنهيب بد برود  لِيُفْسِدَ فِيها  - تا تباهى كند در آن ،  وَ يُهْلِكَ الْحَرْثَ وَ النَّسْلَ  و تباه كند كشته و جانور  وَ اللَّهُ لا يُحِبُّ الْفَسادَ 205  خداى تباهى دوست ندارد .\r\n وَ إِذا قِيلَ لَهُ  - چون وى را گويند  اتَّقِ اللَّهَ  از خداى به ترس و از خشم وى به پرهيز  أَخَذَتْهُ الْعِزَّةُ بِالْإِثْمِ  زور كافرى وى را بگيرد  فَحَسْبُهُ جَهَنَّمُ  بسنده است وى را دوزخ  وَ لَبِئْسَ الْمِهادُ 206  و بد آرام گاه كه آنست .\r\n\r\nالنوبة الثانية\r\n- قوله تعالى :  فَإِذا قَضَيْتُمْ مَناسِكَكُمْ  الآية . . . - سبب نزول اين آيت آن بود - كه عرب چون از حج و مناسك فارغ مىشدند ، هر كسى بر در كعبه بيستادى و مناقب و مآثر پدر خويش در گرفتى ، اين يكى گفتى - پدرم مهمان دار بود\r\n\r\n\r\n","description":"","footnote":"\r\n( 1 ) كذا فى نسختى الف و د ، سخت دشمنى فى نسخة ج .\r\n","page_name":" 541 ","page_number":551},
  {"content":"\r\n\r\nو درويش نواز ، و آن يكى گفتى - پدرم مبارز بود و جنگها مردانه بكردمى ، و گفتى چون خاندان ما بجوانمردى و نيكوكارى و سرافرازى هيچ خاندانى نيست ، هر كسى بنوعى تفاخر ميكرد ، و مناقب اسلاف خود مىخواند ، رب العالمين ايشان را از آن برگردانيد و بذكر خود فرمود گفت : - چنانك پدران خود را ياد مىكنيد مرا ياد كنيد و مرا ستائيد ، كه آن همه نيكويى بپدران شما من كردم ، و من خواستم ، و من بر آن داشتم ، پس شكر همه مراست ، و منت مرا ! « أنا و الملأ فى بناء عظيم - اخلق فيعبد غيرى و انعم فيشكر غيرى » ابن عباس گفت معنى آيت آنست : - كه چون پدر ترا بدى ميگويند و در حق وى ناسزا شنوى خشم گيرى و از آن فراهم آيى ، چون كه از مبتدعان و بى دينان در حق ما ناسزاها مىشنوى و گزافها مىبينى بدان خشم نگيرى ، و چشم از آن برهم نهى ، چنين مكن !  فَاذْكُرُوا اللَّهَ كَذِكْرِكُمْ آباءَكُمْ أَوْ أَشَدَّ ذِكْراً  - ياد كرد اللَّه بخشم گرفتن در ناسزا كه به حق وى ميشنوى بيشتر كن از ياد كرد پدران بخشم گرفتن در بدايشان شنيدن . و هم ازين باب آنست آنچه رب العالمين گفت -  « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ »  و به\r\nقال النبى : - « اوثق عرى الايمان الحبّ فى اللَّه و البغض فى اللَّه . »\r\nقومى گفتند -  « فَإِذا قَضَيْتُمْ مَناسِكَكُمْ »  خطيب را ميگويد بمنا در ايام منا ، كه مرا ستائيد و مرا ياد كنيد چنانك بروزگار گذشته پدران خود را مىستوديد ، و مىياد كرديد ، بل كه بيشتر . و اگر ايشان را حق تربيت است ما را حق كردگارى و روزى گمارى است . اينجا نكتهء است به آنچه حق پدر گفت نه حق مادر ، يعنى كه پدر را بحرمة و هيبت ياد كنيد ، و مادر را بشفقت و رحمت و اللَّه تعالى هو الذى يرحم و لا يرحم .\r\n فَمِنَ النَّاسِ مَنْ يَقُولُ رَبَّنا آتِنا فِي الدُّنْيا  الآية . . . - اين قومى راست كه همّت ايشان دنيا بود ، مال و زر و سيم و غلام و كنيزك وضعيت و ماشيه ، اللَّه ميگويد  وَ ما لَهُ فِي الْآخِرَةِ مِنْ خَلاقٍ  - كسى كه از ما همه اين خواهد وى را از خير آن\r\n\r\n","description":"","footnote":"","page_name":" 542 ","page_number":552},
  {"content":"\r\n\r\nجهانى هيچ نصيب نه . همانست كه گفت : -  وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ \r\nفى بعض الاخبار - من بدأ بنصيبه من الدنيا فانه نصيبه من الآخرة و لا يدرك منهما ما يريد ، و من بدأ بنصيبه من الآخرة وصل اليه نصيبه من الدنيا و ادرك من الآخرة ما يريده .\r\nآن گه صفت پيغامبران و مؤمنان در گرفت ، و باز نمود كه ايشان چه خواهند و مقصود ايشان چه بود ، گفت  وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ  - مفسران را قولهاست در حسنهء اين جهانى و حسنهء آن جهانى . على بن ابى طالب ( ع ) گفت : حسنهء اين جهانى هم جفت شايسته است ، و آن جهانى حوراء بهشتى ، و عذاب آتش كه از آن مىپرهيز خواهند هم جفت بد است در دنيا - يدلّ عليه ما\r\nروى ابو الدرداء - انّ رسول اللَّه صلى اللَّه عليه و آله و سلّم قال - « من اوتى فى الدنيا قلبا شاكرا و لسانا ذاكرا و زوجة مؤمنة تعينه على امر دنياه و آخرته ، فقد اوتى فى الدنيا حسنة و فى الآخرة حسنة »\r\nقتاده گفت - حسنة دو جهانى عافيت است : و دليل برين تأويل آنست كه مصطفى صلّى اللَّه عليه و آله و سلم بعبادت بيمارى شد ، و آن بيمار را چون بچهء مرغ بى بال ديد ،\r\nفقال رسول اللَّه صلى اللَّه عليه و آله و سلم - « هل كنت تدعوا اللَّه بشيء او تسأله شيئا ايّاه ؟ قال كنت أقول اللهم ما كنت معاقبى به فى الآخرة فعجّله لى فى الدنيا ، فقال سبحان اللَّه اذا لا تستطيعه او لا تطيقه ، هل لا قلت « اللهم ربنا آتنا فى الدنيا حسنة و فى الآخرة حسنة و قنا عذاب النار فدعا اللَّه بها فشفاه .\r\nو قيل من اتاه اللَّه الاسلام و القرآن و اهلا و مالا و ولدا فقد اوتى فى الدنيا حسنة و فى الآخرة حسنة .  وَ قِنا عَذابَ النَّارِ  ابن عباس قال : - « عند ركن اليمانى ملك قائم منذ خلق اللَّه السماوات و الارض يقول آمين ، فقولوا -  رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ . \r\nرب العالمين گفت - ايشان كه اين دعا كنند و خير دنيا و آخرت از من خواهند ايشانراست هر چه از من خواهند ، فذلك قوله -  أُولئِكَ لَهُمْ نَصِيبٌ مِمَّا كَسَبُوا  اى سألوا - ابن عباس گفت - مردى آمد پيش رسول خدا و گفت -\r\n« مات ابى و لم يحجّ\r\n\r\n","description":"","footnote":"","page_name":" 543 ","page_number":553},
  {"content":"\r\n\r\nأ فأحجّ عنه ؟ فقال النبى « لو كان على ابيك دين فقضيته اما كان ذلك يجزى ؟ قال بلى قال - فدين اللَّه احق ان يقضى . قال - فهل لى من اجر ؟ فانزل اللَّه هذه الآية - يعنى من حج عن ميت كان الاجر بينه و بين الميّت .\r\nو\r\nعن انس ، قال رسول اللَّه : - فى رجل اوصى بحجّة كعب له اربع حجات : حجة للذى كتبها ، و حجة للذى نفذها ، و حجة للذى اخذها ، و حجّة للذى امر بها .\r\n وَ اللَّهُ سَرِيعُ الْحِسابِ  الآية . . .\r\nقال النبى - ان اللَّه تعالى يحاسب الخلق فى قدر حلب شاة -\r\nميگويد اللَّه زود شمارست كه چون يكى را شمار كرد همه خلق را شمار كرد ، چندان كه كسى يك چشم زخم بيرون نكرد وى شمار همه خلقان همه بكند ، كه نه حاجت بشمار كردن دارد ، نه در آن تأمل و تفكر كردن ، از دور آدم تا منتهى عالم لا بل كه از ابتداء آفرينش تا آخر كه قيامت پديد آيد ، اعمال بندگان و حركت آفريدگان و دم زدن ايشان همه داند و شمردن آن تواند ، و خرد و بزرگ آن بيند ، و بنده را از آن خبر دهد ، و جزا كند ، اينست كه گفت عز و علا : -  يَوْمَ يَبْعَثُهُمُ اللَّهُ جَمِيعاً فَيُنَبِّئُهُمْ بِما عَمِلُوا ، أَحْصاهُ اللَّهُ وَ نَسُوهُ   وَ اذْكُرُوا اللَّهَ فِي أَيَّامٍ مَعْدُوداتٍ  الآية . . . - ايام معدودات ايام تشريق است ، و آن يازدهم ذى الحجة است و دوازدهم و سيزدهم . يازدهم را يوم القر گويند ، لان الناس يقرون فيه بمنا ، و يفرغون من معظم النسك . و دوازدهم - يوم النفر الاول گويند ، و سيزدهم يوم النفر الثانى گويند ، در خبرست كه - انّها ايام اكل و شرب و ذكر اللَّه عز و جل و شب چهاردهم - ليلة الحصبا - گويند ، لان الناس ينزلون فيها بالمحصب و دهم ذى الحجة - روز نحر - است و نهم - روز عرفة و هشتم - روز ترويه - و جملهء دهه ذى الحجة - ايام معلومات - گويند ، بمذهب شافعى . و شرف اين روزها را مصطفى گفت : -\r\n« ما من ايام افضل عند اللَّه ، و لا العمل فيهن احبّ الى اللَّه ، من هذه الايام العشر .\r\nفاكثروا فيهن من التهليل و التكبير ، فانها ايام تهليل و تكبير و ذكر اللَّه عز و جل ، و انّ صيام يوم منها يعدل بصيام سنة ، و قيام كل ليلة منها كقيام ليلة القدر ، و العمل فيهن\r\n\r\n","description":"","footnote":"","page_name":" 544 ","page_number":554},
  {"content":"\r\n\r\nيضاعف بتسع مائة ضعف .\r\nو\r\nقال صلى اللَّه عليه و آله و سلّم : « سيّد الشهور شهر رمضان و اعظمها ذو الحجة »\r\nو از فضل و شرف ايام معلومات آنست كه - ابراهيم خليل را در آن خواب نمودند به ذبح فرزند ، و آن قصه برفت ، و تشريف بيافت . و موسى كليم در آن وعدهء مناجات يافت ، گويند - كه آن سى روز كه وى را وعده دادند ماه ذى القعده بود و ده روز كه بر افزودند از اول ماه ذى الحجة بود . فذلك قوله تعالى  وَ أَتْمَمْناها بِعَشْرٍ  و مصطفى را درين ده روز بشارت دادند باتمام نعمت ، و اكمال دين و شريعت ، و بر دشمن ظفر ، و نصرت و خشنودى خداوند عز و جل ، و ذلك فى قوله تعالى -  الْيَوْمَ أَكْمَلْتُ لَكُمْ دِينَكُمْ  الآية . . .\r\nو فى ذلك ما روى عن ابن عباس قال : - كل بيعة الرضوان فى عشر ذى الحجة ، و بناء - الكعبة فى عشر ذى الحجة ، و كمال الدين كان فيه ، و فيه وقعت التوبة لادم ، و فيه وقع النداء و الاجابة بالحج . قال تعالى -  وَ أَذِّنْ فِي النَّاسِ بِالْحَجِّ  ، و فيه وقع التقرب و التكليم لموسى بن عمران ، و فيه وقع الفداء بالذبح لاسماعيل ، و\r\nقال « و ابتنى على بفاطمة عليهما السلام فى ذى الحجة من اثنين و عشرين من الشهر . »\r\nو\r\nفى رواية اخرى عن ميمون بن مهران عن عبد اللَّه بن عباس قال - قال رسول اللَّه صلى اللَّه عليه و آله و سلّم : - « ان اول يوم من ايام العشر هو اليوم الذى تاب اللَّه على آدم و غفر له ، فمن صام ذلك اليوم غفر اللَّه له ذنوبه و تاب عليه . و اليوم الثانى نجى اللَّه فيه يونس من بطن الحوت ، فمن صام ذلك اليوم كان كمن عبد اللَّه الف سنة لم يعصه فيه و نجاه من كل غمّ و كرب و اليوم الثالث ، استجاب اللَّه فيه لزكريا ، فمن صام ذلك اليوم استجاب اللَّه له كل دعوة دعا بها لدنياه و آخرته . و اليوم الرابع ولد فيه عيسى بن مريم ، فمن صام ذلك اليوم نفى اللَّه البؤس و الفقر من بين عينيّه و يكون يوم القيمة مع السفرة الكرام البررة ، و اليوم الخامس ، ولد فيه موسى بن عمران فمن صام ذلك اليوم برى من النفاق ، و اليوم السادس فتح اللَّه خيبر على النبى صلّى اللَّه عليه و آله و سلم ، فمن صام ذلك اليوم نظر اللَّه اليه ، و من نظر اليه لم يعذّبه ابدا ، و اليوم السابع تغلق فيه ابواب جهنم السبعة ، و اليوم الثامن و هو - يوم الترويه - يفتح اللَّه فيه ابواب الجنان الثمانية ، و اليوم التاسع و هو اليوم المشهود و هو - يوم عرفة - و هو يوم الحج الاكبر ، فمن صام ذلك اليوم كتب له صيام سنتين ، سنة قبلها و سنة بعدها يباهى اللَّه به ملائكته ، و غفر له\r\n\r\n","description":"","footnote":"","page_name":" 545 ","page_number":555},
  {"content":"\r\n\r\nذنوبه كلها ، و اليوم العاشر و هو - يوم النحر - فمن اهرق فيه دما غفر اللَّه له به اول قطرة تقطر من دم اضحيته ، و غفر له ذنوبه ، و ذنوب عياله كلهم ، و من اطعم من نسكه و تصدّق به بعث يوم القيمة آمنا و تكون تلك الاضحية فى ميزانه اثقل من جبل احد ، و تطفئ عنه اضحيته حر جهنم .\r\n وَ اذْكُرُوا اللَّهَ فِي أَيَّامٍ مَعْدُوداتٍ  الآية . . . . - ذكر اينجا تكبير است ، و علما را اختلاف است در وقت آن و قدر آن ، و اجمع اقاويل آنست كه - روز عرفه نماز بامداد در گيرد تا آخر ايام تشريق نماز ديگر كرده از پس نمازها ، و در مجمعها ميگويد - « اللَّه اكبر اللَّه اكبر اللَّه اكبر ؛ لا إله الا اللَّه و اللَّه اكبر ، و للَّه الحمد على ما هدانا . » و اصل اين تكبير از عهد ابراهيم خليل است اندر آن حال كه خواست فرزند را قربان كند ، چون صدق عهد از وى ظاهر گشت ، و فرمانبردارى را ميان ببست اللَّه تعالى ندا داد جبرئيل اندر هوا ندا كرد ، و گوسفند فدا را همى آورد و همى گفت - « اللَّه اكبر ، اللَّه اكبر ، لا إله الا اللَّه ، اللَّه اكبر و للَّه الحمد » ابراهيم بر نگرست بديد آواز برداشت و گفت كه - « لا إله الا اللَّه ، اللَّه اكبر » اسماعيل آگاه گشت و آواز برداشت گفت .\r\n« اللَّه اكبر و للَّه الحمد » اللَّه تعالى اين ذكر اندرين امّت مشروع كرد ، تا اندرين ايام همى گويند و از آن حال ياد همى آرند . و مصطفى صلّى اللَّه عليه و آله و سلم گفت -\r\n« زيّنوا اعيادكم بالتكبير »\r\nو\r\nيروى - « زينوا العيدين بالتهليل و التقديس و التحميد و التكبير »\r\nو مصطفى صلّى اللَّه عليه و آله و سلم روز عيد چون بيرون شدى اين دعا گفتى :\r\n« اللهم به حق السائلين اليك ، و به حق مخرجى هذا ، لم اخرج اشرا ، و لا بطرا ، و لا رياء و لا سمعة . خرجت اتقاء سخطك و ابتغاء مرضاتك ، فعافنى اللهم بعافيتك من النار . »\r\n فَمَنْ تَعَجَّلَ فِي يَوْمَيْنِ فَلا إِثْمَ عَلَيْهِ  الآية . . . - هر كه تعجيل نمايد و از منا برود در نفر اول ، و سه شب از ايام تشريق بمنا بنپايد ، او را رخصت هست و بر وى هيچ بزه نيست ، پس اگر شب سيم آفتاب فرو شده نرفته باشد پس روا نيست كه تعجيل كند تا روز سيم كه سنگ افكند ، آن گه با مردم برود . و قيل فى معناه فمن تعجل فى يومين فهو مغفور له - لا اثم عليه ، و لا ذنب و من تأخر فكذلك . قال سعيد بن المسيب\r\n\r\n","description":"","footnote":"","page_name":" 546 ","page_number":556},
  {"content":"\r\n\r\n« توفى رجل بمنا فى آخر فى ايام التشريق ، فقيل لعمر أ فلا تشهد دفنه ؟ قال عمر - و ما يمنعنى ان ادفن رجلا لم يذنب منذ غفر له . »  وَ مِنَ النَّاسِ مَنْ يُعْجِبُكَ قَوْلُهُ  الآية . . . - اين در شأن مردى آمد از قريش ، ازين منافقى ، نيكو سخنى ، بد فعلى ، كه منظرى شيرين داشت و سخنى نرم و زبانى خوش اما كافر دل بود ، و سوگند خوار و سخت خصومت و بد سيرت . آمد بر مصطفى صلّى اللَّه عليه و آله و سلم و سوگند ياد كرد - كه من ترا دوست دارم و بر دين توام . و مصطفى صلّى اللَّه عليه و آله و سلم او را بدين بنواخت و نزديك خود كرد ، و سخنش خوش آمد . گويند كه اخنس بن شريق بود و گويند كه - ثعلبه - بود .\r\n وَ يُشْهِدُ اللَّهَ عَلى ما فِي قَلْبِهِ  و آن گه خداى را مر گواه گرفتى كه آنچه ميگويم راست است و دروغ بود و  يُشْهِدُ اللَّهَ  خوانده‌اند بفتح يا و رفع هاء اللَّه - و معنى آنست كه خداى گواه است پنهان بد او در دل او .\r\n وَ هُوَ أَلَدُّ الْخِصامِ  - قال - شديد القسوة فى معصية اللَّه ، جدل بالباطل ، عالم اللسان ، جاهل للعلم ، يتكلم بالحكمة و يعمل بالخطيئة .\r\nقال النبى : - « انّ ابغض - الرجال الى اللَّه الالدّ الخصم » .\r\n وَ إِذا تَوَلَّى سَعى فِي الْأَرْضِ  الآية . . . - دو معنى گفته‌اند اين را ، يكى آنست كه چون بر گردد از تو اين منافق در زمين تباه كارى كند ، كه جايى بگذشت و كشت زارى را ديد ، و آتش در آن زد ، و چهار پاى را بكشت . معنى ديگر آنست كه - اين منافق چون والى شود و او را ولايتى و عملى بود بيداد كند و فساد جويد تا اللَّه تعالى بشومى وى باران باز گيرد ، تا چهار پايان نيست شوند و كشت زار خشك گردد و تباه شود .\r\n وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ  - . . . اين عزت حميّت است و اين اثم كفر ، يعنى چون او را گويند كه - از خدا بترس ، حميت جاهليت و قوت كفر او را بر آن دارد كه فساد و معصيت كند . قال - عبد اللَّه بن مسعود - انّ من اكبر\r\n\r\n","description":"","footnote":"","page_name":" 547 ","page_number":557},
  {"content":"\r\n\r\nالذنب عند اللَّه عز و جل ان يقال للعبد - اتق اللَّه ، فيقول - عليك بنفسك . » ضحاك گفت كافران قريش مكر ساختند و كسى را به مدينه فرستادند ، كه ما مسلمان شديم ، و جماعتى را از ياران درخواستند تا ازيشان دين حق بياموزند . مصطفى صلّى اللَّه عليه و آله و سلم قومى را بفرستاد ، نام ايشان - خبيب بن عدى الانصارى و مرثد بن ابى مرثد الغنوى ، و عبد اللَّه بن طارق ، و خالد بن بكير ، و زيد بن الدثنه ، و عاصم بن ثابت امير ايشان بود ، بيامدند از مدينه و هفتاد مرد از كافران به راه ايشان آمدند ، و مرثد و خالد و عبد اللَّه كشته شدند ، و عاصم هفت تا تير داشت ، بهر تايى مردى را از عظماء مشركان بكشت ، آن گه گفت « اللهم انى حميت دينك صدر النهار فاحم لى آخر النهار » پس كافران گرد وى درآمدند و او را بكشتند ، خواستند تا سر او از تن جدا كنند و به مكه برند ، رب العالمين لشكر زنبور بفرستاد تا كافران را از وى باز داشتند ، كه عاصم را با خداى عهدى بود كه هيچ كافر را هرگز بر وى غلبه نباشد ، و دست هيچ كافر بود نرسد ، و او را نپاسد - پس گفتند - بگذاريد تا زنبوران از وى باز گردند آن گه سرش از تن جدا كنيم ، پس بارانى عظيم بباريد و سيلى در آمد ، و عاصم را برگرفت . چنين آورده‌اند كه عاصم را برگرفت و به بهشت برد ، و كافران را برگرفت و بدوزخ برد . پس خيب بن عدى را با سيرى بردند ، و بنو الحارث بن عامر بن نوفل بن عبد مناف او را بخريدند تا به پدر خويش باز كشند ، كه پدر ايشان حارث روز احد بدست خبيب كشته شد دختران حارث گفتند هرگز هيچ اسير چون خبيب نديديم ، كه در مكه هيچ ميوه نبود ، و هر وقت بدست وى خوشهء انگور ميديديم ، پس او را از حرم بيرون بردند تا بردار كنند و در آن حال اين شعر بگفت :\r\n فلست ابالى حين اقتل مسلما * على اى شق كان فى اللَّه مصرعى\r\nو ذلك فى ذات الاله و ان يشأ * يبارك فى اوصال شلو ممزّع \r\nآن گه گفت - « اللهم انك تعلم انه ليس احد حولى يبلّغ رسولك سلامى ، فابلغه سلامى » پس مردى از مشركان نيزه بر سينه وى نهاد ، خبيب گفت « اتّق اللَّه » آن كافر خشم گرفت و در طعنه بيفزود و گذاره كرد ، رب العالمين اين آيت در شأن وى\r\n\r\n","description":"","footnote":"","page_name":" 548 ","page_number":558},
  {"content":"\r\n\r\nفرستاد  وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ  .\r\n\r\nالنوبة الثالثة\r\n- قوله تعالى :  فَإِذا قَضَيْتُمْ مَناسِكَكُمْ  الآية . . . - ابتداء مناسك حج و عمره نيّت است ، و اول ركنى از اركان آن احرام است ، و احرام از جامه بيرون آمدن است ، از روى اشارت ميگويد - هر كه بتن زيارت خانهء ما كند از جامه بيرون آيد ، پس هر كه بدل قصد حضرت ما كند اولى تر كه از مرادات بشرى بيرون آيد - « المكاتب عبد ما بقى عليه درهم » - ربّ العالمين رعايت دل درويش را فرمود كه چون بدرگاه من آئيد ! بصفت درويشان و عاجزان آئيد ! سر و پاى برهنه ، و از اسباب راحت و لذت بازمانده ، نه جامهء نيكو ، نه بوى خوش ، نه صحبت هم جفت ، تا درويشان چون پادشاهان و جهانداران بصفت درويشى همچون خودشان بينند ، بر درگاه عزت دل ايشان بنماند ، و قدر درويشى بدانند ، و خطر آن بشناسند . آرى ، هر كه گوهر درويشى شناسد ، آسان آسان از دست بندهد ، سيرت درويشان در روش راه دين چنان بايد كه سيرت حاجيان در اعمال حج ، كه هر چه نابكار و ناشايست است چشم و زبان و دل خويش از آن نگه دارد ، و ذلك فى قوله -  فَلا رَفَثَ وَ لا فُسُوقَ وَ لا جِدالَ فِي الْحَجِّ  الآية . . . - روش دين داران هم برين سان نهادند ، چشم خويش از ملاحظت اغيار فرو گيرند ، و دل خويش همچون كاروان سراى گدايان منزل گاه هر بيهدهء نگردانند ، و گر حاسدان و جاهلان جمله متفق شوند ، و دل و ديدهء ايشان نشانهء طعن خويش سازند ، ايشان آزاد وار بر گذرند ، و مكافات نكنند ، هم روى با خود كنند و بر نفس خود با خصم خود برخيزند - يقول اللَّه تعالى -  وَ إِذا خاطَبَهُمُ الْجاهِلُونَ قالُوا سَلاماً  .\r\n با خود ز پى تو جنگها دارم من * صد گونه ز عشق رنگها دارم من\r\nدر عشق تو از ملامت بى خبران * بر جان و جگر خدنگها دارم من \r\n وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً  الآية . . . - گفته‌اند كه حسنهء اين جهانى كه مؤمنان ميخواهند علم و عبادت است ، و حسنهء\r\n\r\n","description":"","footnote":"","page_name":" 549 ","page_number":559},
  {"content":"\r\n\r\nآن جهانى بهشت و رؤيت . اين جهانى شهود اسرار است و آن جهانى رؤيت ابصار ، اين جهانى توفيق خدمت و آن جهانى تحقيق وصلت ، اين جهانى اخلاص در طاعت و آن جهانى خلاص از حرقت و فرقت ، اين جهانى سنت و جماعت آن جهانى لقا و رؤيت ، اين جهانى ثبات الايمان آن جهانى روح و ريحان ، اين جهانى حلاوت طاعت آن جهانى لذت مشاهدت ، اين جهانى را عمل بايد در طاعت آن جهانى را درد بايد اندر معرفت ، و از عمل تا درد راه دورست او كه بدين بصر ندارد و معذورست ، حاصل آن عمل حور و قصور است ، و صاحب اين درد در بحر عيان غرقهء نورست .\r\n اى راه ترا دليل دردى * فردى تو و آشنات فردى \r\n وَ مِنْهُمْ مَنْ يَقُولُ رَبَّنا  الآية . . . - درين آيت لطيفهء است آن كس كه دنيا خواست از ثواب عقبى لا محاله درماند ، كه اللَّه گفت -  وَ ما لَهُ فِي الْآخِرَةِ مِنْ خَلاقٍ  و مصطفى صلّى اللَّه عليه و آله و سلم گفت -\r\n« من احبّ دنياه اضرّ بآخرته و من احب آخرته اضر بدنياه ، فآثروا ما يبقى على ما يفنى »\r\nو آن كس كه هم دنيا و هم عقبى خواست رب العزة از وى دريغ نداشت ، و او را داد آنچه خواست ،\r\nففى الخبر - « ان اللَّه ليستحيى من العبد ان يرفع اليه يديه فيردّهما خائبتين »\r\n- و\r\nروى « ان اللَّه ليستحيى من ذى الشيبة اذا كان مسددا لزوما للسنة ان يسأله فلا يعطيه »\r\nبماند اينجا قومى ديگر كه حقيقت رضا بشناختند ، و به حكم خداى تن در دادند ، و تقدير وى پسنديدند ، و از ثناء اللَّه باز سؤال از وى نپرداختند ، نه تعرض دنيا كردند و نه عقبى خواستند ، رب العالمين در حق ايشان ميگويد « من شغله ذكرى عن مسئلتى اعطيته افضل ما اعطى السائلين »  وَ اذْكُرُوا اللَّهَ فِي أَيَّامٍ مَعْدُوداتٍ  الآية . . . - ذكر سه قسم است : ذكر عادت و ذكر حسبت و ذكر صحبت . ذكر عادت بى قيمت است ، از بهر آنك از سر غفلت است ، ذكر حسبت بى زينت است كه سرانجام آن طلب اجرت است ، ذكر صحبت وديعت است از بهر آنك زبان ذاكر در ميان عاريت است . ذكر ، خائف از بيم قطيعت است ، ذكر راجى بر اميد يافت طلبت است ، ذكر محب از رقت حرقت است . خائف\r\n\r\n","description":"","footnote":"","page_name":" 550 ","page_number":560},
  {"content":"\r\n\r\nبه گوش ترس نداء و عيد شنيد در دعا آويخت ، راجى به گوش رجا نداء وعد شنيد در ثنا آويخت ، محب به گوش مهر ندا فراتر شنيد با بهانه نياميخت ، عارف را ذكر ازل در رسيد از جهد در بخت گريخت .\r\n وَ اذْكُرُوا اللَّهَ فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ  الاية . . . - اين صفت او را آخر نسك است ، و عاقبت اعمال حج ، وقت است اكنون كه سخنى جامع برود مشتمل بر جمله مشاعر و مناسك ، مقرون باشارات و لطائف .\r\nبدان كه حرم دواند : حرم ظاهر و حرم باطن ، گرد بر گرد بكه حرم ظاهرست و گرد دل مؤمنان حرم باطن . در ميان حرم ظاهر كعبه است قبله مؤمنان ، و در ميان حرم باطن كعبه ايست نشانهء نظر رحمن ، آن مقصد زوار و اين محلّ انوار  « فَهُوَ عَلى نُورٍ مِنْ رَبِّهِ »  ، آن آزادست از دست اشرار و كفار ، و اين آزادست از چشم و انديشهء اغيار ، در حرم ظاهر اگر لقطهء يابند هم بر جاى بگذارند تا خداوندش پديد آيد ، و بسر آن رسد ، و درين حرم باطن اگر لقطهء بود هم گرد آن گشتن روى نيست ، و آن جز سرّ اللَّه نيست . خداى را عز و جل در هر دلى سرى است ، و كس را به آن سرّ راه نيست ، ميگويد جل جلاله : - استودعته قلب من احببت من عبادى - سرّ ما مجوى ! كه هر كه سرّ ما جويد خويشتن را در غرقاب بلا افكند ، بنده را با سرّ ربوبيت چه كار ! و لم يكن ثم كان بلم يزل و لا يزال چه راه ؟\r\nپير طريقت گفت : - اين علم سر حق است ، و اين مردمان صاحب اسرار ، پاسبان را بار از ملوك چه كار ؟ در پيش آن كعبهء ظاهر باديهء مردم خوار ، و در پيش اين كعبه باطن باديهء اندوه و تيمار !\r\n عالمى در باديه عشق تو سر گردان شدند * تا كه يابد بر در كعبه قبولت بر و بار \r\nآن كعبه قبله معاملت است ، و اين كعبه قبلهء مشاهدات ، آن موجب مكاشف ، و اين مقتضى معاينت ، آن درگاه عزت و عظمت ، و اين پيشگاه لطف و مباسطت !\r\n گر نباشد قبلهء عالم مرا * قبلهء من كوى معشوقست و بس \r\nدر زيارت آن كعبه ازار وردا معلومست ، در زيارت اين كعبه ازار تفريد و رداء\r\n\r\n","description":"","footnote":"","page_name":" 551 ","page_number":561},
  {"content":"\r\n\r\nتجريد است ، احرام آن لبيك زبان است ، و احرام اين بيزارى از هر دو جهانست !\r\n لبيك عاشقان به از احرام حاجيان * كينست سوى كعبه و آن است سوى دوست\r\nكعبه كجا برم چه برم راه باديه * كعبه است كوى دلبر و قبله است روى دوست \r\nجزاء آن حجّ حور و قصور است و نعيم و راحت بهشت ، جزاء اين حجّ آنست كه در قبهء غيرت بنشاند بر بساط عز ، بر تخت قرب ، و تكيه گاه انس ، فيكاشفه بصفاته و يشاهده بذاته ، گه در جلال مكاشفت و گه در لطف مشاهدت ، فى مقعد صدق عند مليك مقتدر .\r\n\r\nالنوبة الاولى\r\n- قوله تعالى :  وَ مِنَ النَّاسِ  و از مردمان كسست  مَنْ يَشْرِي نَفْسَهُ  كه خويشتن را مى خرد و دنيا مىفروشد  ابْتِغاءَ مَرْضاتِ اللَّهِ  اسلام را و جستن خشنودى خداى را  وَ اللَّهُ رَؤُفٌ بِالْعِبادِ  و اللَّه سخت مهربان بخشاينده است بر رهيكان .\r\n يا أَيُّهَا الَّذِينَ آمَنُوا  - اى ايشان كه بگرويدند و پيغام‌رسان را استوار گرفتند  ادْخُلُوا فِي السِّلْمِ  در صلح شيد  كَافَّةً  همگان بيكبار  وَ لا تَتَّبِعُوا خُطُواتِ الشَّيْطانِ  و بر پى گامهاى ديو مرويد و خلاف مجوئيد  إِنَّهُ لَكُمْ عَدُوٌّ مُبِينٌ  كه شيطان شما را دشمنى است آشكارا .\r\n فَإِنْ زَلَلْتُمْ  - و اگر شما را بر جاى زلت افتد كه پاى از جاى بشود  مِنْ بَعْدِ ما جاءَتْكُمُ الْبَيِّناتُ  پس پيغامهاى روشن كه بشما رسيد  فَاعْلَمُوا أَنَّ اللَّهَ عَزِيزٌ حَكِيمٌ  بدانيد كه خداى با هر كس تا و دو هر چيز داند .\r\n هَلْ يَنْظُرُونَ  چشم نميدارند اين مشركان كه از تصديق مىباز ايستند  إِلَّا أَنْ يَأْتِيَهُمُ اللَّهُ  مگر خداى آيد بايشان روز رستخيز  فِي ظُلَلٍ مِنَ الْغَمامِ  در ظلّها از ميغ ،  وَ الْمَلائِكَةُ  و فريشتگان آيند  وَ قُضِيَ الْأَمْرُ  و كار برگزارند\r\n\r\n","description":"","footnote":"","page_name":" 552 ","page_number":562},
  {"content":"\r\n\r\n وَ إِلَى اللَّهِ تُرْجَعُ الْأُمُورُ  و همه كارها باز گردد با خواست خداى .\r\n سَلْ بَنِي إِسْرائِيلَ  - پرس از پسران اسرائيل  كَمْ آتَيْناهُمْ  چند داديم ايشان را  مِنْ آيَةٍ بَيِّنَةٍ  از نشانهاى روشن  وَ مَنْ يُبَدِّلْ نِعْمَةَ اللَّهِ  و هر كه نعمة خداى بدل كند و بگرداند  مِنْ بَعْدِ ما جاءَتْهُ  پس آنك بوى آيد  فَإِنَّ اللَّهَ  پس خداى  شَدِيدُ الْعِقابِ  سخت عقوبت است سخت گير\r\n زُيِّنَ لِلَّذِينَ كَفَرُوا  - بر آراستند بر ناگرويدگان  الْحَياةُ الدُّنْيا  زندگانى اين جهان  وَ يَسْخَرُونَ مِنَ الَّذِينَ آمَنُوا  و افسوس ميآيد ايشان را و خنده از گرويدگان  وَ الَّذِينَ اتَّقَوْا  و گرويدگان كه باز پرهيزند از شرك  فَوْقَهُمْ يَوْمَ الْقِيامَةِ  زبر ايشانند و برتر ازيشانند فردا برستخيز ،  وَ اللَّهُ يَرْزُقُ مَنْ يَشاءُ بِغَيْرِ حِسابٍ  و اللَّه روزى ميدهد او را كه خواهد بى شمار .\r\n\r\nالنوبة الثانية\r\n- قوله تعالى :  وَ مِنَ النَّاسِ مَنْ يَشْرِي نَفْسَهُ  الاية . . . - اين آيت در شأن صهيب بن سنان الرومى آمده است . مردى بود از جملهء صحابه از عرب ابن نمر بن قاسط كنيت وى - ابو يحيى - دو پسر بود او را يكى - حمزه نام ، و يكى يحيى ، و مصطفى او را به اين كنيت خواند ، بكودكى در غارت بدست روم افتاد ، در ميان ايشان باليد ، وى را بدان رومى خواندند . عمر خطاب وصيت كرد تا وى بر او نماز كرد رسول خدا وى را دوست داشت و از وى راضى مرد ، آن گه كه بر رسول خدا مىآمد بهجرت ، مشركان وى را در راه بگرفتند ، قصد كردند كه وى را بكشند يا باز گردانند ، آنچه از مال دنيا با خود داشت فرا ايشان داد ، و آنچه به خانه داشت نشان فرا داد تا بستدند ، و خويشتن را ازيشان باز خريد اسلام را ، و هجرت را برسول خدا آمد بوى . در خبر آورده‌اند كه چون پيش وى آمد مصطفى او را گفت : -\r\n« صهيب ربح البيع ربح البيع »\r\n، و گفته‌اند كه مشركان او را روزگارى در مكه تعذيب كردند ،\r\n\r\n","description":"","footnote":"","page_name":" 553 ","page_number":563},
  {"content":"\r\n\r\nگفت - « انى شيخ كبير فهل لكم ان تأخذوا مالى و تذرونى و دينى ، ففعلوا ، ثم خرج الى المدينة ، فتلقاه ابو بكر و عمر فى رجال ، فقال له ابو بكر - ربح بيعك ابا يحيى و قرأ عليه هذه الآية . يشرى و يشترى و يبيع و يبتاع - همه يكى است خريد را و فروخت را عرب هر چهار گويند .  ابْتِغاءَ مَرْضاتِ اللَّهِ  طلبا لمرضاته ، مشركان صهيب را عذاب ميكردند تا مرتد شود ، گفت : من پير مرديم ، اگر من با شما باشم هيچ نفعى بشما عايد نگردد و هيچ مضرتى نرسد ، مرا بگذاريد و مالم فرا گيريد ، پس مال ازو بستدند و او مراجعت بمدينه كرد .\r\n وَ اللَّهُ رَؤُفٌ بِالْعِبادِ  - اين عباد جماعتى مسلمانان بودند در مكه ، كافران ايشان را تعذيب ميكردند و رنج مىنمودند ، تا بعضى را بكشتند و بعضى را باز فروختند عمار ياسر بود و مادر وى سميه ، و پدر وى ياسر ، و بلال و خباب بن الارت ، ميگويند اول كسى را از مسلمانان كه كشتند در اسلام مادر و پدر عمار ياسر بودند ، قيل - ربطت ام عمار بين بعيرين ثم وجئى قبلها بالرمح - مصطفى صلّى اللَّه عليه و آله و سلم بوى بر گذشت و او را بر آن صفت ديد ، گفت\r\nصبرا ، آل ياسر ، فان موعدكم الجنة .\r\nو گفته‌اند ، كه اين آيت در شأن امير المؤمنين على بن ابى طالب ( ع ) آمد آن گه كه مصطفى هجرت كرد ، و على را بر جاى خواب خود خوابانيد ، و ذلك ان اللَّه تعالى اوحى الى جبرئيل و ميكائيل ، انى آخيت بينكما و جعلت عمر احد كما اطول من عمر الآخر ، فايكما يؤثر صاحبه بالحياة ، فاختار كلاهما الحياة ، فاوحى اللَّه اليهما أ فلا كنتما مثل على بن ابى طالب ، آخيت بينه و بين نبى محمد صلّى اللَّه عليه و آله و سلم فبات على فراشه يفديه بنفسه ، و يؤثره بالحياة . اهبطا الى الارض فاحفظاه من عدوّه ، فنزلا ، و كان جبرئيل عند رأس على ، و ميكائيل عند رجليه ، و جبرئيل ينادى - « بخ بخ من مثلك يا بن ابى طالب ، يباهى اللَّه عز و جل بك الملائكة . » فانزل اللَّه عز و جل على رسوله و هو متوجّه الى المدينة فى شأن على : -  وَ مِنَ النَّاسِ مَنْ يَشْرِي نَفْسَهُ . . .  الآية .\r\nقوله تعالى -  يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً  الآية . . . - بفتح سين\r\n\r\n","description":"","footnote":"","page_name":" 554 ","page_number":564},
  {"content":"\r\n\r\nقراءت حجازى و كسايى است ، و بكسر سين قرائت باقى ، اگر بفتح خوانى صلح است و اگر بكسر خوانى اسلام . و معنى هر دو متداخل اند كه هر كه در اسلام آمد در صلح مسلمانان آمد ، و هر كه در صلح مسلمانان آمد در بعضى معانى اسلام و شرايع آن پيوست . گفته‌اند كه آيت در شأن مؤمنان اهل كتاب آمد - عبد اللَّه بن سلام ، و ثعلبة بن سلام ، و ابن يامين و اسد و اسيد ابنى كعب ، و شعبة بن عمرو ، و بحير الراهب كه روز شنبه را بزرگ ميداشتند و گوشت و شير شتر خوردن بر خود حرام ميشناختند چنانك حكم جاهليت بود پيش از اسلام ، و نيز ميگفتند - يا رسول اللَّه تورية هم كتاب خدا است اگر دستورى باشد تا برخوانيم و بدان قيام كنيم . اللَّه تعالى با ايشان خطاب كرد كه  ادْخُلُوا فِي السِّلْمِ كَافَّةً  جمله بشرايع دين محمد در آئيد ، و احكام اسلام همه در پذيريد ، و دين جهودى بيكبارگى دست بداريد . روى جابر بن عبد اللَّه انّ عمر بن الخطاب اتى رسول اللَّه فقال انّا نسمع احاديث من يهود ، فتعجبنا ، أ فترى ان نكتب بعضها ؟ فقال أ متهوكون انتم كما تهوّكت اليهود و النصارى ؟ لقد جئتكم بها بيضا نقية ، و لو كان موسى حيّا ما وسعه الّا اتباعى - و گفته‌اند كه اين خطاب جمله مؤمنانست - ميگويد : بر اسلام پاينده باشيد ، و حدود سهام آن بجاى آريد .\r\nعن على ( ع ) قال قال رسول اللَّه - « الاسلام ثمانية اسهام : - الاسلام سهم ، و الصلوات سهم ، و الزكاة سهم ، و صوم رمضان سهم و الحج سهم ، و الجهاد سهم ، و الامر بالمعروف سهم و النهى عن المنكر سهم ، و قد خاب من لا سهم له » .\r\nو\r\nقال صلّى اللَّه عليه و آله و سلّم - « كما لا تحسن الشجرة و لا تصلح الّا بالورق الاخضر ، كذلك لا يصلح الاسلام الّا بالكفّ عن محارم اللَّه و الاعمال الصالحة »\r\n وَ لا تَتَّبِعُوا خُطُواتِ الشَّيْطانِ  الآية . . . - بر گامهاى شيطان مرويد و خلاف مجوئيد و از صلح سر مكشيد ، و از راه سنت و جماعت بمگرديد ، و با امير خويش و با جماعة خويش خلاف مياريد ،\r\nقال النبى صلّى اللَّه عليه و آله و سلّم - « الجماعة رحمة و الفرقة عذاب ، و يد اللَّه على الجماعة ، فاتبعوا السواد الاعظم فان من شذّ شدّ فى النار . »\r\n فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ  الآية . . . - آن قوم را ميگويد\r\n\r\n","description":"","footnote":"","page_name":" 555 ","page_number":565},
  {"content":"\r\n\r\nكه بدين جهودى ميل داشتند پس اسلام . ميگويد - اگر شما از شرايع اسلام بگرديد و پاى از جادهء شرع محمد و احكام قرآن برگيريد ، و چيزى را از شرايع منسوخ پيش گيريد ، و دل فاز آن دهيد ، از تعظيم روز شنبه و تحريم گوشت شتر بعد از آنك اسلام و قرآن بشما آمد ، و حلال و حرام بر شما روشن گشت .\r\n فَاعْلَمُوا أَنَّ اللَّهَ عَزِيزٌ حَكِيمٌ  - اگر چنان كنيد ، پس بدانيد كه خداى تواناست و دانا و عقوبت كردن را توان دارد ، آنچه از آن باز زند بدانش باز زند ، و آنچه فرمايد بدانش فرمايد .\r\nآورده‌اند كه كعب الاحبار در ابتداء اسلام وى سورة البقرة مىآموخت ، چون به اين آيت رسيد ، معلم او را گفت : « فاعلموا ان اللَّه غفور رحيم » كعب گفت : اين نه بر وجه است و قرآن چنين نتواند بود ، غفور رحيم » گفتن اينجايگه لايق نيست ، پس بمصحف بازگشتند در مصحف نبشته بود كه  فَاعْلَمُوا أَنَّ اللَّهَ عَزِيزٌ حَكِيمٌ  گفت « اجل هكذا هى » اكنون قرآن است براستى ، و نظم قرآن بدرستى ، گفتند از چه بدانستى ؟ گفت - « علمت ان الحكيم لا يتوعد ثم يقول غفور رحيم . »  هَلْ يَنْظُرُونَ  الآية . . . - عكرمه روايت كند از ابن عباس رض قال - « ياتى اللَّه فى ظلل من السخاب ، و قد قطعت طاقات » و\r\nفى رواية عن النبى صلّى اللَّه عليه و آله و سلم - قال من الغمام طاقات ياتى اللَّه عز و جل فيها محفوفة بالملائكة و ذلك قوله - الّا ان يأتيهم اللَّه فى ظلل من الغمام .\r\nظلل جمع ظله ، و ظلّه سايه‌بان است ، و غمام ابرى باشد سپيد رقيق همانست كه در سورة الفرقان گفت :  وَ يَوْمَ تَشَقَّقُ السَّماءُ بِالْغَمامِ  اى عن الغمام ، ميگويد آن روز كه باز شكافد آسمان از ابر سپيد نزول خداى را عز و جل حين ينزل فى ظلل من الغمام .\r\nآن گه گفت -  وَ الْمَلائِكَةُ  يعنى كه اللَّه آيد و جوكى فريشتگان با وى .\r\nقال ابن عباس - مع الكروبيين ، لها قرون ، لهم كعوب ككعوب القنا ما بين اخمص\r\n\r\n","description":"","footnote":"","page_name":" 556 ","page_number":566},
  {"content":"\r\n\r\nاحدهم و كعبه مسيرة خمسمائة عام . » مذهب اهل سنت و اصحاب حديث در چنين اخبار و آيات صفات ، به ظاهر برفتن است و باطن تسليم كردن ، و از تفكر در معانى آن دور بودن ، و تأويل نه نهادن ، كه تأويل راه بى راهان است ، و تسليم شعار اهل سنة و ايمانست . و بر وفق اين آيت بروايت بو هريره مصطفى صلّى اللَّه عليه و آله و سلم گفت -\r\n« فبينا نحن وقوف يعنى يوم القيمة اذ سمعنا حسّا من السماء شديدا ، فهالنا ثم ينزل اهل السماء الدنيا بمثلى من فى الارض من الجن و الانس ، حتى اذا دنوا من الارض ، اشرقت الارض لنورهم ، و اخذوا مصافهم فقلنا لهم - فيكم ربنا عز و علا ؟ قالوا - لا و هو آت . ثم ينزل اهل السماء الثانية بمثلى من نزل من الملائكة من اهل السماء الدنيا و بمثلى من فيها من الجن و الانس ، حتى اذا دنوا من الارض اشرقت الارض لنورهم و اخذوا مصافهم ، قلنا لهم فيكم ربنا ؟ قالوا لا و هو آت ، ثم ينزلون على قدر ذلك من التضعيف ، حتى ينزل الجبّار تبارك و تعالى  فِي ظُلَلٍ مِنَ الْغَمامِ وَ الْمَلائِكَةُ  و يحمل عرشه يومئذ ثمانية ، و هم اليوم اربعة اقدامهم على تخوم الارض السفلى و السماوات الى حجزهم ، و العرش على مناكبهم ، لهم زجل من التسبيح ، يقولون : « سبحان ذى العز و الجبروت ، سبحان ذى الملك و الملكوت ، سبحان الذى لا يموت ، سبحان الذى يميت الخلائق و لا يموت ، سبوح قدوس ، رب الملائكة و الروح ، سبحان ربنا الاعلى الذى يميت الخلائق و لا يموت . » فيضع اللَّه تبارك و تعالى كرسيه حيث شاء من ارضه ، ثم يهتف بصوته فيقول يا معشر الجن و الانس انى قد انصت لكم ، منذ خلقتكم الى يومكم هذا ، اسمع قولكم و ابصر اعمالكم ، فانصتوا الى ، فانما هى اعمالكم و صحفكم ، تقرء عليكم منذ خلقتكم ، فمن وجد خيرا فليحمد اللَّه ، و من وجد غير ذلك فلا يلومنّ الّا نفسه .\r\n وَ قُضِيَ الْأَمْرُ  و پاداش گرويدگان بسپارند ، و در سراى پاداش فرو آرند و پاداش ناگرويدگان بسازند .\r\n وَ إِلَى اللَّهِ تُرْجَعُ الْأُمُورُ  و بازگشت هر كار با خواست خداست ، و بازگشت هر چيز با علم وى ، و هر بودنى با حكم وى .  تُرْجَعُ  بضم تاء قراءة حجازى و\r\n\r\n","description":"","footnote":"","page_name":" 557 ","page_number":567},
  {"content":"\r\n\r\nبو عمر و عاصم است ، و بفتح تا قراءت باقى ، و در معنى متقارب اند و متداخل ، لان الامور كلها ترجع الى اللَّه ، اذا رجعها اللَّه اى امرها بالرجوع اليه . بعضى مفسران گفتند در معنى  تُرْجَعُ الْأُمُورُ  كه اين تصرف بندگانست و ملكت ايشان در اموال و اسباب دنيا ، و نفاذ فرمان بعضى بر بعضى در قيامت ، آن همه باطل گردد ، و فرمان و حكم جز خداى را عز و جل بر خلق نبود ، چنانك گفت -  وَ الْأَمْرُ يَوْمَئِذٍ لِلَّهِ  و گفته‌اند امور اينجا ارواح است ، كه جاى ديگر روح را « امر » نام كرد :  قُلِ الرُّوحُ مِنْ أَمْرِ رَبِّي  باز نمود كه روحها همه بوى باز گردد ، چنانك جاى ديگر گفت  اللَّهُ يَتَوَفَّى - الْأَنْفُسَ حِينَ مَوْتِها  و قال تعالى  كَما بَدَأَكُمْ تَعُودُونَ . \r\nقوله تعالى :  سَلْ بَنِي إِسْرائِيلَ  الآية . . . - بنى اسرائيل اينجايگه مؤمنان و گرويدگان اهل توراتند ، و گفته‌اند كه جهودان مدينه‌اند ، كه ميگويد بپرس ازيشان يعنى بر سبيل تنبيه و تقريع ، كه چند داديم پدران ايشان را ، و گذشتگان ايشان را ، ازين نشانهاى روشن ، و پيغامهاى نيكو ، و معجزات پيدا ، و كرامتهاى آشكارا ، چون عصا ، و يد بيضا ، و شكافت دريا ، و رهانيدن ايشان از كيد اعدا ، و از آن پس در تيه منّ و سلوى .\r\n وَ مَنْ يُبَدِّلْ نِعْمَةَ اللَّهِ  الآية . . . - و هر كه كتاب خداى بگرداند ، و در آن تغيير و تبديل آرد ، و آن نعمت كه اللَّه تعالى بر ايشان ريخت و در كتاب بايشان داد در كار محمد و بيان نعت وى بپوشد ، و در باطل بكوشد  فَإِنَّ اللَّهَ شَدِيدُ الْعِقابِ  بدرستى كه خداى سخت عقوبت است ، عذاب كند اين پوشندهء نعمت را ، و جدا كننده كلمت را ، و گفته‌اند كه نعمت ايدر مصطفى است ، ميگويد - هر كه اين نعمت - كه محمد است بدل كند ، پس از آنك بوى آمد ، كه استوار بايد گرفت نااستوار گيرد و تصديق بتكذيب بدل كند ، خداى او را عقوبت كند و سخت گيرد .\r\n زُيِّنَ لِلَّذِينَ كَفَرُوا الْحَياةُ الدُّنْيا  الآية . . . - جاى ديگر ازين گشاده‌تر گفت :  وَ إِذْ زَيَّنَ لَهُمُ الشَّيْطانُ أَعْمالَهُمْ  - شيطان بر ايشان آراست و به چشم ايشان\r\n\r\n","description":"","footnote":"","page_name":" 558 ","page_number":568},
  {"content":"\r\n\r\nنيكو نمود اين زندگانى دنيا ، كه جز بساط لهو و لعب نيست ، و جز متاع الغرور نيست روزى فراروزى بردن بفرهيب و برخوردارى اندك ، و بر آراست بر ايشان كردار بد ايشان ، تا بر مؤمنان و بر درويشان سخريت و افسوس ميدارند ، و مىخندند . كافران قريش بودند كه بر درويشان صحابه چون بلال ، و سلمان ، و ابو الدرداء ، و عبد اللَّه مسعود ، و عمار ياسر ، و خباب ، و صهيب و ابن ام مكتوم مىخنديدند ، و بر طريق سخريّت ميگفتند يكديگر را : - كه در نگريد در كار محمد ! كه ميگويد به اين درويشان و گدايان كه من كار جهان راست كنم ، و عرب را بر شكنم ، و قاعدهء دين نو نهم ! آن گه گفتند - اگر دين وى حق بودى سادات و اشراف قريش و برادران پس رو بودى ، نه اين گدايان و بى كسان ! .\r\nاللَّه تعالى گفت  وَ الَّذِينَ اتَّقَوْا فَوْقَهُمْ يَوْمَ الْقِيامَةِ  الآية . . . - فردا اين گدايان و بىكسان بالاى ايشان باشند ، اينان در فردوس برين و درجهء عليا ، و ايشان در قعر جهنم در دركهء سفلى .\r\nروى على عليه السّلام قال قال رسول اللَّه صلّى اللَّه عليه و آله و سلم : « من استذل مؤمنا او مؤمنة او حقّره لفقره ، و قلة ذات يده ، شهره اللَّه تعالى يوم القيمة ثم يفضحه ، و من بهت مؤمنا او مؤمنة او قال فيه ما ليس فيه ، اقامه اللَّه على نار من نار جهنم ، حتى يخرج مما قاله فيه ، و ان المؤمن اعظم عند اللَّه عز و جل ، و اكرم عليه من ملك مقرب .\r\nو ليس شيء احبّ الى اللَّه عز و جل من مؤمن تائب او مؤمن تائبه . و انّ المؤمن يعرف فى السماء كما يعرف الرجل اهله و ولده » .\r\nو قال ابو بكر الصديق : - لا تحقرن احدا من المسلمين فان صغير المسلمين عند اللَّه كبير - و قال يحيى بن معاذ - بئس القوم قوم ان استغنى بينهم المؤمن حسدوه و ان افتقر بينهم استذّلوه .\r\nثم قال  وَ اللَّهُ يَرْزُقُ مَنْ يَشاءُ بِغَيْرِ حِسابٍ  خداى او را كه خواهد روزى ميدهد بى اندازه ، يعنى بى تبعه در دنيا ، و بى شمار و واخواست در عقبى ، و گفته‌اند كه معنى اين آنست كه - روزى دهد چنانك خود خواهد ، بى آنك كسى بر وى اعتراضى كند ، يا شمار كند كه اين را چند دادى ؟ و او را چون دادى ؟ از آنك بى شريك و\r\n\r\n","description":"","footnote":"","page_name":" 559 ","page_number":569},
  {"content":"\r\n\r\nبى منازع است ، و بىنظير و بى قسيم و بى معانداست ، سديگر معنى آنست كه روزى دهد بى شمار ، كه نه خزينهء وى مىبرسد تا بشمار دهد ، يا از اجحاف مىترسد تا به اندازه دهد ، و اين كسى را باشد كه امروز در سراى خدمت و طاعت حساب از ميان برگيرد ، و چندانك تواند و طاقت دارد عبادت كند ، و چشم از آن بيفكند ، و بر حق نشمرد ، تا فردا در سراى جزا و نعمت ، در ثواب دادن حساب از ميان بر گيرد ، و بى شمار نعيم خلد بر وى ريزد .\r\n\r\nالنوبة الثالثة\r\n- قوله تعالى :  وَ مِنَ النَّاسِ مَنْ يَشْرِي نَفْسَهُ  الآية . . . - آنجا كه عنايت است پيروزى را چه نهايت است ، فضل خدا نهانى نيست ، و بر فعل وى چون و چرايى نيست و معرفت وى جز عطائى نيست ، بو جهل قرشى و بو طالب هاشمى در آتش قطعيت سوختند ، و ذرهء معرفت ازيشان دريغ داشتند ، و طليعت آن دولت باستقبال صهيب و بلال به روم و حبشه فرستادند ، و قرآن مجيد جلوه‌گاه ايشان كردند كه  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  . دو قوم را دو آيت بهم ياد كردند ، يكى را سوختهء آتش قطعيت كرد ، يكى را افروخته شمع محبت : - آن يكى را گفت :  وَ مِنَ النَّاسِ مَنْ يُعْجِبُكَ قَوْلُهُ  اين يكى را گفت  وَ مِنَ النَّاسِ مَنْ يَشْرِي نَفْسَهُ  ، سرانجام يكى را گفت  وَ لَبِئْسَ الْمِهادُ  بد جايگاهى كه جايگاه ايشانست ، عذاب آتش و فرقت جاودان ! و نواخت اين يكى را گفت -  وَ اللَّهُ رَؤُفٌ بِالْعِبادِ  مهربانست بر بندگان ، خداى جهان و جهانيان . آرى با دولت بازى نيست ! و نواخت الهى مجازى نيست ! و از رأفت و رحمت احديت بر ايشان آنست كه غيرت عزت ايشان را متوارى دارد ، در حفظ خويش بداشت و بنعت محبت در خلوت  وَ هُوَ مَعَكُمْ  به پرورد ، و قدر شريعت مصطفى ايشان دانستند ، و حق سنت ايشان گزاردند ، و نسبت آدم در عالم حقائق بايشان زنده شد ،\r\n\r\n","description":"","footnote":"","page_name":" 560 ","page_number":570},
  {"content":"\r\n\r\nو منهج صدق به ثبات قدم ايشان معمور گشت ، دلها بذكر سير ايشان شاد و خرم ، و روى زمين بچراغ علم ايشان روشن : « اصحابى كالنجوم بأيّهم اقتديتم اهتديتم » .\r\nروزى مصطفى از حجره مبارك خويش بيرون آمد ، بر جماعتى ازيشان گذر كرد ، جوان مردانى را ديد همه صدف اسرار ربوبيّت ، همه مقبول شواهد الهيت ، همه انصار نبوت و رسالت . هر يكى را سوزى و نيازى ! هر يكى را دردى و گدازى ! هر يكى كان حسرت شده ، و اندوه دين بجان و دل باز گرفته ، و با درويشى و بينوايى در ساخته ، به ظاهر شوريده و به باطن آسوده ! قلادهء معيشت و نعمت از هم بگسسته ! و راز ولى نعمت بدل ايشان پيوسته !\r\n ازين مشتى رياست جوى رعنا هيچ نگشايد * مسلمانى ز سلمان جوى و درد دين ز بو دردا \r\nمصطفى چون حال ايشان چنان ديد ، و آن نياز و گداز و آن راز و ناز ايشان ديد ، گفت :\r\nابشروا يا اصحاب الصّفة ! فمن بقى منكم على النعت الذى انتم عليه اليوم ، راضيا بما فيه ، فان من رفقايى يوم القيمة »\r\nقوله تعالى :  هَلْ يَنْظُرُونَ إِلَّا أَنْ يَأْتِيَهُمُ اللَّهُ  - اين آيت جاى ناز عارفانست ، و چراغ دل موحدانست و روشنايى چشم سنيّان است ، و خس در ديدهء مبتدعانست . سنّيى را كه راه مىجويد راه است ، وى را مىراند ، بزمام حق ، در راه صدق ، در سنن صواب ، بر چراغ هدى ، و بدرقهء مصطفى ، روى بنجات نهاده ، وادى بوادى منزل به منزل ، تا فرود آرد او را در مقعد صدق عند مليك مقتدر . و مبتدع كه راه تسليم گم كرد ، و در وهدهء تأويل افتاد ، وى را با اين آيت آشنايى نه ، كه در دل وى از سنّت هيچ روشنايى نه !  وَ لا يَزِيدُ الظَّالِمِينَ إِلَّا خَساراً  . خبر ندارد آن مسكين كه تأويل مىنهد و از تسليم مىگريزد ، كه درك تسليم را ضامن خدا است ، و درك تأويل را ضامن رأى هر چه از تأويل آيد بر ماست ، هر چه از تسليم آيد بر خداست ، تسليم راهيست آسان ، به بهشت نزديك ، منازل آن آبادان ، تأويل راهيست دشوار ، بضلالت نزديك ، منازل آن ويران ، تأويل بر پى رائى رفتن است : و بر پى راى رفتن شوم‌تر از آنك بر پى شك رفتن ، تسليم از پى رسول رفتن است و سنت او را نگاه داشتن ، و او را در آن استوار\r\n\r\n","description":"","footnote":"","page_name":" 561 ","page_number":571},
  {"content":"\r\n\r\nگرفتن ، ظاهر آن پذيرفتن ، و باطل به حق سپردن !\r\n سنت ز هواى بدعت آراى توبه ! * لفظ نبوى ز لفظ بد راى توبه ! \r\nمن از سخن رسول گويم تو ز رأى ، آخر سخن رسول از راى توبه ! برو ! در پى تسليم باش كه سلامت در تسليم است ، و راه تسليم بى هراس و بيم است ، فرّ اهل سنت دانى هر روز چرا بيش است ؟ كه چراغ تسليم ايشان را در پيش است .\r\nهر كه راه تسليم گرفت از خود برست و بمولى پيوست . آن دين كه جبرئيل به آن آمد و مصطفى با آن خواند ، و قرآن به آن آمد ، و بهشت به آن يافتند ، و ناجيان به آن رستند ، تسليمست ! آن كار كه اللَّه بدان راضى ، و بنده به آن پيروز ، و گيتى بدان روشن ، تسليم است ! راه تسليم ! راه تسليم ! زينهار تا بمانى بر دين قديم ! چون اللَّه خود را فعل ذات گفت نزول و اتيان بعرصات روز حشر ، اظهار هيبت و عزت را و نزول به آسمان دنيا ، هر شب اظهار لطف و كرم را بجان و دل قبول كن ، ظاهر آن پذيرفته و شناخته ، شناختنى تصديقى ، و تسليمى گردن نهاده ، و گوش فرا داشته ، و تهمت بر خرد خود نهاده ، و زبان و دل از معنى آن خاموش داشته ، و از دريافت چگونگى آن نوميد شده ، كه خرد را فرا دريافت آن به تكلف راه نيست ، و پيچيدن را روى نيست : مصطفى از جبرئيل نام و نشان شنيد ، و سخن شنيد ، برو نه پيچيد كه حقيقت و غايت و كيف در عقل وى نگنجيد آنچه چهل سال در تيه بنى اسرائيل آمد از يك پيچ آمد آنچه بر اصحاب سبت باريد از يك حيلت باريد ، آنچه ابليس ديد از يك لجاج ديد ، آنچه بلعم آزمود از يك قصد آزمود ، تقصير را روى هست و پيچيدن را روى نيست ، تقصير از بيچارگيست و پيچيدن از شوخى ! بيچارگى صفت آدميست و شوخى نشان بيگانگى !\r\n دع الخبط فالدين دين العجوز * عليك بذلك و دين الغلام \r\nقال النبى صلّى اللَّه عليه و آله و سلم « من احب سنّتى فقد احبّنى ، و من احبّنى فهو معى فى الجنة ، من تمسك بسنتى عند فساد امتى فله اجر مائة شهيد ، من تمسك بسنتى عند اختلاف امتى كالقابض على الجمر ، من رغب عن سنتى صرفت الملائكة وجهه عن حوضى ، من رغب عن سنتى فليس منى ، من خالف سنتى فقد كفر »\r\nو\r\nقال ع « يجيء قوم يميتون السنة و يدغلون فى الدين فعلى اولئك لعنة اللَّه و لعنة اللاعنين من الملائكة و الناس اجمعين\r\nو\r\n\r\n","description":"","footnote":"","page_name":" 562 ","page_number":572},
  {"content":"\r\n\r\nقال صلّى اللَّه عليه و آله و سلم : ستة لعنتهم و لعنهم اللَّه و كلّ نبىّ مجاب : الزايد فى كتاب اللَّه ، و المكذب به قدر اللَّه ، و المتسلط بالجبروت ، يذل بذلك من اعز اللَّه ، و يعزّ به من اذل اللَّه ، و المستحلّ لحرم اللَّه و المستحل من عترتى ما حرّم اللَّه و التارك لسنتى .\r\nقوله :  سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ  الآية . . . - چندان كه داديم و نموديم ايشان را ازين نشانهاى روشن ! لختى آثار رحمت ، لختى آيات و روايات قدرت ، لختى بدايع و عجائب و حكمت ، لختى دلائل و امارات نبوت ، لكن چه سود كه ديدهء ادراك ايشان در حجاب است ! و سلطان بصائر در بند ! « و ما تغنى الآيات و النذر عن قوم لا يؤمنون »\r\n و ما انتفاع اخى الدنيا بمقلته * اذا استوت عنده الانوار و الظلم \r\nاگر خواستى آن بند مذلت ازيشان برداشتى ، تا در عالم حقائق روان شدنديد لكن لم يرد اللَّه ان يطهّر قلوبهم » . آن سر اشقيا را گفتند : چه خواستى كه فرمان نه بردى ؟ و سجود نه كردى ؟ گفت : فرمان ديگرست و نهاد ديگر ، فرمان بر من بود و نهاد در من ، و من تغيير نهاد را درمانى ندانم .\r\n دانى كه سر كوى تو بد معدن من * دانى كه بنا كام بد اين رفتن من \r\n زُيِّنَ لِلَّذِينَ كَفَرُوا الْحَياةُ الدُّنْيا  الآية . . . - مشتى بيگانگان ناخواستگان بى علت كه دنيا بر ايشان آراستند ، و شيطان بر ايشان گماشتند ، تا بهر ناسزاى پيوستند وز راه وفا بر گشتند ، زبان طعن بر مؤمنان دراز كردند ، هر ساعت تيز سخريت در دل و ديدهء ايشان زدند ، و ايشان خود در شهود جلال و كشف جمال حق چنان مستغرق بودند كه پرواى زخم و طعن ايشان نداشتند ، و با جواب ايشان نه پرداختند . لا جرم ربوبيت ايشان را نيابت داشت و جواب داد كه :  وَ الَّذِينَ اتَّقَوْا فَوْقَهُمْ يَوْمَ الْقِيامَةِ  الآية . . . - اين آنست كه مصطفى صلّى اللَّه عليه و آله و سلم گفت :\r\n« من كان للَّه كان اللَّه له »\r\nآن گه خبر داد كه استقاء منهل ايشان از كدام مشرب است ؟ فقال تعالى - :\r\n وَ اللَّهُ يَرْزُقُ مَنْ يَشاءُ بِغَيْرِ حِسابٍ  . . .\r\n\r\n","description":"","footnote":"","page_name":" 563 ","page_number":573},
  {"content":"\r\n\r\nيكى از بزرگان طريقت گفت : اين رزق بى حساب نه رزق اشباح است ، و حظوظ نفس ، كه هر چند بسيار بود آخر سر بغايتى باز نهد ، و حصر پذيرد ، بل كه آن رزق ارواح است ، و غذاء اسرار ، كه مؤمنانرا بر دوام است ، و با درار ايشان را روانست ، و آن دو چيز است : استغراق دل از ذكر حق ، و امتلاء سرّ از نظر حق - و ذلك فى حقّهم دائم غير منقطع و منه قول بعضهم : لو حجبت عنه ساعة لمت\r\n\r\nالنوبة الاولى\r\n- قوله تعالى  كانَ النَّاسُ أُمَّةً واحِدَةً  - مردمان همه يك گروه بودند بر يك ملت  فَبَعَثَ اللَّهُ النَّبِيِّينَ  فرستاد خداى پيغامبران را  مُبَشِّرِينَ  مؤمنانرا بشارت دهندگان  وَ مُنْذِرِينَ  و كافران را بيم كنندگان ،  وَ أَنْزَلَ مَعَهُمُ الْكِتابَ  و با ايشان نامه فرستاد  بِالْحَقِّ  براستى و درستى و پاكى  لِيَحْكُمَ بَيْنَ النَّاسِ  تا حكم كند خداى بكتاب و رسول ميان خلق  فِيمَا اخْتَلَفُوا فِيهِ  در آنچه ايشان بخلاف افتادند در آن  وَ مَا اخْتَلَفَ فِيهِ  و در خلاف نيفتادند و دو گروه نگشتند در آن كتاب  إِلَّا الَّذِينَ أُوتُوهُ  مگر هم ايشان كه كتاب دادند ايشان را  مِنْ بَعْدِ ما جاءَتْهُمُ الْبَيِّناتُ  پس از آنك پيغامهاى درست نيكوى پاك بايشان آمد  بَغْياً بَيْنَهُمْ  بحسد كه در ميان ايشان پديد آمد  فَهَدَى اللَّهُ  تا خداى راه نمود  الَّذِينَ آمَنُوا  ايشان را كه در علم وى اهل ايمان بودند  لِمَا اخْتَلَفُوا فِيهِ  تا بگرويدند بآنچ ديگران مختلف و دو گروه بودند در آن  مِنَ الْحَقِّ  از پيغام راست و دين پاك  بِإِذْنِهِ  بتوفيق و خواست وى  وَ اللَّهُ يَهْدِي مَنْ يَشاءُ  و خداى راه نمايد آن را كه خواهد  إِلى صِراطٍ مُسْتَقِيمٍ  به راه راست درست .\r\n أَمْ حَسِبْتُمْ أَنْ تَدْخُلُوا الْجَنَّةَ  - مىپنداريد كه در بهشت رويد  وَ لَمَّا يَأْتِكُمْ  و آن نيز نيامد و نرسيد بشما  مَثَلُ الَّذِينَ خَلَوْا مِنْ قَبْلِكُمْ  صفت\r\n\r\n","description":"","footnote":"","page_name":" 564 ","page_number":574},
  {"content":"\r\n\r\nآنچه گذشتند پيش از شما  مَسَّتْهُمُ الْبَأْساءُ  بايشان رسيد بيمناكيها و زورها  وَ الضَّرَّاءُ  و تنگيها و نيازها  وَ زُلْزِلُوا  و ايشان را از جاى بجنبانيدند ببلاها  حَتَّى يَقُولَ الرَّسُولُ  تا آن گه كه رسول ايشان گفت  وَ الَّذِينَ آمَنُوا مَعَهُ  و ايشان كه گرويدگان بودند با وى  مَتى نَصْرُ اللَّهِ  اين يارى كه از اللَّه وعده است هنگام آن كى ؟  أَلا  آگاه بيد  إِنَّ نَصْرَ اللَّهِ قَرِيبٌ  كه هنگام يارى دادن خداى نزديك است .\r\n\r\nالنوبة الثانية\r\n- قوله تعالى : -  كانَ النَّاسُ أُمَّةً واحِدَةً  الآية . . . - اى على ملة واحدة . - خلافست ميان علما كه اين ملت كفر است با ملة اسلام ، قومى گفتند ملت كفر است ، ميگويد مردمان همه بر ملت كفر بودند ، يعنى در سه روزگار - در آن زمان كه نوح عليه السلام پيغام آورد بخلق ، و در آن زمان كه ابراهيم ع پيغام آورد ، و در آن زمان كه محمد مصطفى صلّى اللَّه عليه و آله و سلم پيغام آورد ، مردمان همه درين سه وقت يك گروه بودند ، بر يك كيش ، در هر كنجى صنمى ، در هر سينه از كفر و شرك رقمى ، در هر ميان زنارى ، در هر خانه بيت النارى ، هر چند در انواع كفر مختلف بودند اما در جنس يكى بودند - فالكفر كلّه ملة واحدة . اما بقول ايشان كه گفتند - ملت اسلام است ، معنى آنست كه مردمان همه بر ملت اسلام بودند ، يعنى از عهد آدم تا مبعث نوح ، و ميان ايشان ده قرن بودند ، همه بر ملت اسلام و دين حق و كيش پاك پس در روزگار نوح مختلف شدند ، و روزگار عمر نوح بقول عكرمة هزار و هفصد سال بود ، از آن جمله هزار كم پنجاه سال مدت بلاغ و دعوت بود .\r\nروى فى الخبر انه كانوا يضربونه كل يوم عشر مرات حتى يغشى عليه\r\nكلبى گفت : -  كانَ النَّاسُ أُمَّةً واحِدَةً  اهل سفينهء نوح بودند يك گروه راست بر ملت اسلام و دين حنيفى ، پس مختلف شدند بعد از وفات نوح ، و اللَّه تعالى بايشان پيغامبران فرستاد . ابى كعب گفت « كان النّاس امّة واحدة » - يعنى روز ميثاق كه رب العالمين فرزندان آدم را همه از پشت آدم بيرون\r\n\r\n","description":"","footnote":"","page_name":" 565 ","page_number":575},
  {"content":"\r\n\r\nكرد ، و همه را فا آدم نمود ، و نام هر يكى آدم را بگفت كه چيست ، و عمر هر يكى چند است ، آن گه با ايشان عهد بست و پيمان بستد ازيشان بر خداى خويش ، و بندگى ايشان ، و همه را بر يكديگر گواه كرد ، آن روز مردم همه بر يك ملت بودند و بر يك فطرت ، پس بعد از آدم در اختلاف افتادند -  فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ  و اللَّه بايشان پيغامبران و كتاب فرستاد ، و پيغامبران خداى - چه از آدميان و چه از فريشتگان - صد هزار و بيست و چهار هزارند . سيصد و سيزده ازيشان مرسل .\r\nو در قرآن ازيشان بيست و هشت نام برده‌اند ، و زين پيغامبران كس بود كه صوتى شنيد به آن پيغامبر گشت ، و كس بود كه خوابى ديد به آن خواب پيغامبر گشت ، و خواب پيغامبران وحى باشد ، و كس بود ازيشان كه در دل وى افكندند كه پيغامبر است . على الجمله چنانك امروز بر بسيط زمين اوليا اند در آن عهد پيشين انبيا بودند ، اما پيغامبران مرسل فريشته را بميان ديدند به صورت مرد ، و بايشان سخن گفت ، و فى ذلك ما\r\nروى عن النبى صلّى اللَّه عليه و آله و سلم قال - « من الانبياء من يسمع الصوت فيكون بذاك نبيا ، و كان منهم من ينفث فى اذنه و قلبه فيكون بذلك نبيا ، و ان جبريل ع يأتينى فيكلّمنى كما يكلم احدكم صاحبه »\r\nو بر هر مسلمان واجب است كه جملهء پيغامبران را دوست دارد ، و به همه ايمان آرد ، و جدا نكند ميان يكى از ايشان با ديگران در تصديق ، و همه را درود فرستد .\r\nقال النبى صلّى اللَّه عليه و آله و سلم - « صلّوا على انبياء اللَّه و رسله ، فان اللَّه بعثهم كما بعثنى »\r\n وَ أَنْزَلَ مَعَهُمُ الْكِتابَ بِالْحَقِّ  اى بالعدل و الصدق  لِيَحْكُمَ بَيْنَ النَّاسِ  حاكم اينجا خداست : جل جلاله ، كه احكم الحاكمين بحقيقت اوست و رسول كه فرستادهء اوست ، و كتاب كه نامهء اوست . و چون بكتاب حكم كنند روا باشد ، كه بر سبيل توسع كتاب را حاكم گويند ، نظيره قوله  هذا كِتابُنا يَنْطِقُ عَلَيْكُمْ بِالْحَقِّ  ثم قال : -  فِيمَا اخْتَلَفُوا فِيهِ وَ مَا اخْتَلَفَ فِيهِ  اين‌ها با كتاب شود ،  إِلَّا الَّذِينَ أُوتُوهُ  - جهودان و ترسايانند ، كه كتاب بايشان دادند و در آن مختلف و دو گروه شدند . و اين اختلاف ايشان بر دو وجه بود : يكى آنك ببعضى كتاب مؤمن و ببعضى\r\n\r\n","description":"","footnote":"","page_name":" 566 ","page_number":576},
  {"content":"\r\n\r\nكافر مىشدند ، چنانك اللَّه گفت :  وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ  . وجه ديگر آنست كه - در كتاب تحريف و تبديل آوردند ، و صفت و نعت محمد بگردانيدند ، چنانك گفت : -  يُحَرِّفُونَ الْكَلِمَ عَنْ مَواضِعِهِ  يا خود بر گرفتند و پنهان داشتند چنانك اللَّه گفت : -  إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ  كعب احبار گفت : - از راهبى پرسيدم كه آن آيتها كه جهودان در تورية بپوشيدند كدامند ؟\r\nگفت : -  شَهِدَ اللَّهُ أَنَّهُ لا إِلهَ إِلَّا هُوَ  الاية  وَ مَنْ يَبْتَغِ غَيْرَ الْإِسْلامِ دِيناً  الآية و  الْيَوْمَ أَكْمَلْتُ لَكُمْ دِينَكُمْ  الى قوله  الْإِسْلامِ دِيناً  الآية  وَ ما مُحَمَّدٌ إِلَّا رَسُولٌ  و  مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  الآية  هُوَ الَّذِي أَرْسَلَ رَسُولَهُ بِالْهُدى  الآية  ما كانَ مُحَمَّدٌ أَبا أَحَدٍ مِنْ رِجالِكُمْ   بَغْياً بَيْنَهُمْ . . .  - و آن اختلاف ايشان و كتمان ايشان جز حسد را نبود ، كه در توريت دانسته بودند كه نبوت محمد حق است و راست ، چون او را از عرب يافتند حسد آمد ايشان را ، و بحسد در كار وى مختلف شدند ، پس هر كس كه اللَّه تعالى بفضل خود او را هدايت داد ، و در علم وى از مؤمنان بود حقيقت اين اختلاف بشناخت ، و بتوفيق و ارادت حق بدين حق راه يافت ، و بر سنن صواب راه برد .\r\nاينست كه رب العالمين گفت -  فَهَدَى اللَّهُ الَّذِينَ آمَنُوا  الى آخر الآية - ابن زيد در تفسير اين آيت گفت : - اختلفوا فى الصلاة ، فمنهم من يصلّى الى المشرق و منهم من يصلى الى المغرب ، و منهم من يصلى الى بيت المقدس ، فهدانا اللَّه للكعبة و اختلفوا فى الصيام : فمنهم من يصوم بعض يوم و منهم من يصوم بالليل ، فهدانا اللَّه فيه الى الحق و هو شهر رمضان . و اختلفوا فى الجمعة : فاخذت اليهود السبت و النصارى الاحد ، فهدانا اللَّه للجمعة ، و اختلفوا فى ابراهيم : فقالت اليهود كان يهوديا ، و قالت النصارى كان نصرانيا فهدانا اللَّه فيه الى الحقّ .  بِإِذْنِهِ  الاذن الامر ، و العلم ، و الارادة جميعا .\r\n وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ \r\n\r\n","description":"","footnote":"","page_name":" 567 ","page_number":577},
  {"content":"\r\n\r\n أَمْ حَسِبْتُمْ أَنْ تَدْخُلُوا الْجَنَّةَ  الآية . . . - قال عطاء - لمّا دخل رسول اللَّه و اصحابه المدينة اشتد الضرّ عليهم ، لانهم خرجوا بالامال و تركوا اموالهم و ديارهم فى ايدى المشركين ، فانزل اللَّه تطبيبا لقلوبهم -  أَمْ حَسِبْتُمْ أَنْ تَدْخُلُوا الْجَنَّةَ  الميم صلة ، معناه أ ظننتم يا معشر المؤمنين ان تدخلوا الجنة من غير بلاء و لا مكروه ؟ ميگويد شما كه مؤمنانيد مىپنداريد كه بى رنجى و بلائى كه بشما رسد در بهشت شديد ؟ جاى ديگر گفت -   أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ ؟ كَلَّا !   هر كس پندارد و طمع دارد كه در بهشت شود رنج نابرده و بار بلانا كشيده كلا ! نه چنانست كه مىپندارند و طمع دارند ، همانست كه در خبر مىآيد\r\n« الاحمق من اتبع نفسه هواها و تمنى على اللَّه  وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ  الآية . . . - مضوا من قبلكم .\r\nاى و لم يصبكم مثل الذى اصابهم ، فتصبروا كما صبروا ، ميگويد - پنداريد كه در بهشت شويد و هنوز بشما نرسيد آنچه بگروه پيشينيان رسيد ، و در صبر بر بلاها رنجها نه كشيديد چنانك ايشان كشيدند . و انگه تفسير كرد - كه ايشان را چه رسد .\r\n مَسَّتْهُمُ الْبَأْساءُ  - بايشان رسيد درويشى و ناكامى و سختى  وَ الضَّرَّاءُ  و بيمارى و شكستگى اندام و گرسنگى - گفته‌اند - كه بأساء - رنج تن بود ، و ضراء زيان مال ، وهب منبه گفت : - وجدوا فيما بين مكة و الطائف سبعين نبيا ميتين ، كان سبب موتهم الجوع و القمّل . مصطفى صلّى اللَّه عليه و آله و سلم گفت - حكايت از كردگار قديم جل جلاله : -\r\nأ يفرح عبدى اذا بسطت له رزقى ؟ و صببت عليه الدنيا صبا ؟ أما يعلم عبدى انّ ذلك له منّى قطعا و بعدا ؟ أ يحزن عبدى اذا منعت عنه الدنيا و رزقته قوت الوقت ؟ اما يعلم عبدى ان ذلك له قربا و وصلا ؟ و ذلك من غيرتى على عبدى . »\r\nخواص گفته كه - اين بلاوبى كامى و درويشى و بىنوايى در دنيا لبسه مؤمنان است ، و حيلت پيغامبران ، و زينت عارفان ، و رأس المال صدّيقان ، فرعونى كه مطرود مملكت بود او را چهار صد سال عمر بود ، كه هرگز او را تبى نگرفت ، و رنجى نرسيد و بىكامى نديد ، و در آن تمرد و طغيان خود ميگفت -  « أَنَا رَبُّكُمُ الْأَعْلى »  ،  « ما عَلِمْتُ لَكُمْ مِنْ إِلهٍ غَيْرِي »  - حال آن دشمن چنين\r\n\r\n","description":"","footnote":"","page_name":" 568 ","page_number":578},
  {"content":"\r\n\r\nبود ، و حال مصطفى بر خلاف اين بود ! عايشه صديقه ميگويد - هرگز روزى فراشب نشدى كه مصطفى را از كافران جفايى نرسيدى ! يا او را تبى نگرفتى يا به نوعى رنجى در او نگرفتى ، گفتند يا رسول اللَّه اين همه رنج و بلا از كجا روى به تو نهاده است ؟\r\nگفت نميدانيد كه اين رنج و بلا باندازهء ايمان بود ، هر كرا ايمان تمامتر ، بلاء وى بيشتر ، چون ايمان ما بر ايمان عالميان بيفزود ، لا جرم بلاء ما نيز بر بلاء عالميان بيفزود . و\r\nروى فى بعض الاخبار - « ان اللَّه عز و جل ليبتلى المؤمن بالفقر شوقا الى دعائه » .\r\n وَ زُلْزِلُوا حَتَّى يَقُولَ الرَّسُولُ  - برفع لام قراءة مدنى است ، و برين وجه مستقبل بمعنى ماضى بود - اى حتى قال الرسول - ميگويد ، ايشان را از جاى بجنبانيدند از پس مصيبتها كه بايشان رسيد ، و بلاها كه بر ايشان ريختند ، تا آن گه كه رسول ايشان گفت و مؤمنان كه با وى بودند  مَتى نَصْرُ اللَّهِ  اين فتح ما را كى برآيد ؟ و اللَّه ما را بر دشمن كى نصرت دهد ؟ و گزند از ما كى باز برد ؟ رب العالمين گفت  أَلا إِنَّ نَصْرَ اللَّهِ قَرِيبٌ  جواب داديم آن گروه را در عهد خويش همان جواب كه مىدهم شما را اى مهاجر و انصار و ياران رسول من ، آگاه بيد كه هنگام يارى دادن اللَّه نزديك است .\r\n عسى الكرب الّذى امسيت فيه * يكون وراءه فرج قريب \r\nاين آيت در شأن فقراء مهاجرين آمد ، آن درويشان و شكستگان و اندوهگنان كه روى ايشان از هيبت خداى بر سوخته ، وز تعظيم دين اسلام خويشتن را در بوتهء رياضت فرو گداخته ، به ترك خان و مان و ديار وطن بگفته ، بر ناكاميها و دشواريها صبر كرده ، و طلب رضاء خدا و صحبت رسول وى بر همه اختيار كرده ، چون رنج ايشان بغايت رسيد ، و جان بچنبر گردن رسيد ، و منافقان از پس وقعهء احد زبان طعن دراز كرده كه « الى متى تقتلون انفسكم ؟ » رب العالمين تسكين دل ايشان را اين آيت فرستاد .\r\nو\r\nروى مصعب بن سعد عن ابيه : قال - قلت يا رسول اللَّه اى النّاس اشد بلاء ؟ قال الانبياء ثم الامثل فالامثل ، حتى يبتلى الرجل على قدر دينه ، فان كان صلب الدين اشتد بلاؤه ، و ان كان فى دينه رقة ابتلى على قدر ذلك ، فما يبرح البلايا بالعبد حتى يمشى على الارض و ما عليه خطيئة . »\r\nو\r\nعن خباب بن الارث قال - شكونا الى رسول اللَّه صلّى اللَّه عليه و آله و سلم و هو يتوسد\r\n\r\n","description":"","footnote":"","page_name":" 569 ","page_number":579},
  {"content":"\r\n\r\nبردة له فى ظلّ الكعبة ، فقلنا - ألا تدعوا اللَّه ؟ ألا تستنصر اللَّه لنا ؟ فجلس يحمارّ لونه او وجهه ، فقال لنا لقد كان من قبلكم يؤخذ الرجل فيحفر له فى الارض ، ثم يجاء بالمنشار فيجعل فوق رأسه ثم يجعل بفريقين ، ما يصرفه عن دينه ، او يمشط با مشاط الحديد ما دون عظمه من لحم و عصب ، ما يصرفه عن دينه ، و لينصر اللَّه هذا الامر حتى يصير الراكب منكم من صنعاء الى حضرموت ، لا يخشى الا اللَّه عز و جل ، و الذئب على غنمه لكنكم تستعجلون . »\r\nو عن عبد الرحمن بن زيد - قال : كان وزيرى لعيسى ع ركب يوما فاخذه السبع ، فاكله قال عيسى - يا رب وزيرى فى دينك و عونى على بنى اسرائيل ، و خليفتى فيهم ، سلّطت عليه كلبك فاكله قال - نعم كانت له عندى منزلة رفيعة لم اجد عمله بلغها فابتليته بذلك لا بلّغه تلك المنزله .\r\n\r\nالنوبة الثالثة\r\n- قوله تعالى :  كانَ النَّاسُ أُمَّةً واحِدَةً  الآية . . . - از روى اشارت بر ذوق جوانمردان طريقت اين آيت رمزى ديگر دارد ، و معنى ديگر ، ميگويد پادشاه عالم دارندهء جهان ، و داناى نهان ، اول كه خلق را بيافريد در غشاوه ستر خلقيت آفريد ، ابتدا كه نهاد چنين نهاد ، ظلمات صفات خلقيت محفوف گشت ، برين خلقت همه در پردهء عما يك گروه بودند ، همه در ظلمت غيبت مجتمع ، همه در اسر نهاد خود مانده ، اين چنان است كه آن جوانمرد گفت :\r\n در خرابات نهاد خود بر آسودست خلق ، * غمزه برهم زن يكى تا خلق را بر هم زنى ! \r\nپس بريدى از آن عالم بىنهايت بمختصرى ايشان آمد ، مصطفى صلّى اللَّه عليه و آله و سلم از آن بريد اين خبر داد كه -\r\n« خلق اللَّه الخلق فى ظلمة فألقى عليهم من نوره ، فمن اصابه من ذلك النور اهتدى ، و من اخطاه ضلّ »\r\nچون اين رسول از بىنهايتى بمختصرى ايشان رو نهاد ، همه در آگاهى آمدند ، اسير ارادت ، مقهور مشيت ، جريح حكمت ، گوش بر جدّ و بخت خويش نهاده : كه تا چون آيد ؟ و بريشان چه حكم راند ؟ آن گه دست تقدير ايشان را به دو صنف كرد : نيك‌بختان و بدبختان ، نيك‌بختان را گفت - « هؤلاء للجنة و لا ابالى ! » و بد بدبختان را گفت : « هؤلاء للنار و لا ابالى » يعنى از ملامت كنندگان\r\n\r\n","description":"","footnote":"","page_name":" 570 ","page_number":580},
  {"content":"\r\n\r\nباك نيست ، و رسد ما را هر چه كنيم ! و در آن پشيمانى نيست ! لختى اهل سعادت بى هيچ موافقت ، لختى اهل شقاوت بى هيچ مخالفت . هؤلاء للجنة و لا ابالى بجفائهم ! و هؤلاء للنار و لا ابالى بوفائهم ! نه به اين وفا ما را سودست ! نه به آن جفا ما را زيان ، هر كه ايمان آورد خود را سود كرد من همانم كه بودم ، بى نظير و بىنياز ! هر كه كفر آورد خود را زيان كرد ، من همانم كه بودم بى شريك و بى انباز ! « يا عبادى ! ، لو انّ اولكم و آخركم ، و نسكم و جنّكم ، و حيّكم و ميتكم ، كانوا على اتقى قلب رجل منكم لم يزد ذلك فى ملكى شيئا ، يا عبادى ! لو انّ اولكم و آخركم و انسكم و جنّكم و حيكم و ميتكم كانوا على افجر قلب رجل منكم لم ينقص ذلك من ملكى شيئا . » و از لطيفها كه به اين آيت تعلق دارد : يكى آنست كه مثل خلق عالم كه در نهاد آدم مجتمع بودند كافر و مؤمن و صديق و زنديق ، همچون مثل بازرگانى است كه مشك دارد ، و آن مشك كه دارد از بيم راه زن در ميان انجدان تعبيه كند ، مشك بوى انجدان به خود كشد ، و انجدان نيز بوى مشك به خود كشد ، چون بازرگان به مقصد رسد و ايمن شود بساطى فرو كند ، مشك و انجدان بر آن نهد باد بر آن جهد ، هر دو به بوى اصلى خويش باز شوند و عاريتى دست بدارند . همچنين در نهاد آدم ، رايحهء مؤمن به كافر رسيد ، و رايحهء كافر بمؤمن رسيد . و آن حسنات كه در دنيا از كافر در وجود آيد همه از آن رائحه مؤمن است كه بوى رسيد ، و آن سيئات و معاصى كه در دنيا از مؤمن بيايد ، آن از رائحه كفر كافر است ، فردا در قيامت بساط عدل بگسترانند ، و باد عنايت فرو گشايند ، حسنات كافر با مؤمن شود و سيئات مؤمن با كافر شود ، حكم اولى و قضاء ازلى در رسد ، عاريت واستاند ، اصل فا اصل دهد ، پاك با پاك شود ، و خبيث با خبيث ، ليميز اللَّه الخبيث من الطيب !  أَمْ حَسِبْتُمْ أَنْ تَدْخُلُوا الْجَنَّةَ  الآية . . . - اين چنانست كه گويند : -\r\n نتوان گفتن حديث خوبان آسان * آسان آسان حديث ايشان نتوان \r\nمن احتشم ركوب الاهوال نفى عن درك الآمال ! خبر ندارى كه پيوستن در گسستن است ، و زندگانى در مردن ، و مراد ها در بى مرادى ! پروانهء شمع را وصال در وقت سوختن است و شمع را زندگى در سر بريدن است !\r\n\r\n","description":"","footnote":"","page_name":" 571 ","page_number":581},
  {"content":"\r\n\r\n درد دين خود بو العجب درديست كاندر وى چو شمع * چون شوى بيمار بهتر گردى از گردن زدن \r\nخوش باغى و راغى است فردوس برين ، لكن راه آن دشخوار است و گلبنى پر خارست . مصطفى صلّى اللَّه عليه و آله و سلم گفت : -\r\nحفت الجنة بالمكاره\r\n- تا هر ناكسى و نااهلى دعوى آشنايى نكند .  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  مثال اين قاعده درياى است كه آن دريا مقر جواهر گرانمايه ، و درّ شب افروز ساختند و آن گه نهنگان و ماهيان عظيم حجاب آن جواهر و در ساختند . دو تن برخيزند كه عشق آن در ايشان را در ميدان طلب كشد . بكنارهء آن دريا شوند صعوبت آن بينند ، و از فرات آن نهنگان هراس در ايشان پديد آيد . از آن دو مرد يكى چون آن اهوال و احوال با صعوبت بيند بترسد ، و از آن طلب قدم باز نهد و از گفتار خويش تبرا كند . اين يكى صاحب آرزوى بود ، در صفت رجوليت تمام نبود . پنداشت كه اين كار بآرزوى مجرد مىبرآيد ، و بى رنج بسر گنج مىرسد و عزت شرع او را جواب ميدهد كه - ليس الدين بالتمنى و لا بالتحلى .\r\n با مات همى نهفته رازى بايد * وز مات همى به خود نيازى بايد\r\nالحق تو نگو مرغى اى زاغ سياه * كت جفت همى سپيد بازى بايد ! \r\nو آن ديگر مرد ، كه خداوند ارادت بود عشق جمال آن گوهر شب افروز ديدهء عقل وى از اهوال آن دريا بر دوزد ، تا از آن معانى هيچ به خود راه ندهد ، و آن جمال هر ساعتى و هر لحظتى بر وى جلوه مىكند ، تا وى شيفته‌تر و عاشق‌تر مىشود ! سرنگون به دريا شود ! اگر سعادت مساعدت نمايد و توفيق رفيق بود در شب افروز در قبض طلب وى آيد ، و اگر به عكس اين بود جانش نهنگان بغارت برند ، و نامش در جريدهء لا ابالى ثبت دارند و زبان حال گويد :\r\n چون من دو هزار عاشق اندر ماهى * مىكشته شوند و بر نيايد آهى ! \r\n\r\nالنوبة الاولى\r\n- قوله تعالى :  يَسْئَلُونَكَ  - ترا مىپرسند  ما ذا يُنْفِقُونَ  كه چه هزينه كنند  قُلْ  بگوى  ما أَنْفَقْتُمْ مِنْ خَيْرٍ  هر چه نفقه كنيد از مال  فَلِلْوالِدَيْنِ  بر پدر و مادر كنيد  وَ الْأَقْرَبِينَ  و بر خويشاوندان  وَ الْيَتامى \r\n\r\n","description":"","footnote":"","page_name":" 572 ","page_number":582},
  {"content":"\r\n\r\nو نارسيدان پدر مردگان  وَ الْمَساكِينِ  و درويشان  وَ ابْنِ السَّبِيلِ  و راه گذريان و مهمانان ،  وَ ما تَفْعَلُوا مِنْ خَيْرٍ  و هر چه نفقه كنيد از مال  فَإِنَّ اللَّهَ بِهِ عَلِيمٌ  خداى به آن دانا است .\r\n كُتِبَ عَلَيْكُمُ  - واجب نبشته آمد بر شما  الْقِتالُ  كشتن كردن با دشمنان دين  وَ هُوَ كُرْهٌ لَكُمْ  و شما را آن دشوار آمد  وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ  و مگر كه دشوار آيد شما را چيزى و آن بهتر بود شما را  وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ  ، و مگر دوست داريد چيزى و آن بدتر بود شما را ،  وَ اللَّهُ يَعْلَمُ  و خداى داند كه بخلق چه خواهد و ايشان را چه راند و ايشان را بهى در چه بود  وَ أَنْتُمْ لا تَعْلَمُونَ  و شما ندانيد\r\n يَسْئَلُونَكَ  - مىپرسند ترا  عَنِ الشَّهْرِ الْحَرامِ قِتالٍ فِيهِ  از ماه حرام و كشتن كردن در آن  قُلْ  بگوى  قِتالٌ فِيهِ كَبِيرٌ  كشتن كردن در ماه حرام كارى بزرگ است  وَ صَدٌّ عَنْ سَبِيلِ اللَّهِ  و باز داشتن است راه گذرى را از راه بردن و حاج را از حج كردن  وَ كُفْرٌ بِهِ  و كافر شدنست بآزرم ماه حرام  وَ الْمَسْجِدِ الْحَرامِ  و كافر شدنست به حق مسجد حرام  وَ إِخْراجُ أَهْلِهِ مِنْهُ  و بيرون كردن شما از مكه كه اهل آن بوديد و آن خانه شما بود  أَكْبَرُ عِنْدَ اللَّهِ  آن مه است نزد خداى از آن مشرك كه شما گشتيد  وَ الْفِتْنَةُ  و آن كه شما را فتنه ميكردند و عذاب مىكردند كه از مسلمانى باز پس آئيد و بمحمد كافر شيد ،  أَكْبَرُ مِنَ الْقَتْلِ  آن مه بود از كشتن كه شما مشركى كشتيد  وَ لا يَزالُونَ يُقاتِلُونَكُمْ  و هميشه با شما كشتن خواهند كرد هر گاه كه دست يابند  حَتَّى يَرُدُّوكُمْ عَنْ دِينِكُمْ \r\n\r\n","description":"","footnote":"","page_name":" 573 ","page_number":583},
  {"content":"\r\n\r\nتا شما را از دين خود بر گردانند  إِنِ اسْتَطاعُوا  اگر توانند ،  وَ مَنْ يَرْتَدِدْ مِنْكُمْ عَنْ دِينِهِ  و هر كه بر گردد از شما از دين خويش  فَيَمُتْ وَ هُوَ كافِرٌ  و بميرد و او كافر بود ،  فَأُولئِكَ حَبِطَتْ أَعْمالُهُمْ  ايشان آنند كه حابط گشت و باطل و تباه كردارهاى ايشان ، و از پاداش آن در ماندند  فِي الدُّنْيا وَ الْآخِرَةِ  هم در اين جهان و هم در آن جهان ،  وَ أُولئِكَ أَصْحابُ النَّارِ هُمْ فِيها خالِدُونَ  و ايشانند آتشيان جاويدان در آن .\r\n إِنَّ الَّذِينَ آمَنُوا  - ايشان كه بگرويدند  وَ الَّذِينَ هاجَرُوا  و ايشان كه از خان و مان خويش ببريدند  وَ جاهَدُوا فِي سَبِيلِ اللَّهِ  و از بهر خدا در راه وى جهاد كردند ، و با دشمنان او باز كوشيدند  أُولئِكَ يَرْجُونَ رَحْمَتَ اللَّهِ  ايشان بخشايش اللَّه مىپيوسند  وَ اللَّهُ غَفُورٌ رَحِيمٌ  و خداى آمرزگارست مهربان\r\n\r\nالنوبة الثانية\r\n- قوله تعالى :  يَسْئَلُونَكَ ما ذا يُنْفِقُونَ  الآية . . . - فرمان آمد در قرآن چند جايگه كه  أَنْفِقُوا مِمَّا رَزَقَكُمُ اللَّهُ  و  أَنْفِقُوا مِمَّا رَزَقْناكُمْ  نفقت كنيد ، و از آنچه شما را روزى كرديم چيزى بيرون دهيد ، پرسيدند كه چه دهيم ؟ و چند دهيم ؟ و فرا كه دهيم ؟ و اين پرسنده گويند كه عمرو بن الجموح بوده درين آيت جواب آمد كه فرا كه دهيد : گفت هر چه نفقت كنيد از مال - خير - اينجا بمعنى مال است ،  فَلِلْوالِدَيْنِ  يعنى على الوالدين ، ابتدا به پدر و مادر كنيد ، و اين يكى در نفقات واجب منسوخ گشت ، اكنون نفقهء پدر و مادر بر فرزندان واجب است ، و زكات و صدقه و وصيّت ايشان را حرام . دليل قرآن بر وجوب نفقه پدر و مادر آنست كه گفت :\r\n وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً  - و من الاحسان الانفاق عليهما .\r\nو دليل سنت آنست - كه مصطفى صلّى اللَّه عليه و آله و سلم گفت :\r\n« ان اطيب ما يأكل الرجل من كسبه و انّ ولده من كسبه .\r\n وَ الْأَقْرَبِينَ  - و خويشاوندان يعنى ايشان كه نه وارثان اند ، و فاضلتر آنست ، كه احسان با پيوستگى خويش كند ، و صدقه بايشان دهد ، اگر چه با ايشان\r\n\r\n","description":"","footnote":"","page_name":" 574 ","page_number":584},
  {"content":"\r\n\r\nبخصومت بود ، كه مصطفى صلّى اللَّه عليه و آله و سلم گفت :\r\n« افضل الصدقة على ذى الرحم الكاشح » .\r\nو ميمونة بنت الحارث گفت :\r\n« يا رسول اللَّه اعتقت جارية لى فقال صلى اللَّه عليه و آله و سلم - آجرك اللَّه اما انّك لو اعطيتها اخوالك كان اعظم لاجرك . و قال صلى اللَّه عليه و آله و سلم - لزينب امرأة عبد اللَّه بن مسعود : - زوجك و ولدك احق من تصدقت عليهم .\r\n وَ الْيَتامى  - و پدر مردگان نا .\r\nقال النبى صلى اللَّه عليه و آله و سلم : - « اذا بكى اليتيم اهتز عرش الرحمن لبكائه » فقال اللَّه عز و جل للملائكة - من ابكى عبدى و انا قبضت اباه و واريته فى التراب ؟ قال فتقول الملائكة اى رب ! لا علم لنا ، فيقول اللَّه لملائكته - اشهدكم انه من ارضاه ارضيته »\r\nو\r\nقال صلى اللَّه عليه و آله و سلم - « كافل اليتيم له او لغيره ، انا و هو كهاتين فى الجنّة يعنى السبابة و الوسطى »\r\n وَ الْمَساكِينِ  - و درويشان و مسكين آنست كه خرج مهم وى از دخل بيش بود ، و كفايت يك ساله تمام ندارد ، هر چند كه سراى و جامهء ضرورت و فرش و خنور « 1 » خانه دارد و بدان محتاج است ، هم مسكين بود .\r\nابو سعيد خدرى گفت : احبّوا المساكين فانى سمعت رسول اللَّه صلّى اللَّه عليه و آله و سلم - يقول - « اللهمّ احينى مسكينا ! و امتنى مسكينا ! و احشرنى فى زمرة المساكين ! »\r\n وَ ابْنِ السَّبِيلِ  - مهمان است اگر سفرى باشد و اگر حضرى ، و حق مهمان دارى سه روز است ، چون ازين سه روز بر گذشت معروف باشد ، و كل معروف صدقة  وَ ما تَفْعَلُوا مِنْ خَيْرٍ فَإِنَّ اللَّهَ بِهِ عَلِيمٌ  - و هر چه هزينه كنيد در وجوه برّ ، و مصالح ، و احسان با مردمان ، خداى بداند آن از شما ، يعنى كه بر شمارد و به آن پاداش دهد ، همچنانست كه گفت : -  فَمَنْ يَعْمَلْ مِثْقالَ ذَرَّةٍ خَيْراً يَرَهُ  - اى يرى المجازاة عليه . قال ابو جعفر يريد ابن القعقاع « نسخت الزكاة كل صدقة فى كتاب اللَّه تعالى ، و نسخ شهر رمضان كل صوم ، و نسخ ذباحة الاضحى كل ذبح .\r\n كُتِبَ عَلَيْكُمُ الْقِتالُ  الآية . . . - مسلمانان را ده سال به مكه و روزگارى\r\n\r\n\r\n","description":"","footnote":"\r\n( 1 ) خنور : بضمتين ، ظرف مطلقا از كوزه و كاسه و خم و سبو و مانند آن ، و بفتح خا نيز گفته‌اند ( رشيدى )\r\n","page_name":" 575 ","page_number":585},
  {"content":"\r\n\r\nبمدينه باعراض و صفح ميفرمودند ، آخر فرمان آمد بقتال ، اول فرمان آمد و فريضه كرد كه يك مسلمان با ده كافر باز كارد ، و بجنگ بيستد ، و پشت ندهد بهزيمت ، آن بر مسلمانان دشوار آمد كه ثواب قتال نيز نشنيده بودند و با زندگانى و دوستى جان گرائيدند ، اين آيت آمد كه :  كُتِبَ عَلَيْكُمُ الْقِتالُ وَ هُوَ كُرْهٌ لَكُمْ  قومى مفسران گفتند - اين حكم صحابهء رسول راست على الخصوص ، دون غيرهم ، از اينجاست كه ابن جريح عطا را گفت ، كه - به حكم اين آيت غزو بر همه مسلمانان واجب است ؟ - قال لا ، كتب على اولئك حينئذ » - و قومى ظاهر آيت بر كار گرفتند و غزو بر همه مسلمانان واجب ديدند ، الى قيام الساعة و ما\r\nروى عن النبى صلّى اللَّه عليه و آله و سلم يدل عليه ، قال : - ثلاث من اصل الايمان : - الكف عمن قال لا إله الا اللَّه ، لا نكفره بذنب و لا نخرجه من الاسلام به عمل ، و الجهاد ماض منذ بعثنى اللَّه عز و جل الى ان يقاتل آخر امتى الدجال لا يبطله جور و لا عدل و الايمان بالاقدار ، و قال من لم يغزو لم يحدّث نفسه بالغزو ، مات على شعبة من النفاق .\r\nو قول صحيح و مذهب مشهور آنست كه جهاد و غزو فرض كفايت است نه فرض عين ، اذا قام به من فئة كفاية ، سقط الفرض عن الباقى ، كحضور الجنازة و رد السلام و تشميت العاطس .\r\nاهل معانى گفتند : -  وَ هُوَ كُرْهٌ لَكُمْ  اين كراهيت نه آنست كه فرمان خداى را عز و جل كاره بودند ، يا به ظاهر كراهيتى نمودند ، لكن در طبع خود نفورى ميديدند از آنك هم بر مال مؤنت ميديدند ، و هم بر نفس مشقت ، و هم بر روح خطر ، پس بعاقبت كه ثواب جهاد و فوائد آن از رسول خدا شنيدند آن كراهيت برخاست . عكرمه گفت - انهم كرهوه ثم احبوه و يشهد لذلك قصة عمّ انس بن مالك ، قال انس - غاب عمّى انس بن النصر عن قتال بدر ، فشق عليه لما قدم ، و قال غبت عن اول مشهد شهده رسول اللَّه صلّى اللَّه عليه و آله و سلم ، لئن اشهدنى اللَّه قتالا ليرين اللَّه بما اصنع ، فلما كان يوم احد مشى بسيفه ، فلقيه سعد بن معاذ ، فقال - اى سعد ، و الذى نفسى بيده انى لاجد ريح الجنة دون احد . فقال سعد ، فما استطعت يا رسول اللَّه ما صنع قال انس . فوجدناه بين القتلى ، به بضع و ثمانون\r\n\r\n","description":"","footnote":"","page_name":" 576 ","page_number":586},
  {"content":"\r\n\r\nجراحة ، من بين ضربة بسيف و طعنة برمح و رمية به سهم ، و قد مثلوا به فما عرفناه حتى عرفته اخته بثيابه . و\r\nصح فى الخبر ان النبى صلّى اللَّه عليه و آله و سلم قال : - « و الذى نفسى بيده لوددت انى اقتل فى سبيل اللَّه ثم احيى ، ثم اقتل ، ثم احيى ثم اقتل . »\r\nمصطفى بتخاصيص قربت و بصيرت نبوت بديد آنچه رب العزة شهيدان را ساخته است در غيب ، از لطائف كرامات و شرائف درجات ، تا لاجرم نقدى درين سراى فانى اين آرزويش بخواست كه « وددت انى اقتل فى سبيل اللَّه ثم احيى ثم اقتل » باز ديگران كه به اين مثابت نرسيدند ، و اين ديدهء غيب بين نداشتند ، لعمرى كه همين آرزو كنند ، اما نه امروز لكن فردا در فردوس كه آن احوال براى العين بينند . مصداق اين آن خبرست كه مصطفى صلّى اللَّه عليه و آله و سلم گفت -\r\n« ما احد يدخل الجنة يحب ان يرجع الى الدنيا و له ما فى الارض من شيء الّا الشهيد يتمنّى ان يرجع الى الدنيا فيقتل عشر مرات ، لما يرى من الكرامة . »\r\nو\r\nروى ان اللَّه عز و جل اطّلع عليهم اطلاعة فقال : - هل تشتهون شيئا ؟ قال اىّ شىء نشتهى . و نحن نسرح من الجنة حيث شئنا ، ففعل ذلك بهم ثلث مرات فلما رأوا انهم لن يتركوا من ان يسألوا ، قالوا - يا رب نريد ان ترد ارواحنا فى اجسادنا حتى نقتل فى سبيلك مرة اخرى . فلما رأى ان ليس لهم حاجة تركوا .\r\n عَسى أَنْ تَكْرَهُوا شَيْئاً وَ هُوَ خَيْرٌ لَكُمْ  الآية . . . - و مگر كه شما را چيزى كراهيت آيد و آن خود شما را به بود ، يعنى كه غزو كردن كراهيت ميداريد و در آن از دو نيكى يكى هست : - امّا الظفر و الغنيمة ، و امّا الشهادة و الجنة .\r\n وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ  الآية . . . - و مگر كه چيزى دوست داريد شما و آن خود بتر است شما را ، يعنى باز ماندن و با پس نشستن از غزو كه در آن هم ذل فقر است ، و هم حرمان غنيمت و شهادت .\r\nقال ابن عباس - كنت رديف النبى صلّى اللَّه عليه و آله و سلم - فقال - يا ابن عباس ارض عن اللَّه بما قدّر و ان كان بخلاف هواك ، انه لمثبت فى كتاب اللَّه عز و جل . قلت يا رسول اللَّه - اين و قد قرأت القرآن ؟ قال  وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ \r\nو فى معناه انشدوا .\r\n\r\n","description":"","footnote":"","page_name":" 577 ","page_number":587},
  {"content":"\r\n\r\n ربّ امر تتقيه خير امر ترتضيه * خفى المحبوب منه و بد المكروه فيه \r\n يَسْئَلُونَكَ عَنِ الشَّهْرِ الْحَرامِ  الآية . . . - اين آيت در شأن قومى آمد از ياران رسول خدا كه در سفرى بودند ، در پسين روز محرم ، روز سى ام رسيدند فرامردى از مشركان ، و گلهء گوسپند با وى و آن مشرك تنها و جاى خالى ، و آن مرد خويشتن را مى ايمن شمرد كه ماه حرام است ازين جوك مسلمانان لختى قصد كشتن آن مرد كردند و گفتند كه مرد مشرك است ، و در گوسپند رغبت كردند و گفتند مگر دوش ماه نو بوده است ، و امروز صفر است ، و لختى از مسلمانان گفتند نه ! كه ماه حرام است آن قوم كه در گوسپند رغبت كردند ، آن مشرك را بكشتند . اولياء كشته برسول خدا آمدند و دعوى خون كردند ، و تشنيع كردند كه ماه حرام بود ، رسول خدا ديت آن كشته باز پذيرفت ، و اين آيت آمد :  يَسْئَلُونَكَ عَنِ الشَّهْرِ الْحَرامِ . . .  يعنى - يسئلونك عن قتال فى الشهر الحرام ،  قُلْ قِتالٌ فِيهِ كَبِيرٌ  اى - عظيم العقوبة فيه . پيش از نزول اين آيت در ماه‌هاى حرام هيچكس كشتن نكردى تعظيم آن را تا اين واقعه بيفتاد و اين قصه برفت ، و مشركان ملامت و تعيير در گرفتند - كه در ماه حرام كشتن چون كنند ؟ و آزرم آن چرا بگذارند ؟ .\r\nگويند كه عبد اللَّه جحش نامه نوشت بمؤمنان اهل مكه : - اذا عيركم المشركون بالقتال فى الشهر الحرام فعيّروهم انتم بالكفر و اخراج رسول اللَّه و منعهم عن البيت . گفت - چون كافران شما را تعيير كنند كه در ماه حرام قتال كرديد ، شما ايشان را تعيير كنيد كه شما نيز كفر آوريد ، و رسول خدا و ياران را از مكه و مسجد حرام باز داشتيد ، پس اين حكم خود منسوخ گشت بآيت سيف : قال اللَّه تعالى :  فَاقْتُلُوا الْمُشْرِكِينَ حَيْثُ وَجَدْتُمُوهُمْ  اى فى الحلّ و الحرم . اجماع مسلمانان امروز آنست كه قتال با كافران در همه ماهها حلال آن و حرام آن رواست . پس اين قوم كه آن مشرك را كشته بودند گفتند يا رسول اللَّه چه بينى ؟ اگر ما آن مرد مشرك را كه در ماه حرام كشتيم ما را ثواب جهاد در سبيل خداى بود ؟ اين آيت آمد كه  إِنَّ الَّذِينَ آمَنُوا  ميگويد - ايشان كه بگرويدند ، و رسالت تو پذيرفتند ، و پيغام ما بجان و دل باز گرفتند\r\n\r\n","description":"","footnote":"","page_name":" 578 ","page_number":588},
  {"content":"\r\n\r\n وَ الَّذِينَ هاجَرُوا  و ايشان كه خان و مان و اوطان خويش بدرود كردند ، و از اسباب و علائق و از خويش و پيوند خود ببريدند و صحبت رسول و موافقت وى بر همه اختيار كردند ، و به حكم اين فرمان برفتند - كه « هاجروا تورثوا ابناءكم مجدا »  وَ جاهَدُوا فِي سَبِيلِ اللَّهِ  - و از بهر خدا در راه خدا با اعداء دين بكوشيدند ، و جان بذل و تن سبيل ، و دل فدا ، و بخوش دلى استقبال اين فرمان شرع مقدس كرده ، كه « اغزوا بسم اللَّه و في سبيل اللَّه ، قاتلوا من كفر باللّه » و تسكين دل ايشان را و تحقيق اميد ايشان را مصطفى عليه السلام ميگويد :\r\n« من قاتل فى سبيل اللَّه فواق ناقة وجبت له الجنة ، من أنفق نفقة فى سبيل اللَّه كتب له سبعمائة ضعف رباط ، يوم فى سبيل اللَّه خير من الدنيا و ما فيها . »\r\n أُولئِكَ يَرْجُونَ رَحْمَتَ اللَّهِ وَ اللَّهُ غَفُورٌ رَحِيمٌ  - بر فرمى مشكل شود رجا و تمنى ، و آن را فرقى نه نهند و فرق آنست : كه - اگر با رجا غفلت بود ، و در طاعت فترت ، آن را - تمنى - گويند و تمنى آرزوست ، و آرزو در راه دين معلول است و حال صاحب رجا به عكس اينست ، و در راه دين محمول است . رب العزة درين آيت عين معاملت و حقيقت طاعت از ايمان و هجرت و مجاهدت در پيش داشت ، آن گه رجاء ايشان پس اجتهاد و طاعة به پسنديد ، و ايشان را در آن بستود گفت :\r\n أُولئِكَ يَرْجُونَ رَحْمَتَ اللَّهِ  - جاى ديگر گفت  يَحْذَرُ الْآخِرَةَ وَ يَرْجُوا رَحْمَةَ رَبِّهِ  ابن خبيق گفت : اميدواران سه مرداند : يكى نيكو كردار - اميد ميدارد كه كردارش قبول كنند ، و وى را در آن پاداش دهند . ديگر مردى بد كردار كه توبه كرد و از بدى بازگشت ، و دل در عفو و مغفرت بست ، اميد ميدارد كه عفو كنند و وى را بيامرزند . سديگر مردى است سر بگناهان در نهاده ، و ناپاكيها بر دست گرفته ، آن گه ميگويد اميد دارم كه بيامرزد : اين يكى صاحب - تمنى - است و آن دو ديگر صاحب - رجاء\r\nروى ان النبى صلّى اللَّه عليه و آله و سلم دخل على اصحابه من باب بنى شيبه فرآهم يضحكون فقال أ تضحكون ؟ لو تعلمون ما أعلم ، لضحكتم قليلا و لبكيتم كثيرا . ثم مرّ ثم رجع -\r\n\r\n","description":"","footnote":"","page_name":" 579 ","page_number":589},
  {"content":"\r\n\r\nالقهقرى ، و قال نزل علىّ جبرئيل ، و اتى بقوله تعالى -  نَبِّئْ عِبادِي أَنِّي أَنَا الْغَفُورُ الرَّحِيمُ \r\nو عن ابن مسعود رض قال - « الكبائر : الاشراك باللّه ، و الامن من مكر اللَّه ، و القنوط من رحمة اللَّه ، و اليأس من روح اللَّه عز و جل .\r\n\r\nالنوبة الثالثة\r\n- قوله تعالى :  يَسْئَلُونَكَ ما ذا يُنْفِقُونَ  الآية . . . - مال باختن در راه شريعت نيكوست ، لكن نه چون جان باختن در ميدان حقيقت ، بوقت مشاهدت از غير جدا شدن ، و به شرط وفا بودن نيكوست ، لكن نه چنان كه از خويشتن جدا شدن و قدم بر بساط صفا نهادن .\r\n از غير جدا شدن سر ميدانست * كار آن دارد كه در خم چوگانست \r\nيكى ميپرسد - كه از مال چه دهيم ؟ و چون خرج كنيم ؟ شريعت او را جواب ميدهد - از دويست درم پنجدرم و از بيست دينار نيم دينار . ديگرى مىپرسد و حقيقت او را جواب ميدهد كه - با تو بجان و تن هم قناعت نكنند . آرى حديث مزدوران ديگرست و داستان عارفان ديگر ، معرفت مزدور تا جان شناختن است ، و معرفت عارف تا جان باختن\r\n مال و زر و چيز رايگان بايد باخت * چون كار بجان رسيد جان بايد باخت \r\nآن دولتيان صحابه نه به آن مىپرسيدند از كيفيت انفاق كه راه بدرويشى نمى بردند ، لكن باميد آنك تا از حضرت عزت اين نواخت بايشان رسد كه : -  وَ ما تَفْعَلُوا مِنْ خَيْرٍ فَإِنَّ اللَّهَ بِهِ عَلِيمٌ  - هر چه شما داديد و ميدهيد من كه خداوندم ميدانم ، و بدان آگاهم . اين چنانست كه موسى را آن شب ديجور در بيابان طور بر خواندند كه -  يا مُوسى  ! موسى از لذت اين خطاب سوخته اين ندا شد ، از سر سوز و اشتياق گفت - من الذى يكلمنى ؟ - كيست اين كه با من سخن ميگويد ؟ ميدانست ، لكن موسى در بحر اشتياق ديدار حق غرق شده بود ، دستگيرى طلب ميكرد - گفت : - درين يك ندا بسوختم باشد كه يك بار ديگرم بر خواند مگر بر افروزم ، فرمان آمد كه - يا موسى ! نميدانى كه ترا كه ميخواند ؟ گفت « دانم ! لكن منتظر آنم كه خواننده گويد - انّى انا اللَّه رب العالمين .\r\n\r\n","description":"","footnote":"","page_name":" 580 ","page_number":590},
  {"content":"\r\n\r\n لبيّك عبدى و انت فى كنفى * فكلّما قلت قد علمناه !\r\nسلنى بلا حشمة و لا رهب * و لا تخف ، اننى أنا اللَّه ! \r\nدو آيت است : - يكى در اول و رد اشارتست بانفاق عابدان از مال خويش تا بمعرفت رسند . ديگر آيت به آخر ورد اشارتست . بانفاق عارفان از جان خويش به حكم جهاد تا بمعروف رسند . و ذلك قوله تعالى :  إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ  بعد از ايمان حديث هجرت كرد ، و هجرت بر دو قسم است يكى ظاهر ، و ديگر باطن . اما هجرت ظاهر دو طرف دارد : يكى آنك از ديار و اوطان و اسباب خويش هجرت كند ، و بطلب علم شود ، و طرف ديگر آنست كه بطلب معلوم شود ، و هر آن روش كه ازين دو طرف بيرونست آن را خطرى و وزنى نيست .\r\nو اليه الاشارة\r\nبقوله صلّى اللَّه عليه و آله و سلم « الناس عالم او متعلم و سائر الناس همج »\r\nو تا نگويى كه طالب علم و طالب معلوم هر دو بر يك رتبه‌اند ، كه طالب علم در روش خود است ، و طالب معلوم در كشش حق . و آن كس كه در روش خود بود در رنج و ماندگى و گرسنگى بماند . چنانك موسى در آن سفر كه طالب علم بود گفت  آتِنا غَداءَنا لَقَدْ لَقِينا مِنْ سَفَرِنا هذا نَصَباً  باز وقتى ديگر كه بطلب معلوم مىشد ، چنان مؤيد بود بتأييد عصمت و كشش حق ، كه سى روز در انتظار سماع كلام حق بماند ، كه نه از ماندگى خبر داشت نه از گرسنگى استاد بو على دقاق گفت برحمة اللَّه : - نواخت طلبهء علم بجايى رسيد كه فردا چون از خاك برآيند ، مركب ايشان پرهاى فريشتگان بود ،\r\nلقوله صلّى اللَّه عليه و آله و سلم « ان الملائكة لتضع اجنحتها لطالب العلم رضا بما يصنع »\r\nگفتا : چون مركب طلبه علم پر فريشتگان بود مركب طلبهء معلوم خود در وهم چه آيد كه چون بود ؟\r\n لو علمنا ان الزيارة حق * لفرشنا الخدود ارضا لترضى\r\nرفتار بتان خوب بر خاك حرام * من ديده زمين كنم تو بر ديده خرام \r\nاين خود بيان هجرت ظاهرست . و هجرت باطن آنست - كه از نفس بدل رود و از دل بسر رود ، و از سر بجان رود ، و از جان به حق رود . نفس منزل اسلام است ،\r\n\r\n","description":"","footnote":"","page_name":" 581 ","page_number":591},
  {"content":"\r\n\r\nو دل منزل ايمان ، و سر منزل معرفت ، و جان منزل توحيد . در روش سالكان - از اسلام بايمان هجرت بايد ، و از ايمان بمعرفت ، و از معرفت بتوحيد ، نه آن توحيد عام ميگويم كه بشواهد درست گردد ، و بناء اسلام و ايمان بر آنست ، بل كه اين توحيد از آب و خاك پاك است ، و از آدم و حوا صافست ، علايق از آن منقطع ، و اسباب مضمحل ، و رسوم باطل ، و حدود متلاشى ، و اشارات متناهى ، و عبارات منتفى ، و تاريخ مستحيل ! استاد امام بو على قدس اللَّه روحه روزى غريق درياى محبت شده بود و در توحيد سخن ميگفت كه : اگر از جواهر حرمت يكى را بينى كه قدم در كوى دعوى نهد و حديث توحيد كند ، نگر تا فريفته نشوى ، و از آب و خاك آن معنى پاك دانى ، كه آن جمال احديت بود كه در ميدان ازل بنظارهء جلال صمديت شد ، و با خود بنعت تعزز رازى گفت آن راز را توحيد نام نهادند ، كه روستم را هم رخش روستم كشد ! شيخ الاسلام انصارى قدس اللَّه روحه به اين توحيد اشارت كرده و گفته : -\r\n ما وحد الواحد من واحد * اذ كلّ من وحّده جاحد\r\nتوحيد من ينطق عن نعته * عارية أبطلها الواحد\r\nتوحيده اياه توحيده * و نعت من ينعته لاحد ! \r\n\r\nالنوبة الاولى\r\n- قوله تعالى :  يَسْئَلُونَكَ  - ترا مىپرسند  عَنِ الْخَمْرِ وَ الْمَيْسِرِ  از مى و قمار  قُلْ  بگوى  فِيهِما إِثْمٌ كَبِيرٌ  در مى و قمار بزهء بزرگ است  وَ مَنافِعُ لِلنَّاسِ  و مردمان را در آن منفعتهاست ،  وَ إِثْمُهُما أَكْبَرُ مِنْ نَفْعِهِما  اما بزه‌مندى آن مهتر است از منفعت آن ،  وَ يَسْئَلُونَكَ  و ترا مىپرسند  ما ذا يُنْفِقُونَ  كه چند نفقه كنيم  قُلِ الْعَفْوَ  بگوى آنچه بسر آيد از شما و ازيشان كه داشت ايشان واجب است بر شما ،  كَذلِكَ  چنين هن « 1 »  يُبَيِّنُ اللَّهُ لَكُمُ - الْآياتِ  پيدا مىكند خداى شما را سخنان خويش ، و نشانهاى مهربانى خويش .\r\n\r\n\r\n","description":"","footnote":"\r\n( 1 ) كذا فى نسخة الف\r\n","page_name":" 582 ","page_number":592},
  {"content":"\r\n\r\n لَعَلَّكُمْ تَتَفَكَّرُونَ  تا مگر در انديشيد در آن منتها كه وى را بر شماست .\r\n فِي الدُّنْيا وَ الْآخِرَةِ  - در آن نيكويها كه با شما كرد در اين جهان و وعده دادن در آن جهان ،  وَ يَسْئَلُونَكَ  و ترا مىپرسند  عَنِ الْيَتامى  از يتيمان و گرد مال ايشان گشتن ؟  قُلْ  بگوى  إِصْلاحٌ لَهُمْ خَيْرٌ  اگر مال ايشان را بصلاح آريد و بحسبت نگاه داريد ، و رايگان در آن تجارت كنيد ، و خود را سود مجوئيد آن به است .  وَ إِنْ تُخالِطُوهُمْ  و اگر در ايشان آميزيد  فَإِخْوانُكُمْ  على حال برادران شمااند در دين ،  وَ اللَّهُ يَعْلَمُ الْمُفْسِدَ مِنَ الْمُصْلِحِ  و خداى باز داند تباه كار از نيكو كار در كار ايشان ،  وَ لَوْ شاءَ اللَّهُ لَأَعْنَتَكُمْ  و اگر خداى خواهد كارى دشوار ناتاوست به آن فرا سر شما نشانيد ،  إِنَّ اللَّهَ عَزِيزٌ حَكِيمٌ  كه خداى توانا است بى همتاى دانا .\r\n وَ لا تَنْكِحُوا الْمُشْرِكاتِ  - و بزنى مكنيد زنان مشركان را  حَتَّى يُؤْمِنَّ  تا آن گه كه بگروند  وَ لَأَمَةٌ مُؤْمِنَةٌ  و كنيزكى گرويده  خَيْرٌ مِنْ مُشْرِكَةٍ  به از آزاد زنى ناگرويده ،  وَ لَوْ أَعْجَبَتْكُمْ  و هر چند كه شما را خوش آيد آن زن مشركه به صورت يا بمال يا به نسب ،  وَ لا تُنْكِحُوا الْمُشْرِكِينَ  و زن مسلمان بمرد مشرك مدهيد  حَتَّى يُؤْمِنُوا  تا آن گه كه بگروند  وَ لَعَبْدٌ مُؤْمِنٌ  و بندهء گرويده  خَيْرٌ مِنْ مُشْرِكٍ  به از آزاد مردى ناگرويده ،  وَ لَوْ أَعْجَبَكُمْ  هر چند كه شما را خوش آيد از آن آزاد مشرك به صورت و مال و نسب .  أُولئِكَ يَدْعُونَ إِلَى النَّارِ  اين مشركان كه با مؤمنان در صحبت آميزند ايشان را با شرك ميخوانند ، با آتش ،  وَ اللَّهُ يَدْعُوا إِلَى الْجَنَّةِ وَ الْمَغْفِرَةِ  و اللَّه رهيكان خود را فرا بهشت\r\n\r\n","description":"","footnote":"","page_name":" 583 ","page_number":593},
  {"content":"\r\n\r\nمىخواند و با آمرزش ،  بِإِذْنِهِ  بخواست و توفيق و فضل خويش ،  وَ يُبَيِّنُ آياتِهِ لِلنَّاسِ  و پيدا مىكند سخنان خويش و نشانهاى مهربانى خويش ،  لَعَلَّهُمْ يَتَذَكَّرُونَ  تا مگر ايشان پند پذيرند و حق دريابند .\r\n\r\nالنوبة الثانية\r\n- قوله تعالى :  يَسْئَلُونَكَ عَنِ الْخَمْرِ وَ الْمَيْسِرِ  الآية . . . - اين اول آيت است كه در كار مىآمد ، كه هنوز در تحريم آن از آسمان پيغام نيامده بود و قومى از مسلمانان كراهيت ميداشتند مىخوردن ، از آنچه در آن ميديدند از هتك حرمت ، و خرق مروت ، و عيب زوال عقل و زيان مال و عداوت و عربده كه در آن مىديدند . همواره از رسول خدا مىپرسيدند كه در كار مى هيچ چيز نيامد ؟ و آن پرسنده عمر خطاب بود ، جواب آمد ، اين آيت :\r\n قُلْ فِيهِما إِثْمٌ كَبِيرٌ وَ مَنافِعُ لِلنَّاسِ  - منفعت در آن آن بود ، كه در مجلس مى شتران مىكشتند ، و درويشان را در جنب آن مىرفق بود . رب العالمين گفت : - بزه كارى و بزه‌مندى آن مه است از منفعت آن . مردمان چون اين بشنيدند ، قومى از مى باز ايستادند و قومى نه . تا آن روز كه عبد الرحمن عوف ميزبانى كرد جماعتى را از ياران رسول صلّى اللَّه عليه و آله و سلم ، و در ميان ايشان خمر بود ، مى خوردند تا مست شدند ، وقت نماز شام در آمد ، يكى فرا پيش شد بامامى ، و سورة قل يا ايها الكافرون در گرفت و نه بر وجه برخواند ، كه بر جاى « لا اعبد ما تعبدون » اعبد گفت تا به آخر سورة ، گفت : - لكم دينكم الشرك ولى دينى الاسلام - پس رب العالمين اين آيت فرستاد : كه  يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ  گرد مسجد مگرديد كه مست باشيد ، تا آن گه كه به هوش باز آئيد و دانيد كه مى چه خوانيد و چه مىگوييد . قومى باز از مسلمانان گفتند كه خير نيست در چيزى كه از مسجد باز دارد و از مىخوردن باز ايستادند ، و قومى هم چنان ميخوردند و اوقات نماز در آن نگه ميداشتند ، تا آن گه كه قومى از انصار در خانهء يكى ازيشان مهمان بودند و با ايشان\r\n\r\n","description":"","footnote":"","page_name":" 584 ","page_number":594},
  {"content":"\r\n\r\nمى بود . و حمزة بن عبد المطلب حاضر بود . حمزه بيرون آمد و شراب در وى كار كرده ، و دو شتر ديد از آن برادر زاده خود على بن ابى طالب . كه بر آن اذخر « 1 » ميآورند ، شمشير بر كشيد و قصد شتران كرد وى را گفتند - كه اين آن علىاند . وى گفت - « هل انتم الّا عبيد لابى » جواب داد - كه شما كه ايد مگر بندگان پدر من عبد المطلب ؟ و ايشان را هر دو پى زد و شكم بشكافت ، و جگر بيرون كشيد ، و بر آتش افكند . على ، در رسيد ، و آن حال ديد گريستن بر وى افتاد ، بر رسول خدا شد ، و آن قصه باز گفت . جبرئيل آمد و آيت آورد .\r\n يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ  - تا آنجا كه گفت  فَهَلْ أَنْتُمْ مُنْتَهُونَ ؟  - رسول خدا بر منبر شد ، و اين آيت بر خواند ، و مى حرام كرد . مسلمانان برخاستند ، و با خانهاى خود شدند ، و ميها مىريختند . تا مى در كويهاى مدينه برفت و جايهاى آن مى كس بود كه مى شكست ، و كس بود كه به آب و گل مى شست بعضى مفسران گفتند - كه موضع تحريم آنست كه گفت : -  فَاجْتَنِبُوهُ  - اى فاتركوه . و قومى گفتند .\r\n فَهَلْ أَنْتُمْ مُنْتَهُونَ ؟  اى انتهوا - كما قال فى سورة الفرقان : -  أَ تَصْبِرُونَ  و المعنى - اصبروا - و لهذا قال عمر عند نزول الآية : ا « نتهينا يا رب ! »\r\n\r\nفصل\r\nمذهب شافعى آنست : كه هر شرابى كه جنس آن مستى آرد ، اگر خمر بود و اگر نبيذ مطبوخ يا خام ، از خرما ، يا از مويز ، يا از گندم ، يا از گاورس ، يا از عسل ، اندك و بسيار آن حرامست ، و آشامندهء آن مستوجب حدّ ، اگر مست شود و اگر نه مصطفى صلّى اللَّه عليه و آله و سلم گفت : -\r\n« كل مسكر خمر ، و كل خمر حرام انّ من التمر خمرا و ان من البر خمرا و ان من الشعير خمرا و ان من العسل خمرا »\r\nو\r\nروى انه قال : « انهاكم عن قليل ما اسكر كثيره »\r\nو\r\nعن عبد اللَّه بن عمر قال - قال رسول اللَّه صلّى اللَّه عليه و آله و سلم : « من\r\n\r\n\r\n","description":"","footnote":"\r\n( 1 ) الاذخر : الحشيش الاخضر . نبات طيب الرائحة ، الواحدة [ اذخرة 
  ] جمع ، أذاخر ، ( المنجد )\r\n","page_name":" 585 ","page_number":595},
  {"content":"\r\n\r\nشرب الخمر لم يقبل اللَّه له صلاة اربعين صباحا ، فان تاب تاب اللَّه عليه ، فان عاد لم يقبل اللَّه له صلاة اربعين صباحا ، فان تاب تاب اللَّه عليه فان عاد لم يقبل اللَّه له صلاة اربعين صباحا فان تاب تاب اللَّه عليه فان عاد الرّابعة لم يقبل اللَّه له صلاة اربعين صباحا فان تاب لم يتب اللَّه عليه و سقاه من نهر الخبال . قال و من كان يؤمن باللّه و اليوم الآخر فلا يجلس على مائدة يدار عليها الخمر ، قال : - و الذى بعثنى بالحق ، انّ شارب الخمر يجيء يوم القيمة مسودا وجهه يسيل لعابه على قدمه ، يقذره كل من رآه . قال : - و من كان فى قلبه آية من كتاب اللَّه و يصبّ عليه الخمر يجيء كل حرف من تلك الآية يأخذ بناصيته حتى يقيمه عند الرب ، فيخاصمه ، و من خاصمه القرآن خصم »\r\nگفته‌اند كه اين خمر معجون لعنت است ، آن جوش آواز دست شيطان است ، چون دست درو كند بجوشد ، پس آب دهن درو اندازد تا تلخ گردد ، پس بول درو كند تا بگندد . آن مسكين كه خمر مىخورد بول شيطان مىخورد ، و معجون لعنت است كه به كار ميدارد ، اين خمر زهر دين است ، چنانك تن را با زهر بقا نيست ؟ دين را با خمر بقا نيست . مصطفى صلّى اللَّه عليه و آله و سلم گفت :\r\n« شارب الخمر كعابد الوثن »\r\nاين بمعنى خوف عاقبت گفت ، يعنى كه بسيار افتد مى خواره را كه بعاقبت از ايمان درماند ، و بعبادت وثن كشد . چنانك يكى مى خواره را بوقت مرگ گفتند - بگو « لا إله الا اللَّه » وى ميگفت - شاد باش و نوش خور . بوقت مرگ بر بنده آن غالب شود ، كه جمله روزگار خويش به آن بسر برده باشد . و به\r\nقال النبى يموت الرجل على ما عاش عليه .\r\nعايشه گفت : - اگر قطرهء مى در چاهى افتد و آن چاه انباشته شود ، پس از آنجا گياه برآيد ، و گوسپند بخورد من كراهيت دارم كه گوشت آن گوسپند خوردم . مى خواره را هم سقوط عدالت است ، و هم زوال ولايت ، و هم وجوب لعنت ، و هم فساد عاقبت ، و هم خوف خاتمت . اما سقوط عدالت آنست كه باجماع امت شهادت وى مقبول نيست ، و بقول بعضى علما وى را ولايت بر دختر نيست ، و وجوب لعنت آنست كه مصطفى صلّى اللَّه عليه و آله و سلم گفت :\r\n« ان اللَّه لعن الخمر و عاصرها و معتصرها و شاربها و ساقيها و حاملها و المحمولة اليه و بايعها و مشتريها و آكل ثمنها . »\r\nو خوف خاتمت آنست كه در آثار بيارند كه پنج چيز نشان بدبختان است ، و در وقت مرگ بيم زوال ايمان در آنست : - ترك الصلاة ، و اكل الربوا ، و الاصرار على الزنا ، و عقوق الوالدين ، و الادمان على شرب الخمر . و فساد عاقبت آنست كه\r\n\r\n","description":"","footnote":"","page_name":" 586 ","page_number":596},
  {"content":"\r\n\r\nمى خواره فرداى قيامت ناچار بدوزخ رسد ، و حميم جهنم خورد ، چنانك در خبر است :\r\nو الذى بعثنى بالحق من شرب من مسكر ثلث شربات كان حقا على اللَّه ان يسقيه من طينة الخبال ، يقال طينة الخبال ما ذاب من حراقة اجساد اهل النار\r\nدرين خبر سه شربت گفت ، و در خبر ديگر يك جرعة گفت - و ذلك فى\r\nقوله صلّى اللَّه عليه و آله و سلم : « ان اللَّه بعثنى رحمة و هدى للعالمين و اقسم ربى بعزته لا يشرب عبد من عبيدى جرعة من خمر الّا سقيته مكانه من حميم جهنم ، معذبا كان او مغفورا له ، و لا يسقيها صبيا صغيرا الا سقيته مكانه من حميم جهنم ، معذبا كان او مغفورا له . و لا يدعها عبد من عبيدى من مخافتى الا سقيتها اياه فى حظيرة القدس .\r\nاما حد مى خواره - اگر آزاد باشد و عاقل و بالغ و مختار نه مكره ، چهل تازيانه است و اگر بنده باشد بيست تازيانه ، و اگر راى امام چنان بود كه آزاد را هشتاد زند و بنده را چهل روا باشد ، كه در عهد رسول خدا و روزگار خلفا اين اختلاف بوده است ، و همه نقل كرده‌اند ، و اگر بجاى تازيانه دست زنند و نعلين و چوب و جامهء تا بداده رواست كه بو هريره گفت يكى را حاضر كردند كه مى خورده بود ، رسول خدا گفت : بزنيد او را ، كس بود كه طپانچه مىزد ، و كس بود كه نعلين ، و كس بود كه چوب ، و كس بود كه گوشهء جامه يعنى جامهء تا بداده سخت كرده ، گفتا بعاقبت كسى او را گفت : اخزاك اللَّه ، رسول خدا گفت\r\nلا تقولوا هكذا ، و لا تعينوا عليه الشيطان و لكن قولوا - اللهم اغفر له - اللهم ارحمه .\r\nو كسى را كه حد شرعى زدند ، در كبيرهء كه از وى در وجود آيد ، آن حد كفارت گناه وى باشد . مصطفى صلّى اللَّه عليه و آله و سلم گفت : -\r\nمن اصاب ذنبا فاقيم عليه حد ذلك الذنب فهو كفارته .\r\n- و\r\nقال صلّى اللَّه عليه و آله و سلم : - من اصاب حدا فعجّل عقوبته فى الدنيا فاللّه اعدل من ان يثنى على عبده العقوبة فى الآخرة ، و من اصاب حدا فستره اللَّه عليه و عفا عنه ، فاللّه اكرم من ان يعود فى شىء قد عفا عنه .\r\n يَسْئَلُونَكَ عَنِ الْخَمْرِ وَ الْمَيْسِرِ  الآية . . . مى را خمر نام كرد - لانها تخامر العقل ، از بهر آنك در خرد آميزد و آن را بپوشد . و - ميسر - قمار - است و از كسب عرب بود ، و قومى از عجم . رب العالمين آن را با مى حرام كرد . و مفسران گفتند - كل شىء فيه قمار فهو من الميسر حتى لعب الصبيان بالجوز و الكعاب و\r\n\r\n","description":"","footnote":"","page_name":" 587 ","page_number":597},
  {"content":"\r\n\r\nقال النبى صلّى اللَّه عليه و آله و سلم - « اياكم و هاتين الكعبتين المشؤمتين فانهما من ميسر العجم و قال القاسم بن محمد كل شىء الهى عن ذكر اللَّه و عن الصلاة فهو ميسر .\r\n قُلْ فِيهِما إِثْمٌ كَبِيرٌ  - بنا قراءت حمزة و على است ديگران ببا خوانند و بمعنى متقارب‌اند ، كه در خمر و قمار هم عظيمى گناهست و هم بسيارى گناه چنانك در آيت ديگر بر شمرد : -  إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ  الى آخر الاية . . .\r\n وَ يَسْئَلُونَكَ ما ذا يُنْفِقُونَ قُلِ الْعَفْوَ  الآية . . . - برفع و او قراءت بو عمر است اى الذى تنفقونه العفو - ديگران بنصب و او خوانند . على معنى تنفقون العفو - اى ما عفى ، يعنى ما فضل من اموالكم ، يقال صميم مالى لفلان و عفوه لفلان اى فضله .\r\nاين هم جواب سؤال عمر و جموح است كه گفت : يا رسول اللَّه دانستيم كه صدقات به كه ميبايد داد يعنى فى قوله  ما أَنْفَقْتُمْ مِنْ خَيْرٍ فَلِلْوالِدَيْنِ  الآية ، اكنون خواهيم تا بدانيم كه چند دهيم و چه دهيم ؟ آيت آمد -  قُلِ الْعَفْوَ  بگوى آنچه بسر آيد يعنى از نفقه خود و عيال خود .\r\nقال النبى صلّى اللَّه عليه و آله و سلم : - « افضل الصدقة ما كان عن ظهر غنى و ابدأ به من تعول »\r\nو\r\nروى ابو هريرة - ان رجلا قال يا رسول اللَّه عندى دينار . قال انفقه على نفسك فقال عندى آخر . فقال انفقه على ولدك ، قال عندى آخر ، قال انفقه على اهلك ، قال عندى آخر ، قال انفقه على خادمك ، قال عندى آخر قال انت اعلم .\r\nپس هر كه خداوند مال و ضياع و املاك بود يك ساله نفقهء خود و عيال در كسوة و در طعام و در شراب بنهادى ، و باقى به صدقه دادى و هر كه را نفقه خود و عيال از مزد و كار و كسب نقدى بودى يك روزه بنهادى و باقى صدقه دادى ، پس كار دشوار شد بر ايشان ، تا خداى تعالى اين آيت فرستاد :  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها  قالوا يا رسول اللَّه كم ناخذ ؟ فبينت السنة اعيان الزكاة من الورق و الذهب و الماشية و الزرع .\r\nفصارت هذه الآية - اعنى قوله تعالى :  خُذْ مِنْ أَمْوالِهِمْ  ناسخة لقوله تعالى - قل العفو .\r\nقوله  كَذلِكَ يُبَيِّنُ اللَّهُ لَكُمُ الْآياتِ . . . .  - چنانك احكام مى و قمار و انفاق\r\n\r\n","description":"","footnote":"","page_name":" 588 ","page_number":598},
  {"content":"\r\n\r\nبيان كرد و روشن ، خداى شما را بيان مىكند و پديد ميآرد نشانهاى كردگارى و مهربانى خويش .   لَعَلَّكُمْ تَتَفَكَّرُونَ فِي الدُّنْيا وَ الْآخِرَةِ   - تا شما تفكر كنيد در كار دنيا و آخرت و بدانيد كه اين دنيا سراى بلا و فنا است ، و آخرت سراى جزا و بقا .\r\nروى انس بن مالك قال - قال رسول اللَّه : « ايها الناس اتقوا اللَّه حق تقاته و اسعوا فى مرضاته ، و ايقنوا من الدنيا بالفناء ، و من الآخرة بالبقاء ، و اعملوا لما بعد الموت ، فكانكم بالدنيا لم تكن ، و بالآخرة لم تزل . ايها الناس ! ان من فى الدنيا ضيف و ما فى يده عارية ، و ان الضيف مرتحل ، و العارية مردودة ، ألا ! و ان الدنيا عرض حاضر ياكل منها البرّ و الفاجر ، و الآخر وعد صادق يحكم فيها ملك قادر ، فرحم اللَّه امرأ نظر لنفسه و مهد لرمسه ما دام رسنه مرخى و حبله على غاربه ملقى ، قبل ان ينفد أجله و ينقطع عمله\r\n وَ يَسْئَلُونَكَ عَنِ الْيَتامى . . . .  - اين آيت در شأن قومى آمد كه قيمان يتيمان بودند در مال ايشان ، و شنيدند كه خداى تعالى در قرآن در صدر صورة النساء چه تشديد كرد در خوردن مال يتيمان ، بترسيدند و قصد كردند كه گريزند از قيام كردن بامر يتيمان ، و مال يتيمان مى ضايع خواست ماند ، اين آيت آمد : -  قُلْ إِصْلاحٌ لَهُمْ خَيْرٌ  بگوى اين قيمان يتيمان را ، اگر در مال يتيمان تجارت كنيد ، و بى مزد ايشان را نگه داريد ، آن بهتر است و نيكوتر .\r\nقال النبى صلّى اللَّه عليه و آله و سلم : « من ولى يتيما له مال فليتجر فيه و لا يتركه حتى يأكله الصدقه »\r\n وَ إِنْ تُخالِطُوهُمْ  الآية . . . - و اگر با ايشان در آميزيد ، و مال ايشان با مال خود درهم نهيد ، و آميخته داريد ، آن گه مزدى معروف بر گيريد بچم ، بى اسراف و بى شطط ، و بگذاريد ايشان را تا در جاى شما نشينند ، و شما در جاى ايشان نشينيد ايشان بر فرش شما نشينند ، و شما بر فرش ايشان نشينيد ، ايشان با شما ميخورند از آن شما ، و شما با ايشان ميخوريد از آن ايشان ، اگر چنين كنيد  فَإِخْوانُكُمْ \r\n\r\n","description":"","footnote":"","page_name":" 589 ","page_number":599},
  {"content":"\r\n\r\nعلى حال ايشان برادران شمااند در دين ، و برادران در دين با يكديگر چنين بايد كه زندگانى كنند . و اليه الاشارة\r\nبقوله صلّى اللَّه عليه و آله و سلم : - « لا تحاسدوا و لا تباغضوا و لا تدابروا و لا تقاطعوا و كونوا عباد اللَّه اخوانا » .\r\n وَ اللَّهُ يَعْلَمُ الْمُفْسِدَ مِنَ الْمُصْلِحِ  الآية . . . - و اللَّه باز داند مفسد را از مصلح ، آن كس كه در آميزد پوشيدن مال خويش بمال ايشان ، از آن كس كه در آميزد و از ايشان دريغ ندارد مال خويش ازيشان ، مصطفى صلّى اللَّه عليه و آله و سلم گفت :\r\n« خير بيت المسلمين بيت فيه يتيم مكرم »\r\nو فيه رواية -\r\n« يحسن اليه - و شر بيت المسلمين بيت فيه يتيم يساء اليه »\r\n وَ لا تَنْكِحُوا الْمُشْرِكاتِ  الآية . . . - اين در شأن مرثد بن ابى مرثد الغنوى آمد ، مردى بود قوى دلاور ، رسول خدا وى را به مكه فرستاد ، تا قومى از مسلمانان كه آنجا بودند نهان از كافران بيرون آرد . چون به مكه رسيد ، زنى مشركه آمد نام آن زن عناق - و در جاهليت آن زن با مرثد سرو كارى داشت . مرثد را به خود دعوت كرد ، مرثد سر وازد - گفت : ويحك يا عناق ! - ان الاسلام حال بيننا و بين ذلك » گفت : - مرا بزنى كن مرثد جواب داد كه تا از رسول خدا پرسم ، پس آن زن آواز برآورد ، و فرياد خواست تا قومى آمدند ، و مرثد را بزدند . چون با مدينه آمد اين قصه با رسول خدا بگفت و دستورى خواست تا وى را بزنى كند . رب العالمين آيت فرستاد  وَ لا تَنْكِحُوا الْمُشْرِكاتِ  الآية . . . زنان مشركات را بزنى مكنيد ، و گرد ايشان مگرديد ، تا مشرك باشند ، اكنون حرام است بر مسلمانان كه زنان بت پرستان و گبران و همه طواغيت پرستان بزنى خواهند . مگر حراير اهل كتابين كه قرآن ايشان را مستثنى كرد : فقال تعالى  وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ .  اگر كسى گويد كه حراير اهل كتابين هم از كافران اند و نكاح سبب مودت ، لقوله تعالى -  وَ جَعَلَ بَيْنَكُمْ مَوَدَّةً وَ رَحْمَةً  ، و مودت با كافران منهى است به اين آيت - كه اللَّه گفت  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ . . .  ؟ جواب آنست\r\n\r\n","description":"","footnote":"","page_name":" 590 ","page_number":600},
  {"content":"\r\n\r\nكه ان مودت كه منهى است مودت دينى است ، و مودت نكاح مودت نفعى و شهوانى است پس در تحت آن نهى نشود .\r\n وَ لَأَمَةٌ مُؤْمِنَةٌ  الآية . . . - اين در شأن عبد اللَّه رواحه آمد ، كه كنيزكى سياه داشت ، روزى بر وى خشم گرفت و طپانچه بر وى زد . آن گه برسول خدا شد و آن حال باز گفت ، رسول گفت\r\n« و ما هى ؟ » ؟\r\nچيست آن كنيزك ؟ قال هى - تشهد أن لا إله الا اللَّه ، و انك رسوله ، و تصوم شهر رمضان ، و تحسن الوضوء ، و تصلى . مصطفى صلّى اللَّه عليه و آله و سلم چون وصف وى شنيد گفت :\r\n« هذه مؤمنة » .\r\nاين كنيزك مؤمنه است . عبد اللَّه گفت به آن خداى كه ترا براستى بخلق فرستاد كه وى را آزاد كنم ، پس او را بزنى خواهم ، چنان كرد . پس مردمان وى را طعن كردند كه كنيزكى سياه بزنى خواست ، و آزاد زنى مشركه با مال و جمال با وى عرضه ميكردند و نخواست ! رب العالمين گفت : آن كنيزك سياه مؤمنه به از آن آزاد زن مشركه ، با مال و جمال . و گفته‌اند - اين در شأن خنساء فرو آمد ، كنيزكى بود از آن حذيفه يمان ، حذيفه او را گفت : يا خنساء قد ذكرت فى الملأ الاعلى مع سوادك و دمامتك پس وى را آزاد كرد و بزنى خواست .\r\n وَ لا تُنْكِحُوا الْمُشْرِكِينَ حَتَّى يُؤْمِنُوا وَ لَعَبْدٌ مُؤْمِنٌ خَيْرٌ مِنْ مُشْرِكٍ وَ لَوْ أَعْجَبَكُمْ  الآية . . . . ميگويد - زن مسلمان را بمرد مشرك مدهيد ، نه رواست به هيچ حال كه مرد كافر زن مسلمان خواهد ، كه اين نكاح استدلال است ، و نوعى اقتهار ، و رب العزت نخواست كه زن مسلمان زيردست و مقهور مرد كافر گردد ، و لن يجعل اللَّه للكافرين على المؤمنين سبيلا ،  أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ  - اين همچنانست كه گفت : -  يَدْعُوكُمْ لِيَغْفِرَ لَكُمْ مِنْ ذُنُوبِكُمْ  جاى ديگر گفت : -  وَ اللَّهُ يَدْعُوا إِلى دارِ السَّلامِ  - چون خلق را بر روش راه دين ، و رنج بردن و بار كشيدن در مسلمانى ميخواند ، بواسطهء باز گذاشت گفت : -  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ  باز چون دعوت دار السلام و مغفرت و رحمت بودى واسطه ايشان را خود خواند گفت -  وَ اللَّهُ يَدْعُوا إِلَى الْجَنَّةِ  و اللَّه اعلم\r\n\r\n","description":"","footnote":"","page_name":" 591 ","page_number":601},
  {"content":"\r\n\r\n\r\nالنوبة الثالثة\r\n- قوله تعالى :  يَسْئَلُونَكَ عَنِ الْخَمْرِ وَ الْمَيْسِرِ  الآية . . . - شراب اهل غفلت را و سر انجام و صفت اينست كه گفتيم ، بار خداى را عز و جل بر روى زمين بندگانىاند كه آشامندهء شراب معرفت‌اند ، و مست از جام محبت . هر چند كه از حقيقت آن شراب در دنيا جز بويى نه ، و از حقيقت آن مستى جز نمايشى نه ، زانك دنيا زندان است ، زندان چند بر تابد ؟ امروز چندانست ، باش تا فردا كه مجمع روح و ريحان بود ، و معركهء وصال جانان ، و رهى در حق نگران .\r\n اميد وصال تو مرا عمر بيفزود * خود وصل چه چيزست چو اميد چنين است \r\nشوريدهء بكلبهء خمار شد ، در مى داشت بوى داد . گفت : - به اين يك درم مرا شراب ده ! خمار گفت : - مرا شراب نماند . آن شوريده گفت : من خود مردى شوريده‌ام ، طاقت حقيقت شراب ندارم ! قطرهء بنماى تا از آن بويى به من رسد ، بينى كه از آن چند مستى كنم ! و چه شور انگيزم ! سبحان اللَّه ! اين چه برقيست كه از ازل تابيد ، دو گيتى بسوخت . و هيچ نپائيد ؟ يكى را شراب حيرت از كاس هيبت داد ، مست حيرت شد - گفت .\r\n قد تحيرت فيك خذ بيدى * يا دليلا لمن تحيّر فيكا\r\nكار دشخوارست آسان چون كنم ؟ * درد بى داروست درمان چون كنم ؟\r\nاز صداع قيل و قال ايمن شدم * چارهء دستان مستان چون كنم ؟ \r\nيكى را شراب معرفت از خمخانهء رجا داد بر سر كوى شوق بر اميد وصل همى گويد :\r\n بخت از درخان ما درآيد روزى ، * خورشيد نشاط ما برآيد روزى ،\r\nو ز تو بسوى ما نظر آيد روزى ، * وين انده ما هم بسر آيد روزى ! \r\nيكى را شراب وصلت از جام محبت داد بر بساط انبساطش راه داد ، بر تكيه‌گاه انسش جاى داد ، از سر ناز و دلال گفت :\r\n بر شاخ طرب هزار دستان توايم ، * دل بسته بدان نغمه و دستان توايم !\r\nاز دست مده كه زير دستان توايم ، * بگذار گناه ما كه مستان توايم ! \r\nيكى را خود از ديدار ساقى چندان شغل افتاد ، كه با شراب نپرداخت !\r\n\r\n","description":"","footnote":"","page_name":" 592 ","page_number":602},
  {"content":"\r\n\r\n سقيتنى كأسا فاسكرتنى * فمنك سكرى لا من الكاس \r\nآنان زنان مصر كه راعيل را ملامت ميكردند در عشق يوسف ، چون بمشاهدهء يوسف رسيدند چنان بى خود شدند كه دست ببريدند و جامه دريدند ، و آن مستى مشاهدهء يوسف بر ايشان چندان غلبه داشت كه نه از دست بريدن خبر داشتند نه از جامه دريدن .\r\nهمين بود حال يعقوب - غلبات شوق ديدار يوسف وى را بر آن داشت كه بهر چه نگرست يوسف ديد ، و هر چه گفت از يوسف گفت .\r\n با هر كه سخن گويم اگر خواهم و گرنه * ز اوّل سخن نام توام در دهن آيد \r\nتا روزى كه جبرئيل آمد و گفت : نيز نام يوسف بر زبان مران ، كه فرمان چنين است ! پس يعقوب بهر كه رسيدى گفتى - نام تو چيست ؟ بودى كه در ميانه يوسف نامى برآمدى ، و وى را بدان تسلى بودى !\r\n دل زان خواهم كه بر تو نگزيند كس ، * جان زان كه نزد بى غم عشق تو نفس ،\r\nتن زان كه بجز مهر تواش نيست هوس ، * چشم از پى آنك خود ترا بيند و بس \r\n وَ يَسْئَلُونَكَ ما ذا يُنْفِقُونَ  الآية . . . ارباب معانى گفتند - سؤال بر سه ضرب است : يكى سؤال تقرير و تعريف ، چنانك ، رب العزة گفت :   فَوَ رَبِّكَ لَنَسْئَلَنَّهُمْ أَجْمَعِينَ عَمَّا كانُوا يَعْمَلُونَ   - و هو المشار اليه\r\nبقول النبى صلّى اللَّه عليه و آله و سلم - لا يزول قدما عبد يوم القيمة حتى يسئل عن اربع : عن شبابه فيما ابلاه ، و عن عمره فيما افناه ، و عن ماله من اين جمعه ، و فيما ذا انفقه ، و ما ذا عمل بما علم . »\r\nديگر سؤال - تعنّت - است ، چنان كه بيگانگان از مصطفى پرسيدند كه قيامت كى خواهد بود ؟ و بقيامت خود ايمان نداشتند ، و به تعنت مىپرسيدند ، و ذلك قوله :  يَسْئَلُونَكَ عَنِ السَّاعَةِ أَيَّانَ مُرْساها  ، و كذلك قوله : -  وَ يَسْئَلُونَكَ عَنِ الْجِبالِ  الآية . سديگر سؤال - استفهام - است و طلب ارشاد ، چنانك درين آيات گفت !  يَسْئَلُونَكَ عَنِ الْخَمْرِ وَ الْمَيْسِرِ  ،  وَ يَسْئَلُونَكَ ما ذا يُنْفِقُونَ  ،  وَ يَسْئَلُونَكَ عَنِ الْيَتامى  ،  وَ يَسْئَلُونَكَ عَنِ الْمَحِيضِ  - اين همه سؤال استر شاداند و مردم درين سؤال مختلف‌اند . يكى از احوال مىپرسيد ، به زبان واسطه جواب مىشنيد\r\n\r\n","description":"","footnote":"","page_name":" 593 ","page_number":603},
  {"content":"\r\n\r\nو او كه از محول احوال ميپرسيد بى واسطه از حضرت عزت بنعت كرم جواب مىشنود كه « انى قريب » ! پير طريقت - گفت : خواهندگان ازو بر در او بسياراند ، و خواهندگان او كم ! گويندگان از درد بى درد او بسيارند ، و صاحب درد كم . و در تفسير آورده‌اند كه - رب العالمين گفت : منكم من يريد الدنيا و منكم من يريد الآخرة ، فأين من يريدنى ؟\r\n وَ يَسْئَلُونَكَ عَنِ الْيَتامى  الآية . . . - چندان كه توانى يتيمان را بنواز و و در مراعات و مواساة ايشان بكوش ، كه ايشان درماندگان و اندوهگنان خلقند ، نواختگان و نزديكان حقند . ان اللَّه يحب كل قلب حزين ، فرمان در آمد كه - اى مهتر عالميان ! و چراغ جهانيان ! يتيمان را واپناه خود گير ، كه سراپرده حسرت جز بفناء دل ايشان نزدند ، و حسرتيان را بنزديك ما مقدار است . اى مهتر ! ترا كه يتيم كرديم از آن كرديم تا درد دل ايشان بدانى ، ايشان را نيكودارى .\r\n با تو در فقر و يتيمى ما چه كرديم از كرم * تو همان كن اى كريم از خلق خود بر خلق ما\r\nاى يتيمى ديده اكنون با يتيمان لطف كن * اى غريبى كرده اكنون با غريبان كن سخا \r\nانس مالك گفت : - روزى مصطفى صلّى اللَّه عليه و آله و سلم در شاهراه مدينه ميرفت ، يتيمى را ديد كه كودكان بر وى جمع آمده بودند و او را خوار و خجل كرده ، و هر يكى به روى تطاولى جسته ، آن يكى ميگفت - پدر من به از پدر تو . ديگرى ميگفت : مادر من به از مادر تو ، سديگرى ميگفت : كسان و پيوستگان ما به از كسان و پيوستگان تو ، و آن يتيم مىگريست ، و در خاك مىغلتيد . رسول خدا چون آن كودك را چنان ديد ، بر وى ببخشود ، و بر وى بيستاد ، گفت : اى غلام كيستى تو ؟ و چه رسيد ترا كه چنين درماندهء ؟ گفت : من پسر رفاعه انصارىام ، پدرم روز احد كشته شد ، و خواهرى داشتم فرمان يافت ، و مادرم شوهر باز كرد ، و مرا براند ، اكنون منم درمانده ، بى كس ! و بىنوا ! و ازين صعب‌تر مرا سرزنش اين كودكان است ! مصطفى از آن سخن وى در گرفت ، و آن درد در دل وى به دو كار كرد ، و بگريست ! پس گفت اى غلام اندوه مدار ، و ساكن باش ، كه اگر پدرت را بكشتند من كه محمدم پدر توام ، و فاطمه خواهر تو ، و عايشه مادر تو . كودك شاد شد و برخاست ، و آواز برآورد كه - اى\r\n\r\n","description":"","footnote":"","page_name":" 594 ","page_number":604},
  {"content":"\r\n\r\nكودكان ، اكنون مرا سرزنش مكنيد و جواب خود شنويد - « ان ابى خير من آبائكم ! و امّى خير من امهاتكم ! و اختى خير من اخواتكم ؟ » آن گه مصطفى دست وى گرفت ، و به خانه فاطمه برد ، گفت - يا فاطمه ! اين فرزند ما است و برادر تو ، فاطمه برخاست ، و او را بنواخت و خرما پيش وى بنهاد ، و روغن در سر وى ماليد ، و جامهء در وى پوشيد ، و همچنين وى را بحجره‌هاى مادران مؤمنان بگردانيد . فكان يعيش بين ازواجه حتى قبض النبى صلّى اللَّه عليه و آله و سلم ، فوضع التراب على رأسه ، و نادى « وا ابتاه ! اليوم بقيت يتيما » فابكى عيون المهاجرين و الانصار ، فاخذه ابو بكر . و هو يقول يا بنىّ مصيبة دخلت على المسلمين اذا اختلس محمد من بين اظهرهم ، انا ابوك يا بنى ! فكان مع ابى بكر حتى قبضه اللَّه عز و جل\r\n\r\nالنوبة الاولي\r\n- قوله تعالى :  وَ يَسْئَلُونَكَ  - ترا مىپرسند  عَنِ الْمَحِيضِ  از حيض زنان ،  قُلْ هُوَ أَذىً  بگوى آن مكروهى است و خونى قذر ،  فَاعْتَزِلُوا النِّساءَ  دور باشيد از زنان  فِي الْمَحِيضِ  در درنگ حيض ،  وَ لا تَقْرَبُوهُنَّ  و گرد ايشان مگرديد بمجامعت  حَتَّى يَطْهُرْنَ  تا از رفتن خون حيض پاك گردند  فَإِذا تَطَهَّرْنَ  كه پاك گشتند و غسل كردند  فَأْتُوهُنَّ  بايشان ميرسيد  مِنْ حَيْثُ أَمَرَكُمُ اللَّهُ  از جايى كه خداى فرمود شما را  إِنَّ اللَّهَ يُحِبُّ التَّوَّابِينَ  دوست دارد خداى باز گردندگان بوى ،  وَ يُحِبُّ الْمُتَطَهِّرِينَ  و دوست دارد پاكيزگان و خويشتن كوشندگان .\r\n نِساؤُكُمْ حَرْثٌ لَكُمْ  - زنان شما كشت زار شمااند كه در آن فرزند ميكاريد  فَأْتُوا حَرْثَكُمْ  مىرسيد بكشتزار خويش  أَنَّى شِئْتُمْ  چنانك خواهيد  وَ قَدِّمُوا لِأَنْفُسِكُمْ  و خويشتن را پيش فرا فرستيد .  وَ اتَّقُوا اللَّهَ  و بپرهيزيد از خشم و عذاب خدا  وَ اعْلَمُوا أَنَّكُمْ مُلاقُوهُ  و بدانيد كه شما فردا با وى هم ديدار بودنىايد ، وى را خواهيد ديد ،  وَ بَشِّرِ الْمُؤْمِنِينَ 222  و گرويدگان را\r\n\r\n","description":"","footnote":"","page_name":" 595 ","page_number":605},
  {"content":"\r\n\r\nشاد كن از من .\r\n وَ لا تَجْعَلُوا اللَّهَ عُرْضَةً لِأَيْمانِكُمْ  - نام خداى را عرضه مسازيد سوگندان خويش را  أَنْ تَبَرُّوا  كه با كس نيكويى كنيد ،  وَ تَتَّقُوا  و از بخل بپرهيزيد  وَ تُصْلِحُوا بَيْنَ النَّاسِ  و ميان مردمان آشتى سازيد ،  وَ اللَّهُ سَمِيعٌ عَلِيمٌ 224  خداى شنواست سوگندان شما را دانا است به قصد و نيت شما در آن سوگند .\r\n لا يُؤاخِذُكُمُ اللَّهُ  - نگيرد خداى شما را  بِاللَّغْوِ فِي أَيْمانِكُمْ  بلغو سوگندان شما ،  وَ لكِنْ يُؤاخِذُكُمْ بِما كَسَبَتْ قُلُوبُكُمْ  لكن شما را كه گيرد به آن گيرد كه دل شما آهنگ سوگند كرد و در آن سوگند كه به زبان گفت در دل عزيمت و عقد داشت  وَ اللَّهُ غَفُورٌ حَلِيمٌ  و خداى آمرزگار و بردبارست .\r\n\r\nالنوبة الثانية :\r\n- قوله تعالى :  وَ يَسْئَلُونَكَ عَنِ الْمَحِيضِ  - مردى آمد بر رسول خدا نام وى ثابت بن الدحداح گفت - يا رسول اللَّه ! زنان را در حال حيض نزديكى كنيم و پاسيم « 1 » يا نه ؟ كه بگذاريم ايشان را در وقت حيض و نپاسيم ؟ آيت آمد -  وَ يَسْئَلُونَكَ عَنِ الْمَحِيضِ قُلْ هُوَ أَذىً ، فَاعْتَزِلُوا النِّساءَ فِي الْمَحِيضِ  حيض و محيض يكى است ، همچون كيل و مكيل و عيش و معيش . و معنى حيض رفتن خون است ، يعنى آن دم معروف سياه رنگ ، بحرانى كه از قعر رحم برآمد ، كمينه آن يك شبانروزست و مهينه پانزده شبانروز ، و غالب آن شش يا هفت روز است ، و هر چه نه از قعر رحم بيامد و نه سياه رنگ بود آن را - دم استحاضه - گويند . و احكام حيض در آن نرود .\r\nروى - ان فاطمة بنت ابى حبيش قالت لرسول اللَّه صلّى اللَّه عليه و آله و سلم : « انى مستحاض أ فأدع الصلاة ؟ فقال صلّى اللَّه عليه و آله و سلم : - ان دم الحيض اسود يعرف ، فاذا كان كذلك فامسكى عن الصلاة ، و اذا كان الآخر فتوضئ و صلى فانما هو عرق . »\r\nفاطمة بنت ابى حبيش گفت - يا رسول اللَّه من زنى مستحاضه‌ام نماز بگذارم در حال استحاضه يا نه ؟ رسول خدا گفت - دم حيض دم سياه است معروف\r\n\r\n\r\n","description":"","footnote":"\r\n( 1 ) كذا فى نسخة الف . باشيم ، فى نسخة ج .\r\n","page_name":" 596 ","page_number":606},
  {"content":"\r\n\r\nكه در آن نماز نگذارند ، چون آن باشد نماز مگذار ، و اما چون دم استحاضه باشد وضو كن و نماز كن ، كه آن رگى است كه روان مىشود ، و نماز منافى آن نيست ابن عباس گفت - آن رگ در ادنى الرحم است نه در قعر رحم ، و حكم مستحاضه آنست كه خويشتن را بشويد و استوار به بندد ، و هر نماز فريضه را بعد از دخول وقت وضو كند ، و بعد از وضو البته در نماز تأخير نكند . چون اين حدود بجاى آرد اگر چه قطرات خون از وى ميرود نماز وى درست بود ، و كسى را كه ادرار البول باشد يا سلس المذى بود ، حكم وى همين باشد .\r\nاما احكام حيض آنست كه - بر زن حرام بود در حال حيض خواندن قرآن ، كه مصطفى صلّى اللَّه عليه و آله و سلم گفت : -\r\nلا يقرأ الجنب و لا الحائض شيئا من القرآن »\r\nو حرام است بر وى پاسيدن قرآن لقوله تعالى  لا يَمَسُّهُ إِلَّا الْمُطَهَّرُونَ  ، و حرام است بر وى در مسجد درنگ كردن\r\nلقوله صلّى اللَّه عليه و آله و سلم « لا يحل المسجد لجنب و لا لحائض »\r\n، و حرام است بر وى طواف كردن كه مصطفى عايشه را گفت -\r\n« اصنعى ما يصنع الحاج غير ان لا تطوفى »\r\nيعنى فى حال الحيض ، و حرامست بر وى نماز كردن و روزه داشتن ، اما روزه را قضا بايد كردن و نماز نه ، كه زنى از عايشه پرسيد - ما بال الحائض تقضى الصوم و لا تقضى - الصلاة ؟ فقالت لها - أحرورية انت قالت لست بحرورية ، و لكنّى اسأل . فقالت كان يصيبنا ذلك على عهد رسول اللَّه فتؤمر بقضاء الصوم و لا نؤمر بقضاء الصلاة . و حرامست بر مرد رسيدن بحائض و مباشرت با وى كه مصطفى گفت : -\r\n« من وطىء امرأته و هى حائض فقضى بينهما ولد فاصابه جذام ، فلا يلومنّ الّا نفسه ، و من احتجم يوم السبت و الاربعاء فاصابه وضح فلا يلومنّ الا نفسه . »\r\nپس اگر مباشرت كند در حال حيض حدّى واجب نشود ، اما كفّارت بر وى لازم آيد ، اگر در ابتداء حيض باشد يك دينار به صدقه دهد ، و اگر در آخر بود نيم دينار ، چنانك در خبرست : و اين قول قديم شافعى است . اما بقول جديد بر وى هيچ چيز لازم نيايد از كفارت ، اما بزه كار شود ، همچنانك مباشرت بموضع مكروه نه به محل حرث كه حرام است و موجب كفارت نيست ، اينجا همچنانست .\r\nو زن حائض را روا باشد كه ذكر خدا كند ، و حيض ايشان را كفّارت گناهان است\r\n\r\n","description":"","footnote":"","page_name":" 597 ","page_number":607},
  {"content":"\r\n\r\nو ذلك فيما\r\nروى عن عائشة قالت - قال رسول اللَّه صلّى اللَّه عليه و آله و سلم - « ما من امرأة تحيض الا كان حيضها كفارة لما مضى من ذنوبها ، و ان قالت اول يوم حاضت - الحمد للَّه على كل حال و استغفر اللَّه من كل ذنب - كتب اللَّه لها براءة من النار و جوازا على الصراط و أمانا من العذاب »\r\n فَاعْتَزِلُوا النِّساءَ فِي الْمَحِيضِ  . . . الآية . چون اين آية آمد زنان را در زمان حيض از خانها بيرون كردند ، جماعتى آمدند از اعراب مدينه گفتند يا رسول اللَّه سرما سخت است ، و جامه اندك ، و زنان حائض از خانه بيرون كرده‌ايم اگر جامه بايشان دهيم ما سرما يابيم ، و اگر ندهيم ايشان برنج آيند ، چكنيم كه درمانديم ؟ مصطفى صلّى اللَّه عليه و آله و سلم گفت - شما را نفرمودند كه ايشان را از خانها بدر كنيد ، شما را فرمودند كه مجامعت ايشان مكنيد ، و سبب آن بود كه جهودان و گبران « 1 » از زنان خويش در حال حيض پرهيز ميكردند و فرا هيچ كار نمىگذاشتند ، و ترسايان بر عكس اين مجامعت ميكردند و از حيض نمىانديشيدند ، رب العالمين اين امت را راه ميانه برگزيد . و خير الامور اوساطها - گفت - چنانك گبران و جهودان كنند نبايد كرد ، و چنانك ترسايان كنند هم نه .\r\n« افعلوا كل شيء الّا الجماع »\r\nاين لفظ خبر است و\r\nعن عايشه رض : - ان رسول اللَّه صلّى اللَّه عليه و آله و سلم قال - ناولينى الخمرة فقلت انى حائض فقال - ان حيضتك ليست فى يدك ، و سئلت عايشه : هل تأكل المرأة مع زوجها و هى طامت ؟ قالت نعم - كان رسول اللَّه يدعونى فآكل معه ، و انا عارك ، و كان يأخذ العرق فيقسم على فيه فاعترق منه ، ثم اضعه فيأخذ ، فيعترق منه و يضع فمه حيث وضعت فمى من القدح و يدعوا بالشراب فيقسم علىّ فيه قبل ان يشرب منه فآخذه فاشرب منه ثم اضعه فيأخذه فيشرب منه و يضع فمه حيث وضعت فمى من العرق و يدعوا بالشراب فيقسم على فيه قبل ان يشرب منه القدح .\r\nو در خبرست كه : - عايشه با رسول خدا در يك جامه خفته بود ، ناگاه عايشه از جاى برجست . رسول گفت چه رسيد ترا ؟ مگر حيض رسيد ؟ گفت آرى رسول گفت : ازار بر بند استوار و به جايگاه خويش باز آى .\r\n وَ لا تَقْرَبُوهُنَّ حَتَّى يَطْهُرْنَ  الآية . . . - بتشديد طا و ها قراءة ابو بكر و\r\n\r\n\r\n","description":"","footnote":"\r\n( 1 ) ترسايان : فى نسخة ج .\r\n","page_name":" 598 ","page_number":608},
  {"content":"\r\n\r\nعاصم و حمزه و كسايى است ، معنى آنست كه گرد ايشان بمجامعت مگرديد تا آن گه كه غسل كنند از حيض خويش . باقى قراءة بتخفيف طا و ضم ها خوانند  حَتَّى يَطْهُرْنَ  يعنى با ايشان نزديكى مكنيد تا از رفتن خون حيض پاك كردند ، به بريدن خون حيض .\r\nو علما را اختلاف است در مجامعت بعد از آن كه حيض بريده شود ، و پيش از غسل ، مذهب شافعى آنست و جماعتى عظيم علما بر آنند كه - چون حيض بريده شد تا غسل نكنند يا تيمم اگر آب نيابند ، حلال نيست رسيدن بوى ، پس گفت  فَإِذا تَطَهَّرْنَ  اى اغتسلن - چون پاك گشتند و خويشتن را شستند به غسل .\r\n فَأْتُوهُنَّ مِنْ حَيْثُ أَمَرَكُمُ اللَّهُ  الآية . . . - بايشان مىرسيد اگر خواهيد از آنجا كه خدا فرمود شما را ، يعنى از آنجا كه فرزند رويد ، معنى ديگر  فَأْتُوهُنَّ مِنْ حَيْثُ أَمَرَكُمُ اللَّهُ  بايشان مىرسيد ، از آن روزى كه اللَّه فرمود شما را ، يعنى با عقد نكاح و در زمان طهر ، نه در حال فجور و نه در ايام حيض ، كه چون وطى در حال حيض رود بيم آن باشد كه فرزند سياه روى آيد ، كما\r\nروى - ان رجلا و امرأة فى ايام سليمان بن داود اختصما فى ولد لهما اسود فقالت المرأة - هو منك و ابى الرجل ، فقال سليمان هل جامعتها فى المحيض ؟ قال نعم ، قال - هو لك و انما سوّد اللَّه وجهه عقوبة لفعلكما ،\r\nقال ابن كيسان  فَأْتُوهُنَّ مِنْ حَيْثُ أَمَرَكُمُ اللَّهُ  الآية . . . - يعنى - لا تأتوهن صائمات و لا معتكفات ، و لا محرمات ، و اقربوهن و غشيانهن لكم حلال .\r\nاگر كسى خواهد كه ادب مباشرت بداند ، اول بايد كه بريدى فرا پيش دارد ، چنانك در خبر است از معانقه و ملاعبه و دست فرا گرفتن و بر ماسيدن و تقبيل كردن و در حال مباشرت روى از قبله بگرداند ، و بسم اللَّه بگويد ، و اين دعا بر خواند : « اللهم جنبنا الشيطان و جنب الشيطان ما رزقتنا » و تعجيل نكند كه مصطفى گفت :\r\nاذا جامع احدكم امرأته فلا يعجلها ، فان لهن حاجة كحاجتكم -\r\nو عزل نكند ، كه مصطفى را از عزل پرسيدند گفت -\r\nذلك الواد الخفى ، و تلا - اذا الموؤدة سئلت\r\nمگر كه موطوئه كنيزك وى باشد ، يا كنيزك ديگرى بزنى كرده ، يا حرّه بود و دستورى عزل داده ، و كراهيت\r\n\r\n","description":"","footnote":"","page_name":" 599 ","page_number":609},
  {"content":"\r\n\r\nاست در عورت زن نگرستن ، و فرزند را از آن بيم طمس باشد ، و به هيچ حال سر خويش با سرّ اهل خود بيرون ندهد ، كه مصطفى صلّى اللَّه عليه و آله و سلم گفت : -\r\n« ان اعظم الامانة عند اللَّه يوم القيمة\r\nو\r\nروى - شر الناس عند اللَّه منزلة يوم القيمة ، الرجل يفضى الى امرأته و تفضى اليه ، ثم ينشر سرّها » .\r\n إِنَّ اللَّهَ يُحِبُّ التَّوَّابِينَ  الآية . . . - دوست دارد خداى بازگردانندگان را يعنى - ايشان كه از شرك با ايمان گردند و در ايمان از معصيت با طاعت گردند ، و در طاعت از ريا با اخلاص كردند ، و در اخلاص از خلق با حق كردند ، پس مؤمن اگر چه مطيع باشد و مخلص ، وى را از توبت چاره نيست . ازينجا گفت رب العالمين : -  وَ تُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ  گفته‌اند - توبت بر سه رتبت است :\r\nاول توبت ، پس انابت ، پس اوبت ، هر كه از بيم عقوبت توبه كند او را - تائب گويند - و هر كه اميد ثواب را توبه كند او را منيب گويند - و هر كه فرمان و اجلال حق را توبه كند او را - اوّاب - گويند توبه صفت مؤمنان است ،  وَ تُوبُوا إِلَى اللَّهِ جَمِيعاً أَيُّهَا الْمُؤْمِنُونَ  ، انابت صفت - مقربانست  وَ جاءَ بِقَلْبٍ مُنِيبٍ  - اوبت صفت پيغامبران است  نِعْمَ الْعَبْدُ إِنَّهُ أَوَّابٌ  و  يُحِبُّ الْمُطَّهِّرِينَ  - ميگويد - خداى دوست دارد پاكان را ، ايشان كه از نجاسات بپرهيزند ، و خود را از خبائث حدث و جنايت طهارت دهند ، تا حضرت نماز را بشايند . قال ابو العالية و محمد بن كعب : اما التطهّر بالماء فحسن ، و لكن يحب - المتطهرين من الذنوب . خبرى جامع كه ببعضى ازين آيت تعلق دارد : روايت كنند كه مصطفى روزى در حجرهء عايشه بود ، زنى آمد و طعامى آورد ، كه مردى انصارى فرستاده بود ، رسول خدا گفت :\r\nهذه حنطة معمولة بلحم - تسمّيها الاعاجم هريسة عوّضنيها اللَّه تعالى من الخمر\r\nو مهتران صحابه خلفاء و راشدين و ائمه دين حاضر بودند ، رسول خدا دست مبارك فراز كرد ، شكستهء بر آورد تا تناول كند اين چند كلمت در آن حال بگفت :\r\nحببت الى من دنياكم ثلاث : الطيب و النساء و قرة عينى فى الصلاة -\r\nابو بكر صدّيق موافقت\r\n\r\n","description":"","footnote":"","page_name":" 600 ","page_number":610},
  {"content":"\r\n\r\nمصطفى را شكستهء برآورد و گفت : و انا احب منها ثلاثا يا رسول اللَّه : - النظر اليك و انفاق المال عليك و تلاوة ما انزل اليك . عمر خطاب همچنين لقمهء برداشت گفت : « و انا احب منها ثلاثا - امرا بمعروف و نهيا عن منكر و حدا اقيمه اللَّه عز و جل . عثمان عفان نيز شكستهء برداشت . و گفت : انا احب منها ثلاثا : - اطعام الجوعان و كسوة العريان و الصلاة بالليل و الناس نيام » على مرتضى ع نيز موافقت كرد و لقمهء برداشت ، گفت :\r\nو انا احب ايضا ثلاثا : قرى الضيف ، و الصوم فى صميم الصيف ، و الضرب بين يدى رسول اللَّه بالسيف .\r\nجبرئيل امين ع ، پيك حضرت ربّ العالمين آن ساعت در آمد ، و بمساعدت گفت :\r\nو انا احب منها ثلثا : غرس الاشجار و قتل الكفار و سقى الأبرار »\r\nجبريل امين به آسمان برشد ، هم در ساعة فرود آمد ، و پيغام ملك جل جلاله آورد كه -\r\nيا رسول اللَّه ، اللَّه يقرئك السلام ، و يقول : و انا احب منها ثلثا - « توبة التائبين ، و طهارة المتطهرين و دعوة المضطرين . »\r\nقوله : -  نِساؤُكُمْ حَرْثٌ لَكُمْ  - اين آيت در شأن قومى آمد از اهل مدينه كه هم شهريان ايشان كه جهودان بودند ايشان را گفتند - هر كس كه بزن خويش رسد از پس وى در محل حرث ، فرزند احول آيد ، مسلمانان از بيم آن از آن فعل تحرّج كردند اين آيت آمد -  أَنَّى شِئْتُمْ  الآية . . . - اذا كان فى مأتى واحد - يعنى كه چون رسيد بزن آنجا بود كه فرزند رويد چنانك خواهى مىباشد . عن ابن عباس رض قال : « لا يكون الحرث الّا حيث يكون النبات » و\r\nعن عمر قال رسول اللَّه صلّى اللَّه عليه و آله و سلم « ان اللَّه لا يستحيى من الحق ، لا تأتوا النساء فى ادبار هن »\r\nو\r\nقال صلّى اللَّه عليه و آله و سلم لا ينظر اللَّه عز و جل الى رجل اتى رجلا او امرأة فى دبرها » و قال « ملعون من اتى امرأته فى دبرها »\r\n وَ قَدِّمُوا لِأَنْفُسِكُمْ  - گفته‌اند - اين تسميت است و دعا بوقت مباشرت ، و ذلك ما\r\nروى عن النبى صلّى اللَّه عليه و آله و سلم قال « اذا اراد احدكم ان يأتى اهله فليقل : - « بسم اللَّه اللهم جنبنا الشيطان و جنّب الشيطان ما رزقنا - » فان قدر بينهما ولد لم يضره شيطان »\r\nو گفته‌اند - معنى  وَ قَدِّمُوا لِأَنْفُسِكُمْ  طلب فرزند است و ايشان را از پيش\r\n\r\n","description":"","footnote":"","page_name":" 601 ","page_number":611},
  {"content":"\r\n\r\nفرا فرستادن ، چنانك در خبر است -\r\n« من قدّم ثلاثة من الولد لم يبلغوا الحنث . لم تمسّه النار الا تحلّة القسم ، فقيل يا رسول اللَّه - و اثنان ؟ قال و اثنان . فظننا انه لو قيل واحد ، لقال واحد .\r\nو يقال  قَدِّمُوا لِأَنْفُسِكُمْ  ان يعمل للَّه سبحانه بما يحبّ و يرضى  وَ اتَّقُوا اللَّهَ  . - فيما امركم به و نهاكم عنه .  وَ اعْلَمُوا أَنَّكُمْ مُلاقُوهُ  فيجزيكم باعمالكم  وَ بَشِّرِ الْمُؤْمِنِينَ  بالجنة .\r\n وَ لا تَجْعَلُوا اللَّهَ عُرْضَةً لِأَيْمانِكُمْ  الآية . . - عرضه آن چيز بود كه ميان تو و ميان كارى در آيد تا ترا از آن كار باز دارد . ميگويد سوگند خوردن بنام من عرضه مسازيد تا خويشتن را باز داريد از نيكوكارى ، يعنى سوگند مخوريد بر كارى كردنى كه آن نكنيم ، يا بر كارى ناكردنى كه آن كنيم . و اين چنين سوگند خوردن معصيت است ، و راست داشتن آن معصيت ، و دروغ كردن آن واجب ، و كفارت دادن فريضه .\r\nقال النبى صلى اللَّه عليه و آله و سلم - « من حلف على يمين فرأى غيرها خيرا منها ، فليأت الذى هو خير و ليكفّر عن يمينه . »\r\nكلبى گفت - اين آيت در شأن عبد اللَّه بن رواحه آمد كه از داماد خويش به خواهر بشير بن النعمان الانصارى ببريد و سوگند خورد كه با وى سخن نگويم ، و در پيش وى نروم ، و در صلاح وى نكوشم و او را با خصمان او و با برادران او صلح ندهم ، و ببهانهء سوگند با وى نمىپيوست . تا رب العالمين اين آيت فرستاد ، و مصطفى صلى اللَّه عليه و آله و سلم بر وى خواند ، فرجع عما كان عليه . مقاتل حيان گفت - ابو بكر صديق سوگند ياد كرد با پسر خويش عبد الرحمن نه پيوندد ، و با وى نيكويى نكند تا آن گه كه مسلمان شود . رب العالمين در شأن وى اين آيت فرستاد . و يقال فى قوله تعالى  أَنْ تَبَرُّوا  . معناه لدفع ان تبرّوا - فحذف المضاف ، و قيم المضاف اليه مقامه كقوله تعالى  وَ سْئَلِ الْقَرْيَةَ  و اشباهه .\r\n لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  - لغو سوگند ان بود كه نامى از نامهاى خداوند از زبان كسى بسوگند بيرون آيد ، بشتاب ، يا بر عادت ، يا در حال غضب و ضجر ، و وى را در آن قصد و عزم سوگند نبود . چنانك عادت است عرب را در\r\n\r\n","description":"","footnote":"","page_name":" 602 ","page_number":612},
  {"content":"\r\n\r\nنظم سخن كه رانند گويند - « لا و اللَّه ، بلى و اللَّه » .  وَ لكِنْ يُؤاخِذُكُمْ بِما كَسَبَتْ قُلُوبُكُمْ  - اين كسبت گفت و آن  « عَقَّدْتُمُ الْأَيْمانَ »  كه در سورة المائدة گفت . و گفته‌اند : - كه لغو سوگند آن بود كه سوگند ياد كند بر كارى ، و چنان داند و پندارد كه در آن راست گوى است ، پس بر خلاف آن بود كه پنداشت و دانست . رب العزت گفت - شما را نگيرم به اين سوگند ، و بزهء نه بر شما و نه كفارتى ، لكن به آن گيرم كه سوگند ياد كنيد بر كارى و دانيد كه دروغ است و قصد آن دروغ داريد در دل ، و بر زبان اين چنين سوگند سبب عقوبت است و موجب كفارت . عقوبت آنست كه مصطفى گفت -\r\n« من حلف على يمين و هو فاجر ليقطع بها مال امرئ مسلم لقى اللَّه عز و جل و هو عليه غضبان . »\r\nو\r\nجاء اعرابى الى النبى صلّى اللَّه عليه و آله و سلم فقال - يا رسول اللَّه ما الكبائر ؟ قال - الاشراك باللّه ، قال ثم ما ذا ؟ قال عقوق الوالدين . قال ثم ما ذا ؟ قال ثم اليمين الغموس . » قيل للشعبى - ما اليمين الغموس ؟ قال اللتى يقتطع بها مال امرئ و هو فيها كاذب .\r\nو\r\nروى انه قال صلّى اللَّه عليه و آله و سلم - « اليمين الفاجره تدع الديار بلاقع »\r\nو كفّارت آنست كه در سورة المائدة گفت : -  فَكَفَّارَتُهُ إِطْعامُ عَشَرَةِ مَساكِينَ  الآية . . . بنده‌اى آزاد كند ، يا ده درويش را طعام دهد هر يكى را مدّى ، يا ايشان را جامهء كند هر يكى را پيراهنى ، يا ازار پايى ، يا دستارى ، يا كلاهى ، و در اعتاق و اطعام و كسوة مخيرست ، آن يكى كه خواهد ميدهد ، پس اگر درويش بود و مال نداشته باشد - سه روز روزه دارد پيوسته يا گسسته چنانك خواهد . و بدان كه سوگند از كسى درست آيد كه مكلف بود و نيز بطوع خويش سوگند ياد كند ، و در آن نه مكره بود ، كه مصطفى صلّى اللَّه عليه و آله و سلم گفت : -\r\n« ليس على مقهور يمين »\r\nو عقد سوگند كه بسته شود بنامهاى خداى و صفات وى عز جلاله بسته شود ، هر چه بيرون از آنست از مخلوقات و محدثات سوگند نه بندد ، و كراهيت باشد به آن سوگند ياد كردن . قال الشافعى : - و اخشى ان يكون معصية .\r\nروى ابى عمر قال ، قال رسول اللَّه صلّى اللَّه عليه و آله و سلم - « من كان حالفا فلا يحلف الّا باللّه »\r\nو\r\nعن ابى هريره رض قال ، قال رسول اللَّه صلّى اللَّه عليه و آله و سلم : - « لا تحلفوا بآبائكم و لا بالانداد ، و لا تحلفوا الّا باللّه ، و لا تحلفوا باللّه الّا و انتم صادقون » .\r\nو\r\nقال صلّى اللَّه عليه و آله و سلم : - « من حلف انه\r\n\r\n","description":"","footnote":"","page_name":" 603 ","page_number":613},
  {"content":"\r\n\r\nبرىء من الاسلام ، فان كان كاذبا فقد قال كفرا ، و ان كان صادقا فلن يرجع الى الاسلام سالما »\r\nو بدانك استثنا در سوگند شود همچنانك در طلاق شود و در عتاق ، و در نذر و در اقرار . در طلاق چنانست - كه زن خود را گويد - « انت طالق ان شاء اللَّه » به اين استثنا كه در طلاق پيوست طلاق نيفتد . و در عتاق آنست كه بندهء خود را گويد - « انت حرّ ان شاء اللَّه . » آزاد نشود ، و در نذر آنست كه گويد - للَّه على كذا ان شاء اللَّه - اين نذر منعقد نشود ، و در اقرار آنست كه گويد - « لفلان على كذا ان شاء اللَّه » به اين اقرار چيزى به روى لازم نيايد . همچنين اگر سوگند ياد كند در نفى يا در اثبات ، و استثنا در آن پيوندد ، چنانك سخنى يا سكوتى دراز در ميان نيفتد گويد - و اللَّه لأفعلن كذا ان شاء اللَّه - يا گويد - « و اللَّه لا افعل كذا ان شاء اللَّه » عقد سوگند بسته نشود .\r\nقال النبى صلّى اللَّه عليه و آله و سلم من حلف على يمين ثم قال ان شاء اللَّه فقد استثنى .\r\nثم قال فى آخر الآية  وَ اللَّهُ غَفُورٌ حَلِيمٌ  - يؤخر العقوبة عن الكافرين و العصاة ، و الحلم من الناس التثبت و الاناة ، و من اللَّه الامهال .\r\n\r\nالنوبة الثالثة\r\n- قوله تعالى :  وَ يَسْئَلُونَكَ عَنِ الْمَحِيضِ قُلْ هُوَ أَذىً  الآية كلام خداوند حكيم ، ياد آن كردگار عظيم ، ما جدى نامدار كريم ، يار هر ضعيف مونس هر لهيف ، مايهء هر درويش ، اميد هر نوميد ، دليل هر گم راه ، درماندگان و عاجزان را نيك پناه ، خداوندى كه از مهربانى و نيك خدايى عطاء خود بر خلق ريزان كرد ، و هر كس را آنچه صلاح و بهينه آن كس ديد آن كرد ، بنگر كه چه كرد از فضل ، و چه نمود از كرم به اين زنان عاجز رنگ ضعيف نهاد ، ملول طبع ، چون دانست كه به نيت ايشان با ضعف است ، و طبع ايشان با ملالت ، و طاقت دوام خدمت ندارند ، و در آن خللها آرند ، ايشان را عذرى پديد كرد ، در بعضى روزگار تا لختى طاعت و گران بارى خدمت ازيشان بيفتاد ، بى اختيار ايشان ، و ايشان را در آن جرمى نه ، باز چون روزگارى برآيد و نشاط بيفزايد ، و آرزوى خدمت و طاعت بريشان تازه شود ، آن عذر بريده گردد ، و خطاب باز متوجه شود . اينت نكو كارى و مهربانى ! اينت\r\n\r\n","description":"","footnote":"","page_name":" 604 ","page_number":614},
  {"content":"\r\n\r\nخداوندى و بنده نوازى ! ازين عجبتر كه ايشان را در آن حال كه بازداشت ، از خدمت باز داشت نه از مخدوم ، تا اگر تن از خدمت باز ماند دل از مخدوم باز نماند ، ايشان را دستورى ذكر داد هم در دل هم بر زبان و مرهمى نهاد به آنچه گفت - « أنا جليس من ذكرنى » تا نوميد نشوند ، و از بساط قرب به نيوفتند ، چون از خدمت باز ماندند كه نه هر كه رسيد خود به خدمت و طاعت ظاهر رسيد ، اگر علت رسيدن خدمت ظاهر بودى از سحرهء فرعون چه خدمت آمد ؟ و از ابليس مهجور چه بود از خدمت كه نيامد ؟\r\nايشان را بى خدمت بر خواند ، و اين را با خدمت براند ، اين بود خواست او ، و چنين آمد حكم او ، نه برخواست او اعتراض ! نه از حكم او اعراض ، يفعل اللَّه ما يشاء و يحكم ما يريد .\r\n شهريست بزرگ و من به دو در ميرم * تا خود زنم ، و خود كشم ، و خود گيرم \r\n نِساؤُكُمْ حَرْثٌ لَكُمْ  الآية . . . - بنده را نفس است و دل ، نفس از عالم سفلى است و اصل آن از آب و خاكست ، و دل از عالم علوى است ، يعنى آن لطيفهء ربانى كه مايهء آن نور پاك است ، نفس را مقام غيبت آمد ، و دل را مقام شهود ، و اليه الاشارة\r\nبقوله صلّى اللَّه عليه و آله و سلّم : - « ما من آدميّ الّا و قلبه بين اصبعين من اصابع اللَّه »\r\n- پس نفس كه در غيبت بماند شرع او را با امثال و اشكال خويش مساكنت داد ، و بدان منت بر نهاد گفت : -  نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ  جاى ديگر گفت  فَانْكِحُوا ما طابَ لَكُمْ مِنَ النِّساءِ  ، جاى ديگر گفت :  لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً  اين حظوظ يافتن و بامثال و اشكال گرائيدن نصيب نفس است كه در وهدهء غيرت بماندست ، امّا دل كه در مقام مشاهدت است حرام است او را كه بغيرى گرايد ، يا خود بمخلوقى فرو آيد ، و تا خود را از خلق باز نبرد و سرّ خويش از غير حق طهارت ندهد ، در تحت اين كلمت نشود كه -  يُحِبُّ الْمُتَطَهِّرِينَ  . رب العالمين دوست دارد اين چنين پاكان را ، و ايشان را مردان خواند آنجا كه گفت : -  فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ  .\r\nو بدانك خبائث درين سراى حكم بر دو قسم است : يكى خبث عين است كه\r\n\r\n","description":"","footnote":"","page_name":" 605 ","page_number":615},
  {"content":"\r\n\r\nهرگز بشستن پاك نشود ، اگر مردارى هزار بار به بحر محيط فرو برى هرگز پاك نشود ، كه نجاست او عينى است . ديگر خبث صفت است ، و در اصل پاك بود اما نجاستى به دو رسد ، كه چون بشويى پاك شود ، لكن اين نجاست هم بر دو قسم است : بعضى خفيف كه بيك آب پاك شود ، و بعضى غليظ كه شستن به آب و خاك ببايد تا پاك شود . خبائث در اصل دين هم اين تقسيم دارد يكى خبث عين ، است كه هرگز زائل نشود ، و آن خبث شرك است كه نيامرزد -  إِنَّ اللَّهَ لا يَغْفِرُ أَنْ يُشْرَكَ بِهِ  ،  إِنَّمَا الْمُشْرِكُونَ نَجَسٌ . \r\nاينك جاويد در دوزخ بمانند ، از آنست كه نجاست ايشان نجاست عين است ، طهارت پذير نيست ، و بهشت جز جاى پاكان نيست ، و آن خبث ديگر در دين خبث صفت است و آن خبث - معصيت - است ، طهارت پذيرست ، امّا هم بر دو قسم است بعضى صغاير و بعضى كبائر ، صغاير خفيف است : بگذرى كه بر دوزخ كند پاك شود :  « وَ إِنْ مِنْكُمْ إِلَّا وارِدُها »  و كبائر غليظ است : بگذرى پاك نشود ، بيشتر بماند ، اما جاويد بنماند كه عين او نجس نيست و نجاست او طهارت پذيرست ، اگر درين سراى به آب توبه و حسرت بشويد ، پاك شود ، و اگر درين سراى طهارت نيابد طهور آن سراى جزا جز آتش باشد ، تا به نسوزدش پاك نشود ، و تا پاك نشود به خداوند پاك نرسد . « ان اللَّه تعالى طيّب لا يقبل الا الطيّب » بداود ع وحى آمد - كه : « يا داود طهر لى بيتا اسكنه » خانه ما پاك گردان تا خداوند خانه به خانه فرو آيد . گفت - خداوندا چگونه پاك گردانم ؟ گفت آتش عشق درو زن تا هر چه نسب ما ندارد سوخته شود ، پس بجاروب حسرت بروب تا اگر چيزى ماده بود از هواى نفس كه به آتش عشق نسوخته است جاروب حسرتش بروبد كه عروس وصل ما با هواى نفس تو بنسازد .\r\n اى برادر روى ننمايد عروس دين ترا * تا هواى نفس تو در راه دين دارد قرار\r\nچون زنان تا كى نشينى بر اميد رنگ و بوى * همت اندر راه بند و گام زن مردانه وار \r\n\r\nالنوبة الاولى\r\n- قوله تعالى :  لِلَّذِينَ يُؤْلُونَ  - ايشانراست كه سوگند خورند\r\n\r\n","description":"","footnote":"","page_name":" 606 ","page_number":616},
  {"content":"\r\n\r\n مِنْ نِسائِهِمْ  از زنان خويش دور بودن را و باز ايستادن را از رسيدن بايشان ،  تَرَبُّصُ أَرْبَعَةِ أَشْهُرٍ  درنگ چهار ماه  فَإِنْ فاؤُ  اگر باز آيند  فَإِنَّ اللَّهَ غَفُورٌ رَحِيمٌ 226  اللَّه آمرزگارست و بخشاينده .\r\n وَ إِنْ عَزَمُوا الطَّلاقَ  - و اگر عزم كنند طلاق دادن را  فَإِنَّ اللَّهَ سَمِيعٌ عَلِيمٌ 227  خداى شنوا است سوگند را و داناست عزيمت را .\r\n وَ الْمُطَلَّقاتُ  - زنان طلاق داده  يَتَرَبَّصْنَ بِأَنْفُسِهِنَّ  درنگ كنند بتن خويش  ثَلاثَةَ قُرُوءٍ  سه پاكى  وَ لا يَحِلُّ لَهُنَّ  و نه رواست زنان را  أَنْ يَكْتُمْنَ  كه از بهر شتافتن را به تزويج پنهان دارند  ما خَلَقَ اللَّهُ فِي أَرْحامِهِنَّ  فرزندى كه خداى در رحم ايشان آفريد ،  إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ  اگر با خداى گرونده‌اند و بروز رستاخير ،  وَ بُعُولَتُهُنَّ  و شوهران ايشان  أَحَقُّ بِرَدِّهِنَّ فِي ذلِكَ  حق‌تراند و سزاوارتر بايشان از شوى ديگر تا عدّت بنگذرد ،  إِنْ أَرادُوا إِصْلاحاً  اگر خواهند كه آشتى كنند  وَ لَهُنَّ مِثْلُ الَّذِي عَلَيْهِنَّ  و زنان را بر مردان همچنانست كه مردان را بر زنان از پاك داشتن خويش و خوش داشتن  بِالْمَعْرُوفِ  بر اندازهء توان  وَ لِلرِّجالِ عَلَيْهِنَّ دَرَجَةٌ  و مردان را بر زنان در معاملت يك درجه افزونى است  وَ اللَّهُ عَزِيزٌ حَكِيمٌ 228  و خداى توانا است دانا .\r\n\r\nالنوبة الثانية\r\n- قوله تعالى :  لِلَّذِينَ يُؤْلُونَ  الآية . . . ايلاء از روى لغت مصدر الى است يقال - آلى يولى ايلاء ، فهو مول - آلى و ايتلى و تألّى همه يكسانست « و لا يأتل اولوا الفضل » ازينست ، و ألية نام سوگندست قال الشاعر .\r\nقليل الألايا حافظ ليمينه و ان بدرت منه الالية برّت .\r\nو از روى شرع ايلا آن باشد كه مردى سوگند خورد بنامى از نامهاى خداوند\r\n\r\n","description":"","footnote":"","page_name":" 607 ","page_number":617},
  {"content":"\r\n\r\nعز و جل كه باهل خود نرسم و نزديكى نكنم زيادت از چهار ماه چندانك تقدير كند ، اما اگر سوگند به چهار ماه خورد يا كم از چهار ماه مولى نباشد ، و اگر سوگند نه بنام خدا خورد كه بطلاق و عتاق خورد به روزه و به نماز و صدقه كه بر خود واجب كند بقول جديد شافعى رض مولى باشد . پس چون ايلا درست شد چهار ماه مدت تربص وى باشد كه درين مدت از جهت شرع مطالبتى بر وى متوجه نشود . اما اگر در ميانهء اين مدت پيش از آنك چهار ماه بر آيد باز آيد و با اهل خويش كند ، بر وى جز از كفارت سوگند نيست و اين فيئه هر چند كه نه در محل خويش است اما چون كسى بود كه به روى دينى موجّل باشد و پيش از اجل آن دين باز دهد روا بود . و اگر اين فيئه نكند تا مدت چهار ماه بسر آيد و آن گه بى عذرى هم نزديكى نكند ، زنان را رسد كه مطالبت وى كند كه باز آى يا طلاق ده . اختلافست علما را كه باز آمدن بسخن است يا بوطى . قومى گفتند . بسخن است گويد - با پس آمدم . و درست‌تر آنست كه وطى است . پس اگر باز نيايد زن را رسد كه از قاضى در خواهد تا وى را طلاق دهد . و چون باز آمد بعد از مطالبت و نزديكى كرد ، اگر سوگند كه خورده بود بنام خداى بود عز و جل كفارت سوگند به روى لازم آيد ، بدليل خبر كه گفت\r\n« من حلف على يمين فرأى غيرها خير منها فليأت الذى هو خير و ليكفّر عن يمينه »\r\nو بقول قديم شافعى كفارت لازم نيايد ، لقوله تعالى  فَإِنْ فاؤُ فَإِنَّ اللَّهَ غَفُورٌ رَحِيمٌ  علّق المغفرة بالفيئة فدل على انه قد استغنى عن الكفارة . و اگر سوگند بطلاق يا عتاق بود به نفس وطى طلاق در افتد ، و عتق حاصل شود . و اگر بر طريق نذر سوگند ياد كرده بود چنانك گويد - ان وطأتك فللّه على ان اعتق رقبة او اصوم كذا او اصلى كذا او اتصدق بكذا . اينجا مخير است اگر خواهد بوفاء نذر بازآيد و اگر خواهد كفارت سوگند كند .\r\n وَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ  - اين آيت از دو وجه رد است بر اصحاب رأى كه گفتند - چون مدت ايلاء چهار ماه بسر آيد زن از مرد جدا شود بيك طلاق ، و حاجت به آن نيست كه شوهر را بفيئه يا طلاق مطالبت كند . گوئيم اگر چنان بودى\r\n\r\n","description":"","footnote":"","page_name":" 608 ","page_number":618},
  {"content":"\r\n\r\nپس اين عزم كردن بر طلاق معنى نداشتى ، كه وقوع طلاق خود حاصل بودى ، و در آيت فائدهء نماندى . وجه ديگر آنست كه گفت : -  فَإِنَّ اللَّهَ سَمِيعٌ عَلِيمٌ  - لفظ سماع اقتضاء مسموع كند ، و مسموع لفظ طلاقست تا به زبان بنگويد مسموع نباشد .\r\n وَ الْمُطَلَّقاتُ يَتَرَبَّصْنَ  - الآية . . . - تربص اينجا - عدت - است . و قرء بمذهب شافعى طهر است . و كمينه طهر پانزده روز است ، و مهينه آنچ بود كه آن را حدى نيست . در شرع ميگويد : - و النساء المطلقات يتربّصن ، بتعريض انفسهن للنكاح ثلاثة اطهار .\r\nزن دست باز داشته يعنى آن زن كه ببلوغ رسيد و با شوهر دخول يافت و آبستن نيست درنگ كند در عدت ، و باز ايستد از تزويج تا سه پاكى . وعدتها در قرآن پنج است : - عدت زن كه به حيض نرسيد سه ماهست . وعدت زن نوميد شده از حيض هم چنان ، و ذلك فى قوله تعالى  وَ اللَّائِي يَئِسْنَ مِنَ الْمَحِيضِ مِنْ نِسائِكُمْ إِنِ ارْتَبْتُمْ فَعِدَّتُهُنَّ ثَلاثَةُ أَشْهُرٍ وَ اللَّائِي لَمْ يَحِضْنَ  و عدّت باروران زنان تا ببار فرو نهادن است و ذلك فى قوله :  وَ أُولاتُ الْأَحْمالِ أَجَلُهُنَّ أَنْ يَضَعْنَ حَمْلَهُنَّ  اگر هم در آن ساعة كه شوى مرد يا طلاق داد بار فرو نهد ، هم در ساعة تزويج وى حلال گردد چهارم عدت شوى مرده چهار ماه و ده روز است . و ذلك فى قوله  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  پنجم عدت مطلقات سه پاكى و هو قوله : -  وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ  . و زن دست باز داشته كه بمرد نرسيد خود به روى عدت نيست ، و ذلك فى قوله  فَما لَكُمْ عَلَيْهِنَّ مِنْ عِدَّةٍ تَعْتَدُّونَها  مگر كه شوهرش بميرد كه هم چهار ماه و ده روز بنشيند ، عموم آيت را كه گفت  يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  و فرق ننهاد ميان آن زن كه بمرد رسيد و آنك نرسيد ، اين بيان عدت آزاد زنان است . اما عدت زنان بردگى نيمه عدت آزاد زنانست ، مگر در اطهار كه عدت ايشان در آن دو طهر است . و در حمل همچون آزاد زنان وضع حمل است . اما ابتداء و انتهاء عدت به آن توان دانست كه مرد كه زن را طلاق دهد در حال حيض دهد يا در حال طهر . اگر در حال حيض دهد روزگار آن حيض در شمار نيست تا طهر پديد آيد ، آن گه در عدت شود تا سه طهر بگذرد . چون حيض چهارم آغاز كند عدت بسر آمد . و اگر در حال طهر طلاق دهد ، اگر همه يك لحظه باشد آن طهر در شمار باشد\r\n\r\n","description":"","footnote":"","page_name":" 609 ","page_number":619},
  {"content":"\r\n\r\nبعد از آن كه دو طهر ديگر بگذرد چون حيض سوم آغاز كند عدت تمام شد . و درين معنى رجوع با زنان بايد كرد ، كه راه معرفت اين احوال گفت ايشانست . هر گه كه كم از سى و دو روز و دو لحظه نگويند كه كم ازين صورت نه بندد و اللَّه اعلم .\r\n وَ لا يَحِلُّ لَهُنَّ أَنْ يَكْتُمْنَ  الآية . . . - و حلال نيست زنان را كه چيزى از حيض يا از بار خويش كه در شكم دارند پنهان كنند ، تا حق رجعت مرد بدان باطل كنند .\r\nعكرمه گفت : - اين چنان باشد كه زن در عدت شود چون مرد خواهد كه رجعت كند گويد مرا حيض سيم رسيد ، و عدت بسر آمد و قصد وى بدان ابطال حق مرد باشد از رجعت آن گه گفت : -  وَ بُعُولَتُهُنَّ أَحَقُّ بِرَدِّهِنَّ  - اى برجعتهن فى ذلك اى فى العدة هم شوهران .\r\nايشان بايشان سزاوارتراند كه رجعت كنند از ديگران ،  إِنْ أَرادُوا إِصْلاحاً  اگر مقصود ايشان در آن رجعت اصلاح باشد نه اضرار ، چنانك قومى ميكردند در ابتداء اسلام كه زن را طلاق رجعى ميداند ، چون نزديك آن بود كه عدت بسر آيد رجعت ميكردند ، و زن را با خود ميگرفتند باز ديگر باره وى را طلاق رجعى ميدادند ، و مقصود ايشان به آن رجعت اضرار و تعذيب ايشان بود نه اصلاح ايشان ، مفسران گفتند  وَ بُعُولَتُهُنَّ أَحَقُّ بِرَدِّهِنَّ  در حق مردى آمد از اهل طايف كه زن خويش را سه طلاق داد ، زن بار داشت و مرد ندانست ، و زن از بار خويش وى را آگاهى نداد ، پس رب العالمين اين آيت فرستاد ، و مرد به حكم آيت مراجعت كرد . و اين حكم ثابت بود ميان ايشان تا هر مرد كه بارور را طلاق دادى هم شوى وى سزاوارتر بودى بوى ، و حق رجعت وى را بودى ، پس به اين آيت ديگر كه  الطَّلاقُ مَرَّتانِ  اين منسوخ شد ، و احكام طلاق دو گانه و سه گانه آنجا روشن شد - بعولة - جمع بعل است همچون ذكورة و فعوله و عمومة و خؤولة . شوهر را بعل گويند و زن را بعله و اشتقاق آن از مباعله است و المباعلة المجامعة .\r\n وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ  - الآية . . . - ميگويد حق زنان .\r\nبر مردان همچنانست كه حق مردان بر زنان . بر هر دو واجب است كه يكديگر را چندانك خويشتن را پاك دارند ، و خوش دارند ، و خوش زندگى كنند ، و عشرت و صحبت را\r\n\r\n","description":"","footnote":"","page_name":" 610 ","page_number":620},
  {"content":"\r\n\r\nساخته باشند . قال ابن عباس رض - انى لاحبّ ان اتزيّن للمرأة كما احب ان تتزين لى لان اللَّه تعالى يقول  وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ  همانست كه جاى ديگر گفت : -  عاشِرُوهُنَّ بِالْمَعْرُوفِ  . و مصطفى ع گفت\r\n« خيركم خيركم لاهله » .\r\nو\r\nعن سعيد بن المسيب قال - بلغنى ان رسول اللَّه صلّى اللَّه عليه و آله و سلم قال « انّ المرأة المسلم اذا همّ باتيان اهله كتب اللَّه له عشرين حسنة ، و محا عنه عشرين سيئة ، فاذا اخذ بيدها كتب اللَّه له اربعين حسنة و محا عنه اربعين سيئة . فاذا قبلها كتب اللَّه له بها ستين حسنة و كفّر عنه ستين سيّئة ، فاذا اصابها كتب اللَّه له عشرين و مائة حسنة ، ثم اذا قام يغتسل باهى اللَّه تعالى به الملائكة ، و يقول انظروا الى عبدى قام فى ليلة باردة يغتسل من الجنابة ، يبتغى رضاء ربه ، اشهدكم انى قد غفرت له » .\r\n وَ لِلرِّجالِ عَلَيْهِنَّ دَرَجَةٌ  - الآية . . . - و مردان را بر زنان افزونى است . يعنى بما ساقوا من المهر ، و انفقوا من المال . بآنك مهر و نفقت بر ايشانست ، ايشان را بر زنان افزونى است ، هم بديت كه ديت مردان دو چند ديت زنان است ، و هم بميراث كه مردان را دو بهره است ، و زنان را يك بهره ، و هم بطلاق و رجعت كه در دست مردان است نه در دست زنان ، و هم بامامت و امارت و جهاد كه مردان را است و زنان را نه ، و هم بعقل و دين كه زنان ناقصات عقل و دين اند ، و ذلك فى\r\nقوله صلّى اللَّه عليه و آله و سلم « ما رأيت من ناقصات عقل و دين اغلب لذى لبّ منكن فقالت امرأة يا رسول اللَّه ما نقصان العقل و الدين ؟ قال - اما نقصان العقل فشهادة امرأتين بشهادة رجل فهذا نقصان العقل و تمكث احديكن الليالى لا تصوم و تفطر فى رمضان فهذا من نقصان الدين » .\r\nروى سعيد بن المسيب عن ابن عباس رض فى قول اللَّه عز و جل -  وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ  - الآية . . . قال - اذا كان يوم القيمة جمع اللَّه تعالى الفقهاء و العلماء ، فقاموا صفّا ، فيجىء رجل متعلق بامرأة و هو يقول - يا رب انت الحكم العدل ! كنت انا و هذه قبل النكاح حرامين ثم صرنا بالنكاح حلالين و كانت لها من اللّذة مثل مالى فلم اوجبت لها علىّ الصداق و انت الحكم العدل ؟ فيقول اللَّه تعالى و قد اخذت منه مهرا ؟ فتقول نعم فيقول من امرك بهذا ؟ فتؤمى الى الفقهاء فيقول اللَّه جل جلاله\r\n\r\n","description":"","footnote":"","page_name":" 611 ","page_number":621},
  {"content":"\r\n\r\nللفقهاء انتم امرتم هذه ان تأخذ منه مهرا ؟ فيقولون نعم ، فيقول من اين قلتم ؟ فيقولون - يا رب انت قلت فى كتابك -  وَ آتُوا النِّساءَ صَدُقاتِهِنَّ نِحْلَةً  فيقول اللَّه عز و جل - صدقتم . فيقول الزوج و لم اوجبت لها على الصداق و كنا فى اللذة سواء ؟ فيقول اللَّه جل جلاله - لانى ابحت لك ان تتلذذ بغيرها ، و هى معك و حرمت عليها ان تتلذذ بغيرك ما دامت معك ، فلما ابحت لك و حرمت عليها اردت ان اعطيها ما تساويان ، فجعلت لها عليك الصداق . فيقول الزوج ثانيا يا رب فلم اوجبت لها علىّ النفقة بعد الصداق ؟ فيقول اللَّه جل جلاله - لانى فرضت عليها طاعتك ان لا تعصيك اىّ وقت اردتها ، و لم افرض عليك طاعتها ، فلما فرضت عليها و اسقطت عنك اردت ان اعطيها ما تتساويان ، فجعلت لها عليك النفقة بعد الصداق . فيقول الزوج ثالثا - يا رب فلم اوجبت علي نفقة الولد و أسقطت عنها و الولد بينى و بينها ؟ فيقول اللَّه تعالى - لانك حملت الولد فى ظهرك خفا و وضعته شهوة ، و حملته ثقلا و وضعته كرها ، من هاهنا اسقطت عنها النفقة و اوجبت عليك . فيقول الزوج رابعا - فلم اوجبت علىّ نفقة الولد بعد خروجه من الرضاعة و فى الكبر و اسقطت عنها ؟ فيقول اللَّه تعالى - جعلت ذلك غير انى عوضتك ، فيقول بماذا يا رب ؟ فيقول اذا مات الولد قسمت ميراثه اثلاثا : - للام الثلث ، و للاب الثلثان ، ثلث بازاء ثلث الام و الثلث الآخر عوضا عن النفقة . فيقول الزوج خامسا - فى كتابك انت قلت  وَ لِلرِّجالِ عَلَيْهِنَّ دَرَجَةٌ  و قد تساوينا فاين درجتى عليها ؟ فيقول اللَّه عزّ و جلّ : درجتك عليها انى جعلت امرها اليك ان شئت طلقتها و ان شئت امسكتها ، و ليس اليها ذلك . ثم يقول اللَّه عز و جل - للفقهاء و العلماء كيف ترون حكمى و قضايى من قضاء قضاتكم فى دار الدنيا ؟ فيقولون يا رب انت الحكم العدل ما رأينا من قضاتنا فى دار الدنيا شيئا من ذلك . و\r\nعن ابى سعيد الخدرى رض قال : - قال رسول اللَّه صلّى اللَّه عليه و آله و سلم - ان الرجل اذا نظر الى زوجته و نظرت اليه ، نظر اللَّه عز و جل اليهما من فوق عرشه نظرة رحمة . فاذا اخذ بكفها و اخذت بكفه تناثرت ذنوبهما من خلال اصابعهما .\r\nفاذا تحللها اكتنفتهما الملائكة من اعالى رؤسهما الى عنان السماء ، يستغفرون لهما و يتراحمون عليهما ، و كان لهما بكل قبلة و شهوة حسنات امثال جبال تهامة ، فاذا دخلا مغتسلهما فاغتسلا خرجا من ذنوبهما كما تخرج الشعرة من العجين ، فان هى حملت ، كان لها فى ذلك كاجر الصائم المخبت فى سبيل اللَّه عز و جل . فاذا وضعت فلا تعلم نفس ما اخفى لهم من قرة\r\n\r\n","description":"","footnote":"","page_name":" 612 ","page_number":622},
  {"content":"\r\n\r\nاعين . قالوا هذا للنساء فما للرجل ؟ فقال ، - و للرجال عليهن درجة و اللَّه عزيز حكيم .\r\n\r\nالنوبة الثالثة\r\n- قوله تعالى :  لِلَّذِينَ يُؤْلُونَ مِنْ نِسائِهِمْ  الآية . . . - از روى اشارت درين آيات موعظتى بليغ است و نصيحتى تمام مراعات حقوق حق را جل جلاله ، كه چون حق خلق را چندين وزن و خطر نهاد كه آن را فرمان جزم فرستاد ، و از بگذاشت آن بيم داد ، پس حق اللَّه سزاوارتر كه نگه دارند ، و از بگذاشت آن به بيم باشند . در بعضى اخبار بيايد كه فردا در قيامت جوانى را بيارند كه حقوق اللَّه ضايع كرده باشد در دنيا ، رب العزة بنعت هيبت و عزت با وى خطاب كند - كه شرم نداشتى و از خشم و سياست من نه ترسيدى ؟ كه حق من ضايع كردى ؟ و آن را تعظيم و شكوه ننهادى ؟ ندانستى كه من ترا در آن تهاون و تغافل مىديدم ؟ و كرد تو بر تو مىشمردم ؟ خذوه الى الهاوية ببريد او را بدوزخ ، كه وى سزاى آتش است و آتش سزاى وى . و\r\nعن ابن عباس رض عن النبى قال قال اللَّه عز و جل - « انى لست بناظر فى حق عبدى حتّى ينظر عبدى فى حقى »\r\nو در صحف است - كه اللَّه گفت :\r\n« انا اكرم من اكرمنى و اهين من هان عليه امرى »\r\nمن او را گرامى دارم كه او مرا گرامى دارد ، و او را خوار كنم كه او فرمان من خوار دارد . بنگر اين انتقام كه از بنده مىكشد به حق خود ، بآنك حق وى را بنا بر مسامحت است ، و بيشتر آن باشد كه در گذارد . اما حقوق مخلوق كه در آن هيچ مسامحت نرود انتقام اللَّه لا جرم در آن بيشتر بود ، تا بدان حد كه گفته‌اند - اگر كسى را ثواب هفتاد پيغامبر بود ، و يك خصم دارد به نيم دانگ كه بر وى حيف كرده بود ، تا آن خصم از وى راضى نشود در بهشت نرود .\r\nپس حقوق خلق نگاه بايد داشت ، و در مراعات آن بجدّ بايد كوشيد ، خاصه حقوق زنان و هم جفتان كه رب العالمين درين آيت نيابت ايشان مىدارد ، و از شوهران در خواست مراعات ايشان مىكند . و مصطفى ع فرمود :\r\n« خيركم خيركم لاهله و انا خيركم لاهلى »\r\nو\r\nقال « استوصوا بالنساء خيرا فانهنّ عوان عندكم لا تملكن لانفسهن شيئا ، و انما اخذتموهن بامانة اللَّه و استحللتم فروجهن بكلمة »\r\n- گفت اين زنان زير دستان شمااند و امانت خدااند بنزديك شما ، با ايشان نيكويى كنيد و ايشان را خير خواهيد ، خاصه كه پارسا باشند و\r\n\r\n","description":"","footnote":"","page_name":" 613 ","page_number":623},
  {"content":"\r\n\r\nشايسته كه زن پارساى شايسته سبب آسايش مرد باشد ، و يار وى در دين .\r\nروزى عمر خطاب گفت - يا رسول اللَّه از دنيا چه گيرم و چه برگزينم ؟ رسول جواب داد : -\r\n« ليتخذ احدكم لسانا ذاكرا و قلبا شاكرا و زوجة مؤمنة »\r\nگفت - زبانى ذاكر و دلى شاكر و زنى شايستهء پارسا . بنگر تا زن شايسته را چه منزلت نهاد كه قرين ذكر و شكر كرد ! و معلوم است كه ذكر زبان و شكر دل نه از دنياست بلكه حقيقت دين است ، زن پارسا كه قرين آن كرد همچنانست . ابو سليمان دارايى ازينجا گفت : جفت شايسته از دنيا نيست كه از آخرت است ، يعنى كه ترا فارغ دارد تا به كار آخرت پردازى ، و اگر ترا ملالتى در مواظبت عبادت پديد آيد كه دل در آن كوفته شود وز عبادت بازمانى ، ديدار و مشاهدهء وى انسى و آسايشى در دل آرد ، كه آن قوت باز آيد ، و رغبت طاعت بر تو تازه گردد امير المؤمنين على عليه السّلام ازينجا گفت : - راحت و آسايش يكبارگى از دل باز مگيريد كه دل از آن نابينا شود . رسول خدا ع گاه بودى كه در مكاشفات كارى عظيم بر وى درآمدى ، كه قالب وى طاقت آن نداشتنى بعائشه گفتى : -\r\n« كلّمينى يا عائشة »\r\nبه اين سخن خواستى كه خود را قوتى دهد تا طاقت كشيدن بار وحى دارد ، پس چون وى را فازين عالم دادندى ، و آن قوت تمام شدى تشنگى آن كار بر وى غالب شدى ، گفتى -\r\n« ارحنا يا بلال ! » .\r\n اندرين عالم غريبى زان همى گردى ملول * تا ارحنا يا بلالت گفت بايد بر ملا \r\nپس روى به نماز آوردى ، و قرة العين خود در نماز باز يافتى ، چنانك در خبرست : -\r\n« جعلت قرّة عينى فى الصّلاة »\r\nعائشة گفت : - از آن پس كه روى به نماز آوردى گويى هرگز ما را نشناخت ، و ما او را نشناختيم ، و بودى كه در تجلى جلال چنان مستغرق شدى كه گفتى -\r\n« لى مع اللَّه وقت لا يسعنى غير ربّى » .\r\nدر عالم تحقيق اين گردش را ستر و تجلى خوانند ، اگر نه ستر حق بودى در معارضهء جلال تجلى بنده در آن بسوختى ، و با سطوات سلطان حقايق پاى نداشتى . و اليه الاشارة بقوله :\r\n« لو كشفها لاحرقت سبحات وجهه كل شيء ادركه بصره »\r\nآن مهتر عالم و آن سيد مملكت بنى آدم ، كه گاه گاه استغفار كردى آن طلب ستر بود ، كه ميكرد - فان الغفر هو الستر\r\n\r\n","description":"","footnote":"","page_name":" 614 ","page_number":624},
  {"content":"\r\n\r\nو الاستغفار طلب الغفر . آن گه ستر وى اين بود كه ساعتى با عايشه پرداختى و با وى عيش كردى . از اينجا گفته‌اند در وصف اولياء : - كه اذا تجلّى - لهم طاشوا و اذ استر عليهم ردّوا الى الحظّ فعاشوا ابو عبد اللَّه حفيف را گفتند كه عبد الرحيم اصطخرى چرا با سگ بانان بدشت مىشود و قبا مىبندد ؟ گفت - « يتخفف من ثقل ما عليه » . ميخواهد كه از بار وجود سبك‌تر گردد ، و دمى برزند ، و يقرب منه قول القائل :\r\n اريد لانسى ذكرها فانّما * تمثّل لى ليلى بكل مكان \r\nميگويد - بهانهء جويم كه ترا فراموش كنم تو در ياد آيى بهانه بگريزد و من خيره فرو مانم .\r\nپير طريقت گفت : الهى چون از يافت تو سخن گويند از علم خود بگريزم ، بر زهرهء خود بترسم ، در غفلت آويزم ، همواره از سلطان عيان در پردهء غيب مىآويزم ، ته كامم بى لكن خويشتن را در غلطى افكنم تا دمى بر زنم .\r\n\r\nالنوبة الاولى\r\n- قوله تعالى :  الطَّلاقُ مَرَّتانِ  - آن طلاق كه از آن آشتى توان گرفت دواست ،  فَإِمْساكٌ بِمَعْرُوفٍ  و پس از آن دو طلاق نگاه داشتن است بچم .\r\n أَوْ تَسْرِيحٌ بِإِحْسانٍ  يا گسيل كردنى است بنيكويى ،  وَ لا يَحِلُّ لَكُمْ  و شما را حلال نيست  أَنْ تَأْخُذُوا مِمَّا آتَيْتُمُوهُنَّ شَيْئاً  كه چيزى ازيشان باز ستانيد از آن كاوين كه ايشان را داده باشيد ،  إِلَّا أَنْ يَخافا  مگر كه بدانند و ترسند  أَلَّا يُقِيما حُدُودَ اللَّهِ  كه ايشان را با هم بر آورد نخواهد بود ، و فرمانهاى خدا و شرطهاى صحبت بپاى نتوانند داشت ،  فَإِنْ خِفْتُمْ  اگر بدانيد و بترسيد  أَلَّا يُقِيما حُدُودَ اللَّهِ  كه ايشان را با هم بر آورد نخواهد بود كه حدهاى فرمان اللَّه و اندازهء آن در معاملت و صحبت بروزگار با يكديگر نگاه دارند و بپاى دارند  فَلا جُناحَ عَلَيْهِما فِيمَا افْتَدَتْ بِهِ  تنگى نيست بر ايشان درين كه زن خويشتن به چيزى از كاوين خويش از شوى باز خرد\r\n\r\n","description":"","footnote":"","page_name":" 615 ","page_number":625},
  {"content":"\r\n\r\n تِلْكَ حُدُودُ اللَّهِ فَلا تَعْتَدُوها  اين اندازهااند كه خداى نهاد از آن در مگذريد  وَ مَنْ يَتَعَدَّ حُدُودَ اللَّهِ  و هر كه از اندازهء خداى در گذرد  فَأُولئِكَ هُمُ الظَّالِمُونَ  ايشانند بر خويش ستمكاران .\r\n فَإِنْ طَلَّقَها  - اگر كه مرد زن را طلاق دهد  فَلا تَحِلُّ لَهُ مِنْ بَعْدُ  آن زن وى را بزنى حلال نيست پس از آن ،  حَتَّى تَنْكِحَ زَوْجاً غَيْرَهُ  تا آن گه كه شويى ديگر كند و آن شوى بوى رسد ،  فَإِنْ طَلَّقَها  اگر اين شوى دوم وى را طلاق دهد  فَلا جُناحَ عَلَيْهِما  تنگى نيست برين زن و بر شوى پيشين ،  أَنْ يَتَراجَعا  كه با هم آيند « به نكاحى نو »  إِنْ ظَنَّا  اگر دانند  أَنْ يُقِيما حُدُودَ اللَّهِ  كه بپاى خواهند داشت در معاملت و صحبت و حدها و شرطها آنچه فرمان است از خداى  وَ تِلْكَ حُدُودُ اللَّهِ  و اين اندازهاى خدااند  يُبَيِّنُها لِقَوْمٍ يَعْلَمُونَ  پيدا مىكند آن را و در مىآموزد دانايان را .\r\n وَ إِذا طَلَّقْتُمُ النِّساءَ  - و چون زن را طلاق دهيد  فَبَلَغْنَ أَجَلَهُنَّ  و اين زن عدت بكران برد ،  فَأَمْسِكُوهُنَّ بِمَعْرُوفٍ  آن زن را نگاه داريد ، و بزنى باز آريد بنيكويى بچم ،  أَوْ سَرِّحُوهُنَّ بِمَعْرُوفٍ  يا بگشائيد او را و گسيل كنيد بنيكويى و بچم ،  وَ لا تُمْسِكُوهُنَّ ضِراراً  و با خود مگيريد اگر بستيز گيريد ايشان را و بزيان كارى ،  لِتَعْتَدُوا  تا اندازهء خشنودى من در گذاريد و پاى از پسند من فرا نهيد  وَ مَنْ يَفْعَلْ ذلِكَ  و هر كه آن كند  فَقَدْ ظَلَمَ نَفْسَهُ  بر خويشتن بيداد كرد  وَ لا تَتَّخِذُوا آياتِ اللَّهِ هُزُواً  و سخنان و دين خداى بافسوس مگيريد ،  وَ اذْكُرُوا نِعْمَتَ اللَّهِ عَلَيْكُمْ  و ياد كنيد نيكو كارى خداى بر خود  وَ ما أَنْزَلَ عَلَيْكُمْ  و\r\n\r\n","description":"","footnote":"","page_name":" 616 ","page_number":626},
  {"content":"\r\n\r\nآنچه فرو فرستاد بر شما  مِنَ الْكِتابِ وَ الْحِكْمَةِ  از نامه و دانش راست ،  يَعِظُكُمْ بِهِ  كه پند ميدهد شما را به آن  وَ اتَّقُوا اللَّهَ  و بپرهيزيد از خشم و عذاب خداى  وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ  و بدانيد كه خداى به همه چيزها دانا است از كرد و گفت و نيت خلق\r\n وَ إِذا طَلَّقْتُمُ النِّساءَ  - و چون زن را طلاق دهيد  فَبَلَغْنَ أَجَلَهُنَّ  چون آن زن را عدت بكران آيد  فَلا تَعْضُلُوهُنَّ  باز مداريد آن زن را  أَنْ يَنْكِحْنَ أَزْواجَهُنَّ  كه به نكاح با شوى خويش گردد ،  إِذا تَراضَوْا بَيْنَهُمْ  كه اين زن و آن مرد هامداستان گشتند بباز رسيدن با هم  بِالْمَعْرُوفِ  به نيكويى و راستى  ذلِكَ يُوعَظُ بِهِ  اين پند است كه خداى ميدهد  مَنْ كانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ  آن كس را كه گرويده است از شما به خدا و روز رستاخيز  ذلِكُمْ أَزْكى لَكُمْ وَ أَطْهَرُ  كه چنين كنيد شما را بهتر است و هنرى تر و پاكتر  وَ اللَّهُ يَعْلَمُ وَ أَنْتُمْ لا تَعْلَمُونَ  و خداى داند و شما ندانيد .\r\n\r\nالنوبة الثانية\r\n- قوله تعالى :  الطَّلاقُ مَرَّتانِ  الآية . . . - حكم طلاق در روزگار جاهليت و در ابتداء اسلام پيش از نزول اين آيت آن بود كه هر آن كس كه زن خويش را طلاق دادى اگر يكى و بيشتر ، طلاق را حصرى و حدى نبود ، و مرد را حق رجعت بود در روزگار عدّة ، تا آن گه كه زنى آمد بعايشه ناليد از شوى خويش ، كه وى را طلاق ميداد بر دوام ، و رجعت ميكرد بر سبيل اضرار ، و عايشه آن قصه با رسول صلّى اللَّه عليه و آله و سلم بگفت ، و در آن حال اين آيت آمد و حدّ طلاق پيدا شد و به باز آمد . گفتند يا رسول اللَّه  الطَّلاقُ مَرَّتانِ  و اين الثالثة ؟ اين دو طلاق است كه گفت ذكر سيم كجاست ؟ گفت :  فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  اين تسريح نام سديگر\r\n\r\n","description":"","footnote":"","page_name":" 617 ","page_number":627},
  {"content":"\r\n\r\nطلاق است . و نامهاى طلاق در قرآن سه است : - طلاق و فراق و سراح - : « طلقوهن و فارقوهن و سرحوهن » .\r\nمعنى آيت آنست كه طلاق كه بوى رجعت توان كرد دو است ، بعد از آن دو طلاق امساك است با خود گرفتن بلفظ مراجعت ،  أَوْ تَسْرِيحٌ بِإِحْسانٍ  يا گسيل كردن بآنك فرو گذارد تا عدت بسر آيد و بينونت حاصل شود ، پس چون عدت بسر آمد و بينونت حاصل شد و خواهد كه وى را با خود گيرد بلفظ مراجعت كار بر نيايد . كه نكاح تازه بايد كرد . اما اگر اين دو طلاق گفت و پيش از آنك عدّت بسر آيد يا نه كه بعد از آنك عدت بسر آيد و نكاح تازه كند وى را طلاق سوّم دهد بينونت كبرى حاصل شود . و تا آن زن بنكاح بشوهرى ديگر نرسد به هيچ وجه وى را با خود نتواند گرفت .\r\nاينست كه اللَّه گفت :  فَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ  ثم قال  وَ لا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً  جاى ديگر بشرح‌تر گفت :  وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً   إِلَّا أَنْ يَخافا أَلَّا يُقِيما حُدُودَ اللَّهِ  - اين خوف بمعنى - علم - است ، ميگويد مگر كه بدانند كه اندازه‌هاى خداى در معاملت و صحبت بپاى نتوانند داشت ، آن گه روا باشد كه زن خويشتن را به كاوين خويش از شوى باز خرد ، و جدايى جويد .\r\nيعقوب و حمزه يخافا بضم ياء خوانند ، و درين قراءت خوف بمعنى - ترس - باشد لا بد .\r\nميگويد : مگر شوى زن را به ترساند ، و زن شوى را . و ترسانيدن آنست كه از صحبت ملالت نمايد ، و از دل و خوى خود نبايست بيرون دهد ، اگر چنين بود پس بر زن جناح نيست كه كاوين بوى بگذاشت ، و نه بر مرد كه كاوين باز گرفت ، چون بر وجه افتد او باز خريدن بود .\r\nمفسران گفتند : - اين آيت در شأن ثابت بن قيس بن شماس الانصارى و زن وى جميله نام ام حبيبه بنت عبد اللَّه بن ابى فرود آمد ، كه شوهر باغى به مهر بوى داده بود ، و\r\n\r\n","description":"","footnote":"","page_name":" 618 ","page_number":628},
  {"content":"\r\n\r\nزن وى را نخواست و از وى جدايى جست و خويشتن را به آن كاوين از وى باز خريد ، و اول خلعى كه در اسلام برفت اين بود . فقهاء اسلام گفتند - خلع مكروه است مگر در دو حال : - يكى آنك حدود اللَّه بپاى نتوانند داشت ، ديگر آنك كسى سوگند ياد كند بسه طلاق كه فلان كار نكند ، و آن كار لا بد كردنى باشد ، درين حال خلع مكروه نيست . و خلع آنست كه زن را طلاقى بعوض دهد تا بينونت حاصل شود ، پس آن كار بكند تا از عهدهء سوگند بيرون آيد ، آن گه به عقد نكاح زن را با خود گيرد ، و اگر اين خلع با اجنبى رود چنانك عوض آن طلاق اجنبى دهد نه زن خويش ، بمذهب شافعى روا باشد .\r\n فَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ  - اگر شوى زن را طلاق سوّم دهد پس وى را بزنى حلال نيست تا شوى ديگر كند ، و آن شوى بوى رسد رسيدنى كه هر دو غسل كنند ، اينست معنى آن خبر كه مصطفى ع عايشه بنت عبد الرحمن بن عتيك القرظى را گفت چون خواست كه با شوهر نخستين شود و شوهر دومين بوى نرسيده بود گفت صلّى اللَّه عليه و آله و سلم -\r\n« لا ، حتى تذوقى عسيلته و تذوق عسيلتك »\r\nو حدّ اصابت كه تحلّل به آن حاصل شود « . . . . . . » - و فرق نيست ميان آنك شوهر دومين بالغ باشد يا نارسيده ، يا . . . . . . .  فَإِنْ طَلَّقَها  اين شوى دوم است اگر او را طلاق دهد ، يعنى به اختيار نه باكراه ، پس از آنك به يكديگر رسيده باشند و غسل كرده  فَلا جُناحَ عَلَيْهِما أَنْ يَتَراجَعا  تنگيى نيست بر شوهر نخستين و برين زن كه بنكاح با يكديگر شوند ، پس از آنك عدت بداشت از شوهر دومين .\r\n إِنْ ظَنَّا أَنْ يُقِيما حُدُودَ اللَّهِ  - قال مجاهد - اى ان علما ان نكاحهما على غير الدلسه ، و عنى بالدلسة التحليل . مذهب سفيان و احمد و اوزاعى و جماعتى آنست كه نكاح تحليل نكاح فاسد است ، و بمذهب شافعى چون در آن شرطى نباشد كه مفسد عقد باشد فاسد نيست ، اما مكروه است ، كه مصطفى ع گفت -\r\n« لعن اللَّه المحلل و المحلّل له »\r\nو\r\nقال صلّى اللَّه عليه و آله و سلم « الا ادلكم على التيس المستعار ؟ قالوا بلى يا رسول اللَّه ، قال\r\n\r\n","description":"","footnote":"","page_name":" 619 ","page_number":629},
  {"content":"\r\n\r\nهو المحلّل و المحلّل له »\r\nو يقال  إِنْ ظَنَّا أَنْ يُقِيما حُدُودَ اللَّهِ  اى ان رجوا ان يقيما ما ثبت من حق احدهما على الآخر - ميگويد تنگى نيست بر ايشان كه به نكاح با يكديگر شوند اگر اميد دارند كه حق يكديگر بر خود بشناسند و بجاى آرند ، حق مرد بر زن و حق زن بر مرد : - اما حق مرد بر زن آنست كه - در خانهء مرد بنشيند و بى دستورى وى بيرون نيايد و فرا در و بام نشود ، و با همسايگان مخالطت و حديث بسيار نكند ، و از شوى خويش جز نيكويى باز نگويد ، و بستاخى كه در ميان ايشان در عشرت و صحبت بود حكايت نكند ، و در مال وى خيانت نكند ، و اگر از دوستان و آشنايان شوهر يكى بدر سراى آيد چنان جواب ندهد كه وى را بشناسد ، و با شوهر به آنچه بود قناعت كند ، و زيادتى نجويد ، و حق وى از آن خويشاوندان فرا پيش دارد ، و هميشه خود را پاكيزه و آراسته دارد ، چنانك صحبت و عشرت را بشايد ، و خدمتى كه بدست خويش تواند كرد فرو نگذارد ، و با شوهر بجمال خويش فخر نكند ، و بر نيكوئيها كه از وى ديده باشد ناسپاسى نكند ، كه رسول خداى گفت در دوزخ نگرستم بيشترين زنان را ديدم گفتند : يا رسول اللَّه چرا چنين است ؟\r\nگفت از آنك لعنت بسيار كنند ، و با شوهر ناسپاسى كنند . و در خبر است كه اگر سجود جز خداى را عز و جل روا بودى زنان را فرمودندى براى شوهر . و عظيم‌تر آنست كه مصطفى گفت ع : -\r\n« حق الزوج على المرأة كحقّى عليكم ، فمن ضيّع حقى فقد ضيّع حق اللَّه ، و من ضيّع حق اللَّه فقد باء بسخط من اللَّه و مأواه جهنم و بئس المصير »\r\nو\r\nقال ابن عمر : - جاءت امرأة الى النبى صلّى اللَّه عليه و آله و سلم فقالت - يا رسول اللَّه ما حق الزوج على المرأة ؟ فقال لا تمنعه نفسها و ان كانت على ظهر قتب ، و لا تصوم يوما الا باذنه ، الّا رمضان ، فان فعلت كان له الاجر و الوزر عليها ، و لا تخرج الّا باذنه ، فان خرجت لم تقبل لها صلاة ، و لعنتها ملائكة الرحمة و ملائكة العذاب ، حتى ترجع . »\r\nو قال كعب ، اول ما تسئل المرأة يوم القيمة عن صلوتها ، ثم عن حق زوجها » و\r\nقال صلّى اللَّه عليه و آله و سلم : - « المرأة اذا صلّت خمسها و صامت شهرها و احصنت فرجها و اطاعت بعلها فلتدخل من اىّ ابواب الجنة شاءت »\r\nاما حقوق زنان بر مردان : آن است كه مرد با ايشان بخوش خويى زندگانى كند ،\r\n\r\n","description":"","footnote":"","page_name":" 620 ","page_number":630},
  {"content":"\r\n\r\nو ايشان را نرنجاند ، بلكه رنج ايشان را احتمال كند ، و بر محال گفتن و ناسپاسى ايشان صبر كند ، كه ايشان را از ضعف و عورت آفريده‌اند ، و هيچ كس از زنان چنان احتمال نكردى كه رسول خدا ، تا آن حد كه زنى دست بر سينه وى زد بخشم ، مادر آن زن با وى درشتى كرد ، رسول خدا گفت : بگذار كه ايشان بيشتر ازين كنند و من فرو گذارم . عمر خطاب با درشتى وى در كارها ميگويد : - مرد بايد كه با اهل خويش چنان زيد كه با كودكان ، و با درجهء عقل ايشان آيد ، و با ايشان مزاح و طيبت كند ، و گرفته نباشد اما مزاح و طيبت به آن حد نرساند كه هيبت و سياست مرد بجملگى بيفتد ، و مسخّر ايشان شود ، كه رب العزّة گفت :  الرِّجالُ قَوَّامُونَ عَلَى النِّساءِ  - پس بايد كه مرد مستولى باشد بر زن نه زن بر مرد .\r\nو در خبر است كه\r\n« تعس عبد الزوجة »\r\nنگونسارست آن مرد كه بندهء زنست ، و از حقوق زنان آنست - كه مرد نفقه كند بر ايشان بمعروف ، نه تنگ فرا گيرد و نه اسراف كند ، و اعتقاد كند كه ثواب آن نفقه بيشتر از ثواب صدقه است . مصطفى گفت :\r\nيك دينار كه مردى در عزا هزينه كند ، و يك دينار كه بندهء را بدان آزاد كند ، و يك دينار كه بدرويشى دهد ، و يك دينار كه بر عيال خود نفقه كند ، فاضلتر و نيكوتر و در ثواب تمامتر آنست كه بر عيال خود نفقه كرد . و مرد بايد كه با اهل خويش طعام با هم خورد ، كه در اثر مىآيد كه خداى و فريشتگان درود دهند بر اهل بيتى كه طعام بهم خورند و تمامتر شفقتى آنست كه آنچه بر عيال نفقة كند از حلال بدست آرد ، كه هيچ جنايت و جفا صعب تر از آن نيست كه ايشان را به حرام پرورد ، و آنچه داند كه زنان را به كار بايد از علم دين در كار نماز و طهارت و حيض ايشان را در آموزد ، و اگر در آن تقصير كند مرد عاصى شود ، كه اللَّه گفت :  قُوا أَنْفُسَكُمْ وَ أَهْلِيكُمْ ناراً  و اگر دو زن دارد يا بيشتر ميان ايشان راستى كند در عطا و در نواخت ، و به آنچه در اختيار وى آيد ، كه در خبر است :\r\n« من كانت له امرأتان فمال الى احداهما جاء يوم القيمة و شقّه مائل »\r\nو در جمله حقوق زنان بر مردان آنست : - كه زن معاذ پرسيد از مصطفى صلّى اللَّه عليه و آله و سلم ، گفت -\r\nيا رسول اللَّه ما حق الزوجة على زوجها ؟ قال ان لا يضرب وجهها ، و لا يقبحها ، و ان يطعمها\r\n\r\n","description":"","footnote":"","page_name":" 621 ","page_number":631},
  {"content":"\r\n\r\nمما يأكل ، و يلبسها مما يلبس ، و لا يهجرها »\r\nو روى انّ رجلا جاء الى عمر رض يشكو زوجته ، فلما بلغ بابه سمع امرأته - ام كلثوم - تطاولت عليه ، فقال الرجل انى اريد ان اشكو اليه و له من البلوى مالى ، فرجع . فدعاه عمر فقال انى اردت ان اشكو اليك زوجتى فلما سمعت من زوجتك ما سمعت رجعت . فقال عمر انى أتجاوز عنها لحقوقها علىّ ، اولها انّها تستر بينى و بين النار ، فيسكن قلبى بها عن النار . و الثانى - انّها خازنة لى اذا خرجت من منزلى تكون حافظة لمالى ، و الثالث انها قصّارة لى تغسل ثيابى ، و الرابع ظئر لولدى . و الخامس انها خبّازة طبّاخة . فقال الرجل - ان لى مثل ذلك فاتجاوز عنها ، قوله :  وَ إِذا طَلَّقْتُمُ النِّساءَ فَبَلَغْنَ أَجَلَهُنَّ  الآية . . . - اى قاربن بلوغ اجلهن ، و اشرفن على ان بيّن بانقضاء العدة ،  فَأَمْسِكُوهُنَّ بِمَعْرُوفٍ  ميگويد - چون طلاق دهيد زنان را ، و نزديك آن باشد كه عدت بسر آيد ايشان را ، مراجعت كنيد . و مراجعت بمذهب شافعى بقول است نه بفعل ، و اشهاد در آن شرط نيست اما مستحبّ است ، و حاجت برضاء زن نيست ، و لفظ صريح در رجعت آن است ، كه گويد : - راجعتها - يا گويد : - رددتها - اگر گويد - امسكتها - يا گويد - امسكتها - يا گويد زوّجتها - يا نكحتها - بيك وجه درست باشد . و هر كه زن را پيش از دخول طلاق دهد يا بعد از دخول طلاق دهد بعوض ، وى را حق رجعت نبود ، و بينونت حاصل شود ، و كسى كه حدود اللَّه در نكاح و در صحبت نگه نتواند داشت ، و شرائط آن بجاى نتواند آورد ، اولى تر آن باشد كه مراجعت نكند و بگذارد تا عدت بسر آيد . و زن مالك نفس خويش گردد : چنانك رب العزة گفت :\r\n أَوْ سَرِّحُوهُنَّ بِمَعْرُوفٍ  .\r\nپس گفت  وَ لا تُمْسِكُوهُنَّ ضِراراً  اين خطاب به آن كس است كه خواهد كه زن خود را نه نگه دارد بعدل ، و نه بگشايد تا از وى بدل گيرد ، وى را طلاق ميدهد ، چون عدت بكران رسد كه اين زن بر كار خود پادشاه خواهد گشت وى را با خود آرد ،\r\n\r\n","description":"","footnote":"","page_name":" 622 ","page_number":632},
  {"content":"\r\n\r\nو باز طلاق دهد تا عدت تو فرا سر وى نشاند . گويند ثابت بن يسار الانصارى چنين ميكرد با زن خويش و آيت در شأن وى آمد ، و او را تهديد كردند ، و از آن باز زدند ، هم بكتاب و هم بسنت : كتاب اينست كه گفت :  وَ لا تُمْسِكُوهُنَّ ضِراراً لِتَعْتَدُوا  . و سنت آنست كه مصطفى ع گفت :\r\n« ملعون من ضار مسلما او ماكره »\r\nآن گه در تهديد بيفزود و گفت :\r\n« و من يفعل ذلك فقد ظلم نفسه »\r\nبر خويشتن بيداد كرد آن كس كه مسلمانى را زيانكار كرد يا با مسلمانى ستيز برد . و\r\nفى الخبر لا ضرر و لا ضرار فى الاسلام .\r\n وَ لا تَتَّخِذُوا آياتِ اللَّهِ هُزُواً  - دين خدا و شريعت مصطفى بافسوس مگيريد ، و بتعظيم فرا پيش آن شيد ، اين آيت به آن آمد كه قومى كار طلاق و عتاق و نكاح را سست فرا ميگرفتند ، به زبان ميگفتند پس از آن باز مىآمدند ، و بر بازى مىگرفتند : رب العزة گفت : چنين مكنيد كه حديث شرع بازى نيست ، و كار دين مجازى نيست . مصطفى صلّى اللَّه عليه و آله و سلم اين آيت بر خواند ، و گفت :\r\n« من طلّق او حرّر او نكح او انكح فزعم انه لاعب فهو جدّ »\r\nو\r\nروى انه قال : « خمس جدّهنّ جدّ و هزلهنّ جدّ : الطلاق و العتاق و النكاح و الرجعة و النذر . »\r\n وَ اذْكُرُوا نِعْمَةَ اللَّهِ عَلَيْكُمْ  - بالايمان و احفظوا  وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ  فى القرآن من المواعظ و الحدود و الاحكام  يَعِظُكُمْ بِهِ  اى بالقرآن عن الضرار فى الطلاق .  وَ اتَّقُوا اللَّهَ  فلا تعصوه فيهنّ .  وَ اعْلَمُوا أَنَّ اللَّهَ بِكُلِّ شَيْءٍ  من اعمالكم  عَلِيمٌ  فيجازيكم بها . اگر كسى گويد كتاب و حكمت هم از نعمت خداى است بر بندگان ، مهينهء نعمتهاست ، چون بر عموم ذكر نعمت رفت افراد كتاب و حكمت چه معنى دارد ؟ جواب آنست : كه نعمت در تعارف مردم مال فراوان است ، و جاه ، و تن درستى ، و زينت دنيا ، و جز دانايان و زيركان ندانند كه\r\n\r\n","description":"","footnote":"","page_name":" 623 ","page_number":633},
  {"content":"\r\n\r\nكتاب و حكمت نعمت مهينه است ، پس آنچه باز گفت ارشاد ايشان را باز گفت كه ندانستند . وجهى ديگر گفته‌اند : كه تفضيل و تخصيص كتاب و حكمت را باز گفت ، و بيان شرف آن را در ميان نعمتهاى ديگر ، چنانك جاى ديگر ملائكه را بر عموم ياد كرد آن گه ديگر باره جبرئيل و ميكائيل را بذكر مخصوص كرد ، تفضيل ايشان را بر فريشتگان ديگر .\r\n وَ إِذا طَلَّقْتُمُ النِّساءَ فَبَلَغْنَ أَجَلَهُنَّ  الآية . . . - اين آيت در شأن معقل بن يسار المزنى آمد خواهر خود را به مردى داد آن مرد وى را دست باز داشت ، زن در عدت شد ، داماد پشيمان گشت ، وى را باز خواست ، معقل گفت : « اقررت عينك بكريمتى فطلقتها » چشم ترا روشن كردم به خواهر گرامى خويش آن گه وى را طلاق دادى ، ثم جئت تسترجعها ، بعد از آن آمدى وى را مىباز خواهى ! و اللَّه لا رجعت اليك ابدا . به خدا كه هرگز با تو نيايد ، اين آيت آمد مصطفى صلّى اللَّه عليه و آله و سلم بر معقل خواند . معقل گفت - رغم انف معقل لامر اللَّه و رسوله ، و زوّجها منه و كفّر عن يمينه . عضل - منع - باشد ، و الدّاء العضال هو الدّاء المنيع على المتطبّب .\r\n إِذا تَراضَوْا بَيْنَهُمْ بِالْمَعْرُوفِ  - يعنى اذا تراضيا بينهما ، كه اين زن و اين مرد هر دو رضا دادند بباز رسيدن با هم  بِالْمَعْرُوفِ  بنكاحى حلال و مهرى جايز ، و پذيرفتند كه با يكديگر باقتصادتر روند ، و به چشم تر و نيكوتر ، شما كه قيّمانيد ايشان را باز مداريد ، كه به نكاح باز شوى خويش ميگردند .\r\n ذلِكَ يُوعَظُ بِهِ مَنْ كانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ  الآية . . . - اين نهى عضل كه كرديم و راه كه نموديم پندى است كه خداى ميدهد گرويدگان را بخداى و روز رستاخيز .  ذلِكُمْ أَزْكى لَكُمْ وَ أَطْهَرُ  اين شما را نزديكتر و سزاوارتر ، او را كه يكديگر را ديده باشند و پشيمانى چشيده ، از شوى نو كه ناديده\r\n\r\n","description":"","footnote":"","page_name":" 624 ","page_number":634},
  {"content":"\r\n\r\nو نا شناخته و ناآزموده آزموده ،  وَ أَطْهَرُ  و دلها پاكتر بود ، از آنك مرد از زن حرام مى انديشد به پشيمانى ، و زن بدل از شوهر حرام مىانديشد به پشيمانى ،  أَطْهَرُ  اينجا بمعنى همانست كه در سورة الاحزاب گفت :  ذلِكُمْ أَطْهَرُ لِقُلُوبِكُمْ وَ قُلُوبِهِنَّ  و هر دو طهارت است از ريبت و دنس ، و آنجا كه گفت  هؤُلاءِ بَناتِي هُنَّ أَطْهَرُ لَكُمْ  يعنى : احلّ لكم من نكاح الرجال ازوجكموهنّ » و در قرآن وجوه طهارت فراوان است ، و بجاى خويش شرح آن گفته شود ان شاء اللَّه .\r\n وَ اللَّهُ يَعْلَمُ  و اللَّه ميداند ، كه آن زن رجعت را خواهاست و شوى وى را خواها ،  وَ أَنْتُمْ لا تَعْلَمُونَ  و شما كه اوليائيد و عضل مىكنيد و زن را از رجعت باز مىداريد نميدانيد . اين آيت دليل شافعى است كه گفت : نكاح بى ولىّ درست نباشد ، كه اگر بودى اين خطاب تزويج و نهى عضل با وى نرفتى ، و در آن فايدت نبودى ، كه زن بر كار خود پادشا بودى . يدل عليه ما\r\nروى عن النبى صلّى اللَّه عليه و آله و سلم انه قال : - « لا نكاح الّا بولى مرشد و شاهدى عدل »\r\nو\r\nقال صلّى اللَّه عليه و آله و سلم : « ايّما امرأة نكحت به غير اذن وليّها فنكاحها باطل ، فان مسّها فلها المهر بما استحلّ من فرجها ، فان اشتجروا فالسلطان ولى من لا ولى له .\r\n\r\nالنوبة الثالثة\r\n- قوله تعالى :  الطَّلاقُ مَرَّتانِ  الآية . . . . ندب الى تفريق الطلاق لئلا يتنازع الى اتمام الفراق ، تفريق طلاق از آن مندوب است كه حقيقت فراق مكروه است . هر چند كه طلاق در شرع مباح است خداى دشمن دارد كه سبب فراق است ، و بريدن اسباب الفت و وصال است . رسول خدا گفت\r\n« ابغض المباحات الىّ الطلاق »\r\nو عزت قرآن ثنا مىكند بر قومى كه پيوندها نبرند و فراق نجويند و گفت -  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ  و در ملكوت اعلى فريشتگانى آفريده يك نيمهء ايشان برف است و يك نيمه آتش ، و بقدرت خود اين هر دو ضد در هم ساخته و بر جاى بداشته ، و تسبيح ايشان اينست كه : سبحان من يؤلف بين النار و الثلج الف يا رب بين قلوب المؤمنين من عبادك\r\n\r\n","description":"","footnote":"","page_name":" 625 ","page_number":635},
  {"content":"\r\n\r\nپير صوفيان گفت : - در بيابان ميرفتم شخصى را ديدم منكر ، آبى در پيش وى ايستاده ، و از آن آب نبات بر آمده ، گفتم تو كيستى ؟ گفت من ابو مره ام ، گفتم اين چه آبست ؟ گفت اشك چشم من است ، و اين سبزيها و نبات از آب چشم من بر آمده ، گفتم چرا مىگريى ؟ گفت : ابكى فى ايّام الفراق لايّام الوصال . مهجوران را دندنهء وصال در ايّام فراق روح دل باشد ، بگذار تا بر خود بگريم كه از من زارتر بجهان كس نيست .\r\n گفتم چو دلم با تو قرين خواهد بود * مستوجب شكر و آفرين خواهد بود\r\nباللّه كه گمان نبردم اى جان جهان * كامّيد مرا فذلك اين خواهد بود \r\nحسن بن على عليهما السلام زنى داشت طلاق داد ، او را ، پس چهل هزار درم مهر آن زن بود بوى فرستاد تا دلش خوش شود ، زن آن مال پيش نهاد و گريستن در گرفت گفت :\r\n\r\nمتاع قليل من حبيب مفارق\r\nمرا خواستهء جهان چه بكارست كه كنارم تهى از يارست ! و دوست از من بيزار است !\r\n كسى كش مار نيشى بر جگر زد * ورا ترياق سازد نى طبرزد \r\nگويند - اين سخن با حسن بن على افتاد ، در وى اثر كرد ، و او را مراجعت كرد .\r\nدر آثار بيارند كه امير المؤمنين على عليه السّلام روزى به زيارت بيرون رفت بر سر گور فاطمه ، ميگريست ميگفت :\r\n مالى وقفت على القبور مسلّما * قبر الحبيب فلم يرد جوابى \r\nفهتف هاتف :\r\n قال الحبيب و كيف لى بجوابكم * و أنارهين جنادل و تراب\r\nاكل التراب محاسنى فنسيتكم * و حجبت عن اهلى و عن اصحابى\r\nفعليكم منّى السلام تقطعت * منّى و منكم وصلة الاحباب \r\nگفت : - چه بودست ؟ و دوست را چه رسيدست ؟ كه سلام ميكنم و مىپرسم و جواب نميدهد . ؟ هاتفى آواز داد - كه دوستت ميگويد : چون جواب دهم ، كه مهر\r\n\r\n","description":"","footnote":"","page_name":" 626 ","page_number":636},
  {"content":"\r\n\r\nمرگ بر دهنم نهاده ، در ميان سنگ و خاك تنها بمانده ، و از خويش و پيوند باز مانده ، از من به تو درود باد . آن نظام دوستى و پيوستگى امروز ميان ما از هم فرو ريختست .\r\nو قلادهء آن از هم بگسستست .\r\nعلى ع از سر آن رنجورى برخاست و ميرفت و اين بيت ميگفت :\r\n لكلّ اجتماع من خليلين فرقة * و كلّ الّذى دون الفراق قليل\r\nو انّ افتقادى واحدا بعد واحد * دليل على ان لا يدوم خليل\r\nچون درد فراق در جهان چيست ، بگو * عاجز ز فراق ناشده كيست ، بگو ؟\r\nگويند مرا كه در فراقش مگرى * آن كيست كه از فراق نگريست ، بگو ؟ \r\nمالك دينار برادرى داشت نام وى ملكان ، از دنيا بيرون شد . مالك بر سر خاك وى نشست و ميگفت : يا ملكان ، لا تقرّ عينى حتى اعلم اين صرت ، و لا اعلم ذلك ما دمت حيّا ، آن گه بسيار بگريست ، او را گفتند : اى مالك بمرگ وى چندين مىبگريى ؟\r\nگفت نه به آن مىگريم كه از دنيا بيرون شد ، يا بآنك امروز از وى بازماندم ، به آن ميگريم كه اگر فردا برستخيز از وى باز مانم ، و او را نه بينم ، اين خود تحسر فوات ديدار مخلوق است ، ايا تحسر فوات ديدار خالق خود كرا بود ؟ و چون بود ؟ گويند كه فزع اكبر در قيامت داغ حسرت فرقت بود ، كه بر سر دو راه بر جان قومى نهند ، و ايشان را از دوستان و برادران باز برند ، اين آسان ترست و درد آن كمتر ، صعب‌تر آنست كه اگر داغ فرقت اللَّه بر جان ما نهند و از راه سعادت بگردانند :\r\n اين همه آسان و خواراست آه اگر گويد كه رو * كز تو بيزاريم ما و بار تو عصيان شده \r\nگويند - فردا در انجمن قيامت يكى را بيارند ، ازين شوريده روزگارى ، بد عهدى ، فرمان در آيد كه او را بدوزخ بريد ، كه داغ مهجورى دارد ، چون بكنارهء دوزخ رسد دست فراز كند ، و ديدهء خود بر كشد ، بيندازد ، گويند اين چيست كه كردى ؟ گويد :\r\n ما را ز براى يار بد ديده به كار * اكنون چكنم بديده بى ديدن يار\r\nلمّا تيقنت انّى لست ابصركم * غمضت عينى فلم انظر الى احد \r\n\r\n","description":"","footnote":"","page_name":" 627 ","page_number":637},
  {"content":"\r\n\r\n روز و شب و گاه و بى گه آن ماه سما * يك دم زدن از برم نمىبود جدا ،\r\nپرسيد كسى نشان ما زو عمدا * گفتا چه كسست ؟ او ز كجا ما ز كجا ؟ \r\nپير بزرگ بسيار گفتى : - دل رفت و دوست رفت ، ندانم كه از پس دوست روم يا از پس دل ؟ ؟\r\n حشاشة نفس ودّعت يوم ودّعوا * فلم ادر اىّ الظّاعنين اشيّع\r\nفردا برود هر دو گرامى بدرست * بدرود كرا كنم ندانم ز نخست ؟ ! \r\nگفتا - بسرّم ندا آمد كه از پس دوست شو ، كه عاشق را دل از بهر يافت وصال دوست بايد ، چون دوست نبود دل را چه كند .\r\n چون وصال يار نبود گو دل و جانم مباش * چون شه و فرزين نماند خاك بر سر فيل را \r\n\r\nالنوبة الاولى\r\n- قوله تعالى :  وَ الْوالِداتُ  - زايندگان مادران  يُرْضِعْنَ أَوْلادَهُنَّ  شير دهند فرزندان خود را  حَوْلَيْنِ كامِلَيْنِ  دو سال تمام ،  لِمَنْ أَرادَ أَنْ يُتِمَّ الرَّضاعَةَ  آن كس را كه خواهد كه شير دادن فرزند تمام كند  وَ عَلَى الْمَوْلُودِ لَهُ  و برين پدرست كه فرزند او را زادند  رِزْقُهُنَّ  روزى اين زنان كه فرزند زادند ،  وَ كِسْوَتُهُنَّ  و جامهء ايشان  بِالْمَعْرُوفِ  بانصاف و بر اقتصاد ،  لا تُكَلَّفُ نَفْسٌ إِلَّا وُسْعَها  بر نه نهند بفرمان بر هيچ تن مگر توان آن ،  لا تُضَارَّ والِدَةٌ بِوَلَدِها  مبادا كه ستيز كناد و بر فرزند خويش گزند آراد هيچ مادر ،  وَ لا مَوْلُودٌ لَهُ بِوَلَدِهِ  و مبادا كه ستيز كناد و گزند نماياد هيچ پدر بطفل خويش ،  وَ عَلَى الْوارِثِ مِثْلُ ذلِكَ  و بر قيم است از فرمان و حكم در كار طفل همين كه بر پدر و مادر است ،  فَإِنْ أَرادا فِصالًا  پس اگر خواهند از شير باز كردن  عَنْ تَراضٍ مِنْهُما  از هامداستانى دل هر دو ،  وَ تَشاوُرٍ  و باز گفتن\r\n\r\n","description":"","footnote":"","page_name":" 628 ","page_number":638},
  {"content":"\r\n\r\nهر دو با يكديگر ،  فَلا جُناحَ عَلَيْهِما  بريشان تنگى نيست در دايه گرفتن  وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ  و اگر خواهيد كه دايه گيريد شير دادن فرزند را  فَلا جُناحَ عَلَيْكُمْ  بر شما تنگى نيست  إِذا سَلَّمْتُمْ ما آتَيْتُمْ بِالْمَعْرُوفِ  كه مزد دايه كه پذيرفته بوديد شير دادن را بسپرديد بانصاف و بچم  وَ اتَّقُوا اللَّهَ  و به پرهيزيد از خشم و عذاب خداى  وَ اعْلَمُوا أَنَّ اللَّهَ بِما تَعْمَلُونَ بَصِيرٌ 233  و بدانيد كه خداى به آنچه ميكنيد بيناست و دانا .\r\n وَ الَّذِينَ يُتَوَفَّوْنَ مِنْكُمْ  - و ايشان كه بميرند از شما  وَ يَذَرُونَ أَزْواجاً  و زنان گذارند  يَتَرَبَّصْنَ بِأَنْفُسِهِنَّ  درنگ كنند به تن خويش  أَرْبَعَةَ أَشْهُرٍ وَ عَشْراً  چهار ماه و ده روز  فَإِذا بَلَغْنَ أَجَلَهُنَّ  پس چون بپايان عدّت خويش رسند .  فَلا جُناحَ عَلَيْكُمْ  نيست بر شما تنگى  فِيما فَعَلْنَ فِي أَنْفُسِهِنَّ  در آنچه كنند در تن خويش از شوى كردن  بِالْمَعْرُوفِ  به دو گواه و ولىّ  وَ اللَّهُ بِما تَعْمَلُونَ خَبِيرٌ 234  و خداى به آنچه شما ميكنيد داناست و از نهان آگاه .\r\n وَ لا جُناحَ عَلَيْكُمْ  - و نيست بر شما تنگى  فِيما عَرَّضْتُمْ بِهِ  در آنچه بتعريض سخن سر بسته گوئيد ،  مِنْ خِطْبَةِ النِّساءِ  از خواستايى « 1 » زنان  أَوْ أَكْنَنْتُمْ فِي أَنْفُسِكُمْ  يا نهان در دل ميداريد سگالش خواستائيى ،  عَلِمَ اللَّهُ أَنَّكُمْ سَتَذْكُرُونَهُنَّ  ميداند اللَّه كه شما بايست و سگالش خواستايى زنان معتدّه در دل ميداريد ،  وَ لكِنْ لا تُواعِدُوهُنَّ سِرًّا  لكن سخن گشاده به زبان در عدت ايشان را وعدهء خواستايى مدهيد ،  إِلَّا أَنْ تَقُولُوا قَوْلًا مَعْرُوفاً  مگر كه بگوئيد\r\n\r\n\r\n","description":"","footnote":"\r\n( 1 ) كذا فى نسخة ج ، و خوازائى فى نسخة الف و خواستيارى ، فى نسخة د\r\n","page_name":" 629 ","page_number":639},
  {"content":"\r\n\r\nگفتى نيكو و سخنى بچم ،  وَ لا تَعْزِمُوا عُقْدَةَ النِّكاحِ  و با آن زن سخن روشن و وعدهء درست بستن نكاح را ، و بند تزويج را مگوييد ، و وعده منهيد ،  حَتَّى يَبْلُغَ الْكِتابُ أَجَلَهُ  تا آن گه كه بمدّت آن زن بكران آيد ،  وَ اعْلَمُوا أَنَّ اللَّهَ يَعْلَمُ ما فِي أَنْفُسِكُمْ  و بدانيد كه اللَّه ميداند آنچه در دلهاى شما است ،  فَاحْذَرُوهُ  حذر كنيد از او و از آگاهى او  وَ اعْلَمُوا أَنَّ اللَّهَ غَفُورٌ حَلِيمٌ 235  و بدانيد كه اللَّه آمرزگارست و بردبار .\r\n لا جُناحَ عَلَيْكُمْ إِنْ طَلَّقْتُمُ النِّساءَ  - نيست بر شما تنگى اگر زن را طلاق دهيد  ما لَمْ تَمَسُّوهُنَّ  تا آن گه كه ايشان را نپاسيده بيد ،  أَوْ تَفْرِضُوا لَهُنَّ فَرِيضَةً  يا آن زن را كاوين مسمّى و مقدّر بر خويشتن فريضه نكرده بيد ،  وَ مَتِّعُوهُنَّ  و ايشان را چيزى دهيد و تهى گسيل مكنيد ،  عَلَى الْمُوسِعِ قَدَرُهُ  بر مرد توانگر باندازهء توان وى  وَ عَلَى الْمُقْتِرِ قَدَرُهُ  و بر مرد درويش باندازهء توان وى ،  مَتاعاً بِالْمَعْرُوفِ  چيزى فرا دست آن زن ، چيزى بچم كه از آن بر دهنده زور نيايد ، و آن زن را از آن ننگ نايد ،  حَقًّا عَلَى الْمُحْسِنِينَ 236  اين را سزاى نهاديم بر نيكوكاران .\r\n وَ إِنْ طَلَّقْتُمُوهُنَّ  - و اگر آن زن را طلاق دهيد  مِنْ قَبْلِ أَنْ تَمَسُّوهُنَّ  پيش از آن كه به آن زن رسيده باشيد ،  وَ قَدْ فَرَضْتُمْ لَهُنَّ فَرِيضَةً  و آن زن را كاوين نامزد كرده باشيد  فَنِصْفُ ما فَرَضْتُمْ  واجب بر شما نيمى است از آن كاوين كه نامزد كرده باشيد ،  إِلَّا أَنْ يَعْفُونَ  مگر كه آن زن و ولى وى آن نيمه فرا گذارند و ببخشند ،  أَوْ يَعْفُوَا الَّذِي بِيَدِهِ عُقْدَةُ النِّكاحِ  يا اين شوى باز گرفتن نيمهء كاوين فرا گذارد و كاوين بتمامى فرا دهد  وَ أَنْ تَعْفُوا أَقْرَبُ لِلتَّقْوى  و اگر\r\n\r\n","description":"","footnote":"","page_name":" 630 ","page_number":640},
  {"content":"\r\n\r\nفرا گذاريد نزديكتر است به پرهيزگارى ،  وَ لا تَنْسَوُا الْفَضْلَ بَيْنَكُمْ  و فراموش مكنيد در ميان خويش بفضل و نيكوكارى رفتن  إِنَّ اللَّهَ بِما تَعْمَلُونَ بَصِيرٌ 237  كه خداى به آنچه شما ميكنيد بينا است .\r\n\r\nالنوبة الثانية\r\n- قوله تعالى :  وَ الْوالِداتُ  الآية . . . زنان مطلقات را ميگويد كه فرقت افتد ميان ايشان و شوهران و طفل در ميان ، اگر بعد از طلاق زايند و گر پيش از آن ، بر مادران است كه شير دهند آن فرزند را ، چنانك اللَّه گفت :  يُرْضِعْنَ أَوْلادَهُنَّ  هر چند بلفظ خبر گفت ، معنى امرست - امر استحباب نه امر ايجاب .\r\nميگويد - تا شير دهند مادران فرزندان خود را ، كه ايشان به آن سزاوارتر و حق‌تر . آن گه حق رضاع و مدّت آن پديد كرد و گفت :  حَوْلَيْنِ كامِلَيْنِ  دو سال تمام شير كه درين دو سال دهند ، حكم رضاع از تحريم و محرميت واجب كند ، و اگر بعد ازين دو سال شير دهندهء شير دهد حكم رضاع به آن ثابت نشود ، ابن عباس گفت - « لا رضاع الا ما كان فى الحولين » و روى يحيى بن سعيد : انّ رجلا قال لابى موسى الاشعرى : انّى مصصت من ثدى امرأتى لبنا فذهب فى بطنى فقال ابو موسى : - لا اراها الّا قد حرّمت عليك فقال عبد اللَّه بن مسعود : انظر ما يفتى به الرجل . فقال ابو موسى فما تقول انت ؟ قال عبد اللَّه - « لا رضاع الّا ما كان فى الحولين » قال ابو موسى - لا تسئلوا عن شيء ما دام هذا الحبر بين اظهركم » هر چند كه مدت دو سال مقيد كرد ، اما فريضه نيست ، اگر بيفزايند در آن يا بكاهند رواست . لكن سرّ اين تقييد آنست تا معلوم شود كه شير دادن در جملهء اين مدت حكم تحريم و محرميّت را واجب كند ، و بعد از دو سال نكند و بمذهب مالك تا دو سال و يك ماه بگذرد مدت رضاع و ثبوت تحريم برجاست ، و بمذهب بو حنيفه تا دو سال و شش ماه .\r\n وَ عَلَى الْمَوْلُودِ لَهُ  الآية . . . . - نگفت « على الأب » از بهر آنك سر آيت  وَ الْوالِداتُ  بود نه امهات ، چون  الْوالِداتُ  بود  الْمَوْلُودِ لَهُ  نيكوتر و\r\n\r\n","description":"","footnote":"","page_name":" 631 ","page_number":641},
  {"content":"\r\n\r\nلطيف تر بود . ميگويد - دايگى بر ما درست نفقه بر پدر ، يعنى نفقهء اين زن كه فرزند زاد ، همانست كه مصطفى صلّى اللَّه عليه و آله و سلم گفت در بعضى اخبار : و لهن عليكم  رِزْقُهُنَّ وَ كِسْوَتُهُنَّ بِالْمَعْرُوفِ  - معروف آنست كه بانصاف باشد و بچم ، در خور مرد و بر توان وى ،  عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ  هر كس را چندان بر نهند كه برتابد .\r\nچنانك گفت :  لا تُكَلَّفُ نَفْسٌ إِلَّا وُسْعَها  - بر مرد توانگر دو مد از طعام و يك دست لباس نفيس در خور وى ، و بر درويش يك مد و يك دست لباس كم قيمت ، چنانك لايق حال وى باشد . و بر ميانه يك مد و نيم و دستى لباس ميانه . اين همچنانست كه آنجا گفت :  لِيُنْفِقْ ذُو سَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ  .\r\n لا تُضَارَّ والِدَةٌ بِوَلَدِها  - لا تضارّ - بفتح راء قراءت نافع است و شامى و كوفى ، از ضرار است و ضرار ستيز بود . ميگويد - مبادا كه ستيز كناد و بر فرزند خويش گزند آرد هيچ مادر به آن كه وى را با پدر دهاد در خصومت فراق ، تا بر فرزند رنج نهاد ،  لا تُضَارَّ  بضم راء قراءت مكى است ، و قراءت بصره و قتيبه از كسايى در لفظ مستقبل است . بمعنى نهى ، ميگويد - ستيز نكند و گزند نكند هيچ مادر به فرزند خويش ، كه وى را شير خواره با پدر دهد ،  وَ لا مَوْلُودٌ لَهُ بِوَلَدِهِ  و مبادا كه ستيز كناد و رنج نهاد هيچ پدر بر طفل خويش ، بآنك در وقت خصومت او را از مادر باز گيرد و فرا دايه دهد ، بستيز با مادر بر فرزند گزند افكند .  وَ عَلَى الْوارِثِ مِثْلُ ذلِكَ  ميگويد بر قيم همانست در كار طفل كه بر پدر و مادر ، وارث نام برد بجاى قيم ، از بهر آنك ورثه و اهل بيت قيّمى كنند ، يا قيمى فرا كنند ، يا از سلطان قيم خواهند . ميگويد - اگر چنانست كه پدر طفل بمرده است ، اين قيم با مادر طفل ستيزه و بدرايى نكند ، و دايه گيرد ، بر طفل ستم نكند ، و شفقت مادر از وى دريغ ندارد .\r\nقال ابن سيرين - اتى عبد اللَّه بن عتبة فى رضاع صبىّ يتيم ، و معه وليّه فجعل\r\n\r\n","description":"","footnote":"","page_name":" 632 ","page_number":642},
  {"content":"\r\n\r\nرضاعه فى ماله و قال لوارثه : لو لم يكن له مال لجعلنا رضاعه فى مالك ، أ لا ترى اللَّه عز و جل يقول .  وَ عَلَى الْوارِثِ مِثْلُ ذلِكَ  قال الضحاك : - ان مات ابو الصبى ، و للصبى مال اخذ رضاعه من ماله و ان لم يكن له مال اخذ من العصبة فان لم تكن للعصبة مال ، اجبرت امّه عليه .\r\n فَإِنْ أَرادا فِصالًا عَنْ تَراضٍ مِنْهُما وَ تَشاوُرٍ فَلا جُناحَ عَلَيْهِما  - فصال و فصل - از شير باز كردن است : فصل يفصل فصلا و فصالا - ميگويد : اگر پدر و مادر خواهند كه آن طفل را پيش از تمامى دو سال از شير باز كنند ، و هر دو بدان رضا دهند ، و به صوابديد و مشاورت يكديگر كنند ، ايشان را رسد كه چنين كنند ، و بر ايشان تنگى نيست .\r\nابن عباس گفت - اگر فرزند شش ماهه در وجود آيد دو سال تمام كه بيست و چهار ماه باشد وى را شير دهند ، و اگر هفت ماه بود بيست و سه ماه شير دهند ، و اگر نه ماهه بود بيست و يك ماه تا حمل و فصال سى ماه باشد : چنانك رب العالمين گفت  وَ حَمْلُهُ وَ فِصالُهُ ثَلاثُونَ شَهْراً  .\r\n وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ  الآية . . . . -  إِنْ أَرَدْتُمْ  گفت و ان احتجتم نگفت تا جائز باشد دايه گرفتن بى حاجت و ضرورت . ميگويد - اگر مادر شير ندهد كه عذرى دارد يا عذرى ندارد ، و فراغت وى را دايه گيرند ، بهر حال بر شما تنگيى نيست كه دايه گيريد .  إِذا سَلَّمْتُمْ ما آتَيْتُمْ بِالْمَعْرُوفِ  كه مزد دايه بدهيد و نيكو داشت وى بجاى آريد چندانك در خور توان فرزند بود و بر حد منزلت او  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  الآية . . . - ميگويد ايشان كه بميرند از شما و زنان گذارند ، بر زنان است كه در خانهء شوهر چهار ماه و ده روز درنگ كنند عدّت را ، چنانك در خبر است\r\nقال رسول اللَّه صلّى اللَّه عليه و آله و سلم لامرأة مات زوجها : - « اعتدّى فى البيت الذى اتاك فيه وفاة زوجك حتى يبلغ الكتاب اجله ، اربعة اشهر و عشرا »\r\nو در آن عدت بيرون نيايند مگر ضرورت را\r\n\r\n","description":"","footnote":"","page_name":" 633 ","page_number":643},
  {"content":"\r\n\r\nو زينتها بگذارند ، جامهء رنگين و پيرايه نپوشند ، و بوى خوش به كار ندارند ، و خضاب نكنند و سرمه در چشم نكشند .\r\nقال رسول اللَّه صلّى اللَّه عليه و آله و سلم : « المتوفى عنها زوجها لا تلبس المعصفر من الثياب ، و لا الممشق ، و لا الحلى ، و لا تختضب ، و لا تكتحل »\r\nالثوب الممشق الذى يصبغ بالمشق ، و هو طين احمر . و\r\nروت ام حبيبة انّ رسول اللَّه صلّى اللَّه عليه و آله و سلم قال : « لا يحلّ لامرأة تؤمن باللّه و اليوم الآخر ان تحد على ميت فوق ثلاث الّا على زوج اربعة اشهر و عشرا » .\r\nقال سعيد بن المسيب - « الحكمة فى هذه المدة ان فيها ينفخ الروح فى الولد . » گفته‌اند : - چون فرزند پسر باشد بعد از سه ماه روح در وى شود و در حركت آيد ، و چون دختر بود به چهار ماه در حركت آيد ، پس ده روز ديگر در عدّت بر سر گرفتند استظهار را .\r\n وَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ  - تعريض در سخن آن باشد كه سر بسته گويى ، و نيوشنده را بى تصريح بر سر كار دارى ، و تفهيم كنى . و - خطبة - بكسر خاء زن خواستن است ، و بضم خاء سخنى باشد كه آن را اول و آخر بود كه در پيش مراد نهى ، هر مراد كه باشد و هر حاجت كه افتد ، و اكنان آنست كه در دل چيزى پنهان ميدارى ،  ما تُكِنُّ صُدُورُهُمْ  از آنست ، يقال : اكننت فى قلبى و كنت فى العيبة و الوعاء و الكم ، و ما شبهها فهو مكنون ، ميگويد تنگيى نيست بر شما كه مردانيد زنان را در حال عدت بسخن سر بسته خوازائى كنيد ، چنانك گوئيد تو از شوى در نمانى ، ديگرى يا بى ، خداى عز و جل كار تو بسازد ، تو شايستهء و پسنديدهء چون عدّت بسر آيد مرا خبر كن ، مرا به تو حاجت است ، مرا در زن خواستن رغبت است ، و آنچه بدين ماند .\r\n عَلِمَ اللَّهُ أَنَّكُمْ سَتَذْكُرُونَهُنَّ  اى بالتزويج بالمشافهة  وَ لكِنْ لا تُواعِدُوهُنَّ سِرًّا  قال الكلبى معناه - لا تصفوا انفسكم لهن بكثرة الجماع ، و السرّ على هذا القول نفس الجماع ، و به يقول الاعشى .\r\n الا زعمت بسباسة اليوم اننى * كبرت و ان لا يشهد السرّ امثالى \r\nو قال زيد بن اسلم  « لا تُواعِدُوهُنَّ سِرًّا »  - اى ، لا تنكحوهنّ ثم تمسكها حتى\r\n\r\n","description":"","footnote":"","page_name":" 634 ","page_number":644},
  {"content":"\r\n\r\nاذا حلّت اظهرت ذلك و ادخلتها ، به اين قول - سرّ - نكاح است ، ميگويد - نكاح ايشان مكنيد بپوشيدگى در حال عدت ، تا بعد از عدت اظهار آن كنيد ، پس استثنا كرد گفت :\r\n « إِلَّا أَنْ تَقُولُوا قَوْلًا مَعْرُوفاً »  - اى تعريضا بالخطبة دون التصريح  وَ لا تَعْزِمُوا عُقْدَةَ  - اى - لا تعزموا على عقد النكاح - يقول - لا تنكحوهن حتى تنقضى عدتهنّ - ميگويد تا در عدت باشند ، ايشان را بزنى مخواهيد ، چون عدت بسر آمد ايشان را بزنى بخواهيد و بيوه فرو مگذاريد . در خير است كه زن بيوه را چون كفو پديد آمد بشوى دهيد و در آن تقصير مكنيد و كار وى در تأخير ميفكنيد . همانست كه رب العالمين گفت  فَلا تَعْضُلُوهُنَّ أَنْ يَنْكِحْنَ أَزْواجَهُنَّ  . جاى ديگر گفت  وَ أَنْكِحُوا الْأَيامى مِنْكُمْ  .\r\n\r\nفصل فى الترغيب فى النكاح\r\nابو هريره رض قال قال رسول اللَّه صلّى اللَّه عليه و آله و سلم - « اذا تزوج احدكم عجّ شيطانه يا ويله ، عصم ابن آدم منى بثلثى دينه »\r\nرسول گفت صلّى اللَّه عليه و آله و سلم : - چون يكى از شما زن خواهد ، شيطان وى بفرياد آيد ، گويد - اى واى بر من كه پسر آدم را از وسوسهء من نگاه داشتند و به اين زن كه خواست دو سيك دين او را مسلم شد . همانست كه در خبرى ديگر گفت\r\n« من تزوج ، فقد حصّن ثلثى دينه ، فليتّق اللَّه فى الثلث الباقى »\r\nو چنانك سلامت و عصمت دين در نكاح بست ، روزى و بى نيازى از خلق در دنيا هم در نكاح بست ، به آن خبر كه مصطفى ع گفت :\r\n« التمسوا الرزق بالنكاح » .\r\nو يكى پيش رسول خدا شد و از درويشى و بى كامى بناليد ، رسول او را بر نكاح داشت ، يعنى كه اللَّه تعالى ميگويد ايشان را كه زن خواهند  إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ  و قال ابو هريرة رض - لو لم يبق من الدنيا الا يوم واحد ، للقيت اللَّه بزوجة ،\r\nسمعت النبى صلّى اللَّه عليه و آله و سلم بقول : « شراركم عزابكم »\r\nابو هريرة گفت - اگر از دنيا نماند مگر يك روز ، من زنى بخواهم ، تا عزب بخداى نرسم ، كه شنيدم از رسول خدا كه گفت - بدترين شما عزبان شمااند - معاذ رض دو زن داشت و هر دو در طاعون فرو شدند ، پس گفت مرا زن دهيد پيش\r\n\r\n","description":"","footnote":"","page_name":" 635 ","page_number":645},
  {"content":"\r\n\r\nاز آنك بميرم ، كه من نخواهم كه عزب ميرم و عزب به خدا رسم . و يكى را مىآرند از بزرگان دين كه وى فرمان يافت و هر چند كه زنان را بر وى عرضه كردند به هيچ رغبت نكرد ، گفت در تنهايى دل را حاضر تر و همت را جمع تر مىبينم . تا شبى در خواب ديد كه درهاى آسمان گشاده بود و گروهى مردمان پياپى فرو مىآمدند و در هوا ميرفتند ، چون بر وى رسيدند اول مردى ازيشان گفت - اين آن مرد شومست ، ديگرى گفت آرى ، و ترسيد از هيبت ايشان كه پرسيدى ، آخر چون همه بر گذشتند ، باز پسين ايشان را گفت - كه ايشان كرا ميگويند ؟ گفت ترا ، كه پيش ازين عبادت تو در جملهء اعمال مجاهدان به آسمان مىآوردند ، اكنون يك هفته است كه ترا از جمله مجاهدان بيرون كرده‌اند ، ندانم كه چه كردهء - پس از خواب درآمد با خود انديشه كرد كه از آنست كه تن از نكاح باز داده‌ام تا از منزلت مجاهدان بيفتاده‌ام ، پس زن بخواست و خداى عز و جل را بدان شكر كرد .\r\nعن عطية بن بشر المازنى قال - اتى عكافة بن وداعة الهلالى رسول اللَّه صلّى اللَّه عليه و آله و سلم فقال : - يا عكافة أ لك زوجة ؟ قال لا يا رسول اللَّه ، قال و لا جارية ؟ قال لا ؟ قال و انت صحيح موسر ؟ قال نعم الحمد للَّه ، قال فانك اذا من اخوان الشياطين ، اما ان تكون من رهبان النصارى و اما ان تكون مؤمنا ، فاصنع كما نصنع فان من سنّتنا النكاح .\r\nو\r\nقال رسول اللَّه صلّى اللَّه عليه و آله و سلم « النكاح سنتى فمن رغب عن سنتى فليس منى من احبّ فطرتى فليستنّ بسنّتى ، الا و هى النكاح » .\r\nقوله تعالى :  لا جُناحَ عَلَيْكُمْ إِنْ طَلَّقْتُمُ النِّساءَ  الآية . . . - اصل جناح از جنوح است ، معنى جنوح ميل است . جنح - اى - مال - و جنح نام پاره‌ايست از شب ، و هر جا كه  لا جُناحَ  گفت معنى آنست كه بر آن كس از نام كژى چيزى نيست و بر وى بزه‌مندى نيست . مفسران گفتند اين آيت بدان آمد كه چون مصطفى تهديد داد و بترسانيد ايشان را كه طلاق بسيار گويند و زن بسيار خواهند ، به آنچه گفت :\r\n« ان اللَّه يبغض كل مطلاق ذواق »\r\nو گفت : -\r\n« ابغض الحلال الى اللَّه الطلاق »\r\nو گفت\r\n« ما بال قوم يلعبون بحدود اللَّه\r\n\r\n","description":"","footnote":"","page_name":" 636 ","page_number":646},
  {"content":"\r\n\r\nيقولون - طلقتك راجعتك »\r\nمسلمانان چون اين تهديد شنيدند ، گمان بردند كه هر آن كس كه زن خود را طلاق دهد بزه كار شود و تنگيى عظيم بر دل ايشان آمد .\r\nبدين معنى رب العالمين گفت :  لا جُناحَ عَلَيْكُمْ إِنْ طَلَّقْتُمُ النِّساءَ  - نه چنانست كه شما گمان مىبريد كه بهر حال كه طلاق دهيد ، بزه كار شويد ، نيست بر شما تنگيى و بزه كاره‌اى ، چون ايشان را طلاق دهيد بوقت حاجت و بر وجه مندوب . و باشد كه خود فراق به بود از امساك ، چون سازگارى و مهربانى نبود ، و ذلك فى قوله  فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  - پس گفت :  ما لَمْ تَمَسُّوهُنَّ  - معنى آنست كه تا آن گه كه زن را نپاسيده باشيد ، « ما لم تماسوهن » تا آن وقت كه با آن زن هام پوست نبوده باشيد . « تماسوهن » بالف بر بناء مفاعله قراءة حمزه و كسايى است ، باقى قراء سبعه  تَمَسُّوهُنَّ  بى الف خوانند . و مسيس اينجا مجامعت است ميگويد بهر وقت كه خواهيد كه ايشان را بر شما تنگيى نيست ، چون بايشان نرسيده باشيد ، از بهر آنك پيش از مسيس در طلاق سنت و بدعت نيست ، چنانك بعد مسيس است . نه بينى كه بعد مسيس و دخول سنت آنست كه چون طلاق دهند پس از آن دهند كه از حيض پاك شود ، و مرد بوى نرسيده ، تا عدت بر وى دراز نگردد . و شرح اين آنجاست كه گفت   فَطَلِّقُوهُنَّ لِعِدَّتِهِنَّ وَ أَحْصُوا الْعِدَّةَ   آن گه گفت :  وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ  - بفتح دال قراءت شامى و حمزه و كسايى و حفص است ، و اختيار بو عبيد . و ديگران به سكون دال خوانند ، و هر دو لغت قرآن است . قال اللَّه تعالى  فَسالَتْ أَوْدِيَةٌ بِقَدَرِها  و قال  وَ ما قَدَرُوا اللَّهَ حَقَّ قَدْرِهِ  و پارسى هر دو - اندازه - است ، اين آيت در شأن مردى انصارى آمد ، كه زنى خواست ، از بنى حنيفه ، و او را در عقد نكاح مهرى مسمى نكرد ، پس وى را طلاق داد ، پيش از آنك بوى رسيد ، رب العالمين اين آيت فرستاد ، و مصطفى ع آن مرد را گفت\r\n« متعها و لو بقلنسوة » .\r\nمذهب شافعى آنست كه هر كه زنى خواهد ، و در عقد\r\n\r\n","description":"","footnote":"","page_name":" 637 ","page_number":647},
  {"content":"\r\n\r\nنكاح مهر وى مسمى نكند ، اگر او را طلاق دهد ، پيش از دخول مهر واجب نشود ، اما متعت واجب شود ، و قدر واجب براى امام مفوض است ، تا بر هر كس آن نهد كه لايق حال وى بود  عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ  ابن عباس گفت - اكثر المتعة خادم و اقلّها مقنعة . ابن عمر گفت - يمتّعها ثلثين درهما - اينست كه اللَّه گفت .\r\n مَتاعاً بِالْمَعْرُوفِ حَقًّا عَلَى الْمُحْسِنِينَ  .\r\n وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ  - پيش از نزول اين آيت كسى كه زن را طلاق دادى پيش از مسيس ، از آن مهر كه وى را مسمى بودى ، هيچ چيز بر مرد لازم نيامدى ، بلكه متعت واجب بودى ، به حكم اين آيت كه در سورة الاحزاب است : -  يا أَيُّهَا الَّذِينَ آمَنُوا إِذا نَكَحْتُمُ الْمُؤْمِناتِ . . .  تا آنجا كه گفت  فَمَتِّعُوهُنَّ وَ سَرِّحُوهُنَّ سَراحاً جَمِيلًا  پس چون اين آيت آمد ، آن حكم متعت منسوخ شد ، و نيمه مهر مسمى واجب گشت .\r\nفذلك قوله :  وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ  - اين آن گه باشد كه طلاق دهد پيش از دخول ، بر مرد است نيمهء مهر مسمى ، و بر زن عدت نه ، اما اگر مرد بميرد پيش از دخول ، مهر مسمى تمام بر مرد واجب آيد ، و بر زن عدت وفات لازم آيد .\r\nآن گه گفت  إِلَّا أَنْ يَعْفُونَ  - مگر كه آن زنان اهليت عفو دارند بثيابت و بلوغ و عقل و رشد ، عفو كنند ، و آن يك نيمه مهر كه ايشانراست بشوهران بگذارند ، و نخواهند .  أَوْ يَعْفُوَا الَّذِي بِيَدِهِ عُقْدَةُ النِّكاحِ  - يا زن بكر و نا باشد و جايز الامر نبود ، ولى دارد ، پدر يا جد ، اين ولى اگر عفو كند و بگذارد ، آن نيمهء مهر روا باشد ، و اين مذهب جماعتى مفسران است ، اما درست تر آنست كه  أَوْ يَعْفُوَا الَّذِي بِيَدِهِ عُقْدَةُ النِّكاحِ  عفو شوهرست ، و  إِلَّا أَنْ يَعْفُونَ  عفو زن و ولى ، ميگويد - مگر آن زن و ولى وى آن نيمه كه ايشانراست فرا گذارند ، و به شوهر بخشند ، و هيچ\r\n\r\n","description":"","footnote":"","page_name":" 638 ","page_number":648},
  {"content":"\r\n\r\nچيز از وى نخواهند  أَوْ يَعْفُوَا الَّذِي بِيَدِهِ عُقْدَةُ النِّكاحِ  يا اين شوهر باز گرفتن نيمه مهر فرا گذارد ، و مهر تمام بدهد .\r\nآن گه گفت :  وَ أَنْ تَعْفُوا أَقْرَبُ لِلتَّقْوى  - و اگر فرا گذاريد شما كه شوهرانيد نزديك تر است بپرهيز از بيداد ، كه از آن زن و ولى آن نيمهء ديگر فرا گذارند و چيزى نخواهند ، تا اين شوى باز گرفتن نيمه فرا گذارد و كاوين تمام بدهد .\r\n وَ لا تَنْسَوُا الْفَضْلَ بَيْنَكُمْ  - اى ، و لا تناسوا - در ميان خويش فضل و افزونى يكديگر بشناختن فرو مگذاريد ، و تا توانيد بعفو كوشيد :\r\n إِنَّ اللَّهَ بِما تَعْمَلُونَ بَصِيرٌ  - كه اللَّه تعالى آنچه شما ميكنيد از عفو مىبيند و بدان پاداش دهد .\r\n\r\nالنوبة الثالثة\r\n- قوله تعالى :  وَ الْوالِداتُ يُرْضِعْنَ أَوْلادَهُنَّ  الآية . . . .\r\nبزرگ است آن خداوند كه در مهربانى يكتاست ، و در بنده نوازى بى همتاست ، در آزمايش با عطاست ، و در ضمانها با وفاست . اگر خوانيمش شنواست ، و رنه خوانيم داناست .\r\nكريم و ودود و مهر نماى و مهر افزاست ، لطيف و عيب پوش و عذر نيوش و نيك خداست ، فضلش زبر همهء فضلها ، كرمش زبر همه كرمها ، رحمتش مه از همهء رحمتها ، مهرش نه چون مهرها . غايت رحمت كه بدان مثل زنند ، رحمت مادرانست و رحمت خدا بر بنده بيش از آنست ، و مهر وى نه چون مهر ايشانست . نه بينى ، كه مادران را بشير دادن فرزندان تمامى دو سال مىفرمايد و بر پرورش مىدارد ، و بداشت ايشان وصيت مىكند ، و بر مهر مادران اقتصار نكند و به آن فرو نگذارد ؟ تا بدانى كه اللَّه بر بنده مهربانتر است از مادر بر فرزند ! مصطفى ع وقتى بزنى بگذشت و آن زن كودكى طفل در برداشت و نان مىپخت ، و او را گفته بودند كه رسول خداست كه ميگذرد . فراز آمد و گفت يا رسول اللَّه بما چنين رسيد از تو كه خداى عالميان بر بنده مهربان‌تر است از مادر بر فرزند . مصطفى ع گفت - آرى چنين است . آن زن شادمان شد ، و گفت يا رسول اللَّه - ان الام لا تلقى ولدها فى هذا التنور - مادر نخواهد كه فرزند خود را در اين تنور گرم افكند ، تا بسوزد . مصطفى ع .\r\n\r\n","description":"","footnote":"","page_name":" 639 ","page_number":649},
  {"content":"\r\n\r\nبگريست و گفت\r\nان اللَّه لا يعذب بالنار الا من أنف ان يقول لا إله الا اللَّه .\r\nكعب عجره گفت رسول خدا روزى ياران را گفت : -\r\n« ما تقولون فى رجل قتل فى سبيل اللَّه ؟ »\r\nچه گوئيد به مردى كه در راه خدا كشته شود ؟ ياران گفتند - اللَّه و رسوله اعلم - خدا و رسول او داناتر ، رسول گفت\r\n« ذلك فى الجنة »\r\nآن مرد در بهشت است ، ديگر باره گفت : - چه گوئيد به مردى كه بميرد و دو مرد عدل گويند - لا نعلم منه الا خيرا - نشناسيم و ندانيم ازين مرد جز پارسايى و نيك مردى ؟ ياران گفتند - اللَّه داناتر به حال وى و رسول او ، گفت\r\n« ذاك فى الجنة »\r\nدر بهشت است ، سديگر بار گفت ، چه گوئيد در مردى كه بميرد و دو گواه عدل گويند كه در وى هيچ خير نبود ؟ ياران همه گفتند - ذاك فى النار - در دوزخ باشد رسول گفت\r\n« بئسما قلتم عبد مذنب و ربّ غفور »\r\nبد سخنى كه گفتيد در حق وى ، و بد انديشهء كه كرديد و بد گمانى كه برديد ، بندهء گنه كار و خدايى آمرزگار ، بندهء جفا كار و خدايى وفادار ،  « قُلْ كُلٌّ يَعْمَلُ عَلى شاكِلَتِهِ »  و از كمال رحمت و كرم او با بندگان يكى آنست كه فردا برستاخيز قومى را برانند ، و به ترازو گاه و صراط و جسر دوزخ آسان باز گذرانند ، تا بدر بهشت رسند ، ايشان را وقفت فرمايند ، تا نامهء در رسد از حضرت عزت - نامهء كه مهر قديم بر وى عنوان ، و سرتاسر آن همه عتاب و جنك دوستان ، لايق حال بنده است كه وى را عتاب كند و گويد - بندهء من نه ترا رايگان بيافريدم و صورت زيبات بنگاشتم ، و قد و بالات بر كشيدم ؟ كودك بودى راه به پستان مادر نه بردى منت راه نمودم ، و از ميان خون شير صافى از بهر غذاء تو من بيرون آوردم ، مادر و پدر بر تو من مهربان كردم ، و ايشان را بر تربيت تو من داشتم ، و از آب و باد و آتش من نگه داشتم ، از كودكى بجوانى رسانيدم و از جوانى به پيرى بردم ، بفهم و فرهنگ بياراستم ، و بعلم و معرفت بپيراستم ، بسمع و بصر بنگاشتم ، بطاعت و خدمت خودت بداشتم ، بدر مرگ نام من بر زبان و معرفت در جان - منت نگاه داشتم ، و آن گه سر ببالين امنت باز نهادم ، من كه لم يزل و يزالم با تو اين همه نيكوئيها كردم تو براى ما چه كردى ؟ هرگز در راه ما درمى بگدايى دادى ؟ هرگز سگى تشنه را از بهر ما آب دادى ؟ هرگز مورچهء را بنعت رحمت از راه برگرفتى ؟ بندهء\r\n\r\n","description":"","footnote":"","page_name":" 640 ","page_number":650},
  {"content":"\r\n\r\nمن - فعلت ما فعلت و لقد استحييت أن اعذّبك ، كردى آنچه كردى ، و مرا شرم كرم آيد كه با تو آن كنم ، تو سزاى آنى . من آن كنم كه خود سزاى آنم . اذهب فقد غفرت لك لتعلم انا انا و انت انت ! رو كه ترا آمرزيدم ، تا بدانى كه من منم و تو تويى ، آرى ! گدايى بر پادشاهى شود با وى نگويند كه چه آوردى ؟ با وى گويند كه چه خواهى ؟ الهى از گدا چه آيد كه ترا شايد ؟ ! مگر كه ترا شايد آنچه از گدا آيد .\r\nيكى از پيران طريقت گفته : - چون كه ننوازد و اكرم الاكرمين اوست ، چون كه نيامرزد و ارحم الراحمين اوست ، چون كه عفو نكند و چندين جايگه در قرآن عفو كردن از فرمان اوست : -  فَاعْفُ عَنْهُمْ  ،  وَ لْيَعْفُوا وَ لْيَصْفَحُوا  ،  خُذِ الْعَفْوَ  و هم ازين بابست آنچه در آخر آورد گفت :  وَ أَنْ تَعْفُوا أَقْرَبُ لِلتَّقْوى  تقوى در عفو بست و بهشت در تقوى بست ، آنجا كه گفت  وَ الْآخِرَةُ عِنْدَ رَبِّكَ لِلْمُتَّقِينَ  اهل تحقيق گفتند : - تقوى را بدايتى و نهايتى است : بدايت آنست كه گفت  وَ أَنْ تَعْفُوا أَقْرَبُ لِلتَّقْوى  ، و نهايت آنست كه گفت  وَ لا تَنْسَوُا الْفَضْلَ بَيْنَكُمْ  . بدايت آنست كه حق خود بر برادر شناسى ، آن گه عفو كنى ، و در گذارى . اين منزل اسلام است ، و روش عابدان . و نهايت آنست كه حق وى بر خود شناسى ، و او را بر خود فضل نهى ، و هر چند كه جفاء جرم از وى بينى ، تو از وى عذر خواهى . اين مقام توحيدست ، و وصف الحال صديقان ، و فى معناه انشد :\r\n اذا مرضنا ، أتيناكم نعودكم * و تذنبون ، فنأتيكم ، فنعتذر . \r\nو اليه الاشارة بقول النبى صلّى اللَّه عليه و آله و سلم - « أ لا ادلّكم بخير اخلاق اهل الدنيا و الآخرة ؟ من وصل من قطعه و عفا عمّن ظلمه و اعطى من حرمه » .\r\n\r\nالنوبة الاولى\r\n- قوله تعالى :  حافِظُوا عَلَى الصَّلَواتِ  بر استاد كنيد ، و گوشوان « 1 » باشيد بر هنگام نمازها همه ،  وَ الصَّلاةِ الْوُسْطى  و خاصه بر نماز ميانين ،  وَ قُومُوا لِلَّهِ قانِتِينَ  و خداى را بپاى ايستيد ، بفرمانبردارى و پرستگارى .\r\n\r\n\r\n","description":"","footnote":"\r\n( 1 ) فى نسخة د : ايستادگى نمائيد و محافظت كنيد .\r\n","page_name":" 641 ","page_number":651},
  {"content":"\r\n\r\n فَإِنْ خِفْتُمْ  - اگر ترسيد از دشمن ،  فَرِجالًا أَوْ رُكْباناً  پياده نماز ميكنيد ، يا سوار در روش و در جنگ ،  فَإِذا أَمِنْتُمْ  و آن گه كه ايمن شويد ،  فَاذْكُرُوا اللَّهَ  نماز كنيد خداى را ،  كَما عَلَّمَكُمْ  هم چنان كه در شما آموخت  ما لَمْ تَكُونُوا تَعْلَمُونَ  آنچه ندانستيد .\r\n وَ الَّذِينَ يُتَوَفَّوْنَ مِنْكُمْ  - و ايشان كه بميرند از شما  وَ يَذَرُونَ أَزْواجاً  و زنان گذارند ،  وَصِيَّةً لِأَزْواجِهِمْ  وصيت كرد اللَّه زنان ايشان را ،  مَتاعاً إِلَى الْحَوْلِ  داشت ايشان را تا سر يك سال  غَيْرَ إِخْراجٍ  كه ايشان را هيچ از آن عدّت و از آن جاى عدّت بيرون نيارند ،  فَإِنْ خَرَجْنَ  چون سر سال باشد ، كه بيرون آيند  فَلا جُناحَ عَلَيْكُمْ  بر شما تنگىء نيست كه اولياء ايشانيد  فِي ما فَعَلْنَ فِي أَنْفُسِهِنَّ  در آنچه ايشان كنند در تن خويش ،  مِنْ مَعْرُوفٍ  از زناشويى با هم سر خويش  وَ اللَّهُ عَزِيزٌ حَكِيمٌ  و خداى تواناى بى همتاى داناست .\r\n وَ لِلْمُطَلَّقاتِ  - و زنان دست باز داشته راست  مَتاعٌ  متعتى جز از كاوين خوش منشى ايشان را  بِالْمَعْرُوفِ  چيزى بچم به انصاف نه نفيس كه رنج آيد از آن بر مرد ، نه خسيس كه ننگ آيد زن را از آن ،  حَقًّا عَلَى الْمُتَّقِينَ  سزاست كه خداى نهاد بر پرهيزگاران .\r\n كَذلِكَ  چنين هن « 1 »  يُبَيِّنُ اللَّهُ لَكُمْ آياتِهِ  اللَّه پيدا مىكند شما را سخنان خويش ،  لَعَلَّكُمْ تَعْقِلُونَ  تا مگر دريابيد .\r\n أَ لَمْ تَرَ إِلَى الَّذِينَ خَرَجُوا مِنْ دِيارِهِمْ  ندانسته‌ايد قصه ايشان كه از سراهاى خود بيرون رفتند  وَ هُمْ أُلُوفٌ  - و ايشان هزاران بودند فراوان\r\n\r\n\r\n","description":"","footnote":"\r\n( 1 ) فى نسخة د : چنين است .\r\n","page_name":" 642 ","page_number":652},
  {"content":"\r\n\r\n حَذَرَ الْمَوْتِ  بپرهيز از طاعون ،  فَقالَ لَهُمُ اللَّهُ مُوتُوا  اللَّه ايشان را گفت كه بر جاى بميريد  ثُمَّ أَحْياهُمْ  پس ايشان را زنده كرد  إِنَّ اللَّهَ لَذُو فَضْلٍ عَلَى النَّاسِ  اللَّه با نيكوكارى و با نواخت است مردمان را  وَ لكِنَّ أَكْثَرَ النَّاسِ لا يَشْكُرُونَ 242  لكن بيشتر مردم آزادى وى نميكنند و چون سپاس داران وى را نمىپرستند .\r\n وَ قاتِلُوا فِي سَبِيلِ اللَّهِ  كشتن كنيد با دشمنان خداى از بهر خداى . در آشكارا كردن راه به خدا  وَ اعْلَمُوا أَنَّ اللَّهَ سَمِيعٌ عَلِيمٌ  و بدانيد كه خداى شنواست و دانا\r\n\r\nالنوبة الثانية\r\n- قوله تعالى :  حافِظُوا عَلَى الصَّلَواتِ  - اى واظبوا على الصّلوات المكتوبة بمواقيتها ، و حدودها و جميع ما يجب فيها من حقوقها - ميگويد : بپاى داريد نمازهاى فريضه ، و حقوق و حدود آن بشناسيد ، و بوقت خويش بجاى اريد . و آن پنج نماز است به پنج وقت ، چنانك مصطفى صلّى اللَّه عليه و آله و سلم آن مرد اعرابى را گفت ، كه از اسلام مىپرسيد :\r\n« خمس صلوات فى اليوم و الليلة » فقال هل على غيرها ؟ فقال « لا ، الّا ان تطوع »\r\nو\r\nقال صلّى اللَّه عليه و آله و سلم : « أ رأيتم ؟ لو ان نهرا بباب احدكم يغتسل منه كل يوم خمس مرات هل يبقى عليه من درنه شىء ؟ » قالوا - لا ، قال « فذلك مثل الصلوات الخمس يمحو اللَّه بهن الخطايا »\r\nو\r\nقال صلّى اللَّه عليه و آله و سلم : « الصلوات الخمس و الجمعة الى الجمعة و رمضان الى رمضان مكفّرات لما بينهنّ اذا اجتنبت الكبائر »\r\nو\r\nقال صلّى اللَّه عليه و آله و سلم : « خمس صلوات افترضهن اللَّه تعالى من احسن وضوءهن و صلّاهنّ لوقتهن و أتمّ ركوعهنّ و خشوعهنّ كان له على اللَّه عهد ان يغفر له و من لم يفعل ليس له على اللَّه عهد ان شاء غفر له و ان شاء عذّبه »\r\nو\r\nقال صلّى اللَّه عليه و آله و سلم « صلوا خمسكم و صوموا شهركم و ادّوا زكات اموالكم و اطيعوا اذا امركم تدخلوا جنة ربكم »\r\nو\r\nسئل النبى صلّى اللَّه عليه و آله و سلم عن ثواب هذه الصلوات الخمس ، فقال : « اما صلاة الظهر ، فانّها الساعة التي تسعر جهنم ، فما من مؤمن يصلى هذه الصلاة الّا حرّم اللَّه عليه نفحات جهنم يوم القيامة ، و اما الصلاة العصر فانها الساعة التي اكل آدم من الشجرة ، فما من مؤمن يصلى هذه الصلاة الّا خرج من ذنوبه كيوم ولدته امه ، ثم تلا .\r\n حافِظُوا عَلَى الصَّلَواتِ وَ الصَّلاةِ الْوُسْطى  - و امّا صلاة المغرب فانها الساعة التي تاب اللَّه على آدم فما من مؤمن يصلّى هذه الصلاة محتسبا ثم يسئل اللَّه تعالى شيئا الّا اعطاه\r\n\r\n","description":"","footnote":"","page_name":" 643 ","page_number":653},
  {"content":"\r\n\r\nايّاه و امّا الصّلاة العتمة فان القبر ظلمة و يوم القيمة ظلمة فما من قدم مشت فى ظلمة الليل الى صلاة العتمة الّا حرّم اللَّه عليه قيود النار و يعطى نورا يجوز به على الصراط و امّا صلاة الفجر فما من مؤمن يصلّى الفجر اربعين يوما فى جماعة ، الّا اعطاه اللَّه براتين براءة من النار و براءة من النفاق » .\r\nو اوقات اين نماز پنچ گانه مختلف است و بيان آن هم در قرآن است و هم در سنت قال اللَّه تعالى : -   فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ وَ لَهُ الْحَمْدُ فِي السَّماواتِ وَ الْأَرْضِ وَ عَشِيًّا وَ حِينَ تُظْهِرُونَ   حين تمسون وقت نماز شام و خفتن است و حين تصبحون وقت نماز بامداد ، و  عَشِيًّا  - نماز ديگر - و  حِينَ تُظْهِرُونَ  نماز پيشين . جاى ديگر گفت فسبّح به حمد ربك قبل طلوع الشمس . وقت نماز بامداد است ، و قبل غروبها ، نماز ديگر ، و من آناء الليل نماز شام و خفتن - و اطراف النهار - نماز پيشين . اين بيان اوقات نمازست از كتاب خداى عز و جل اما از جهت سنت آنست كه ابن عباس روايت كرد از\r\nمصطفى صلّى اللَّه عليه و آله و سلم قال « امّنى جبرئيل عند باب البيت ، فصلّى بى الظهر حين زالت الشمس و الفىء مثل الشراك ، و صلى بى العصر ، حين كان كل شىء به قدر ظلّه ، و صلى المغرب حين افطر الصائم ، و صلّى العشاء حين غاب الشفق ، و صلى الصبح ، حين حرم الطعام و الشراب على الصائم ، و صلى الظهر فى اليوم الثانى ، حين كان كل شيء به قدر ظلّه ، وقت العصر بالامس ، و صلى العصر حين صار ظل كل شيء مثله ، و صلى المغرب للوقت الاول ، لم يؤخرها عنه ، و صلى العشاء حين ذهب ثلث الليل ، و صلى الصبح حين اسفر ، ثم التفت الى فقال يا محمد : - هذا وقت الانبياء قبلك و الوقت ما بين هذا الوقتين »\r\nمعنى محافظت بپاى داشتن اين نمازهاست به اين وقتهاى معين و حقوق آن بتمامى بجاى آوردن .\r\nمصطفى گفت : كسى كه در نماز تأخير افكند و حقوق آن بجاى نيارد او را منافق نام كرد ،\r\nفى قوله صلّى اللَّه عليه و آله و سلم : - تلك صلاة المنافق ، يجلس يرقب الشمس حتى اذا اصفرت و كانت بين قرنى الشيطان ، قام فنقر اربعا لا يذكر اللَّه فيها الّا قليلا »\r\nو\r\nقال صلّى اللَّه عليه و آله و سلم لعلى « يا على ، لا تؤخّر الصلاة اذا آنت و الجنازة اذا حضرت و الايم اذا وجدت لها كفوا »\r\nو بدان كه حقوق نماز بعضى شرائط است و بعضى اركان ، و بعضى مسنونات و هيآت ، اما شرائط آنست كه بيرون از نماز افتد ، در مقدمهء آن پنج شرط است : طهارت و ستر عورت و ايستادن بر جاى پاك و روى به قبله آوردن و شناختن وقت نماز بيقين يا بقلبه ظن ، و اجناس\r\n\r\n","description":"","footnote":"","page_name":" 644 ","page_number":654},
  {"content":"\r\n\r\nاركان نماز كه بعضى از آن مكرر مىشود يازده‌اند : - اول نيت است ، و نيت قصد دل است . و فرض نيت آنست كه بدل بگويد مقارن تكبير - أؤدّي - صلاة الظهر فريضة اللَّه عز و جل - و گفته‌اند آن مقدار بس بود كه داند كه كدام نماز همى گزارد ، و اگر پرسند بى انديشه جواب تواند داد .\r\nاما نافله اگر از رواتب باشد يا وتر ، لا بد به نيت تعيين كند و اگر تطوع باشد بيرون از رواتب نيت نماز كردن كفايت بود . و مقتدى را لا بد نيت اقتدا به امام بايد كرد صحبت جماعت را و امام نيت امامت بيارد تحصيل تصليت جماعة را . ركن دوم - تكبير احرام - است و فرض آن مقدارست كه گويد - اللَّه اكبر . ركن سوم - قيام - است به قدر سورة فاتحه . ركن چهارم قراءة فاتحه است ركن پنجم - ركوع - است پشت خم دادن چندانك دست به زانو رسد ركن ششم - سجود - است چندانك پيشانى بى حجاب بر سجودگاه نهد با دو دست و دو زانو و دو قدم . ركن هفتم - طمأنينه - است بيارميدن در اين اركان . هشتم - نشستن - است در تشهد آخر .\r\nركن نهم - التحيات - خواندن در آن فرض است كه التحيات للَّه تا به آخر و اين سه كلمات ديگر - المباركات الصلوات الطيبات - از جملهء سنن نماز است نه از جملهء فرائض . ركن دهم - درود - است بر رسول ع در تشهد آخر ، و مقدار فرض آنست كه گويد اللهم صل على محمد و آل محمد صلّى اللَّه عليه و آله و سلم - ركن يازدهم - سلام دادن - است و مقدار فرض آنست كه گويد السلام عليكم .\r\nهر چه ازين يازده بيرون است ، از جملهء سنن نمازست . و هيأت و آداب آن اگر بجاى آرد ، نماز وى بصفت كمال بود ، و اگر چيزى از آن بگذارد ، بر وى سجود سهو نيست ، مگر در چهار سنت ، كه اين چهار بسجود سهو جبر كنند : يكى نشستن در تشهد اول ، ديگر التحيات خواندن در آن ، سوم درود دادن بر رسول صلّى اللَّه عليه و آله و سلم در آن ، چهارم قنوت ، اگر ازين چهار سنت يكى بگذارد يا همه بگذارد سجود سهو بجاى آن بيستد .\r\nو بعضى علماء حصر جمله اركان نماز كرده‌اند و سنن آن بر شمرده‌اند ، گفته‌اند چهارده ركن است و سى و پنج سنت ، و شرح اين از كتب فقه طلب بايد كرد كه اينجا بيش ازين احتمال نكند . و بدان كه نماز كردن باذان و اقامت به اين ترتيب كه شرع فرموده خاصيت اين امّت است ، به حكم آن خبر كه مصطفى صلّى اللَّه عليه و آله و سلم گفت :\r\nاعطيتم ما لم يعط احد من الامم ، ان اللَّه جعل قربانكم الاستغفار و جعل صلوتكم الخمس بالاذان و الاقامة ، و لم تصلها امة قبلكم فحافظوا على صلوتكم ، و اىّ عبد صلى صلاة الفريضة ثم استغفر اللَّه عشر مرات ، لم يقم من مقامه\r\n\r\n","description":"","footnote":"","page_name":" 645 ","page_number":655},
  {"content":"\r\n\r\nحتى يغفر له ذنوبه و لو كانت مثل رمل عالج و جبال تهامة »\r\n حافِظُوا عَلَى الصَّلَواتِ وَ الصَّلاةِ الْوُسْطى  - علما را خلاف است كه صلاة وسطى كدامست . بعضى گفتند نماز بامداد است ، بعضى گفتند نماز پيشين است . و درست‌تر آنست ، كه نماز ديگر است ، از بهر آن كه دو نماز روز از يك سوى دارد ، يكى در تاريكى و يكى در روشنايى ، و دو نماز است از يك - وى يكى در روشنايى و يكى در تاريكى روز احزاب نماز ديگر از رسول خدا فائت شد از وقت ، كافران را گفت\r\n« ملأ اللَّه قلوبهم و قبورهم و بيوتهم نارا شغلونا عن صلاة الوسطى »\r\nو درست است از مصطفى كه گفت روز ميغ تعجيل كنيد به نماز ديگر ، كه هر كس كه هنگام وقت نماز ديگر ازو فائت شد ، همچنانست كه وى را بى كس و بى چيز كردند\r\n« كانما وتر اهله و ماله »\r\nسليمان پيغامبر كه اسبان را كشت ، هم بر رنج آن كشت كه او را مشغول كرده بودند از اول وقت نماز ديگر .\r\nو يوشع بن نون در غزائى مشغول بود فتح نزديك آمد ، وقت نماز ديگر تنگ در آمد ، دعا كرد اللَّه تعالى خورشيد به روى نگه داشت بر جاى ، تا وى بر دشمن دست يافت و نماز ديگر كرد . و گفته‌اند كه نماز ديگر از بهر آن - عصر - خوانند از تنگى كه آنست و از كراهت كه در تأخير است . و مرد را كه سوگند دهند بايمان مغلظه در شرع ، بعد از نماز ديگر دهند ، و ذلك فى قوله تعالى  تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ  .\r\nو تخصيص نماز ديگر بمحافظه نه از آن است كه در نمازهاى ديگر تضييع رواست ، لكن فضل و شرف نماز ديگر را گفت بر همه نمازها ، مثال اين آنست كه ماه‌هاى حرام را گفت  فَلا تَظْلِمُوا فِيهِنَّ أَنْفُسَكُمْ  گفت - ماهها دوازده است : چهار از آن ماه حرام است نگر تا ظلم نكنيد بر خويشتن درين ماه‌هاى حرام يعنى كه ظلم بر خويشتن در همه ماهها صعب است و در اين ماه‌هاى حرام صعب‌تر ، از آنك حرمت و شرف اين ماه حرام بيش است از آن ماه‌هاى ديگر ، همچنين تضييع نمازها صعب است ، اما تضييع نماز ديگر صعب تر از آن ، كه رقم تخصيص دارد و نشان تفضيل . قومى گفتند كه اين - صلاة وسطى - نماز پنج گانه است در ميان پنج ركن مسلمانى . و اين قول بعيد است و اختيار آنست كه از پيش رفت . و ذكر صلاة وسطى رد است بر كوفيان ، كه فرائض نماز بشش برده‌اند و وتر در آن گرفته ، و اگر چنان بودى صلاة وسطى متصور نبودى و اين بر كس پوشيده نشود . و\r\nقول النبى صلّى اللَّه عليه و آله و سلم\r\n\r\n","description":"","footnote":"","page_name":" 646 ","page_number":656},
  {"content":"\r\n\r\nان اللَّه زادكم صلاة لم يرد بذلك صلاة - سادسة\r\nو معناه زادكم فى تطوعكم و نوافلكم  وَ قُومُوا لِلَّهِ قانِتِينَ  - اى مطيعين ،\r\nروى عن النبى صلّى اللَّه عليه و آله و سلم انه قال « كل قنوت فى القرآن فهو طاعة »\r\nميگويد - شما كه مؤمنانيد و امت مصطفى ايد خداى را نماز كنيد بفرمان بردارى و پرستگارى ، نه چنان كه اهل ملتهاى ديگر ميكنند ، كه هر كسى در آن ملت خويش نماز مىكند و با آن نماز نافرمانى و عصيان مىكند . و گفته‌اند كه معنى - قنوت - قيام است در نماز . از مصطفى صلّى اللَّه عليه و آله و سلم پرسيدند كه كدام نماز فاضلتر ؟\r\nفقال « طول القنوت »\r\nگفت - آن نماز كه قيام آن درازتر و تمامتر بود ، و منه قوله تعالى :  أَمَّنْ هُوَ قانِتٌ آناءَ اللَّيْلِ  اى - من هو مصلّ آناء الليل . فسمى الصلوات قنوتا ، لانها بالقيام تكون ، و\r\nقال النبى صلّى اللَّه عليه و آله و سلم : « مثل المجاهد فى سبيل اللَّه كمثل القانت الصائم »\r\nيعنى المصلى الصائم ، ثم قيل للدعاء قنوت ، لانه انما يدعوا به قائما فى الصلوات قبل الركوع او بعده .\r\n فَإِنْ خِفْتُمْ فَرِجالًا أَوْ رُكْباناً  - اى اذا خفتم فى مطاردة العدو و التحام القتال و غيره ، صلّوا مشاة او فرسانا كيف ما امكنكم ، مستقبلى القبلة و غير مستقبلها . ميگويد اگر ترسيد از دشمن يا از سبع يا از سيل يا از زخم مار يا از نهيب آتش ، نماز فريضه بوقت خويش ميكنيد چنانك توانيد ، روى به قبله و پهلو به قبله و پشت بر قبله ، ايستاده و تازيان و گردان ، يعنى آن گه كه در نماز مىايستد روى ستور به قبله گرداند و ركوع مىنمايد و سجود فروتر از ركوع مىنمايد . و تا تواند روى با پس نكند . و اگر مضطر ماند فرو مىآيد و بر مىنشيند و زخم مىزند . رسول خدا سه بار نماز خوف كرده است از سه گونه : - بذات الرقاع و ببطن النخلة و بعسفان هر جاى بر حسب حال ضرورت كه دشمن از پس پشت بود ديگر كرد ، و كه دشمن ميان او بود و ميان قبله ديگر كرد ، و كه دشمن گردان بود و درهم افتاده ديگر كرد . و شرح اين در سورة النساء بجاى خويش گفته شود ان شاء اللَّه تعالى .\r\n فَإِذا أَمِنْتُمْ فَاذْكُرُوا اللَّهَ  الآية . . . . - ذكر اينجا نماز است و از بهر آن ذكر خواند كه نماز سر تا سر از ذكر خالى نيست ، چنانك گفت  وَ أَقِمِ الصَّلاةَ لِذِكْرِي  يعنى نماز بپاى دار پيوستن ياد مرا ،  فَإِذا أَمِنْتُمْ  ميگويد - و آن گه كه ايمن شديد از دشمن ، نمازهاى پنجگانه باوقات و شرايط و حقوق آن بپاى داريد .\r\n\r\n","description":"","footnote":"","page_name":" 647 ","page_number":657},
  {"content":"\r\n\r\n كَما عَلَّمَكُمْ ما لَمْ تَكُونُوا تَعْلَمُونَ  - همچنانك در شما آموخت آنچه ندانستيد - يعنى نماز كردن در حال بيم و ترس از دشمن ، اين همچنانست كه آنجا گفت  وَ يُعَلِّمُكُمْ ما لَمْ تَكُونُوا تَعْلَمُونَ  جاى ديگر اين منت على الخصوص بر مصطفى صلّى اللَّه عليه و آله و سلم نهاد ، تشريف وى را گفت\r\n« و علّمك ما لم تكن تعلم و كان فضل اللَّه عليك عظما » .\r\n وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً  الآية . . . . - قراءة ابو عمر و ابن عامر و حمزه و حفص  وَصِيَّةً  بنصب است ، اى اوصى اللَّه وصية ، ديگران برفع خوانند اى - كتبت عليهم وصية . در ابتداء اسلام پيش از آنك آيات مواريث آمد زنان را از شوهران نصيبى از ميراث نبود ، اما شوهر چون به مردى بر زن يك سال عدت بودى ، و در آن يك سال نفقهء وى طعام و كسوت و سكنى بر تركهء شوهر بودى ، ما دام كه از جاى عدت بطوع بيرون نيامدى ، اگر بيرون آمدى نفقه بيفتادى . پس چون آيات مواريث آمد ، از نفقه يك سال منسوخ گشت بنصيب ميراث ، گاه ربع و گاه ثمن . و يك سال عدت منسوخ شد به چهار ماه و ده روز ، و ذلك فى قوله  يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  قوله :  وَ لِلْمُطَلَّقاتِ مَتاعٌ بِالْمَعْرُوفِ  الآية . . . . - معنى اين آيت همانست كه از پيش رفت ، از ذكر متعت و احكام آن . و زيادت بيان درين آيت آنست كه جملهء مطلقات را پيش از مسيس متعت واجب كرد . و در آيت پيش خصوصا زنانى را گفت كه ايشان را طلاق پيش از مسيس دهند . و به حكم اين آيت على ع گفت :\r\n« لكل مؤمنة مطلقة حرة او امة متعة »\r\nو تلا هذه الآية  وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ  . ابن زيد گفت - چون آيت آمد  مَتاعاً بِالْمَعْرُوفِ حَقًّا عَلَى - الْمُحْسِنِينَ  مطلّقة را متعت دهيد كه متعت واجب است بر نيكوكاران ، مردى گفت از جملهء مسلمانان ، اگر خواهم كنم و اگر خواهم نكنم ، كه اين احسانى است نه بر همه مسلمانان واجب كرده كه بر محسنان واجب كرده ، چنانك گفت  حَقًّا عَلَى الْمُحْسِنِينَ  پس رب العزة گفت درين آيت :  حَقًّا عَلَى الْمُتَّقِينَ  اى الذين يتّقون الشرك ، اين متعت\r\n\r\n","description":"","footnote":"","page_name":" 648 ","page_number":658},
  {"content":"\r\n\r\nواجب است بر هر كه مسلمان است ، از شرك باز پرهيزنده  كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَعْقِلُونَ  - روايت كنند از على ع كه عقل بر دو ضرب است : مطبوع و مسموع . و كمال بنده در ديندارى وى به آنست كه اين هر دو عقل او را جمع شوند ، اول مطبوعى كه بنده به آن مكلف شود ، و خطاب شرع به آن متوجه گردد ، و آن آنست كه مصطفى گفت صلّى اللَّه عليه و آله و سلم :\r\n« ان اللَّه تعالى لما خلق العقل قال له اقبل فاقبل ، ثم قال له ادبر فادبر ، ثم قال و عزتى و جلالى ما خلقت خلقا اكرم على منك بك آخذ و بك اعطى » .\r\nديگر عقل مسموعى آنست : - كه مصطفى صلّى اللَّه عليه و آله و سلم گفت\r\n« يا على اذا أ تقرب الناس لى الناس الى خالقهم بالصلاة و الصوم فتقرب اليه بانواع العقل ، تسبقهم بالدرجات و الزلفى عند الناس فى الدنيا و عند اللَّه فى الآخرة »\r\nو حقيقت اين عقل بايمان و تقوى و اخلاص باز گردد . و آن آنست كه در قرآن جايها گفته -  أَ فَلا تَعْقِلُونَ ؟   لَعَلَّكُمْ تَعْقِلُونَ  و هو المشار اليه\r\nبقوله صلى اللَّه عليه و آله و سلم : « قسّم اللَّه العقل على ثلاثة اجزاء - فمن كانت فيه كمل عقله و من لم تكن فيه فلا عقل له : حسن المعرفة باللّه ، و حسن الطاعة للَّه ، و حسن الصبر على امر اللَّه » .\r\n أَ لَمْ تَرَ إِلَى الَّذِينَ خَرَجُوا مِنْ دِيارِهِمْ  الآية . . . - يعنى الم تخبر ، اين رؤيت دل است كه آن را علم گويند ، نه رؤيت چشم كه عيان باشد ، مصطفى صلّى اللَّه عليه و آله و سلم آن قوم را بعيان در نيافت ، اما برؤيت دل بديد و بدانست ، از آنك اللَّه تعالى بوى خبر كرد و آگاهى داد .  أَ لَمْ تَرَ  ميگويد نبينى ايشان را ، ندانسته‌اى قصهء ايشان كه از سرايهاى خود بيرون رفتند به پرهيز از طاعون ، گفته‌اند كه امت حزقيل اند ، مقاتل و كلبى گفتند : - هشت هزار بودند ، سدى گفت سى و اند هزار بودند ، و چهل هزار گفته‌اند ، و هفتاد هزار گفته‌اند . على الجمله عددى بسيار بودند كه اللَّه ميگويد  وَ هُمْ أُلُوفٌ  . در زمين ايشان طاعون افتاد بيرون رفتند تا از طاعون بگريزند و قصد رود بارى كردند ، چون در آن رودبار همه بهم آمدند فريشتهء بانگ بريشان زد ، بر يك جاى همه بمردند ، آفتاب بريشان تافت بگنديدند .\r\nقال النبى صلّى اللَّه عليه و آله و سلم « اذا سمعتم بهذا الوباء ببلد فلا تقدّموا عليه ، و اذا وقع عليه و انتم فيه فلا تخرجوا\r\n\r\n","description":"","footnote":"","page_name":" 649 ","page_number":659},
  {"content":"\r\n\r\nفرارا منه »\r\nو\r\nسألت عائشة النبى صلّى اللَّه عليه و آله و سلم عن الطاعون ، فقال لها - انه كان عذابا يبعثه اللَّه على من يشاء و يجعله رحمة للمؤمنين ، فايّما عبد وقع الطاعون فاقام فى بلده صابرا محتسبا و علم انّه لن يصيبه الا ما كتب اللَّه له ، فله اجر شهيد . »\r\nپس پيغامبر ايشان حزقيل فرا رسيد و ايشان را چنان ديد ، اندوهگن گشت ، بگريست و دعا كرد . اللَّه تعالى ايشان را زنده كرد بعد از هشت روز و فرا پيش وى كرد ، و آن نتن كه از اثر مرگ بريشان بود ، بريشان بماند و هنوز در نسل ايشان از اولاد يهود مانده است . حزقيل پيغامبرى بود از بنى اسرائيل سوم موسى ، كه بعد از موسى يوشع بن نون بود ، پس كالب بن يوفنا ، پس حزقيل . و او را ابن العجوز ميگفتند از آنك مادر وى پير زنى بود نازاينده ، از خداى عز و جل اين فرزند بپيرى خواست و او را بداد ، مقاتل گفت : حزقيل ذو الكفل است ، و انما سمى ذو الكفل لانه تكفل سبعين نبيا ، و انجاهم من القتل ، فقال لهم - اذهبوا فانى ان قتلت كان خيرا من ان تقتلوا جميعا ، فلما جاء اليهود و سالوا حزقيل عن الانبياء السبعين ، قال - انهم ذهبوا و لا ادرى اين هم . و منع اللَّه ذا الكفل من اليهود  إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ  - از روى معنى هر دو - ناس - يكسان نه اند . اول گفت  لَذُو فَضْلٍ عَلَى النَّاسِ  اين - ناس - عموم مردم‌اند كه نعمت و فضل اللَّه بر همه روانست . پس گفت  وَ لكِنَّ أَكْثَرَ النَّاسِ  اين ناس على الخصوص اهل شكراند و ايشان جز مكلفان نه اند ، كه شكر بر اهل تكليف واجب است ، فكانه قال و لكن اكثر المكلفين لا يشكرون - ازين جهت اكثر الناس گفت و اكثرهم نگفت ، ميگويد اى بسا نواخت كه از آفريدگار بر بندگان است ، اى بسا نيكو كارى كه از اللَّه بريشانست لكن ايشان سپاسدارى نميكنند ، و شكر آن نعمت بجاى نمىآرند . شب معراج چون مصطفى صلّى اللَّه عليه و آله و سلم به حضرت عزت رسيد اللَّه تعالى شكايت اين امت با وى كرد گفت « يا محمد لم اكلفهم عمل الغد و هم يطلبون منى رزق غد ، يا محمد سميت نفسى معزا و مذلا و هم يطلبون العز من سواى . و يطلبون الحاجة من غيرى ، ياكلون رزقى و يشكرون غيرى » پس در عقب قصهء امت حزقيل امت محمد را گفت : -  وَ قاتِلُوا فِي سَبِيلِ اللَّهِ \r\n\r\n","description":"","footnote":"","page_name":" 650 ","page_number":660},
  {"content":"\r\n\r\nالآية . . . - شما چون ايشان مباشيد كه از مرگ مىبگريختند ، جنگ كنيد با دشمن دين و در راه خدا بكوشيد ، و در قتال دشمن از بيم مرگ به مگريزيد ، كه گريختن از مرگ شما را سود ندارد ، چنانك آن قوم را سود نداشت ،  « قُلْ لَنْ يَنْفَعَكُمُ الْفِرارُ إِنْ فَرَرْتُمْ مِنَ الْمَوْتِ . »  آورده‌اند كه سليمان صلّى اللَّه عليه و آله و سلم روزى نشسته بود و نديمى با وى ، ملك الموت در آمد و تيز در روى آن نديم مىنگريست ، پس چون بيرون شد آن نديم از سليمان پرسيد كه اين چه كس بود كه چنين تيز در من مىنگرست ؟ سليمان گفت - ملك الموت بود ، نديم بترسيد ، از وى درخواست كه باد را فرمايد تا وى را به زمين هندوستان برد سليمان باد را فرمان داد تا وى را به زمين هندوستان برد ، پس هم در ساعة ملك الموت باز آمد ، سليمان از وى پرسيد كه آن تيز نگرستن تو در آن نديم ما چه بود ؟ گفت عجب آمد مرا كه فرموده بودند تا جان وى همين ساعة در زمين هندوستان قبض كنم ، و مسافتى عظيم ميديدم ميان اين مرد و ميان آن زمين ، پس تعجب ميكردم تا خود چون بود اين حال ؟ و چنين افتاد كه ديدى !  وَ اعْلَمُوا أَنَّ اللَّهَ سَمِيعٌ عَلِيمٌ  الآية . . . - بدانيد كه اللَّه شنواست و دانا ، در شنوايى يكتا و در دانايى بىهمتا ، اگرش بخوانى شنود دعاء تو ، و رنه خوانى داند حال تو .\r\nيحكى عن بعضهم انه قال - كنت جائعا فقلت لبعض معارفي انى جائع ، فلم يفتح لى من قبله شيء ، فمضيت فوجدت درهما ملقى فى الطريق ، فرفعته فاذا هو مكتوب عليه ، أما كان اللَّه عالما بجوعك حتى قلت آنى جائع ؟\r\n\r\nالنوبة الثالثة\r\n- قوله تعالى :  حافِظُوا عَلَى الصَّلَواتِ  الآية . . . - به زبان اشارت محافظت اندر نماز آنست كه چون بنده به حضرت نماز در آيد ، بهيبت درآيد ، و چون بيرون شود بتعظيم بيرون شود ، و تا در نماز باشد به نعت ادب بود ، تن بر ظاهر خدمت داشته و دل در حقائق وصلت بسته ، و سر با روح مناجات آرام گرفته ، المصلى يناجى ربه . بو بكر شبلى رحمة اللَّه گفت - اگر مرا مخير كنند ميان آنك در نماز شوم يا در بهشت شوم ، آن بهشت برين نماز اختيار نكنم ، كه آن بهشت اگر چند ناز و نعمت است ، اين نماز راز ولى نعمت است ، آن نزهت گاه آب و گل است و اين تماشاگاه جان و دل است ، آن مرغ بريان است\r\n\r\n","description":"","footnote":"","page_name":" 651 ","page_number":661},
  {"content":"\r\n\r\nدر روضهء رضوان ، و ابن روح و ريحان در بستان جانان .\r\nتماشا را يكى بخرام در بستان آن جانان ببين در زير پاى خويش جان افشان آن جانان مصطفى صلّى اللَّه عليه و آله و سلم از هيچ مقام آن نشان نداد كه از نماز داد به آنچه گفت :\r\n« جعلت قرّة عينى فى الصلاة »\r\nروشنايى چشم من از ميان نواختها و نيكوئيها مشغولى بوى است و راز دارى با وى .\r\n اينك دل من تو در ميانش بنگر * تا هست بجز تو هيچ مقصود دگر ؟ \r\nمردى بود او را بو على سياه گفتندى ، يگانهء عصر خويش بود ، هر گه كسى در پيش وى رفتى ، گفتى ، مردىام فارغ شغلى ندارم ، روشنايى چشم من آنست كه از مردان راه وى كسى را بينم يا با كسى حديث وى ميكنم .\r\n با دل همه شب حديث تو ميگويم * بوى تو من از باد سحر ميجويم . \r\nعالم طريقت عبد اللَّه انصارى قدس اللَّه روحه گفت : الهى اى مهربان ، فريادرس ، عزيز آن كس ، كش با تو يك نفس . بادا نفسى كه درو نياميزد كس ، نفسى كه آن را حجاب نايد از پس ، رهى را آن يك نفس در دو جهان بس ، اى پيش از هر روز و جدا از هر كس ، رهى را درين سور هزار مطرب نه بس .\r\n حافِظُوا عَلَى الصَّلَواتِ  الآية . . . محافظت آنست كه شخص در مقام خدمت راست دارد و دل در مقام حرمت ، تا هم قيام ظاهر از روى صورت تمام بود ، هم قيام باطن از روى صفت بجاى بود . يكى در نماز امامى ميكرد خواست تا صف راست كند ، گفت استووا - هنوز اين سخن تمام نگفته بود كه بيفتاده بود و بيهوش شده ، پس گفتند او را كه چه رسيد ترا در آن حال ؟ گفت - نوديت فى سرى هل استويت لى قطّ - اول ركنى از اركان نماز نيت است و معنى - نيت - قصد دل است ، چون در نماز شود سه چيز اندر سه محل مىبايد تا ابتداء نماز وى بصفت شايستگى بود : - اندر دست اشارت ، و در زبان عبارت و در دل نيت ، چنانستى كه بنده در حال نيت ميگويد - درگاه مولى را قصد كردم و دنيا را با پس گذاشتم ، پس اگر انديشهء دنيا به نگذارد و دل فانماز نه پردازد هم در ركن اول دروغ زن بود . حسن بن على ع چون بدر مسجد رسيدى گفتى : -\r\n« الهى ضيفك ببابك سائلك\r\n\r\n","description":"","footnote":"","page_name":" 652 ","page_number":662},
  {"content":"\r\n\r\nببابك ، عبدك ببابك ، يا محسن قد اتاك المسيء ، و قد امرت المحسن منا ان يتجاوز عن المسىء ، فتجاوز قبيح ما عندى بجميل ما عندك يا كريم » .\r\nو آن دست برداشتن در نماز در حال تكبير اشارتست باضطرار و افتقار بنده و شكستگى وى به حضرت مولى ، چنانستى كه ميگويد - انا غريق فى بحر المعاصى ، فخذ بيدى . بار خدايا غريب مملكتم ، افتاده در چاه معصيتم ، غرق شده در درياى محنتم ، درد دارم و دارو نميدانم ، يا ميدانم و خوردن نميتوانم ، نه روى آنك نوميد شوم ، نه زهرهء آنك فراتر آيم .\r\n قد تحيرت فيك خذ بيدي * يا دليلا لمن تحيّر فيكا\r\nگر كافرم اى دوست مسلمانم كن * مهجور توام بخوان و درمانم كن\r\nگر در خور آن نيم كه رويت بينم * بارى بسر كوى تو قربانم كن \r\nگفته‌اند - اول كسى كه نماز بامداد كرد آدم بود ع . آن خواجهء خاكى ، آن بديع قدرت و صنيع فطرت و نسيج ارادت ، چون از آسمان به زمين آمد به آخر روز بود تا روشنايى روز ميديد ، لختى آرام داشت ، چون آفتاب نهان شد دل آدم معدن اندهان شد .\r\n شب آمد چو من سوگوار بغم * بجامه سياه و بچهره دژم \r\nآدم هرگز شب نديده و مقاساة تاريكى و اندوه نكشيده بود ، ناگاه آن ظلمت ديد كه به همه عالم برسيد ، و خود غريب و رنجور و از جفت خود مهجور ، در آن تاريكى كه آه كردى ، گه روى فراماه كردى ، گه قصد مناجات درگاه كردى .\r\n ذكر تو مرا مونس يارست بشب * وز ذكر توام هيچ نياسايد لب \r\nاصل همه غريبان آدم بود ، پيشين همه غمخواران آدم ، نخستين همه گريندگان آدم بود ، بنياد دوستى در عالم آدم نهاد ، آئين بيدارى شب آدم نهاد ، نوحه كردن از درد هجران و زاريدن به نيم شبان سنتى است كه آدم نهاد ، اندران شب گه نوحه كردى بزارى ، گه بناليدى از خوارى ، گه فرياد كردى ، گه بزارى دوست را ياد كردى .\r\n همه شب مردمان در خواب من بيدار چون باشم * غنوده هر كسى با يار من بى يار چون باشم \r\nآخر چون نسيم سحر عاشق وار نفس بر زد و لشكر صبح كمين بر گشاد ، و بانگ بر ظلمت شب زد ، جبرئيل آمد ببشارت كه يا آدم صبح آمد و صلح آمد ، نور آمد و سرور آمد ، روشنايى آمد و آشنايى آمد ، برخيز اى آدم ، و اندرين حال دو ركعت نماز\r\n\r\n","description":"","footnote":"","page_name":" 653 ","page_number":663},
  {"content":"\r\n\r\nكن ، يكى شكر گذشتن شب هجرت و فرقت را ، يكى شكر دميدن صبح دولت و وصلت را ! زبان حال ميگويد .\r\n وصل آمد و از بيم جدايى رستيم * با دلبر خود بكام دل بنشستيم \r\nو اول كسى كه نماز پيشين كرد ابراهيم خليل بود صلع ، آن گه كه او را ذبح فرزند فرمودند ، و در آن خواب او را نمودند ، ابراهيم خود را فرمانبردار كرده ، جان فرزند عزيز خود به حكم فرمان نثار كرده ، و ملك العرش بفضل خود ندا كرده ، و اسماعيل را فدا كرده ، آن ساعة آفتاب از زوال در گذشته بود مراد خليل تحقيق شد و خوابش تصديق شد ، خليل در نگرست چهار حال ديد در هر حال رفعتى و خلعتى يافتى ، خليل شكر را ميان به بست و به خدمت حضرت پيوست ، اين چهار ركعت نماز بگزارد شكر آن چهار خلعت را ، يكى شكر توفيق ، ديگر شكر تصديق ، سديگر شكر ندا ، چهارم شكر فدا .\r\nاول كسى كه نماز ديگر گزارد چهار ركعت يونس پيغامبر بود صلّى اللَّه عليه و آله و سلم : - آن بندهء نيك پسنديده در شكم ماهى و آن ماهى در شكم آن ديگر ماهى ، در قعر آن درياى عميق بفرياد آمده كه -  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ »  .\r\nاينجا نكتهء شنو : - يونس در شكم ماهى بزندان و مؤمن در شكم زمين ، در آن لحد بزندان ، مبارك باد آن مضجع ، خوش باد آن مرقد ، مصطفى ميگويد\r\n« القبر روضة من رياض الجنة »\r\nهر چند كه زندانست اما مؤمن را چون بستانست ، و در آن بسى روح و ريحان است . يونس در شكم ماهى در آن تاريكى و سياهى ، مؤمن در شكم زمين با نسيم انس و نور الهى ، يونس را جگر ماهى آينه گشته تا بصفاء آن حيوانات دريا و عجائب صور ايشان ميديد ، مؤمن را درى از بهشت بر لحد وى گشاده تا بنور الهى حوراء و عينا و طوبى و زلفى بود . يونس را فرج آمد ، و از فضل الهى وى را مدد آمد ، از آن زندان بصحراء جهان آمد . آن ساعت وقت نماز ديگر آمد ، يونس خود را ديد از چهار تاريكى رسته ، تاريكى زلت ، تاريكى شب ، تاريكى آب ، تاريكى شكم ماهى ، شكر گذاشتن اين چهار تاريكى را چهار ركعت نماز كرد . اشارت است به بندهء مؤمن كه چهار ظلمت در پيش دارد : ظلمت معصيت ، ظلمت لحد ، ظلمت قيامت ، ظلمت دوزخ ، چون اين چهار ركعت نماز بگزارد بهر ركعتى از يك ظلمت برهد .\r\n\r\n","description":"","footnote":"","page_name":" 654 ","page_number":664},
  {"content":"\r\n\r\nو اول كسى كه نماز شام كرد عيسى مطهّر بود شخص پاك سرشت پاك طينت پاك فطرت كه بى پدر در وجود آمد ، و در شكم مادر تورية و انجيل بر خواند ، و در گهواره سخن گفت . عجب آمد قومى را از اهل ضلالت ، گفتند : فرزند بى پدر متصور نيست ، حدوث ولد و وجود نسب بى دو آب متفرق جايز نيست . گفتند آنچه گفتند ، و رفتند در راه ضلالت چنانك رفتند ! و ثالث ثلاثة رقم كشيدند ، جبرئيل آمد كه يا عيسى قوم تو چنين گفتند ، زمين ميلرزد از گفت ايشان ، خالق زمين و آسمان پاك است از گفت ايشان ، آن ساعة وقت نماز شام بود ، عيسى برخاست و به خدمت شتافت ، و از اللَّه عفو و رحمت خواست ، سه ركعت نماز كرد : - بيك ركعت دعوى ربوبيت از خود دفع كرد ، كه تويى خداوند بزرگوار ، منم بندهء با جرم بسيار ، ديگر ركعت نفى الوهيت بود از مادر ، كه تويى خداى جبار و مادرم ترا پرستار ، سوم ركعت اقرار بود بوحدانيت كردگار ، يگانهء يكتاى نامدار .\r\nو اول كسى كه نماز خفتن كرد چهار ركعت موسى كليم بود ، نواختهء خالق بى عيب ، مخصوص تحفهء غيب ، مزدور شعيب ، چون اجلش با شعيب بسر آمد وز مدين بدر آمد ، قصد مسكن و انديشهء وطن خويش كرد ، چون منزل چند برفت شبى آمد . مرا در پيش - شبى كه دامن ظلمت در آفاق كشيده ، و بادى عاصف برخاسته ، و باران و رعد و برق در هم پيوسته ، گرگ در گله افتاده و عيالش را درد زه خاسته ، همه عالم از بهر وى بخروش آمده ، دريا به جوش آمده ، در آن شب همه آتشها در سنگ بمانده ، و در همه عالم يك چراغ بر افروخته ، موسى در آن حال فرو مانده ، گه مىخيزد و گه مىنشيند ، گه مىخزد و گه مىآرمد ، و گه مىگريزد ، گه مقبوض و گه مبسوط ، گه سر بر زانو نهاده ، گه روى بر خاك بزارى ، همى گويد :\r\n بهر كويى مرا تا كى دوانى ؟ * ز هر زهرى مرا تا كى چشانى ؟ \r\nآرى ! در شب افروز را نهنگ جان رباى در پيش نهادند ، و كعبهء وصل را باديهء مردم خوار منزل ساختند ، تا بى رنج كسى گنج نديد ، و بى غصه محنت كسى بروز دولت نرسيد . آخر نظرى كرد بجانب طور ، و بديد آن شعاع نور ، و بشنيد نداى خداى غفور ، كه  إِنِّي أَنَا اللَّهُ  موسى را چهار غم بود : غم عيال و فرزند و برادر و دشمن ، فرمان آمد - كه يا موسى غم مخور و اندوه مبر ، كه رهاننده از غمان و باز برندهء اندهان منم ، موسى برخاست اندر آن\r\n\r\n","description":"","footnote":"","page_name":" 655 ","page_number":665},
  {"content":"\r\n\r\nساعت و چهار ركعت نماز كرد ، شكر آن چهار نعمت را . اشارتست به بندهء مؤمن كه چون اين چهار ركعت نماز بگزارد به شرط وفا و صدق و صفا ، شغل عيال و فرزند وى كفايت كند ، و بر دشمن ظفر دهد و از غم و اندوهان برهاند .\r\n\r\nالنوبة الاولى\r\nقوله تعالى :  مَنْ ذَا الَّذِي يُقْرِضُ اللَّهَ  - كيست آنك خداى را وامى دهد ؟  قَرْضاً حَسَناً  وامى نيكو  فَيُضاعِفَهُ لَهُ  تا وى را آن وام توى بر توى كند  أَضْعافاً كَثِيرَةً  تويهاى فراوان  وَ اللَّهُ يَقْبِضُ وَ يَبْصُطُ  و اللَّه ميگيرد روزى ، بر كس كس تنگ مىكند ، و ميگشايد روزى ، بر كس كس فراخ مىكند ،  وَ إِلَيْهِ تُرْجَعُونَ  و با وى خواهند گردانيد شما را .\r\n أَ لَمْ تَرَ إِلَى الْمَلَإِ  - دانسته نه‌اى و نرسيد علم تو به آن گروه  مِنْ بَنِي إِسْرائِيلَ  از فرزندان يعقوب  مِنْ بَعْدِ مُوسى  از پس موسى  إِذْ قالُوا لِنَبِيٍّ لَهُمُ  كه پيغامبرى را گفتند از آن خويش  ابْعَثْ لَنا مَلِكاً  ما را پادشاهى انگيز از ميان ما  نُقاتِلْ فِي سَبِيلِ اللَّهِ  تا با وى بغزا شويم و در راه خدا كشتن كنيم ،  قالَ هَلْ عَسَيْتُمْ  گفت شما هيچ بر آنيد ؟  إِنْ كُتِبَ عَلَيْكُمُ الْقِتالُ  اگر بر شما نويسند غزا كردن و شما را به آن فرمايند  أَلَّا تُقاتِلُوا  كه جنگ نكنيد و باز نشينيد  قالُوا وَ ما لَنا  گفتند چيست و چه رسيد ما را  أَلَّا نُقاتِلَ فِي سَبِيلِ اللَّهِ  كه كشتن نكنيم در سبيل خدا و از بهر او ،  وَ قَدْ أُخْرِجْنا مِنْ دِيارِنا وَ أَبْنائِنا  و ما را بيرون كردند از سراهاى ما و جدا كردند از پسران ما ،  فَلَمَّا كُتِبَ عَلَيْهِمُ الْقِتالُ  چون بريشان نبشتند غزا كردن و ايشان را به آن فرمودند  تَوَلَّوْا  برگشتند از فرمان بردارى ،  إِلَّا قَلِيلًا مِنْهُمْ  مگر اندكى ازيشان\r\n\r\n","description":"","footnote":"","page_name":" 656 ","page_number":666},
  {"content":"\r\n\r\n وَ اللَّهُ عَلِيمٌ بِالظَّالِمِينَ  و اللَّه داناست بستم كاران .\r\n وَ قالَ لَهُمْ نَبِيُّهُمْ  - و گفت ايشان را پيغامبر ايشان ،  إِنَّ اللَّهَ قَدْ بَعَثَ لَكُمْ طالُوتَ مَلِكاً  اللَّه شما را طالوت بپادشاهى برانگيخت ،  قالُوا أَنَّى يَكُونُ لَهُ الْمُلْكُ عَلَيْنا  گفتند طالوت را بر ما ملك چون بود ؟ «  وَ نَحْنُ أَحَقُّ بِالْمُلْكِ مِنْهُ »  و ما سزاوارتريم بملك ازو ، كه او نه از سبط نبوت است نه از سبط ملك ،  وَ لَمْ يُؤْتَ سَعَةً مِنَ الْمالِ  و فراخى مال ندادند او را ،  قالَ  جواب داد پيغامبر ايشان را ، و گفت :  إِنَّ اللَّهَ اصْطَفاهُ عَلَيْكُمْ  اللَّه او را بر شما ملك را برگزيد  وَ زادَهُ بَسْطَةً فِي الْعِلْمِ وَ الْجِسْمِ  و وى را افزونى داد در دانش و در قد و بالا ،  وَ اللَّهُ يُؤْتِي مُلْكَهُ مَنْ يَشاءُ  و اللَّه ملك خويش او را دهد كه خود خواهد  وَ اللَّهُ واسِعٌ عَلِيمٌ  و خداى فراخ توانست و دانا .\r\n\r\nالنوبة الثانية\r\n- قوله تعالى :  مَنْ ذَا الَّذِي يُقْرِضُ اللَّهَ  - قرض نامى است هر كارى را كه بنده كند كه آن را جزا بود ، از اينجاست كه امية بن ابى الصلت گفت .\r\n لا تخلطن خبيثات بطيبة * و اخلع ثيابك منها و انج عريانا\r\nكل امرئ سوف يجزى قرضه حسنا * او سيئا و مدينا مثل ما دانا \r\nنيكى و بدى هر دو را قرض خوانند ، از بهر آنك هر دو را پاداش است ، و آنچه در آيت گفت :  قَرْضاً حَسَناً  دليل است كه قرضى بود نيك و قرضى بود بد .\r\nروى عن سفيان قال - لما نزل قوله تعالى  مَنْ جاءَ بِالْحَسَنَةِ فَلَهُ عَشْرُ أَمْثالِها  قال رسول اللَّه صلّى اللَّه عليه و آله و سلم « يا رب زد امتى » فنزل قوله  مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً  -\r\nگفت اول از آسمان اين آيت فرو آمد ، كه  مَنْ جاءَ بِالْحَسَنَةِ فَلَهُ عَشْرُ أَمْثالِها  هر نيكى كه بنده كند ده چندان پاداش وى دهيم رسول خدا\r\n\r\n","description":"","footnote":"","page_name":" 657 ","page_number":667},
  {"content":"\r\n\r\nگفت - يا رب بيفزاى امت مرا - پس اين آيت فرو آمد  مَنْ ذَا الَّذِي يُقْرِضُ اللَّهَ قَرْضاً حَسَناً  هر نيكى كه بنده كند آن را اضعاف مضاعف گردانيم ، و او را به آن ثواب فراوان دهيم . سدى گفت جايى كه اللَّه كثير گويد و تضعيف كند ، اندازهء آن جز اللَّه نداند از عظيمى و فراوانى كه بود . همانست كه گفت  وَ يُؤْتِ مِنْ لَدُنْهُ أَجْراً عَظِيماً  جاى ديگر گفت  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  .\r\nاهل معانى گفته‌اند - درين آيت اختصار است و اضمار ، يعنى - من ذا الذى يقرض عباد اللَّه فاضافه سبحانه الى نفسه تفضيلا و استعطافا - كما روى ان اللَّه تعالى يقول لعبده - استطعمتك فلم تطعمنى ، و استسقيتك فلم تسقنى ، و استكسيتك فلم تكسنى ، فيقول العبد - و كيف ذاك يا سيدى ؟ فيقول مر بك فلان الجائع و فلان العارى ، فلم تعط عليه من فضلك ، فلا منعتك اليوم من فضلى ، كما منعته - به اين قول معنى آيت آنست كه - كيست آنك بندگان خداى را وام دهد ؟ چون خواهند و حاجت دارند ؟ و معلوم مىشود از راه سنت كه وام دادن مه از صدقه است ، كه صدقه بمحتاج و غير محتاج رسد ، و وام جز محتاج از سر ضرورت نخواهد . ابو امامه روايت كرد از\r\nمصطفى صلّى اللَّه عليه و آله و سلم قال : - « رأيت على باب الجنة مكتوبا - القرض بثمانية عشر ، و الصدقة بعشر امثالها ، فقلت يا جبرئيل ما بال القرض اعظم اجرا ؟ قال لان صاحب القرض لا يأتيك الّا محتاجا ، و ربّما وقعت الصدقة فى غير اهلها - »\r\nو\r\nعن ابى هريره و ابن عباس قالا - قال رسول اللَّه صلّى اللَّه عليه و آله و سلم « من اقرض اخاه المسلم فله بكل درهم وزن احد و بثير و طور سيناء حسنات »\r\nو عن ابى الدرداء قال « لان اقرض دينارين ثم يرد ان . ثم اقرضهما احب الى من اتصدق بهما » و به حكم شرع قرض ديگرست و دين ديگر ، قرض نامؤجل است و دين مؤجل ، و شرط قرض آنست كه هيچ منفعت به هيچ وجه فرا سر آن ننشيند ، مثلا اگر زر قراضهء به قرض دهد ، به شرط آنك درست باز دهد ، باطل بود . پس اگر بطوع خود درست باز دهد رواست ، كه مصطفى صلّى اللَّه عليه و آله و سلم گفت :\r\n« خيركم احسنكم قضاء » .\r\n فَيُضاعِفَهُ لَهُ أَضْعافاً كَثِيرَةً  - ابن عامر و يعقوب « فيضعفه » خواند\r\n\r\n","description":"","footnote":"","page_name":" 658 ","page_number":668},
  {"content":"\r\n\r\nبه تشديد و نصب فا ، ابن كثير بتشديد خواند و رفع فا ، ديگران بالف خوانند و تخفيف و رفع فا ، مگر عاصم كه او بنصب فا خواند ، و تشديد در كثرت مه است و تمامتر ، كه تضعيف از باب تكثير است .\r\n وَ اللَّهُ يَقْبِضُ وَ يَبْصُطُ  - الاية . . . . همانست كه جاى ديگر گفت :  يَبْسُطُ الرِّزْقَ لِمَنْ يَشاءُ وَ يَقْدِرُ  يكى را فراخ روزى كند يكى را تنگ روزى ، همه بعلم و حكمت اوست ، همه بتقدير و قسمت اوست ، هر كس را چنانك صلاح ويست دهد ، و چنانك سزاى ويست رساند ، ابو ذر روايت كند از رسول خدا از جليل و جبار ، گفت عز جلاله\r\n« ان من عبادى من لا يصلح ايمانه الا الفقر و لو اغنيته لا فسده ذلك ، و انّ من عبادى من لا يصلح ايمانه الّا الغنى ، و لو افقرته لافسده ذلك ، ادبّر عبادى بعلمى انى بعبادى خبير بصير . »\r\nمعنى ديگر گفته‌اند .  وَ اللَّهُ يَقْبِضُ وَ يَبْصُطُ  - اللَّه صدقه مىفراستاند از بخشنده وانگه مىرساند بستاننده ، همانست كه جاى ديگر گفت  وَ يَأْخُذُ الصَّدَقاتِ  و درست است خبر از مصطفى صلّى اللَّه عليه و آله و سلم كه گفت\r\n« ما تصدق امرؤ مسلم بصدقة تمرة او لقمة الا قبضها اللَّه بيمينه فيربّيها فى كفه كما يربى احدكم فلوّه او فصيله حتى تصير مثل احد . »\r\nمفسران گفتند - آن روز كه اين آيت فرو آمد ، ابو الدحداح گفت يا رسول اللَّه - ان اللَّه يستقرضنا و هو غنى عن القرض -\r\nقال « نعم ، يريد ان يدخلكم به الجنة »\r\nگفت - يا رسول اللَّه خداوند عز و جل از ما قرض ميخواهد و او بى نياز از قرض - رسول گفت آرى ، به آن ميخواهد تا شما را در بهشت آرد . ابو الدحداح گفت من خداى را قرض مىدهم تو بايندانى بهشت ميكنى ؟ گفت - ميكنم بايندانى بهشت هر كس را كه صدقه دهد ، ابو الدحداح گفت و هم جفت من ام الدحداح با من در بهشت بود ؟ گفت آرى ، گفت و دختركانم همچنين ؟ گفت آرى ، پس دست رسول اللَّه صلّى اللَّه عليه و آله و سلم گرفت گفت - دو باغ دارم و بجز آن دو باغ چيزى ديگر ندارم ، و هر دو بخداى مىدهم ، رسول گفت - نه يكى خداى را و يكى معيشت تو و عيال ترا ، گفت يا رسول اللَّه ترا بر گواه ميگيرم كه آن يكى كه نيكوترست از ملك خويش بيرون كردم و بخداى دادم ، رسول گفت - لا جرم اللَّه تعالى بهشت ترا پاداش دهد ، ابو الدحداح رفت و با\r\n\r\n","description":"","footnote":"","page_name":" 659 ","page_number":669},
  {"content":"\r\n\r\nهم جفت خويش ام الدحداح اين قصه بگفت ، ام الدحداح گفت - ربحت بيعك ، بارك اللَّه لك فيما اشتريت . و ام الدحداح آن ساعة با دختركان خويش در آن بستان بودند كه تسليم كرده بودند ، دست در آستين آن كودكان و دهن ايشان ميكرد و خرما بيرون ميكرد و ميگفت اين نه آن شماست كه اين آن خداست . گويند در آن بستان ششصد بن خرما بود بار آور ، نيكو ، همه به آسانى و دل خوشى و خشنودى خداى را عز و جل در كار درويشان كرد ، تا در حق وى گفتند - كم من عذق رداح ، و واد فياح فى الجنة لابى الدحداح .\r\n أَ لَمْ تَرَ إِلَى الْمَلَإِ مِنْ بَنِي إِسْرائِيلَ  - كانه قال - الم ينته علمك الى خبر هؤلاء ؟ - و الملأ - هم الاشراف و الرؤساء ، كانهم الذين يملئون العين رواء قصّة آيت آنست كه بعد از موسى بروزگار ، كفار بنى اسرائيل بر مؤمنان ايشان مستولى شدند و قهرها راندند برايشان ، بعضى را بكشتند و بعضى را به بردگى بردند و قومى را از ديار و اوطان خويش بيفكندند ، روزگارى درين بلاء عظيم بودند و ايشان را پادشاهى نه ، كه با دشمن جنگ كردى ، و مقام دشمن ميان مصر و فلسطين بود در ساحل بحر روم ، و قوم جالوت بودند از بقاياء عاد ، جبابرهء روزگار خويش ، با بالاهاى عظيم و قوتهاى سخت ، و در ميان بنى اسرائيل نه پيغامبرى بود و نه پادشاهى كه آن دشمنان را ازيشان بازداشتى ، دعا كردند تا اللَّه تعالى بايشان اشمويل پيغامبر فرستاد ، در عربيت نام وى اسماعيل بود . و نام مادر وى حنه ، از نژاد هارون بن عمران ، بود ، برادر موسى عليه السّلام ، بنى اسرائيل آمدند و اشمويل را گفتند «  ابْعَثْ لَنا مَلِكاً نُقاتِلْ فِي سَبِيلِ اللَّهِ »  بر انگيز ما را پادشاهى تا با وى جنگ كنيم با اين قوم جالوت كه بر ما مستولى شده‌اند و تباه كارى ميكنند ، اشمويل گفت « هل عسيتم » بكسر سين قراءت نافع است و لغت قومى از عرب ، ديگران بفتح سين خوانند  هَلْ عَسَيْتُمْ  خوانند ، و هى اللّغة الفصحى ، اشمويل گفتا - هيچ بر آن ايد كه اگر اينچ مىخواهيد ، بر شما نويسند و فرض كنند ، شما بجاى نياريد و از آن باز نشينيد ؟ ايشان گفتند و چرا باز نشينيم و جنگ نكنيم با دشمن كه ما را از\r\n\r\n","description":"","footnote":"","page_name":" 660 ","page_number":670},
  {"content":"\r\n\r\nسرايهاى خويش بيرون كردند و از خان و مان و پسران جدا كردند ؟\r\nرب العالمين گفت :  فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ  - چون بر ايشان نوشتند قتال كه خود مىخواستند ، بجاى نياوردند و بر گشتند مگر اندكى ، و آن اندك آنست كه گفت  فَشَرِبُوا مِنْهُ إِلَّا قَلِيلًا مِنْهُمْ  . مقاتل گفت - كتب - در قرآن بر چهار وجه است : يكى بمعنى فرض چنانك اينجا گفت :  فَلَمَّا كُتِبَ عَلَيْهِمُ الْقِتالُ  اى فرض ، و هم درين سورة گفت  كُتِبَ عَلَيْكُمُ الصِّيامُ   كُتِبَ عَلَيْكُمُ الْقِتالُ  اى فرض . وجه دوم بمعنى قضيت است چنانك در سورة آل عمران گفت  لَبَرَزَ الَّذِينَ كُتِبَ عَلَيْهِمُ الْقَتْلُ  اى قضى عليهم ، و در سورة التوبة گفت ،  لَنْ يُصِيبَنا إِلَّا ما كَتَبَ اللَّهُ لَنا  اى ما قضى اللَّه لنا . و در سورة الحج گفت  كُتِبَ عَلَيْهِ أَنَّهُ مَنْ تَوَلَّاهُ  اى قضى عليه . و در سورة المجادلة گفت  كَتَبَ اللَّهُ لَأَغْلِبَنَّ  اى قضى اللَّه . وجه سوم بمعنى امر است ، چنانك  ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ  اى - اللَّه امركم . وجه چهارم بمعنى جعل است ، كقوله  كَتَبَ فِي قُلُوبِهِمُ الْإِيمانَ ،  اى جعل ، و كقوله  فَسَأَكْتُبُها لِلَّذِينَ يَتَّقُونَ  اى فسأجعلها . پس اشمويل پيغامبر ايشان را گفت اللَّه شما را طالوت بن قيس بپادشاهى برانگيخت .\r\nو ذلك قوله :  وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً  - طالوت مردى بود از فرزندان يعقوب از سبط ابن يامين خروانى كردى و آب فروشى ، چنين آورده‌اند كه - كان ايّابا - و ايّاب آب فروش بود ، و در سبط ابن يامين نه نبوت بود و نه ملك ، كه در فرزندان يعقوب نبوت در سبط لاوى بود و لاوى جدّ موسى بود ، و ملك در سبط يهودا بود ، و داود از سبط وى بود ، و طالوت نه ازين بود نه از آن  قالُوا أَنَّى يَكُونُ لَهُ الْمُلْكُ عَلَيْنا  - ايشان گفتند ، طالوت را بر ما پادشاهى چون بود ؟ كه او مردى درويش است ، مال ندارد و نيز نه از سبط نبوت است ، نه از سبط ملك - اشمويل گفت شما چه پنداريد ؟ كه آنچه اللَّه داند شما ندانيد ، خداى وى را بر شما برگزيد و وى را فزونى داد در علم و هم در جسم ، عالم وقت خويش بود\r\n\r\n","description":"","footnote":"","page_name":" 661 ","page_number":671},
  {"content":"\r\n\r\nو در بنى اسرائيل كس از و عالمتر نبود ، و نيز با جمال بود و با قد و بالا : قيل سمّى طالوت لطوله ، رب العالمين باز نمود كه مرد تمام بالا دشمن را در هيبت افكند و باز شكند ، و باز نمود كه ملك نه بوراثت است و نه بمال ، بل كه عطاء ربانى است و فضل الهى ، آن را دهد كه خود خواهد  وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ  - اللَّه دارنده است و داننده ، همه را روزى ميدهد از خزينهء فراخ بى مؤنت ، چنانك همه را بيافريد بقدرت فراخ بى حيلت ، بيامرزد فردا بكرم فراخ بى وسيلت ، واسع اوست كه برسد بهر چيز بعلم و بهر كار به حكم و بهر بهره به قسم ، عليم اوست كه ناآموخته داناست و بدانش بى هماناست و در آموزندهء هر داناست .\r\n\r\nالنوبة الثالثة\r\n- قوله تعالى : -  مَنْ ذَا الَّذِي يُقْرِضُ اللَّهَ قَرْضاً حَسَناً  - خداوند كريم ، نامبردار عظيم ، مهربان نوازندهء بخشندهء دارنده ، جلت احديته و تقدست صمديته ، در اين آيت بندگان را مىنوازد هم توانگران را و هم درويشان را ، توانگران را مىنوازد ، كه ازيشان قرض ميخواهد و قرض از دوستان خواهند . يحيى معاذ گفت - عجبت ممّن يبقى له مال و رب العرش استقرضه . و\r\nفى الخبر الصحيح - ينزل اللَّه عز و جل ، فيقول من يدعونى فاجيبه ؟ ثم يبسط يديه ، فيقول من يقرض غير عدوم و لا ظلوم ؟\r\n- چه دانى تو ؟ كه اين قرض خواستن چه كرامت و چه نثار است ! نثارى كه بر روى جان گويى نگارست ، و درخت سرور از وى ببارست ، و ديدهء طرب بوى بيدارست . ميگويد كيست او كه قرض دهد به او كه ظالم نيست تا به برد و درويش نيست كه از باز دادن درماند ، و آن كس كه قدر اين خطاب شناسد ، فضل از مال جان و دل در پيش نهد گويد :\r\n جز با تو بجان و دل تكلف نكنم * دل ملك تو شد درو تصرف نكنم\r\nگر جان باشارتى بخواهى ز رهى * در حال فرستم و توقف نكنم \r\nروزى على مرتضى ع در خانه شد ، حسن و حسين پيش فاطمه زهرا مىگريستند ، على گفت يا فاطمه چه بودست اين روشنايى چشم و ميوهء دل و سرور جان ما را كه ميگريند ؟ فاطمه گفت - يا على مانا كه گرسنه‌اند ، كه يك روز گذشت تا هيچ چيز نخورده‌اند . و ديگى بر سر آتش نهاده بود على گفت - آن چيست كه در ديگست ؟\r\n\r\n","description":"","footnote":"","page_name":" 662 ","page_number":672},
  {"content":"\r\n\r\nفاطمه گفت - در ديگ هيچ چيز نيست مگر آب تهى ، دل خوشى اين فرزندان را بر سر آتش نهادم ، تا پندارند كه چيزى مىپرم ، على ع دلتنگ شد عبايى نهاده بود برگرفت و به بازار برد و بشش درم بفروخت و طعامى خريد ، ناگاه سائلى آواز داد كه « من يقرض اللَّه يجده مليّا وفيّا » على ع آنچه داشت بوى داد ، باز آمد و با فاطمه بگفت . فاطمه گفت :\r\nوفقت يا ابا الحسن و لم تزل فى خير\r\n- نوشت باد يا ابا الحسن كه توفيق يافتى و نيكو چيزى كردى ، و تو خود هميشه با خبر بودهء و با توفيق ، على بازگشت تا به مسجد رسول شود و نماز كند ، اعرابيى را ديد كه شترى ميفروخت ، گفت - يا ابا الحسن اين شتر را ميفروشم بخر ، على گفت نتوانم كه بهاى آن ندارم ، اعرابى گفت به تو فروختم تا وقتى كه غنيمتى در رسد يا عطائى از بيت المال به تو درآيد ، على آن شتر به شصت درم بخريد و فرا پيش كرد ، اعرابى ديگر پيش وى درآمد ، گفت يا على اين شتر به من فروشى گفت فروشم ، گفت به چند ؟\r\nگفت ، بچندانك خواهى ، گفت به صد و بيست درم خريدم ، على گفت فروختم ، صد و بيست درم پذيرفت از وى ، و به خانه باز شد ، با فاطمه گفت كه ازين شصت درم با بهاى شتر دهم به اعرابى و شصت درم خود به كار بريم ، بيرون رفت بطلب اعرابى ، مصطفى را ديد گفت - يا على تا كجا ؟ على قصهء خويش باز گفت ، رسول خدا شادى نمود و او را بشارت داد و تهنيت كرد ، گفت يا على آن اعرابى نبود ، آن جبرئيل بود كه فروخت ، و ميكائيل بود كه خريد ، و آن شتر ناقهء بود از ناقه‌هاى بهشت ، اين آن قرض بود كه تو باللّه دادى و درويش را به آن بنواختى ، و قد قال اللَّه عز و جل  مَنْ ذَا الَّذِي يُقْرِضُ اللَّهَ قَرْضاً حَسَناً  اما نواخت درويشان درين آيت آنست كه اللَّه قرض ميخواهد ، از بهر ايشان ميخواهد و تا عزيزى نباشد از بهر وى قرض نكند ، و نواخت درويش تمامتر و رتبت وى بالاتر از نواخت توانگر ، از بهر آنك قرض خواستن هر چند كه بغالب احوال از دوستان خواهند ، اما افتد بوقت ضرورت كه نه از دوست خواهند ، و آن كس را كه از بهر وى خواهند جز دوست و جز عزيز نباشد ، نه بينى كه مصطفى صلّى اللَّه عليه و آله و سلم در حال ضرورت قرض خواست از جهودى ، و درع خود بنزديك وى برهن نهاد ، تا جو پارهء ستد قوت عيال را .\r\nبنگر كه از كه خواست و بنگر كه كرا خواست ! هر چند كه اين نادر افتد ، و اغلب\r\n\r\n","description":"","footnote":"","page_name":" 663 ","page_number":673},
  {"content":"\r\n\r\nآنست كه قرض از دوستان خواهند ، و روى فرا آشنايان كنند ، چندين جايگه در قرآن رب العالمين خطاب مىكند با آشنايان و مؤمنان  أَقْرَضُوا اللَّهَ قَرْضاً حَسَناً  ،  وَ أَقْرَضْتُمُ اللَّهَ قَرْضاً حَسَناً ،   إِنْ تُقْرِضُوا اللَّهَ قَرْضاً حَسَناً  با هر يكى - حسن - بگفت تا بدانى كه آنچه به اللَّه دهند پاك بايد و حلال و نيكو ، ان اللَّه تعالى طيّب لا يقبل الّا الطيب ، و گفته‌اند قرض حسن - آن بود كه در آن گوش بپاداش ندارى و در جست عوض آن نباشى و آنچه كنى استحقاق جلال حق را كنى ، نه يافت مزد خود را .\r\nآورده‌اند - كه فرداى قيامت رب العزة با بنده‌اى عتاب كند كه صحيفهء او پر حسنات بود ، گويد طاعاتك لرغبتك فى الجنة و تركك المعاصى لرهبتك من النار ، فاىّ طاعة فعلتها لى ؟\r\n سهر العيون لغير وجهك ضائع * و بكاؤهن لغير فقدك باطل\r\nمن كان يعمل للجنان فاننى * من حبّ وصلك طول عمرى عامل \r\nپير طريقت گفت : - من چه دانستم كه پاداش بر روى مهر تاش است ، من پنداشتم مهينهء خلعت پاداش است ، من چه دانستم كه مزدورست ، او كه بهشت باقى او را حظ است ، و عارف اوست كه در آرزوى يك لحظه است .\r\n وَ اللَّهُ يَقْبِضُ وَ يَبْصُطُ  - قبض و بسط در يد خداست ، كار او دارد و حكم او راست ، يكى را دل از شناخت خود در بند دارد ، يكى را در انس با خود بر وى گشايد ، يكى در مضيق خوف حيران ، يكى در ميدان رجا شادمان ، يكى از قهر قبض وى هراسان ، يكى بر بسط وى نازان ، يكى بفعل خود نگرد در زندان قبض بماند ، يكى بفضل حق نگرد بر بساط طرب آرام گيرد . همانست كه پير طريقت گفت : الهى گهى به خود نگرم گويم از من زارتر كيست ؟ گهى به تو نگرم گويم از من بزرگوارتر كيست ؟ !\r\n گاهى كه بطينت خود افتد نظرم * گويم كه من از هر چه بعالم بترم\r\nچون از صفت خويشتن اندر گذرم * از عرش همى بخويشتن در نگرم \r\n\r\nالنوبة الاولى\r\n- قوله تعالى :  وَ قالَ لَهُمْ نَبِيُّهُمْ  - پيغامبر ايشان ايشان را\r\n\r\n","description":"","footnote":"","page_name":" 664 ","page_number":674},
  {"content":"\r\n\r\nگفت  إِنَّ آيَةَ مُلْكِهِ  نشان ملك او بر شما  أَنْ يَأْتِيَكُمُ التَّابُوتُ  آنست كه تابوت آيد بشما ،  فِيهِ سَكِينَةٌ مِنْ رَبِّكُمْ  در آن تابوت سكينة از خداوند شما ،  وَ بَقِيَّةٌ مِمَّا تَرَكَ آلُ مُوسى وَ آلُ هارُونَ  چيزى كه مانده از آنچه از آل موسى و از آل هارون باز ماند  تَحْمِلُهُ الْمَلائِكَةُ  فريشتگان آن را بردارند و آرند ،  إِنَّ فِي ذلِكَ لَآيَةً لَكُمْ  در آن نشانيست شما را كه ملك طالوت باذن خداست و رضا و اصطفاء او ،  إِنْ كُنْتُمْ مُؤْمِنِينَ 248  اگر گرويدگانيد ، دانيد كه چنين است .\r\n فَلَمَّا فَصَلَ طالُوتُ بِالْجُنُودِ  - چون گسسته گشت طالوت و سپاه از شهر و بهامون آمدند ،  قالَ إِنَّ اللَّهَ مُبْتَلِيكُمْ بِنَهَرٍ  طالوت گفت اللَّه شما را بخواهد آزمود بجويى ،  فَمَنْ شَرِبَ مِنْهُ فَلَيْسَ مِنِّي  هر كه از آن بياشامد نه از من است  وَ مَنْ لَمْ يَطْعَمْهُ فَإِنَّهُ مِنِّي  و هر كه از آن نچشد از منست  إِلَّا مَنِ اغْتَرَفَ غُرْفَةً بِيَدِهِ  مگر آن كس كه بدست خود يك غرفه بر كشد ،  فَشَرِبُوا مِنْهُ  چون به آن جوى رسيدند از آن بياشاميدند  إِلَّا قَلِيلًا مِنْهُمْ  مگر اندكى ازيشان ،  فَلَمَّا جاوَزَهُ هُوَ  چون بر آن جوى بگذشت او  وَ الَّذِينَ آمَنُوا مَعَهُ  و ايشان كه بگرويدند با وى ،  قالُوا لا طاقَةَ لَنَا الْيَوْمَ بِجالُوتَ وَ جُنُودِهِ  گفتند ما را امروز كاوستن نيست با جالوت و سپاههاى وى ،  قالَ الَّذِينَ يَظُنُّونَ أَنَّهُمْ مُلاقُوا اللَّهِ  گفتند ايشان كه بى گمان بودند برستخيز و بديدار خداى  كَمْ مِنْ فِئَةٍ قَلِيلَةٍ  بسا سپاه اندك  غَلَبَتْ فِئَةً كَثِيرَةً بِإِذْنِ اللَّهِ  كه باز شكستند سپاه فراوان را باذن و يارى خداى ،  وَ اللَّهُ مَعَ الصَّابِرِينَ  و اللَّه با شكيبايانست به يارى .\r\n وَ لَمَّا بَرَزُوا لِجالُوتَ وَ جُنُودِهِ  - و چون بيرون آمدند به روى جالوت\r\n\r\n","description":"","footnote":"","page_name":" 665 ","page_number":675},
  {"content":"\r\n\r\nو سپاه او  قالُوا رَبَّنا أَفْرِغْ عَلَيْنا صَبْراً  گفتند خداوند ما بر ما فراخ فرو ريز شكيبايى ،  وَ ثَبِّتْ أَقْدامَنا  و قدمهاى ما درواخ دار پيش دشمن ،  وَ انْصُرْنا عَلَى الْقَوْمِ الْكافِرِينَ  و يارى ده ما را بر گروه ناگرويدگان .\r\n فَهَزَمُوهُمْ بِإِذْنِ اللَّهِ  - طالوت بالشكر خويش بشكستند جالوت و سپاه وى را بتوفيق و خواست اللَّه ،  وَ قَتَلَ داوُدُ جالُوتَ  و داود جالوت را بكشت ،  وَ آتاهُ اللَّهُ الْمُلْكَ وَ الْحِكْمَةَ  و اللَّه داود را پادشاهى داد و پيغامبرى و دانش ،  وَ عَلَّمَهُ مِمَّا يَشاءُ  و در وى آموخت آنچه ندانست ،  وَ لَوْ لا دَفْعُ اللَّهِ النَّاسَ  و گر نه باز داشت اللَّه بودى از مردمان  بَعْضَهُمْ بِبَعْضٍ  از بعضى ببعضى  لَفَسَدَتِ الْأَرْضُ  زمين بيران گشتى و جهان تباه شدى ،  وَ لكِنَّ اللَّهَ ذُو فَضْلٍ عَلَى الْعالَمِينَ 251  لكن اللَّه با فضل است و با نواخت و نيكو كارى بر جهانيان .\r\n تِلْكَ آياتُ اللَّهِ  - اين سخنان خداى است ،  نَتْلُوها عَلَيْكَ بِالْحَقِّ  مىخوانيم آن بر تو بسزا و راستى ،  وَ إِنَّكَ لَمِنَ الْمُرْسَلِينَ  و تو از فرستادگانى بكافّهء خلق .\r\n\r\nالنوبة الثانية\r\n- قوله تعالى :  قالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ التَّابُوتُ  الآية . . . . - مفسران گفتند ، اصل اين تابوت آنست كه اللَّه تعالى به آدم ع فرو فرستاد و در آن صورت پيغامبران بود ، از فرزندان وى ، و بعدد هر پيغامبرى خانهء بود در آن ، و آخرترين همه خانهء پيغامبر آخر الزمان بود خاتم النبيين ، و رسول رب العالمين خانهء از ياقوت سرخ و آساى پيغامبر ، محمد صلّى اللَّه عليه و آله و سلم اينجا به صورت نماز گزاران ايستاده و بر راست وى مردى كهل ايستاده ، بر جاى پيشانى وى نبشته - هذا اول من يتبعه من امته ابو بكر - و بر چپ وى عمر خطاب ايستاده ، بر جاى پيشانى وى نبشته - لا تأخذه فى اللَّه لومة لائم - و از پس وى ذو النورين بر پيشانى وى نبشته ، بارّة من البررة ، و در\r\n\r\n","description":"","footnote":"","page_name":" 666 ","page_number":676},
  {"content":"\r\n\r\nپيش وى على بن ابى طالب عليه السّلام شمشير حمايل كرده و بر پيشانى مبارك وى نبشته - هذا اخوه و ابن عمه ، و پيرامن وى اعمام و خلفا و نقبا و لشكرى عظيم از مهاجر و انصار در ايستاده ، و اندازهء تابوت - سه گز بود در دو گز ، از چوب شمشاد زراندود كرده ، و به نزديك آدم مىبود تا آدم از دنيا بيرون مىشد به شيث داد و پس از وى فرزند به فرزند ميداد و به آن وصيت ميكرد . تا بروزگار ابراهيم ع ، ابراهيم بمهينه فرزند داد : اسماعيل و اسماعيل بپسر خويش قيدار سپرد ، فرزندان اسحاق با وى بخصومت آمدند ، گفتند - نور محمد صلّى اللَّه عليه و آله و سلم با شماست ، تابوت بايد كه با ما بود ، قيدار سر وازد ، امتناع نمود ، پس برخاست و به كنعان شد پيش يعقوب ع ، و آن تابوت با وى ، يعقوب در قيدار نگرست ، گفت چه رسيد ترا اى قيدار كه رويت زرد مىبينم و قوت ساقط ؟ گفت نور محمد صلّى اللَّه عليه و آله و سلم از پشت من نقل كرده‌اند ، يعقوب گفت ، بدختران اسحاق ؟ گفت نه كه در عرب به غاضره جرهمى . يعقوب گفت « بخ بخ ، نيك آمد » اللَّه خواست و حكم كرد كه نور محمد جز در عربيات طاهرات ننهد ، يا قيدار بشارت باد ترا كه امشب پسرى آمد . قيدار گفت چه دانستى و از كجا گفتى ؟ تو در زمين شام و غاضره در زمين حرم ! گفت از آن بدانستم كه امشب درهاى آسمان ديدم كه بر گشادند و فريشتگان گروه گروه از آسمان به زير مىآمدند و نورى عظيم ميان آسمان و زمين ظاهر شده ، دانستم كه آن نور محمد است ، قيدار برگشت بسوى زمين حرم تا با اهل خويش شود ، و آن تابوت بنزديك يعقوب بگذاشت . پس ميان بنى اسرائيل مىبود تا بروزگار موسى ع ، پس موسى بوقت مرگ آن را پيش يوشع بن النون بنهاد به بريه ، بريه نام جايگاهيست ، پس چون در بنى اسرائيل تفرق افتاد و قومى نافرمان شدند و بر پيغامبران جفا كردند و عصيان آوردند ، رب العزة دشمن را بر ايشان مسلط كرد ، ازين عمالقه و جبابرة از بقاياء قوم عاد تا بر ايشان تاختن آوردند ، لختى را بكشتند و لختى را به بردگى ببردند ، و آن تابوت از ميان ايشان برداشتند و به زمين خويش بناحيهء فلسطين بردند و در چاه طهارت جاى نهادند ، هر كس ازيشان كه در آن چاه براز كردى ، علت بواسير و قولنج پديد آمدى وى را ، پس بجاى آوردند كه اين علت از جهت آن تابوت است كه در چاه نهاده‌اند ، بيرون آوردند و بر گردون نهادند\r\n\r\n","description":"","footnote":"","page_name":" 667 ","page_number":677},
  {"content":"\r\n\r\nو گردون در گاو بستند و گاو را از زمين خويش براندند بسوى بنى اسرائيل ، اللَّه تعالى فريشتگان را بفرستاد تا آن تابوت برداشتند و بخانهء طالوت بردند ، بنو اسرائيل چون تابوت بخانهء و يافتند ، بدانستند كه ملك او بحقّ است .\r\nاينست كه رب العالمين گفت :  وَ قالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ - التَّابُوتُ  پيغامبر ايشان اشماويل گفت ، نشان آنك ملك طالوت حق است آنست كه آن تابوت سكون و آرام دل شما به آنست ، و امن شما در آن بسته بشما باز ايد ، اينست كه قتاده و كلبى گفتند در معنى سكينه - كه سكينه باديست كه صورت دارد ، سر وى چون سر گربه و دو پردازد ، بنو اسرائيل هر گه كه غزا كردندى ، آن تابوت در پيش صف خويش بنهادنديد ، چون وقت نصرت بودى ، سكينهء از آن تابوت بانگ زدى بر دشمن ، دشمنان از آن بانك فزع گرفتنديد ، و بهزيمت شدنديد . و گفته‌اند كه در آن تابوت جامه و كلاه و عصاء موسى بود و جامه و عصاء هارون و پاره از من كه در تيه بريشان مىباريد ، و رضراض الواح تورية كه موسى شكسته بود ، آن گه كه الواح بر زمين زد ، و طشت كه دلهاى پيغامبران در آن شسته‌اند و اكنون ميگويند - آن تابوت در درياى طبريه پنهانست . قال ابن عباس - ان التابوت و عصاء موسى فى بحيرة الطبريه ، و انهما يخرجان قبل يوم القيمة .\r\n فَلَمَّا فَصَلَ طالُوتُ بِالْجُنُودِ  الآية . . . - چون بيرون شد طالوت از شهر بيت المقدس و سپاه وى هشتاد هزار مرد جوان جنگى فارغ ، كه هيچ شغل و هيچكس به هيچ حق دامن ايشان ناگرفته ، همه جنگ را ساخته و كار آن پرداخته ، بيرون آمدند بروز گرما ، و ميان ايشان و ميان دشمن آب نايافت ، مگر در آن يك نهر اردن و فلسطين .\r\n قالَ إِنَّ اللَّهَ مُبْتَلِيكُمْ بِنَهَرٍ  - طالوت گفت اللَّه شما را بخواهد آزمود به آن جوى ، يعنى تا وا شما نمايد كه از شما كه مطيع تر و اللَّه خود به آن داناتر .\r\n فَمَنْ شَرِبَ مِنْهُ فَلَيْسَ مِنِّي  - اى ليس معى على عدوى ، كه تشنه آنجا\r\n\r\n","description":"","footnote":"","page_name":" 668 ","page_number":678},
  {"content":"\r\n\r\nرسيد ، هر كه از آن بياشامد نه از منست ، يعنى نه با منست بر دشمن من و جنگ كردن با وى .  وَ مَنْ لَمْ يَطْعَمْهُ  - اى لم يشربه ، طعم اينجا بمعنى شرب است ، چنانك آنجا گفت  جُناحٌ فِيما طَعِمُوا  اى شربوا ، و هر كه از آن نچشد ، او از منست يعنى با منست بر دشمن ، پس رب العالمين در آن استثنا آورد ، لختى فا بيرون كرد .\r\nگفت :  إِلَّا مَنِ اغْتَرَفَ غُرْفَةً  - بفتح غين قراءة ابن كثير و نافع و ابو عمرو است ، و بضم غين قراءة باقى ، بضم اسم است و بفتح مصدر ، بضم پرى دست است و بفتح بر كشيدن آن يك بار ، پس چون به آن جوى رسيدند ، روز گرم بود و ايشان سخت تشنه ، در آب افتادند و دهن بر آب نهادند و فرمانرا خلاف كردند ، مگر اندكى ازيشان ، و آن اندك سيصد و سيزده بودند ، عدد مرسلان از انبياء و عدد مجاهدان روز بدر . براء عازب گفت : -\r\nقال لنا رسول اللَّه صلّى اللَّه عليه و آله و سلم يوم بدر « انتم اليوم على عدد اصحاب طالوت حين عبروا النهر »\r\nرب العالمين آن اندك را قوت دل داد و آرام جان و ايمان تمام ، و آن غرفهء ايشان را كفايت ، بجوى باز گذشتند و با طالوت بجنگ شدند ، و آن قوم ديگر كه فرمانرا خلاف كردند ، لبهاشان سياه شد و تشنگى بريشان زور كرد ، هر چند كه بيش آشاميدند تشنه تر بودند ، هم در كنار جوى بماندند ، و بقتال دشمن و فتح نرسيدند و گفتند  لا طاقَةَ لَنَا الْيَوْمَ بِجالُوتَ وَ جُنُودِهِ  و اصحاب غرفه ميگفتند از مؤمنان و خداى پرستان و فرمان برداران ،  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  اى بعون اللَّه و نصرته  وَ اللَّهُ مَعَ - الصَّابِرِينَ  - بالنصرة و التأييد و القوة .\r\n وَ لَمَّا بَرَزُوا لِجالُوتَ وَ جُنُودِهِ  - چون طالوت چهار لشكر بساخت تا بقتال جالوت بيرون رود ، اشماويل پيغامبر درعى بوى داد و گفت - اللَّه تعالى بانگيزد از اصحاب تو مردى كه جالوت بدست وى كشته شود ، و نشان اين مرد آنست كه اين درع به بالاى وى راست آيد ، نه بيفزايد نه بكاهد ، چون به تو رسد آن مرد ، با وى عهد و پيمان بند كه يك نيمهء ملك خويش و يك نيمهء مال بوى دهى ،\r\n\r\n","description":"","footnote":"","page_name":" 669 ","page_number":679},
  {"content":"\r\n\r\nو داود پيغامبر آن گه كودكى بود ، شبانى ميكرد پدر خود را ايشا ، و كهينهء پسران بود ، هفتم هفت پسر بود ، و قوتى عظيم داشت ، كه وقتى شير را بگرفت بنزديك گلهء خويش ، و به دو دست زير و زبر لب او بگرفت و تا بدنبال وى از هم بردريد ، خبر بوى رسيد كه طالوت بيرون شد بقتال جالوت ، گوسپندان بگذاشت و بيامد تا مطالعهء برادران كند كه در لشكر طالوت بودند ، به راه در كى مىشد سنگى با وى بآواز آمد كه - يا داود خذنى ، فانا الذى اقتل جالوت الجبار - داود آن سنگ بر گرفت و در توبرهء خويش نهاد و با خود ميداشت تا بر طالوت رسيد ، گفت - يا طالوت انا قاتل جالوت باذن اللَّه عز و جل ، من جالوت را كشتم بتوفيق و خواست اللَّه . طالوت را عجب آمد اين سخن از وى ، كه داود مردى كوتاه بالا بود ، زرد رنگ چون بيماران بهيئت عاجزان و آساى درويشان ، داود گفت : - اگر من او را بكشم نيمهء ملك و مال خود به من دهى ؟\r\nطالوت گفت آرى دهم ، و دختر خويش نيز در حكم تو كنم ، اما نشان راستى تو آنست كه اين درع درپوشى ، كه اشمويل به من داد و گفت قاتل جالوت اوست كه اين درع به بالاى وى راست بيايد . داود آن درع در پوشيد و به بالاى وى راست آمد . طالوت بدانست كه جالوت بدست وى كشته شود ، رفتند وصف بر كشيدند و داود برابر جالوت بايستاد و نزديك در شد ، جالوت گفت چه آورد ترا اى شقى بنزديك من ؟ داود گفت بدان آمدم تا ترا بكشم ، جالوت را از وى عجب آمد اين سخن ، گفت - اى عاجز تو مرا چون كشى ؟ اگر خيو خود بر تو افكنم ترا غرق كند ، و اگر سنان رمح خود به تو باز نهم ترا پست كنم ، اينك هشتصد رطل سنان رمح منست . داود گفت من ترا خواهم كشت ، تو آنچه خواهى ميگوى . آن گه سنگ كه داشت در مقلاع نهاد و بانداخت ، رب العزة جل جلاله باد را به يارى وى فرستاد تا سنگ در هوا بسه پاره شد ، يكپاره از آن بر وى جالوت رسيد بر دامن مغفر وى . و بر پيشانى او جوهرى بود ، ياقوت سرخ كه مىدرخشيد ، آن سنگ ياقوت را و سر او را گذاره كرد و از سر او بيرون گذشت .\r\nجالوت بيفتاد و لشكر وى هزيمت گرفت ، مسلمانان بر پى ايشان افتادند ، تا سى هزار ازيشان كشته شدند و عدد ايشان هفتاد هزار بود . عمالقه از بقاياء قوم عاد ، عبدهء\r\n\r\n","description":"","footnote":"","page_name":" 670 ","page_number":680},
  {"content":"\r\n\r\nاوثان و سر ايشان جالوت ، اين است كه رب العالمين گفت -  فَهَزَمُوهُمْ بِإِذْنِ اللَّهِ وَ قَتَلَ داوُدُ جالُوتَ  پس طالوت دختر بوى داد ، تحقيق عهد خويش را ، اما نيمهء ملك و مال بنداد ، و بداود حسد برد و قصد كشتن وى كرد ، داود از وى بگريخت و بدهى از آن دههاى بنى اسرائيل فرو آمد ، پس طالوت پشيمان شد و طلب توبه كرد ، زنى بود از قدماء بنى اسرائيل كه نام اعظم دانست ، بنزديك وى شد و توبت خواست ، آن زن گفت - توبت تو آنست كه با اهل مدينه بلقا تنها قتال كنى ، اگر آن مدينه بدست تو گشاده شود يا تو كشته شوى ، نشان قبول توبهء تو باشد . طالوت رفت و با ايشان قتال كرد ، بدست ايشان كشته شد . گويند كشندهء طالوت خال داود بود - كان جبارا من الجبابرة ، يبلغ راسه السحاب و قتل طالوت بعد از قتل جالوت بود بهفت سال ، پس بنو اسرائيل رو بداود نهادند و بوى مجتمع شدند و ملك بر وى قرار گرفت ، و داود را از دختر طالوت اكسالوم زاد كه قصد كرده بود كه ملك از پدر بستاند ، و پس از آن داود زن اوريا را بزنى كرد ، تا او را سليمان زاد ، پس آنكه اوريا كشته گشت ، و آتاه اللَّه الملك و الحكمة ، اللَّه تعالى داود را ملك داد بر دوازده سبط بنى اسرائيل ، و همه بر وى مجتمع شدند كه هيچ پادشاه ديگر را هرگز چنان مجتمع نشده بودند و حكمت داد او را ، يعنى پيغامبرى و كتاب خداى - زبور . هر گه كه داود زبور خواندى وحوش بيابان و مرغان هوايى سماع ميكردند ، و چندان بمردم نزديك مىشدند ، كه دست بر گردنهاشان مىنهادند و خبرشان نه ، و بسماع قراءت او آب روان بر جاى بايستادى ، و باد فرو گشاده ساكن شدى .\r\n وَ عَلَّمَهُ مِمَّا يَشاءُ  - و او را در آموخت زره كردن از آهن ، پولاد بدست وى آهن نرم بود ، از آن زره بافتى بى آتش . و روايت كرده‌اند از ابن عباس در تفسير اين كه  وَ عَلَّمَهُ مِمَّا يَشاءُ  گفت - داود را سلسله داده بودند ، يك طرف آن در آسمان با مجره بسته و ديگر طرف بصومعه داود پيوسته ، در هواء ، و هيچ حادثه پديد نيامدى كه نه آن سلسله در جنبش افتادى ، و سلسله از آن ظاهر گشتى ، كه داود آن حادثه بدانستى ، و هيچ بيمار و آفت رسيده آن سلسله نپاسيدى ، كه نه در حال شفا يافتى . و بعد از داود روزگارى بر جاى بود هيچ دو خصم به نزديك آن سلسله نشدندى ، كه نه در\r\n\r\n","description":"","footnote":"","page_name":" 671 ","page_number":681},
  {"content":"\r\n\r\nحال محق از مبطل پيدا شدى ، محق دست در آن زدى و دستش به آن رسيدى . و مبطل خواستى تا دست در آن زند ، دستش به آن نرسيدى ، پس ظالمان و مكر سازان مكرها ساختند و حيلت نهادند . چنانك آورده‌اند : - كه يكى از ملوك ايشان بنزديك مردى جوهرى بوديعت نهاد ، چون فاخواست ، منكر شد ، گفت باز دادم . پس هر دو نزديك سلسله شدند و آن مرد كه وديعت داشت مكر ساخته بود و آن جوهر در ميان چوبى تعبيه كرده ، چون خواست كه دست در سلسله زند ، نخست آن چوب به صاحب جوهر داد ، گفت اين بدست ميدار تا من دست در سلسله زنم . آن گه بگفت - بار خدايا ، اگر ميدانى كه آن جوهر با صاحب خود رسيده است سلسله به من نزديك كن تا دست در آن زنم سلسله بوى نزديك شد و دست در آن زد ، پس چون اين مكر و حيلت ميان ايشان پديد آمد ، رب العزة آن سلسله از ميان ايشان برگرفت .\r\n وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ  الآية . . . - « دفاع اللَّه » قراءة نافع و يعقوب است ، و « دفع اللَّه » قراءة باقى ، و دفاع و دفع هر دو يكسان است ، ميگويد - اگر نه بازداشت اللَّه بودى از مشركان بمؤمنان و از مؤمنان به پيغامبران و از نشستگان بغازيان و از ضعيفان خلق بپادشاهان قوى ، ميگويد - اگر نه باز داشت اللَّه بودى كه ايشان را از يكديگر مىباز دارد ، و بوجود قومى از قومى فتنها و بلاها مىباز گيرد ، جهانيان نيست شدنديد و عالم خراب گشتى ، و شعار دين باطل .\r\nقال رسول اللَّه صلّى اللَّه عليه و آله و سلم « يدفع اللَّه به من يصلى من امتى عمن لا يصلى ، و به من يزكى عمن لا يزكى ، و به من يصوم عمن لا يصوم ، و به من يحج عمن لا يحج و به من يجاهد عمن لا يجاهد ، و لو اجتمعوا على ترك هذه الاشياء ما ناظرهم اللَّه طرفة عين »\r\nو\r\nقال صلّى اللَّه عليه و آله و سلم « لو لا عباد للَّه ركّع ، و صبيان رضع ، و بهائم رتّع لصبّ عليكم العذاب صبّا ، ثم ترضّ رضّا »\r\nو\r\nروى « ان سليمان بن داود ع خرج يستسقى ، فمر بنملة مستلقية على ظهرها ، رافعة قوائمها الى السماء و هى تقول ، اللهم انا خلق من خلقك ، ليس بنا غنى عن سقياك و رزقك ، فاما ان تسقينا و ترزقنا ، و اما ان تهلكنا » فقال سليمان « ارجعوا فقد سقيتم بدعوة غيركم »\r\nو\r\nعن جابر بن عبد اللَّه قال - قال رسول اللَّه صلّى اللَّه عليه و آله و سلم « ان اللَّه سبحانه\r\n\r\n","description":"","footnote":"","page_name":" 672 ","page_number":682},
  {"content":"\r\n\r\nليصلح بصلاح الرجل المسلم ولده و ولد ولده و اهل دويرته و دويرات حوله ، و لا يزالون فى حفظ اللَّه ما دام فيهم . »\r\nو\r\nروى عن قتاده فى هذه الآية قال : - يبتلى اللَّه المؤمن بالكافر ، و يعافى الكافر بالمؤمن .\r\nو\r\nعن ابن عمر قال - قال رسول اللَّه صلّى اللَّه عليه و آله و سلم « ان اللَّه ليدفع بالمسلم الصالح عن مائة اهل بيت من جيرانه البلاء » .\r\nثم قرأ ابن عمر -  وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ  - اى فى الدفع عنهم .\r\n تِلْكَ آياتُ اللَّهِ  الآية . . . - اى هذه آيات اللَّه ، يعنى القرآن  نَتْلُوها عَلَيْكَ بِالْحَقِّ  اى بصدق الحديث . ميگويد - اين آيات و كلمات قرآن سخنان اللَّه است كه براستى بر تو ميخوانيم . جاى ديگر گفت -  نَتْلُوا عَلَيْكَ مِنْ نَبَإِ مُوسى  و كلا نقص عليك من انباء الرسل ، فاذا قرأناه فاتبع قرآنه - اين همه دلائل‌اند كه خداى را عز و جل خواندن است . و يشهد لذلك\r\nقول النبى صلّى اللَّه عليه و آله و سلم - « كان الناس لم يسمع القرآن حين سمعوه ، من فى الرحمن يتلوه عليهم » .\r\n وَ إِنَّكَ لَمِنَ الْمُرْسَلِينَ  - اى الى الخلق كافة ، ميگويد تو از فرستادگانى بجهانيان ، و جهانيان همه امت تواند ، يعنى امت دعوت . و در جمله بدانك امت وى بر سه قسم‌اند : امت دعوت ، امت اجابت ، و امت اتباع ، اما امت دعوت آنست كه اللَّه گفت  كَذلِكَ أَرْسَلْناكَ فِي أُمَّةٍ قَدْ خَلَتْ مِنْ قَبْلِها أُمَمٌ  الى قوله  وَ هُمْ يَكْفُرُونَ بِالرَّحْمنِ  .\r\nدرين آيت كافران را همه امت وى خواند ، تا معلوم شود كه همه جهانيان از آن روز باز كه جبرئيل بمصطفى صلّى اللَّه عليه و آله و سلم پيغام آورد تا بروز قيامت از همه اهل كيشها ، امت مصطفى اند . امت دعوت ، يعنى باز خواندهء وى بدين اسلام و حجة خداى فرا سر ايشان نشسته ، ازينجا گفت مصطفى صلّى اللَّه عليه و آله و سلم : -\r\n« انا حظكم من الانبياء و انتم حظى من الامم » .\r\nو\r\nقال النبى « ان اللَّه عز و جل بعثنى الى الناس جميعا و امرنى ان انزل الجن و ان اللَّه لقّانى كلامه و انا امّى »\r\nو\r\nقال صلّى اللَّه عليه و آله و سلم « فضلت على الانبياء بست : اوتيت جوامع الكلم ، و نصرت بالرعب ، و احلت لى الغنائم ، و جعلت لى الارض مسجدا و طهورا و ختم بى النبيون ، و ارسلت الى الناس كافة » .\r\nو امت اجابت آنست كه رب العالمين گفت -  إِنَّ هذِهِ أُمَّتُكُمْ أُمَّةً واحِدَةً  ميگويد -\r\n\r\n","description":"","footnote":"","page_name":" 673 ","page_number":683},
  {"content":"\r\n\r\nاين امت شما يك امت است ، پيغامبر يكى و نامه يكى و قبله يكى و شريعت يكى و خدا يكى ، و درين امت هم مؤمن است و هم منافق و هم متبع و هم مبتدع و هم صالح و هم فاجر . و امت اتباع آنست كه اللَّه گفت  كُنْتُمْ خَيْرَ أُمَّةٍ  جاى ديگر گفت  وَ مِمَّنْ خَلَقْنا أُمَّةٌ يَهْدُونَ بِالْحَقِّ  اين امت رسول را پذيرفتند برسالت ، و باخلاص وى را گواهى دادند و بر صدق و يقين او را پيشوا گرفتند و بر سنت وى خداى را پرستيدند و هر چند كه در گزارد حق وى تقصير كردند در دل عقيدت اين داشتند و برين بودند ، و آنك مصطفى صلّى اللَّه عليه و آله و سلم قومى را از امتى وابيرون كرد ، اين امت اتباع خواست چنانك در خبر است\r\n« ان الجعدى و المنانى ليسا من امة محمد صلّى اللَّه عليه و آله و سلم و هم الزنادقة » .\r\n\r\nالنوبة الثالثة\r\n- قوله تعالى :  وَ قالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ  الآية . . . - هر كه بر بساط دولت دين از جام معرفت شربتى يافت ، ساقى آن شربت سلطان سكينه بود ، و سلطان سكينه را مقرّ عزادار الملك دل آمد ،  هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ  و لطيفهء دل منزلگاه صفت قدم امد ، « ان القلوب بين اصبعين من اصابع الرحمن » بسا فرقا كه ميان در قوم است ، قومى كه سكينهء ايشان در تابوت ، و تابوت در تصرف بنى اسرائيل ، گه اينجا و گه آنجا ، گه چنين و گه چنان . و قومى كه سكينهء ايشان در دل ايشان ، دريد صفت حق ، نه آدمى را را بر آن دست نه فريشته را بر آن راه  يَحُولُ بَيْنَ الْمَرْءِ وَ قَلْبِهِ  شبلى گفت - از آنجا كه حقائق سر است پرده‌ها فرو گشادند و حجابها برداشتند ، تا بسى كارهاى غيبى بر سرّ ما كشف كردند ، دوزخ را ديدم بسان اژدهايى غرنده و شيرى درنده ، كه بخلق مىبازيد و ايشان را بدم در خود مىكشيد ، مرا ديد شكوهش كرد ، نصيب خود از من خواست ، هر چه جوارح و اعضاء ظاهر بود بوى دادم و باك نداشتم از سوختن آن ، كه از سوز باطن خودم پرواى سوز ظاهر نبود .\r\nپير طريقت گفت : - همه آتشها تن سوزد و آتش دوستى جان ، به آتش جانسوز شكيبايى نتوان .\r\n گر بسوزد گو بسوز و ور نوازد گو نواز * عاشق آن به كوميان آب و آتش در بود \r\n\r\n","description":"","footnote":"","page_name":" 674 ","page_number":684},
  {"content":"\r\n\r\nگفت - چون نهاد و صورت شبلى به آتش دادم ، نوبت بدل رسيد ، از من دل خواست ، گفتم در بازم و باك ندارم ، بسرم ندا آمد كه اى شبلى دل را يله كن كه دل نه از آن تست ، و نه در تصرف تو ، دل در قبضهء ماست كه معدن ديدار ماست ، دل در يد ماست كه بستان نظر ماست ، دل در يمين ماست كه منزلگاه اطلاع ماست . اى شبلى اگر لا بد دل بخرج مىبايد كرد و مىبايد سوخت ، دريغ بود كه به اين آتش صورت بسوزى ، پس بارى به آتش عشق بسوز .\r\n دل را تو بنار عاشقى بريان كن * وانگاه نظر ز دل بسوى جان كن\r\nگر زانك به راه پيشت آيد معشوق * اين جمله بپيش پاى او قربان كن \r\nالجزء الثالث\r\n\r\nالنوبة الاولى\r\n- قوله تعالى :  تِلْكَ الرُّسُلُ  - آنك پيغامبران و فرستادگان ،  فَضَّلْنا بَعْضَهُمْ عَلى بَعْضٍ  فضل داديم و افزونى بعضى را ازيشان ور بعضى ،  مِنْهُمْ مَنْ كَلَّمَ اللَّهُ  هست ازيشان آن كس كه اللَّه با او سخن گفت  وَ رَفَعَ بَعْضَهُمْ دَرَجاتٍ  و بعضى را ازيشان برداشت زبر ديگران بدرجها ،  وَ آتَيْنا عِيسَى ابْنَ مَرْيَمَ الْبَيِّناتِ  و داديم عيسى مريم را روشنيها و معجزهاى درست ،  وَ أَيَّدْناهُ بِرُوحِ الْقُدُسِ  و نيرو داديم وى را بجان پاك ،  وَ لَوْ شاءَ اللَّهُ  و اگر خواستى خداى  مَا اقْتَتَلَ الَّذِينَ مِنْ بَعْدِهِمْ  مختلف نگشتند مردمان در دين خويش پس پيغامبران خويش ،  مِنْ بَعْدِ ما جاءَتْهُمُ الْبَيِّناتُ  پس آنك بايشان آمد نشانهاى روشن و معجزهاى درست ،  وَ لكِنِ اخْتَلَفُوا  لكن مختلف شدند ،  فَمِنْهُمْ مَنْ آمَنَ  ازيشان بود كه بر ايمان بپائيد  وَ مِنْهُمْ مَنْ كَفَرَ  و بود كه كافر شد  وَ لَوْ شاءَ اللَّهُ مَا اقْتَتَلُوا  و اگر خواستى اللَّه پراكنده و مختلف و بسته راه نگشتندى ،  وَ لكِنَّ اللَّهَ يَفْعَلُ ما يُرِيدُ 253  لكن اللَّه آن كند كه خود خواهد .\r\n\r\n","description":"","footnote":"","page_name":" 675 ","page_number":685},
  {"content":"\r\n\r\n يا أَيُّهَا الَّذِينَ آمَنُوا  - اى ايشان كه بگرويدند  أَنْفِقُوا  نفقت كنيد ،  مِمَّا رَزَقْناكُمْ  از آن چيز كه شما را روزى داديم ،  مِنْ قَبْلِ أَنْ يَأْتِيَ يَوْمٌ  پيش از آنكه آيد روزى  لا بَيْعٌ فِيهِ  كه در آن روز خريد و فروخت نبود ،  وَ لا خُلَّةٌ وَ لا شَفاعَةٌ  و نه دوستى و نه خواهش گرى مگر بدستورى  وَ الْكافِرُونَ هُمُ الظَّالِمُونَ 254  و ظالمان فردا ايشان باشند كه امروز كافرانند .\r\n\r\nالنوبة الثانية\r\n- قوله تعالى :  تِلْكَ الرُّسُلُ  الآية . . . - ميگويد آنك آن پيغامبران ، آن سخن رسانان و بر رسالت من استواران ، ما ايشان را فضل داديم بر يكديگر و افزونى داديم در برترى به چيز چيز از فضائل ، همهء پيغامبران برتران از همه آدميان ، وانگه مرسلان مهينان از ديگران ، وانگه اولو العزم ازيشان برتر از ديگران وانگه آدم بكرامت در خلقت ، و نوح در اجابت دعوت ، و ابراهيم در خلت ، و داود در زبور و در آواز و ملك و نبوت ، و سليمان در سخن گفتن با مرغ و تسخير با دو جن و شياطين و ملك و علم و رسالت ، و موسى در مناجات و مكالمت ، و عيسى از مادر بىپدر و زنده در آسمان و كشتن دجال به آخر عهد ، و محمد صلّى اللَّه عليه و آله و سلم به قرآن و بديدار شب معراج و مهر نبوت و فردا بشفاعت .\r\n مِنْهُمْ مَنْ كَلَّمَ اللَّهُ  الآية . . . ازيشان كس است كه اللَّه با وى سخن گفت يعنى بى واسطه و ترجمان و بى سفير در ميان ، و آن آدم است و موسى و محمد صلّى اللَّه عليه و آله و سلم ، اما سخن با آدم آنست كه گفت رب العزة -  اسْكُنْ أَنْتَ وَ زَوْجُكَ الْجَنَّةَ  و درست است خبر كه رسول خدا گفت صلّى اللَّه عليه و آله و سلم -\r\n« خلق اللَّه آدم على صورته و طوله ستون ذراعا فلما خلقه ، قال اذهب ، فسلم على اولئك النفر و هم نفر من الملائكة جلوس ، فاسمع ما يجيبونك به ، فانه تحيّتك و تحيّة ذريتك ، قال فذهب فقال السلام عليكم ، فقالوا - السلام عليك و رحمة اللَّه ، قال فكلّ من يدخل الجنة على صورة آدم طوله ستون ذراعا ، فلم يزل الخلق ينقص حتى الآن . »\r\nو مردى آمد برسول خدا صلّى اللَّه عليه و آله و سلم گفت - يا رسول اللَّه أ نبيّا كان آدم ؟\r\nقال « نعم\r\n\r\n","description":"","footnote":"","page_name":" 676 ","page_number":686},
  {"content":"\r\n\r\nمكلما »\r\nو سخن گفتن با موسى آنست كه رب العزة گفت در قرآن -  إِنِّي أَنَا رَبُّكَ فَاخْلَعْ نَعْلَيْكَ ،   إِنَّنِي أَنَا اللَّهُ ، لا إِلهَ إِلَّا أَنَا ، فَاعْبُدْنِي ،   إِنِّي اصْطَفَيْتُكَ عَلَى النَّاسِ بِرِسالاتِي ،  انى انا اللَّه رب العالمين ،  وَ أَنْ أَلْقِ عَصاكَ  و\r\nفى الخبر ما روى - ان النبى صلّى اللَّه عليه و آله و سلم قال « كلم اللَّه اخى موسى ع بمائة الف كلمة و اربعة و عشرين الف كلمة و ثلاث عشرة كلمة ، فكان الكلام من اللَّه و الاستماع من موسى . »\r\nو\r\nقال النبى صلّى اللَّه عليه و آله و سلم - « ان موسى كان يمشى ذات يوم بالطريق فناداه الجبار يا موسى ، فالتفت يمينا و شمالا و لم ير احدا ، ثم نودى الثانية يا موسى ، فالتفت يمينا و شمالا فلم ير احدا ، و ارتعدت فرائصه ثم نودى الثالثة - « يا موسى بن عمران ، انّى انا اللَّه لا إله الا انا ، فقال - لبيّك فخر اللَّه ساجدا ، فقال - ارفع رأسك يا موسى بن عمران ، فرفع رأسه ، فقال - يا موسى ان احببت ان تسكن فى ظلل عرش يوم لا ظل الّا ظلّه فكن لليتيم كالاب الرحيم و كن للارملة كالزوج العطوف ، يا موسى ارحم ترحم ، يا موسى كما تدين تدان ، يا موسى انه من لقينى و هو جاحد بمحمد ادخلته النار و لو كان ابراهيم خليلى و موسى كليمى . فقال - الهى و من محمد ؟ قال - يا موسى ، و عزتى و جلالى ما خلقت خلقا اكرم على منه كتبت اسمه مع اسمى فى العرش قبل ان اخلق السماوات و الارض و الشمس و القمر بالفى الف سنة ، و عزتى و جلالى ، ان الجنة محرمة حتى يدخلها محمد و امته . قال موسى و من امة محمد ؟ قال امته الحمادون ، يحمدون صعودا و هبوطا ، و على كل حال يشدّون اوساطهم و يطهّرون ابدانهم ، صائمون بالنهار ، رهبان بالليل ، اقبل منهم اليسير و ادخلهم الجنة بشهادة - ان لا إله الا اللَّه ، قال - الهى اجعلنى نبى تلك الامة ، قال نبيها منها ، قال اجعلنى من امة ذلك النبى .\r\nقال استقدمت و استأخروا و لكن ساجمع بينك و بينه . فى دار الجلال » .\r\nاما سخن گفتن با محمد صلّى اللَّه عليه و آله و سلم آنست كه شب معراج كه بر خداى رسيد ، با خداى سخن گفت و با وى رازها رفت ، كه از آن چيزى گفتنى نيست ، و رب العالمين آن رازها سر بسته بيرون داد گفت  « فَأَوْحى إِلى عَبْدِهِ ما أَوْحى »  . اما بعضى از آنك نصيب خلق در آن بود مصطفى صلّى اللَّه عليه و آله و سلم بيرون داد گفت -\r\n« رأيت ربى عز و جل بعينى ، فالهمنى ربى حتى قلت التحيات اللَّه و الصلوات الطّيبات ، فقال لى ربى عز و جل ، السلام عليك ايها النبى و رحمة اللَّه و بركاته ، فقلت السلام علينا و على عباد اللَّه الصالحين ثم قال ربى . - يا محمد ،\r\n\r\n","description":"","footnote":"","page_name":" 677 ","page_number":687},
  {"content":"\r\n\r\nقلت لبيك ربى ، قال فيم يختصم الملأ الاعلى ؟ قلت لا ادرى ، فوضع يده بين كتفىّ حتى و جدت برد انامله بين ثديى ، فتجلى لى ما فى السماوات و ما فى الارض . و فى رواية اخرى - قال لى ربى سل ، فقلت - يا رب اتخذت ابراهيم خليلا و آتيت داود ملكا عظيما ، و ألنت له الحديد و سخّرت له الجبال و الجن و الانس و الشياطين ، و اعطيت سليمان ملكا لا ينبغى لاحد من بعده ، و علّمت عيسى التورية و الانجيل ، و جعلته يبرئ الاكمه و الأبرص و يحيى الموتى باذنك ، و اعذته و امه من الشيطان الرجيم ، فلم يكن للشيطان عليهما سبيل ، فقال لى ربى - يا محمد قد اتخذتك حبيبا كما اتخذت ابراهيم خليلا ، و كلّمتك كما كلمت موسى تكليما ، و ارسلتك الى الناس كافّة بشيرا و نذيرا ، و شرحت لك صدرك و وضعت عنك وزرك و رفعت لك ذكرك ، فلا اذكر الّا ذكرت معى ، و جعلت امتك اقواما ، اناجيلهم فى صدورهم ، و جعلتهم آخر الامم خلقا و اولهم بعثا ، و اولهم دخولا الجنة ، و أعطيتك سبعا من المثانى ، لم اعطها نبيا قبلك ، و اعطيتك خواتيم سورة البقره و لم اعطها نبيا قبلك و اعطيتك الكوثر و اعطيتك ثمانية اسهم : الاسلام و الهجرة و الجهاد و الصلاة و الصدقة و صوم رمضان و الامر بالمعروف و النهى عن المنكر و جعلتك فاتحا و خاتما » .\r\n وَ رَفَعَ بَعْضَهُمْ دَرَجاتٍ  - ميگويد برداشت لختى ازيشان بر لختى بدرجها ، همانست كه گفت -  وَ لَقَدْ فَضَّلْنا بَعْضَ النَّبِيِّينَ عَلى بَعْضٍ  اين درجات پيغامبران است و تفاضل ميان ايشان ، اما ديگر مردمان هم بعضى را بر بعضى شرف داد و افزونى در برترى ، بعضى را درجهء علم داد ، بعضى را درجهء عبادت و توفيق طاعت و يافت مثوبت ، و بعضى را در روزى و احوال معاش در دنيا . اما درجهء علم آنست كه در قصهء ابراهيم خليل گفت -  « وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ ، نَرْفَعُ دَرَجاتٍ مَنْ نَشاءُ »  و در سورة يوسف گفت  نَرْفَعُ دَرَجاتٍ مَنْ نَشاءُ وَ فَوْقَ كُلِّ ذِي عِلْمٍ عَلِيمٌ  و در سورة المجادله گفت  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  . اما درجات توفيق طاعت و درجات پاداش آنست كه گفت  فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً  . همانست كه جاى ديگر گفت  « لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ \r\n\r\n","description":"","footnote":"","page_name":" 678 ","page_number":688},
  {"content":"\r\n\r\n أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا »  جاى ديگر گفت  وَ لِكُلٍّ دَرَجاتٌ مِمَّا عَمِلُوا  بندگان را ميگويد كه عمل ميكنند كه ايشان بر درجات‌اند ، درجهء آن كس كه بريا كار مىكند چون درجهء مخلصان نيست ، و نه درجهء جاهل چون درجهء عالم ، و نه درجهء سنى چون درجهء صاحب هوى ، و نه درجهء عادتيان چون درجهء مخلصان . اما درجات روزى و احوال معاش دنيا و تفاضل و تفاوت در آن ميان ايشان آنست - كه گفت  « نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ »  ميگويد - قسمت كرديم و بخشيديم ميان خويش زندگى و معاش ايشان ، و ايشان را برداشتيم زبر يكديگر ، در توانگرى و درويشى و عز و ذل و اقامت و غربت و صحت و بيمارى و عافيت و بلا و شادى و اندوه . اين همه كه گفتيم درجات اين جهانىاند ، و تفاضل و تفاوت ميان خلق درين جهان . باز درجات آن جهانى در افزونى دادن بر يكديگر مه نهاد و بزرگتر ، چنانك گفت  « وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا »  . و درجات آن جهانى آنست كه بهشتيان را گفت  « فَأُولئِكَ لَهُمُ الدَّرَجاتُ الْعُلى »  - ايشانراست درجه‌هاى بلند ، بهشتهاى جاودانه پاينده ، هر يكى بقسمى نواخته ، و هر يكى را درجهء ساخته ، و هر يكى را از فضل بهرهء انداخته ، همانست كه گفت  « لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ »  مؤمنانرا ميگويد - براستى و درستى كه ايشانراست درجات پاداش ، بنزديك خداوند ايشان ، و آمرزش و مزد نيكو بىرنج ، هر كه امروز اندوهگن‌تر ، فردا شادتر ، هر كه امروز ترسنده‌تر ، فردا ايمن تر ، هر كه امروز كوشنده‌تر در طاعت ، فردا توانگرتر در دار مقامت .\r\n وَ آتَيْنا عِيسَى ابْنَ مَرْيَمَ الْبَيِّناتِ  - و داديم عيسى مريم را كتاب انجيل و معجزه‌ها - چون زنده كردن مردگان و بينا كردن نابينايان و درست كردن پيسان و معتوهان و دردمندان و منقوصان . «  وَ أَيَّدْناهُ بِرُوحِ الْقُدُسِ »  بجان پاك كه باد آورد و در مادر وى دميد ، و گفته‌اند - كه «  بِرُوحِ الْقُدُسِ »  جبرئيل است .\r\n وَ لَوْ - شاءَ اللَّهُ مَا اقْتَتَلَ الَّذِينَ مِنْ بَعْدِهِمْ  اى - من بعد موسى و عيسى و بينهما الف نبى » ميگويد اگر خداى خواستيد ايشان مختلف نگشتنديد\r\n\r\n","description":"","footnote":"","page_name":" 679 ","page_number":689},
  {"content":"\r\n\r\nو باز ايستادنديد بر سخن پيغامبران و بر دين و نشان ايشان - اقتتال - نامى است اختلاف را از بهر آنك اختلاف تخم اقتتال است ، از خلاف قتال زايد ، و آنچه در اول گفت  وَ لَوْ شاءَ اللَّهُ مَا اقْتَتَلَ  و در آخر گفت  وَ لَوْ شاءَ اللَّهُ مَا اقْتَتَلُوا  اين حكم تكرار ندارد كه هر يكى معنيى را گفت - اقتتال اول اختلاف است و اقتتال ثانى حقيقت قتل و محاربت ، ميگويد : اگر اللَّه خواستيد ايشان مختلف نگشتنديد و يك امت بود نديد ، چنانك جاى ديگر گفت  وَ لَوْ شاءَ اللَّهُ لَجَعَلَكُمْ أُمَّةً واحِدَةً   وَ لَوْ شاءَ اللَّهُ لَجَمَعَهُمْ عَلَى الْهُدى  آن گه گفت و اگر اللَّه خواستيد كه اين اختلاف نبودى ، قتل و محاربت ميان ايشان نرفتى ، و قيل معناه و لو شاء اللَّه ان لا يأمر المؤمنين بالقتال للكافرين عقوبة لكفرهم لما اقتتلوا - ميگويد اگر اللَّه خواستيد كه مؤمنانرا نفرمايد بقتال و محاربت كافران ، عقوبت كفر ايشان را ايشان اقتتال نكردندى . اين آيت در قدريان و معتزليان است ، كه ايشان اضافت مشيت با خلق ميكنند ، و مشيت حق تبع مشيت خلق مىسازند ، رب العزة درين آيت اضافت مشيت به كليت با خود كرد ، و نفى اقتتال بر ناخواست خود حوالت كرد . شافعى به اين معنى اشارت كرده و گفته :\r\n فما شئت كان و ان لم نشأ * و ما شئت ان لم نشأ لم يكن\r\nخلقت العباد على ما علمت * ففى العلم يمضى الفتى و المسن\r\nعلى ذا مننت و هذا خذلت * و هذا اعنت و ذا لم تعن\r\nفمنهم شقى و منهم سعيد * و منهم قبيح و منهم حسن \r\nيكى از پيران سلف گفت نام او ابو غياث - كه در عهد ما قدرى فرمان يافت ، وى را در گورستان مسلمانان دفن كرديم ، همان شب بخواب ديدم كه جنازهء مىبردند ، و حمّالان آن سياهان ، و آن كس كه بر آن جنازه بود پايهايش از پيش جنازه بيرون آمده بر مثال آلاس سياه ، آن سياهان را گفتم - كه اين جنازهء كيست ؟ گفتند جنازهء فلان مرد يعنى آن قدرى ، گفتم نه وى را دفن كرديم در فلان جايگه ؟ گفتند آن نه جاى وى بود ، ابو غياث گفت - از پس وى ميرفتم تا خود كجا برند ، گفتا بناوس گبرانش بردند و آنجاش دفن كردند . نعوذ باللّه من درك الشقاء و سوء القضاء .\r\n\r\n","description":"","footnote":"","page_name":" 680 ","page_number":690},
  {"content":"\r\n\r\nاعتقاد قدرى آنست كه اگر خواهد طاعت كند و اگر خواهد معصيت ، كه هر دو در مشيّت و استطاعت اوست ، نه در مشيت و تقدير اللَّه ، ازينجاست كه قدرى هرگز نگويد : - اللهم وفّقنى ، اللهم اعصمنى ، - و هرگز نگويد - لا حول و لا قوة الا باللّه - و گفته‌اند كه قدريى گبرى را گفت - كه مسلمانان شود ، گبر گفت - تا خداى خواهد ، قدرى گفت - اللَّه ميخواهد و شيطان ترا نمىگذارد و نمىخواهد ، گبر جواب داد - كه اين عجب كاريست كه اللَّه را خواستى است و شيطان را خواستى ، وانگه خواست شيطان غلبه دارد برخواست خداى ، ما هذا الّا شيطان قوى . و عن الحسن بن ابى الحسن قال : - جف القلم و قضى القضاء و تم القدر بتحقيق الكتاب و تصديق الرسل ، و سعادة من عمل و اتّقى ، و شقاء من ظلم و اعتدى ، و بالولاية من اللَّه للمؤمنين و التبرئة من اللَّه للمشركين ، من كفر بالقدر فقد كفر بالاسلام . و\r\nروى عن الحسين بن على ع قال « ان القدرية لم يرضوا بقول اللَّه و لا بقول الملائكة و لا بقول النبيين و لا بقول اهل الجنة و لا بقول اهل النار و لا بقول اخيهم ابليس ، اما قول اللَّه تعالى فانه يقول  وَ يَهْدِي مَنْ يَشاءُ إِلى صِراطٍ مُسْتَقِيمٍ  اما قول الملائكة  سُبْحانَكَ لا عِلْمَ لَنا إِلَّا ما عَلَّمْتَنا  و امّا قول النبيين ، فقول نوح :  « وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ إِنْ كانَ اللَّهُ يُرِيدُ أَنْ يُغْوِيَكُمْ »  و قول موسى :  « إِنْ هِيَ إِلَّا فِتْنَتُكَ »  و امّا قول اهل الجنة : -  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ ، لَوْ لا أَنْ هَدانَا اللَّهُ  و اما قول اهل النار : -  لَوْ هَدانَا اللَّهُ لَهَدَيْناكُمْ  و اما قول ابليس : -  رَبِّ بِما أَغْوَيْتَنِي  .\r\nو\r\nقال جعفر بن محمد الصادق ع « جلّ العزيز ان يأمر بالفحشاء و عزّ الجليل ان يكون فى ملكه ما لا يشاء » .\r\nعبد اللَّه عمر را گفتند در بصره قومى پديد آمده‌اند كه قدر را منكراند ، عبد اللَّه گفت من ازيشان بيزارم ، آن گه سوگند ياد كرد كه اگر يكى ازيشان چند كوه احد زر در سبيل خدا خرج كند ، اللَّه از وى نپذيرد تا به قدر ايمان نيارد . و بدان كه ايمان به قدر آنست - كه اعتقاد كند اللَّه در ازل هر چه بودنى است از افعال و اقوال بندگان خير و شر ، ايمان و كفر ، طاعت و معصيت همه تقدير كرد ، و چنانك تقدير كرد خواست كه باشد و چنانك تقدير و خواست وى بود در لوح محفوظ نبشت ، وانگه در وقت كرد ايشان آن افعال بيافريد ، اينست كه رب العزة گفت  وَ اللَّهُ خَلَقَكُمْ وَ ما تَعْمَلُونَ  فعل بنده كسب وى است و آفريدهء خدا است ، بنده\r\n\r\n","description":"","footnote":"","page_name":" 681 ","page_number":691},
  {"content":"\r\n\r\nمكتب است و خدا مكتسب نه ، و خدا آفريدگار و بنده آفريدگار نه . و ميان قضا و حكم فرق نيست و قضا و تقدير و خواست بمعنى علم نيست ، آن تأويل قدريان و معتزليان است و از دين بار خدا نيست ، و دين جبر و قدر نيست ، قدرى خود را استطاعت نهد گويد : - هر چه خواهم كنم . و جبرى بنده را خود اختيار نگويد . اهل سنت گويند : - بنده را اختيارست و اختيار او بمشيت خدا است ، تا خدا نخواهد بنده نتواند خواست ، و نتواند كرد  وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ . \r\n يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ  الآية . . . - ميگويد اى شما كه ايمان آورديد و پيغامبران ما را استوار گرفتيد و از باطل برگشتيد و با حق گرديديد ، صدقه دهيد و از مال خويش در راه دين خداى و در فرمانبردارى وى هزينه كنيد ، پيش از آن كه آيد روزى يعنى روز رستخيز ، كه در آن روز بيع نبود كه كسى را باز فروشند تا خود را باز خرد ، و نه بدان را آن روز دوستى بود يا مهربانى كه بريشان بخشايد ، و نه شفيعى يابند كه ايشان را بخواهد  لا بَيْعٌ فِيهِ وَ لا خُلَّةٌ وَ لا شَفاعَةٌ  - بر قرائت مكى و بصرى هر سه نصب‌اند بر تبرئه ، يعنى كه البته هيچ استثنا نيست در نوميدى ايشان و بر قراءة باقى هر سه رفع است على الابتداء .\r\n وَ الْكافِرُونَ هُمُ الظَّالِمُونَ  - اى هم الذين وضعوا الامر غير موضعه ، جاى ديگر گفت -  وَ مَنْ لَمْ يَتُبْ فَأُولئِكَ هُمُ الظَّالِمُونَ  بيداد گران ايشانند كه از بد خويش با قرار و پشيمانى باز پس نيابند . گفته‌اند كه ظلم بر سه قسم است : يكى ميان بنده و نفس خويش ، ديگر ميان بنده و بنده ، سديگر ميان بنده و حق ، و در مقابلهء اين سه قسم اقسام عدالت است ، و عدالت مهين آنست كه ميان بنده و حق است و آن ايمان است ، همچنين ظلم مهين آنست كه ميان بنده و حق است و آن كفر است ، ازينجا گفت رب العالمين  وَ الْكافِرُونَ هُمُ الظَّالِمُونَ \r\n\r\nالنوبة الثالثة\r\n- قوله تعالى :  تِلْكَ الرُّسُلُ فَضَّلْنا بَعْضَهُمْ عَلى بَعْضٍ  الآية . . . . -\r\n\r\n","description":"","footnote":"","page_name":" 682 ","page_number":692},
  {"content":"\r\n\r\nپيغامبران همه نواختگان‌اند ، خاصه مرسلان كه برگزيدگان و مهينان‌اند ، لكن نه چون پيغامبر ما - محمد عربى و مصطفى هاشمى ، كه سيد ايشانست و سيد سران و سرورانست ، كل كمال و جملهء جمال است ، قبلهء اقبال و مايهء افضال است ، خرد را جان و جان را دانش ، دل را اميد و سر را آرايش ، نه قوت او چون قرت ديگر پيغامبران ، نه مركب او چون مركب ايشان ، اگر آنچه قوت خاص وى بود و از حضرت عنديّت بادرار مرجان وى را روان بود ، و از آن اين خبر باز داد كه - اظل عند ربى ، يطعمنى و يسقينى ، اگر يك ذره از آن آدم صفى بچشيدى ، يا نصيب موسى كليم و عيسى نجى آمدى ، زهر راه ايشان گشتى و بارگاه ايشان هرگز طاقت كشش آن نداشتى . ازينجا همى گفت : - لى مع اللَّه وقت لا يسعنى فيه ملك مقرب و لا نبى مرسل و چنانك قوت وى ديگر بود ، مركب وى ديگر بود ، كه شش هزار سال انبيا را پيشى داد ، گفت چندانك طاقت داريد ، مركبها بدوانيد و بمقدمهء لشكر و طليعه بيرون رويد ، كه چون ما پاى در مركب آوريم ، بيك ميدان از همه درگذريم ، نحن الآخرون السابقون انبيا را كه از پيش فرستادند ، همه از بهر تمهيد قواعد كار وى فرستادند ، آدم را گفتند : - رو شراب انس در جام قدس نوش كن ، بسراى سعادت نظرى كن ، بسراى شقاوت گذرى كن ، ببستان فضل در نگر ، از زندان عدل بر انديش ، از آنجا باز آى ، فرزندان را خبر ده ، كه ايشان امّت آن كس اند كه فرزند نجيب او خواهد بود . بعد از آن ادريس را گفتند - رو برين معراج روحانى ، برين گلشن بلند بر شو ، نيك تأمل كن ، دور هر فلكى را سير هر اخترى را نيك بنگر بسان مرد منجم ، تا روزگار سعادت كى خواهد بود ، كه سرا پردهء شرع مطهر محمد مرسل بزنند و اطناب آن از قاف تا قاف بكشند ، بعد از آن ابراهيم خليل را امر آمد - كه رو بسان كد خداى باش در زمين حجاز ، خطّه حرم را نشان بر كش ، در زمين شام نزل او بساز ، كه هر كجا مهتر چنو بود ، كد خدا كم از خليل نشايد و . بعد از آن موسى را امر آمد : - كه اى موسى رو بسان اسپاه سالارى ، عصا بر سفت نه ، و با آن مرد طاغى كه  أَنَا رَبُّكُمُ الْأَعْلى  ميگويد جنگ كن ، او را به دريا در آر ، به آب بكش ، تا چون درويشان امت محمد مرسل درآيند و سر بر سجده نهند و\r\n\r\n","description":"","footnote":"","page_name":" 683 ","page_number":693},
  {"content":"\r\n\r\nبنده‌وار سبحان ربى الاعلى گويند ظلمت نفس آن مرد طاغى خلوت سلوت ايشان را رحمتى نيارد . بعد از آن خطاب آمد : - كه اى عيسى ، تو در آى و مبشرا برسول مبشر باش ، بگوى كه بر اثر من سيد ولد آدم مىآيد ، اى عيسى ! در آسمان چهارم مىباش تا آخر عهد كه دشمن دولت او بيرون آيد ، از مركز چهارم قدم بر صخرهء بيت المقدس نه و آن دشمن را هلاك كن ، آدم در مقدمه بسان مژده دهنده بود ، ادريس بسان منجم ، ابرهيم بسان كد خدا ، موسى بسان اسپاه سالار عيسى بسان حاجب و مبشّر ، همه عالم از بهر او آراسته ، و همه در كار او برخاسته ، شرعها را شرع او نسخ كرده ، و عقدها را عقد او فسخ كرده ، كار كار او ، شرع شرع او ، حرم حرم او ، عزت عزت او ، اگر نه جمال و عزّ او بودى نه همانا كه پرگار قدرت در دايرهء وجود بگشتى ، يا آدم و آدميان را نام و نشان بودى لولاك لما خلقت الكونين .\r\n گر نه سبب تو بودى اى در خوشاب * آدم نزدى دمى درين كوى خراب\r\nهجران تو گر زمانه ديدى در خواب * گشتى دل و جان اين جهان آتش و آب \r\nگفته‌اند -  وَ رَفَعَ بَعْضَهُمْ دَرَجاتٍ  - اشارتست بمصطفى صلّى اللَّه عليه و آله و سلم و تشريف و تكريم وى را . و غيرت دوستى را صريح بنگفت تا در مدح بليغتر باشد و بدوستى نزديكتر .\r\nآورده‌اند كه - چون بنده خداى را دوست دارد ، خداى وى را در ميان خلق مشهور گرداند و چون خداى بنده را دوست دارد ، وى را از خلق بپوشاند و مستور دارد ، تا كس را بر سر دوستى وى اطلاع نبود .\r\nپير طريقت گفت - در دوستى غيرت از باب است ، و هر دل در آن دوستى و غيرت نيست خرابست . نصر آبادى گفت - الحق غيور و من غيرته انه لم يجعل اليه طريقا سواه . و هم ازين بابست كه مصطفى صلّى اللَّه عليه و آله و سلم با اعرابيى مبايعت كرد در اسبى ، و اعرابى اقالت خواست ، رسول وى را اقالت كرد ، اعرابى گفت عمرك اللَّه ممن انت ؟ - تو از كدام قبيله و چه مردى ؟ رسول گفت\r\n« انا امرؤ من قريش »\r\nيكى از ياران گفت آن اعرابى را - كفاك جفاء ان لا تعرف نبيّك . بعضى علما گفتند مصطفى صلّى اللَّه عليه و آله و سلم ، غيرت را نام خويش صريح بگفت و آنچه بر لفظ صحابى رفت كه پيغامبر خويش را مىنشناسى تعريف بود ، تا\r\n\r\n","description":"","footnote":"","page_name":" 684 ","page_number":694},
  {"content":"\r\n\r\nبر اعرابى پوشيده نماند كه وى پيغامبر است صلّى اللَّه عليه و آله و سلم .\r\n يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ  الآية . . . - اهل تحقيق از راه تدقيق بمنقاش فهم ازين آيت لطيفهء بيرون آورده‌اند گفتند -  لا بَيْعٌ فِيهِ  اشارتست به اين مبايعت - كه رب العالمين گفت  إِنَّ اللَّهَ اشْتَرى مِنَ الْمُؤْمِنِينَ  الآية . مصطفى صلّى اللَّه عليه و آله و سلم گفت\r\n« الناس غاديان : فمبتاع نفسه - فمعتقها و بايع نفسه فموبقها »\r\nو آن منزلت مقتصدانست كه خداى را عز و جل باميد بهشت و طلب ثواب پرستند ،  وَ لا خُلَّةٌ  اشارت به آن محبت است كه رب العزة گفت  إِنَّ اللَّهَ يُحِبُّ التَّوَّابِينَ  جاى ديگر گفت  وَ اللَّهُ يُحِبُّ الْمُحْسِنِينَ  و اين اشارت به منزلت سابقانست ، كه خداى را عز و جل بدوستى و شوق پرستند ،  وَ لا شَفاعَةٌ  اشارت بمنزلت ظالمانست ، كه از درجهء مقتصدان و سابقان واماندند ، و در عبادت خداى همه تقصير كردند ، اما دل از شفاعت رسول خدا بر نگرفتند كه گفت :\r\n« شفاعتى لاهل الكبائر من امتى » .\r\nاشارت جملهء آيت آنست كه هر كه در دنيا كه سراى كسب و عملست ، ازين سه منزل بازماند و به يكى از آن نرسد ، فردا در قيامت از آن بازمانده تر و دور تر بود ، كه اللَّه ميگويد آن روزى است كه  لا بَيْعٌ فِيهِ وَ لا خُلَّةٌ وَ لا شَفاعَةٌ  .\r\n\r\nالنوبة الاولى\r\n- قوله تعالى :  اللَّهُ لا إِلهَ إِلَّا هُوَ  - خداى اوست كه نيست هيچ خدا مگر وى  الْحَيُّ الْقَيُّومُ  زندهء پاينده  لا تَأْخُذُهُ سِنَةٌ وَ لا نَوْمٌ  نگيرد وى را نه نيم خواب و نه خواب  لَهُ ما فِي السَّماواتِ وَ ما فِي الْأَرْضِ  هر چه در آسمان و زمين چيزست ويراست  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  كيست آنك شفاعة كند بنزديك وى مگر بدستورى وى  يَعْلَمُ ما بَيْنَ أَيْدِيهِمْ وَ ما خَلْفَهُمْ  ميداند آنچه پيش خلق فاست از بودنى و آنچه پس خلق واست از بوده  وَ لا يُحِيطُونَ بِشَيْءٍ مِنْ عِلْمِهِ  و نرسند خلق به چيزى از دانش خداى  إِلَّا بِما شاءَ  مگر به آنچه خواست كه دانند  وَسِعَ كُرْسِيُّهُ السَّماواتِ وَ الْأَرْضَ  و رسيده است كرسى وى بهفت آسمان و هفت\r\n\r\n","description":"","footnote":"","page_name":" 685 ","page_number":695},
  {"content":"\r\n\r\nزمين ،  وَ لا يَؤُدُهُ حِفْظُهُما  و گران نمىآيد بر خداى نگاه داشت آسمان و زمين ،  وَ هُوَ الْعَلِيُّ الْعَظِيمُ  و اوست برتر و مهتر .\r\n لا إِكْراهَ فِي الدِّينِ  - بنا كام در دين آوردن نيست  قَدْ تَبَيَّنَ الرُّشْدُ مِنَ الْغَيِّ  پيدا شد راست راهى از كژ راهى به پيغام و رسول ،  فَمَنْ يَكْفُرْ بِالطَّاغُوتِ  هر كه كافر شود بهر معبود جز خداى  وَ يُؤْمِنْ بِاللَّهِ  و بگرود باللّه ،  فَقَدِ اسْتَمْسَكَ بِالْعُرْوَةِ الْوُثْقى  او دست در زد در گوشهء محكم استوار ،  لَا انْفِصامَ لَها  آن را شكستن نيست  وَ اللَّهُ سَمِيعٌ عَلِيمٌ 256  و خداى شنواست دانا ، سخن همگان مىشنود و ضمير دل همگان داند .\r\n\r\nالنوبة الثانية\r\n- قوله تعالى :  اللَّهُ لا إِلهَ إِلَّا هُوَ  الآية . . . - ابى كعب گفت رسول خدا صلّى اللَّه عليه و آله و سلم از من پرسيد كه اى آية فى كتاب اللَّه عز و جل اعظم ؟ گفت در كتاب خداى كدام آية بزرگوارتر و شريفتر يا ابا المنذر - گفتم خدا داناتر به آن و پس رسول وى ، گفت سه بار اين بپرسيد ، پس من گفتم ،  اللَّهُ لا إِلهَ إِلَّا هُوَ الْحَيُّ الْقَيُّومُ \r\nفضرب فى صدرى ، ثم قال « هنيئا لك العلم ابا المنذر ! و الذى نفسى بيده ، ان لها لسانا ، يقدس الملك عند ساق العرش » -\r\nو خبر درست است كه ابو هريره گفت - كليد بيت الصدقه در دست من بود ، و آنجا خرما نهاده ، يك روز چون در بگشادم ، ديدم كه از آن خرما چيزى بر گرفته بودند ، يك دو بار باز رفتم ، هم چنان ديدم ، با رسول خدا بگفتم ، رسول گفت صلّى اللَّه عليه و آله و سلم اين بار چون در روى ، بگوى سبحان من سخرك لمحمد - يعنى كه آن شيطانست ، و به اين كلمه آشكارا شود . بو هريره چون در بگشاد اين تسبيح بگفت ، نگه كرد شيطان پيش وى ايستاده بود ، بو هريره گفت - يا عدو اللَّه انت صاحب هذا ؟ اين تو كردى ؟ گفت - آرى من كردم ، و من بر گرفتم براى قومى درويشان جن ، و از تو پذيرفتم كه نيز نيايم . بو هريره دست از وى باز گرفت و رفت ، پس ديگر بار باز آمد ، رسول خدا صلّى اللَّه عليه و آله و سلم بو هريره را گفت - چون در شوى همان تسبيح گوى تا وى را\r\n\r\n","description":"","footnote":"","page_name":" 686 ","page_number":696},
  {"content":"\r\n\r\nدر بند خود آرى ، بو هريره همان تسبيح گفت و وى را بگرفت وى بزينهار آمد و در پذيرفت كه باز نيايم ، پس خلاف كرد و باز آمد ، بو هريره گفت - اين بار آنست كه ترا بر رسول خدا برم ، شيطان گفت مكن تا ترا چند كلمت بياموزم : -\r\nدعنى اعلمك كلمات ينفعك اللَّه بها اذا اويت الى فراشك ، فاقرأ آية الكرسى  اللَّهُ لا إِلهَ إِلَّا هُوَ الْحَيُّ الْقَيُّومُ  حتى تختم الآية - فانك لن يزال عليك من اللَّه حافظ و لا يقرّبك شيطان حتى تصبح ، قال فخليت سبيله ، فاصبحت ، فقال لى رسول اللَّه صلّى اللَّه عليه و آله و سلم ما فعل اسيرك ؟ قلت زعم انه يعلمنى كلمات ينفعنى اللَّه بها ، قال اما انّه صدقك و هو كذوب ، تعلم من تخاطب منذ ثلاث ليال ذاك شيطان .\r\nو بخبرى ديگر مىآيد از مصطفى گفت - هر آن كس كه آية الكرسى برخواند از پس نماز فريضه به ثواب شهيدان رسد ، و اللَّه تعالى به خودى خود قبض روح وى كند ، گفتا و هر آن كس كه از خانه بيرون شود ، و اين آيت ميخواند ، رب العزة هفتاد هزار فريشته بر وى گمارد تا از بهر او استغفار ميكنند ، و مرو را دعا ميگويند ، چون به خانه باز آيد و اين آيت بر خواند ، وى را درويشى و بى كامى پيش نيايد . و\r\nقال صلّى اللَّه عليه و آله و سلم « سيد القرآن البقرة ، و سيد البقرة آية الكرسى ، يا على ان فيها لخمسين كلمة فى كل كلمة خمسون بركة » .\r\nو\r\nقال على بن ابى طالب ع « ما ارى رجلا ولد فى الاسلام او ادرك عقله الاسلام يبيت ابدا حتى يقرأ هذه الآية :  اللَّهُ لا إِلهَ إِلَّا هُوَ . . .  و لو تعلمون ماهى انما اعطيها نبيّكم من كنز تحت العرش لم يعطها احد قبل نبيّكم و ما بث ليلة قط حتى اقرء بها ثلاث مرّات ، اقرأها فى الركعتين بعد العشاء الآخرة و فى وترى و حين آخذ مضجعى من فراشى » .\r\nآورده‌اند كه راه زنى وقتى در راهى حزمه‌اى ببرد ، كه در آن حزمه مال فراوان بود و در ضمن آن رقعهء ديد بر آن آية الكرسى نبشته ، آن حزمه برمّت به خداوند خويش باز رسانيد . ياران وى گفتند چرا رد كردى ؟ و ميدانى كه مال فراوان در آن بود ، گفت صاحب آن حزمه از علما شنيده كه هر چه آيت الكرسى بصحبت آن بود دزد نبرد ، به اين اعتقاد آن نبشته در ميان حزمه نهاد ، اكنون اگر من ببرم اعتقاد وى بعلما بد شود ، و دين وى بخلل آيد و من كه آمده‌ام به آن آمده‌ام كه راه دنيا زنم نه راه دين .\r\n اللَّهُ لا إِلهَ إِلَّا هُوَ  - وحّد نفسه و شهدها - انّه لا إله الّا هو ، خود را\r\n\r\n","description":"","footnote":"","page_name":" 687 ","page_number":697},
  {"content":"\r\n\r\nخود ستود و بر خود ثنا كرد ، دانست كه افهام و اوهام خلايق در مبادى اشراق جلال وى برسد و بمدح و ثناى وى نرسد ، گواهى داد خود را بيكتايى در ذات ، و پاكى در صفات ، بزرگوارى در قدر و توان و برترى در نام و نشان ، اللَّه اوست كه نامور بيش از نام برانست و راست نام ترا از همه نامورانست ، و سازندهء آئين جهانيانست . بار خداى همه بار خدايان و كامگار بر جهانيان ، و دارندهء همگان .  لا إِلهَ إِلَّا هُوَ  كلمهء اخلاص است ، كه بندگان را بدان خلاص است ، سى و هفت جايگه در قرآن اين كلمه بگفته ، و عالميان را به آن بخوانده و عملها بدان پذيرفته ، و پيغامبران به آن فرستاده . يقول تعالى و تقدس  وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ  و مصطفى صلّى اللَّه عليه و آله و سلم گفت\r\n« ان افضل ما اقول انا و ما قال النبيّون من قبلى - لا إله الا اللَّه »\r\nو\r\nعن ابى بكر انّ رسول اللَّه صلّى اللَّه عليه و آله و سلم قال - عليكم بلا إله الا اللَّه و الاستغفار و اكثروا منهما ، فان ابليس قال اهلكت الناس بالذنوب و اهلكونى بلا إله الا اللَّه و الاستغفار » .\r\nبكر بن عبد اللَّه المزنى روايت كند كه پادشاهى بود در روزگار گذشته ازين متمردى بد مرد ، طاغيى شوخگن ، جبارى بت پرست ، كه تا بود آئين كفر و بت پرستى راست ميداشت و آن را مىبرزيد و خلق را بر آن ميخواند و مسلمانان را مىرنجانيد .\r\nمسلمانان بغزاء وى شدند و نصرت مسلمانان را بود ، و او را بگرفتند بقهر و خواستند كه او را تعذيب كنند تا در عذاب هلاك شود ، قمقمهء عظيم بساختند و او را در آن نشاندند در ميان آب ، و آتش در زير آن كردند ، آن مرد طاغى در آن عذاب بتان را يكان يكان مىخواند ، و ازيشان فرياد رسى همى جست ، ميگفت يا فلان و يا فلان أ لم اكن اعبدك ، الم امسح وجهك و افعل و افعل ؟ - چون ازيشان درماند و فرياد رسى نبود ، روى سوى آسمان كرد و باخلاص گفت - لا إله الا اللَّه - همان ساعت بفرمان اللَّه بر مثال ناودانى در هوا پيدا شد ، آبى سرد از آن روان شد ، بسر وى فرود آمد ، بادى عاصف فرو گشاد ، آن آتش را بكشت و قمقمه برداشت و هم چنان در هوا مىبرد تا در ميان قوم خويش به زمين آمد ، و هم چنان ميگفت - لا إله الّا اللَّه - قوم وى او را از قمقمه بيرون آوردند و گفتند - ما امرك و ما شأنك ؟ وى قصهء خويش بگفت ، و آن قوم\r\n\r\n","description":"","footnote":"","page_name":" 688 ","page_number":698},
  {"content":"\r\n\r\nهمه مسلمان شدند . مؤمنانرا آن حال عجب آمد ، يكى ازيشان بخواب ديد كه رب العزة جل جلاله ندا كرد و گفت « انه دعا آلهته فلم تجبه ، و دعانى فاجبته و لم اكن كالصّم البكم الذين لا يعقلون » عبد العزيز بن ابى داود گفت - مردى در باديه خداى را عز و جل عبادت ميكرد ، و در نماز گاه خويش هفت سنگك نهاده بود ، هر گه ورد خود بگزاردى ، گفتى ، يا احجار ! اشهد كنّ - ان لا إله الا اللَّه - پس در بيمارى مرگ گفت بخواب ديدم ، كه مرا سوى دوزخ راندند ، بهر در كه رسيدم از درهاى دوزخ ، از آن سنگها يكى ديدم كه در دوزخ به آن استوار كرده و بر بسته ، دانستم و واشناختم ، كه آن سنگهااند كه بر كلمهء توحيد گواه كرده بودم . ابو معشر گفت - مردى از دنيا بيرون شد ، او را در خاك نهادند ، دو فريشته بر وى آمدند ، يكى ازيشان گفت - انظر ما ترى ، بنگر تا چه بينى ، يعنى كه كلمهء شهادت از ظاهر و باطن وى بجوى ، تا و ازو هست يا نه ، آن فريشته در درون و بيرون وى بگشت ، هيچيز نديد ، هر دو نوميد شدند . آخر يكى گفت - آنك انگشترى در انگشت دارد ، بنگر تا نقش نگين وى چيست ؟ بنگرست نقش آن - لا إله الا اللَّه بود ، بحرمت و بركت آن ، خداى وى را بيامرزيد . ابو عبد اللَّه نباجى مردى بود از بزرگان دين و متعبدان روزگار ، زبيده را بخواب ديد ، گونه و رويش بگشته و زرد شده ، گفت يا زبيده رنگ روى تو زرد نبود ، اين زردى از چيست ؟ گفت از آنست كه بشر مريسى سر معتزليان امروز از بغداد او را بياوردند و دوزخ زفيرى كرد برو ، ما همه از سياست آن زفير چنين زرد روى گشتيم . گفتم حال تو چيست ؟ گفت حال من نيكوست ، كه رب العزة مرا بيامرزيد و بزنى بعثمان عفان داد و با من كرامتها كرد ، گفتم هيچ دانى كه آن كرامتها را سبب چه بود ؟ گفت آن بود كه پيوسته اين كلمات ميگفتم - « لا إله الا اللَّه يقينا و حقا ، لا إله الا اللَّه ايمانا و صدقا ، لا إله الا اللَّه عبوديّة و رقّا ، لا إله الا اللَّه ارضى به ربى ، لا إله الا اللَّه افنى به عمرى ، لا إله الا اللَّه مونسى فى قبرى ، لا إله الا اللَّه وحده لا شريك له ، لا إله الا اللَّه ، له الملك و له الحمد ، لا إله الّا اللَّه و لا حول و لا قوة الا باللّه » . و خبر درست است از مصطفى صلّى اللَّه عليه و آله و سلم كه گويندگان « لا إله الّا اللَّه » را در گور وحشت و اندوه نيست ، و نه در قيامت ايشان را ترسى و بيمى ، و گويى در ايشان مىنگرم كه از خاك بيرون آيند\r\n\r\n","description":"","footnote":"","page_name":" 689 ","page_number":699},
  {"content":"\r\n\r\nو گرد و خاك از سرهاى خويش مىافشانند و ميگويند\r\nالحمد للَّه الذى اذهب عنّا الحزن -\r\nو\r\nروى - ان اللَّه تعالى اطّلع على جهنم ، فقال يا جهنم ، فصرخت و اكل بعضها بعضا خوفا ، حيث قال لها يا جهنم ، ان يعذبها باشد منها ، ثم قال لها - اسكنى ، فانت محرمة على من قال  لا إِلهَ إِلَّا اللَّهُ  .\r\nهر چند كه ابتداء اين كلمه نفى است از روى لفظ ، اما از روى معنى غايت اثبات و نهايت تحقيق است ، چنانك تو گويى بضرب مثل « لا اخ لى سواك و لا معين لى غيرك » اين در اثبات تمامتر است از آنك گويى - انت اخى و انت معينى . طريق عامهء مسلمانان در توحيد ايشان اينست . اما طريق اهل خصوص چنانست كه حكايت كنند از آن پير طريقت ، در عموم احوال گفتى : - اللَّه و لا إله الا اللَّه كمتر گفتى ، سرّ آن از وى پرسيدند ، جواب داد كه نفى العيب حيث يستحيل العيب عيب .\r\nاما  هُوَ  كلمتى است كه به اين كلمت اشارت فرا هستى اللَّه كنند ، نه نامست و نه صفت ، بلكه فرا نام اشارتست و از صفت كتابت است ، و به اين حرف اشارت فرانيست محالست ، چون بندهء گويد - هو - او ، شنونده داند كه هست ، گوش بدان دارد ، و جوينده بدان راه يابد و نگرنده فرا آن بيند . و گفته‌اند كه - هو دو حرف است : ها و واو - و مخرج‌ها آخر مخارج حروفست يعنى اقصى حلق ، و مخرج واو اول مخارج حروف است يعنى لب . گوينده چنانستى كه ميگويد ، اللَّه اوست - كه در آمد حادثات و ابتداء مكنونات ازوست ، و باز گشت حادثات و مكنونات و اوست ، و او را خود نه ابتدا و نه انتها ، اولست بى ابتداء و آخرست بى انتهاء .  الْحَيُّ  - خداوندى زنده ، هميشه بيش از همه زندگان زنده ، و بر زندگانى و زندگان خداونده ، همه فانى گردند و او ماند زنده   كُلُّ مَنْ عَلَيْها فانٍ وَ يَبْقى وَجْهُ رَبِّكَ ،   *  كُلُّ شَيْءٍ هالِكٌ إِلَّا وَجْهَهُ  باقى است ببقاء ازلى ، حى است بحياة ازلى ، حياة وى نه چون حياة آفريدگان ، ايشان بنفس و غذا زنده اند به اندازه و هنگام ، و اللَّه بحياة خويش و بقاء خويش و اوّليت و آخريّت خويش ، بى كى و بى چند و بى كيف . و گفته‌اند - حقيقت حىّ فعال است و درّاك هر كرا فعل نيست و ادراك نيست جز مردهء نيست ، و ادنى درجات ادراك آنست كه خود را داند كه هر كه خود را نداند جز جماد نيست ! فالحى الكامل المطلق هو الذى يندرج\r\n\r\n","description":"","footnote":"","page_name":" 690 ","page_number":700},
  {"content":"\r\n\r\nجميع المدركات تحت ادراكه ، و جميع الموجودات تحت فعله ، حتى لا يشدّ عن علمه مدرك و لا عن فعله مفعول ، و كل ذلك للَّه عز و جل ، فهو الحى المطلق ، و هو الحى الباقى جل جلاله و عزّ كبرياؤه . مصطفى صلّى اللَّه عليه و آله و سلم گفت\r\n« انت الحى الذى لا تموت و الجن و الانس يموتون » .\r\nابو بكر كتانى پير حرم بود ، گفت - مصطفى را صلّى اللَّه عليه و آله و سلم در خواب ديدم ، گفتم يا رسول اللَّه دعائى در آموز مرا تا اللَّه تعالى دل من زنده دارد و نميراند ، گفت - هر روز چهل بار بگو يا حىّ يا قيوم يا لا إله الّا انت - و در دعاء رسول است\r\n« اى حىّ اى قيّوم » .\r\n الْقَيُّومُ  - پاينده است ، يعنى در ذات و صفات پاينده ، نه حال گرد است نه حال گير نه روز گردست نه هنگام پذير ، نه نو صفت نه نو تدبير - قيّوم و قيّام - بمعنى يكسانست .\r\nعمر خطاب رض همه - قيّومها - در قرآن - قيّام - خواندست . مصطفى صلّى اللَّه عليه و آله و سلم در ميانهء شب چون برخاستى تهجد را ، گفتى\r\n« اللهم لك الحمد ، انت نور السّماوات و الارض ، و لك الحمد انت قيّام السماوات و الارض » .\r\nو گفته‌اند - قيّوم - بمعنى قائم است اى - هو قائم على عباده بارزاقهم و آجالهم ، يربّى صغيرهم و يهرم كبيرهم ، و ينشئ سحابهم و يرسل رياعهم و ينزل غيثهم - كقوله عز و جل  « أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ »  . ابو امامه روايت كرد از\r\nمصطفى صلّى اللَّه عليه و آله و سلم قال « ان اسم اللَّه الاعظم لفى سور من القرآن ثلاثا : - البقرة و آل عمران و طه »\r\nگفت نام اعظم درين سه سورة است . بزرگان دين گفتند اين دو نام است . يعنى : حىّ و قيّوم كه در هر سه سورة موجود است .\r\n لا تَأْخُذُهُ سِنَةٌ وَ لا نَوْمٌ  - خفته كه چشم و دل وى فرا خواب شود نائم است ، و چون چشم بى دل فرا خواب شود و سنان است ، رب العالمين از هر دو پاك است و منزّه مصطفى صلّى اللَّه عليه و آله و سلم كه بخفتى ، خواب وى تا حد سنة بودى بيش نه كه گفته است ،\r\n« تنام عيناى و لا ينام قلبى »\r\nو مصطفى را پرسيدند كه بهشتيان خواب كنند يا نه ؟ گفت نه ! كه خواب شه مرگ است و بهشتيان هرگز نميرند . و ابو هريره گفت شنيدم از رسول خدا صلّى اللَّه عليه و آله و سلم حكايت مىكرد از موسى ع گفت - در دلش افتاد روزى كه\r\n« هل ينام اللَّه » قال « فارسل سبحانه اليه ملكا فارقه ملشا و اعطاه قارورتين ثلاثا فى كل يد قارورة و امره ان يتحفظ\r\n\r\n","description":"","footnote":"","page_name":" 691 ","page_number":701},
  {"content":"\r\n\r\nبهما » قال « فنام نومة و اصطكّت يداه فانكسرت القارورتان » قال « ضرب اللَّه مثلا ان اللَّه سبحانه لو نام لم يستمسك السماء و الارض »\r\nگفت - مثلى است اين كه اللَّه زد يعنى كه دارنده و نگهبان آسمان و زمين منم ، قوام آن بداشت من ، كار آن به حكم من ، تدبير آن بعلم من ، اگر بخسبم بهم بر افتد و زير و زبر گردد . و\r\nعن ابى موسى قال ، قال رسول اللَّه فينا باربع ، فقال « ان اللَّه لا ينام و لا ينبغى له ان ينام ، يخفض القسط و يرفعه ، يرفع اليه عمل الليل قبل النهار و عمل النهار قبل الليل ، حجابه النور ، لو كشفه لا حرقت سبحات وجهه كل شيء ادركه بصره » .\r\n لَهُ ما فِي السَّماواتِ وَ ما فِي الْأَرْضِ  - هر چه در آسمانها و هر چه در زمين همه ملك و ملك اوست ، همه رهى و بندهء اوست ، همه مقهور و مأسور اوست .  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  چون كافران قريش گفتند بتان را كه - هؤلاء شفعاؤنا عند اللَّه - اينان شفيعان مااند بنزديك اللَّه ، رب العالمين گفت :  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  كيست آن كس كه شفاعت كند بنزديك اللَّه ، مگر بدستورى اللَّه ؟ همانست كه جاى ديگر گفت  وَ لا تَنْفَعُ الشَّفاعَةُ عِنْدَهُ إِلَّا لِمَنْ أَذِنَ لَهُ  و قال  يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ  و قال  وَ لا يَشْفَعُونَ إِلَّا لِمَنِ ارْتَضى  . اين آيتها دليل اند كه در قيامت شفاعت خواهد بود و درست است خبر كه مصطفى صلّى اللَّه عليه و آله و سلم گفت\r\n« شفاعتى لاهل الكبائر من امتى » .\r\nو\r\nعن ابى موسى الاشعرى قال - قال رسول اللَّه صلّى اللَّه عليه و آله و سلم : - « خيّرت بين الشفاعة و بين ان يدخل نصف امتى الجنة ، فاخترت الشفاعه لانها اعم و اكفى . أ ترونها للمتقين المؤمنين ، لا و لكنها للمذنبين الخطائين المتلويين »\r\nو\r\nقال صلّى اللَّه عليه و آله و سلم « انا خير الناس لشرار امتى ، قالوا و كيف انت لاخوانك ؟ »\r\nو\r\nروى « و كيف انت لخيارهم ؟ » قال « اخوانى يدخلون الجنة باعمالهم و انا شفيع شرار امتى »\r\nو\r\nروى عن حفصه « ان النبى صلّى اللَّه عليه و آله و سلم دخل عليها ذات يوم فقام يصلى ، فدخل على اثره الحسن و الحسين ، فلما فرغ النبى صلى اللَّه عليه و آله و سلم من صلوته اجلس احدهما على فخذه اليمنى ، و الآخر على فخذه اليسرى ، و جعل يقبّل هذا مرّة و يقبّل هذا اخرى ، فاذا قد سد ما بين السماء و الارض جبرئيل فنزل ، فقال الجبار يقرئك يا محمد السلام ، و يقول قد\r\n\r\n","description":"","footnote":"","page_name":" 692 ","page_number":702},
  {"content":"\r\n\r\nقضينا قضاء ، و جعلناك فيه بالخيار ، قضينا على هذين و اشار الى الحسن و الحسين ، ان احدهما يقتل بالسيف عطشا ، و الآخر يقتل بالسّم ، فان شئت صرفته عنهما و لا شفاعة لك يوم القيمة و أن شئت امضيت ذلك عليهما و لك الشفاعة ، قال بل اختار الشفاعة »\r\nو\r\nقال صلّى اللَّه عليه و آله و سلم « يشفع يوم القيمة ثلاثة : - الانبياء و العلماء و الشهداء »\r\nو\r\nقال « يشفع الشهيد فى سبعين من اقاربه ، و من قرأ القرآن و استظهره و حفظه ادخله اللَّه عز و جل الجنة و شفّعه فى عشرة من اهل بيته »\r\nو\r\nقال صلّى اللَّه عليه و آله و سلم - « من امتى من يشفع للقيام و منهم من يشفع للقبيلة و منهم من يشفع للعصبة و منهم من يشفع للرجل حتى يدخلوا الجنة »\r\nو\r\nروى ابو سعيد الخدرى عن رسول اللَّه صلّى اللَّه عليه و آله و سلم قال « يقول اللَّه عز و جل قد شفع النبيون و الملائكة و المؤمنون ، و بقى ارحم الراحمين »\r\nقال « فيقبض قبضة او قبضتين من النار فيخرج خلقا كثيرا لم يعملوا خيرا »\r\nشفاعت بخواستن است و تشفيع ببخشيدن است و تشفع شفيع بودن است ، و شفاعت از شفع گرفته‌اند يعنى - جفت كردن - كه شفيع يگانه بشود و دو باز آيد ، آن بخواسته با خود مىآرد .\r\nمعنى ديگر گفته‌اند : -  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  - اى لا يدعوا الداعى حتى بإذن اللَّه عز و جل له فى الدعاء ، ميگويد كيست آن كس كه دعا كند مگر بدستورى اللَّه . و دعا را بلفظ شفاعت از آن گفت كه دعا كننده فرداست ، و اجابت اللَّه شفيع آن ، پس دعا و اجابت جفت يكديگر اند . و آن كس كه برين وجه حمل كند ، من يشفع شفاعة حسنة ، هم برين حمل كند ، يعنى من يدع لاخيه به ظهر الغيب يكن له نصيب من دعائه كما جاء فى الخبر ، اذا دعا الرجل لاخيه يظهر الغيب يقول الملك و لك مثله او مثلاه ، و من يشفع شفاعة سيئه اى من يدع على من لا يستحق ان يدعا عليه ، يكن له كفيل من الوزر .\r\n يَعْلَمُ ما بَيْنَ أَيْدِيهِمْ وَ ما خَلْفَهُمْ  - مجاهد و سدى گفتند  ما بَيْنَ أَيْدِيهِمْ  من امر الدنيا  وَ ما خَلْفَهُمْ  من امر الآخرة . ميگويد خداى ميداند آنچه هست از كار دنيا و آنچه خواهد بود از كار آخرت . و گفته‌اند  ما بَيْنَ أَيْدِيهِمْ \r\n\r\n","description":"","footnote":"","page_name":" 693 ","page_number":703},
  {"content":"\r\n\r\nكردار خلق است آنچه كرده‌اند از خير و شر ميداند .  وَ ما خَلْفَهُمْ  و آنچه اكنون كنند كه هنوز نكرده‌اند همه ميداند .\r\n وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  - هذا كقوله  وَ لا يُحِيطُونَ بِهِ عِلْماً  جاى ديگر گفت   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   هيچ پيغامبر و هيچ فريشته به هيچ چيز از علم و دانش اللَّه نرسند مگر به آن كه اللَّه خواهد كه دانند ، ايشان را بر آن دارد و به آن بياگاهاند تا بدانند و دليل باشد بر ثبوت نبوت و صحت رسالت ايشان .\r\n وَسِعَ كُرْسِيُّهُ السَّماواتِ وَ الْأَرْضَ  - يقال - وسع فلان الشّىء يسعه سعة اذا احتمله و اطاقه و امكنه القيام به . و يقال - لا يسعك هذا اى لا تطيقه و لا تحتمله .\r\n وَسِعَ كُرْسِيُّهُ السَّماواتِ وَ الْأَرْضَ  - معنى آنست كه هفت آسمان و هفت زمين در كرسى مىگنجد و به آن ميرسند . روى كرسى اللَّه زبر هفتم آسمان است زير عرش ، و كرسى از زراست ، و گويند از مرواريد . حسن بصرى گفت : كرسى - عرش - است و - عرش - كرسى ، و درستر آنست كه عرش - سقف بهشت است و - كرسى - بيرون از آنست ، و حملهء عرش ديگراند و حملهء كرسى ديگر ، و حملهء كرسى چهار فريشته‌اند :\r\nيكى به صورت آدمى ، ديگر به صورت گاو ، سوم به صورت شير ، چهارم به صورت كركس ، و ميان حملهء عرش و حملهء كرسى حجابها فراوانست از نور و ظلمت و آب و برف ، از حجاب تا بحجاب پانصد ساله راه ، و اگر نه اين حجب بودى ، حملهء كرسى در نور حملهء عرش بسوختندى . و در خبر است كه رسول خدا صلّى اللَّه عليه و آله و سلم بو ذر را گفت\r\n« يا با ذر ما السماوات و الارض و ما فيهن الكرسى الا كحلقة القاها ملق فى فلاة . و ما الكرسى فى العرش الا كحلقة القاها ملق فى فلاة ، و جميع ذلك فى قبضة اللَّه عز و جل كالحبّة ، و اصغر من الحبّة فى كف احدكم »\r\nآن روز كه اين آيت آمد . جماعتى از ياران گفتند يا رسول اللَّه هذا الكرسى وسع السماوات و الارض فكيف بالعرش ؟ فانزل اللَّه عز و جل  ما قَدَرُوا اللَّهَ حَقَّ قَدْرِهِ  و درست از ابن عباس كه گفت - الكرسى موضع قدميه ، و العرش لا يقدر\r\n\r\n","description":"","footnote":"","page_name":" 694 ","page_number":704},
  {"content":"\r\n\r\nقدره احد و روى عمارة بن عمير عن ابى موسى قال - الكرسى موضع القدمين و له اطيط كاطيط الرجل . و\r\nعن محمد بن جبير بن مطعم عن ابيه قال - قام اعرابى الى النبى صلّى اللَّه عليه و آله و سلم فقال - يا رسول اللَّه اجدبت بلادنا و هلكت مواشينا فادع اللَّه لنا يغثنا و اشفع لنا الى ربك و ليشفع ربنا اليك . قال ويلك هذا شفعت لك الى ربى فمن ذا يشفع ربنا اليه ؟ سبحان اللَّه لا إله الا اللَّه العظيم  وَسِعَ كُرْسِيُّهُ السَّماواتِ وَ الْأَرْضَ  فهو يئط لعظمته و جلاله كما تئط الرحل الجديد .\r\n وَ لا يَؤُدُهُ حِفْظُهُما  - اى لا يثقله و لا يشقّ عليه  وَ هُوَ الْعَلِيُّ الْعَظِيمُ  اى الرفيع فوق خلقه ، العظيم سلطانه ، الجليل شأنه ، سبحانه سبحانه .\r\nاين آية الكرسى سيّد آيات قرآن است : - از بهر آنك مقصد و غايت علوم قرآن سه چيز است : اول معرفت ذات حق ، ديگر معرفت صفات ، سديگر معرفت افعال ، و اين آيت برين سه چيز مشتمل است ، به اين معنى سيد آيات قرآن است .\r\n لا إِكْراهَ فِي الدِّينِ  - بنا كام در دين آوردن نيست . برين وجه اين كلمت منسوخ است بآيت فرمان بقتال ، و سبب نزول اين آيت بر قول ايشان كه گفتند منسوخ است ، آن بود كه مردى انصارى نام وى ابو الحصين دو پسر داشت در مدينه ، ترسايان شام كه بمدينه آمده بودند ببازرگانى ، آن دو پسر را بفريفتند و با دين ترسايى دعوت كردند ، پس ايشان را با خود بشام بردند ، ابو الحصين گفت يا رسول اللَّه ايشان را باز خوان و با كفر بمگذار ، در آن حال رب العزة آيت فرستاد  لا إِكْراهَ فِي الدِّينِ . . . \r\nالآية رسول خدا ايشان را فرو گذاشت و گفت - ابعدهما اللَّه ، هما اول من كفر ، بو الحصين خشم گرفت ، از آنك كس بطلب ايشان نفرستاد ، رب العزة آيت ديگر فرستاد  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ  الآية . پس از آن  لا إِكْراهَ فِي الدِّينِ . . .  الآية منسوخ شد و فرمان آمد بقتال اهل كتاب در سورة براءة .\r\nقتاده و ضحاك و جماعتى مفسران گفتند : - معنى آيت آنست كه  لا إِكْراهَ فِي الدِّينِ  بعد اسلام العرب اذا قبلوا الجزية . ميگويد پس از آن كه عرب باسلام در آمدند ، امّا\r\n\r\n","description":"","footnote":"","page_name":" 695 ","page_number":705},
  {"content":"\r\n\r\nطوعا و اما كرها بر هيچكس اكراه نيست از اهل كتاب و مجوس و صائبان اگر جزيت در پذيرند . و آن عرب كه بر ايشان اكراه رفت از آن بود كه امتى امّى بودند و ايشان را كتابى نبود كه ميخواندند ، و مصطفى صلّى اللَّه عليه و آله و سلم ميگفت\r\n« اهل هذه الجزيرة ! لا يقبل منهم الّا الاسلام »\r\nاكنون مسلمانان با اهل كتاب قتال كنيد ، تا مسلمان شوند ، يا جزيت در پذيرند ، چون جزيت پذيرفتند ، ايشان را بر دين خويش بگذارند و بر دين اسلام اكراه نكنند . و گفته‌اند معنى اكراه آنست كه هر چه مسلمانان را بناكام بر آن دارند از بيع و طلاق و نكاح و سوگند و عتق ، آن لازم نيست و اليه الاشارة\r\nبقوله صلّى اللَّه عليه و آله و سلم : « رفع عن امتى الخطاء و النسيان و ما استكرهوا عليه »\r\nو تفسير اول در حكم آيت ظاهرترست ، از بهر آن كه بقيت آيت با آن موافق ترست .\r\n قَدْ تَبَيَّنَ الرُّشْدُ مِنَ الْغَيِّ  - اى قد ظهر الايمان من الكفر و الهدى من الضلال و الحق من الباطل ، حق از باطل پديد آمد و راست راهى از كژ راهى پديد شد بكتاب خدا و بيان مصطفى ، راست راهى در متابعت است ، و كژ راهى در مخالفت .\r\nقال النبى صلّى اللَّه عليه و آله و سلم « من يطع اللَّه و رسوله فقد رشد »\r\n فَمَنْ يَكْفُرْ بِالطَّاغُوتِ  - الآية . . . - هر پرستيدهء كه پرستند جز از اللَّه ، همه طاغوت‌اند ، اگر از شيطان است يا صنم يا سنگ يا درخت يا حيوان يا جماد . و گفته‌اند - طاغوت هر كسى نفس امارهء اوست كه ببدى فرمايد و از راه ببرد - و الطاغوت ما يطغى الانسان ، فاعول من الطغيان - ميگويد هر كه بطاغوت كافر شود و باللّه مؤمن دست در عروهء وثقى زد ، عروهء وثقى - دين اسلام است با شرائط و اركان آن .\r\nو گفته‌اند قرآن است . قال مجاهد -  بِالْعُرْوَةِ الْوُثْقى  الايمان .  لَا انْفِصامَ لَها  قال  لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  يعنى انها لا تنقطع ما دام مستمسكا بها الّا ان يدعها هو - و قال مقاتل بن حيان : -  لَا انْفِصامَ لَها  دون دخول الجنة . و قيل « العروة الوثقى - اتباع السنة » يدل عليه ما\r\nروى على بن ابى طالب ع قال - قال رسول اللَّه صلّى اللَّه عليه و آله و سلم « لا يصلح\r\n\r\n","description":"","footnote":"","page_name":" 696 ","page_number":706},
  {"content":"\r\n\r\nقول و لا عمل و نيّة الّا بالسنة ، فاذا عرف اللَّه بقلبه و اقر بلسانه و عمل بجوارحه و اركانه بما افترض عليه و خالف السنة . سنن رسول اللَّه ، كان بذلك خارجا من الاسلام ، و اذا عرف اللَّه بقلبه و اقرّ بلسانه و عمل بجوارحه و اركانه بما افترض عليه و لم يخالف السنة ، سنن رسول اللَّه ، كان مؤمنا و ذلك  بِالْعُرْوَةِ الْوُثْقى لَا انْفِصامَ لَها  ثم قال :  وَ اللَّهُ سَمِيعٌ عَلِيمٌ  - اى سميع لدعائك اياه يا محمد باسلام اهل الكتاب . و كان رسول اللَّه صلّى اللَّه عليه و آله و سلم يحب اسلام اليهود الذين حول المدينة ، و يسأل اللَّه تعالى ذلك .\r\n عَلِيمٌ  بحرصك و اجتهادك .\r\n\r\nالنوبة الثالثة\r\n- قوله تعالى :  اللَّهُ لا إِلهَ إِلَّا هُوَ  الآية . . . - اللَّه من له الالهية و الربوبية ، اللَّه من له الاحدية و الصمدية ، ثبوته احدى ، و كونه صمدى ، بقاؤه ازلى و سناؤه سرمدى . اللَّه نام خداوندى كه ذات او صمدى و صفات او سرمدى ، بقاء او ازلى و بهاء او ابدى ، جمال او قيومى ، و جلال او ديمومى ، نامدارى بزرگوار ، در قدر بزرگ و در كردار ، در نام بزرگ و در گفتار ، برتر از خرد و پيش از كى ، و مه از مقدار ، جليلا خدايا كه كرد كارست و خوب نگار ، عالم را آفريدگار و خلق را نگهدار ، دشمن را دارنده و دوست را يار ، اميدها را نقد و ضمانها را بسنده ، و كار هر خصم را پذيرنده و هر جرم را آموزگار ، مريد را قبله و دل عارف را يادگار .\r\n بر ياد تو بى تو روزگارى دارم * در ديده ز صورتت نگارى دارم \r\nاللَّه يادگار دل دوستانست ، اللَّه شاهد جان عارفانست ، اللَّه سور سرّ والهانست ، اللَّه شفاء دل بيمارانست ، اللَّه چراغ سينهء موحدانست ، اللَّه نور دل آشنايانست و مرهم درد سوختگانست .\r\n اندر دل من عشق تو چون نور يقين است * بر ديدهء من نام تو چون نقش نگين است\r\nدر طبع من و همت من تا بقيامت * مهر تو چو جانست و وفاى تو چو دين است \r\nپير طريقت جنيد قدس اللَّه روحه گفت - من قال بلسانه ، اللَّه و فى قلبه غير اللَّه ، فخصمه فى الدارين اللَّه . كسى كه بر زبان ياد اللَّه دارد و بنام وى نازد ، آن گه دل خويش با مهر غيرى\r\n\r\n","description":"","footnote":"","page_name":" 697 ","page_number":707},
  {"content":"\r\n\r\nبردازد بجلال و عز بار خدا كه فردا در مقام سياست تازيانهء عتاب به دو رسد و خصم او اللَّه بود . شب معراج با سيد گفت\r\n« يا محمد عجبا لمن آمن بى كيف يتّكل على غيرى ؟\r\nبا محمد لو انهم نظروا الى لطائف برّى و عجائب صنعى ما عبدوا غيرى »\r\nيا عجبا كسى كه مرا يافت ديگرى را چه جويد ، و او را كه مرا بشناخت به غير ما چون پردازد !\r\n چشمى كه ترا ديد شد از درد معافى * جانى كه ترا يافت شد از مرك مسلم \r\nپير طريقت گفت : - « اى سزاى كرم و نوازندهء عالم ، نه با وصل تو اندوهست نه با ياد تو غم ، خصمى و شفيعى و گواهى و حكم ، هرگز بينما نفسى با مهر تو بهم ، آزاد شده از بند وجود و عدم ، در مجلس انس قدح شادى بر دست نهاده دمادم » .\r\n لا إِلهَ إِلَّا هُوَ  - خدايى كه نيست معبود بسزا جز او ، در هر دو جهان سزاى خداوندى كيست مگر او ؟ دست گير خستگان نيست جز توقيع جمال و لطف او ، نوازندهء يتيمان نيست جز منشور كرم او . بار خدايى كه دلهاى دوستان بستهء بند وفاء او ، جانهاى مشتاقان در آرزوى لقاء او ، ارواح عاشقان مست مهر از جام بلاء او ، آرام خستگان از نام و نشان او ، سرور عارفان از ذكر و پيغام او . نكو گفت آن شوريده روزگار كه گفت : -\r\n مىخندد اندر روى من بخت من از ميدان تو * كى خيمه از صحراء جانم بر كند هجران تو\r\nآرام من پيغام تو وين پاى من در دام تو * بستان شده از نام تو بر جان من زندان تو \r\n الْحَيُّ الْقَيُّومُ  - خداوندى زندهء پايندهء دارندهء نوازندهء بخشندهء پوشنده ، بهر سست و بودنى داننده ، بتوان و بدريافت هر چيز رسنده ، هر كس را خداوند و هر بودنى را پيش برنده و آشنايان مهر پيوند نور نام و نور پيغام ، دلها را روح و ريحان و سرها را آرام ، آفرين باد بر آن جوانمردان كه از اين حديث بويى دارند و بسر اين خوانچهء لطف رسيده‌اند ، تا چنان ديگران بطعام و شراب زنده‌اند ، ايشان بنام و نشان آن دوست زنده‌اند و به ياد وى آسوده .\r\nشبلى را گفتند - طعام و شرابت از كجاست ؟ گفت - ذكر ربى طعام نفسى و ثناء بى لباس نفسى و الحياء من ربى شراب نفسى . نفسى فداء قلبى فداء روحى ، روحى\r\n\r\n","description":"","footnote":"","page_name":" 698 ","page_number":708},
  {"content":"\r\n\r\n نور چشمم خاك قدمهاى تو باد * جانى دارم فداى غمهاى تو باد \r\n لا تَأْخُذُهُ سِنَةٌ وَ لا نَوْمٌ  - تقديس و تنزيه ذات است ، كه وى جل جلاله برى از علات است ، و مقدس از آفات است . خواب حال گشتن است و اللَّه تعالى پاك از حال گشتن و حال گرديدن ، دور از كاستن و افزودن ، خواب عيب است و خداى از عيبها برى ، خواب غفلت است و خداى از آفات و غفلات متعالى ، خواب گرديدن حال است و خداى نه حال گردنه گردش پذير ، خواب شبه مرگ است و خداى زندهء پايندهء باقى .\r\n قدير عالم حى مريد * سميع مبصر لبس الجلالا\r\nتقدّس ان يكون له شريك * تعالى ان يظنّ و ان يقالا \r\nخداوندى كه در ذات بى شريك است و در صفات بى شبيه و در قدر بى نظير\r\n در ذات لطيف تو حيران شده فكرتها * بر علم قديم تو پيدا شده پنهانها\r\nدر بحر كمال تو ناقص شده كاملها * در عين قبول تو كامل شده نقصانها \r\n لَهُ ما فِي السَّماواتِ وَ ما فِي الْأَرْضِ  - مكوّنات و محدثات در زمين و در سماوات همه صنع وى و همه ملك وى ، نه كسى منازع با وى ، نه ديگرى غالب بر وى ، غالب بر آن امر وى ، نافذ در آن دانش وى ، توان آن بعون وى ، داشت آن بحفظ وى . از ابن عباس روايت است كه گفت « الارضون على الثور و الثور فى سلسلة و السلسلة فى اذن الحوت و الحوت بيد الرحمن عز و جل » .\r\n مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  - آن كيست كه پندارد كه بى خواست او خود را كارى بر سازد ، يا بى دانش او نفسى بر آرد ، يا بى او به او رسد ، فقد خاب ظنه و ضلّ سعيه .\r\nپير طريقت گفت : - الهى پسنديدگان ترا به تو جستند بپيوستند ، ناپسنديدگان ترا به خود جستند بگسستند ، نه او كه پيوست بشكر رسيد ، نه او كه گسست بعذر رسيد ! اى برساننده در خود و رساننده به خود ! برسانم كه كس نرسيد به خود .\r\n اى راه ترا دليل دردى * فردى تو و آشنات فردى \r\n\r\n","description":"","footnote":"","page_name":" 699 ","page_number":709},
  {"content":"\r\n\r\n يَعْلَمُ ما بَيْنَ أَيْدِيهِمْ وَ ما خَلْفَهُمْ  - هر چه در آسمان و زمين كسست و چيز همه آنم كه حركت و سكون ايشان انديشه و خاطر ايشان خالق ميداند ، روش و جنبش ايشان مىبيند و بحقيقت آن ميرسد ، كه همه از قدرت وى مىدرآيد و با حكم وى ميگردد وى ميداند كه وى ميراند ، وى مىبيند كه وى مىكند ، وى مىبندد كه وى ميگشايد .\r\nپس او خدايى را شايد كه نه واماند ، نه درماند ، نه فروماند . پوشيده‌ها داند و كار بر وى در نشورد ، همه چيز پرداخته و همه كار ساخته ، جز زانك آدمى انداخته ، خردها در كار وى كند ، وهمها از وى دربند ، علمها و عقلها در قدر وى گم .\r\n لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ وَسِعَ كُرْسِيُّهُ السَّماواتِ وَ الْأَرْضَ  - نص قرآن است ، و اشارت به جهت و مكان است ، كرسى نه علم است كه آن راه بيراهان است ، تأويل جاهلانست ، كرسى قدم گاه دانيم و اين مذهب سنّيان است ، و بى تأويل و تصرف بجان باز گرفته و پذيرفتهء ايشان است . آن گه آيت مهر بر نهاد ، بذكر جلال و بزرگوارى و عظمت و برترى خود گفت :  وَ هُوَ الْعَلِيُّ الْعَظِيمُ  -\r\nروى عن النبى صلّى اللَّه عليه و آله و سلم « فى تسبيح الملائكة ، سبحت السماوات العلى من ذى المهابة و ذى العلى ، سبحان - العلى الاعلى ، سبحانه و تعالى »\r\nعلو و برترى اللَّه دو روى دارد : يكى علو و برترى صفت ، يكى علو و برترى فعل ، آنچه صفت است از ليست - لم يزل كان عاريا عليّا ، هميشه هست و بودنى ، از همه چيزها برتر بكبرياء خود ، وز همه نشانها برتر به قدر خود ، وز همه اندازه‌ها برتر بعز خود ، و آنچه فعل است برترى ذات است و علو مكانست ، خود كرد و از خود نشان داد ، بعد از آفرينش آسمان و زمين ، بارادت خود نه بحاجت ، كه اللَّه كار كه كند بخواست كند نه بحاجت ، كه او را بكس و به چيز حاجت و نياز نه ، و او را شريك و انباز نه . خداوندا دلهاى ما از بدعت و ضلالت معصوم دار ! و از شور و حيرت رسته‌دار ! بمنّك و فضلك .\r\n\r\nالنوبة الاولى\r\n- قوله تعالى :  اللَّهُ وَلِيُّ الَّذِينَ آمَنُوا  - اللَّه يار ايشانست كه بگرويدند  يُخْرِجُهُمْ مِنَ الظُّلُماتِ إِلَى النُّورِ  ايشان را مىبيرون آرد از تاريكيها\r\n\r\n","description":"","footnote":"","page_name":" 700 ","page_number":710},
  {"content":"\r\n\r\nبروشنايى  وَ الَّذِينَ كَفَرُوا  و ايشان كه كافر شدند  أَوْلِياؤُهُمُ الطَّاغُوتُ  ياران ايشان معبودان باطل  يُخْرِجُونَهُمْ  ايشان را مىبيرون آرند  مِنَ النُّورِ إِلَى الظُّلُماتِ  از روشنايى بتاريكيها  أُولئِكَ أَصْحابُ النَّارِ  ايشان اند كه آتشبان‌اند  هُمْ فِيها خالِدُونَ 257  ايشان در آن دوزخ جاويدانند .\r\n أَ لَمْ تَرَ إِلَى الَّذِي حَاجَّ إِبْراهِيمَ  - نه بينى آن مرد كه حجت جست با ابراهيم  فِي رَبِّهِ  در دين خداوند ابراهيم  أَنْ آتاهُ اللَّهُ الْمُلْكَ  كه اللَّه او را پادشاهى داد  إِذْ قالَ إِبْراهِيمُ  وى را گفت ابراهيم  رَبِّيَ الَّذِي يُحْيِي وَ يُمِيتُ  خداى من آنست كه مرده زنده كند و زنده بميراند  قالَ  گفت آن جبار انا احيى و اميت من هم مرده زنده كنم و هم زنده ميرانم  قالَ إِبْراهِيمُ  گفت ابراهيم  فَإِنَّ اللَّهَ يَأْتِي بِالشَّمْسِ مِنَ الْمَشْرِقِ  اللَّه هر روز آفتاب مىآرد از جاى بر آمدن آن  فَأْتِ بِها مِنَ الْمَغْرِبِ  تو آن را يك روز بر آر از جاى فرو شدن آن  فَبُهِتَ الَّذِي كَفَرَ  آن كافر درماند ، بى پاسخ و بى سامان گشت  وَ اللَّهُ لا يَهْدِي الْقَوْمَ الظَّالِمِينَ  و خداى يارى دهنده نيست گروه ستمكاران را\r\n أَوْ كَالَّذِي مَرَّ عَلى قَرْيَةٍ  - يا چنان مرد ديگر كه برگذشت بر آن شهر  وَ هِيَ خاوِيَةٌ عَلى عُرُوشِها  و آن كارها فرو افتاده و ديوارها بر كارها افتاده  قالَ أَنَّى يُحْيِي هذِهِ اللَّهُ بَعْدَ مَوْتِها  گفت چون زنده مىكند اللَّه اين شهر را پس تباهى آن و مرگ مردم آن  فَأَماتَهُ اللَّهُ مِائَةَ عامٍ  انگه بميرانيد اللَّه وى را صد سال  ثُمَّ بَعَثَهُ  آن گه وى را زنده كرد و برانگيخت  قالَ كَمْ لَبِثْتَ  جبرئيل وى را گفت چند بودى ايندو در درنگ ؟  قالَ لَبِثْتُ يَوْماً أَوْ بَعْضَ يَوْمٍ  گفت بودم من روزى يا پاره از\r\n\r\n","description":"","footnote":"","page_name":" 701 ","page_number":711},
  {"content":"\r\n\r\nروزى  قالَ بَلْ لَبِثْتَ مِائَةَ عامٍ  جبرئيل گفت وى را نه كه بودى ايدر صد سال  فَانْظُرْ إِلى طَعامِكَ وَ شَرابِكَ  در طعام و شراب خويش نگر  لَمْ يَتَسَنَّهْ  كه از درنگ گندا نگشته  وَ انْظُرْ إِلى حِمارِكَ  و بخر خويش نگر  وَ لِنَجْعَلَكَ آيَةً لِلنَّاسِ  و ترا شگفتى گردانيم باز گفت مردمان را  وَ انْظُرْ إِلَى الْعِظامِ  و در استخوانهاى خز نگر  كَيْفَ نُنْشِزُها  كه چون آن را زنده ميگردانيم  ثُمَّ نَكْسُوها لَحْماً  و آن گه او را گوشت مىپوشانيم  فَلَمَّا تَبَيَّنَ لَهُ  چون وى را آن حال و قصه پيدا گشت و ديده ور بديد  قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ 259  گفت ميدانم كه اللَّه بر همه چيز تواناست .\r\n\r\nالنوبة الثانية\r\n- قوله تعالى :  اللَّهُ وَلِيُّ الَّذِينَ آمَنُوا  الآية . . . . - اى وليهم فى هدايتهم و اقامة البرهان لهم ، يزيدهم بايمانهم هداية و وليّهم فى نصرهم على عدوهم و اظهار دينهم على دين مخالفهم و وليهم فى تولى ثوابهم و مجازاتهم بحسن اعمالهم ميگويد - اللَّه دوست و يار مؤمنان است ، يعنى از سه روى : يكى از روى هدايت ، يكى از روى نصرت ، يكى از روى جزاء طاعت ، اما آنچه از روى هدايت است ، ميگويد - اللَّه خداوند مؤمنان است ، ايشان را راه مىنمايد و بر راه دين خود ميدارد ، و حجت توحيد بريشان روشن ميدارد ، تا ايشان را ايمان و راست راهى مىافزايد ، همانست كه مصطفى صلّى اللَّه عليه و آله و سلم گفت در دعا -\r\n« اللهم آت نفسى تقواها ، انت خير من زكّاها ، انت وليّها و موليها »\r\nولى و مولى هر دو يكسانست ، و بمعنى هادى است و كذلك قوله تعالى  وَ مَنْ يُضْلِلِ اللَّهُ فَما لَهُ مِنْ وَلِيٍّ مِنْ بَعْدِهِ  و قال تعالى  وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  اما آنچه از روى نصرت است : ميگويد ، اللَّه يار مؤمنانست ، ايشان را بر كافران نصرت ميدهد ، تا ايشان را باز مىشكنند ، و از كفر بر مىگردانند اظهار دين اسلام را و اعلاء كلمهء حق را . همانست كه رب العالمين گفت حكايت از مؤمنان -  أَنْتَ مَوْلانا فَانْصُرْنا عَلَى الْقَوْمِ الْكافِرِينَ  جاى ديگر گفت -  وَ ما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ \r\n\r\n","description":"","footnote":"","page_name":" 702 ","page_number":712},
  {"content":"\r\n\r\nوجه سيوم بمعنى مكافات و مجازات است : ميگويد اللَّه كارساز مؤمنانست و مزد دهندهء كردار ايشانست ، كردار اندك مىپذيرد و ثواب بسيار مىدهد ، و رايگان برحمت و مغفرت خود مىرساند ، آنست كه حكايت كرد از موسى ع -  « أَنْتَ وَلِيُّنا فَاغْفِرْ لَنا وَ ارْحَمْنا »  جاى ديگر گفت  « ثُمَّ رُدُّوا إِلَى اللَّهِ مَوْلاهُمُ الْحَقِّ »  اين هر يكى شاخى است از درخت دوستى ، و معنى از لفظ دوستى ، پس همه فراهم كرد و بمعنى دوستى خود اضافت فا مؤمنان كرد .\r\nگفت :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  - ايشان را بيرون آرد از تاريكى كفر با روشنايى اسلام و از تاريكى نكرت با روشنايى معرفت و از تاريكى جهل با روشنايى علم و از تاريكى نفس با روشنايى دل ، پيش از خلق ايشان بعلم قديم دانست كه ايشان را از ظلمت كفر و بدعت نگاه دارد ، چون بيافريد ايشان را و در وجود آورد علم وى در ايشان برفت و با ايمان آمدند و روشن دل شدند ،  وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  - يعنى كعب بن الاشرف و حيى بن اخطب يدعونهم من النور الى الظلمات - اينست قول مقاتل و قتاده گفته‌اند - قومى جهودان‌اند كه پيش از مبعث مصطفى صلّى اللَّه عليه و آله و سلم نعت و صفت وى بتورات ميخواندند و به نبوت وى ايمان داشتند ، پس كه رب العالمين وى را بخلق فرستاد آن سران و پيشروان ضلالت چون كعب اشرف و حيى اخطب و مانند ايشان فرا متبعان خود نمودند كه اين نه آنست و نعت و صفت وى بپوشيدند تا ايشان از ايمان بنبوت وى بيفتادند و بوى كافر شدند .\r\nاينست كه اللَّه گفت :  يُخْرِجُونَهُمْ مِنَ النُّورِ إِلَى الظُّلُماتِ  - مجاهد گفت - قومى از دين اسلام مرتد گشتند ، اين آيت در شأن ايشان فرو آمد ، يعنى كه اول در نور اسلام بودند و طاغوت ايشان را از نور اسلام بيرون كرد و فاظلمت كفر افكند ، و طاغوت ايشان شيطان بود و هواء نفس ، هر چه بنده را از حق برگرداند آن را طاغوت گويند ، ازين جهت  يُخْرِجُونَهُمْ  بلفظ جمع گفت ، اما اهل معانى آيت بر عموم راندند و گفتند ، مراد به اين\r\n\r\n","description":"","footnote":"","page_name":" 703 ","page_number":713},
  {"content":"\r\n\r\nجملهء كافران زمين‌اند ، و بيرون آوردن ايشان از نور ، نه آنست كه ايشان را نورى بود و از آن بيفتادند ، لكن معنى آنست كه ايشان را خود از نور باز داشتند . حسن گفت - ان لا يدعهم يدخلونه - و اين در لغت روا و روانست ، يقال قد ضمّنت القوم دم فلان ، و اخرجتك منه اى لم ادخلك فيه ثم قال :  أُولئِكَ أَصْحابُ النَّارِ هُمْ فِيها خالِدُونَ  - اى لا يموتون لا يفتر عنهم و هم فيه مبلسون .\r\n أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ  الآية . . . - اى جادل ابراهيم فى دين ربه ، ميگويد - دانسته‌اى قصهء آن مرد كه حجت جست بابراهيم و حجت آورد در دين خداوند ابراهيم ؟ و هو نمرود بن كنعان بن ماس بن ارم بن سام بن نوح ، و قيل هو نمرود بن كنعان بن سنجاريب بن كوش بن سام بن نوح . اول كسى كه تاج بر سر نهاد و در زمين دعوى خدايى كرد او بود . مجاهد گفت چهار كس آنند كه جهاندران بودند و ملك ايشان به همه زمين برسيد ، دو از ايشان مؤمن و دو كافر ، آن دو كس كه مؤمن بودند : - سليمان بود و ذو القرنين ، و آن دو كه كافر بودند : - نمرود بود و بخت نصر .\r\nگفته‌اند كه نمرود طاغى صانع آفريدگار را جل جلاله منكر نبود و دعوى جبارى كه ميكرد بر طريق حلول بود ، چنانك بعضى ترسايان بر عيسى دعوى كردند ، و بعضى متشيعه بر على ع . و مذهب حلول آنست كه بارى عز و علا به اشخاص ائمه فرود آيد .\r\nتعالى اللَّه و تقدس عما يقول الظالمون علوا كبيرا .\r\n أَنْ آتاهُ اللَّهُ الْمُلْكَ  - اى لان آتاه اللَّه الملك فطغى - ميگويد حجت جست با ابراهيم از آنك اللَّه تعالى وى را ملك داد و طاغى گشت . و قال بعضهم  أَنْ آتاهُ اللَّهُ الْمُلْكَ  يعنى ابراهيم آتاه اللَّه الملك و النبوة و امر جميع الناس باتباعه .\r\n إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ  - مفسران گفتند - اين آن گه بود كه ابراهيم در بت‌خانه شده و بتان را شكسته ، و نمرود او را حبس فرموده ، پس از حبس بيرون آوردند او را تا بسوزند ، نخست نمرود از وى پرسيد - من ربّك الذى\r\n\r\n","description":"","footnote":"","page_name":" 704 ","page_number":714},
  {"content":"\r\n\r\nتدعونا اليه ؟ آن خداى تو كه ما را و از او ميخوانى كيست ؟ ابراهيم گفت  رَبِّيَ الَّذِي يُحْيِي وَ يُمِيتُ  - خداى من آنست كه مرده زنده كند و زنده را ميراند ، و اياه اعبد و منه اسأل الخير ، او را پرستم و آنچه خواهم از وى خواهم . آن جبار گفت  « أَنَا أُحْيِي وَ أُمِيتُ »  من هم مرده زنده كنم و هم زنده ميرانم ، زندانيى كه نوميد بود از زندگانى ، او را بخواند و آزاد كرد ، گفت اين مرده بود زنده كردم . و ديگرى را بكشت ، گفت اين زنده بود ميرانيدم . اعتقاد داشت آن متمرد طاغى كه احيا و اماتت آنست كه وى كرد ، و اين مايه ندانست كه ايحاء آفريدن حيات است در بنده و در حيوان ، و اماتت آفريدن مرگ است در وى ، و جز كردگار ذو الجلال و قادر بر كمال برين قادر نيست ، و بجز كار وى نيست . اما ابراهيم ازين سخن برگشت و حجتى ديگر آورد ، نه عجز و درماندگى را ، لكن خواست تا بر حجت بيفزايد و حجتى آرد كه وى را بى سامان و بى پاسخ گرداند و عقلش در آن مدهوش و متحير گردد .\r\nگفت  فَإِنَّ اللَّهَ يَأْتِي بِالشَّمْسِ مِنَ الْمَشْرِقِ  - خداى من آنست كه هر روز آفتاب از مشرق بر آرد  فَأْتِ بِها مِنَ الْمَغْرِبِ  تو آن را از مغرب بر آر ، آن جبار درماند و متحير گشت و حجت او منقطع شد . رب العالمين گفت و عزتى و جلالى لا تقوم الساعة حتى آتى بالشمس من قبل المغرب ، فيعلم من يرى ذلك انّى انا اللَّه قادر آن افعل ما شئت ، زيد بن اسلم گفت - نمرود نشسته بود و مردمان از وى طعام مىبردند ، هر كس كه بر وى شدى وى را گفتى - من ربّك ؟ او جواب دادى كه - انت ، و آن گه طعام بوى دادى ابراهيم بيرون رفت بطلب طعام و به نمرود برگذشت نمرود گفت - من ربّك ؟ ابراهيم گفت  الَّذِي يُحْيِي وَ يُمِيتُ  - وى جواب داد كه  أَنَا أُحْيِي وَ أُمِيتُ  ابراهيم گفت : -  فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ  نمرود از آن درماند چنانك اللَّه گفت :  فَبُهِتَ الَّذِي كَفَرَ  - پس ابراهيم را طعام نداد و باز گردانيد ،\r\n\r\n","description":"","footnote":"","page_name":" 705 ","page_number":715},
  {"content":"\r\n\r\nابراهيم بريگستانى بر گذشت ، از آن ريگ پاره در بار كرد ، يعنى كه چون در خانه شوم ، اهل خانه را دل خوش باشد و پندارد كه من طعام برده‌ام ، ابراهيم چون در خانه شد و بارها بيفكند بخفت ، اهل وى برخاست ، و سربار كرد ، آرد نيكو ديد ، از آن نان پخت و پيش ابراهيم بنهاد ، ابراهيم گفت از كجا آوردى اين طعام ؟ گفت از آن آرد كه تو آوردى ، ابراهيم بدانست كه آن فضل خداست با وى ، و رزقى كه اللَّه فرستاد زيرا سجود كرد و حمد و ثنا گفت .\r\n وَ اللَّهُ لا يَهْدِي الْقَوْمَ الظَّالِمِينَ  - اين هدى بمعنى معونت است ، ميگويد - اللَّه ظالمان را يارى دهنده نيست اما مؤمنانرا يارى دهد و نصرت كند ، چنانك خود گفت  وَ كانَ حَقًّا عَلَيْنا نَصْرُ الْمُؤْمِنِينَ  ميگويد - از گفت ما بر ما واجب است و سزا كه يارى دهيم مؤمنانرا چنانك ابراهيم را از دست آن جبار متمرد خلاص داد و از آتش عقوبت وى برهانيد ، و يك پشه بر نمرود مسلط كرد تا در بينى وى شد و بدماغ رسيد و از آن مىخورد و وى را مىگزيد ، و پيوسته مطرقه بر سرش ميزدند تا از آن آسايش مىيافت ، و چهل روز درين عذاب بود . و گويند كه چهار صد سال درين عذاب بود پس هلاك شد و نيست گشت .\r\n أَوْ كَالَّذِي مَرَّ عَلى قَرْيَةٍ  - اين در آيت اول پيوسته است و در آن بسته ، كانّه قال ، هل رأيت كالذى حاج ابراهيم في ربه او كالذى مر على قرية - لفظه لفظ الاستفهام است و معناه التوقيف و التعريف - ميگويد نبينى آن مرد كه با ابراهيم حجت جست در خداوند وى ، و آن مرد ديگر يعنى عزيز ، پيغامبرى از پيغامبران بنى اسرائيل كه بر گذشت بر آن ديه يعنى شهر بيت المقدس ، سميت قرية لاجتماع الناس فيها ، يقال قريت الماء فى الحوض اذا جمعته فيه ، عزيز آنجا بر گذشت ديد آن شهر كه خراب و بيران گشته از دست بخت نصر كه آنجا شد و خلقى را بكشت و باقى باسيرى ببرد . و گفته‌اند - اين قريه در هرقل - است دهى بر كناره دجله ميان واسط و مداين عزيز آنجا برگذشت ، و كان ذلك بعد رفع عيسى ع ، بسايهء درختى فرو آمد و با وى خرى\r\n\r\n","description":"","footnote":"","page_name":" 706 ","page_number":716},
  {"content":"\r\n\r\nبود ، با درخت بست و خود در ميان ديه شد ، هيچ آدمى را در آن ديه نديد و درختان بسيار ديد پر بار ، و ميوهء آن فرا رسيده ، بگرفت از آن پارهء انگور و انجير ، و با وى نان خشك بود ، در قعب بنهاد و شيرهء انگور بگرفت و بر آن نان ريخت تا نرم گردد ، و انجير چند تر بر سر آن نهاد .\r\nآن گه گفت  أَنَّى يُحْيِي هذِهِ اللَّهُ بَعْدَ مَوْتِها  عزير - چون مىزنده كند اللَّه اين ديه را ؟ يعنى مردم آن پس آنك بمردند و هلاك شدند . و اين سخن از عزير رفت نه از آن بود كه در بعث و نشور به گمان بود ، لكن خواست تا اللَّه وى را معاينه بنمايد ، چنانك ابرهيم ع از اللَّه درخواست كه  أَرِنِي كَيْفَ تُحْيِ الْمَوْتى  پس اللَّه تعالى عزيز را بميرانيد صد سال ، دو چشم وى زنده و باقى كالبد مرده ، آن گه زنده كرد وى را و بينگيخت .\r\nجبرئيل وى را گفت - درين درنگ چند بودى ؟ گفت يك روز ، پس در آفتاب نگرست آفتاب ديد كه به نماز ديگر رسيده بود و ابتداء حال كه بر وى رفت بامداد بود ، گفت - نه كه پارهء از روز . جبرئيل گفت - نه كه صد سالست تا تو درين درنگى ، آن گه او را نظر عبرت فرمود .\r\nگفت  فَانْظُرْ إِلى طَعامِكَ وَ شَرابِكَ لَمْ يَتَسَنَّهْ  - در آن طعام و شراب خويش نگر نان خشك در قعب ، شيرهء انگور بر آن ريخته و نرم شده و انجير تر بر سر آن بمانده ، و هيچ تغيير در آن نيامده ، عزيز گفت - سبحان اللَّه كيف لم يتغير ؟ چون كه درين مدت دراز بنگشت ؟ آن گه در خر خويش نگرست مرده و ريزيده و استخوانش از درنگ و روزگار پاره پاره شده و سپيد مانده . آن گه نداى شنيد از آسمان كه - ايتها العظام البالية اجتمعى ! اى استخوانهاى پوسيدهء ريزيده همه با هم شويد ، بقدرت كردگار آن استخوانها همه در روش آمد ، قدم با ساق پيوست و ساق با زانو و كف با بازو و بازو با دوش و سر با تن ، پس رگها و پيها و گوشتها و پوست و موى در وى پديد آمد . و عزير در آن مىنگرست و تعجب ميكرد ، پس فريشتهء آمد و روح در بينى وى دميد ، آن خر برخاست و بانگى زد ، اينست كه رب العالمين گفت :  وَ انْظُرْ إِلى حِمارِكَ  - اى الى احياء حمارك ،\r\n\r\n","description":"","footnote":"","page_name":" 707 ","page_number":717},
  {"content":"\r\n\r\n وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ  - اى الى عظام الحمار ، در نگر درين استخوانهاى خر  كَيْفَ نُنْشِزُها  - بضم نون و كسر شين وراء ، قراءة حجازى و بصرى است من الانشار ، و هو الاحياء كقوله  ثُمَّ إِذا شاءَ أَنْشَرَهُ  . ميگويد - چون او را زنده ميگردانيم ، و بضم نون و كسر شين و زاء منقوطه قراءة شامى است و كوفى ، و معناه الرفع و النقل ، ميگويد در نگر در استخوانها كه چون برميداريم و بجاى خود ميرسانيم ، و تركيب ميسازيم . روايت كنند از ابن عباس رض كه چون اللَّه تعالى عزير را بعد از صد سال زنده كرد ، بر آن خر خويش نشست ، و با جايگاه و وطن و محلّت خويش شد و مردم او را مىنشناختند ، آخر عجوزى را ديد نابينا مقعد ، صد و بيست سال از عمرش گذشته ، و اين عجوز كنيزك ايشان بود و خدمت كارى و دايگانى ايشان كردى ، عزير وى را بيست ساله بگذاشته بود ، عزير گفت - يا هذه أ هذا منزل عزير ؟\r\nاى پير زن اين جاى عزير است ؟ گفت آرى و مىگريست آن پير زن ، عزير گفت چرا مىگريى ؟ گفت از بهر آنك صد سال است تا كس نام عزير نبرد ، و نام و نشان وى كس نشنيد مگر اين ساعة كه تو گفتى ، قال - فانا عزير گفت پس منم عزير ، اماتنى اللَّه عز و جل مائة سنة ثم بعثنى اللَّه ، مرا صد سال ميرانيد پس زنده كرد ، پير زن شگفت بماند و شادى كرد و ميگفت - سبحان اللَّه ، عزير بعد از صد سال باز آمد ، پس گفت عزير مردى بود مستجاب الدعوة ، دعا كن تا اللَّه مرا بينايى و روايى باز دهد تا به چشم سر در روى تو نگرم ، عزير دعا كرد و آن پير زن مقعد از جاى برخاست و بينا گشت و در وى نگرست ، گفت - اشهد انك عزير . پس آن زن رفت بانجمن بنى اسرائيل ، و ايشان را از وى خبر كرد ، همه روى بوى نهادند و آمدند و با ايشان پسر عزير بود عمر وى به صد سال رسيده و پير گشته ، و پسران داشت همه پيران ، و جد ايشان عزير جوانى چهل ساله .\r\nاينست كه رب العالمين گفت :  وَ لِنَجْعَلَكَ آيَةً لِلنَّاسِ  اى عبرة للناس ، لانه بعثه شابّا و هو ابن اربعين سنة و ابنه شيخ ابن مائة سنة و لابنه اولاد كلّهم شيوخ .\r\nروى عن وهب قال - ليس فى الجنة كلب و لا حمار الا كلب اصحاب الكهف و حمار عزير الذى اماته اللَّه مائة عام .\r\n\r\n","description":"","footnote":"","page_name":" 708 ","page_number":718},
  {"content":"\r\n\r\n فَلَمَّا تَبَيَّنَ لَهُ  - چون عزير را زنده گشتن خر و تباه ناگشتن طعام و شراب پيدا گشت و معاينه بديد ، كه اللَّه آن را در صد سال نگاه داشت و تباه نگشت و آن مردهء صد ساله را زنده كرد ، چنانك اول بود ، عزير بر وى در افتاد و خداى را عز و جل سجود كرد .\r\n قالَ أَعْلَمُ  الآية . . . - موصول و مجزوم قراءة حمزه و كسايى است و معنى آنست كه جبرئيل در آن حال گفت - بدانك اللَّه بر همه قادر است و توانا ، باقى قراء « اعلم » مقطوع و مرفوع خوانند ، يعنى عزير گفت آن گه كه آن بديد ميدانم كه اللَّه بر همه چيز تواناست و قادر بر كمال ، قيوم بى گشتن در ذات و صفات ، متعال عزّ جلاله و عظم شأنه و جلت احديته و تقدست صمديته .\r\n\r\nالنوبة الثالثة\r\n- قوله تعالى :  اللَّهُ وَلِيُّ الَّذِينَ آمَنُوا  - وليّهم و مولاهم و واليهم و متوليهم از روى معنى همه يكسان‌اند ، ميگويد - اللَّه خداوند مؤمنان است ، كار ساز و يارى دهندهء ايشانست ، و راهنماى و دلگشاى دوست ايشانست . در بعضى اخبار مىآيد از رسول خدا صلّى اللَّه عليه و آله و سلم كه گفت - كسى كه كعبهء مشرف معظم خراب كند و سنگ از سنگ جدا كند و آتش در آن زند در معصيت چنان نباشد كه بدوستى از دوستان اللَّه استخفاف كند ، اعرابيى حاضر بود ، گفت يا رسول اللَّه اين دوستان اللَّه كه‌اند ؟ گفت مؤمنان همه دوستان خدااند و اولياء وى ، نخوانده‌اى اين آيت كه  اللَّهُ وَلِيُّ الَّذِينَ آمَنُوا  نظيرش آنست كه گفت جل جلاله  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  ميگويد - اللَّه يار و دوست مؤمنانست و كافران را نه . و نه خود درين جهان دوست و كار ساز مؤمنانست كه در آن جهان همچنانست ، چنانك گفت  « نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ »  و در حكايت از قول يوسف گفت  أَنْتَ وَلِيِّي فِي الدُّنْيا وَ الْآخِرَةِ  بسا فرقا كه ميان هر دو آيت است از  نَحْنُ أَوْلِياؤُكُمْ  تا  أَنْتَ وَلِيِّي  بس دورست ، و انكس كه بدين بصر ندارد معذور است ،  نَحْنُ أَوْلِياؤُكُمْ  از عين جمع رود و  أَنْتَ وَلِيِّي  اشارتست بتفرقت ، نه از آنك ولى را بر نبى فضل است كه نهايت كار ولى هميشه بدايت كار نبى است ، لكن با ضعيفان رفق بيشتر كنند و عاجزان را بيش نوازند ، كه جسارت دعوى آشنايى ندارند ، و از آنك خود را آلوده دانند زبان گفتار ندارند ! هر كه\r\n\r\n","description":"","footnote":"","page_name":" 709 ","page_number":719},
  {"content":"\r\n\r\nدرمانده‌تر بدوست نزديكتر ! هر كه شكسته تر بدوستى سزاوارتر ! « انا عند المنكسرة قلوبهم من اجلى » در خبر مىآيد كه - روز قيامت يكى را به حضرت برند ، ازين شكستهء سوختهء ، اللَّه گويد بندهء من چه دارى ؟ گويد دو دست تهى و دلى پر درد و جانى آشفته و حيران ، در موج اندوه و غمان ، گويد همچنين مى رو تا بسراى دوستان ، كه من شكستگان و اندوهگنان را دوست دارم « انين المذنبين احب الى من زجل المسبحين »\r\n گفتم چه نهم پيش دو زلف تو نثار * گر هيچ بنزد چاكر آيى يك بار\r\nپيشت بنهم اين جگر سوخته زار * كايد جگر سوخته با مشك به كار \r\nداود ع گفت - بار خدايا ! گيرم كه اعضا را به آب بشويم تا از حديث طهارت پذيرد ، دل را بچه شويم تا از غير تو طهارت پذيرد ؟ فرمان آمد كه - يا داود دل را به آب حسرت و اندوه بشوى تا به طهارت كبرى رسى ، گفت بار خدايا اين اندوه از كجا بدست آرم ؟\r\nگفت اين اندوه ما خود فرستيم ، شرط آنست كه دامن در دامن اندوهگنان و شكستگان بندى ، گفت بار خدايا ايشان را چه نشانست ؟ گفت - يراقبون الظلال و يدعوننا رغبا و رهبا - همه روز آفتاب را مىنگرند تا كى فرو شود و پردهء شب فرو گذارند ، تا ايشان در خلوتگاه  وَ نَحْنُ أَقْرَبُ  كوفتن گيرند ، فمن بين صارخ و باك و متأوّه ، همه شب خروشان و سوزان و گريان ، با نياز و گداز ، روى بر خاك نهاده و بآواز لهفان ما را ميخوانند ، كه - يا ربّاه يا ربّاه ! به زبان حال ميگويند .\r\n شبهاى فراق تو كمانكش باشد * صبح از بر او چو تير آرش باشد\r\nو ان شب كه مرا با تو بتا خوش باشد * گويى شب را قدم بر آتش باشد \r\nو از جبار عالم ندا مىآيد كه - اى جبرئيل و ميكائيل - شما ز جل تسبيح بگذاريد كه آواز سوختهء مىآيد ، هر چند بار عصيان دارد اما در دل درخت ايمان دارد ، در آب و گل مهر ما سرشته دارد ، مقربان ملا اعلى از آن روز باز كه در وجود آمدند ، تا برستاخيز دست در كمر بندگى ما زده‌اند ، و فرمان را چشم نهاده و در آرزوى يك نظر ميسوزند ، انگشتان حسرت در دهان حيرت گرفته كه اين چيست ! خدمت اينجا و محبت آنجا ! دويدن و پوييدن بر ما و رسيدن و ناديدن ايشان را ! و عزت احديت بنعت تقدير\r\n\r\n","description":"","footnote":"","page_name":" 710 ","page_number":720},
  {"content":"\r\n\r\nايشان را جواب ميدهد كه - كار سوز دارد و اندوه ، نهاد ايشان معدن سوزست و كان اندوه\r\n بى كمال سوز دردى نام دين هرگز مبر * بى جمال شوق و صلى تكيه بر ايمان مكن\r\nدر خم زلفين جان آويز جانان روز وصل * جز دل مسكين خون آلود را قربان مكن \r\n\r\nالنوبة الاولى\r\n- قوله تعالى :  وَ إِذْ قالَ إِبْراهِيمُ  - گفت ابراهيم  رَبِّ  خداوند من  أَرِنِي  با من نماى  كَيْفَ تُحْيِ الْمَوْتى  كه مرده چون زنده كنى ؟  قالَ   أَ وَ لَمْ تُؤْمِنْ  نه ايمان آوردهء  قالَ بَلى  ابراهيم گفت آرى ايمان آورده‌ام ،  وَ لكِنْ لِيَطْمَئِنَّ قَلْبِي  لكن تا دمل آرميده شود و بديدار چشم يقين افزايد  قالَ فَخُذْ أَرْبَعَةً مِنَ الطَّيْرِ  اللَّه گفت پس شو چهار مرغ گير  فَصُرْهُنَّ إِلَيْكَ  آن را بكش و پاره پاره كن و با خود آر سرهاى آن  ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً  آن گه بر سر هر كوهى پارهء از آن آميخته در هم بنه  ثُمَّ ادْعُهُنَّ  آن گه ايشان را خوان  يَأْتِينَكَ سَعْياً  تا به تو آيند بشتاب  وَ اعْلَمْ أَنَّ اللَّهَ عَزِيزٌ حَكِيمٌ 260  بدانك خداى تواناست دانا .\r\n مَثَلُ الَّذِينَ يُنْفِقُونَ  - نمون ايشان كه نفقه ميكنند  أَمْوالَهُمْ فِي سَبِيلِ اللَّهِ  مالهاى ايشان از بهر خدا و در راه خدا  كَمَثَلِ حَبَّةٍ  همچون نمون و سان دانه ايست  أَنْبَتَتْ سَبْعَ سَنابِلَ  كه از دست كارنده هفت خوشه روياند  فِي كُلِّ سُنْبُلَةٍ مِائَةُ حَبَّةٍ  در هر خوشه صد دانه :  وَ اللَّهُ يُضاعِفُ لِمَنْ يَشاءُ  و اللَّه مىافزايد توى بر توى او را كه خواهد  وَ اللَّهُ واسِعٌ عَلِيمٌ 261  و خداى فراخ بخش فراخ دارست و دانا .\r\n الَّذِينَ يُنْفِقُونَ أَمْوالَهُمْ فِي سَبِيلِ اللَّهِ  - ايشان كه نفقت ميكنند مالهاى ايشان از بهر خدا و در راه خدا  ثُمَّ لا يُتْبِعُونَ ما أَنْفَقُوا  آنكه پس آن نفقه فرا ندارند  مَنًّا وَ لا أَذىً  سپاس بر نهادنى و نه رنج نمودنى  لَهُمْ أَجْرُهُمْ عِنْدَ رَبِّهِمْ  ايشانراست\r\n\r\n","description":"","footnote":"","page_name":" 711 ","page_number":721},
  {"content":"\r\n\r\nمزد ايشان بنزديك خداوند ايشان  وَ لا خَوْفٌ عَلَيْهِمْ  و نه بريشان بيمى  وَ لا هُمْ يَحْزَنُونَ 262  و نه جاويد در آخرت اندوهگن باشند\r\n قَوْلٌ مَعْرُوفٌ  - سخنى خوش و نيكو  وَ مَغْفِرَةٌ  و آمرزش بافراط درويش در الحاح و جز زان  خَيْرٌ مِنْ صَدَقَةٍ يَتْبَعُها أَذىً  به است از صدقهء كه پس آن بود رنج نمودنى  وَ اللَّهُ غَنِيٌّ حَلِيمٌ 263  و اللَّه بى نيازست بردبار\r\n\r\nالنوبة الثانية\r\n- قوله تعالى :  وَ إِذْ قالَ إِبْراهِيمُ رَبِّ أَرِنِي  الآية . . . - مفسران گفتند - سبب آنك ابراهيم اين سؤال كرد از اللَّه آن بود كه بمردارى بر گذشت بر ساحل بحر طبرية ، ددان بيابان را ديد كه مىآمدند و ميخوردند و همچنين مرغان هوا جوك جوك ، ابراهيم كه آن چنان ديد شگفت بماند گفت - يا رب ميدانم كه اين را همه با هم آرى از شكمهاى ددان و حواصل مرغان ، با من نماى كه چون زنده كنى آن را تا معاينه بينم ، آنچه بخبر ميدانم ، فليس الخبر كالمعاينه ، اللَّه گفت :  أَ وَ لَمْ تُؤْمِنْ  نه ايمان آورده‌اى ؟\r\nاين كلمت گواهى است از اللَّه بر ايمان ابراهيم . و در خبر است از مصطفى صلّى اللَّه عليه و آله و سلم كه گفت\r\n« نحن بالشك اولى من ابراهيم »\r\nما به گمان سزاتريم از ابراهيم ، اين هم گواهى است از مصطفى ابراهيم را بر يقين او ، و اين اولى كه گفت آن را گفت كه امام ملت ابراهيم است و خلق پس وى تا برستاخيز همه اتباع وى اند ، كه پيشوا به گمان بود پس روان همه به گمان باشند . و اين  أَ وَ لَمْ  همچنانست كه جرير گفت :\r\n أ لستم خير من ركب المطايا * و اندى العالمين بطون راح ؟ \r\nمعنى آنست كه انتم خير من ركب المطايا .\r\n\r\n\r\n","description":"","footnote":"\r\n قالَ بَلى  - ابراهيم گفت ايمان آورده‌ام و بر يقينم لكن دلم ميخواهد كه به چشم سر در عجائب صنع و بدايع قدرت تو نگرم ، و علم اليقين عين اليقين گردد ، و ايمان استدلالى بايمان حسى بدل شود ، كه وساوس در راه استدلال و خبر آيد در حس و عيان نه ، و دل\r\n","page_name":" 712 ","page_number":722},
  {"content":"\r\n\r\nآن گه آرام گيرد كه از وساوس و هواجس ايمن شود . ابن المبارك گفت « و لكن ليطمئنّ قلبى » معنى آنست كه - بلى ايمان آورده‌ام و به گمان نه ام ، لكن ميخواهم كه اين امت را كه ايشان را دعوت ميكنم . بنمايم منزلت و مكانت خويش بنزديك تو ، اجابت دعوت كه ميكنى ، تا ايشان نيز اجابت دعوت كنند و بدين حنيفى در آيند . و گفته‌اند كه - ابراهيم آن گه كه با نمرود طاغى حجت گرفت و گفت  رَبِّيَ الَّذِي يُحْيِي وَ يُمِيتُ  و آن جبار گفت  أَنَا أُحْيِي وَ أُمِيتُ  من هم مرده زنده كنم ، آن گه زندانيى را اطلاق فرمود ، ابراهيم گفت احياء مرده نه اينست ، بلكه شخصى مردهء بيجان بايد تا جان در وى آرى ، نمرود گفت - تو اين از خداوند خويش معاينه ديدى ؟ ابراهيم نتوانست كه گويد معاينه ديدم كه نديده بود انتقال كرد با حجتى ديگر ، پس از اللَّه بخواست تا معاينه بوى نمايد ، تا چون دشمن گويد كه تو معاينه ديدى ، گويد ديدم ، و در احتجاج حاجت بانتقال نبود ، و آن جبار متمرد نيز بداند و بشناسد كه احياء مرده نه آنست كه وى كرد .\r\nابن عباس و سدى و سعيد جبير گفتند - كه چون اللَّه تعالى ابراهيم را بدوست خود گرفت و وى را خليل خواند ، ملك الموت دستورى خواست تا اين بشارت بابراهيم برد ، دستورى يافت بيامد و در سراى ابراهيم شد ، ابراهيم وى را گفت تو كيستى و ترا كه دستورى داد كه در سراى من آمدى ؟ ملك الموت گفت - خداوند سراى دستورى داد ، ابراهيم بدانست كه وى فرستاده اللَّه است ، گفت بچه آمدهء ؟ گفت بدان تا ترا بشارت دهم كه اللَّه ترا خليل خود خواند ، گفت اين را چه نشانست ؟ گفت - آنك اللَّه تعالى دعاء تو اجابت كند و بسؤال تو مرده زنده كند ، پس ابراهيم آن سؤال كرد تحقيق قول ملك الموت را به آن بشارت كه داده بود . و گفته‌اند كه از عزير همين سؤال آمد كه از ابراهيم ، پس ابراهيم را بوقت اجابت آمد بى بلائى كه بنفس وى رسيد ، از آنك سؤال وى بر سبيل تضرع بود با آزرم و با لطف ، و عزير را صد سال بميرانيد ، و نشان قدرت هم در نفس وى با وى نمود ، از آنك سخن بر سبيل انكار بيرون داد و تعجب هميكرد كه اللَّه مرده چون زنده كند ! سؤالش درشت بود بى آزرم ، لا جرم اجابتش درشت آمد بى محابا .\r\n\r\n","description":"","footnote":"","page_name":" 713 ","page_number":723},
  {"content":"\r\n\r\nقال  فَخُذْ أَرْبَعَةً مِنَ الطَّيْرِ  - اللَّه گفت شو چهار مرغ گير ، گفتند كه خروه بود و طاوس و كبوتر و كلاغ . و بروايتى ديگر بجاى كبوتر كركس گفتند  فَصُرْهُنَّ  - قراءة حمزه و رويس از يعقوب بكسر صاد است ، ديگران همه بضم صاد خوانند بيرون از شواذ  فَصُرْهُنَّ إِلَيْكَ  بضم الصاد اى ضمّهنّ اليك ، من صار يصور ، اى ضمّ و امال ،  فَصُرْهُنَّ  بكسر الصاد اى قطعهنّ ، من صار يصير ، اى قطع و فرّق . اگر بكسر صاد خوانى بمعنى تقطيع و تفريق در آيت تقديم و تأخير است ، كانه قال : ( فخذ اربعة من الطير اليك فصرهن ثم اجعل ) و اگر بضم صاد خوانى بمعنى ضم و امالت ، در آيت اضمار است كانّه قال : فخذ اربعة من الطير فصرهن اليك ثم قطعهن ثم اجعل » فحذف لدلالة آخر الكلام عليه . و گفته‌اند  فَصُرْهُنَّ إِلَيْكَ  معنى آنست كه - سرهاى آن مرغان با خود دار و ديگر اجزاء و ابعاض آن از خون و گوشت و پر و استخوان همه بهم بر آميز ، آن گه بر سر كوهى پارهء از آن آميخته درهم بنه ، و آن چهار كوه بودند از چهار سو .\r\n ثُمَّ ادْعُهُنَّ يَأْتِينَكَ سَعْياً  - آن گه ايشان را خوان تا به تو آيند بشتاب ، ابراهيم چنان كرد كه وى را فرمودند ، و آن اجزاء و ذرات آن مرغان در هوا پران و شتابان سوى اصل خويش مىشدند ، آن گه با سر خويش پيوسته مىگشتند ، رب العالمين جل جلاله خواست تا با ابراهيم نمايد نمود كار بعث و نشور قيامت ، يعنى چنان كه اجزاء و ذره‌هاى مرغان همه با يكديگر آوردم و با اصل خود رسانيدم ازين چهار كوه ، فردا در قيامت همين كنم ، خلق اولين و آخرين را از چهار سوى عالم همه با هم آرم و زنده گردانم بدانك - سعى در قرآن بر سه وجه است : يكى بمعنى - مشى - چنانك اللَّه گفت اينجا :\r\n ثُمَّ ادْعُهُنَّ يَأْتِينَكَ سَعْياً  اى مشيا ، همانست كه گفت  فَلَمَّا بَلَغَ مَعَهُ السَّعْيَ  جاى ديگر گفت  فَاسْعَوْا إِلى ذِكْرِ اللَّهِ  اى امشوا ، وجه ديگر سعى بمعنى - عمل - است ، چنانك اللَّه گفت  وَ سَعى لَها سَعْيَها وَ هُوَ مُؤْمِنٌ  يعنى عمل لها عملها ، جاى ديگر گفت  إِنَّ سَعْيَكُمْ لَشَتَّى  اى عملكم ، وجه سوم بمعنى - شتافتن - است چنانك گفت  وَ جاءَ رَجُلٌ مِنْ أَقْصَى \r\n\r\n","description":"","footnote":"","page_name":" 714 ","page_number":724},
  {"content":"\r\n\r\n الْمَدِينَةِ يَسْعى  اى يسرع ثم قال :  وَ اعْلَمْ أَنَّ اللَّهَ عَزِيزٌ حَكِيمٌ  - و بدانك اللَّه تواناى بيهمتاست ، و در كردگارى يكتاست ، و خدايى را سزاست ، كنندهء هر كار بسزا و نهندهء هر چيز بر جا ، و سازندهء هر چيز در هامتا . بو بكر نقاش گفت - ابراهيم ع نود و پنج ساله بود كه اللَّه وى را اين فرمود ، پيش از بشارت دادن به فرزند ، بود و پيش از فرو فرستادن صحف بوى ، و چون او را بشارت دادند به فرزند ، نود و نه ساله بود ، و چون او را فرزند آمد صد ساله بود و جفت وى ساره نود و نه ساله ، بيك سال ابراهيم مه بوده از ساره  مَثَلُ الَّذِينَ يُنْفِقُونَ  الآية . . . - مثل در قرآن بر دو معنى است ، هر جا كه آن را جواب نيست مثل صفت است ، چنان كه گفت  مَثَلُ الْجَنَّةِ الَّتِي . . .  آن را جواب نكرد بمعنى صفت است ، و هر جا كه مثل گفت و آن را جواب داد ، چنانك اينجا ، مثل بمعنى شبه است . و در آيت اضمار است اى : ( مثل نفقة الذين ينفقون ) نمون نفقهء ايشان كه هزينه ميكنند بر غازيان ، و بر تن خويش در غزاها از بهر خدا ،  كَمَثَلِ حَبَّةٍ  برسان دانهء است كه از دست كارنده هفت خوشه روياند ، در هر خوشهء صد دانه ، چنانك يكى به هفتصد مىرساند ، رب العالمين با صدقهء بندهء مؤمن كه در راه خدا بود همين كند ، يكى به هفتاد رساند وز هفتاد به هفتصد وز هفتصد به آنچه كس نداند مگر اللَّه اينست كه رب العزة گفت :  وَ اللَّهُ يُضاعِفُ لِمَنْ يَشاءُ  - اهل معانى گفتند - اختلاف جزاء اعمال بندگان دليل است ، بر اختلاف اعمال ايشان و تفاوت نيات در آن ، هر چه مخالفت نفس در آن تمامتر و اخلاص در آن بيشتر و رضاء خدا به آن نزديكتر ، جزاء آن نيكوتر و تمامتر ، ازينجاست كه جزاء اعمال جايى  عَشْرُ أَمْثالِها  گفت ، جايى « سبعمائة » ، جايى  أَضْعافاً كَثِيرَةً  . و خلاف نيست كه نيّت و اخلاص سابقان در طاعت تمامتر است از نيت و اعمال مقتصدان ، و نيّت مقتصدان تمامتر از نيت ظالمان ، پس جزاء ايشان لا محالة تمامتر بود از جزاء اينان . ضحاك گفت - من اخرج درهما من ماله ابتغاء مرضات اللَّه فله فى الدنيا بكل درهم سبعمائة درهم خلفا عاجلا و الفا الف درهما يوم القيمة  وَ اللَّهُ واسِعٌ عَلِيمٌ  - وسع كل شىء رحمة و علما ، اللَّه فراخ رحمت است و همه دان .\r\n\r\n","description":"","footnote":"","page_name":" 715 ","page_number":725},
  {"content":"\r\n\r\nرحمت و علم وى بهر چيز رسيده ، ذرهء از موجودات از علم و رحمت وى خالى نه ، عموم رحمت را گفت  رَحْمَتِي وَسِعَتْ كُلَّ شَيْءٍ  كمال علم را گفت  قَدْ أَحاطَ بِكُلِّ شَيْءٍ عِلْماً   الَّذِينَ يُنْفِقُونَ أَمْوالَهُمْ فِي سَبِيلِ اللَّهِ  - اين نفقت درين هر دو آية صدقه است از بهر خدا ، و پيش از زكات مفروضة فرو آمد . كلبى گفت - اين آيت خاصّه در شأن عثمان بن عفان و عبد الرحمن بن عوف آمد ، اما عبد الرحمن چهار هزار درم آورد برسول خدا و گفت - يا رسول اللَّه ، هشت هزار درم بنزديك من بود ، يك نيمه خود را و عيال را بگذاشتم ، و يك نيمه آوردم و به صدقه مىدهم . رسول خدا گفت\r\n« بارك اللَّه لك فيما امسكت و فيما اعطيت »\r\nو اما عثمان بن عفان هزار تا اشتر همه با ساز و جهاز به مسلمانان داد در غزاة تبوك . و چاه رومة ملك وى بود وقف كرد بر مسلمانان ، عبد الرحمن بن سمرة گفت - عثمان عفان در جيش العسرة هزار دينار آورد نزديك رسول خدا بنهاد ، گفت رسول را ديدم كه دست در ميان آن بر مىآورد و ميگفت - ما ضرّ ابن عفان ما عمل بعد اليوم ! چه زيان دارد پسر عفان را هر چه كند پس امروز . بو سعيد خدرى گفت - رسول را ديدم كه دست برداشته بود و عثمان را دعا ميكرد و ميگفت « يا رب عثمان بن عفان رضيت عنه فارض عنه » تا درين دعا بود جبرئيل آمد و آيت آورد :\r\n الَّذِينَ يُنْفِقُونَ أَمْوالَهُمْ فِي سَبِيلِ اللَّهِ ثُمَّ لا يُتْبِعُونَ ما أَنْفَقُوا مَنًّا وَ لا أَذىً  - الآية . . .\r\nميگويد - ايشان كه نفقت كنند از بهر خدا ، آن گه در آن نفقت منت بر كس ننهند و رنجى نرسانند ، كه در نعمت منت بر نهادن نه سزاى مخلوقست ، بل كه منت بر نهادن اللَّه را سزاست ، كه خداوند جهانيان است و دارنده وى را ايشانست ، و غرق كنندهء هر يكى در درياى احسانست ، پس سپاس و منت همه ويراست كه خداى همگانست .\r\n قَوْلٌ مَعْرُوفٌ  - سخن خوش و وعدهء نيكو و ردّ بتعريض باندام  وَ مَغْفِرَةٌ  و در گذاشت درشتى سخن سائل در حال رد ، و خشم ناگرفتن بر الحاح وى ، اين همه به است از صدقه دادن و با آن صدقه منت و رنج دل بر نهادن ، و سائل را در سؤال تعيير كردن . كلبى گفت « قول معروف » يا كلام حسن يدعو اللَّه عز و جل الرجل لاخيه\r\n\r\n","description":"","footnote":"","page_name":" 716 ","page_number":726},
  {"content":"\r\n\r\nبه ظهر الغيب ،  وَ مَغْفِرَةٌ  اى تجاوز عن مظلمته خير ثوابا عند اللَّه من صدقة يعطيها اياه ثم يتبعها اذى .\r\nروى عن رسول اللَّه صلّى اللَّه عليه و آله و سلم « قال اذا سأل السائل فلا تقطعوا عليه مسئلته حتى يفرغ منها ، ثم ردّوا عليه بوقار و لين و ببذل يسير او برد جميل ، فانه قد ياتيكم من ليس بانس و لا جان ينظرون كيف صنيعكم فيما خوّلكم اللَّه عز و جل .\r\nعن بشر بن الحرث قال رأيت على بن ابى طالب عليه السلام فى المنام ، فقلت - يا امير المؤمنين تقول شيئا لعل اللَّه ان ينفعنى به ، فقال - « ما احسن عطف الاغنياء على الفقراء رغبة فى ثواب اللَّه ، و احسن منه تيه الفقراء على الاغنياء ثقة باللّه » .\r\nثم قال تعالى :  وَ اللَّهُ غَنِيٌّ حَلِيمٌ  - اللَّه بى نيازست و بردبار ، بى نيازست در روزى دادن خلق از پرستش خلق ، پيش از آن فرا ميگذارد از بى نيازكى بى نياز فرا ميگذارد از درويش درشت سخن ، گفته‌اند - بى نيازست از صدقهء بندگان بر بندگان ، اگر خواستى خلق را همه توانگرى دادى و روزى فراخ ، لكن توانگران را توانگرى داد تا ايشان را بر شكر دارد ، و درويشان را درويشى داد تا ايشان را بر صبر دارد . همانست كه گفت  وَ اللَّهُ فَضَّلَ بَعْضَكُمْ عَلى بَعْضٍ فِي الرِّزْقِ  هر كسى را آنچه سزاى وى بود داد ، و آنچه دربايست كار وى كرد ، روزى يكى كاسته يكى افزوده يكى برتر يكى فروتر ، يكى با دشوارى و شدت ، يكى با آسانى و راحت ، دبر الامور بقدرته تدبيرا ، و قدر الخلائق بحكمته تقديرا ، و لم يتخذ فى ذلك شريكا و لا وزيرا ، سبحانه و تعالى عما يقول الظالمون علوا كبيرا .\r\n\r\nالنوبة الثالثة\r\n- قوله تعالى :  إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى  الآية . . . - اين آيهء به زبان كشف بر ذوق ارباب حقائق رمزى ديگر دارد و بيانى ديگر .\r\nگفتند - ابراهيم مشتاق كلام حق بود و سوختهء خطاب او ، سوزش بغايت رسيده و سپاه صبرش بهزيمت شده ، و آتش مهر زبانه زده ، گفت - خداوندا بنماى مرا ، تا مرده چون زنده كنى ؟ گفت - يا ابراهيم  أَ وَ لَمْ تُؤْمِنْ  ايمان نياوردهء كه من مرده زنده كنم ؟\r\nگفت - آرى و لكن دلم از آرزوى شنيدن كلام تو و سوز عشق خطاب تو زير زبر شده بود ، خواستم تا گويى  أَ وَ لَمْ تُؤْمِنْ  مقصود همين بود كه گفتى و در دلم آرام آمد .\r\n\r\n","description":"","footnote":"","page_name":" 717 ","page_number":727},
  {"content":"\r\n\r\n آرام من پيغام تو * وين پاى من در دلم تو \r\nحكايت كنند كه - يكى در كار سر پوشيدهء بود و ميخواست تا با وى سخن گويد نمىگفت ، و امتناعى مىنمود ، و آن كار افتاده سخت درمانده و گرفتار وى بود ، و در آرزوى سخن گفتن با وى ، دانست كه ايشان را بجواهر ميلى باشد ، رفت و هر چه داشت بيك دانه جوهر پر قيمت بداد و بياورد و برابر وى سنگى بر آن نهاد تا بشكند آن معشوقه طاقت نداشت كه بر شكستن آن صبر كند ، گفت - اى بيچاره چه ميكنى ! گفت به آن ميكنم تا تو گويى چه ميكنى !\r\n اندر دل من قرار و آرام نماند * دشنام فرست اگرت پيغام نماند \r\nو گفته‌اند - ابراهيم به آنچه گفت  أَرِنِي كَيْفَ تُحْيِ الْمَوْتى  زندگى دل مى خواست و طمأنينهء سرّ ، دانست كه تا دلى زنده نبود طمأنينت در آن فرو نيايد ، و تا طمأنينه نبود بغايت مقصد عارفان نرسد ، و غايت مقصد عارفان روح انس و شهود دل و دوام مهرست ، زبان در ياد و دل با راز و جان در ناز ، زبان در ذكر و دل در فكر و جان با مهر ، زبان ترجمان دل در بيان و جان باعيان . گفتند - اى ابراهيم اكنون كه زندگى در مردن است و بقا در فنا ، شو چهار مرغ را بكش ، از روى ظاهر ، چنانك فرموديم تعظيم فرمان ما را و اظهار بندگى خويش را ، و از روى باطن هم در نهاد خود اين فرمان بجاى آر ، طاوس زينت را سر بردار و با نعيم دنيا و زينت دنيا آرام مگير .\r\n كم كن بر عندليب و طاوس درنگ * كين جا همه بانك بينى آنجا همه رنگ \r\nغراب حرص را بكش ، نيز حريص مباش بر آنچه نماند و زود بسر آيد .\r\n چه بازى عشق با يارى كزو بى جان شد اسكندر * چه دارى مهر بر مهرى كزو بى ملك شد دارا \r\nخروه شهوت را باز شكن ، هيچ شهوت بدل خود راه مده كه از ما باز مانى .\r\n گر از ميدان شهوانى سوى ايوان عقل آيى * چو كيوان در زمان خود را به هفتم آسمان بينى \r\nكركس امل را بكش ، امل دراز مكن ، و دل بر حياة لعب و لهو منه ، تا بحياة طيبه رسى ، اى ابراهيم حياة طيبه آن زندگى دل است و طمأنينهء سركه تو ميخواهى !\r\n\r\n","description":"","footnote":"","page_name":" 718 ","page_number":728},
  {"content":"\r\n\r\nو گفته‌اند - ابراهيم به اين سؤال كه كرد طلب رؤيت ميكرد ، چنانك موسى كرد ، اما ابراهيم برمز ديدار خواست نه بصريح ، لا جرم جواب نيز برمز شنيد و هو قوله  أَنَّ اللَّهَ عَزِيزٌ  اى ابراهيم شنيديم سؤال تو و دانستيم مراد تو ، و بحقيقت دان كه اللَّه عزيز است و يافت وى عزيز و ديدار وى عزيز ، و موسى ع بصريح خواست نه برمز ، لا جرم جواب نيز صريح شنيد كه  لَنْ تَرانِي  و گفته‌اند - چون ابراهيم گفت ، خداوندا با من نماى كه مرده چون زنده كنى ، بسرّ وى ندا آمد كه تو نيز بنماى كه اسماعيل زنده را چون مرده كنى ، مطالبت بمطالبت اگر وفا كنى وفا كنم ، پس ابراهيم وفا كرد و اللَّه در آن وفا بر وى ثنا كرد گفت : و ابراهيم الّذى و فى - رب العالمين نيز وفا كرد و مراد وى بداد . و گفته‌اند - ابراهيم در اين سؤال كه كرد غايت يقين ميخواست و يقين را سه رتبت است : اول علم اليقين ، پس عين اليقين ، پس حق اليقين . علم اليقين آنست كه از زبان پيغامبران ببندگان خدا رسد ، و عين اليقين آنست كه بنور هدايت بايشان رسد ، حق اليقين آنست كه هم بنور هدايت بود هم بآثار وحى و سنت ابراهيم خواست تا هر سه رتبت او را جمع شود تا هيچ شبهة نيز بخاطر وى نرسد ، ثم قال -  وَ اعْلَمْ أَنَّ اللَّهَ عَزِيزٌ حَكِيمٌ  . رب العزة و مالك العزّة ، متعزّز بعزّ سنائه و وصف جلاله ، معزّ لغيره بكرمه و افضاله . بدانكه خداى با عزت است و با قدرت با جلال و با قوت ، عزيزى كه هيچكس بعزّ او نرسد ، هيچ فهم حدّ او در نيابد ، هيچ دانا قدر او بنداند ، خود عزيز و عزيز كنندهء خوار كردگان ، و باز نمايندهء كم بودگان ، و بردارندهء افكندگان ، و اعزاز وى مر بندگان را هم درين جهانست و هم در آن جهان ، درين جهان بمال و حال ، و در آن جهان بديدار و وصال ، لم يزل و لا يزال .\r\nقوله  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ  - بو جعفر قاينى گفت - كه اللَّه تعالى نواخت درويشان و مراعات ايشان بجايى رسانيد كه از هفت روى مواسات ايشان از توانگران درخواست ، يكى از روى امر چنانك گفت  أَنْفِقُوا مِمَّا رَزَقْناكُمْ  ،  أَنْفِقُوا مِنْ طَيِّباتِ ما كَسَبْتُمْ  . ديگر از روى تلطف چنانك گفت  مَنْ ذَا الَّذِي يُقْرِضُ اللَّهَ قَرْضاً حَسَناً  سوم از روى وعد و افزونى پاداش . چنانك گفت  مَثَلُ الَّذِينَ \r\n\r\n","description":"","footnote":"","page_name":" 719 ","page_number":729},
  {"content":"\r\n\r\n يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ  - جاى ديگر گفت  فَيُضاعِفَهُ لَهُ وَ لَهُ أَجْرٌ كَرِيمٌ  چهارم از روى وعيد ، چنانك گفت  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  پنجم از روى نصيحت چنانك گفت  الشَّيْطانُ يَعِدُكُمُ الْفَقْرَ  ششم از روى تهديد چنانك گفت  وَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ  هفتم از روى تحقيق چنانك گفت  ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّهِ  .\r\nو على الجمله - در مراعات و مواسات درويشان هم كفارت گناهان است ، هم رضاء رحمن ، هم شفاء بيماران و كشف غمان ، و هم طهارت دل و جان ، هم قبول و نواخت از جهت خداوند جهان . اما كفارت گناهان و رضا رحمن آنست كه - مصطفى صلّى اللَّه عليه و آله و سلم گفت\r\n« صدقة السر تطفئ غضب الرب و صدقة العلانية تطفئ الخطيئة كما يطفئ الماء النار »\r\nو در بعضى اخبارست كه - جنازهء حاضر بود ، رسول خدا بر آن نماز نمىكرد ، جبرئيل آمد و گفت يا رسول اللَّه نماز كن بر وى كه او در شبى كه باران مىآمد صدقهء بدرويشى محتاج داد و اللَّه او را به آن صدقه بيامرزيد و از وى خشنود گشت . و شفاء بيماران و كشف غمان آنست كه - مصطفى صلّى اللَّه عليه و آله و سلم گفت\r\n« داووا مرضاكم بالصدقة ، و استقبلوا امواج البلايا بالدعاء ، و تداركوا الغموم بالصدقة ، تكشف عنكم »\r\nو طهارت آنست كه اللَّه گفت  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها  و قبول آنست كه مصطفى صلّى اللَّه عليه و آله و سلم گفت\r\n« ان اللَّه تعالى يقبل الصدقة و لا يقبل الا الطيب ، يقبلها بيمينه ثم يربيها لصاحبها كما يربى الرجل منكم مهره حتى ان اللقمة لتصير مثل جبل احد »\r\n\r\nالنوبة الاولى\r\n- قوله تعالى :  يا أَيُّهَا الَّذِينَ آمَنُوا  - اى ايشان كه بگرويدند  لا تُبْطِلُوا صَدَقاتِكُمْ  تباه مكنيد صدقه‌هاى خويش  بِالْمَنِّ وَ الْأَذى  بسپاس بر نهادن و رنج نمودن  كَالَّذِي يُنْفِقُ مالَهُ  چون كسى كه نفقت مىكند مال خويش -  رِئاءَ النَّاسِ  بر ديدار مردمان  وَ لا يُؤْمِنُ بِاللَّهِ وَ الْيَوْمِ الْآخِرِ  ناگرويده بخداى و بروز رستاخيز  فَمَثَلُهُ كَمَثَلِ صَفْوانٍ  نمون وى همچون نمون سنگى خاره نرم\r\n\r\n","description":"","footnote":"","page_name":" 720 ","page_number":730},
  {"content":"\r\n\r\n عَلَيْهِ تُرابٌ  كه بر آن سنگ خاك خشك بود  فَأَصابَهُ وابِلٌ  به آن رسيد بارانى سخت  فَتَرَكَهُ صَلْداً  آن را گذاشت تهى پاك  لا يَقْدِرُونَ عَلى شَيْءٍ مِمَّا كَسَبُوا  كه هيچيز نتوانند كه از آن با دست آرند  وَ اللَّهُ لا يَهْدِي الْقَوْمَ الْكافِرِينَ 264  و اللَّه يارى ده گروه ناگرويدگان نيست .\r\n وَ مَثَلُ الَّذِينَ يُنْفِقُونَ أَمْوالَهُمُ  - و نمون ايشان كه نفقت ميكنند مالهاى خويش  ابْتِغاءَ مَرْضاتِ اللَّهِ  در جستن خشنودى خدا  وَ تَثْبِيتاً مِنْ أَنْفُسِهِمْ  و درواخ كردن « 1 » نيت خويش در اخلاص و احتساب  كَمَثَلِ جَنَّةٍ  راست برسان بستانى  بِرَبْوَةٍ  بر بالايى  أَصابَها وابِلٌ  به آن رسيد بارانى قوى تمام  فَآتَتْ أُكُلَها ضِعْفَيْنِ  بداد بر خويش دو چندان كه پيوسيدند از آن  فَإِنْ لَمْ يُصِبْها وابِلٌ  ار پس به آن نرسيد باران قوى تيز  فَطَلٌّ  رسيد به آن بارانى ميانهء هموار  وَ اللَّهُ بِما تَعْمَلُونَ بَصِيرٌ 265  و اللَّه به آنچه شما ميكنيد بينا و داناست .\r\n أَ يَوَدُّ أَحَدُكُمْ  دوست دارد يكى از شما  أَنْ تَكُونَ لَهُ جَنَّةٌ  كه وى را رزى بود  مِنْ نَخِيلٍ وَ أَعْنابٍ  ازين خرما استان و انگورها  تَجْرِي مِنْ تَحْتِهَا الْأَنْهارُ  ميرود زير درختان آن جويها  لَهُ فِيها مِنْ كُلِّ الثَّمَراتِ  وى را در آن از همه ميوه‌ها  وَ أَصابَهُ الْكِبَرُ  و بوى رسيد پيرى  وَ لَهُ ذُرِّيَّةٌ ضُعَفاءُ  و او را فرزندان خرد عاجز  فَأَصابَها إِعْصارٌ  ناگاه به آن رز وى رسد باد گرم  فِيهِ نارٌ  سمومى سوزنده در آن  فَاحْتَرَقَتْ  و بسوزد  كَذلِكَ يُبَيِّنُ اللَّهُ لَكُمُ الْآياتِ  چنين هن پيدا مىكند اللَّه شما را نشانها و مثلها در سخنان خويش  لَعَلَّكُمْ تَتَفَكَّرُونَ 266  تا مگر در انديشيد .\r\n\r\n\r\n","description":"","footnote":"\r\n( 1 ) كذا فى الاصل ، و فى نسخة د : ثابت كردن ، و فى نسخة ج : درواخ كردن .\r\n","page_name":" 721 ","page_number":731},
  {"content":"\r\n\r\n يا أَيُّهَا الَّذِينَ آمَنُوا  - اى ايشان كه بگرويدند  أَنْفِقُوا  نفقه كنيد  مِنْ طَيِّباتِ ما كَسَبْتُمْ  از پاك آنك كسب كرديد و بدست آورديد  وَ مِمَّا أَخْرَجْنا لَكُمْ مِنَ الْأَرْضِ  و نفقه كنيد از آنچه شما را بيرون آورديم از زمين  وَ لا تَيَمَّمُوا الْخَبِيثَ مِنْهُ تُنْفِقُونَ  و آهنگ بترينه مكنيد در زكات و صدقه كه ميدهيد ،  وَ لَسْتُمْ بِآخِذِيهِ  و آن بترينه كه در ستد و داد خود نستانيد  إِلَّا أَنْ تُغْمِضُوا فِيهِ  مگر بتساهل و محابا در قيمت كه چشم بر چيزى فرا كنيد  وَ اعْلَمُوا أَنَّ اللَّهَ غَنِيٌّ حَمِيدٌ 267  و بدانيد كه اللَّه بى نيازست به بى نيازى وجود ستوده .\r\n الشَّيْطانُ يَعِدُكُمُ الْفَقْرَ  - ديو شما را درويشى وعده مىدهد  وَ يَأْمُرُكُمْ بِالْفَحْشاءِ  و شما را ببخل ميفرمايد  وَ اللَّهُ يَعِدُكُمْ مَغْفِرَةً مِنْهُ  و اللَّه شما را وعدهء آمرزش ميدهد از خود  وَ فَضْلًا  و افزونى در مال و در روزى  وَ اللَّهُ واسِعٌ عَلِيمٌ 268  اللَّه فراخ توان فراخ دار فراخ بخش است دانا .\r\n يُؤْتِي الْحِكْمَةَ مَنْ يَشاءُ  - دانش ميدهد او را كه خود خواهد  وَ مَنْ يُؤْتَ الْحِكْمَةَ  و هر كه او را دانش دادند  فَقَدْ أُوتِيَ خَيْراً كَثِيراً  او را خيرى فراوان دادند ،  وَ ما يَذَّكَّرُ إِلَّا أُولُوا الْأَلْبابِ 269  و در نيابد و پند نگيرد مگر خداوندان خرد .\r\n وَ ما أَنْفَقْتُمْ مِنْ نَفَقَةٍ  - و هر چه دهيد از نفقه  أَوْ نَذَرْتُمْ مِنْ نَذْرٍ  يا پذيريد از نذرى  فَإِنَّ اللَّهَ يَعْلَمُهُ  اللَّه ميداند آن  وَ ما لِلظَّالِمِينَ مِنْ أَنْصارٍ 370  و بيدادگران را يارى ده نيست .\r\n إِنْ تُبْدُوا الصَّدَقاتِ  - اگر صدقه آشكارا دهيد  فَنِعِمَّا هِيَ  نيك است آن  وَ إِنْ تُخْفُوها وَ تُؤْتُوهَا الْفُقَراءَ  و اگر پنهان داريد آن صدقه كه دهيد بدرويشان  فَهُوَ خَيْرٌ لَكُمْ  آن شما را به است  وَ يُكَفِّرُ عَنْكُمْ مِنْ سَيِّئاتِكُمْ  و گناه\r\n\r\n","description":"","footnote":"","page_name":" 722 ","page_number":732},
  {"content":"\r\n\r\nشما از شما بستريم  وَ اللَّهُ بِما تَعْمَلُونَ خَبِيرٌ 271  و اللَّه به آنچه شما ميكنيد داناست و از آن آگه .\r\n\r\nالنوبة الثانية\r\n- قوله تعالى :  يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى  - اى شما كه مؤمنانيد و گرويدگانيد مواساة كه با درويشان كنيد از فرائض زكات و تطوّع صدقات و انواع برّ و مكرمات ، نگريد تا منّ و اذى فرا پى آن نداريد ، و درويش را نرنجانيد ، بآنك روى ترش كنيد ، و پيشانى فراهم كشيد ، و سخن با وى بعنف گوئيد ، و وى را بدان عطا كار فرمائيد ، و بسبب درويشى خوار داريد ، و به چشم حقارت بوى نگريد ، كه اگر چنين كنيد عمل شما باطل شود و ثواب آن ضايع گردد .\r\nعايشه و ام سلمه را عادت بودى كه چون درويش را چيزى فرستادندى ، گفتندى - ياد گير تا چه دعا كند ، تا هر دعائى بدعايى مكافات كنيم ، تا صدقه خالص بماند مكافات ناكرده ، بنگر ! كه از درويش دعا روا نداشتند بدان احسان كه كردند ، فضل از آنك بر وى منت نهادندى يا آذى نمودندى . و گفته‌اند - منت بر نهادن آنست كه چون صدقه داد باز گويد كه من با فلان نيكى كردم ، و او را بپاى آوردم ، و شكستگى وى را جبر كردم . و اذى نمودن آنست كه احسان خود با درويش فاكسى گويد كه درويش نخواهد كه آن كس از حال وى خبر دارد و نام و ننگ وى داند .\r\n كَالَّذِي يُنْفِقُ مالَهُ رِئاءَ النَّاسِ  الآية . . . - كابطال الذى ينفق ماله رئاء الناس و هو المنافق يعطى ، ليوم انه مؤمن . ميگويد - شما كه مؤمنان ايد صدقات خويش بمنّ و اذى باطل مكنيد چنانك آن منافق كه ايمان بخداى و روز رستاخيز ندارد صدقات خود برياء مردم باطل مىكند ، و رياء وى آنست كه بمردم مىنمايد كه وى مؤمن است به آن صدقه كه ميدهد ، پس رب العالمين اين منافق را و آن منت بر نهنده را مثل زد گفت :  « فَمَثَلُهُ كَمَثَلِ صَفْوانٍ »  اى فمثل صدقته ، مثل صدقه ايشان راست مثل سنگى نرم است سخت كه بر آن خاك خشك باشد و بارانى تيز بوى رسد ، چنانك از آن خاك بر سنگ هيچيز بنماند و نتوانند كه از آن چيزى با دست آرند ، فردا در\r\n\r\n","description":"","footnote":"","page_name":" 723 ","page_number":733},
  {"content":"\r\n\r\nقيامت كردارهاى ايشان همه باطل و نيست شود ، و نتوانند كه از ثواب آن نفقهء ايشان چيزى با دست آرند . اينست كه اللَّه گفت -  لا يَقْدِرُونَ عَلى شَيْءٍ مِمَّا كَسَبُوا  همانست كه جاى ديگر گفت  مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ  جاى ديگر گفت  وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ  الآية .\r\nروى عن ابن عباس رض - ان النبى صلّى اللَّه عليه و آله و سلم قال « اذا كان يوم القيمة نادى مناديا يسمع اهل الجمع اين الذين كانوا يعبدون الناس ؟ قوموا فخذوا اجوركم ممّن عملتم له ، فانّى لا اقبل عملا خالطه شىء من الدنيا و اهلها »\r\nو\r\nعن ابى هريرة رض قال - سمعت النبى صلّى اللَّه عليه و آله و سلم يقول « اذا كان يوم القيمة يؤتى برجل قد كان خوّل مالا ، فيقال له كيف صنعت فيما خوّلناك ؟ فيقول - انفقت و اعطيت ، فيقال له - اردت ان يقال فلان سخى و قد قيل لك ذلك فما ذا يغنى عنك ؟ ثم يؤتى برجل شجاع فيقول اللَّه له - أ لم اشجع قلبك ؟ فيقول بلى يا ربّ ، فيقول كيف صنعت ؟ فيقول قاتلت حتى احرقت مهجتى ، فيقال له - اردت ان يقال فلان شجاع و قد قيل ذلك فما ذا يغنى عنك ؟ ثم يؤتى برجل قد كان اوتى علما ، فيقول اللَّه له - الم استحفظك العلم ؟ فيقول - بلى فيقول اللَّه - كيف صنعت ؟ فيقول تعلّمت و علّمت . فيقال اردت ان يقال فلان عالم و قد قيل ذلك فما ذا يغنى عنك ؟ ثم يقال اذهبوا بهم الى النار »\r\n وَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ  - اين مثلى ديگرست كه اللَّه تعالى مؤمنانرا زد ، آن مؤمنان كه نفقه از بهر خداى و در خشنودى وى كنند و من و اذى فرا پس آن ندارند ، ميگويد - نمون نفقهء ايشان كه در طلب رضاء خدا نفقه ميكنند و در آن وجه خدا خواهند ، و من و اذى فرا پس آن ندارند و تثبيتا من انفسهم يقينا و تصديقا من انفسهم بالثواب ، لا كالمنافق الذى لا يؤمن بالثواب . در آن نفقه كه كنند دانند كه اللَّه ايشان را بر آن داشت و در دل ايشان مقرر و محقق كرد ، پس در آن خوش دل و خوش تن باشند ، و بى گمان در ثواب آن ، نه چون آن منافق كه ايمان به ثواب ندارد ، و آنچه كند بكراهيت كند ، و گفته‌اند - اين تثبيت بمعنى تثبت است ، فكان الرجل اذا همّ بصدقة تثبّت ، فان كان للَّه امضى و ان خالطه شيء امسك ، و اين قول موافق آن خبرست كه مصطفى صلّى اللَّه عليه و آله و سلم گفت\r\n« اذا اردت امرا فتدبّر عاقبته ، فان كان رشدا فامضه و ان كان غيّا فانته » .\r\n\r\n","description":"","footnote":"","page_name":" 724 ","page_number":734},
  {"content":"\r\n\r\n كَمَثَلِ جَنَّةٍ بِرَبْوَةٍ  الآية . . . - بفتح راء قراءت شامى و عاصم است ، ديگران بضم راء خوانند . و « بربوة » بكسر را و « برباوة » هر دو قراءت شاذ است ، و اين همه لغات مختلف‌اند ، يك معنى را . ميگويد - مثل و سان نفقهء مؤمن راست برسان بستانى است در بالايى كه آفتاب و باد بيش يابد ، و از آفت و عاهت و عفونت رسته‌تر بود و ريع آن بيشتر .\r\n أَصابَها وابِلٌ فَآتَتْ أُكُلَها ضِعْفَيْنِ  - ابن كثير و نافع و ابو عمرو  أُكُلَها  به سكون و تخفيف خوانند ، ديگران بتثقيل . و معنى هر دو يكسانست ، ميگويد - چون باران قوى به آن بستان رسد ميوه و بر دو چندان دهد كه ديگر جايها .\r\nيعنى بيك سال چندان بر دهد كه ديگر جايها به دو سال .  فَإِنْ لَمْ يُصِبْها وابِلٌ فَطَلٌّ  پس اگر باران تيز نيايد بل كه باران ضعيف خرد بود هم چنان ريع و نزل دهد كه بباران قوى دهد . رب العالمين ثواب صدقهء مؤمن را اين مثل زد ميگويد - ثواب وى مضاعف بود اگر صدقه بسيار باشد يا اندك ، همچنانك آن بستان ميوه مضاعف دهد اگر باران قوى بود يا ضعيف .\r\n أَ يَوَدُّ أَحَدُكُمْ  الآية . . . - اين تقريرى ديگرست مثل منافق مرائى را در آن نفقه كه مىكند ، ميگويد - دوست دارد يكى از شما كه وى را رزى بود ، گرداگرد آن خرما استان ، و ميانهء آن انگورها ، زير درختان آن ميرود جويها ، و وى را در آن بود همه ميوه‌ها . آن گه اين مرد پير شده و از كسب و تكاپوى درمانده ، و اطفال دارد كودكان خرد ، همه خورنده و هيچ ازيشان بگاه كار كردن نرسيده ، و معيشت ايشان همين بستانست و بس ، ناگاه سموم آن را بزند ، و همه را بسوزاند و نيست كند ، بنگر كه حال اين مرد چون بود ، نه توان آن دارد كه سموم را دفع كند ، نه وقت آنك ديگر باره رنج بر دو درخت كارد ! نه كودكان بدان رسيدند كه پدر را به كار آيند و يارى دهند ، نه جاى ديگر معيشت دارد كه با آن گردد ، همى عاجز بماند و در آن هنگام كه حاجت وى به آن بستان بيشتر است و ضرورت وى تمامتر ، از آن نوميد شود اينست مثل عمل منافق و مرائى ، فردا برستخيز كه ايشان را حاجت افتد به ثواب اعمال ، از آن درمانند و نوميد\r\n\r\n","description":"","footnote":"","page_name":" 725 ","page_number":735},
  {"content":"\r\n\r\nشوند ، و عملهاى خويش همه باطل و تباه بينند . شداد اوس گفت - رسول خدا را ديدم صلّى اللَّه عليه و آله و سلم كه ميگريست ، گفتم - چرا ميگريى ؟ گفت مىترسم كه امت من شرك آرند نه آنك بت پرستند يا آفتاب و ماه ، لكن عبادت برياء كنند و اللَّه تعالى نپذيرد كردارى كه در وى ذرهءاى ريا بود . روايت كنند كه - ابن مسعود رض نشسته بود يكى گفت - دوش سورة البقره بر خواندم ، ابن مسعود گفت - نصيب وى از آن عبادت همين بود . يعنى كه چون اظهار كرد ثواب آن باطل شد . قتاده گفت چون بنده عمل بر پا كند رب العالمين گويد - مىنگريد آن بنده را كه بما مىاستهزاء كند . امير المؤمنين على ع گفت - مرائى را سه نشانست كه تنها باشد كاهل بود ، و كه مردمان را بيند بنشاط بود ، كه او را بستايند در عمل بيفزايد ، و كه بنكوهند از آن بكاهد . رب العزة درين آيت مثل زد كردارهايى را كه تباه گردد بر كارگران و ثواب آن ازيشان فائت شود از بهر فساد در نيت ، يا رياء در فعل ، يا منت يا اذى در پى آن ، آن جنّة عمرو دل آدمى است و آن جويها جهدهاى اوست ، و نخيل و اعناب مهينه كردارهاى اوست از فريضها و واجبها ، و آن ثمرات تطوعها و نافله‌هاى اوست ، و آن پيرى اجل او و بآخرت شدن او ، و آن ذريه اميدهاى او ، و آن ضعف بيم او ، آميخته در اميدهاى او ، و آن اعصار اخلاص جستن اللَّه ست ازو ثم قال فى آخر الآية .  كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ  - همانست كه جاى ديگر گفت  وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  تفكر سه قسم است : يكى حرام ، يكى مستحبّ ، يكى واجب ، آنك حرام است تفكر است در ذات و صفات رب العزة و در چرايى كار وى ، اين تفكر حرام است و تخم حيرت و نقمت است ، از آن جز تاريكى و گمراهى نزايد ، و آنچه مستحبّ است تفكر در صنايع صانع است و در اقسام آلاء وى . ازين تفكر روشنايى دل زايد و قوت ايمان . و آنچه واجب است تفكر در كردار و گفتار خويش است ، بينديشد كه كردارش چونست و گفتارش چيست ؟\r\nبر وفق شرع است يا بر وفق طبع ؟ اتّباع است يا ابتداع ، اخلاص است يا رياء ؟ اين تفكر است كه در خبر مىآيد\r\n« تفكر ساعة خير من عبادة سنة »\r\nو\r\nروى « خير من عبادة سبع سنين »\r\nو\r\nروى « من عبادة سبعين سنة » .\r\n يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَ مِمَّا أَخْرَجْنا لَكُمْ \r\n\r\n","description":"","footnote":"","page_name":" 726 ","page_number":736},
  {"content":"\r\n\r\n مِنَ الْأَرْضِ  الآية . . . - سبب نزول اين آيت آن بود كه - خداوندان كه زكات و صدقه ميدادند آن بترينه ميدادند ، ميوهء ناخوش و حبوب نا و نقود نبهره ، و آنچه بهينه بود خود بر ميداشتند ، رب العالمين در شأن ايشان اين آيت فرستاد ، و مصطفى صلّى اللَّه عليه و آله و سلم گفت\r\n« ان اللَّه قسّم بينكم اخلاقكم كما قسم بينكم ارزاقكم و ان اللَّه طيّب لا يقبل الّا طيّبا ، لا يكسب عبد مالا من حرام فتصدق منه فيقبل منه و لا ينفق منه فيبارك له فيه ، و لا يتركه خلف ظهره الا كان زاده الى النار ، و ان اللَّه لا يمحو السّيّئ بالسّيّئ و لكنه يمحو السّيّئ بالحسن ، و ان الخبيث لا يمحوه الخبيث .\r\n أَنْفِقُوا مِنْ طَيِّباتِ ما كَسَبْتُمْ  مفسران گفتند - اين نفقت زكات مال تجارت است و  مِمَّا أَخْرَجْنا لَكُمْ مِنَ الْأَرْضِ  زكات خرما و انگور و انواع حبوب .\r\n\r\nفصل فى زكات\r\nاما زكات مال تجارت همچون زكات نقود است . مال تجارت به آخر سال قيمت كنند و ربع العشر از آن بيرون كنند ، هر بيست دينار زر خالص نيم دينار ، اگر بيست دينار تمام نبود زكات واجب نشود كه مصطفى صلّى اللَّه عليه و آله و سلم گفت\r\n« ليس فيما دون عشرين مثقالا من الذهب شىء »\r\nو اگر بدرم قيمت كنند ، به دويست درم سيم خالص پنج درم واجب شود كه مصطفى صلّى اللَّه عليه و آله و سلم گفت\r\n« اذا بلغ مال احدكم خمس اواق مائتى درهم ، ففيه خمسة دراهم »\r\nنصاب درم پنج اوقيه نهاد ، هر اوقيهء چهل درم باشد ، و درست آنست كه اعتبار نصاب در مال تجارت به آخر سال است نه به اول سال ، اگر در ابتداء سال بده دينار متاعى خرد به نيت تجارت ، ابتداء سال آن روز گيرد كه متاع خريد ، يك سال گذشت و قيمت آن به بيست دينار نرسيد بر وى زكات نيست ، و اگر به بيست دينار رسيد زكات واجب شود ، و اگر بيست دينار در ملك وى آيد و شش ماه با وى بود ، پس به آن متاعى خرد تجارت را ابتداء سال از آن گيرد كه آن قدر در ملك وى آمد ، پس چون شش ماه ديگر بگذرد و قيمت آن متاع بيفزايد بسى دينار شود ، زكات سى دينار واجب شود ، و اين ده دينار ربح كه زيادت آمد ، تبع اصل شود بوجوب زكات . همچون سخال كه تبع امهات است ، در زكات سائمه ، و اگر در آن متاع خريد و فروخت مىكند و به آخر سال با نقد شود و همان سى دينار بود ، بيست اصل و ده ربح ، اينجا دو قول است : بيك قول - ربح تبع\r\n\r\n","description":"","footnote":"","page_name":" 727 ","page_number":737},
  {"content":"\r\n\r\nاصل است چنانك گفتيم ، و بقول ديگر مال ربح مفرد كنند و از آن روز باز كه با نقد شود يك سال بشمرند ، آن گه زكات ربح واجب شود . و اگر در ميان سال عزم تجارت منفسخ گردد زكات واجب نشود . اينست شرح زكات تجارت بر سبيل اختصار .\r\nو در فضيلت تجارت مصطفى صلّى اللَّه عليه و آله و سلم گفت\r\n« الخير عشرة اجزاء ، افضلها التجارة ، اذا اخذ الحق و اعطاه »\r\nو\r\nقال صلّى اللَّه عليه و آله و سلم « تسعة اعشار الرزق فى التجارة و الجزء الباقى فى السّابيا »\r\nيعنى النساج و\r\nقال « يا معشر قريش لا يغلبنّكم هذه الموالى على التجارة فان البركة فى التجارة و صاحبها لا يفتقر الّا تاجر حلاف مهين »\r\nو عن ابى وائل - قال « درهم من تجارة احب الىّ من عشرة من عطاء »  وَ مِمَّا أَخْرَجْنا لَكُمْ مِنَ الْأَرْضِ  الآية . . . - اين زكات معشرات است از ميوه‌ها ، خرما و انگور ، و از انواع حبوب هر چه قوت را بشايد و بدان كفايت توان كرد ، چون گندم و جو و گاو رس و نخود و باقلى و مانند آن ، و نصاب او پنج وسق است به حكم خبر ،\r\nقال النبى صلّى اللَّه عليه و آله و سلم « ليس فيما دون خمسة اوسق من التمر صدقة »\r\nو پنج وسق سيصد صاع باشد ، هشتصد من بقبان ، هر كرا هشتصد من مويز بيايد از انگور و همچندين خرماى خشك از رطب و از انواع حبوب و همچندين پاك كرده عشر آن به دادن واجب شود ، هر ده من نه من آن ويست ، و يك من آن درويشان . و اگر اين نصاب از دو جنس باشد ، چنانك چهارصد من گندم و چهار صد من جويا چهار صد من مويز و چهار صد من خرما بر وى زكات واجب نيست ، و اگر درختان و كشت زار خويش به دولاب آب دهد كه آب آسمان و كاريز نبود ، بر وى نصف العشر بود ، چنانك در خبرست\r\nفيما سقت السماء و الانهار و العيون او كان بعلا العشر ، و فيما سقى بالنضح نصف العشر ، و البعل من النخل يشرب بعروقه من الارض من غير سقى »\r\nو چون خرما و انگور رنگ گرفت و گندم و جو دانه سخت كرد ، در ان هيچ تصرف نكند تا بيشتر حرز كند ، و بداند كه نصيب درويشان چند است ، آن گه چون آن مقدار پذيرفت اگر تصرف كند در جمله رواست .\r\nروى عتاب بن اسيد - انّ رسول اللَّه صلّى اللَّه عليه و آله و سلم قال فى الكرم « انها تخرص كما تخرص النخل فتؤدّى زكاته زبيبا\r\n\r\n","description":"","footnote":"","page_name":" 728 ","page_number":738},
  {"content":"\r\n\r\nكما تؤدى زكات النخل تمرا »\r\nو اين زكات معشر بر مالك زرع است نه بر مالك زمين ، كسى كه زمين كسى باجارت داد زكات آن كشته بر مستاجر است نه بر موجر  وَ لا تَيَمَّمُوا الْخَبِيثَ  - قراءة بزى تشديد تا است ، اشارت كند به آن تا كه تخفيف را بيوكنده است ، كه اصل او  وَ لا تَيَمَّمُوا  به دو تا است  مِنْهُ تُنْفِقُونَ  اى تنفقونه . ميگويد - چون زكات ميدهيد قصد بدترينه مكنيد ، آن گه گفت  وَ لَسْتُمْ بِآخِذِيهِ  - اى لستم بآخذى ذلك الخبيث لو اعطيتم فى حق لكم الّا باغماض و تساهل .\r\nخواهى بايجاب خوان خواهى باستفهام ، ميگويد از بدترينه مدهيد و در ستد و داد بدترينه ميتانيد مگر بتساهل و محابا در قيمت چشم بر چيزى فرا كرده  إِلَّا أَنْ تُغْمِضُوا فِيهِ  - اى الّا ان يغمض لكم فيه ،  وَ اعْلَمُوا أَنَّ اللَّهَ غَنِيٌّ حَمِيدٌ  - بدانيد كه اللَّه بى نيازست ، و با بى نيازى كارساز و بنده نواز ، حميد ستوده يعنى ستودهء خود بى ستاينده ، تمام قدر نه كاهنده نه افزاينده ، بزرگ عزّ بى پرستش بنده .\r\n الشَّيْطانُ يَعِدُكُمُ الْفَقْرَ  - اى يخوّفكم به ، يقول امسكوا مالكم فانكم ان تصدقتم افتقرتم ، ميگويد - شيطان شما را بدرويشى مىترساند ، ميگويد مال نگاه داريد و دست از صدقه دادن فرو گيريد ، كه اگر شما صدقه دهيد درويش و درمانده شويد و بخلق نيازمند گرديد ، بندهء مؤمن كه اين شنود داند كه وعدهء شيطان دروغ است ، و بيم دادن وى بدرويشى باطل و خلاف شرع ، كه در خبر است\r\n« ما نقص مال من صدقة »\r\nپس اتباع خبر بمؤمن سزاوارتر از فرو گرفتن دست به بيم دادن شيطان .\r\nقال النبى صلّى اللَّه عليه و آله و سلم « ان للشيطان لمّة بابن آدم ، و للملك لمّة ، فامّا لمّة الشيطان فايعاد بالشر و تكذيب بالحق ، و اما لمّة الملك فايعاد بالخير و تصديق بالحق ، فمن وجد ذلك فليعلم انّه من اللَّه و ليحمد اللَّه ، و من وجد الأخرى فليتعوذ باللّه من الشيطان » ثم قرء  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ  الاية . . .\r\nفحشاء اينجا بخل است چنانك طرفه گفت :\r\n ارى الموت يعتام الكرام و يصطفى * عقيلة مال الفاحش المتشدّد \r\n\r\n","description":"","footnote":"","page_name":" 729 ","page_number":739},
  {"content":"\r\n\r\nاين فاحش در بيت بخيل است و اين متشدد هم بخيل است ، چنانك گفت : -  وَ إِنَّهُ لِحُبِّ الْخَيْرِ لَشَدِيدٌ  اى لبخيل .\r\n\r\nفصل فى مذمّة البخل\r\nاين بخل آفتى عظيم است در راه دين و خلقى نكوهيده و خصلتى ناپسنديده ، و تابنده بدان گرفتار است از پيروزى و رستگارى دور است ، اينست كه رب العالمين گفت  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  و در خبرست كه - رسول صلّى اللَّه عليه و آله و سلم طواف ميكرد ، مردى را ديد دست در حلقهء كعبه زده و ميگويد : - خداوندا بحرمت اين خانه كه گناه من بيامرزى ، رسول گفت گناه تو چيست ؟ گفت نتوانم كه گويم كه بس عظيم است ، رسول گفت - ويحك عظيم‌تر از زمين است ؟ گفت عظيم‌تر ، گفت عظيم‌تر از آسمان است ؟ گفت عظيم‌تر ، گفت عظيم‌تر از عرش است ؟ گفت عظيم‌تر ، گفت عظيم‌تر از خداست ؟ گفت نه كه خداى بزرگوارتر ، گفت پس بگوى كه آن چه گناهست ؟ گفت مال بسيار دارم و هر گاه كه سائلى از دور پديد آيد پندارم آتشيست كه در من مىافتد ، رسول خدا گفت - دور شو از من تا مرا به آتش خويش نسوزى ، به آن خداى كه مرا براستى بخلق فرستاد كه اگر ميان ركن و مقام هزار سال نماز كنى ، تا از چشمهاى تو جويها روان گردد ، و درختها از آن برآيد ، و آن گاه كه ميرى بر بخل ميرى ، جاى تو جز دوزخ نبود ، ويحك بخل از كفر است و در آتش است ، ويحك نشنيدهء كه اللَّه گفت  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  و مصطفى صلّى اللَّه عليه و آله و سلم گفت سه چيز مهلك است : يكى بخل مطاع يعنى كه تو بفرمان وى كار كنى و با وى خلاف نكنى ، ديگر هواى باطل كه از پى آن فرا شوى ، سديگر عجب مرد بخويشتن . يحيى زكريا بر ابليس رسيد ، گفت اى ابليس تو كرا دوستر دارى و كرا دشمن‌تر ؟ گفت پارساى بخيل را دوستر دارم كه عمل او ببخل باطل گردد ، و فاسق سخى را دشمن‌تر دارم كه سخاوت او را از دست من برهاند و جان ببرد و به زبان اشارت گويند - « بخل توانگران بمنع نعمت است و بخل درويشان بمنع همت . »  وَ اللَّهُ يَعِدُكُمْ مَغْفِرَةً مِنْهُ وَ فَضْلًا  - و اللَّه شما را وعده ميدهد آمرزش از خود و افزونى پاداش صدقه بر سر ، بيامرزد بفضل خود ، و پاداش صدقه دهد در دنيا ،\r\n\r\n","description":"","footnote":"","page_name":" 730 ","page_number":740},
  {"content":"\r\n\r\nكه هم در مال بيفزايد و هم در روزى ، همانست كه جاى ديگر گفت  وَ ما أَنْفَقْتُمْ مِنْ شَيْءٍ فَهُوَ يُخْلِفُهُ وَ هُوَ خَيْرُ الرَّازِقِينَ  . و\r\nروى زبير بن العوام قال - قال رسول اللَّه صلّى اللَّه عليه و آله و سلم - « يا زبير انى رسول اللَّه اليك خاصّة و الى الناس عامّة ، أ تدرون ما ذا قال ربكم ؟\r\nقلنا - اللَّه و رسوله اعلم ، قال - قال ربكم حين استوى على عرشه و نظر الى خلقه : - عبادى انتم خلقى و انا ربكم ، ارزاقكم بيدى ، فلا تتعبوا فيما تكفلت لكم به اطلبوا ارزاقكم منى و الىّ فارفعوا حوائجكم ، أ تدرون ما ذا قال ربكم ؟ قال - عبدى انفق اليك انفق ، وسع اوسع عليك ، لا تضيق فاضيق عليك ، لا تقتر فيقتر عليك ، لا تعسّر فيعسّر عليك يا زبير ان اللَّه يحب الانفاق و يبغض الاقتار ، و ان السخاء من اليقين و البخل من الشك ، و لا يدخل النار من انفق ، و لا يدخل الجنّة من امسك يا زبير ان اللَّه يحب السخاء و لو بشق تمرة و يحب الشجاعة و لو بقتل حيّة او عقرب .\r\n يُؤْتِي الْحِكْمَةَ مَنْ يَشاءُ  الآية . . . . - بقول سدى - حكمت - اينجا - نبوت است ، ميگويد كرامت نبوت و شرف رسالت و قربت درگاه عزت ، اللَّه آن كس را دهد كه خود خواهد . مهتران قريش و سران عرب پنداشتند كه اين كار بسرورى و مهترى دنيا ميگردد ، هر كه سرافرازتر نبوت را سزاوارتر ، تا آن حد كه وليد مغيره روزى گفت - لو كان ما يقول محمد حقا انزل على او على ابى مسعود الثقفى . رب العالمين گفت : - قسمت رحمت و كرامت نبوت نه ايشان ميكنند ما كرديم و ما دهيم آن را كه شايسته‌تر و بدان سزاوارتر . اهم يقسمون رحمة ربك ؟ نحن قسمنا بينهم معيشتهم فى الحياة الدنيا » اللَّه باز نمود كه قسمت مال و معيشت كه فرود از نبوت است هم درخواست و دربايست ايشان ننهادم ، هر كسى را چنانك سزا بود و دربايست از درويشى و توانگرى دادم ، و خود ساختم و پرداختم ، و با رأى ايشان نيفكندم ، پس درجه نبوت و كرامت رسالت كه شريفتر است و بزرگوارتر اولى تر كه با ايشان نيفكنم و خود دهم آن را كه خود خواهم .\r\nو بقول ابن عباس و قتاده - حكمت - اينجا علم قرآن است و فقه آن ، شناخت ناسخ و منسوخ و حلال و حرام و احكام و امثال ،\r\nقال النبى صلّى اللَّه عليه و آله و سلم « لا يفقه الرجل الفقه حتى يرى للقرآن وجوها كثيرة »\r\nو قال ابن عباس - ان هذا القرآن ذو شجون و فنون و ظهور و بطون ، فظاهره التلاوة و باطنه التأويل ، فجالسوا به العلماء و جانبوا به السفهاء ، و اياكم\r\n\r\n","description":"","footnote":"","page_name":" 731 ","page_number":741},
  {"content":"\r\n\r\nو زلّة العالم - و قال مجاهد - احب الخلق الى اللَّه عز و جل اعلمهم بما انزل ، و قال ابو موسى الاشعرى : . . . من علمه اللَّه عز و جل علما فيعلّمه الناس و لا يقل - لا اعلم - فيمرق من الدين ، و اللَّه يختصّ برحمته من يشاء ، و ينطق بحكمته الخلفاء فى ارضه و الامناء على وحيه و العلماء بامره و نهيه ، و يستخلفكم فى الارض فينظر كيف تعملون - و بقول ربيع انس - حكمت - خشيت است چنانك مصطفى صلّى اللَّه عليه و آله و سلم گفت :\r\n« خشية اللَّه رأس كل حكمة »\r\n يُؤْتِي الْحِكْمَةَ مَنْ يَشاءُ  - ميگويد اللَّه خشيت آن را دهد كه خود خواهد و نشان آن كه اللَّه وى را خشيت داد آنست كه كم خورد و كم خسبد و كم گويد ، از كم خوردن و كم خفتن و كم گفتن بيدارى فزايد ، وز بيدارى نور دل آيد ، وز نور دل حكمت زايد . حاتم اصم را گفتند بم اصبت الحكمة ؟ قال بقلة الاكل و قلة النوم و قلة الكلام ، و كل ما رزقنى اللَّه لم اكن احبسه . و بقول حسن - حكمت - اينجا - ورع - است و ورع پرهيزگاريست و پارسايى و خويشتن دارى از هر چه ناشايست و ناپسنديده ، چون دل از آلايش پاك شد ، و اعمال وى باخلاص و صدق پيوست سخن وى جز حكمت نبود و نظر وى جز عبرت نبود ، و انديشهء وى جز فكرت نبود . و اصل ورع زهد است هم در دنيا و هم در خلق و هم در خود ، هر كه به چشم پسند در خود ننگرد ، در خود زاهد است ، و هر كه با خلق در حق مداهنت نكند در خلق زاهد است ، و تا از دنيا اعراض نكند در خلق و در خود زاهد نشود . پس اصل طاعت و تخم ورع زهد است در دنيا ، و تا اين زهد نبود نور حكمت در دل و بر زبان نيفتد ، مصطفى صلّى اللَّه عليه و آله و سلم ازينجا گفت\r\n« من زهد فى الدنيا اسكن اللَّه الحكمة قلبه و انطق بها لسانه » .\r\n وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  - هر كرا اين حكمت دادند او را خير فراوان دادند  وَ مَنْ يُؤْتَ الْحِكْمَةَ  بكسر تاء قراءة يعقوب است يعنى هر كه اللَّه او را حكمت داد او را خير فراوان دادند  وَ ما يَذَّكَّرُ إِلَّا أُولُوا الْأَلْبابِ  لب هر چيز مغز آنست و لب العقل ما صفى من دواعى الهوى ، ميگويد - پند نگيرد مگر خداوندان مغز ، ايشان كه عقل دارند ، از دواعى هوا صافى و از فتنه نفس خالى .\r\n\r\n","description":"","footnote":"","page_name":" 732 ","page_number":742},
  {"content":"\r\n\r\n وَ ما أَنْفَقْتُمْ مِنْ نَفَقَةٍ  الآية . . . - اين خطاب با مؤمنانست ، ميگويد آنچه دهيد و نفقه كنيد از زكات فريضه يا تطوعات صدقه يا نذرى كه پذيريد ، چنانك مثلا يكى گويد ، اگر بيمار مرا شفا آيد يا فلان مسافر در رسد ، يا فلان كار بر آيد ، بر منست كه چندين نماز كنم يا چندين روزه دارم ، يا حج كنم و چندين بنده آزاد كنم ، و چندين صدقه دهم ، اين آن نذرست كه وفاء آن لازم است و بجاى آوردن آن واجب .\r\nرب العالمين در قرآن ثنا كرد بر ايشان كه بوفاء آن نذر باز آمدند ، گفت  يُوفُونَ بِالنَّذْرِ  جاى ديگر بوفاء آن فرمود گفت  وَ لْيُوفُوا نُذُورَهُمْ  و مصطفى صلّى اللَّه عليه و آله و سلم عمر را بوفاء نذر فرمود لمّا\r\nقال له « انى نذرت ان اعتكف ليلة فى الجاهلية ، فقال له صلّى اللَّه عليه و آله و سلم : - « اوف بنذرك »\r\nدر خبر است كه -\r\n« من نذر ان يطيع اللَّه فليطعه و من نذر ان يعصى اللَّه فلا يعصه »\r\nاين خبر دليل است كه نذر جز در طاعات و قربان نرود . اما انواع معاصى نذر در آن نرود و درست نيايد ، مصطفى صلّى اللَّه عليه و آله و سلم گفت\r\n« لا نذر فى معصية اللَّه و لا فيما لا يملكه ابن آدم . »\r\nاگر كسى بمعصيتى نذر كند ، وفاء آن بر وى نيست و كفارت لازم نيايد ، و همچنين در مباحات نذر نرود ، كه مصطفى صلّى اللَّه عليه و آله و سلم جايى بگذشت مردى را ديد بآفتاب ايستاده ، پرسيد كه اين را چه حالت است ؟ گفتند نذر كرده كه از آفتاب با سايه نشود و ننشيند و سخن نگويد و روزه دارد ، رسول گفت - تا با سايه شود ، و بنشيند و سخن گويد و روزه نگشايد ، بل كه تمام كند . مصطفى صلّى اللَّه عليه و آله و سلم وى را روزه فرمود از بهر آنك روزه از امهات طاعات است ، و به آن ديگر هيچيز نفرمود ، كه آن همه مباحات است نه طاعات ، و اگر نذر كند بر سبيل لجاج و غضب ، چنانك گويد اگر من در فلان جاى روم يا فلان سخن گويم ، بر منست كه چندين صدقه دهم يا روزه دارم ، اينجا مخير است ، اگر خواهد بوفاء نذر باز آيد و صدقه دهد ، يا روزه دارد چنانك پذيرفته است ، و اگر خواهد كفارت سوگند كند كه او را كفايت بود مصطفى صلّى اللَّه عليه و آله و سلم ازينجا گفت\r\n« كفّارة النذر كفارة اليمين »\r\nو گفته‌اند كه رسول خدا صلّى اللَّه عليه و آله و سلم نذر كردن كراهيت داشتى ، و نذر كننده را بخيل خواند ، و بيان اين در خبر بو هريره است\r\nقال - قال رسول اللَّه صلّى اللَّه عليه و آله و سلم : - « النذر لا يأتى ابن آدم بشىء الّا ما قدر له ، و لكن يلقيه\r\n\r\n","description":"","footnote":"","page_name":" 733 ","page_number":743},
  {"content":"\r\n\r\nالنذر القدر ، فليستخرج به من البخيل »\r\n وَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّهَ يَعْلَمُهُ  - ميگويد نفقه كه كنيد و نذر كه پذيريد اللَّه ميداند ، بر وى پوشيده نيست نيت و همت شما ، هم در آن نفقه و هم در آن نذر ،  وَ ما لِلظَّالِمِينَ مِنْ أَنْصارٍ  و ايشان را كه نفقه بريا كنند نه باخلاص ، و نذر به معصيت كنند نه بطاعت ، يارى دهى نيست ايشان را كه ايشان را يارى دهد ، و عذاب خداى ازيشان باز دارد .\r\n إِنْ تُبْدُوا الصَّدَقاتِ فَنِعِمَّا هِيَ  الآية . . . - قراءة ابو عمرو و قالون و اسماعيل و ابو بكر كسر نون است و سكون عين ، ابو عبيد گفت - اين لغت رسول خدا است صلّى اللَّه عليه و آله و سلم كه عمرو عاص را گفت\r\n« نعمّا بالمال الصالح للرجل الصالح ! »\r\nو قراءة مكى و ورش و حفص و يعقوب كسر نون و عين است ، و قراءت شامى و حمزه و كسايى فتح نون و كسر عين است ، و در تشديد ميم هيچ خلاف نيست ، و معنى همه يكسانست ، و ما نكرت است . بمعنى شىء ، و در موضع نصب است ، و اين را - نصب على التفسير - گويند يعنى نعم شيئا هى و اگر خواهى ماء صلت نه ، يعنى فنعم هى ، و معنى آيت آنست كه اگر صدقه آشكارا دهيد نيكوست ، و اگر پنهان دهيد ، نيكوتر ، يعنى كه هر دو مقبول است ، چون نيت درست باشد و باخلاص دهد . لكن به حكم خبر صدقهء سر فاضلتر و ثواب آن بيشتر . مصطفى صلّى اللَّه عليه و آله و سلم گفت\r\n« افضل الصدقة جهد المقل الى فقير فى سرّ »\r\nو\r\nقال « صدقة السرّ تطفئ غضب الرب و تطفئ الخطيئة ، كما يطفئ الماء النار ، و تدفع سبعين بابا من البلاء »\r\nو\r\nقال « سبعة يظلّهم اللَّه فى ظله ، يوم لا ظل الّا ظلّه ، امام عادل و شاب نشأ بعبادة اللَّه ، و رجل قلبه متعلق بالمساجد ، و رجلان تحابا فى اللَّه فاجتمعا عليه ، و تفرقا عليه ، و رجل دعته امرأة ذات منصب و جمال ، فقال انى اخاف اللَّه ، و رجل تصدق بصدقة فاخفاها حتى لن تعلم يمينه ما تنفق شماله ، و رجل ذكر اللَّه خاليا ففاضت عيناه » .\r\nو\r\nقال « ان العبد ليعمل عملا فى السّر ، فيكتبه اللَّه تعالى له سرّا ، فان اظهره نقل من السر و كتب فى العلانية ، فان تحدث به نقل من السر و العلانية و كتب رياء »\r\nاين اخبار جمله دلائل‌اند كه صدقهء سر\r\n\r\n","description":"","footnote":"","page_name":" 734 ","page_number":744},
  {"content":"\r\n\r\nفاضلتر و ثواب آن تمامتر ، و نيز صدقهء سر از آفت ريا و سمعة رسته‌تر باشد ، كه چون آشكارا دهد ، بيم آن باشد كه ريا در آن شود و عمل باطل گردد ، و نامقبول .\r\nقال النبى صلّى اللَّه عليه و آله و سلم - « لا يقبل اللَّه من مسمع و لا مراء و لا منّان . »\r\nمفسران در خصوص و عموم اين آيت اختلاف دارند ، قومى بر آنند كه بصدقات تطوع مخصوص است ، اما زكات فرض اظهار آن فاضلتر و نيكوتر على الاطلاق ، دو معنى را : يكى آنك تا ديگران بوى اقتدا كنند ، ديگر معنى آنست كه تا از راه تهمت برخيزد و مسلمانان بوى گمان بد نبرند ، و بيشترين علما بر آنند كه آيت بصدقهء تطوع مخصوص نيست بلكه عام است فرائض و نوافل را .\r\n وَ يُكَفِّرُ عَنْكُمْ  الآية . . . - بيا و رفع راء قراءة شامى و حفص است و بنون و رفع راء قراءة ابن كثير و ابو عمرو و ابو بكر و يعقوب ، و بنون و جزم راء قراءت نافع و حمزة و كسايى ، ميگويد گناه شما از شما بهتريم ، و اگر بيا خوانند ، معنى آنست كه اللَّه گناه شما از شما بسترد  مِنْ سَيِّئاتِكُمْ  اين من همانست كه گفت  يَغْفِرْ لَكُمْ مِنْ ذُنُوبِكُمْ  و  مِنْ دُونِهِ مِنْ وَلِيٍّ   مِنْ والٍ  جز از اين فراوانست در قرآن ،  وَ اللَّهُ بِما تَعْمَلُونَ خَبِيرٌ  - معنى خبير دوربين است و نزديك دان و از نهان آگاه ، بينا بهر چيز ، دانا بهر كار آگاه بهر گاه .\r\n\r\nالنوبة الثالثة\r\n- قوله تعالى :  يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى  - قال ابن عباس لا تبطلوا صدقاتكم بالمن على اللَّه . خداى عز و جل ميگويد - اى شما كه ايمان آورديد و دست بحلقهء بندگى ما زديد ، و بحبل عصمت ما در آويختيد ، راه بندگى نه آنست كه بگرد خود نگريد ، و در طاعت منت بر ما نهيد ، كه هر چه شما كنيد بتوفيق و ارادت ماست : - دلت . كه گشاده شد ما گشاديم ، توفيق كه يافتى ما داديم ، مواساة كه كردى با درويش ما خواستيم ، و ما رانديم ، پس همه منت ماراست ، كه ساختن همه از ماست و پرداختن بر ما . براء بن عازب گفت - رسول خدا را ديدم روز خندق كه اين كلمات ابن رواحه ميگفت - « اللهم لو لا انت ما اهتدينا و لا تصدقنا و لا صلّينا فانزل\r\n\r\n","description":"","footnote":"","page_name":" 735 ","page_number":745},
  {"content":"\r\n\r\nسكينة علينا و ثبت الاقدام ان لاقينا » ميگويد - بار خدايا اگر نه عنايت تو بودى ، ما را در كوى توحيد چه راه بودى ؟ و رنه توفيق تو بودى ، ما را به كار خير چه توان بودى ؟\r\nآن بيچاره كه در طاعت منت بر اللَّه مىنهد از آنست كه راه بندگى گم كرده ، طاعت خود را وزن مىنهد و آن را بزرگ مىبيند و نظر دل و ديده از آن مىبنگرداند ، و در راه جوانمردى خود را در طاعت ديدن گبركى است ، و از آن نگرستن عين دوگانگى !\r\n اگر صد بار در روزى شهيد راه حق گردى * هم از گبران يكى باشى چون خود را در ميان بينى \r\nو گفته‌اند  لا تُبْطِلُوا صَدَقاتِكُمْ بِالْمَنِّ وَ الْأَذى  - يعنى بالمن على السائل ميگويد - صدقه‌هاى خويش تباه مكنيد بآنك منت بر درويش نهيد ، مرد توانگر كه منت بر درويش مينهد به آنچه بوى ميدهد ، از آنست كه شرف درويشى و رتبت درويشان نشناخته و ندانسته كه ايشان امروز ملوك جهانند ، چنانك در خبرست\r\n« ملوك تحت اطمار »\r\nو فردا بپانصد سال پيش از توانگران در بهشت شوند ، كدام شرف ازين بزرگوارتر ! كدام نعمت ازين تمامتر ! قال ابو الدرداء - احب الفقر تواضعا لربى و احب الموت اشتياقا الى ربّى و احب المرض تكفيرا لخطيئتى - و\r\nروى ان النبى صلّى اللَّه عليه و آله و سلم قال لعلى - يا على انك فقير اللَّه فلا تنهر الفقراء و قرّبهم تقرّبا من اللَّه عزّ و جلّ ،\r\nرسول خداى على را گفت - اى على ، تو درويش خدايى ، نگر تا درويشان را باز نزنى و بايشان تقرب كنى و نزديكى جويى ، تا باللّه نزديك شوى . پس سزاى توانگر آنست كه منت بر درويش ننهد بل كه از درويش منت پذيرد ، و او را تحفهء حق بنزديك خود داند ، كه در خبرست : -\r\n« هدية اللَّه الى المؤمن السائل على بابه »\r\nو چرا منت بايد نهاد بر درويش كه نه او بدرويش ميدهد يا درويش از وى مىستاند ، لا بل كه وى بخداى ميدهد و خداى بدرويش مىسپارد . كذا\r\nقال النبى صلّى اللَّه عليه و آله و سلم « ان الصدقة لتقع فى يد اللَّه قبل ان تقع فى يد السائل »\r\n يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ  - بر زبان اشارت اين خطاب با جوانمردان طريقت است ، ايشان كه چون ديگران تحصيل مال كردند ، ايشان\r\n\r\n","description":"","footnote":"","page_name":" 736 ","page_number":746},
  {"content":"\r\n\r\nتصفيت حال جستند ، ديگران بخرج مال بنعيم و ناز بهشت رسيدند ، و ايشان بانفاق حال نسيم وصال حق يافتند ، اگر جويندهء بهشت تا طيّبات كسب خويش انفاق نكند ببهشت نمىرسد ، پس جويندهء حق اولىتر ، كه تا كسب احوال و طيّبات اعمال در نبازد به حق نرسد . و باختن احوال و اعمال نه آنست كه نيارد ، بل كه بيارد و بگزارد ، اگر عمل ثقلين در آرد در آن ننگرد و آرامگاه و تكيه گاه خويش نسازد ، و بر طاعت خويش بيش از آن ترسد كه عاصى بر معصيت خويش ، تا غرور و پندار در راه وى نيايد و راه بر وى نزند .\r\nسلطان طريقت بو يزيد بسطامى قدس اللَّه روحه گفت - وقتى نشسته بودم بخاطرم در آمد كه من امروز پير وقتم و وحيد عصر خويش ، پس با خود افتادم ، دانستم كه آن غرور است و پندار كه بر من راه مىزند ، برخاستم به راه خراسان فرو رفتم ، در ميان بيابان سوگند ياد كردم كه از اينجا نروم ، تا مر او امن ننمايند ، سه شبانروز آنجا بماندم ، روز چهارم مردى اعور ديدم بر راحلهء نشسته و مىآمد و بر وى نشان آشنايان پيدا ، دست بيرون بردم و باشتر اشارت كردم كه باش ، هم در ساعت دو پاى اشتر به زمين فرو رفت ، آن مرد اعور در من نگرست ، گفت هان هان اى با يزيد ! بدان مىآرى كه چشم فراز كرده باز كنم ، و در بسته بگشايم و بسطام را با اهل بسطام و با يزيد را غرقه كنم ، گفتا هيبتى از وى بر من افتاد ، آن گه گفتم از كجا مىآيى ؟ گفت از آن كه باز كه تو آن عهد كردى و پيمان بستى ، سه هزار فرسنگ آمده‌ام ، پس گفت - زينهار اى بايزيد كه فريفته نشوى و با پندار نمانى كه آن گه از جادهء حقيقت بيفتى ! اين بگفت و روى از من بگردانيد و رفت . بو يزيد گفت آن گاه از روى الهام بسرّم فرو گفتند - كه اى بايزيد در خزينهء فضل ما بسى طاعت مطيعان است و خدمت خدمتكاران ، گر زانك ما را خواهى سوز و نياز بايد و در دو گداز ، شكستگى تن و زبان و غارت دل و جان !\r\n وى را نتوان يافت به تسبيح و نماز * تا بتكده از بتان تو خالى نكنى \r\n الشَّيْطانُ يَعِدُكُمُ الْفَقْرَ  - لفقره ، و اللَّه عز و جل يعدكم المغفرة لكرمه .\r\nشيطان كه خود از حق درويش است ، مى وعدهء درويشى دهد ، كه همان دارد و دستش\r\n\r\n","description":"","footnote":"","page_name":" 737 ","page_number":747},
  {"content":"\r\n\r\nبدان ميرسد ، خود خرمن سوخته است ، ديگران را خرمن سوخته خواهد رب العالمين كه آمرزگارست و بنده نواز وعدهء مغفرت و كرم ميدهد . آرى هر كس آن كند كه ، سزاى اوست ، وز كوزه همان برون تراود « 1 » كه دروست .  كُلٌّ يَعْمَلُ عَلى شاكِلَتِهِ  دعوت خداوند عز جلاله آنست كه گفت  يَدْعُوكُمْ لِيَغْفِرَ لَكُمْ مِنْ ذُنُوبِكُمْ  و دعوت شيطان ، آنست كه گفت  إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ  شيطان بر حرص و رغبت دنيا ميخواند و اين بحقيقت درويشى است ، و اللَّه بر قناعت و طلب عقبى ميخواند و اين عين توانگرى است . در دين وجه توانگرى مه ، از آن كه در دنيا قانع بود ، از خلق بىنياز ، و بدل با حق هام راز ، و فردا در بستان فضل و كرم در بحر عيان غرقه نور اعظم .\r\nشيخ الاسلام انصارى گفت قدس اللَّه روحه - توانگرى سه چيز است : توانگرى مال ، و توانگرى خوى ، و توانگرى دل . توانگرى مال سه چيز است : آنچه حلال است محنت است ، و آنچه حرام است لعنت است ، و آنچه افزونى است عقوبت است .\r\nو توانگرى خو سه چيز است : خرسندى و خشنودى و جوانمردى . و توانگرى دل سه چيز است : همتى مه از دنيا ، مرادى به از عقبى ، اشتياقى فا ديدار مولى .\r\n يُؤْتِي الْحِكْمَةَ مَنْ يَشاءُ  الآية . . . - گفته‌اند كه - حكمت را حقيقتى است و ثمرتى ، اما حقيقت حكمت شناختن كارى است سزاى آن كار ، و بنهادن چيزى است بر جاى آن چيز ، و شناخت هر كس در قالب آن كس ، و بديدن آخر هر سخنى با اول آن ، و شناختن باطن هر سخنى در ظاهر آن ، و ثمرهء حكمت و زن معاملت با خلق نگه داشتن است ميان شفقت و مداهنت ، و وزن معاملت با خود نگه داشتن است ميان بيم و اميد ، و وزن معاملت با حق نگه داشتن است ميان هيبت و انس ، حكمت آن نور است كه چون شعاع آن بر تو زد ، زبان بصواب ذكر بيارايد ، و دل بصواب فكر بيارايد ، و اركان بصواب حركت بيارايد . سخن كه گويد بحكمت گويد ، دلها ربايد ، جانها را صيد كند ، فكرت كه كند بحكمت كند ، بازوار پرواز كند ، در ملكوت اعلى جولان كند ، و جز در حضرت عنديت آشيان نسازد .\r\n\r\n\r\n","description":"","footnote":"\r\n( 1 ) كذا فى نسختى الف و د ، و تراود فى نسخة ج .\r\n","page_name":" 738 ","page_number":748},
  {"content":"\r\n\r\n فديت رجالا فى الغيوب نزول * و اسرارهم فيما هناك تجول\r\nبحكمتها قوى پر كن تو مر طاوس عرشى را * كه تا زين دامگاه او را نشاط آشيان بينى\r\nو گر زى حضرت قدسى خرامان گردى از عزت * ز دار الملك ربانى جنيبتها روان بينى \r\nآرى ! و حركت كه كند بحكمت كند ، در حظيرهء رضاء محبوب جمع كرده ، و مراد خود را در آن فداء مراد اللَّه كرده ، و انس خود در ذكر وى ديده ، و نظر خود تبع نظر وى داشته ، و با ياد وى بهر چه رسد بياسوده ، گه در ميدان جلال بر مقام نياز از عشق او سوخته ، گه در روضهء وصال بر تخت ناز با لطف او آرميده .\r\n گه بقهر از زلف مشكين تيغها افراخته * گه بلطف از لعل نوشين شمعها افروخته\r\nاى كمالت كم زنان را صره‌ها پرداخته * وى جمالت مفلسان را كيسه‌ها بر دوخته \r\n\r\nالنوبة الاولى\r\n- قوله تعالى :  لَيْسَ عَلَيْكَ هُداهُمْ  - بر تو نيست راه نمودن ايشان  وَ لكِنَّ اللَّهَ يَهْدِي مَنْ يَشاءُ  لكن خداى راه نمايد او را كه خواهد  وَ ما تُنْفِقُوا مِنْ خَيْرٍ  و هر چه نفقت كنيد از مال  فَلِأَنْفُسِكُمْ  آن خود را ميكنيد  وَ ما تُنْفِقُونَ إِلَّا ابْتِغاءَ وَجْهِ اللَّهِ  و نفقت مكنيد مگر خواستن وجه خداى را  وَ ما تُنْفِقُوا مِنْ خَيْرٍ يُوَفَّ إِلَيْكُمْ  و هر چه نفقت كنيد از مال ، پاداش آن بتمامى بشما رسانند  وَ أَنْتُمْ لا تُظْلَمُونَ 272  و از آن چيزى كاسته و باز گرفته نماند از شما .\r\n لِلْفُقَراءِ  - درويشانراست آن صدقات و زكات  الَّذِينَ أُحْصِرُوا فِي سَبِيلِ اللَّهِ  آن درويشان كه از خان و مان و فرزندان خود بازداشته مانده‌اند در سبيل خدا ،  لا يَسْتَطِيعُونَ ضَرْباً فِي الْأَرْضِ  نمىتوانند بازرگانى را و روزى جستن را در زمين رفتن  يَحْسَبُهُمُ الْجاهِلُ أَغْنِياءَ  كسى كه ايشان را نشناسد پندارد كه ايشان بىنيازانند\r\n\r\n","description":"","footnote":"","page_name":" 739 ","page_number":749},
  {"content":"\r\n\r\n مِنَ التَّعَفُّفِ  از آنك نياز پيدا نكنند و از مردمان چيزى نخواهند  تَعْرِفُهُمْ بِسِيماهُمْ  كه درنگرى بايشان بشناسى ايشان را بنشان و آساى ايشان ،  لا يَسْئَلُونَ النَّاسَ إِلْحافاً  از مردمان چيزى نخواهند بالحاح  وَ ما تُنْفِقُوا مِنْ خَيْرٍ  و آنچه نفقت كنيد از مال  فَإِنَّ اللَّهَ بِهِ عَلِيمٌ 273  خداى به آن داناست .\r\n الَّذِينَ يُنْفِقُونَ أَمْوالَهُمْ  - ايشان كه نفقت ميكنند مالهاى خويش  بِاللَّيْلِ وَ النَّهارِ  بشب و بروز  سِرًّا وَ عَلانِيَةً  پنهان و آشكارا  فَلَهُمْ أَجْرُهُمْ عِنْدَ رَبِّهِمْ  ايشانراست مزد ايشان بنزديك خداوند ايشان  وَ لا خَوْفٌ عَلَيْهِمْ وَ لا هُمْ يَحْزَنُونَ 274  و بيم نيست بر ايشان فردا ، و نه اندوهگن باشند .\r\n الَّذِينَ يَأْكُلُونَ الرِّبا  - ايشان كه ربوا ميخورند  لا يَقُومُونَ  نخيزند از گور خويش  إِلَّا كَما يَقُومُ الَّذِي يَتَخَبَّطُهُ الشَّيْطانُ  مگر چنانك آن كس خيزد كه ديو زند او را بدست و پاى خود  مِنَ الْمَسِّ  از ديوانگى  ذلِكَ بِأَنَّهُمْ قالُوا  ايشان را آن به آنست كه گفتند  إِنَّمَا الْبَيْعُ مِثْلُ الرِّبا  ستد و داد همچون ربوا است  وَ أَحَلَّ اللَّهُ الْبَيْعَ  و نه چنانست كه گفتند كه اللَّه بيع حلال كرد  وَ حَرَّمَ الرِّبا  و ربوا حرام كرد  فَمَنْ جاءَهُ مَوْعِظَةٌ مِنْ رَبِّهِ  هر كه بوى آيد پندى از خداوند وى  فَانْتَهى  و از آن كرد بد كه مىكند باز شود  فَلَهُ ما سَلَفَ  ويراست آنچه گذشت و ربوا كه خورد  وَ أَمْرُهُ إِلَى اللَّهِ  و كار وى با خداست  وَ مَنْ عادَ  و هر كه باز گردد به آن  فَأُولئِكَ أَصْحابُ النَّارِ  ايشان آتشيانند  هُمْ فِيها خالِدُونَ 275  ايشان در آن جاويدان\r\n يَمْحَقُ اللَّهُ الرِّبا  - ناپيدا مىكند اللَّه مال را بربوا  وَ يُرْبِي الصَّدَقاتِ \r\n\r\n","description":"","footnote":"","page_name":" 740 ","page_number":750},
  {"content":"\r\n\r\nو مىافزايد مال را بصدقات  وَ اللَّهُ لا يُحِبُّ كُلَّ كَفَّارٍ أَثِيمٍ 276  و اللَّه دوست ندارد هر ناسپاسى بزه كار .\r\n إِنَّ الَّذِينَ آمَنُوا  - ايشان كه بگرويدند  وَ عَمِلُوا الصَّالِحاتِ  و كارهاى نيك كردند  وَ أَقامُوا الصَّلاةَ  و بپاى داشتند نماز را بهنگام خويش  وَ آتَوُا الزَّكاةَ  و بدادند زكات از مال خويش  لَهُمْ أَجْرُهُمْ عِنْدَ رَبِّهِمْ  ايشانراست مزد ايشان بنزديك خداوند ايشان  وَ لا خَوْفٌ عَلَيْهِمْ وَ لا هُمْ يَحْزَنُونَ 277  و فردا بر ايشان بيم نه و نه اندوهگن باشند .\r\n يا أَيُّهَا الَّذِينَ آمَنُوا  - اى ايشان كه بگرويدند  اتَّقُوا اللَّهَ  به پرهيزيد از خشم و عذاب خداى  وَ ذَرُوا ما بَقِيَ مِنَ الرِّبا  و بگذاريد آنچه ماند در دست شما از ربوا  إِنْ كُنْتُمْ مُؤْمِنِينَ 278  اگر گرويدگانيد .\r\n فَإِنْ لَمْ تَفْعَلُوا  - ار بس نكنيد و باز نه ايستيد  فَأْذَنُوا بِحَرْبٍ مِنَ اللَّهِ وَ رَسُولِهِ  آگاه باشيد بجنگى از خداى و رسول  وَ إِنْ تُبْتُمْ  و اگر توبه كنيد  فَلَكُمْ رُؤُسُ أَمْوالِكُمْ  شما راست سرمايهاى شما  لا تَظْلِمُونَ  نه شما كاهيد  وَ لا تُظْلَمُونَ 279  و نه از شما كاهند .\r\n وَ إِنْ كانَ ذُو عُسْرَةٍ  - و اگر افام دارى « 1 » بود يا ناتوانى و دژوار حالى و تنگ دستى  فَنَظِرَةٌ إِلى مَيْسَرَةٍ  درنگ بايد داد وى را ، تا تواند كه آسان باز دهد افام ،  وَ أَنْ تَصَدَّقُوا  و اگر آنچه بر آن ناتوان داريد بوى بخشيد ،  خَيْرٌ لَكُمْ  خود به بود شما را  إِنْ كُنْتُمْ تَعْلَمُونَ  280 اگر دانيد\r\n\r\nالنوبة الثانية\r\n- قوله تعالى :  لَيْسَ عَلَيْكَ هُداهُمْ  الآية . . . - سبب نزول اين\r\n\r\n\r\n","description":"","footnote":"\r\n( 1 ) افام دارى . فى نسخة الف : وام دارى : في نسختى ج و د .\r\n","page_name":" 741 ","page_number":751},
  {"content":"\r\n\r\nآيت آن بود كه مادر اسما بنت ابى بكر مشركه بود ، بيامد و چيزى از دختر خود خواست ، اسما گفت تو نه بر دين اسلامى ، به تو هيچيز ندهم تا نخست از رسول خدا بپرسم ، بيامد تا بپرسد ، و چيزى كه دهد بفرمان وى دهد ، جبرئيل آمد در آن فورت و اين آيت آورد :  لَيْسَ عَلَيْكَ هُداهُمْ  راه نمودن بر تو نيست كه صدقه ازيشان مىبازگيرى تا در دين اسلام آيند ، تو باز خوانندهء نه راه نماينده ، راه نماينده منم ، او را راه نمايم كه خود خواهم .\r\n وَ لكِنَّ اللَّهَ يَهْدِي مَنْ يَشاءُ  - همانست كه جاى ديگر گفت :  ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ  مصطفى صلّى اللَّه عليه و آله و سلم گفت :\r\n« بعثت داعيا و مبلغا و ليس الى من الهداية شيء ، و خلق ابليس مزينا و ليس اليه من الاضلال شيء »\r\nپس مصطفى صلّى اللَّه عليه و آله و سلم اسما را فرمود تا با مادر خود نيكويى كرد و صدقه داد . و جماعتى مسلمانان همچنين قرابت جهود درويش داشتند ، و پيش از اسلام با ايشان نيكوئيها كردندى ، و صدقه‌ها دادنديد ، و بعد از اسلام آن صدقه‌ها ازيشان باز گرفتند ، و با اختلاف ملت مواساة كراهيت ميداشتند ، تا آن گه كه اين آيت فرو آمد ، پس بسر قاعدهء خويش باز شدند و بخويشان جهود صدقه ميدادند . و مراد به اين صدقهء تطوع است نه زكات فرض ، كه زكات فرض جز به مسلمانان روا نباشد كه دهند ،\r\nلقول النبى صلّى اللَّه عليه و آله و سلم « امرت ان آخذ الصدقة من اغنيائكم ، و اردّها فى فقرائكم »\r\nو همچنين كفارت سوگند و كفارت ظهار و مانند آن ، جز باهل اسلام و توحيد صرف نكند ، از بهر آنك حقوق اللَّه است ، و مقدرات شرعى جز باهل شرع و ارباب توحيد نه روا باشد كه صرف كنند .\r\n وَ ما تُنْفِقُوا مِنْ خَيْرٍ  الآية . . . . - اى مال  فَلِأَنْفُسِكُمْ  اى ثوابه ، ميگويد هر چه كنيد از خيرات و دهيد از صدقات ، رستگارى خود را مىكنيد ، كه ثواب آن بشما رسد و بدان رستگار شويد . مال را خيرات نام كرد اين جايگه ، يعنى تا بنده را تنبيه باشد كه صدقه از مال حلال پاك دهد ، كه تا حلال نبود نام خير در آن نيفتد ،  وَ ما تُنْفِقُونَ إِلَّا ابْتِغاءَ وَجْهِ اللَّهِ  - اين ماء نفى است ، بمعنى نهى ، ميگويد نفقه\r\n\r\n","description":"","footnote":"","page_name":" 742 ","page_number":752},
  {"content":"\r\n\r\nمكنيد جز كه بدان وجه اللَّه خواهيد ، يعنى كه تا اللَّه شما را به آن ثواب دهد و بديدار خود رساند . اهل تحقيق گفته‌اند - وجه اللَّه در آيات و اخبار بر دو وجه است : يكى وجه حقيقت ذات ، ديگر وجه بمعنى ثواب ، اما وجه حقيقت آنست كه گفت عز جلاله  وَ يَبْقى وَجْهُ رَبِّكَ  اى يبقى ربك بوجه ، فقامت الصفة مقام الذات ، كقوله تعالى  كُلُّ شَيْءٍ هالِكٌ إِلَّا وَجْهَهُ  اى الا ربّك بوجهه . و منه قوله تعالى   وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ .   قالت ائمة اهل السنة ، اى الى وجه ربها ، اين وجه حقيقت است ، همچنانك مصطفى صلّى اللَّه عليه و آله و سلم گفت -\r\n« اللهم انى اعوذ بنور وجهك الذى اضاءت له نور السماوات »\r\nو\r\nروى انه قال صلّى اللَّه عليه و آله و سلم - « اللهم انى اسالك الرضاء بعد القضاء و برد العيش بعد الموت ، و اسألك لذة النظر الى وجهك . »\r\nو\r\nكان صلّى اللَّه عليه و آله و سلم يقول « اللهم انى اعوذ بوجهك الكريم و اسمك العظيم من الكفر و الفقر . »\r\nو\r\nقال فى سجوده « جل وجهك لا احصى ثناء عليك »\r\nالى غير ذلك من اشباهه . اما وجه بمعنى ثواب آنست كه اللَّه در قرآن جايها گفت  إِنَّما نُطْعِمُكُمْ لِوَجْهِ اللَّهِ   إِلَّا ابْتِغاءَ وَجْهِ رَبِّهِ الْأَعْلى   يُرِيدُونَ وَجْهَهُ   إِلَّا ابْتِغاءَ وَجْهِ اللَّهِ  .\r\n وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ  - اى لا تنقصون من ثواب اعمالكم شيئا . آن گاه در آموخت كه اين صدقات بكه دهيد ، گفت - للفقراء ، اين فقرا درويشان مهاجران‌اند . ابن مسعود و ابو هريره و خباب و عمار و بلال قريب چهارصد مرد بودند كه ايشان را در مدينه خان و مان و اسباب و ضياع نبود ، و املاك و معاش نبود ، و بذكر خداى و عبادت وى چنان مستغرق بودند ، كه پرواى كسب و تجارت نداشتند ، و نيز با سؤال و طلب روزى نپرداختند ، مسكن ايشان بشب صفهء مسجد بود و بروز حضرت مصطفى ، در سفر و در حضر از وى غائب نه ، و در دل ايشان جز دوستى خدا و رسول نه . در خبر است كه رسول خدا صلّى اللَّه عليه و آله و سلم در مصعب بن عمير نگرست كه پوست ميش به خود در گرفته بود ، گفت\r\n« انظروا الى هذا الذى نور اللَّه قلبه ، لقد رأيته بين ابويه يغذوانه باطيب الطعام و الشراب ، و لقد رأيت حلة شريت بمأتى درهم فدعاه حب اللَّه و حب رسوله الى ما ترون »\r\nو در خبر است كه عمر خطاب هزار درم بسعيد بن عامر فرستاد ، سعيد با اهل خويش شد دلتنگ و اندوهگن . اهل وى گفت - چه افتاد\r\n\r\n","description":"","footnote":"","page_name":" 743 ","page_number":753},
  {"content":"\r\n\r\nكه چنين دلتنگى ، مگر كارى صعب افتاد ؟ سعيد گفت چه صعب تر ازين كه ما را پيش آمد ، آن جامهء كهن بيار . جامهء بوى داد پاره پاره كرد و آن درم جمله فرو كرد ، صرّه صرّه دربست ، شب بود در نماز شد ، تا بامداد نماز ميكرد و ميگريست ، بامداد بر سر كوى نشست ، و آن صره‌ها مىبخشيد تا هيچ نماند ، پس گفت - از رسول خدا شنيدم كه - درويشان مهاجران را روز قيامت بر حساب خوانند ، ايشان گويند ما را چه دادند از مال كه امروز حساب مىخواهند ؟ پس ايشان در بهشت شوند پيش از توانگران به پانصد سال ، مردى بيايد ازين توانگران و در غمار ايشان شود ، و او را دست گيرند و از ميان ايشان بيرون كنند . سعيد گفت - عمر مگر ميخواهد كه من آن مرد باشم ، اگر دنيا و هر چه در آنست به من دهند و آن مرد باشم نخواهم ! مصطفى صلّى اللَّه عليه و آله و سلم اين درويشان را صعاليك المهاجرين خواند ، وانگه ايشان را صفت كرد در آن خبر كه گفت -\r\n« حوضى ما بين عدن الى عمان شرابه ابيض من اللبن و احلى من العسل ، من شرب منه شربة لم يظمأ بعدها ابدا ، و اول من يرده صعاليك المهاجرين » قلنا و من هم يا رسول اللَّه ؟\r\nقال « الدنس الثياب ، الشعث الرؤوس ، الذين لا تفتح لهم ابواب السدد ، و لا يزوجون المنعمات ، الذين يعطون ما عليهم و لا يعطون ما لهم »\r\nو\r\nقال صلّى اللَّه عليه و آله و سلم « ابشروا يا معشر صعاليك المهاجرين بالنور التام يوم القيمة ، تدخلون الجنة قبل اغنياء الناس به نصف يوم و ذلك خمس مائة سنة »\r\nو\r\nعن الحسن قال - اوحى اللَّه تعالى الى موسى ع - يا موسى لو يعلم الخلائق اكرامى الفقراء فى محل قدسى و دار كرامتى ، للحسوا اقدامهم و صاروا ترابا يمشون عليهم ، فو عزتى و مجدى و علوّى فى ارتفاع مكانى لاسفرن لهم عن وجهى الكريم ، و اعتذر اليهم بنفسى و اجعل فى شفاعتهم من برهم فىّ او آواهم فىّ ، و لو كان عشّارا ، و عزتى و لا اعز منى و جلالى و لا اجل منى ! لا طلب ثارهم ممن ناواهم او عاداهم ، حتى اهلكه فى الهالكين .\r\n لِلْفُقَراءِ الَّذِينَ أُحْصِرُوا فِي سَبِيلِ اللَّهِ  - رب العالمين ايشان را درين آيت بستود و به پنج چيز از اخلاق پسنديده ايشان را نشان كرد : يكى دوام افتقار به حق ، ديگر حبس نفس ايشان در راه حق ، سديگر نهان داشتن فقر از بهر حق ، چهارم تازه\r\n\r\n","description":"","footnote":"","page_name":" 744 ","page_number":754},
  {"content":"\r\n\r\nرويى و شادمانى بشكر نعمت حق ، پنجم بى نيازى از خلق توانگرى را به حق .  أُحْصِرُوا فِي سَبِيلِ اللَّهِ  يعنى حبسوا انفسهم فى طاعة اللَّه و فى الغزو  لا يَسْتَطِيعُونَ ضَرْباً فِي الْأَرْضِ  للتجارة و طلب المعاش . ميگويد - خود را چنان بر طاعت اللَّه داشته‌اند و دل بر جهاد و غزو نهاده كه نمىتوانند كه جايى بتجارت شوند و طلب معاش كنند .\r\n يَحْسَبُهُمُ الْجاهِلُ  - بفتح سين قراءة شامى و عاصم و حمزه است ، باقى بكسر سين خوانند ، و كسر سين نيكوتر كه گفت رسول است صلّى اللَّه عليه و آله و سلم ، ميگويد - كسى كه حال ايشان نداند ، و ايشان را نشناسد ، توانگران پنداردشان و بينيازان ، از آنك عفت كار فرمايند ، و از كس چيزى نخواهند ،\r\nقال رسول اللَّه صلى اللَّه عليه و آله و سلم « ان اللَّه يحب ان يرى اثر نعمه على عبده ، و يكره البؤس و التباؤس ، و يحب الحليم المتعفف من عباده ، و يبغض الفاحش البذىّ السّال الملحف . »\r\nو\r\nروى انه قال - « من استعفّ اعفه اللَّه ، و من استغنى اغناه اللَّه ، و من سألنا لم ندّ خر عنه شيئا نجده »\r\nحقيقت عفت بازداشتن نفس است از فضول شهوات ، و اقتصاد كردن بر آن قدر كه شرع دستورى داد - در قرآن و در خبر . اما در قرآن : -  إِنَّ لَكَ أَلَّا تَجُوعَ فِيها وَ لا تَعْرى  و در خبر مصطفى صلّى اللَّه عليه و آله و سلم گفت\r\n« اربع - من جاوزهن ففيه الحساب : - ما سد الجوع و كف العطشة و ستر العورة و اكن البدن »\r\nهر چه زيادت ازين بود آن نه عفت باشد ، كه آن فضول شهوت باشد ، حلالها حساب و حرامها عذاب . و\r\nروى انه قال صلّى اللَّه عليه و آله و سلم - « ليس لابن آدم حق فيما سوى هذه الخصال : بيت يكنّه ، و ثوب يوارى عورته و جرف الخبز و الماء »\r\nيقال هى قطع الخبز اليابس الذى ليس بلين و لا ما دوم  تَعْرِفُهُمْ بِسِيماهُمْ  - اى بطيب قلوبهم و بشاشة وجوههم و استقامة احوالهم و نور اسرارهم و جولان ارواحهم فى ملكوت ربهم . چون درنگرى بايشان ايشان را بينى و شناسى به آن نشان كه بر ايشانست از خوش دلى و تازه رويى و قوت احوال و نور اسرار ، با درويشى و گرسنگى در ساخته ، و دل با راز حق پرداخته ، و با خلق در تواضع و خشوع بيفزوده .  لا يَسْئَلُونَ النَّاسَ إِلْحافاً  - اى لا يسألون الناس الحاحا ، و لا به غير\r\n\r\n","description":"","footnote":"","page_name":" 745 ","page_number":755},
  {"content":"\r\n\r\nالحاح ، لانه تعالى وصفهم بالتعفّف و هو ترك السؤال ، ميگويد ايشان خود سؤال نكنند از مردمان تا در آن الحاح باشد يا لجاج ، چنانك عادت اهل سؤال باشد . بزرگان دين گفته‌اند - اين غايت شفقت است بر مسلمانان ، چنانك يكى را ديدند درويش و گرسنه و هيچ سؤال نمىكرد ، او را گفتند چرا سؤال نكنى ؟ و ترا درين حال سؤال مباح است ، گفت - منعنى عن ذلك\r\nحديث رسول اللَّه صلّى اللَّه عليه و آله و سلم « لو صدق السائل ما افلح من ردهم »\r\nفكرهت ان يردنى مسلم فلا يفلح .\r\nآن گه گفت :  وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ  - هر چه باصحاب صفه دهيد و بر ايشان نفقه كنيد ، اللَّه به آن داناست ، ميداند و مىبيند و فردا بدان پاداش دهد .\r\nابتداء آيت و انتهاء آن حثّ مسلمانان است بر نفقه كردن بر اصحاب صفه ، و بمواساة ايشان فرمودن و صدقه‌ها بايشان دادن . مصطفى صلّى اللَّه عليه و آله و سلم را گفت -\r\n« لا اعطيكم و ادع اهل الصفة تطوى بطونهم من الجوع »\r\n الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً  اين آيت در شأن على بن ابى طالب ع آمد : - چهار درم داشت و در همهء خاندان وى جز آن نبود ، هر چهار درم بدرويشان داد ، يك درم بشب داد ، يكى بروز ، يكى بنهان ، يكى آشكارا .\r\nرب العالمين او را بدان بستود و در شأن وى آيت فرستاد ، اين آن صدقه است كه در خبر مىآيد - كه يك درم بيشى دارد بر صد هزار درم - سبق درهم مائة الف درهم - گفتند - يا رسول اللَّه اين چگونه باشد ؟ گفت\r\nرجل له درهمان فاخذ اجودهما و تصدق به ، و رجل له مال كثير فاخرج من عرضها مائة الف فتصدق بها »\r\nو گفته‌اند كه - رب العزة چون مسلمانان را تحريض كرد بر نفقهء اصحاب صفه ، عبد الرحمن عوف مال بسيار بايشان داد بروز ، چنانك هر كس ميديد ، و على بن ابى طالب ع يك وسق خرما كه شصت صاع باشد بايشان برد بشب ، و هيچكس آن نديد ، رب العالمين در شأن ايشان هر دو اين آيت فرستاد ، و گفته‌اند - كه اين آيت در علف دادن ستور آمده كه راه غزا بسته باشند ، تا بدان جهاد كنند . ابو هريره هر گه كه بستورى فربه بگذشتى\r\n\r\n","description":"","footnote":"","page_name":" 746 ","page_number":756},
  {"content":"\r\n\r\nاين آيت برخواندى . و مصطفى صلّى اللَّه عليه و آله و سلم گفته\r\n« المنفق فى سبيل اللَّه على فرسه ، الباسط كفيه بالصدقه »\r\nو\r\nقال - « من ارتبط فرسا فى سبيل اللَّه فانفق عليه احتسابا كان شبعه و ريّه و ظماؤه و بوله و روثه فى ميزانه يوم القيمة . »\r\n الَّذِينَ يَأْكُلُونَ الرِّبا  الآية . . . - اى يعاملون به الاكل و غيره . ايشان كه معاملت ميكنند بربوا خوردن را و به كار داشتن زر را ، فردا در قيامت كه از گور برخيزند ، همچون آن ديوانه برخيزند كه ديو زند وى را بدست و پاى خود . خبط و تخبّط دست و پاى زدن شتر است بر چيزى ، چنانك آيد و آنجا كه رسد ، همچنين كسى كه بشتاب رود ، يا بخشم رود ، گام مىنهد و پاى مىزند چنانك آيد ، و آنجا كه رسد هم خبط گويند .  مِنَ الْمَسِّ  - اينجا ديوانگى است يقال « به مس » اى جنون .\r\nيعنى كه ربوا خواران را فردا در قيامت اين نشان باشد كه چون ديوانگان آيند و از خلق پنهان نباشند ، كه به اين نشان هر كس بداند كه ايشان ربوا خواران بودند مصطفى صلّى اللَّه عليه و آله و سلم گفت - شب معراج قومى را ديدم كه ايشان را شكمهاى بزرگ بود همچون خانها ، و در راه آل فرعون افتاده ، هر بامداد و شبانگاه كه آل فرعون را به آتش بردند به اين قوم بر مىگذشتند ، ميخواستند كه برخيزند ، آن شكم بزرگ ايشان را با زمين مىافكنند تا آل فرعون ايشان را در زير پاى ميگرفتند و ميكوفتند ، گفتم - يا جبرئيل اينان كه‌اند ؟\r\nگفت\r\n« هؤلاء اكلة الربوا »\r\nو\r\nروى انه قال صلّى اللَّه عليه و آله و سلم « الربوا سبعون بابا ، اهونها عند اللَّه عز و جل كالّذى ينكح امه »\r\nو\r\nعن ابن مسعود رض قال « لعن رسول اللَّه صلّى اللَّه عليه و آله و سلم آكل الربوا و موكله و شاهده و كاتبه »\r\nو\r\nقال صلّى اللَّه عليه و آله و سلم « من اكل الرّبا ملا اللَّه بطنه نارا به قدر ما اكل منه ، و ان اكتسب منه مالا لم يقبل اللَّه منه شيئا ، و لم يزل فى لعنة اللَّه و الملائكة ما دام عنده قيراط » .\r\nرسول خدا درين خبر لعنت كرد بر ربوا خواران از بهر آنك حرام خورد ، و بر آن كس كه ربوا داد ، و بر آن كس كه نبشت و گواه بود ، از بهر آن كه به خوردن مال ربوا همه كوشيدند و يكديگر را معاونت دادند . و رب العالمين در محكم تنزيل ميگويد : -  وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  و در خبر مىآيد كه - ربوا خواران را روز قيامت بر صورت خوگان و سگان رانند ، كه در\r\n\r\n","description":"","footnote":"","page_name":" 747 ","page_number":757},
  {"content":"\r\n\r\nباب ربوا حيلت كردند ، همچون قوم داود كه در گرفتن ماهى حيلت كردند تا مستوجب مسخ گشتند . و حيلت در ربوا آنست كه - ابن عباس به آن اشارت كرد ، و گفته - يأتى على الناس زمان يستحل فيه الربوا بالبيع و الخمر بالنبيذ و السحت بالهدية » حكايت كنند كه در اصفهان مردى از دنيا بيرون مىشد و او را مال فراوان بود و فرزندان داشت ، و ايشان را نمىگفت كه مال كجا نهاده ، جماعتى در پيش او رفتند و درخواستند تا بگويد كه - مال كجا نهاده ، اشارت كرد كه فلان جايگه چيزى نهاده ، بنگرستند در مىچند بود اندك ، بر گرفتند و گفتند چيزى ديگر بگوى ، گفت ايشان را آن بس باشد و هم در آن حال از دنيا بيرون شد ، او را دفن كردند ، و بعد از دفن صيحهء از گور وى شنيدند و خشتى فرو شد ، در نگرستند او را به صورت خوك ديدند و دو چشم وى ازرق ، فرزندانش را گفتند - كه - كار و حرفت وى چه بود ؟ گفتند « كان يأكل الربوا و لا يرحم الناس . » وهب منبه گفت - در روزگار بنى اسرائيل چهار گروه مردم اندر يك شب از ميان خلق برخاستند و ناپديد گشتند ، چنانك نام و نشان ايشان نيز كس نشنيد : كيّالان و محتكران و صيرفيان و ربوا خواران . عبد الرحمن التائب گفت - مردى بود از بزرگان سلف كه رسول خدا را صلّى اللَّه عليه و آله و سلم در خواب بسيار ديدى ، و هر بار بشكر آن با درويشان مواساة كردى وقتى ببازار بغداد ميگذشت درمى چند داشت ، به آن چيزى خريد درويشان را ، و آن درم به صرف ببقال داد ، بعد از آن روزگارى بگذشت كه رسول را بخواب نديد . پس بعد از مدتى دراز ديد و گفت - يا رسول اللَّه ، طال عهدى برؤيتك فى المنام ، دير بر آمد تا ترا در خواب نديدم ، رسول گفت - ندانستى كه چون درويشان را چيزى خرى و درم به صرف دهى مرا نبينى ؟\r\nقوله :  يَتَخَبَّطُهُ الشَّيْطانُ مِنَ الْمَسِّ  - دليل است كه ديو را اندر آدمى تأثير است ، خلاف معتزله كه گفته‌اند نيست ، و در قرآن از اين دلائل فراوان آمد ، حكايت مىكند اللَّه جل جلاله از ايوب پيغامبر كه گفت  مَسَّنِيَ الشَّيْطانُ بِنُصْبٍ وَ عَذابٍ  و از موسى كليم كه گفت  « هذا مِنْ عَمَلِ الشَّيْطانِ . »  و رب العزة ايشان را در آنچه گفته‌اند دروغ زن نكرد ، و قال مخبرا من الشيطان :  وَ لَأُضِلَّنَّهُمْ وَ لَأُمَنِّيَنَّهُمْ  و قال  إِنَّ الشَّيْطانَ لَكُمْ عَدُوٌّ \r\n\r\n","description":"","footnote":"","page_name":" 748 ","page_number":758},
  {"content":"\r\n\r\nاين دليلها روشن است كه ديو را در آدمى تأثير است ، و آن تأثير از دو وجه است :\r\nيكى وسوسه ، يعنى كه در دل آدمى تأثير است تا آدمى آن را پيش گيرد و بجاى آرد ، و هو المشار اليه بقوله -  مِنْ شَرِّ الْوَسْواسِ الْخَنَّاسِ .  وجه ديگر آنست كه ديو را در تن آدمى مدخل است ، چنانك گفت  يَتَخَبَّطُهُ الشَّيْطانُ مِنَ الْمَسِّ  و مصطفى صلّى اللَّه عليه و آله و سلم گفت -\r\n« ان الشيطان يجرى من ابن آدم مجرى دمه »\r\nو اين تأثير شيطان نه با همه كس بود و نه در همه حال ، نبينى كه رسول خدا صلّى اللَّه عليه و آله و سلم خالد وليد را بفرستاد تا درخت عزى - كه معبود بعضى كفار بود - نيست كند و هر كس كه قصد عزى كردى شيطان در راه وى آمدى و او را بترسانيدى تا برگشتى ، خالد برفت و آن را نيست كرد ، و شيطان را بر وى هيچ دست نبود ، پس معلوم گشت كه شيطان را دست بر قومى باشد كه ضعيف دل و ضعيف ايمان باشند ، و لهذا قال تعالى  إِنَّ عِبادِي لَيْسَ لَكَ عَلَيْهِمْ سُلْطانٌ  .\r\n ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا  - اين چنان بود كه مشركان معاملت ميكردند و بوقت حلول دين غريم بر مال بيفزودى ، تا صاحب حق بر اجل بيفزايد ، چون ايشان را گفتند - اين ربوا است و ربوا حرام است ، جواب دادند كه چون در اول بيع طلب ربح رواست در آخر كه وقت حلول باشد هم رواست . اينست كه رب العالمين گفت  ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا  . ميگويد - آن عقوبت و آن عذاب ايشان به آنست كه گفتند ، يعنى چنان دانستند و شمردند ، كه بيع همچون ربواست و ربوا همچون بيع ، و چون هم نيست ، كه اللَّه تعالى بيع حلال كرد و ربوا حرام ، فذلك قوله  وَ أَحَلَّ اللَّهُ الْبَيْعَ وَ حَرَّمَ الرِّبا  .\r\n\r\nفصل فى البيع\r\nهر مسلمانى كه خريد و فروخت كند ، بر وى واجب است و فريضه كه علم بيع بياموزد ، به حكم آن خبر كه مصطفى صلّى اللَّه عليه و آله و سلم گفت\r\n« طلب العلم فريضة على كلّ مسلم »\r\nو عمر در بازار شدى و مردم را دره ميزدى ، گفتى هيچكس مباد درين بازار كه معاملت كند پيش از آنك علم بيع بياموزد ، كه اگر نياموزد در ربوا افتد . و درين باب آنچه مهم است و لا بد بايد كه\r\n\r\n","description":"","footnote":"","page_name":" 749 ","page_number":759},
  {"content":"\r\n\r\nبداند كه با پنج كس معاملت نبايد كرد : با كودك و با ديوانه و با نابينا و با بنده و با حرام خوار .\r\nاما كودك نابالغ بيع وى باطل بود اگر چه بدستورى ولىّ باشد . و بيع ديوانه همچنين ، هر كه ازيشان چيزى فرا ستاند در ضمان وى باشد اگر تلف آيد ، و هر چه بايشان دهد و هلاك شود بر ايشان تاوان نبود ، كه وى خود ضايع كرد كه بايشان داد . اما بنده خريد و فروخت وى بى دستورى سيد باطل بود ، و چون دستورى نيافته باشد هر كه چيزى از وى فراستاند در ضمان وى بود ، و اگر بوى دهد تاوان نتواند خواست ، تا آن گه كه از بندگى آزاد شود . اما نابينا معاملت با وى به ظاهر مذهب باطل باشد مگر وكيلى بينا فرا كند و آنچه فراستاند در ضمان وى شود كه وى مكلف است و آزاد . اما حرام خواران - چون تركان و ظالمان و دزدان و كسانى كه ربوا دهند و رشوت ستانند ، هر چند كه معاملت با ايشان روا نيست ، اما به ظاهر شرع درست باشد ، پس اگر داند بحقيقت كه آنچه ميفروشد ملك وى نيست بيع باطل بود ، و اگر در شك بود بيع درست است ، اما از شبهت خالى نبود .\r\nو در خبر است كه - حلال روشن است و حرام روشن و ميان آن هر دو شبهتهاست كه بر مردم مشكل شود و پوشيده ، هر كه گرد آن گردد بيم آن باشد كه در حرام افتد . و در خبر است كه - هر كه چهل روز چيزى بشبهت خورد دل وى تاريك شود و زنگار گيرد .\r\nو در عقد بيع پنج شرط نگاه دارد : يكى آنك مبيع پاك بود ، بيع سگ و خوك و سرگين و استخوان پيل و خمر و گوشت مردار و روغن مردار باطل بود ، كه اين همه نجس است ، اما روغن پاك كه نجاست در آن افتد بيع آن حرام نباشد ، و جامه كه به نجاست پليد شود همچنين . نافهء مشك و تخم كرم قز خريد و فروخت اين هر دو رواست ، كه درست آنست كه اين هر دو پاك است . شرط ديگر آنست كه در مبيع منفعتى باشد كه آن مقصود بود ، بيع مار و كژدم و موش و حشرات زمين باطل است ، كه در آن هيچ منفعت نيست كه مقصود بود ، اما بيع گربه و زنبور انگبين و يوز و شير و هر چه در وى يا در پوست وى منفعتى بود رواست ، همچنين بيع طاوس و مرغهاى نيكو كه در ديدار ايشان منفعت بود رواست ، اما بيع بربط و چنگ و رباب و مانند آن باطل است كه منفعت آن حرام است . همچنين صورتها كه از گل كرده باشند تا كودكان بدان بازى كنند ، هر چه صورت جانوران -\r\n\r\n","description":"","footnote":"","page_name":" 750 ","page_number":760},
  {"content":"\r\n\r\nدارد بيع آن باطل است و بهاى آن حرام و شكستن آن واجب ، و هر چه صورت درخت و نبات دارد رواست ، و طبق و جامه كه بر آن صورتها باشد خريد و فروخت آن درست بود ، و از آن جامه فرش و بالشت كردن رواست و پوشيدن آن حرام . شرط سوم آنست كه مبيع مال و ملك فروشنده بود هر آن كس كه مال ديگرى بفروشد آن بيع باطل است الا اگر بولايت بفروشد يا به وكالت ، و اگر پس از آن دستورى دهد بيع درست نشود كه دستورى پيش از بيع بايد . شرط چهارم آنك فروشنده قادر بود بر تسليم مبيع ، بيع بندهء گريخته و ماهى در آب و مرغ در هوا و وحش در صحرا و بچه در شكم باطل است كه فروشنده در حال بر تسليم آن قادر نيست ، همچنين بيع مرهون بى دستورى مرتهن و بيع مستولده كه مادر فرزند است باطل بود كه تسليم وى روانيست ، و بيع كنيزك كه فرزند خرد دارد مادر بى فرزند يا فرزند بى مادر درست نبود ، كه جدايى افكندن ميان ايشان حرام است\r\nلقول النبى صلّى اللَّه عليه و آله و سلم : « من فرق بين والدة و ولدها فرق اللَّه بينه و بين احبائه يوم القيمة »\r\nشرط پنجم آنست كه مقدار مبيع و عين آن و جايگاه آن معلوم باشد ، اگر سرايى خرد و يك خانه از آن سراى نه بيند يا پيش از آن نديده باشد ، بيع باطل بود ، و اگر كنيزكى خرد بايد كه موى سر و دست و پاى و آنچه عادت نخاس است كه عرض كند بيند ، اگر بعضى نه بيند بيع باطل بود ، و بيع فقاع باطل بود كه پوشيده است و نديده ، لكن خوردن آن بدستورى مباح شود . و در عقد بيع از لفظ چاره نيست ، بايع گويد - اين به تو فروختم . و مشترى گويد - خريدم ، يا گويد - اين به تو دادم ، وى گويد - استدم يا پذيرفتم .\r\nيا لفظى كه معنى بيع از آن مفهوم شود اگر چه صريح نبود . و اگر ميان خريدار و فروختگار « 1 » جز معاطاتى نرود ، دادن و استدن و لفظ ايجاب و قبول نگويند روا نيست ، و ملك مشترى نميشود . اما جماعتى از اصحاب شافعى در محقرات چون نان و گوشت و حوائج بقال بمعاطاة فتوى داده‌اند و اين بعيد نيست سه سبب را : يكى آنك حاجت بدين عام شده است . ديگر آنك گمان چنانست كه در روزگار صحابه رض همين عادت بوده است كه اگر تكليف بيع معتاد بودى كار بريشان دشخوار بودى ، و نقل كردندى و پوشيده نماندى . سبب سوم آنك محال نيست فعل بجاى قول نهادن چون عادت گردد\r\n\r\n\r\n","description":"","footnote":"\r\n( 1 ) فى نسخة د : فروختيار ، فى نسخة ج : فروشنده\r\n","page_name":" 751 ","page_number":761},
  {"content":"\r\n\r\nچنانك يكديگر را تحفها دهند و هديها دهند و تكليف ايجاب و قبول نه ، چون محال نيست حصول ملك به مجرد فعل و حكم عادت بى لفظ ايجاب و قبول آنجا كه عوض نيست ، پس آنجا كه عوض است هم محال نيست و روا باشد ، لكن در هديه فرق نيست ميان اندك و بسيار ، و در بيع اين فرق هست از بهر آنك بناى اين كار بر عادت و عرفت سلف است و ايشان چنين كرده‌اند .\r\nثم قال تعالى  فَمَنْ جاءَهُ مَوْعِظَةٌ مِنْ رَبِّهِ  - اين موعظه نهى و تحريم است ، يعنى باز داشتن از ربوا و حرام كردن آن ، ميگويد هر كرا باز دارند از ربوا  فَانْتَهى  و از آن باز ايستد و نهى حق بر كار گيرد  فَلَهُ ما سَلَفَ  اى ما مضى مغفور له ، آنچه گذشت از ربوا دادن و خوردن آمرزيدند و از وى در گذاشتند  وَ أَمْرُهُ إِلَى اللَّهِ  اى و اجره على اللَّه ، و مزد وى بر خداست ، به اين فرمانبردارى كه كرد و نهى كه بر كار گرفت .\r\nمعنى ديگر  وَ أَمْرُهُ إِلَى اللَّهِ  كار وى با خداست ، اگر خواهد در مستقبل نگه دارد عصمت خود بر بنده و در ربوا نيفكند ، و اگر خواهد بر وى خذلان آرد و در ربوا افكند ،  وَ مَنْ عادَ  و هر كه باستحلال ربوا باز گردد ، و پس از آنك اللَّه تعالى حرام كرد و از آن باز زد ربوا دهد و ستاند و خورد .  فَأُولئِكَ أَصْحابُ النَّارِ هُمْ فِيها خالِدُونَ  - ايشان دوزخيانند ، جاويدان در آن بمانند .\r\n يَمْحَقُ اللَّهُ الرِّبا وَ يُرْبِي الصَّدَقاتِ  - مال ربوا اگر چه فراوان بود ، عاقبت آن نقصان و خسران بود ، چنانك در خبر است\r\n« ان الربوا و ان كثر فان عاقبته الى قل »\r\nابن عباس گفت - معنى يمحق آنست كه اگر به صدقه دهند ، يا در راه غزاة .\r\nو حج خرج كنند ، يا بمصلحتى از مصالح مسلمانان صرف كنند هيچ پذيرفته نمود و خير و بركت از عين آن برود ، و روى در كاستن نهد ، تا هيچ بنماند .  وَ يُرْبِي الصَّدَقاتِ \r\n\r\n","description":"","footnote":"","page_name":" 752 ","page_number":762},
  {"content":"\r\n\r\nو مال حلال كه به صدقه دهند ، اگر چه اندك بود عاقبت آن افزونى و زيادتى بود ، تا يك لقمه چند كوه احد شود . و قال يحيى بن معاذ - ما اعرف حبة تزن جبال الدنيا الّا الحبة من الصدقة - و گفته‌اند  يَمْحَقُ اللَّهُ الرِّبا  اى يمحق اللَّه المال بالربوا ،  وَ يُرْبِي الصَّدَقاتِ  معنى همانست كه جاى ديگر گفت  وَ ما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّهِ ، وَ ما آتَيْتُمْ مِنْ زَكاةٍ تُرِيدُونَ وَجْهَ اللَّهِ فَأُولئِكَ هُمُ الْمُضْعِفُونَ  اين - يمحق - كه اينجا گفت «  فَلا يَرْبُوا  » است كه آنجا گفت ، و - يربى الصدقات كه اينجا گفت  فَأُولئِكَ هُمُ الْمُضْعِفُونَ  است كه آنجا گفت .\r\n وَ اللَّهُ لا يُحِبُّ كُلَّ كَفَّارٍ  بتحريم الربوا . مستحل له ،  أَثِيمٍ  اى فاجر بأكله .\r\n إِنَّ الَّذِينَ آمَنُوا وَ عَمِلُوا الصَّالِحاتِ  - حقيقت ايمان در لغت عرب تصديق است ، و معنى تصديق استوار گرفتن است و براست داشتن ، و آن استوار گرفتن هشت چيز است : - به حكم آن خبر درست كه عمر روايت كرد ،\r\nقال - جاء رجل الى رسول اللَّه صلّى اللَّه عليه و آله و سلم فقال يا رسول اللَّه ادنو منك ؟ قال « نعم » فجاء حتى وضع يده على ركبته ، فقال - ما الايمان ؟ قال ان تؤمن باللَّه و اليوم الآخر و الملائكة و الكتاب و النبيين و الجنة و النار و البعث بعد الموت و القدر كله قال - اذا فعلت ذلك فقد آمنت ؟ قال نعم قال صدقت .\r\nاول - استوار گرفتن خداست و اعتقاد داشتن كه يگانه و يكتاست و معبود بسزاست ، بى شريك و انباز است ، بى نظير و بى نيازست ، موجود بذات ، موصوف بصفات ، ذات او صمدى ، و صفات او سرمدى . دو ديگر - استوار گرفتن رسولان وى ، پيشروان خلق و گماشتگان حق ، و براست داشتن ايشان بپيغام كه آوردند و رسالت كه گزاردند و شريعت كه نهادند . سديگر - استوار گرفتن و براست داشتن كتاب خداى كه سخن وى است ، و علم وى تا آفريدهء ، فرو فرستاده از نزديك خود در زمين بحقيقت موجود ، شنيدنى و خواندنى و نبشتنى و ديدنى . و اعتقاد كردن كه بنده را به حق وسيلت است و ممكن معرفت است و منبع بركات و دائرهء نجات ، مونس گور و شفيع روز حشر و نشر ، و نه خود قرآن كلام حق است و بس ، كه تورية و انجيل و زبور و صحف ابراهيم و غير آن همه كلام حق است ، تعظيم آن فريضه ، و حرمت داشتن آن واجب . چهارم - استوار گرفتن\r\n\r\n","description":"","footnote":"","page_name":" 753 ","page_number":763},
  {"content":"\r\n\r\nفريشتگان و اعتقاد داشتن كه ايشان بندگان حق‌اند و سفيران درگاه عزت برسولان وى ، و گماشتگان بر آسمان و زمين و عباد و بلاد وى ، هر كسى ازيشان بر كارى داشته و بر مقامى بداشته ، و ما منّا الّا له مقام معلوم . پنجم - استوار گرفتن روز رستاخيز ، روز پاداش و جزا ، روز فضل و قضا ، يوم تبلى السرائر و ظهرت الضمائر و كشفت الاستار و خشعت الأبصار و سكنت الاصوات فلا تسمع الّا همسا . ششم - ايمان آوردن به بعث و نشور و باز انگيختن مردگان و سؤال كردن ازيشان و در مقامات قيامت ايشان را بداشتن و كار ميان ايشان برگزاردن و هر كس را آنچه سزاست دادن . هفتم - اعتقاد داشتن و استوار گرفتن بهشت و دوزخ كه هر دو آفريده‌اند بندگان را ، بهشت جاى ناز دوستان و دوزخ جاى عقوبت بيگانگان ، اهل سعادت را بنوازد بفضل خود و ايشان را ببهشت رساند ، و اهل شقاوت را براند بعدل خود و ايشان را بدوزخ فرستد ، فريق فى الجنة و فريق فى السعير . هشتم - براست داشتن قدر ، و ايمان آوردن كه خير و شر و نفع و ضرر و كفر و ايمان توفيق و خذلان طاعت و معصيت وفاق و نفاق محبوب و مكروه همه از خداست ، بخواست و تقدير و آفرينش او ، و خير - بارادت و مشيت و قضا و قدر و فرمان و رضا و محبت او ، و شر - بارادت و مشيت و قضا و قدر او . و هر چه اللَّه كرد و خواست ، ببندگان ، از وى ستم نيست و در آن با وى كس را سخن نيست ، لا يسئل عما يفعل ، فللّه الحجة البالغة ، هر چه كند وى را حجت تمام است كه آفريدگار است از نيست هست كننده و پديد آورنده و پادشاه بر بنده .\r\n إِنَّ الَّذِينَ آمَنُوا  - ميگويد ايشان كه در دل اين جمله اعتقاد گرفتند  وَ عَمِلُوا الصَّالِحاتِ  و آن گه اعمال جوارح ظاهر بجاى آوردند آنچه فرموديم كردند ، و از آنچه نهى كرديم باز ايستادند ، پس تفضيل نماز و زكات را باز جداگانه ياد كرد گفت :  وَ أَقامُوا الصَّلاةَ وَ آتَوُا الزَّكاةَ  - كه از عبادات بدنى نماز شريفتر و از عبادات مالى زكات شريفتر ، و معنى زكات نماست - افزودن - از بهر آن زكات نام كرد كه از آن بركت افزايد در مال .\r\n لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  - ايشان را كه اين صفت باشد مزد ايشان بنزديك خداوند است ، ايشان را بپاداش خود رساند و مزد ايشان\r\n\r\n","description":"","footnote":"","page_name":" 754 ","page_number":764},
  {"content":"\r\n\r\nضايع نكند . در تورية موسى است - ما ذا عليكم لو صدقتم فى صدقاتكم و صلواتكم و اقبلتم علىّ بطهارة قلوبكم ، كان ذلك يضيع لكم عندى و انا الواسع الكريم ؟\r\nاكافى المتصدقين و اجزيهم جنات النعيم .\r\n يا أَيُّهَا الَّذِينَ آمَنُوا اتَّقُوا اللَّهَ وَ ذَرُوا ما بَقِيَ مِنَ الرِّبا  - اين آيت در شأن عباس بن عبد المطلب و عثمان بن عفان آمد كه خرما بسلف خريده بودند ، چون وقت خرما رسيدن در آمد حق خويش طلب كردند از آن كس كه بر وى داشتند ، آن كس گفت اگر آنچه شما را استدنى است بتمامى بدهم عيال من بى برگ مانند و از قوت درمانند ، يك نيمه حق خويش بستانيد و ديگر نيمه مضاعف كنم و شما در اجل بيفزائيد ، ايشان چنان كردند كه آيت تحريم ربوا هنوز نيامده بود ، آن روز كه اجل بسر آمد و ايشان طلب آن زيادت كردند ، رب العالمين اين آيت فرستاد و ربوا حرام كرد ، گفت - اى شما كه مؤمنان‌ايد بپرهيزيد از خشم و عذاب خداى و بگذاريد آنچه زيادت است بر اصل مال  إِنْ كُنْتُمْ مُؤْمِنِينَ  اگر شما مومنان‌ايد ، حكم مومنان اينست بپذيريد و كاربند آن باشيد ، ايشان به حكم خداى و رسول فرو آمدند و فرمانبردارى كردند ، طلب اصل مال كردند و زيادتى بر اصل مال بگذاشتند\r\n\r\nفصل\r\nچون اللَّه تعالى ربوا بر جمله حرام كرد و آيت تحريم مجمل فرستاد ، مصطفى صلّى اللَّه عليه و آله و سلم آن را مفسر كرد و شرح آن بتفصيل باز داد ، در آن خبر كه عبادة بن الصامت روايت كرد\r\nقال - سمعت رسول اللَّه صلّى اللَّه عليه و آله و سلم ينهى عن بيع الذهب بالذهب و الفضة بالفضة و التمر بالتمر و البر بالبر و الشعير بالشعير و الملح بالملح الّا سواء بسواء عينا به عين ، يدا بيد ، و اذا اختلف الجنسان فبيعوا كيف شئتم يدا بيد . »\r\nمفهوم خبر آنست كه ربا هم در نقد رود و هم در طعام ، اما در بيع نقد دو چيز حرام است : يكى بنسيه فروختن اگر زر فروشد بزر يا بسيم ، يا سيم فروشد بسيم يا بزر ، تا هر دو در مجلس عقد حاضر نكنند ، و پيش از آن كه بايع و مشترى از يكديگر جدا شوند ميان ايشان تقابض نرود ، آن بيع درست نباشد و ربوا بود ، و ديگر چون بجنس خويش فرو شد ، زر بزر يا سيم بسيم زيادتى\r\n\r\n","description":"","footnote":"","page_name":" 755 ","page_number":765},
  {"content":"\r\n\r\nحرام بود . نشايد كه دينارى درست بدينارى و حبهء قراضه بفروشد ، يا دينارى كه صنعت و ضربش نيك بود بدينارى و حبهء كه صنعت و ضربش بد بود بفروشد ، بل كه نيك و بد ، شكسته و درست برابر بايد ، پس اگر جامهء بدينارى درست بخرد و آن جامه بدينارى و دانگى قراضه هم با وى فرو شد ، درست بود و مقصود حاصل شود . و زر هريوه « 1 » كه در وى نقره باشد نشايد بزر خالص فروختن ، و نه بسيم خالص و نه بزر هريوه ، بل كه چيزى در ميان بايد كرد ، و هر زرينه كه زر وى خالص نبود همچنين . و عقد مرواريد كه در وى زر بود نشايد بزر فروختن و جامهء كه بزر بود همچنين ، مگر كه زر جامه آن قدر بود كه اگر بر آتش عرضه كنند چيزى از آن بحاصل نيايد كه مقصود بود ، اين بيان بيع نقود است و باز نمودن كيفيت ربا در آن ، و بيش ازين نگوئيم كه دراز شود اما طعام بطعام نشايد بنسيه فروختن اگر چه دو جنس باشد ، بلكه هم در مجلس عقد بايد كه تقابل برود ، لكن زيادتى شايد چون دو جنس بود ، و اگر يك جنس باشد چنانك گندم بگندم ، يا جو بجو يا خرما بخرما ، هم بنسيه فروختن نشايد ، و نيز زيادتى نشايد ، بل كه برابر بايد به پيمانه يا بتر ازو ، و برابرى در هر چيز بدان نگاه دارند كه عادت آن بود ، و گوسپند بقصاب دادن به گوشت ، و گندم بخباز دادن بنان ، و كنجيد و كوز مغز بعصار دادن بروغن اين هيچ نشايد و بيع نه بندد . لكن اگر آن بدهد و اين فراستاند و از يكديگر به شرط خود حلالى خواهند وى را مباح بود خوردن ، و نشايد مويز بانگور فروختن و نه خرماى خشك برطب و نه انگور بانگور و نه رطب برطب و نه سركه به سركه و نه عسل بعسل و نه كنجيد بروغن و نه گوسپند به گوشت و نه نان بآرد و نه آرد بآرد و نه گندم بآرد ، از بهر آنك در بيع اين طعامها مماثلت شرط است و مماثلت ميان آن معلوم مىنشود ، و مماثلت برابرى است چون معلوم مىنشود كه برابراند همچون زيادتى باشد در يك جانب ، و زيادتى ربوا است ، چنانك در خبر گفت\r\n« من زاد او استزاد فقد اربى »\r\nو على الجملة كار ربا ، كارى دشخوار است محظور و دريافت آن دقيق و پرهيز كردن از آن فريضه . ابن مسعود گفت - الربوا سبعون بابا فدعوا ما يريبكم الى ما لا يريبكم - و عمر خطاب گفت - آخر ما انزل اللَّه عز و جل - آيات الربوا ، و ان النبى صلّى اللَّه عليه و آله و سلم مات\r\n\r\n\r\n","description":"","footnote":"\r\n( 1 ) هريوه : بكسرتين و ياء مجهول و واو مفتوح زر خالص رائج ( فرهنگ رشيدى )\r\n","page_name":" 756 ","page_number":766},
  {"content":"\r\n\r\nقبل ان يستقصى عليهم ، فذروا الربوا و الريبة .\r\n فَإِنْ لَمْ تَفْعَلُوا فَأْذَنُوا  - الاية . . . ممدود و مقطوع قراءت ابو بكر است و حمزه ، و معنى آنست كه ار بس نكنيد و ربا بنگذاريد ، چنانك فرموديم ، يكديگر را آگاه كنيد كه شما جنگيان ايد با خدا و رسول خدا ، قراءة باقى  فَأْذَنُوا  مقصور و موصول بفتح ذال ، ميگويد آگاه بيد  بِحَرْبٍ مِنَ اللَّهِ وَ رَسُولِهِ  . ابن عباس گفت روز قيامت ربا خوار را گويند - خذ سلاحك للحرب - و يقال - حرب اللَّه النار و حرب رسوله السيف .  وَ إِنْ تُبْتُمْ فَلَكُمْ رُؤُسُ أَمْوالِكُمْ  و اگر توبه كنيد از ربا دادن و حكم اللَّه بر خود بپسنديد ، شما راست رأس المال خود ، آنچه داديد بتمامى واستانيد .\r\n لا تَظْلِمُونَ  چنانك نه شما ظلم كنيد كه طلب زيادت كنيد  وَ لا تُظْلَمُونَ  و نه ايشان بر شما ظلم كنند كه از رأس المال چيزى بكاهند .\r\n وَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ  - نظرة و نظرة بكسر ظا و سكون آن هر دو زمان دادن است ، و ميسرة و ميسره بفتح سين و ضم آن توانايى است ، قراءة نافع بضم سين است و قراءة باقى بفتح سين ، و اين حكم نه خود ربا راست كه همه افام داران را هست على العموم ، ميگويد - اگر افام دارى افتد با ناتوانى و تنگ دستى او را زمان بايد داد تا بتوان خويش رسد و موسر گردد .\r\nقال رسول اللَّه صلّى اللَّه عليه و آله و سلم « من انظر معسرا او ترك له ، كان فى ظل اللَّه و كنفه يوم القيمة »\r\nو\r\nروى عنه صلّى اللَّه عليه و آله و سلم « من شدد على امرى فى التقاضى اذا كان معسرا شدد اللَّه عز و جل عليه فى قبره »\r\nو\r\nقال « من احب ان تستجاب دعوته و تكشف كربته فلييسر على المعسر »\r\nو\r\nقال « من نفس عن مؤمن كربة من كرب الدنيا نفس اللَّه عنه كربة من كرب يوم القيمة ، و من يسّر على معسر يسر اللَّه عليه فى الدنيا و الآخرة ، و من ستر مسلما ستره اللَّه فى الدنيا و الآخرة ، و اللَّه فى عون العبد ما كان العبد فى عون اخيه »\r\nبه حكم آنكه رب العزة گفت :\r\n وَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ  - رب المال را نرسد كه مطالبت معسر كند به حق خويش ، تا آن گه كه او را يسارى پديد آيد و تواند كه كار گزارد ، پس چون يسار پديد آمد بر وى لازم بود كه حق صاحب حق باز دهد و اگر تواند كه باز\r\n\r\n","description":"","footnote":"","page_name":" 757 ","page_number":767},
  {"content":"\r\n\r\nدهد و ندهد ، در شمار دزدان بود و بزهء وى عظيم ، كه مصطفى صلّى اللَّه عليه و آله و سلم گفت\r\n« من ادان دينا و هو ينوى ان لا يؤدّيه فهو سارق »\r\nو\r\nقال « ما من خطيئة اعظم عند اللَّه بعد الكبائر من ان يموت الرجل و عليه اموال الناس دنيا فى عنقه لا يوجد له قضاء »\r\nو اگر كسى صلاح خود را و نفقهء عيال را حاجت افتد با فام گرفتن ، و افام گيرد و در دل دارد كه چون تواند باز دهد ، ما دام كه آن افام بر وى بود اللَّه تعالى بعنايت و رعايت با وى بود ، اينست معنى آن خبر كه مصطفى گفت\r\n« ان اللَّه مع الدّائن حتى يقضى دينه ما لم تكن فيما يكره اللَّه عز و جل »\r\nو كان عبد اللَّه بن جعفر راوى هذا الحديث يقول لخازنه : اذهب فخذ لنا بدين فانّى اكره ان ابيت ليلة الّا و اللَّه معى منذ سمعت هذا الحديث من رسول اللَّه صلّى اللَّه عليه و آله و سلم ، و بدان كه حقوق مردمان بر دو قسم است : يكى آنك واجب شود بعوض مالى ، ديگر آن كه واجب شود بى عوض مالى ، و حكم هر دو متفاوت است ، اما آنچه بعوض واجب شود چنانك افام دهد به كسى يا سلعتى بوى فرو شد ، اگر آن كس دعوى اعسار كند از وى نپذيرند ، تا آن گه كه بينتى شرعى اقامت كند بر اعسار خود ، كه اصل آنست كه وى موسر است به قدر افام كه گرفت ، و ان سلعت كه خريد ، تا آن گه كه اعسار به بيّنت درست كند ، و قسم ديگر آنست كه بى عوضى مالى واجب شود ، چنانك مهر زن و ضمان ديگرى كردن بمالى كه بر وى است ، اينجا اگر دعوى اعسار كند از وى پذيرند ، كه اصل نايافت است و ناتوانى ، تا آن گه كه صاحب حق بيّنتى شرعى اقامت كند بر يسار وى .\r\n وَ أَنْ تَصَدَّقُوا خَيْرٌ لَكُمْ  - قراءة عاصم تخفيف صاد است : باقى بتشديد خوانند ، و اصل آن - تتصدقوا - است ، تشديد صاد از تا است كه درو نهان شد ادغام را ، و آن تاء دوم است و تخفيف صاد از حذف اين تا است .  إِنْ كُنْتُمْ تَعْلَمُونَ  - اى ان كنتم تصدقون به ثواب اللَّه فى الآخرة ، ميگويد - اگر آنچه بر آن معسر ناتوان داريد به صدقه بوى بخشيد آن شما را بهتر بود ، اگر وعدهء خداى در ثواب آن جهانى براست ميداريد و ميدانيد كه اللَّه آن بپسندد و پاداش بنيكى دهد .\r\n\r\nالنوبة الثالثة\r\n- قوله تعالى :  لَيْسَ عَلَيْكَ هُداهُمْ  - جل اللَّه العظيم ، و تعالى - الواحد الصمد القديم ، لا إله الّا هو رب العرش الكريم . بزرگ است و بزرگوار ، خداوند\r\n\r\n","description":"","footnote":"","page_name":" 758 ","page_number":768},
  {"content":"\r\n\r\nكردگار ، جبار كامگار ، رسنده بهر چيز و دانا بهر كار ، پاك از انباز و بى نياز از يار ، خود بى يار و همهء عالم را يار ، دارندهء هر كس سازندهء هر چيز ، كننده هر هست چنان كه سزاوار ، نه در پادشاهى او را وزير ، نه در كاردانى او را مشير ، نه در كردگارى او را نظير ، خود پادشاهست و خود داور ، گشايندهء هر در ، آغاز كنندهء هر سر ، دل كه گشايد خود گشايد ، بچشمها حق خود آرايد ، راه كه نمايد خود نمايد . خطاب آمد به آن مهتر كائنات ، نقطهء دايرهء حادثات ، زين زمين و سماوات ، كه اى مهتر ! كلاه دولت بر فرق نبوت تو نهاديم ، و عالميان را متابعت تو فرموديم ، و كارها همه در پى تو بستيم ، و آيين هر دو سراى در كوى تو پيوستيم ، مقام محمود جاى تو ، لواء معقود نشان شرف تو ، حوض مورود وعده گاه نواخت تو ، اين همه ترا داديم و دريغ نداشتيم ، اما هدايت بندگان و تعريف ايشان نه كار تو است ، از تو برداشتيم .  لَيْسَ عَلَيْكَ هُداهُمْ  تو ايشان را خواننده‌اى و من ره نماينده ، تو ايشان را بيم دهنده‌اى و من سزاى ايشان بايشان رساننده ! اين هدايت و ضلالت بندگان ، و اين سعادت و شقاوت ايشان ، كار الهيت ماست ، كس را با ما در آن مشاركت نه ، و ما را در آن حاجت بمشاورت نه ، اگر بمراد تو بودى تا از عمّ قرشى پسر نيامدى به بلال حبشى نرسيدى ، اين بلال نواختهء ما ، و درويشى و بى حسبى وى را زيان نه ، و اين ديگر راندهء ما و حسب و نسب قريش او را سود نه ، آن مهتر عالم و سيد ولد آدم صلّى اللَّه عليه و آله و سلم بر بالين عم خود نشسته بود و ميگفت - يا عم چه باشد اگر كلمه‌ى بگويى به حق ، تا فردا مرا حجتى بود بنزديك اللَّه و عم ميگفت - با محمد من صدق تو ميدانم ، لكن در دل خود ازين حديث نفرتى مىبينم چه سود دارد كه به زبان بگويم و دل از آن بى خبر بود . آرى ، عروس معرفت نه هر جاى نقاب تعزز فرو گشايد ، كه نه هر كس را كفو خودشناسد ، نه هر جاى سراى و مسكن اوست ، نه هر كويى مخيم جلال اوست ، نه هر سرى شايستهء وصال اوست ،\r\n نه هر طللى نشانهء تير بود ، * نه هر بازى سزاى نخجير بود . \r\n لِلْفُقَراءِ الَّذِينَ أُحْصِرُوا فِي سَبِيلِ اللَّهِ  الاية . . . - وصف الحال درويشان صحابه است و بيان سيرت ايشان ، و تا بقيامت مرهم دل سوختگان و شكستگان ، اول\r\n\r\n","description":"","footnote":"","page_name":" 759 ","page_number":769},
  {"content":"\r\n\r\nصفت ايشان اينست كه ،  أُحْصِرُوا فِي سَبِيلِ اللَّهِ  اى وقفوا على حكم اللَّه ، فاحصروا نفوسهم على طاعته ، و قلوبهم على معرفته ، و ارواحهم على محبته ، و اسرارهم على رؤيته .\r\nبه حكم اللَّه فرو آمدند و بدان رضا دادند و استقبال فرمان كردند ، نفس را بر طاعت داشته ، و دل با معرفت پرداخته ، و روح با محبت آرام گرفته ، و سر در انتظار رويت مانده ، به حكم آن كه رب العزة گفت  لا يَسْتَطِيعُونَ ضَرْباً فِي الْأَرْضِ  - چندان شغل افتاد ايشان را به حق كه نه با خلق پرداختند و نه با خود ، نه در طلب روزى گام زدند ، نه دل بر كسب و تجارت نهادند ، همانست كه گفت جل جلاله  لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  جوانمردانى كه ياد اللَّه ايشان را شعار و مهر اللَّه ايشان را دثار ، بر درگاه خدمت ايشان را آرام و قرار ، همت شان منزه از اغيار ، جمال فردوس اند و زين دار القرار ، لختى مهاجر ، لختى انصار  يَحْسَبُهُمُ الْجاهِلُ أَغْنِياءَ مِنَ التَّعَفُّفِ  گويى بى نيازانند و در شمار توانگرانند ، كه با اختلال حال و ضرورت افتقار كه دارند هرگز سؤال نكنند ، نه از خلق و نه از حق ، سؤال ناكردن از خلق عين توكل است ، و توكل مرتبت دار ايشان ، و سؤال ناكردن از حق حقيقت رضاست ، و ميدان رضا منزلگاه ايشان ، همين بود حال خليل ، كه او را گفتند از حق سؤال كن ، گفت - حسبى من سؤالى علمه بحالى - و عبد اللَّه مبارك را ديدند كه ميگريست ، گفتند چه رسيد مهتر دين را ؟ گفت امروز از خداى عز و جل آمرزش خواستم ، پس با خود افتادم كه اين چه فضولى است كه من كردم ! او خداوندست و من بنده ، هر چه خواهد كند با بنده ، و آنچه بايد دهد ، نه در خواست تا بيدارش كنند ، يا از كار غافل تا آگاهى دهند .\r\nجنيد قدس اللَّه روحه گفت - وقتى بر زبانم برفت كه - اللهم اسقنى ، ندايى شنيدم كه تدخل بينى و بينك يا جنيد ؟ اين صفت قومى است كه بعالم تحقيق رسيده‌اند و از جام وصال شربتى چشيده و از مشغلهء خلق و نفس باز رسته . اما آن كس كه وى را اين حال نيست ، و به اين مقام نرسيده ، راه وى آنست كه دست در دعا زند و رستگارى خود از حق بخواهد ، كه سؤال او را مباح است ، و دعا در حق وى عين عبادت .\r\n\r\n","description":"","footnote":"","page_name":" 760 ","page_number":770},
  {"content":"\r\n\r\n تَعْرِفُهُمْ بِسِيماهُمْ  - نه هر ديدهء ايشان را بيند ، نه هر سرى ايشان را شناسد ، كسى ايشان را بيند و شناسد كه هم بصر نبوت دارد ، و هم بصيرت حقيقت . بصر نبوت از نور احديت است ، و بصيرت حقيقت از برق ازليت . مرتعش گفت - سيماء ايشان غيرت ايشان است بر فقر خود ، و ملازمت ايشان با اضطرار و انكسار خود ، گوهر درويشى بحقيقت بشناختند و سر آن بدانستند و بجان و دل باز گرفتند ، و يك ذره از آن به دنيا و عقبى بنفروختند .\r\nاستاد بو على درويشى را ديد لاينى در دوش گرفته ، پاره پاره بر هم نهاده و بر هم بسته ، بر سبيل مطايبت گفت - اى درويش اين به چند خريدى ؟ درويش گفت - اين بكل دنيا خريدم و يك رشته از آن بنعيم عقبى ميخواهند و نمىدهم . آرى روشنايى گوهر فقر جز بنور نبوت و روشنايى ولايت نتوان ديد . مصطفى صلّى اللَّه عليه و آله و سلم بنور نبوت جمال فقر بديد و سرّ آن بشناخت ، فقر را بر دنيا و عقبى اختيار كرد ، دنيا را گفت -\r\n« عرض علىّ ربى ان يجعل لى بطحاء مكة ذهبا ، فقلت لا يا رب و لكن اشبع يوما و اجوع يوما »\r\nو از نعيم عقبى دل برداشت و چشم بر آن نه گماشت ، تا رب العزة وى را در آن بسود ، گفت  « ما زاغَ الْبَصَرُ وَ ما طَغى »  و اگر شرف فقر خود آن بودى كه مصطفى را صحبت فقراء فرمودند گفتند ، و لا تعد عيناك عنهم ، خود تمام بودى . و اينجا تعبيه‌ايست كه آن را سر الاسرار گويند ، جز خاطر صديقان بدان راه نبرد ، و حقيقت آن سر ازين خبر معلوم شود كه :\r\n« من سره ان يجلس مع اللَّه فليجلس مع اهل التصوف » .\r\nشيخ الاسلام انصارى قدس اللَّه روحه گفت - در هر كس چيزى پيداست ، در عالم دين پيداست ، در عارف نور مولى پيداست ، در محب فناء كون پيداست ، در صوفى پيداست آنچه پيداست ، به اين زبان نشان دادن از آن نايد راست .\r\n سيارهء عشق را منازل مائيم * ز اشكال جهان نقطهء مشكل مائيم\r\nچون قصهء عاشقان بيدل خوانند * سر قصهء عاشقان بيدل مائيم \r\n وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ  - اينجا چنين گفت و در آخر آيت اول گفت  وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ  ارباب حقائق\r\n\r\n","description":"","footnote":"","page_name":" 761 ","page_number":771},
  {"content":"\r\n\r\nميان دو آيت لطيفهء نيكو ديده‌اند گفتند بندهء كه در راه خدا هزينه كند ، آن انفاق وى را دو وجه است : يكى آنك نظر به مقصود خود دارد ، و در تحصيل ثواب خود كوشد ، از دوزخ ترسد و طمع ببهشت ميدارد ، انفاق وى و ثواب وى آنست كه اللَّه گفت :\r\n وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ  - وجه ديگر آنست كه در آن انفاق نظر بدرويش دارد و آسايش وى جويد و به حق وى كوشد و حظ خود در آن نبيند ، اين حال عارف است ، چون زحمت ثواب خويش درين انفاق از ميان برگرفت ، لا جرم رب العزة نيز تعرض ثواب نكرد و به اين نواخت عظيم او را گرامى كرد و گفت  وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ  - من كه خداوندم خود دانم كه اين بنده را چه بايد داد و چه بايد ساخت ، و اليه الاشارة\r\nبقوله « اعددت لعبادى الصالحين ، مالا عين رأت و لا اذن سمعت ، و لا خطر على قلب بشر » .\r\n الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ  - الاية . . . - ما دام لهم مال لم يفتروا ساعة من انفاقه ليلا و نهارا ، فاذا نفذ المال لم يفتروا من شهوده لحظة ليلا و نهارا ، اين چنانست كه گويند .\r\n مال و زر و چيز رايگان بايد باخت * چون كار بجان رسيد جان بايد باخت \r\nمال در راه دين بر وفق شريعت خرج كردن كار مؤمنانست ، جان در مشاهدهء جلال و جمال مولى از روى حقيقت بذل كردن كار جوانمردانست ، جهد بندگى از بندگان اينست ! سزاى خدا و كرم الهى در حق بندگان چيست !  إِنَّ الَّذِينَ آمَنُوا وَ عَمِلُوا الصَّالِحاتِ  - الى قوله  لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  - اى انّ الذين كانوا لنا يكفيهم ما يجدون منا ، فانّا لا نضيع اجر من احسن عملا ، من التجأ الى سدة كرمنا آويناه الى ظل نعمنا ، من وقع عليه غبرة طريقنا لم تقع عليه قترة فراقنا ، من خطا خطوة الينا وجد منحة لدينا .\r\nاى هر كه بما پيوست ، از شبيخون قطيعت بازرست ، اى هر كه دل در كرم ما بست رخت\r\n\r\n","description":"","footnote":"","page_name":" 762 ","page_number":772},
  {"content":"\r\n\r\nاز حجرهء غمان بربست ، اى هر كه ما را ديد ، جانش بخنديد ، بما رسيد او كه در خود برسيد ، و او كه در خود برسيد ، چه گويم كه چه ديد و چه شنيد .\r\nپير طريقت گفت - الهى اين همه نواخت از تو بهرهء ماست ، كه در هر نفسى چندين سوز و نور عنايت تو پيداست ، چون تو مولى كراست ، و چون تو دوست كجاست و به آن صفت كه تويى خود جز زين نه رواست ، اين همه نشانست ، آئين فرد است ، اين خود پيغام است و خلعت برجاست ، خلعت آنست كه گفت  لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  - باش تا فردا كه آن اجر كريم و نواخت عظيم كه از بهر تو نزديك خود دارد بيرون دهد ، آنت نعمت بيكران و پيروزى جاويدان ، در مجمع روح و ريحان و ميقات وصل جانان .\r\n كى خندد اندر وى من بخت من از ميدان تو ! * كى خيمه از صحراء جانم بر كند هجران تو ! \r\nعجب كاريست كار اين درويش ! جبرئيل با ششصد پر طاوسى نتوانست كه يك قدم با آن مهتر عالم صلّى اللَّه عليه و آله و سلم از وراى سدره بر دارد و اين درويش گدا دست از دامن وى بندارد تا با وى پاى بر عرش مجيد ننهد . اما ميدان كه اين بستاخى نه امروزينه است ، كه اين ديرينه است ، در عهد ازل كه بنياد دوستى مىنهاد ، ارواح درويشان در مجلس انس بر بساط انبساط يك جرعه شراب  يُحِبُّهُمْ وَ يُحِبُّونَهُ  نوش كردند و بدان بستاخ شدند ، مقربان ملأ اعلى گفتند - اينت عالى همت قومى كه ايشانند ! ما بارى ازين شراب هرگز جرعهء نچشيديم و نه شمهء يافتيم ! و هاى و هوى ارواح اين گدايان در عيوق افتاده كه :\r\n اول تو حديث عشق كردى آغاز * اندر خور خويش كار ما را مىساز\r\nما كى گنجيم در سرا پردهء راز * لافيست بد سنت ما و منشور نياز \r\n\r\nالنوبة الاولى\r\n- قوله تعالى :  وَ اتَّقُوا يَوْماً  - بپرهيزيد از روزى  تُرْجَعُونَ فِيهِ إِلَى اللَّهِ  كه با خداى برند شما را در آن روز  ثُمَّ تُوَفَّى كُلُّ نَفْسٍ ما كَسَبَتْ  وانگه بسپارند تمام بهر تنى پاداش آنچه كرد  وَ هُمْ لا يُظْلَمُونَ 281  و از هيچكس مزد نكاهند .\r\n\r\n","description":"","footnote":"","page_name":" 763 ","page_number":773},
  {"content":"\r\n\r\n يا أَيُّهَا الَّذِينَ آمَنُوا  - اى ايشان كه بگرويدند  إِذا تَدايَنْتُمْ بِدَيْنٍ  چون با يكديگر افام دهيد و ستانيد  إِلى أَجَلٍ مُسَمًّى  تا زمانى نامزد كرده  فَاكْتُبُوهُ  آن را بنويسيد  وَ لْيَكْتُبْ بَيْنَكُمْ  و فرمودم تا بنويسد ميان شما  كاتِبٌ بِالْعَدْلِ  دبيرى بداد و راستى كه در آن چيزى فرو نگذارد  وَ لا يَأْبَ كاتِبٌ  و سر باز نزند دبير  أَنْ يَكْتُبَ  كه آن را بنويسد  كَما عَلَّمَهُ اللَّهُ  چنانك اللَّه وى را در آموخت  فَلْيَكْتُبْ  تا بنويسد  وَ لْيُمْلِلِ الَّذِي عَلَيْهِ الْحَقُّ  و فرمودم تا آن كس بر دهد و املا كند بر دبير كه مال بر وى است  وَ لْيَتَّقِ اللَّهَ رَبَّهُ  و فرمودم تا اين املا كننده از خداوند خويش بترسد  وَ لا يَبْخَسْ مِنْهُ شَيْئاً  و آنچه به روى است چيزى نكاهد در املا كردن ،  فَإِنْ كانَ الَّذِي عَلَيْهِ الْحَقُّ  اگر آن كس كه مال به روى بود  سَفِيهاً أَوْ ضَعِيفاً  سست خرد بود يا كودكى يا زنى نادان بود  أَوْ لا يَسْتَطِيعُ أَنْ يُمِلَّ هُوَ  يا كسى بود كه املا نداند كرد يا نتواند كرد  فَلْيُمْلِلْ وَلِيُّهُ بِالْعَدْلِ  فرمودم تا قيم او وى را املا كند براستى و داد  وَ اسْتَشْهِدُوا شَهِيدَيْنِ مِنْ رِجالِكُمْ  و گواه بودن خواهيد دو گواه از مردان خويش  فَإِنْ لَمْ يَكُونا رَجُلَيْنِ  اگر آن دو گواه مردان نباشند  فَرَجُلٌ وَ امْرَأَتانِ  يك مرد و دو زن بايد  مِمَّنْ تَرْضَوْنَ مِنَ الشُّهَداءِ  از آنك بپسنديد از گواهان  أَنْ تَضِلَّ إِحْداهُما  تا آن گه كه يكى از آن دو زن گواهى فراموش شود به روى  فَتُذَكِّرَ إِحْداهُمَا الْأُخْرى  آن ديگر زن گواهى برو ياد كند  وَ لا يَأْبَ الشُّهَداءُ  و فرمودم تا سرباز نزند گواهان  إِذا ما دُعُوا  آن گه كه ايشان را با گواهى خوانند  وَ لا تَسْئَمُوا أَنْ تَكْتُبُوهُ  و سيرى مياريد از آنچه آن را بنويسيد ،  صَغِيراً أَوْ كَبِيراً إِلى أَجَلِهِ  اگر خرد بود و اگر\r\n\r\n","description":"","footnote":"","page_name":" 764 ","page_number":774},
  {"content":"\r\n\r\nبزرگ آن مال تا گه آن  ذلِكُمْ أَقْسَطُ عِنْدَ اللَّهِ  اين چنين راست‌تر است بنزديك اللَّه  وَ أَقْوَمُ لِلشَّهادَةِ  و بپاى كننده‌تر بود و دارنده‌تر گواهى دادن را  وَ أَدْنى أَلَّا تَرْتابُوا  چون شما كه گواهان باشيد نوشتهء داريد نزديكتر بود و سزاتر كه در ياد در شك نيفتيد  إِلَّا أَنْ تَكُونَ تِجارَةً حاضِرَةً  مگر كه بازرگانى بود دست بدست آخريان و بهاى هر دو حاضر  تُدِيرُونَها بَيْنَكُمْ  كه ميگردانيد آن ستد و داد را در ميان خويش  فَلَيْسَ عَلَيْكُمْ جُناحٌ أَلَّا تَكْتُبُوها  نيست بر شما تنگيى كه آن را ننويسيد  وَ أَشْهِدُوا إِذا تَبايَعْتُمْ  و در ستد و داد كه با يكديگر كنيد بر آن گواه كنيد  وَ لا يُضَارَّ كاتِبٌ وَ لا شَهِيدٌ  و فرموديم تا دبير را و گواه را نرنجانند و نشتابانند اگر دست در كارى دارند از آن خود ،  وَ إِنْ تَفْعَلُوا  و اگر كنيد بخلاف آنچه فرموديم  فَإِنَّهُ فُسُوقٌ بِكُمْ  آن بشما نافرمانى است و بيرون شدن از راستى  وَ اتَّقُوا اللَّهَ  و بپرهيزيد از خشم خداى  وَ يُعَلِّمُكُمُ اللَّهُ  و در شما مىآموزد اللَّه ،  وَ اللَّهُ بِكُلِّ شَيْءٍ عَلِيمٌ 282  و خداى به همه چيز داناست .\r\n وَ إِنْ كُنْتُمْ عَلى سَفَرٍ  - و اگر در سفرى باشيد  وَ لَمْ تَجِدُوا كاتِباً  و نويسندهء نيابيد  فَرِهانٌ مَقْبُوضَةٌ  گروگانها بايد ستد  فَإِنْ أَمِنَ بَعْضُكُمْ بَعْضاً  اگر كسى از شما كسى را امين كند و امانت بر وى نهد  فَلْيُؤَدِّ الَّذِي اؤْتُمِنَ  فرمودم تا باز دهد آن كس كه استوار داشتند او را و امين گرفتند  أَمانَتَهُ  امانت خويش كه ستد و امانت او كه فرا وى داد  وَ لْيَتَّقِ اللَّهَ رَبَّهُ  و گفتم اين امانت دار را كه از خداوند خويش بترس و از خشم وى بپرهيز  وَ لا تَكْتُمُوا الشَّهادَةَ  و گواهى پنهان مداريد كه شما را گواه كرده باشند و گواهى پنهان دارد  وَ مَنْ يَكْتُمْها  و هر كه\r\n\r\n","description":"","footnote":"","page_name":" 765 ","page_number":775},
  {"content":"\r\n\r\nوى را گواه كرده باشند و گواهى پنهان دارد  فَإِنَّهُ آثِمٌ قَلْبُهُ  او آن كس است كه بزه‌مند است دل او  وَ اللَّهُ بِما تَعْمَلُونَ عَلِيمٌ 283  و خداى به آنچه شما ميكنيد داناست .\r\n\r\nالنوبة الثانية\r\n- قوله تعالى :  وَ اتَّقُوا يَوْماً تُرْجَعُونَ فِيهِ إِلَى اللَّهِ  - ابو عمرو يعقوب  تُرْجَعُونَ  بفتح تا و كسر جيم خوانند ، معنى آنست كه بترسيد از روزى كه شما در آن روز با اللَّه گرديد . باقى  تُرْجَعُونَ  بضم تا و فتح جيم خوانند ، يعنى كه شما را در آن روز با اللَّه برند :  ثُمَّ تُوَفَّى كُلُّ نَفْسٍ ما كَسَبَتْ  پس هر تنى را پاداش آنچه كرد در دنيا ، اگر نيكى كرد و اگر بدى ، اگر در صلاح كوشيد و اگر در فساد ، پاداش آن بتمامى بوى دهند  وَ هُمْ لا يُظْلَمُونَ  و از آن هيچ بنكاهند . انس مالك رض روايت كرد از\r\nمصطفى صلّى اللَّه عليه و آله و سلم قال « ان اللَّه لا يظلم المؤمن حسنة يثاب عليها الرزق فى الدنيا و يجرى بها فى الآخرة ، و اما الكافر فيطعم بحسناته فى الدنيا ، حتى اذا افضى الى الآخرة لم تكن له حسنة يعطى بها خيرا »\r\nو\r\nروى ابن عباس قال - قال رسول اللَّه صلّى اللَّه عليه و آله و سلم « ان اللَّه تعالى كتب الحسنات و السيئات ، من همّ بحسنة فلم يعملها كتبت له حسنة ، فان عملها كتبت عشرا الى سبعمائة الى اضعاف كثيرة و من هم بسيّئة فلم يعملها كتبت له حسنة ، فان عملها كتبت واحدة ، او محاها اللَّه عز و جل و لا يهلك على اللَّه تعالى الّا هالك »\r\nمفسران گفتند پسين آيت از آسمان اين آيت آمد ، جبرئيل گفت - ضعوها على رأس ثمانين .\r\nو مائتين من سورة البقرة - و مصطفى صلّى اللَّه عليه و آله و سلم بعد از آن هفت روز بزيست ، و گفته‌اند بيست و يك روز پس از آن بزيست ، و گفته‌اند هشتاد و يك روز . ابن عباس گفت - پسين آيات كه از آسمان فرو آمد اين بود و اوائل سورة المائدة  الْيَوْمَ أَكْمَلْتُ لَكُمْ دِينَكُمْ   لَقَدْ جاءَكُمْ رَسُولٌ مِنْ أَنْفُسِكُمْ  و مفسران را خلافست كه آخرتر كدام بود ، ابى كعب گفت آخرتر  لَقَدْ جاءَكُمْ رَسُولٌ  بود . براء عازب گفت « يسفتونك » بود ، سدى و ضحاك و جماعتى گفتند «  وَ اتَّقُوا يَوْماً تُرْجَعُونَ فِيهِ إِلَى اللَّهِ »  بود .\r\n يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى  الآية . . . -\r\n\r\n","description":"","footnote":"","page_name":" 766 ","page_number":776},
  {"content":"\r\n\r\nاين آيت دليل است كه سلم دادن در شرع جايز است ، همان سلم كه مصطفى صلّى اللَّه عليه و آله و سلم شرح داد و بيان كرد و گفت\r\n« اسلفوا فى كيل معلوم و وزن معلوم و اجل معلوم » .\r\nابن عباس گفت - اشهد ان السلف المضمون الى اجل مسمى قد احلّه اللَّه فى كتابه و اذن فيه ، فقال  يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى  - معنى سلم و سلف هر دو يكسانست ، و در عقد سلم نه شرط است : اول آنك در وقت عقد گويد - اين سيم يا اين زر يا اين جامه بسلم به تو دادم به چندين گندم يا به چندين جو يا به چندين ابريشم ، يا آنچه بود و صفت كند آن گندم و جو و ابريشم ، و هر صفت كه مقصود بود و قيمت بدان بگردد ، و در عادت به آن مسامحت نرود ، همه بگويد تا معلوم شود . و آن كس كه سلم بوى ميدهد ، گويد - فرا پذيرفتم ، و اگر بجاى لفظ سلم گويد - از تو خريدم چيزى بدين صفت هم روا بود . شرط دوم آنست كه آنچه فرا دهد ، بگزاف ندهد ، بل كه وزن و مقدار آن معلوم كند . شرط سوم آنك هم در مجلس عقد رأس المال تسليم كند شرط چهارم آنك در چيزى سلم دهد كه به وصف معلوم گردد چون حبوب و پنبه و ابريشم و جامه و ميوه و گوشت و حيوان ، اما هر چه معجون بود ، يا مركب از چند چيز كه مقدار آن معلوم نشود ، چون غاليه و كمان و كفش و موزه و نعلين و مانند آن سلم در آن باطل بود كه وصف نپذيرد . و درست آنست كه سلم در نان رواست اگر چه آميخته است به نمك و آب ، كه آن مقدار نمك و آب مقصود نيست و جهالت نيارد . شرط پنجم آنست كه اگر دين مؤجّل بود وقت حلول اجل بايد كه معلوم بود . اگر گويد تا نوروز و نوروز معروف باشد ، يا گويد تا جمادى درست بود و بر اول حمل كنند . شرط ششم در چيزى سلم دهد كه در وقت عقد موجود بود ، اگر آن دين حال بود ، پس اگر دين مؤجل بود بوقت حلول اجل بايد كه موجود بود ، و اگر در ميوه سلم دهد تا وقتى كه در آن ميوه نرسيده باشد باطل بود . شرط هفتم آنك جاى تسليم معين كند به شهر يا بروستا ، و احتراز كند از هر چه در آن خصومت و خلاف رود . شرط هشتم آنك به هيچ عين اشارت نكند نگويد انگور فلان بستان ، يا گندم اين زمين ، كه اين باطل بود ، اگر گويد از ميوهء فلان شهر اين روا باشد . شرط نهم آنست كه سلم در چيزى كه عزيز الوجود و نايافت\r\n\r\n","description":"","footnote":"","page_name":" 767 ","page_number":777},
  {"content":"\r\n\r\nبود ندهد ، چون لؤلؤ نفيس و كنيزك آبستن ، و كنيزك نيكو با فرزند بهم ، و هر چند بر اين اصول تفريعات بسيارست ، اما شرط ما اختصارست . و آنچه در معاملات مهم است بدان اشارتى كرده شد ، اگر كسى را زيادتى شرح بايد ، بكتب فقه نشان بايد داد .\r\n يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ  - تداين و مداينة با يكديگر افام دادن و ستدن است ، ادان يدين ، افام داد ، ادان يدان افام ستد . بعد از آنك تداينتم گفته بود « بدين » در افزود تا گمان نيفتد كه اين تداين بمعنى - مجازاة - است ، بل كه بمعنى معاطات است افام دادن و ستدن . فاكتبوه يعنى الدّين الى ذلك الاجل . خلافست ميان علما كه اين امر وجوب است يا امر تخير و اباحت . قومى گفتند كه امر وجوب است ، و اين نبشتن فرض است ، و همچنين اشهاد گفتند كه فرض است ، چنانك اللَّه گفت :\r\n وَ أَشْهِدُوا إِذا تَبايَعْتُمْ  و دليل قول وجوب از خبر آنست كه رسول صلّى اللَّه عليه و آله و سلم گفت\r\n« ثلاثة يدعون اللَّه فلا يستجاب لهم . رجل كان له دين فلم يشهد ، و رجل اعطى سفيها مالا و قد قال تعالى :  وَ لا تُؤْتُوا السُّفَهاءَ أَمْوالَكُمُ  و رجل كانت عنده امرأة سيئة الخلق فلم يطلّقها »\r\nو قول بيشترين مفسران آنست كه اين در ابتداء اسلام فرض بود پس منسوخ شد ، به آنچه گفت :  فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَهُ  اما امروز حكم اين كتابت و اشهاد در انواع بياعات بر استحباب است نه بر وجوب ، اگر خواهد كند و اگر خواهد نه .\r\n وَ لْيَكْتُبْ بَيْنَكُمْ  - اى بين البايع و المشترى و المستدين و المدين  كاتِبٌ بِالْعَدْلِ  اى بالحق و الانصاف ، لا يزيد فى المال و الاجل و لا ينقص منهما  وَ لا يَأْبَ كاتِبٌ أَنْ يَكْتُبَ كَما عَلَّمَهُ اللَّهُ  ضحاك گفت - در ابتداء اسلام بر دبير واجب بود اين نبشتن چون از وى در خواستنديد ، و همچنين بر گواه واجب بود ، پس منسوخ شد به آنچه گفت  وَ لا يُضَارَّ كاتِبٌ وَ لا شَهِيدٌ  ميگويد  وَ لا يَأْبَ كاتِبٌ  مبادا كه سرباز زند\r\n\r\n","description":"","footnote":"","page_name":" 768 ","page_number":778},
  {"content":"\r\n\r\nدبير از نبشتن ، چنانك اللَّه وى را در آموخت و با وى فضل كرد و بر ديگران افزونى داد بدبيرى ، پس گفت  وَ لْيُمْلِلِ الَّذِي عَلَيْهِ الْحَقُّ  املال و املا يكى است ، ميگويد تا آن كس كه دين بر وى است املا كند و به زبان اقرار دهد بر خويشتن و از خداى بترسد ، و از آنچه بر وى است از مال در املا كردن و اقرار دادن هيچ چيز بنكاهد .\r\nبخس نقص است چنانك گفت  « وَ هُمْ فِيها لا يُبْخَسُونَ »   فَإِنْ كانَ الَّذِي عَلَيْهِ الْحَقُّ سَفِيهاً  - سفيه جامهء باشد بد بافته و سست ، مى گويد - اگر آن كس كه به روى مال باشد نادان و نازيرك و سست خرد بود ، طفلى بود نا ،  أَوْ ضَعِيفاً  يا جاهلى نادريابنده ،  أَوْ لا يَسْتَطِيعُ أَنْ يُمِلَّ هُوَ  يا خود نتواند كه املا كند كه لال بود بى زبان  فَلْيُمْلِلْ وَلِيُّهُ بِالْعَدْلِ  اللَّه ميگويد - فرمودم تا قيم ايشان يا ميراث دارايشان ، يا آن كس كه بجاى ايشان بود املا كند و بر دبير دهد براستى و انصاف .  وَ اسْتَشْهِدُوا شَهِيدَيْنِ  اى و اشهدوا شاهدين  مِنْ رِجالِكُمْ  اى من اهل ملتكم ، و دو گواه خواهيد تا بر شما گواه باشند در آن معاملت كه كرديد . آن گه گفت :  مِنْ رِجالِكُمْ  از مردان شما كه اهل اسلام آيد ، يعنى كه تا دانند كه گواه مسلمان بايد .\r\n فَإِنْ لَمْ يَكُونا رَجُلَيْنِ  - نگفت فان لم يكن رجلان ، كه آن گه تا مرد بودى گواهى زن روا نبودى . گفت :  فَإِنْ لَمْ يَكُونا رَجُلَيْنِ  معنى آنست كه اين دو گواه اگر نه مردان باشند كه مردى و دو زن باشد ، با وجود مردان هم روا باشد  مِمَّنْ تَرْضَوْنَ مِنَ الشُّهَداءِ  ازين گواهان كه شما بپسنديد به عدالت و ثقت از مردان و زنان . جاى ديگر ازين گشاده‌تر گفت  وَ أَشْهِدُوا ذَوَيْ عَدْلٍ مِنْكُمْ  .\r\n\r\nفصل فى الاشهاد\r\nبدانك اشهاد در عقود معاملات است يا در عقود مناكحات ، اما در عقود مناكحات : - بمذهب شافعى اشهاد فرض است . مصطفى صلّى اللَّه عليه و آله و سلم گفت\r\n« كل نكاح لم يحضره اربعة\r\n\r\n","description":"","footnote":"","page_name":" 769 ","page_number":779},
  {"content":"\r\n\r\nفهو سفاح : - خاطب و ولى و شاهدان . »\r\nو\r\nروى انه قال « لا نكاح الّا بولى و شاهدى عدل »\r\nو در عقود معاملات مستحبّ است و امر در آن امر ندب و استحباب است ، نه امر فرض و ايجاب . و در جمله - اهل شهادت ده كس‌اند : اول بالغ كه كودك را شهادت نيست . و ديگر عاقل كه ديوانه را نيست . سديگر آزاد كه بنده را نيست ، اگر چه قنّ باشد و اگر مكاتب ، يا بعضى آزاد و بعضى بنده ، به هيچ وجه ايشان را شهادت نيست . چهارم مسلمان كه كافر را نيست ، نه بر كافر و نه بر مسلمان . پنجم دريابندهء قوى حفظ كه مغفل را نيست اگر چه عاقل بود . ششم عدل كه فاسق را نيست ، و عدل اوست كه از كبائر پرهيز كند ، و طاعات وى بر صغائر غلبه دارد . هفتم كسى كه با مروّت بود كه بى مروّت را شهادت نيست . و بى مروّت آنست كه در ميان بازار طعام خورد و باك ندارد ، يا نه بر زىّ معتاد خود بيرون آيد . هشتم كسى كه وى را در آن شهادت حظى نبود ، نه جذب منفعت نه دفع مضرت ، ازين جهت شهادت فرزند پدر را مقبول نيست ، و نه شهادت پدر فرزند را ، و نه شهادت خصم بر خصم و نه دشمن بر دشمن ، و نه در محل تعصب و كينه .\r\nقال النبى صلّى اللَّه عليه و آله و سلم « لا يجوز شهادة خائن و لا زان و لا خائنة و لا زانية و لا ذى غمز على اخيه . »\r\nنهم كسى كه بر سنت و جماعت بود ، كه شهادت اهل اهواء و بدعت داران مردود است . دهم آنك مرد باشد ، كه شهادت زن در بعضى احكام چون حدود و نكاح و طلاق و عتاق و رجعت و وصيت و توكيل و قتل عمد مردود است . اما در بيع و اجارت و رهن و ضمان وهبه و هر چه سر با مال دارد ، گواهى زنان با مردان در آن مقبول است . و آنچه مردان را بر آن اطلاع نبود ، چون عيب زنان و ولادت و رضاع ، شهادت زنان محض در آن مقبول است ، چهار زن بجاى دو مرد . و حقوق مردم كه ثابت مىشود در شرع به دو مرد عدل يا بيك مرد و سوگند خصم ثابت شود . و عماد شهادت معرفت است . رسول خداى را پرسيدند كه گواهى چون دهيم\r\n« فقال ترى الشمس ؟ قال نعم قال « على مثلها فاشهد او دع »\r\nو\r\nفى الخبر « اكرموا الشهود فان اللَّه يستخرج بهم الحقوق و يدفع بهم الظلم » .\r\n أَنْ تَضِلَّ إِحْداهُما فَتُذَكِّرَ  - قراءة حمزه است كسر الف در اول و رفع راء\r\n\r\n","description":"","footnote":"","page_name":" 770 ","page_number":780},
  {"content":"\r\n\r\nدر آخر بر معنى شرط و جزا ، ديگران همه بفتح الف خوانند -  أَنْ تَضِلَّ  و نصب راء  فَتُذَكِّرَ  و قراءة مكى و بصرى  فَتُذَكِّرَ  مخفف است و قراءة ديگران بتشديد كاف ، و در معنى تفاوت نيست كه - ذكّر و اذكر - هر دو يكسانست چون - نزّل و انزل - و كرّم و اكرم . و ضلال اينجا بمعنى نسيان و غلط است چنانك آنجا گفت  لا يَضِلُّ رَبِّي وَ لا يَنْسى  و معنى الآية - فرجل و امرأتان كى تذكر احديهما الأخرى ان ضلت ميگويد تا آن گه كه يكى از آن دو زن گواهى فراموش كند ، آن ديگر زن با ياد وى دهد .  وَ لا يَأْبَ الشُّهَداءُ إِذا ما دُعُوا  - اين هم در تحمل است و هم در ادا ، اما در تحمل مخير است و در اداء فرض كفايت ، مگر كه در عدد گواهان قلت باشد كه آن گه اداء فرض عين بود . ميگويد - فرمودم تا گواهان سرباز نزنند ، آن گه كه ايشان را با گواهى خوانند .\r\nروى ان النبى صلّى اللَّه عليه و آله و سلم قال فى تفسير هذه الآية « لا يأب الشاهد اذا اشهد على شهادة يدعى اليها ان يقوم بها » .\r\nثمّ قال :  وَ لا تَسْئَمُوا أَنْ تَكْتُبُوهُ  - اى لا يمنعكم الضجر و الملال ان تكتبوا ما شهدتم عليه من الحق ، صغر ام كبر الى اجل الحق  ذلِكُمْ أَقْسَطُ عِنْدَ اللَّهِ وَ أَقْوَمُ لِلشَّهادَةِ  - اى الكتابة اعدل عند اللَّه فى حكمه و ابلغ فى الاستقامة للشهادة ، لان الكتاب يذكّر الشهود ، فيكون . لشهادتهم اقوم  وَ أَدْنى أَلَّا تَرْتابُوا  اى اقرب الى ان لا تشكّوا فى مبلغ الحق و الاجل  إِلَّا أَنْ تَكُونَ تِجارَةً حاضِرَةً  بنصب عاصم خواند از بهر آن كه او - كان - اينجا ناقصه مينهد كه بخبرش حاجت بود و  تِجارَةً  بنصب خبر اوست ، و  حاضِرَةً  صفت تجارت باشد ، و اعراب صفت چون اعراب موصوف بود ، و اسم كان بدين قراءة مضمر است و آن مداينه است يا مبايعه . و تقديرش چنان است كه الّا ان تكون المداينة و المبايعة تجارة حاضرة - باقى قراءة  تِجارَةً حاضِرَةً  برفع خوانند ، كه ايشان كان بمعنى - وقع - مىنهند ، و چون چنين بود تامّه باشد و خبر\r\n\r\n","description":"","footnote":"","page_name":" 771 ","page_number":781},
  {"content":"\r\n\r\nنخواهد ، و ما بعد آن بفعل خويش برفع بود تقديره - الا ان تقع تجارة - و اين همچنانست كه آنجا گفت  وَ إِنْ كانَ ذُو عُسْرَةٍ  اى و ان وقع معسر ، پس  تِجارَةً  بدين قراءة مرتفع است بفعل خود و فعلش تقع است و  حاضِرَةً  صفت اوست .\r\nقوله :  وَ أَشْهِدُوا إِذا تَبايَعْتُمْ  - اين اشهاد كه ميفرمايد منسوخ است به آن آيت كه گفت  فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَهُ   وَ لا يُضَارَّ كاتِبٌ وَ لا شَهِيدٌ  - يضارّ - بمعنى فاعل بود و بمعنى مفعول بود ، بمعنى فاعل آنست - كه دبير را فرمودم تا نرنجاند كه او را گويند بنويس ، نپيچد و از حق و داد و نصيحت چيزى نكاهد ، و بمعنى مفعول  وَ لا يُضَارَّ كاتِبٌ  فرمودم تا اين دبير را نرنجانند ، اگر دست در كارى دارد از آن خود او را نشتابانند ، و اگر مزد خواهد مزد از وى باز نگيرند .  وَ لا شَهِيدٌ  فرمودم گواه را تا نرنجاند و نه گزاياند ، كه بگواه بودن خوانند آيد و چون بگواهى دادن خوانند آيد و البته هيچ سر نپيچد ، كه بگواه بودن خوانند آمدن وى را تطوّع است ، و وى را بر آن مزد و چون بگواهى دادن خوانند آمدن بتعجيل بر وى واجب است و درنگى بر وى و بال ، مگر كه وى را شكى افتد كه مىياد آرد ، يا ريبتى افتد كه مىبصيرت جويد . ديگر وجه فرمودم تا گواه را نرنجانند ، اگر از آن خود كارى دارد ، و وى را نشتابانند .\r\n وَ إِنْ تَفْعَلُوا  - و اگر كنيد كه در دبيرى چيزى در نبشتن از حق بكاهيد ، يا آن گه كه قيم باشيد در املاء حق بكاهيد ، يا بگواهى دادن خوانند بازنشينيد  فَإِنَّهُ فُسُوقٌ بِكُمْ  آن بشما فسق است ، بيرون شدن از راستى و نافرمانى . ثم خوّفهم فقال -  وَ اتَّقُوا اللَّهَ  فى الضرار  وَ يُعَلِّمُكُمُ اللَّهُ وَ اللَّهُ بِكُلِّ شَيْءٍ  من اعمالكم  عَلِيمٌ  اين آيت دين صد و سى كلمت است ، و در وى چهارده حكم است ، و در وى سى و يك ميم است و چهل واو .\r\n وَ إِنْ كُنْتُمْ عَلى سَفَرٍ  - اين على بمعنى فى است و - سفر - آن را سفر نام\r\n\r\n","description":"","footnote":"","page_name":" 772 ","page_number":782},
  {"content":"\r\n\r\nكرده‌اند لانه يسفر عن طوايا الرجال . معنى آيت آنست كه اگر در سفر باشيد و نويسنده نيابيد  فَرِهانٌ مَقْبُوضَةٌ  آن را مقبوضه گفت كه رهن بى قبض درست نباشد ، ازينجا است كه رهن دين درست نباشد ، كه قبض ركن رهن است ، و قبض جز در عين صورت نبندد . قراءة مكى و ابو عمرو فرهن ، و رهن جمع رهان است ، كجدار و جدر و كتاب و كتب و حمار و حمر . و گفته‌اند رهن بضم راء و حاء ، و قراءت باقى فرهان بالف و كسر راء رهان جمع رهن است كحبل و حبال ، و بحر و بحار و رهن جمع رهان است كجدار و جدر و كتاب و كتب و خمار و خمر و گفته‌اند رهن ، جمع رهن است كسقف و سقف . زجاج گفت فعل در جمع فعل اندك است ، لكن درست است . ابو عبيد گفت - در سخن عرب نيافتيم فعل كه جمع آن فعل است الّا اين دو كلمت ، رهن و سقف ، يقال رهن و رهن و سقف و سقف . و مرا هنت گروستدن و دادن بود ، رهنت گرو دادم ، ارتهنت گرو ستدم ، و ارهنت بجاى رهنت استعمال كردن فصيح نيست ، اگر چه آورده‌اند . قال ابن فارس .\r\nيقال - رهنت الشيء و لا يقال ارهنته . و ارهان بمعنى اسلاف درست است . يقال - ارهنت فى كذا ، اى اسلفت فيه . و الرّهن و الرهين و الرهينه گروگان بود ، و المرهون گروگان كرده بود .  فَإِنْ أَمِنَ بَعْضُكُمْ بَعْضاً  بمعنى ائتمن است ، ميگويد - اگر كسى از شما كسى را امين كند و امانت پيش وى نهد ،  فَلْيُؤَدِّ الَّذِي اؤْتُمِنَ أَمانَتَهُ  روا بود كه ها باز ستاننده شود كه او امين آن امانت است ، پس آن امانت اوست باستوارى با وى منسوب است نه بخداوندى ، و با خداوند منسوب است بخداوندى  وَ لْيَتَّقِ اللَّهَ رَبَّهُ  - و فرمودم اين امانت دار را كه از خشم و عذاب اللَّه بپرهيز ، و امانت بجاى آر ، و بى خيانت بازرسان .\r\nقال رسول اللَّه صلّى اللَّه عليه و آله و سلم « آية المنافق ثلاث و ان صام و صلى و زعم انه مسلم ، اذا حدث كذب ، و اذا وعد اخلف . و اذا اؤتمن خان . »\r\nو\r\nروى انه قال « لا ايمان لمن لا امانة له و لا دين لمن لا عهد له »\r\nو\r\nقال صلّى اللَّه عليه و آله و سلم « اربع اذا كن فيك لا تبال ما فاتك من الدنيا حفظ امانة و صدق حديث و عفت فى طعمة و حسن خليقة »\r\nو\r\nقال « اداء الحقوق و حفظ الامانات دينى و دين النبيين من قبلى . »\r\nپس خطاب با گواهان گردانيد و گفت  وَ لا تَكْتُمُوا الشَّهادَةَ ،  ابن عباس\r\n\r\n","description":"","footnote":"","page_name":" 773 ","page_number":783},
  {"content":"\r\n\r\nدر تفسير اين آيت گفت - من الكبائر كتمان الشهادة . و\r\nفى الخبر - « من كتم شهادة اذ دعى كان كمن شهد بالزور »\r\nو\r\nقال « عدلت شهادة الزور بالاشراك باللّه ثلاث مرات ، ثم قرء : فاجتنبوا الرجس من الاوثان و اجتنبوا قول الزور »\r\nميگويد گواهى پنهان مداريد اگر صاحب حق نداند كه تو وى را گواهى ، پيش از پرسيدن گواهى بايد داد ، به حكم خبر كه مصطفى گفت ع\r\n« خير الشهود الذى يأتى بالشهادة قبل ان يسألها »\r\nو اگر صاحب حق داند كه تو وى را گواهى ، پس تا از تو گواهى دادن در نخواهد گواهى نبايد داد ، به حكم آن خبر كه گفت\r\n« خيركم قرنى ثم الذين يلونهم ثم الذين يلونهم ، ثم يفشوا الكذب حتى يشهد الرجل قبل ان يستشهد »\r\n وَ مَنْ يَكْتُمْها فَإِنَّهُ آثِمٌ قَلْبُهُ  قال مجاهد اى كافر قلبه ، گفت هر كه گواهى پنهان دارد دل وى كافر شد ،  وَ اللَّهُ بِما تَعْمَلُونَ عَلِيمٌ  من بيان الشهادة و كتمانها .\r\n\r\nالنوبة الثالثة\r\n- قوله تعالى :  وَ اتَّقُوا يَوْماً تُرْجَعُونَ فِيهِ إِلَى اللَّهِ  الآية . . .\r\n آه از آن روزى كه بينى خلق را حيران شده * جانها بر لب رسيده ديدها گريان شده \r\nروزى و چه روزى ، كارى و چه كارى ، روز بازارى و چه روز بازارى ، داوريگاه دنيا بسى ديده‌اى ، باش تا بداوريگاه قيامت رسى ، درگاه پادشاهان بسى ديده‌اى باش تا درگاه عزت ذو الجلال بينى ، ديوان مظالم سلاطين بسى ديده‌اى باش تا ديوان مظالم قيامت بينى ، سراپردهء هيبت زده ، بساط جلال گسترده ايوان كبرياء بر كشيده ، ميزان عدل در آويخته ، صراط راستى باز كشيده ، فراديس جمال آراسته ، دوزخ هيبت بر آشفته . رب العالمين گفت بترسيد از چنين روز كه جهانيان را همه از دور آدم تا منتهى عالم از خاك بيرون آرند و بمحشر رانند ، فصل و قضا را و ثواب و عقاب را . همانست كه جاى ديگر گفت  وَ عُرِضُوا عَلى رَبِّكَ صَفًّا ،  و مصطفى ع گفت\r\n« يعرض الناس يوم القيمة ثلاث عرضات فاما عرضتان فجدال و معاذير ، و اما العرضة الثالثة فعند ذلك تطاير الصحف فى الايدى ، فآخذ بيمينه و آخذ بشماله »\r\nيكى را بينى از خاك بر آمده و چون خاكستر از ميان آتش ، يكى چون در شاهوار از ميان صدف . بزرگان دين گفته‌اند كه - فردا اين رويها همه رنگ دلها گيرد ، هر كرا امروز دل سياه است ، فردا روى وى سياه بود  وَ مَنْ كانَ فِي هذِهِ أَعْمى ، \r\n\r\n","description":"","footnote":"","page_name":" 774 ","page_number":784},
  {"content":"\r\n\r\n فَهُوَ فِي الْآخِرَةِ أَعْمى  و هر كرا امروز دل روشن است و بنور معرفت آراسته ، فردا آن روشنايى بر ظاهر افتد و رنگ رويش آفتاب وار در عرصهء كبرى بتابد ، جمال روى بلال در آن عالم چنان تابد كه جمال روى يوسف درين عالم ، چه زيان اگر ظاهر سياه مىنمايد ، دلى هست چون شمع رخشان و خورشيد تابان ، چه باشد اگر كيسه تهى بود و وطن خراب ، سرى دارد آبادان ، و اللَّه بوى نگران . پيرى را پرسيدند كه فردا درويشان بمحشر چگونه شوند ؟ گفت - پيشروان باشند . ماندگان لشكر نبينى كه چون كاروان روى فاپس كند هر چه خر لنگ بود همه در پيش افتد .\r\n يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ  - اگر در معاملات درى ببست يكى بر گشاد ، اگر در ربوا فرو بست چه زيان كه در سلم بر گشاد . چنين است سنت خداوند عز و جل ، اگر راهى بر بندد صد ميدان در پيش نهد ، اگر از يك لقمه باز زند صد نواله در پيچيد .\r\n گر در مستى حمايلت بشكستم * صد گوى زرين بدل خرم بفرستم \r\nنيكبخت اوست كه كار خود با خداى گذارد ، و از حول و قوت خويش بيرون آيد تا كار وى بسازد ، چنانك بايد بنده خود را نشايد و به كار نيايد ، چنانك خداى وى را شايد و به كار آيد ، نبينى كه برداشت خصومت را و صلاح معاش بندگان را كيفيت معاملات ايشان را در آموخت ، و راه احتياط و استظهار بايشان نمود ، و دبيران را و گواهان عدل را بر اثبات حقوق بگماشت ، تا خصومت از ميان بندگان منقطع شود و برادروار با يكديگر زندگانى كنند . اين بشارتى عظيم است و اشارت بآنك فردا در قيامت رحمت كند بر بندگان و همين كرم نمايد ، و خصومت از ميان ايشان بردارد . و ذلك فيما\r\nروى عن النبى صلّى اللَّه عليه و آله و سلم حكاية عن اللَّه عز و جل « تواهبوا فيما بينكم فقد وهبت منكم مالى عليكم » .\r\n\r\nالنوبة الاولى\r\n- قوله تعالى :  لِلَّهِ ما فِي السَّماواتِ وَ ما فِي الْأَرْضِ  - خداى راست هر چه در آسمانهاست و هر چه در زمين  وَ إِنْ تُبْدُوا ما فِي أَنْفُسِكُمْ  و اگر پيدا كنيد آنچه در دلها داريد و باز نمائيد بكردار ،  أَوْ تُخْفُوهُ  يا نهان داريد در دل و پيدا نكنيد بكرد  يُحاسِبْكُمْ بِهِ اللَّهُ  شمار كند اللَّه با شما به آن  فَيَغْفِرُ لِمَنْ يَشاءُ  تا بيامرزد\r\n\r\n","description":"","footnote":"","page_name":" 775 ","page_number":785},
  {"content":"\r\n\r\nان را كه خواهد  وَ يُعَذِّبُ مَنْ يَشاءُ  و عذاب كند آن را كه خواهد  وَ اللَّهُ عَلى كُلِّ شَيْءٍ قَدِيرٌ 284  و خداى بر همه چيز تواناست .\r\n آمَنَ الرَّسُولُ  - استوار گرفت و گرويد پيغامبر  بِما أُنْزِلَ إِلَيْهِ  به آنچه فرو فرستادند بوى  مِنْ رَبِّهِ  از خداوند وى  وَ الْمُؤْمِنُونَ  و گرويدگان همه  كُلٌّ آمَنَ بِاللَّهِ  هر يكى بگرويد بخداى  وَ مَلائِكَتِهِ  و فريشتگان وى  وَ كُتُبِهِ  و نامهاى وى  وَ رُسُلِهِ  و فرستادگان وى  لا نُفَرِّقُ بَيْنَ أَحَدٍ مِنْ رُسُلِهِ  جدا نكنيم ميان يكى از پيغامبران وى و ميان ديگران  وَ قالُوا  و گفت رسول و مؤمنان همه  سَمِعْنا وَ أَطَعْنا  بشنيديم و فرمانبردار آمديم  غُفْرانَكَ رَبَّنا  آمرزش تو خواهيم از تو خداوند ما  وَ إِلَيْكَ الْمَصِيرُ 285  و بازگشت با توا است .\r\n لا يُكَلِّفُ اللَّهُ نَفْساً إِلَّا وُسْعَها  - بر ننهد خداى بر هيچ تن مگر توان آن  لَها ما كَسَبَتْ  هر تن راست آنچه بكردار كند از نيكى  وَ عَلَيْها مَا اكْتَسَبَتْ  و بر هر تن است از بدى آنچه كند  رَبَّنا  رسول گفت و مؤمنان - خداوند ما  لا تُؤاخِذْنا  مگير ما را  إِنْ نَسِينا  اگر فراموش كنيم  أَوْ أَخْطَأْنا  يا بى قصد خطايى كنيم  رَبَّنا  خداوند ما  وَ لا تَحْمِلْ عَلَيْنا إِصْراً  بر ما منه گرانبارى در فرمان و در پيمان  كَما حَمَلْتَهُ عَلَى الَّذِينَ مِنْ قَبْلِنا  چنانچه بريشان نهادى كه پيش از ما بودند  رَبَّنا  خداوند ما  وَ لا تُحَمِّلْنا  بر ما منه  ما لا طاقَةَ لَنا بِهِ  چيزى كه تاوستن نيست ما را و از آن  وَ اعْفُ عَنَّا  و فراخ فرا گذار از ما  وَ اغْفِرْ لَنا  و بيامرز ما را  وَ ارْحَمْنا  و ببخشاى بر ما  أَنْتَ مَوْلانا  تو خداى مايى يار و مهربانى  فَانْصُرْنا عَلَى الْقَوْمِ الْكافِرِينَ 286  يارى ده ما را بر گروه كافران .\r\n\r\n","description":"","footnote":"","page_name":" 776 ","page_number":786},
  {"content":"\r\n\r\n\r\nالنوبة الثانية\r\n- قوله تعالى :  لِلَّهِ ما فِي السَّماواتِ وَ ما فِي الْأَرْضِ  - در همه قرآن سماوات بلفظ جمع است ، و ارض بلفظ وحدان ، اما گفت  وَ مِنَ الْأَرْضِ مِثْلَهُنَّ  در قرآن همين يك جاى است كه هفت زمين درو مسمّى است . و نيز در همه قرآن سمع بلفظ وحدان است و ابصار بلفظ جمع ، همچون ظلمات و نور  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ  - علماء تفسير مختلف‌اند كه اين خاص است يا عام ، گروهى گفتند خاص است ، آن گه در تخصيص آن نيز مختلف شدند . مجاهد گفت - اين در اقامت و كتمان شهادت مخصوص است ، كه در ابتداء آيت ذكر آن رفته و گفته -  وَ لا تَكْتُمُوا الشَّهادَةَ  مقاتل گفت - اين آيت خصوصا بدان آمد كه گروهى مؤمنان ميل داشتند بكافران ، و دوستى ايشان در دل گرفته ، رب العالمين گفت اگر آشكارا كنيد آنچه در دل داريد از دوستى كافران يا پنهان داريد و بيرون ندهيد ، اللَّه شما را به آن شمار كند ، همانست كه جاى ديگر گفت -  قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ  و\r\nفى الخبر « ان اللَّه تعالى اخذ الميثاق على كل مؤمن ان يبغض كل منافق ، و على كل منافق ان يبغض كل مؤمن »\r\nو\r\nقال « من احب قوما و الاهم حشر معهم يوم القيمة . »\r\nاما ايشان كه آيت بر عموم راندند : - قومى گفتند كه منسوخ است ، چون ابن مسعود و ابو هريره و عايشه و روايت سعيد بن جبير از ابن عباس و عطا و قتاده و كلبى ، و جماعتى گفتند كه آيت محكم است نه منسوخ ، چون حسن و ربيع و قيس بن ابى حازم و روايت ضحاك از ابن عباس . اما ايشان كه منسوخ گفتند ميگويند - آن روز كه اين آيت فرو آمد  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ  جماعتى از ياران چون ابو بكر و عمر و عبد الرحمن عوف و معاذ جبل ، و قومى از انصار بر رسول خدا آمدند گفتند -\r\nيا رسول اللَّه - كلفنا من العمل ما لا نطيق ان احدنا ليحدّث نفسه بما لا يحب ان يثبت فى قلبه فنحن نحاسب بذلك . فقال النبى صلّى اللَّه عليه و آله و سلم « فلعلّكم تقولون كما قالت بنو اسرائيل - سمعنا و عصينا - قولوا سمعنا و اطعنا » فقالوا - سمعنا و اطعنا ، فانزل اللَّه سبحانه الفرج بقوله :  لا يُكَلِّفُ اللَّهُ نَفْساً إِلَّا وُسْعَها  فنسخت هذه الآية .\r\n\r\n","description":"","footnote":"","page_name":" 777 ","page_number":787},
  {"content":"\r\n\r\nمعنى خبر آنست كه ياران گفتند - يا رسول اللَّه بر ما آن نهادند كه ما را طاقت كشش آن نبود ، بسى سخنان در دل ما فراز آيد كه ما نخواهيم كه آن در دل بماند و ثابت شود ، اگر ما را در آن حساب خواهد بود كار دشخوار است ، رسول گفت شما همان مىگوييد كه بنو اسرائيل گفتند - سمعنا و عصينا ، شما چنان مگوييد بلكه گوئيد - سمعنا و اطعنا ، همه بگفتند - سمعنا و اطعنا ، پس از آن آيت آمد  لا يُكَلِّفُ اللَّهُ نَفْساً إِلَّا وُسْعَها  و اين آيت بدان منسوخ شد . و مصطفى ع بر وفق اين آيت گفت\r\n« من هم بحسنة فلم يعملها كتبت له حسنة ، فان عملها كتبت له عشرة امثالها الى سبع مائة و سبع امثالها ، و من هم بسيئة فلم يعملها لم تكتب عليه فان عملها كتبت عليه سيئة واحدة »\r\nو\r\nقال « ان اللَّه عز و جل قد تجاوز لامتى ما حدثوا به انفسهم ما لم يعلموا او يتكلموا به »\r\nرب العالمين دانست كه مسلمانان را وسوسها بود كه در آن بانفس خود بر نيايند ازيشان آن فرو نهاد ، و كار با كردار و گفتار افكند . و ايشان كه گفتند آيت محكم است و از آن هيچ چيز منسوخ نه ، گفتند - معنى محاسبت نه مؤاخذت و معاقبت است كه تعريف حال ايشان است و تقرير گناه برايشان . ميگويند روز قيامت رب العالمين گناه بنده بر بنده مقرر كند و يكى يكى با ياد وى دهد ، گفتار زبان و كردار جوارح و انديشهء دل ، آن گه آن را كه خواهد بيامرزد بفضل خود ، و آن را كه خواهد عذاب كند بعدل خود ، چنانك گفت  فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ  همانست كه مصطفى صلّى اللَّه عليه و آله و سلم گفت در خبر صحيح -\r\n« ان اللَّه يدنى المؤمن فيضع عليه كنفه و يستره و يقول أ تعرف ذنب كذا ؟ أ تعرف ذنب كذا ؟ فيقول - نعم اى ربّ ، حتى قرّره بذنوبه و رأى فى نفسه انه هلك ، قال سترتها عليك فى الدنيا ، و انا اغفرها اليوم فيعطى كتاب حسناته ، و اما الكافرون و المنافقون فينادى بهم على رؤس الخلائق ، هؤلاء الذين كذبوا على ربهم ، الا لعنة اللَّه على الظالمين »\r\n فَيَغْفِرُ  و  يُعَذِّبُ  - شامى و عاصم و يعقوب هر دو كلمت برفع خوانند بر معنى ابتدا ، اى فهو يغفر و يعذب - ديگران بجزم خوانند « فيغفر » و « يعذب » بر نسق و عطف بر اول ، اعنى يحاسبكم : سفيان ثورى گفت - يغفر لمن يشاء الذنب العظيم و يعذب من\r\n\r\n","description":"","footnote":"","page_name":" 778 ","page_number":788},
  {"content":"\r\n\r\nيشاء على ذنب الصغير لا يسئل عما يفعل و هم يسئلون ، ثم قال :  وَ اللَّهُ عَلى كُلِّ شَيْءٍ قَدِيرٌ  من المغفرة و العذاب .\r\n آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  الآية . . . - اى من كتابه و دينه ، براست داشت و ايمان آورد رسول به آنچه فرو فرستادند بوى از كتاب خدا و دين حق و شرع راست .\r\n وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ  و مؤمنان هر يكى ازيشان ايمان آورد بخداى كه يگانه و يكتاست و معبود بيهمتاست ، بفرشتگان وى كه همه بندگان و رهيكان ويند ، چنانك گفت  بَلْ عِبادٌ مُكْرَمُونَ  -  وَ كُتُبِهِ  و بنامهاى وى كه از آسمان بپيغامبران فرو فرستاد . و  كِتابَهُ  بتوحيد قراءة حمزه و كسايى است ، و مراد بدان قرآن است ، زيرا كه هر كه به قرآن ايمان آورد بجمله كتب ايمان آورد ، كه در قرآن بيان روشن است كه آن همه حق است ، و روا باشد كه كتاب اسم جنس بود بمعنى كثرت ، چنانك گويند - كثر الدرهم و الدينار و اهلك فلانا در همه . و\r\nفى الحديث « منعت العراق درهمها و قفيزها »\r\nو مراد بدين همه كثرت است . باقى قراء  وَ كُتُبِهِ  خوانند بجمع ، زيرا كه ما قبل آن و ما بعد آن جمع است ، تا مشاكل ما قبل و ما بعد باشد و بمعنى تمامتر بود ،  وَ رُسُلِهِ  و بفرستادگان وى كه همه پاكان‌اند و برگزيدگان و وحى گزارندگان و خوانندگان به راه حق . و تمامتر خبرى كه در عدد پيغامبران و رسولان و كتابهاى خداى آمده خبر ابو ذر است : - قال ابو ذر رض - فى سياق الحديث قلت كم الانبياء ؟ قال مائة الف و اربعة و عشرون الفا ، قلت كم الرسل ؟ قال ثلاثمائة و ثلاثة عشر جمّا غفيرا يعنى كثيرا طيبا ، قلت من كان اولهم ؟ قال آدم . قلت أ نبيّ مرسل ؟ قال نعم ، خلقه اللَّه بيده و نفخ فيه من روحه ثم سوّاه قبلا . ثم قال يا ابا ذر اربعة سريانيون : - آدم و شيث و ادريس و هو اول من خط بالقلم و نوح ، و اربعة من العرب : - هود و صالح و شعيب و نبيك ، يا ابا ذر اول انبياء بنى اسرائيل موسى و آخرهم عيسى ، و اول الرسل آدم و آخرهم محمد ، قلت فكم كتابا انزله اللَّه ؟ قال مائة كتاب و اربعة كتب - انزل اللَّه تعالى على شيث خمسين صحيفة و انزل اللَّه على\r\n\r\n","description":"","footnote":"","page_name":" 779 ","page_number":789},
  {"content":"\r\n\r\nادريس ثلثين صحيفه ، و انزل اللَّه على ابراهيم عشر صحائف ، و على موسى قبل ان ينزل عليه التورية عشر صحائف . و انزل اللَّه التورية و الانجيل و الزبور و الفرقان ، و ساق الحديث بطوله . و عن عبد اللَّه بن دينار و كان يقرأ الكتب قال - انزلت التورية فى ست مضين من شهر رمضان ، و انزل الزبور فى اثنتي عشرة من شهر رمضان بعدها باربع مائة سنة و اثنتين و ثلثين سنة ، و انزل الانجيل فى ثمانى عشرة من الشهر بعده بالف عام و خمسة عشر عاما ، و انزل القرآن فى اربع و عشرين بعده بثمانى مائة عام .  لا نُفَرِّقُ بَيْنَ أَحَدٍ مِنْ رُسُلِهِ  لا نفرق بنون قرائت قراء سبعه است بر اضمار قول ، تقديره : قالوا لا نفرق بين احد من رسله بين احد و الآخرين من رسله . گفتند جدا نكنيم ميان يكى از فرستادگان وى و ميان ديگران ، چنانك جهودان كردند و ترسايان كه ببعضى ايمان آوردند و ببعضى نه - و هو كفرهم بمحمد صلّى اللَّه عليه و آله و سلم ، و هم يجدونه مكتوبا عندهم فى التورية و الانجيل - يعقوب - لا يفرق - خواند بيا ، و اين محمول است بر لفظ كل ، و چنانك آمن بلفظ واحد به روى محمول است ، كانه قال كلّ لا يفرق بين احد من رسله ، همانست كه آنجا گفت  لا نُفَرِّقُ بَيْنَ أَحَدٍ مِنْهُمْ  جاى ديگر گفت  وَ لَمْ يُفَرِّقُوا بَيْنَ أَحَدٍ مِنْهُمْ  .\r\n وَ قالُوا سَمِعْنا وَ أَطَعْنا  - اى سمعنا قولك و اطعنا امرك ، ميگويد : رسول گفت و مؤمنان همه - سمعنا - بشنيديم ، يعنى بسمع قبول ، به گوش پذيرفتارى ، چنانك گويند ، سمع اللَّه لمن حمده ، اى قبّل اللَّه . سماعون للكذب ازين باب است ، اى قابلون له ، و يقال ما سمع فلان كلامى ، اى ما قبله . و در دعا گويند - اللهم اسمع و استجب ، يعنى اللهم ، اقبل . فرق است ميان اين امت و ميان امت موسى ، ايشان گفتند - سمعنا و عصينا ، و اين امت گفتند - سمعنا و اطعنا ، ميگويد - شنيديم آنچه ما را بر آن خواندى و در آنچه شنيديم فرمانبرداريم ، بجان پذيرفته و گردن نهاده .  غُفْرانَكَ  - نصب نون بر سؤال است يعنى - نسألك غفرانك ، از تو آمرزش مىخواهيم خداوند ما .  وَ إِلَيْكَ الْمَصِيرُ  بازگشت پس مرگ با تو است ، فتجاوز اللَّه عن ذنوبهم و رحمهم و اعطاهم الذى سألوه .\r\nرب العالمين به اين آمرزش كه مؤمنان از وى خواستند ، ايشان را بيامرزيد ، و بر ايشان رحمت كرد ، و مراد ايشان بداد ، كه خداوندى كريم است ، دوست دارد كه از وى خواهند\r\n\r\n","description":"","footnote":"","page_name":" 780 ","page_number":790},
  {"content":"\r\n\r\nو بيامرزد آن را كه آمرزش خواهد ، و فى هذا المعنى ما\r\nروى ابو هريرة : - قال سمعت رسول اللَّه صلّى اللَّه عليه و آله و سلم يقول « ان عبدا اصاب ذنبا فقال - يا رب اذنبت ذنبا فاغفر لى ، فقال ربه عز و جل - علم عبدى انّ له ربّا يغفر الذنب و يأخذ به فغفر له ، ثم مكث ما شاء اللَّه ثم اذنب ذنبا آخر ، فقال اى ربّ ! اذنبت ذنبا فاغفر لى ، فقال ربّه عز و جل - علم عبدى ان له ربا يغفر الذنب و يأخذ به فغفر له ثم مكث ما شاء اللَّه ثم اذنب ذنبا آخر فقال - اى ربّ ! اذنبت ذنبا فاغفر لى فقال ربه عز و جل - علم عبدى ان له ربا يغفر الذنب و يأخذ به قد غفرت لعبدى فليعمل ما شاء\r\n لا يُكَلِّفُ اللَّهُ نَفْساً إِلَّا وُسْعَها  - كلفت ناتاوست « 1 » است و تكليف ناتوان بر نهادن و رنج نمودن ، قال زهير : -\r\n سئمت تكاليف الحياة و من يعيش * ثمانين حولا لا ابا لك يسأم . \r\nوسع نامى است طوق را و طاقت را ، ميگويد - بر ننهد خداى بر هيچ كس مگر آن توان كه وى را داد . همانست كه جاى ديگر گفت  لا يُكَلِّفُ اللَّهُ نَفْساً إِلَّا ما آتاها  خداى بر هيچكس بار ننهد مگر آن توان كه وى را داد ، ابن عباس گفت - هم المؤمنون وسع اللَّه عليهم امر دينهم و لم يكلفهم الّا ما هم له مستطيعون ، فقال  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  و قال -  ما جَعَلَ عَلَيْكُمْ فِي الدِّينِ مِنْ حَرَجٍ  و قال  فَاتَّقُوا اللَّهَ مَا اسْتَطَعْتُمْ  .\r\n لَها ما كَسَبَتْ  - همچنانست كه گفت  لَيْسَ لِلْإِنْسانِ إِلَّا ما سَعى  نيست مردم را جز از آن كه كند ، يعنى آنچه كند از نيكى وى را در آن مزد است  وَ عَلَيْها مَا اكْتَسَبَتْ  و آنچه كند از بدى بر وى وزر و و بال آن كردار است .  لَها  - دليل است بر خيز و كردار نيكو ، و  عَلَيْها  دليل است بر شر و كردار بد . كسب و اكتسب - يكى است كه جاى ديگر - گفت  كَسَبَ سَيِّئَةً  چنانك گفت  لِكُلِّ امْرِئٍ مِنْهُمْ مَا اكْتَسَبَ مِنَ الْإِثْمِ  جاى ديگر  جَزاءً بِما كانُوا يَكْسِبُونَ  و گفته‌اند ، كسب آنست كه بنفع ديگران مشغول شود ، و اكتساب آنست كه بنفع خود كوشد ، پس او كه به خود مشغول است ، عليه فى ذلك الحساب ، و او كه بنفع ديگران مشغول است ، له به الثواب و ليس عليه فيه الحساب .\r\n رَبَّنا لا تُؤاخِذْنا  - معنى آنست كه رسول و مؤمنان گفتند\r\n\r\n\r\n","description":"","footnote":"\r\n( 1 ) فى نسخة د : ناتوانى ، فى نسخة ج : ناتاوست .\r\n","page_name":" 781 ","page_number":791},
  {"content":"\r\n\r\n رَبَّنا لا تُؤاخِذْنا  اين دعا و هر چه درين دعوات است تا آخر سورت مصطفى صلّى اللَّه عليه و آله و سلم خواسته است شب معراج ، پس اين امت را بدادند و در آموختند كه چنين گوئيد و چنين خواهيد ،  لا تُؤاخِذْنا  مگير ما را اگر فراموش كنيم يا بى قصد چيزى كنيم ، ما را بفراموشكارى و بخطا مگير ، مؤاخذت اينجا از يكى است - يعنى از اللَّه ، همچون  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  يعنى لا يأخذكم اللَّه ، و يقال - قاتلهم اللَّه - اى قتلهم اللَّه . و عرب مفاعلت از يك تن روا دارند ، چنانك شاعر گفت :\r\n شما تمنى كلب بنى منقر * فصنت عنه النفس و العرضا\r\nو لم أجاوبه احتقارا له * و هل يعضّ الكلب ان عضّا ؟ \r\nيريد شتمنى . و اجابت اين دعا از مصطفى صلّى اللَّه عليه و آله و سلم روايت كردند ، گفت -\r\nرفع عن امتى الخطاء و النسيان و ما استكرهوا عليه ،\r\nو در قرآن است  وَ لَيْسَ عَلَيْكُمْ جُناحٌ فِيما أَخْطَأْتُمْ بِهِ وَ لكِنْ ما تَعَمَّدَتْ قُلُوبُكُمْ  عمر خطاب مردى را ديد كه ميگفت - اللهم اغفر لى خطاياى - گفت - ان الخطاء مغفور و لكن قل - اللهم اغفر لى عمدى - اخطأ يخطئ - بمعنى زلّ و هو ضد اصاب ، يعنى كه خطا كرد بى قصد . و خطأ يخطأ خطأ و خطاء در بدى بود همچون اساء . اگر از كسى كارى آيد خطابى قصد ، مخطى است ، و اگر بدى آيد به قصد خاطى است . قال اللَّه تعالى  إِنَّ فِرْعَوْنَ وَ هامانَ وَ جُنُودَهُما كانُوا خاطِئِينَ  و قال  لا يَأْكُلُهُ إِلَّا الْخاطِؤُنَ  .\r\n رَبَّنا وَ لا تَحْمِلْ عَلَيْنا إِصْراً  - اين واو عطف است بر  لا تُؤاخِذْنا  و آنچه پس اين آيد همچنين ميگويد - خداى ما ! بر ما منه گرانبارى ، چنانك بر پيشينيان نهادى ، و آن چنانست : - كه جهودان را فرمود در عقوبت پرستيدن گوساله كه - خويشتن را بكشيد ، آن اصر بود . و همچنانك از حواريون عيسى درخواست ، تا يك تن ازيشان اجابت كند تا شبه عيسى بر وى افكند تا جهودان وى را بردار كنند . و گفته‌اند پنجاه نماز كه بر ايشان بود ، و ربع مال در زكات ، و نجاست از جامه بريدن ، و هر كس كه بشب گناه كردى ، بامداد ظاهر به روى نبشته بودى ، آن همه - اصر - بود . و اجابت آن دعا آنست\r\n\r\n","description":"","footnote":"","page_name":" 782 ","page_number":792},
  {"content":"\r\n\r\nكه اللَّه گفت  « وَ يَضَعُ عَنْهُمْ إِصْرَهُمْ »  و پيمان بزرگ گران كه ميان قوم و قبيله باشد عرب آن را - آصره - خوانند . قال الشاعر :\r\n اذا لم تكن لامرئ نعمة * لدىّ و لا بيننا آصره\r\nو لا لى فى ودّه حاصل * و لا نفع دنيا و لا آخره\r\nو افنيت عمرى على بابه * فتلك اذا كرة خاسرة \r\n رَبَّنا وَ لا تُحَمِّلْنا  - لا تحمّلنا و لا تحمّل علينا يكسانست ،  وَ لا تُحَمِّلْنا  غايت تر است .  ما لا طاقَةَ لَنا بِهِ  الطّاقة و الطوق واحد و هى القوة . ميگويد - بر ما منه آنچه تاوستن نيست ما را به آن ، يعنى اعمال و احكام گران درين جهان ، و عذاب دوزخ در آن جهان . و گفته‌اند - حديث نفس و وسوسه است ، و اجابت اين دعا آنست كه اللَّه گفت  لا يُكَلِّفُ اللَّهُ نَفْساً إِلَّا وُسْعَها .  قومى از متكلمان كه تكليف ما لا يطاق جائز دارند ، اين آيت گويند ، دعا كردن ببازداشت تكليف ما لا يطاق دليل است كه آن متصور است و جائز ، كه اگر متصور نبودى اين درخواست محال بودى ، خصم ايشان جواب مىدهد كه - آنچه ميخواهند نه بازداشت تكليف ما لا يطاق است ، و نه تكليف ناممكن ، بل كه اعمال و شرايع گران است ، كه طاقة آن دارند ، لكن برنج و دشخوارى ، از اللَّه ميخواهند ، تا آن رنج و دشخوارى بر ايشان ننهد ، چنانك بر پيشينيان نهاد . اين همچنانست كه كسى گويد - ما اطيق كلام فلان ، من طاقت سخن فلان ندارم ، نه آن خواهد كه در قدرت من نيست شنيدن سخن وى ، و لكن معنى آنست كه شنيدن سخن وى بر من گرانست ، اين همچنين است .  وَ اعْفُ عَنَّا  و فراخ گذار از ما ، از اينجاست كه گويند - فعلى الدنيا العفاء - يعنى فراخ فرا گذار تا شود ، و\r\nفى الخبر : - « يا بن جعثم اذا اصبحت آمنا فى سربك ، معافا فى بدنك ، عندك قوت يومك ، فعلى الدنيا العفاء »\r\nو انشدوا :\r\n عفاء على هذا الزّمان فانّه * زمان عقوق لا زمان حقوق\r\nو كلّ رفيق فيه غير مرافق * و كلّ صديق فيه غير صدوق \r\nو - عفوّ - نامى است از نامهاى خداوند عز و علا ، نص قرآن بدان آمده . و در خبر است كه عايشه گفت - يا رسول اللَّه اگر شب قدر دريابم و بدانم ، چه گويم ؟ و از خدا\r\n\r\n","description":"","footnote":"","page_name":" 783 ","page_number":793},
  {"content":"\r\n\r\nچه خواهم ؟ گفت\r\n« قولى - اللهم انك عفو تحبّ العفو ، فاعف عنى »\r\nو معنى - عفو - درگذارندهء گناهان است و سترندهء عيب عذر خواهان ، و ناپيدا كنندهء جرم اوّاهان . اجابت اين دعا آنست كه رب العزة گفت  « وَ يَعْفُوا عَنِ السَّيِّئاتِ »  .\r\n وَ اغْفِرْ لَنا  - اصل غفر ستر است ، غفر و مغفرت و غفران آمرزش است ، يعنى كه چيزى بر كسى فرا پوشد ، غفاره سرپوش است و مغفر خود ، جم غفير از آن گويند كه از انبوهى يكديگر را پوشيده ميدارند ، غافر و غفور و غفار هر سه نام خداست .\r\nدر نصوص كتاب و سنت ، غافر آمرزگارست و پوشنده . غفار و غفور بناء مبالغت است يعنى فراخ آمرزنده و فراخ پوشنده ، و اجابت اين دعا آنست كه رب العزة گفت  إِنَّ اللَّهَ يَغْفِرُ الذُّنُوبَ جَمِيعاً  و\r\nفى الخبر : - يقول اللَّه عز و جل « من لقينى بقراب الارض خطيئة لا يشرك بى شيئا لقيته بمثلها مغفرة » .\r\n وَ ارْحَمْنا  - معنى رحمت بخشايش است و مهربانى و مهر نمايى ، نه ارادت نعمت ، چنانك اهل تأويل گويند : - اعتقاد آنست كه رب العالمين مهربانست و بخشاينده درين جهان بر همگان ، آشنايان و بيگانگان ، و در آن جهان خاصه بر آشنايان و مؤمنان .\r\nو در خبر است - كه اللَّه بر بندگان مهربان ترست از مادر بر فرزند ، و از مهربانى وى است كه بندگان را بر يكديگر مهربانى فرمود ، و مهربانى خود ثمرهء مهربانى ايشان كرد و در آن بست ، چنانك در خبر است\r\n« الراحمون يرحمهم الرّحمن . » « ارحموا من فى الارض يرحمكم من فى السماء »\r\nو اجابت اين دعا آنست كه اللَّه گفت  عَسى رَبُّكُمْ أَنْ يَرْحَمَكُمْ   « كَتَبَ رَبُّكُمْ عَلى نَفْسِهِ الرَّحْمَةَ »  و يقال  وَ اعْفُ عَنَّا  من الافعال  وَ اغْفِرْ لَنا  من الاقوال  وَ ارْحَمْنا  من العقد و الاضمار ،  وَ اعْفُ عَنَّا  فى سكرات الموت  وَ اغْفِرْ لَنا  فى ظلمة القبر ،  وَ ارْحَمْنا  فى اهوال القيمة . و گفته‌اند - حكمت در آن كه اول عفو گفت ، پس مغفرت ، پس رحمت آنست كه - عفو عقوبت ناكردن است بر گناه ، هر چند كه گناه ظاهر بود ، و مغفرت پوشيده داشتن گناه است و با چشم نياوردن ، و رحمت نواختن\r\n\r\n","description":"","footnote":"","page_name":" 784 ","page_number":794},
  {"content":"\r\n\r\nاست و مهربانى نمودن ، پس مغفرت بليغ‌تر از عفو است ، و رحمت تمام تر از مغفرت ، ازين جهت به اول عفو گفت و به آخر رحمت .\r\n أَنْتَ مَوْلانا  - در لغت عرب - مولا - را معانيست : - المولى هو اللَّه ، و المولى ابن العم ، و المولى هو المعتق و كذلك المعتق ، و المولى الناصر ، و المولى الزوج ، و اصلها كلها من الولى ، فهو مفعل من الولى و هو القرب ، فالمولى ما لزمك من شيء او لزمته . و منه قوله تعالى  مَأْواكُمُ النَّارُ ، هِيَ مَوْلاكُمْ  و المولى فى اسماء اللَّه تعالى معناه الناصر العاطف القريب و كذلك الولىّ .  أَنْتَ مَوْلانا  - معنى آنست كه تو خداوند و يار مايى ، دارنده و باز دارنده و نگه دار مايى ، پذيرنده و دستگير و داورى دار مايى .  فَانْصُرْنا  نصرت و نصر در لغت عرب يارى دادن بود و روزى دادن بود ، ارض منصورة اى ممطورة . من كان يظن ان لن ينصره اللَّه - اى لن يرزقه اللَّه . و ناصر و نصير يارست و منتصر كينه كش .\r\n فَانْصُرْنا عَلَى الْقَوْمِ الْكافِرِينَ  - ميگويد - يارى ده ما را بر گروه كافران .\r\nاجابت دعا آنست كه گفت  وَ كانَ حَقًّا عَلَيْنا نَصْرُ الْمُؤْمِنِينَ .  و معنى كفر و كفران ناسپاسى است ، و كافر و كفور ناسپاس است ، و كافر ضد مسلمان از آن گرفته‌اند ، نه آن ازين ، از بهر آنك كافر ناسپاس نعمت خداى آمد ، نعمت از وى يافت و ديگرى را پرستيد ، و ناسپاسى بد پاداشى بود ، فلا كفران لسعيه ، ازين است . اللَّه ميگويد - بنزديك من بد پاداشى نيست . جاى ديگر گفت  فَلَنْ يُكْفَرُوهُ  يعنى با شما در كردار شما بد پاداشى نيست . و اصل كفر - ستر - است ، نعمت بپوشيدن كه از منعم به سپاسدارى بر تو پديد نيايد ، و از بهر اين برزگر را كافر خوانند ، كه تخم بپوشد در زمين . و عرب شب را كافر خواند ، كه جهان بپوشد ، و ديه را كفر خواند كه مردم را بپوشد به ديوار . و در خبر است « ساكن الكفور كساكن القبور » يعنى ساكن الرساتيق .\r\nآورده‌اند كه - معاذ جبل رض هر گه اين سورة البقره خواندى ، چون به آخر رسيدى كه  فَانْصُرْنا عَلَى الْقَوْمِ الْكافِرِينَ  گفتى - آمين ! و\r\nروى ان النبى صلّى اللَّه عليه و آله و سلم قال - « الآيتان من آخر سورة البقرة من قرأهما فى ليلة كفتاه »\r\nيعنى كفتاه قيام الليل . و\r\nروى « لا تقرئان فى دار ثلث ليال فيقربها شيطان »\r\nو قال قتاده - ان اللَّه تعالى كتب كتابا قبل ان\r\n\r\n","description":"","footnote":"","page_name":" 785 ","page_number":795},
  {"content":"\r\n\r\nيخلق السماوات و الارض بالفى عام فوضعه عنده و انزل منه آيتين ، ختم بها سورة البقرة فايّما بيت قرئتا فيه لم يدخله شيطان ثلث ليال .\r\n\r\nالنوبة الثالثة\r\n- قوله تعالى :  لِلَّهِ ما فِي السَّماواتِ وَ ما فِي الْأَرْضِ  - ملكا و ابداعا ، و خلقا و اختراعا ، اوجدهم من العدم ، فملكهم ملك عزة و اقتدار ، لا ملك استفادة و اكتساب ، يفعل فيهم ما يشاء و يحكم ما يريد . ميگويد - هر چه در آسمانهاست و در زمينها ، همه ملك خداى است ، ملك ايجاد و عزت ، نه ملك اكتساب و وراثت ، آن ملك آدميانست كه به حكم بيع و هبت يا باكتساب و وراثت حاصل شد ، لا جرم آن حكم كه ملك ايشان را درست كرد ، هم آن حكم حق مملوك بر ايشان واجب كرد ، و ملك خداى از نيست هست كردن است ، و پس نبود آفريدن و از آغاز نوساختن ، پس ملك وى بملك كس ماننده نيست ، و كس را به روى در آن حكم نيست ، و آنچه كند در آفريدهء خود بحجت خداوندى خود ، از وى داد است و ستم نيست . بيداد آن باشد كه كسى كارى كند كه آن كار آن كس را نرسد ، و اللَّه را رسد هر چه كند بحجت آفريدگارى و كردگارى و پادشاهى ، جل سلطانه و عظم شأنه و عز كبرياؤه و حقت كلمته و علت عن درك العقول حقيقته .\r\n لِلَّهِ ما فِي السَّماواتِ وَ ما فِي الْأَرْضِ  - نه بدان گفت كه تو دل بدان بندى و بدان مشغول شوى ، لكن تا دل در آفريدگار آن بندى و صانع را بينى ، همانست كه گفت  « لا تَسْجُدُوا لِلشَّمْسِ وَ لا لِلْقَمَرِ وَ اسْجُدُوا لِلَّهِ الَّذِي خَلَقَهُنَّ »  آسمان و زمين كه آفريد ، نظرگاه عامهء خلق را آفريد ، تا در صنع نگرند و از صنع بصانع رسند . همانست كه گفت  « أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ  ،  قُلِ انْظُرُوا ما ذا فِي السَّماواتِ وَ الْأَرْضِ . »  باز اهل خصوص را منزلت برتر نهاد ، از نظر عبرت با نظر فكرت خواند ، و از صنع با فكرت گردانيد گفت : -  أَ فَلا يَتَدَبَّرُونَ الْقُرْآنَ  باز مصطفى صلّى اللَّه عليه و آله و سلم را از درجهء خصوص برگذرانيد و بحقيقت افراد راه داد و در نقطهء جمع فرو آورد ، تا نظر وى از صنع و صفت برتر آمد ، با وى گفت  « أَ لَمْ تَرَ إِلى رَبِّكَ . »  اول منزل آگاهانست ، دوم رتبت آشنايان ، سوم درجهء\r\n\r\n","description":"","footnote":"","page_name":" 786 ","page_number":796},
  {"content":"\r\n\r\nدوستان و نزديكان . از اول برقى تافت از آسمان عزت ، رهى در آگاهى آمد » پس نسيمى دميد از باغ لطف رهى آشنايى يافت ، پس شربتى يافت از جام دوستى از خودى بى خود شد ، همه او را شد . آگاهى حال مزدور است ، آشنايى صفت مهمانست ، دوستى نشان نزديكانست ، مزدوران را مزد است ، و مهمانان را نزل ، و نزديكان را راز ، مزد مزدور در خور مزدور است ، و نزل مهمان در خور ميزبان است ، و او كه نزديك است خود غرقهء عيانست .\r\n وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  - شگرف آمد كار آن كس كش سر و كار با اوست ! جليل است آن عتاب كه عتاب كننده اوست ! بجان خريد بايد آن شمار كه شمار كننده اوست ! قدر اين خطاب آن جوانمرد طريقت شبلى دانست كه ميگفت - بار خدايا چه باشد گر گناه عالميان جمله بر گردن شبلى نهى ؟ تا فردا در آن خلوتگاه در هر گناهى با من شمار كنى و با توام سخن دراز گردد\r\n حرام دارم با ديگران سخن گفتن * كجا حديث تو گويم سخن دراز كنم \r\nاشارت خلوتگاه به آن خبر است كه مصطفى صلّى اللَّه عليه و آله و سلم گفت - « ما منكم من احد الا سيكلّمه ربه ، ليس بينه و بينه ترجمان و لا حجاب يحجبه » . اعرابيى آمد و از مصطفى پرسيد - كه فردا حساب من كه خواهد كرد ؟ رسول گفت - اللَّه شمار بندگان كند - اعرابى برگشت بشادى و ناز ، همى گفت - پس من رستم ، فان الكريم اذا قدر غفر .\r\n يُحاسِبْكُمْ بِهِ اللَّهُ  - گفته‌اند - اين كلمت تنبيهى عظيم است كسى را كه در دل روشنايى دارد و در سر آشنايى ، چون ميداند كه فردا حساب وى خواهند كرد و از آن گفتار و كردار وى فاخواست ، كه چرا رفت و چون رفت ، امروز با خود حساب خويش برگيرد ، حركات و سكنات و گفتار و كردار خويش پاس دارد . مصطفى صلّى اللَّه عليه و آله و سلم ازينجا گفت\r\n« حاسبوا انفسكم قبل ان تحاسبوا و تهيّئوا للعرض الاكبر »\r\n آمَنَ الرَّسُولُ  الآية . . . - تعظيم و تشريف رسول را در وقت مشاهدت گفت  آمَنَ الرَّسُولُ  و نگفت . آمنت ، چنين رود خطاب سادات و ملوك كه بر وجه تعظيم بود ، همچنانك خود را گفت جل جلاله در ابتداء سورة فاتحة -  الْحَمْدُ لِلَّهِ  و نگفت - الحمد لى ،\r\n\r\n","description":"","footnote":"","page_name":" 787 ","page_number":797},
  {"content":"\r\n\r\nتعظيم نفس خود را و اظهار عز و جلال خود را سبحانه ما اعظم شأنه  آمَنَ الرَّسُولُ  لمّا فرغ عز و جل من ذكر الايمان و البعث و الجنة و النار و الصلاة و الزكاة و القصاص و الصيام و الحج و الجهاد و النكاح و الطلاق و الحيض و العدة و النفقة و الرضاع و الإيلاء و الخلع و الميراث و الصدقات و النذر و البيع و الشرى و الربوا و الدين و الرهن و ذكر قصص الانبياء و آيات قدرته ، ختم السورة بذكر تصديق نبيّه ع و المؤمنين بجميع ذلك ، فقال :\r\n آمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ  - اين مدح و ثناست بر پيغامبر كه اين احكام را بيان كرد ، و رسالت گزارد ، و بر مؤمنان كه آن همه احكام و حدود و قصص انبياء و نشانهاى قدرت و عظمت اللَّه كه ياد كرديم بشناختند و پذيرفتند و استوار گرفتند ، و ازين بزرگوارتر و جليل تر كه اللَّه تعالى گواهى داد مصطفى را بايمان وى ، و گواهى داد مؤمنانرا بايمان ايشان ، اين از خداى ايشان را گواهيست ، و گواهى به آنست كه ايمان عطائيست ، آب و خاك كجا بود ، و عالم و آدم چه بود ، كه جلال احدى بعنايت ازلى بنده را بايمان گواهى داد و تاج دوستى بر فرق وى نهاد ؟\r\nپير طريقت گفت : - اى خداوندى كه رهى را بى رهى با خود بيعت ميكنى ، رهى را بى رهى گواهى بايمان ميدهى ، رهى را بى رهى بر خود رحمت مىنويسى ، رهى را بى رهى با خود عقد دوستى مىبندى ، سزد بندهء مؤمن را كه بنازد اكنون كش عقد دوستى با خود به بست كه مايهء گنج دوستى همه نور است ، و بار درخت دوستى همه سرورست ميدان دوستى يك دل را فراخ است ، ملك فردوس بر درخت دوستى يك شاخست .\r\n آمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ  - هر دو ايمان آوردند هم رسول و هم مؤمنان ، لكن شتّان ما هما ، ايمان مؤمنان از راه استدلال ، و ايمان رسول از راه وصال ، ايمان ايشان بواسطهء برهان ، و ايمان رسول بمشاهده و عيان ، و ذلك فيما\r\nروى - ان النبى صلّى اللَّه عليه و آله و سلم قال « رأيت ربّى عز و جل بعينى ليلة المعراج ، فقال لى ربى - يا محمد ! آمن الرسول بما انزل اليه من ربه ؟ قلت نعم ، قال و من ؟ قلت - و المؤمنون كل آمن باللّه و ملائكة و كتبه و رسله  لا نُفَرِّقُ بَيْنَ أَحَدٍ مِنْ رُسُلِهِ  كما فرّقت اليهود و النصارى . قال و قالوا - ما ذا قلت - و قالوا\r\n\r\n","description":"","footnote":"","page_name":" 788 ","page_number":798},
  {"content":"\r\n\r\nسمعنا قولك و اطعنا امرك قال - صدقت سل تعطه ، قلت ، «  غُفْرانَكَ رَبَّنا وَ إِلَيْكَ الْمَصِيرُ »  قال - و قد غفرت لك و لامتك ، سل تعطه قلت  رَبَّنا لا تُؤاخِذْنا إِنْ نَسِينا أَوْ أَخْطَأْنا  قال لقد رفعت الخطاء و النسيان عنك و عن امتك و ما استكرهتم عليه ، قال - قلت ربنا  وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا  قال - ذلك لك و لامّتك ، قلت  رَبَّنا وَ لا تُحَمِّلْنا ما لا طاقَةَ لَنا بِهِ  قال - قد فعلت ذلك بك و بامتك - سل تعطه . قال - قلت ربنا  وَ اعْفُ عَنَّا  من الخسف  وَ اغْفِرْ لَنا  من القذف  وَ ارْحَمْنا  من المسخ  أَنْتَ مَوْلانا فَانْصُرْنا عَلَى الْقَوْمِ الْكافِرِينَ  قال - قد فعلت ذلك بك و بامتك . »\r\nو\r\nسئل النبى صلّى اللَّه عليه و آله و سلم - ما كانت جائزتك ليلة عرج بك ؟ قال « اعطيت فاتحة الكتاب و خواتيم سورة البقرة و كانتا من كنوز عرش الرحمن لم يعطها نبىّ قبلى »\r\nتمّت بالخير\r\n\r\n","description":"","footnote":"","page_name":" 789 ","page_number":799},
  {"content":"\r\n . \r\n","description":"","footnote":"","page_name":" 790 ","page_number":800},
  {"content":"\r\n . \r\n","description":"","footnote":"","page_name":" 791 ","page_number":801},
  {"content":"\r\n . \r\n","description":"","footnote":"","page_name":" 792 ","page_number":802},
  {"content":"\r\n . \r\n","description":"","footnote":"","page_name":" 793 ","page_number":803},
  {"content":"\r\n . \r\n","description":"","footnote":"","page_name":" 794 ","page_number":804},
  {"content":"\r\n . \r\n","description":"","footnote":"","page_name":" 795 ","page_number":805},
  {"content":"\r\n . \r\n","description":"","footnote":"","page_name":" 796 ","page_number":806},
  {"content":"\r\n . \r\n","description":"","footnote":"","page_name":" 797 ","page_number":807},
  {"content":"\r\n . \r\n","description":"","footnote":"","page_name":" 798 ","page_number":808},
  {"content":"\r\n . \r\n","description":"","footnote":"","page_name":" 799 ","page_number":809},
  {"content":"\r\n . \r\n","description":"","footnote":"","page_name":" 800 ","page_number":810},
  {"content":"\r\n . \r\n","description":"","footnote":"","page_name":" 801 ","page_number":811},
  {"content":"\r\n . \r\n","description":"","footnote":"","page_name":" 802 ","page_number":812},
  {"content":"\r\n . \r\n","description":"","footnote":"","page_name":" 803 ","page_number":813},
  {"content":"\r\n . \r\n","description":"","footnote":"","page_name":" 804 ","page_number":814},
  {"content":"\r\n . \r\n","description":"","footnote":"","page_name":" 805 ","page_number":815},
  {"content":"\r\n . \r\n\r\n","description":"","footnote":"","page_name":" 806 ","page_number":816}
  ]